<doc id="176649" url="https://th.wikipedia.org/wiki?curid=176649" title="คณะนิติศาสตร์ มหาวิทยาลัยธรรมศาสตร์">คณะนิติศาสตร์ มหาวิทยาลัยธรรมศาสตร์ คณะนิติศาสตร์ มหาวิทยาลัยธรรมศาสตร์ เป็นส่วนราชการไทยระดับคณะวิชา สังกัดมหาวิทยาลัยธรรมศาสตร์ กระทรวงศึกษาธิการ เป็นคณะนิติศาสตร์ที่เก่าแก่ที่สุดในประเทศไทย จัดตั้งขึ้นตามกฎหมายว่าด้วยมหาวิทยาลัยธรรมศาสตร์ มีประวัติความเป็นมายาวนานกว่าหนึ่งศตวรรษ และมีบทบาทสำคัญเกี่ยวกับการเมืองการปกครองของประเทศไทยหลายครั้งหลายครา กับทั้งได้สนองความต้องการของสังคมตามวัตถุประสงค์ที่บัญญัติไว้ในกฎหมายว่าด้วยมหาวิทยาลัยธรรมศาสตร์เสมอมา ปัจจุบันคงเปิดดำเนินการและมีพัฒนาการอย่างต่อเนื่องประวัติ ประวัติ. คณะนิติศาสตร์ มหาวิทยาลัยธรรมศาสตร์ ถือกำเนิดขึ้นจากการจัดตั้งโรงเรียนกฎหมายใน พ.ศ. 2440 โดยพระเจ้าบรมวงศ์เธอ พระองค์เจ้ารพีพัฒนศักดิ์ กรมหลวงราชบุรีดิเรกฤทธิ์ เสนาบดีกระทรวงยุติธรรม แต่ครั้งมีพระยศที่พระเจ้าลูกยาเธอ พระองค์เจ้ารพีพัฒนศักดิ์ฯ เพื่อให้การศึกษาอบรมด้านนิติศาสตร์โดยเฉพาะซึ่งไม่เคยมีมาก่อนหน้านี้ อย่างไรก็ดี ถึงแม้ครั้งนั้นมีสถานะเป็นแต่โรงเรียนอันมิใช่ส่วนราชการหรือหน่วยงานของรัฐ กระนั้นก็ได้มีแจ้งความของโรงเรียนเกี่ยวกับกำหนดการสอบไล่ของนักเรียนกฎหมายลงประกาศในราชกิจจานุเบกษาอันเป็นหนังสือพิมพ์ข่าวราชการด้วย สำหรับที่ตั้งของโรงเรียนกฎหมายนั้นได้แก่ห้องเสวยของเสนาบดีกระทรวงยุติธรรมซึ่งอยู่ถัดจากห้องทรงงาน โดยเสนาบดีกระทรวงยุติธรรมทรงให้การศึกษาด้วยพระองค์เองเมื่อทรงเสร็จสิ้นการเสวยพระกระยาหารกลางวันแล้ว ครั้นมีนักเรียนเพิ่มมากขึ้นเรื่อย ๆ จึงมีการย้ายไปทำการเรียนการสอนยังตึกสัสดีหลังกลาง กระทรวงยุติธรรม พ.ศ. 2453 พระเจ้าบรมวงศ์เธอ พระองค์เจ้ารพีพัฒนศักดิ์ กรมหลวงราชบุรีดิเรกฤทธิ์ ทรงพ้นจากตำแหน่งเสนาบดีกระทรวงยุติธรรม หลังจากนั้นโรงเรียนกฎหมายก็ทรุดโทรมตามลำดับ และต้องไปเปิดทำการเรียนการสอนเป็นการชั่วคราวที่วัดมหาธาตุยุวราชรังสฤษฎิ์ ราชวรมหาวิหาร และที่เรือนไม้หลังเล็ก ๆ ระหว่างตึกศาลแพ่งกับตึกเก๋งจีนซึ่งบัดนี้ทำลายลงเสียแล้ว พ.ศ. 2454 พระบาทสมเด็จพระปรเมนทรมหาวชิราวุธ พระมงกุฎเกล้าเจ้าอยู่หัว จึงทรงรับโรงเรียนกฎหมายไว้ในพระบรมราชูปถัมภ์ โดยให้สังกัดกระทรวงยุติธรรม และให้เสนาบดีกระทรวงยุติธรรมมีอำนาจหน้าที่รับผิดชอบโรงเรียนนี้ โดยสถานที่เรียนนั้นย้ายมายังตึกกรมประชาสัมพันธ์เดิมบริเวณเชิงสะพานผ่านพิภพลีลา พ.ศ. 2475 เมื่อมีการปฏิวัติสยามโดยคณะราษฎร รัฐบาลได้จัดตั้งคณะนิติศาสตร์และรัฐศาสตร์ขึ้นในจุฬาลงกรณ์มหาวิทยาลัยเป็นแห่งแรกในประเทศไทย แล้วให้โอนโรงเรียนกฎหมาย กระทรวงยุติธรรม ไปสมทบกับคณะนิติศาสตร์และรัฐศาสตร์ดังกล่าวเมื่อวันที่ 25 เมษายน ปีนั้นเอง ครั้งนั้นจุฬาลงกรณ์มหาวิทยาลัยได้จัดให้การเรียนการสอนของโรงเรียนกฎหมาย เป็นแผนกวิชาหนึ่งในคณะดังกล่าว โดยผู้สำเร็จหลักสูตรนิติศาสตร์ได้รับเพียงประกาศนียบัตร หากต้องการเป็นเนติบัณฑิตต้องไปสมัครเป็นสมาชิกของเนติบัณฑิตยสภาอีกชั้นหนึ่ง อนึ่ง ปัจจุบันจุฬาลงกรณ์มหาวิทยาลัยได้จัดตั้งคณะดังกล่าวขึ้นใหม่ โดยแยกออกเป็นคณะรัฐศาสตร์คณะหนึ่ง และคณะนิติศาสตร์อีกคณะหนึ่ง ทั้งนี้ การโอนไปสมทบดังกล่าวเป็นแต่ทางนิตินัย ทว่าโดยพฤตินัยแล้ว ยังคงจัดการเรียนการสอนยังคงอยู่ที่เชิงสะพานผ่านพิภพลีลาเช่นเดิม พ.ศ. 2476 สภาผู้แทนราษฎรได้ตราพระราชบัญญัติมหาวิทยาลัยวิชาธรรมศาสตร์และการเมือง พุทธศักราช 2476 ขึ้นเมื่อวันที่ 17 มีนาคม ปีนั้น และมีผลใช้บังคับเมื่อวันที่ 20 มีนาคม ปีเดียวกัน โดยความสำคัญว่า เมื่อแรกสถาปนามหาวิทยาลัยวิชาธรรมศาสตร์และการเมืองนั้น ไม่ได้มีการแยกเป็นคณะ ๆ ต่าง ๆ ดังปัจจุบัน หากมีแต่การเรียนการสอนที่เรียกว่า "ธรรมศาสตรบัณฑิต" อักษรย่อว่า "ธ.บ." จัดการเรียนการสอนแต่วิชาตามที่บัญญัติไว้ในมาตรา 4 แห่งพระราชบัญญัติมหาวิทยาลัยวิชาธรรมศาสตร์และการเมือง พุทธศักราช 2476 พ.ศ. 2492 วันที่ 14 มิถุนายน ปีนั้น ได้มีการแยกหลักสูตรธรรมศาสตรบัณฑิตออกเป็นคณะวิชาสี่คณะ ได้แก่ คณะนิติศาสตร์ คณะรัฐศาสตร์ คณะเศรษฐศาสตร์ และคณะพาณิชยศาสตร์และการบัญชี การศึกษาระดับปริญญาตรีมีสี่ปี นอกจากนี้ หลักสูตรการเรียนการสอนของคณะนิติศาสตร์ก็ได้รับการปรับปรุงโดยให้เริ่มวิชาภาษาต่างประเทศและเน้นหนักไปในทางปฏิบัติให้เหมาะสมแก่การประกอบ พ.ศ. 2496 การศึกษาตามหลักสูตรธรรมศาสตรบัณฑิตเดิมได้เลิกไปเป็นการถาวร พ.ศ. 2512 คณะนิติศาสตร์เริ่มสร้างอาจารย์ประจำคณะ โดยดำเนินการคัดเลือกบุคคลที่มีความรู้ความสามารถเข้ามารับราชการเป็นอาจารย์ประจำ และได้จัดสรรทุนการศึกษาสำหรับส่งอาจารย์ไปศึกษาวิชานิติศาสตร์ในระดับสูงในต่างประเทศ ในระยะเริ่มต้นคณะได้จัดสรรทุนธรรมศาสตร์และทุนจากสมาคมธรรมศาสตร์ให้แก่อาจารย์คณะนิติศาสตร์เพื่อไปศึกษาต่อในระดับปริญญาโทและปริญญาเอกโดยมีวัตถุประสงค์ให้กลับมารับราชการเป็นอาจารย์ประจำที่คณะนิติศาสตร์ ซึ่งในระยะตั้งแต่ พ.ศ. 2522 เป็นต้นมา คณะก็ได้รับทุนการศึกษาจากแหล่งต่าง ๆ หลายแห่ง เช่น ทุน ก.พ. ทุนโอเซี่ยนนิคและสุวรรณมาศ ทุนรัฐบาลฝรั่งเศส ทุนอานันทมหิดล สาขาธรรมศาสตร์ เป็นต้น พ.ศ. 2514 มหาวิทยาลัยธรรมศาสตร์ได้ปรับปรุงหลักสูตรการเรียนการสอนอีกครั้ง โดยนำระบบหน่วยกิตและการวัดผลแบบใหม่เข้ามาใช้ในมหาวิทยาลัย ยังผลให้หลักสูตรทั้งปวงของคณะนิติศาสตร์ก็ได้รับการปรับปรุงให้สอดคล้องกับระบบของมหาวิทยาลัย เว้นแต่วิธีการวัดผลการศึกษาซึ่งยังใช้ระบบคะแนนดังเดิม โดยถือเป็นเพียงคณะเดียวในมหาวิทยาลัยธรรมศาสตร์ ที่ใช้ระบบคะแนนเฉลี่ย ไม่ใช่ระบบเกรดเฉลี่ย พ.ศ. 2515 คณะนิติศาสตร์ได้เปิดหลักสูตรนิติศาสตร์สำหรับผู้ที่สำเร็จการศึกษาชั้นปริญญาตรีจากสาขาอื่นมาแล้ว เรียกว่า "หลักสูตรชั้นปริญญาตรีคณะนิติศาสตร์ ภาคบัณฑิต" โดยเข้าศึกษาเฉพาะวิชาบังคับ ตามหลักสูตรชั้นปริญญาตรีชั้นปีที่สอง ปีที่สาม และปีที่สี่ ของคณะนิติศาสตร์ ผู้สำเร็จการศึกษาตามหลักสูตรนี้มีศักดิ์และสิทธิเป็น "นิติศาสตรบัณฑิต" แห่งมหาวิทยาลัยธรรมศาสตร์เสมอกันกับผู้สำเร็จหลักสูตรปรกติ พ.ศ. 2549 ผลจากมติสภามหาวิทยาลัยธรรมศาสตร์ คณะนิติศาสตร์ ได้ทำการย้ายการเรียนการสอนหลักสูตรนิติศาสตรบัณฑิต ภาคปกติ ทั้งหมดมาทำการเรียนการสอน ณ มหาวิทยาลัยธรรมศาสตร์ ศูนย์รังสิต โดย นักศึกษา รหัส 4901XXXXXX ถือเป็นรหัสแรกที่ต้องศึกษา ณ ศูนย์รังสิต ตลอดหลักสูตรการศึกษา เว้นแต่ภาคฤดูร้อนที่ต้องกลับไปศึกษา ณ มหาวิทยาลัยธรรมศาสตร์ ท่าพระจันทร์ พ.ศ. 2552 คณะนิติศาสตร์ ได้เปิดหลักสูตรนิติศาสตรบัณฑิต ภาคปกติ ขึ้น ณ มหาวิทยาลัยธรรมศาสตร์ ศูนย์ลำปาง เป็นรุ่นแรก ตามนโยบายการกระจายการศึกษาวิชานิติศาสตร์สู่ท้องถิ่น ในเบื้องต้นเปิดรับนักศึกษาจากผู้สำเร็จการศึกษาระดับมัธยมศึกษาปีที่ 6 จำนวนทั้งสิ้น 200 คน โดยรับด้วยวิธีมหาวิทยาลัยคัดเลือกตรง (สอบตรง) จากผู้มีภูมิลำเนาอยู่ในภาคเหนือ จำนวน 150 คน และผ่านระบบรับบุคคลเข้าศึกษาในสถาบันอุดมศึกษาจากทั่วประเทศอีก 50 คน และในปีเดียวกันนี้ได้ปิดหลักสูตรนิติศาสตรบัณฑิต ภาคบัณฑิต ณ มหาวิทยาลัยธรรมศาสตร์ ศูนย์ลำปางลงด้วย ปัจจุบัน คณะนิติศาสตร์ มหาวิทยาลัยธรรมศาสตร์ คงเปิดดำเนินการและมีพัฒนาการอย่างต่อเนื่อง นับว่าเป็นคณะในสถาบันอุดมศึกษาที่มีประวัติศาสตร์ยาวนานเป็นอันดับที่สองของประเทศโดยรองจากคณะแพทยศาสตร์ศิริราชพยาบาล มหาวิทยาลัยมหิดลการบริหารทำเนียบคณบดี การบริหาร. ทำเนียบคณบดี. หมายเหตุ คำนำหน้านามของผู้ดำรงตำแหน่งคณบดีและผู้รักษาการแทนคณบดีเป็นคำนำหน้านามตามตำแหน่งทางวิชาการในขณะรับตำแหน่งภาควิชา ภาควิชา. คณะนิติศาสตร์ มหาวิทยาลัยธรรมศาสตร์ ประกอบด้วยภาควิชาดังต่อไปนี้- ภาควิชากฎหมายแพ่ง - ภาควิชากฎหมายอาญาและอาชญาวิทยา - ภาควิชากฎหมายมหาชน - ภาควิชากฎหมายพาณิชย์และธุรกิจ- ภาควิชากฎหมายระหว่างประเทศ - ภาควิชากฎหมายวิธีสบัญญัติ - ภาควิชานิติศึกษาทางสังคม ประวัติศาสตร์ และปรัชญา และประกอบไปด้วยสาขาวิชาที่ยังมิได้เป็นภาควิชาดังต่อไปนี้- สาขากฎหมายการค้าระหว่างประเทศ - สาขากฎหมายภาษี- สาขากฎหมายทรัพยากรธรรมชาติและสิ่งแวดล้อมศูนย์หรือสถาบันศึกษากฎหมายเฉพาะทาง ศูนย์หรือสถาบันศึกษากฎหมายเฉพาะทาง. คณะนิติศาสตร์ ได้จัดให้มีศูนย์หรือสถาบันศึกษากฎหมายเฉพาะทาง ดังนี้- ศูนย์ฝรั่งเศส - ศูนย์เยอรมัน - ศูนย์ฝึกอบรมกฎหมาย (ความร่วมมือกับ มหาวิทยาลัยวิสคอนซิน แมดิสัน)- ศูนย์กฎหมายสุขภาพและจริยศาสตร์ - สถาบันกฎหมายขนส่งและพาณิชยนาวี - สถาบันกฎหมายภาษีสำนักงานเลขานุการ สำนักงานเลขานุการ. สำนักงานเลขานุการคณะนิติศาสตร์ มีหน่วยงานทั้งสิ้น 5 หน่วยงาน- งานบริหารและธุรการ - งานบริการการศึกษา - งานคลังและพัสดุ - งานบริการทางวิชาการและวิจัย - งานธุรการศูนย์รังสิต และเพิ่มหน่วยงานภายในอีก 3 หน่วยงาน รวมเป็น 8 หน่วยงาน- งานวิเทศสัมพันธ์ - งานศูนย์จัดการศึกษาและฝึกอบรมด้านกฎหมาย (Letec) - สำนักงานคณะนิติศาสตร์ศูนย์ลำปางหน่วยงานอื่น หน่วยงานอื่น. นอกจากหน่วยงานที่ตอบสนองภารกิจพื้นฐานของคณะนิติศาสตร์แล้ว ยังมีหน่วยงานอื่นอีก 3 หน่วยงาน คือ- ศูนย์นิติศาสตร์ มหาวิทยาลัยธรรมศาสตร์ - มูลนิธินิติศาสตร์ มหาวิทยาลัยธรรมศาสตร์ (มนธ.) - สมาคมนิติศาสตร์ มหาวิทยาลัยธรรมศาสตร์ (สนธ.)สัญลักษณ์สัญลักษณ์. - ตรา - ตรามหาวิทยาลัยธรรมศาสตร์ เป็นตราธรรมจักร มีรัฐธรรมนูญใส่พานอยู่ตรงกลาง ตามประกาศสำนักนายกรัฐมนตรี เรื่อง กำหนดภาพเครื่องหมายราชการตามพระราชบัญญัติเครื่องหมายราชการ พุทธศักราช 2482 (ฉบับที่ 50) ลงวันที่ 2 กุมภาพันธ์ พ.ศ. 2509- ธง - ธงประจำคณะนิติศาสตร์ใช้ธงสีเดียวกันกับธงมหาวิทยาลัย คือ ธงสีเหลือง แต่เพิ่มคำว่า "คณะนิติศาสตร์" เข้าไปในธรรมจักร- สี - สีขาวเป็นสีประจำคณะนิติศาสตร์ เป็นสัญลักษณ์ถึงความสะอาดบริสุทธิ์และอวมลทิน ทั้งนี้ ชุดครุยคณะนิติศาสตร๋ใช้แถบสีขาวเป็นแถบครุย- สัญลักษณ์ - ตราชูหรือดุลพ่าห์เป็นสัญลักษณ์อย่างไม่เป็นทางการของคณะนิติศาสตร์ หมายถึง เครื่องนำพาไปซึ่งความเที่ยงตรง- ปฏิมา - พระพุทธโลกนิติธรรมเทสก์ อันสมาคมนิติศาสตร์ มหาวิทยาลัยธรรมศาสตร์จัดสร้างขึ้นในวาระครบรอบสามสิบปีของการก่อตั้งสมาคม นามพระพุทธรูปได้รับประทานจากสมเด็จพระญาณสังวร สมเด็จพระสังฆราช สกลมหาสังฆปริณายก และมีพระเจ้าหลานเธอ พระองค์เจ้าพัชรกิติยาภา ทรงเป็นองค์ประธานในพิธีเททองหล่อพระพุทธปฏิมา- สัตว์สัญลักษณ์ - เสือเหลืองเป็นสัตว์สัญลักษณ์ของคณะ แสดงถึงความสง่างาม การรักษาเกียรติยศ หลงใหลในความยุติธรรม รักสันโดษ พลังอำนาจ ความน่าเกรงขาม และความเป็นผู้นำ นอกจากนี้ยังเชื่อกันว่า เสือเป็นผู้คานอำนาจการปกครองกับสิงห์ซึ่งเป็นสัญลักษณ์ของคณะรัฐศาสตร์ การใช้สัตว์ทั้งสองเป็นสัญลักษณ์นี้มีที่มาจากการแข่งขันกีฬาของทั้งสองคณะที่เรียก "กีฬาประเพณีเสือเหลือง-สิงห์แดง"- เพลง - นอกจากเพลงประจำมหาวิทยาลัยธรรมศาสตร์แล้ว คณะนิติศาสตร์ยังมีเพลงประจำคณะอีกสี่เพลง ดังต่อไปนี้- "นิติศาสตร์สามัคคี" ประพันธ์คำร้องโดย ทวีป วรดิลก และทำนองโดย เอื้อ สุนทรสนาน - "นิติศาสตร์สมานฉันท์" ประพันธ์คำร้องโดย ทวีป วรดิลก และทำนองโดย เอื้อ สุนทรสนาน - "ตราชู" ไม่ปรากฏนามผู้แต่ง โดยใช้ขับร้องในวันรพี ณ ลานพระรูปพระเจ้าบรมวงศ์เธอ พระองค์เจ้ารพีพัฒนศักดิ์ กรมหลวงราชบุรีดิเรกฤทธิ์หน้าศาลยุติธรรม ในวันที่ 7 สิงหาคมของทุกปี - "บูมนิติฯ" ไม่ปรากฏนามผู้แต่งการเรียนการสอนหลักสูตร การเรียนการสอน. หลักสูตร. คณะนิติศาสตร์ มหาวิทยาลัยธรรมศาสตร์ ประกอบด้วยการเรียนการสอนตามหลักสูตรดังต่อไปนี้การอบรม การอบรม. คณะนิติศาสตร์ มหาวิทยาลัยธรรมศาสตร์ ได้เปิดให้มีการอบรมความรู้ด้านกฎหมายเฉพาะด้านหลายโครงการแก่บุคคลทั่วไปหรือผู้สนใจ ซึ่งประกอบไปด้วย- โครงการอบรมหลักสูตรประกาศนียบัตรกฎหมายมหาชน - โครงการอบรมกฎหมายเกี่ยวกับการบริหารงานบุคคล - โครงการอบรมภาษาอังกฤษสำหรับนักกฎหมายระดับพื้นฐาน - โครงการอบรมภาษาอังกฤษสำหรับนักกฎหมายระดับเฉพาะทาง - โครงการอบรมประกาศนียบัตรกฎหมายธุรกิจสำหรับบุคคลทั่วไป - โครงการอบรมหลักสูตรประกาศนียบัตรกฎหมายการค้าระหว่างประเทศปริญญาตรี ปริญญาตรี. นิติศาสตรบัณฑิต (น.บ.) สาขาวิชานิติศาสตร์ (Bachelor of Laws Programme : LL.B) ประกอบด้วย วิชาเฉพาะด้านใน 4 สาขา ดังนี้- สาขากฎหมายแพ่ง - สาขากฎหมายพาณิชย์และธุรกิจ- สาขากฎหมายมหาชน - สาขาวิชาชีพในกระบวนการยุติธรรม ทั้งนี้ หลักสูตรนิติศาสตรบัณฑิต ได้เปิดบรรยายดังต่อไปนี้- ภาคปกติ หลักสูตร 4 ปี (สำหรับผู้ที่สำเร็จการศึกษาระดับมัธยมศึกษาตอนปลาย) โดยในแต่ละปีการศึกษาจะคัดเลือกนักศึกษาผ่านโครงการต่าง ๆ ดังนี้- โครงการคัดเลือกผ่านระบบกลางการรับนักศึกษา (Admission) - โครงการส่งเสริมการศึกษาวิชานิติศาสตร์ (คณะนิติศาสตร์จัดสอบคัดเลือกเอง) ณ ศูนย์รังสิต และศูนย์ลำปาง - โครงการขยายโอกาสทางการศึกษา- โครงการนักศึกษาเรียนดีจากชนบทและเขตเมือง - โครงการผู้มีความสามารถดีเด่นด้านการกีฬา - โครงการนักศึกษาเรียนดีแต่ขาดโอกาส - โครงการนักศึกษาชาวไทยภูเขา - โครงการคณิตศาสตร์วิทยาศาสตร์โอลิมปิก - โครงการมหาดไทย - โครงการส่งเสริมโอกาสทางการศึกษาสำหรับนักศึกษาผู้พิการทางสายตา - ภาคภาษาอังกฤษ หลักสูตร 4 ปี (สำหรับผู้ที่สำเร็จการศึกษาระดับมัธยมศึกษาตอนปลาย)- โครงการนิติศาสตรบัณฑิต ภาคภาษาอังกฤษ ณ ศูนย์ท่าพระจันทร์(เปิดดำเนินการในปีการศึกษา 2557)- หลักสูตรนิติศาสตรบัณฑิต สาขากฎหมายธุรกิจ ภาคภาษาอังกฤษ (Bachelor of Laws in Business Laws, English Programme)- ภาคบัณฑิต หลักสูตร 3 ปี (สำหรับผู้ที่สำเร็จการศึกษาระดับปริญญาตรีสาขาใดก็ได้ ยกเว้นสาขานิติศาสตร์)- โครงการนิติศาสตร์ภาคบัณฑิต ณ ศูนย์ท่าพระจันทร์ประกาศนียบัตรบัณฑิต ประกาศนียบัตรบัณฑิต. คณะนิติศาสตร์ มหาวิทยาลัยธรรมศาสตร์ ได้จัดให้มีการเรียนการสอนหลักสูตรประกาศนียบัตรสำหรับผู้ที่สำเร็จการศึกษาระดับนิติศาสตรบัณฑิต โดยมิได้เป็นส่วนหนึ่งของหลักสูตรในระดับปริญญาโท หากแต่เป็นโครงการที่มีลักษณะเฉพาะที่สมบูรณ์ในตัวเอง การศึกษาตามโครงการนี้จะเน้นให้ศึกษาได้มีความรู้ ทั้งทางด้านกฎหมาย และแนวทางปฏิบัติที่เป็นอยู่โดยจะศึกษาทั้งทางด้านทฤษฎีควบคู่กับการแก้ปัญหาที่เกิดขึ้นแต่ละเรื่องในทางปฏิบัติ ซึ่งประกอบด้วย- ประกาศนียบัตรบัณฑิตทางกฎหมายมหาชน (Graduate Diploma Programme in Public Law) - ประกาศนียบัตรบัณฑิตทางกฎหมายธุรกิจ (Graduate Diploma Programme in Business Law)ปริญญาโท ปริญญาโท. นิติศาสตรมหาบัณฑิต (น.ม.) (Master of Laws Programme : LL.M) คณะนิติศาสตร์ มหาวิทยาลัยธรรมศาสตร์ เป็นสถาบันแรกในประเทศไทยที่เปิดสอนหลักสูตรปริญญาโทโดยเกิดขึ้นพร้อมกับการจัดตั้งมหาวิทยาลัยวิชาธรรมศาสตร์และการเมือง เมื่อ พ.ศ. 2477 และได้ปรับปรุงหลักสูตรนี้โดยตลอด การปรับปรุงครั้งล่าสุดมีขึ้นในปี พ.ศ. 2553 โดยประกอบไปด้วยสาขาวิชาดังต่อไปนี้- หลักสูตรนิติศาสตรมหาบัณฑิต หลักสูตร 2 ปีครึ่ง ไม่เกิน 4 ปี (สำหรับผู้ที่สำเร็จการศึกษานิติศาสตรบัณฑิต) เปิดรับสมัคร 8 สาขา ดังนี้- กฎหมายเอกชน (Private Law) - กฎหมายอาญา (Criminal Law) - กฎหมายมหาชน (Public Law) - กฎหมายทรัพยากรธรรมชาติและสิ่งแวดล้อม (Natural Resources and Environmental) - กฎหมายธุรกิจ (Business Law) - กฎหมายภาษี (Tax Law) - กฎหมายระหว่างประเทศ (International Law) - กฎหมายการค้าระหว่างประเทศ (International Trade Regulation) - หลักสูตรนิติศาสตรมหาบัณฑิต ภาคภาษาอังกฤษ สำหรับผู้ที่สำเร็จการศึกษานิติศาสตรบัณฑิต ดังนี้- Master of Laws Program in Business Laws (English Programme)- หลักสูตรศิลปศาสตรมหาบัณฑิต (Master of Arts Programme : M.A.) สำหรับผู้ที่สำเร็จการศึกษานิติศาสตรบัณฑิต หรือปริญญาบัณฑิตอื่น ดังนี้- หลักสูตรศิลปศาสตรมหาบัณฑิตด้านกฎหมายมหาชน (Public Law) - หลักสูตรศิลปศาสตรมหาบัณฑิตสาขานิติเศรษฐศาสตร์การค้าระหว่างประเทศปริญญาเอก ปริญญาเอก. นิติศาสตรดุษฎีบัณฑิต (น.ด.) (Doctor of Laws Programme : LL.D.) เช่นเดียวกันกับหลักสูตรปริญญาโท หลักสูตรปริญญาเอกคณะนิติศาสตร์ มหาวิทยาลัยธรรมศาสตร์ก็ได้เปิดสอนเป็นสถาบันแรกของประเทศไทยเช่นเดียวกัน และได้จัดการเรียนการสอนตลอดมา และได้มีการปรับปรุงหลักสูตรในปี พ.ศ. 2539 โดยผู้สมัครเป็นผู้เสนอหัวข้อให้บัณฑิตศึกษา คณะนิติศาสตร์ เป็นผู้พิจารณาวิทยานิพนธ์ เป็นต้นความร่วมมือทางวิชาการ ความร่วมมือทางวิชาการ. ปัจจุบันคณะนิติศาสตร์ มหาวิทยาลัยธรรมศาสตร์ ได้มีความสัมพันธ์ในด้านความร่วมมือทางวิชาการกับสถาบันการศึกษานิติศาสตร์ในต่างประเทศหลายสถาบัน เช่น- สหราชอาณาจักร- มหาวิทยาลัยอเบอร์ดีน - มหาวิทยาลัยลอนดอน - มหาวิทยาลัยเค้นท์ - มหาวิทยาลัยอีสต์แองเกลีย - มหาวิทยาลัยเคมบริดจ์ - มหาวิทยาลัยบริสตอล- สาธารณรัฐฝรั่งเศส- มหาวิทยาลัยปารีส - Université Robert Schuman - มหาวิทยาลัยตูลุส - Paul Cézanne University Aix-Marseille III - Université de Nancy-II - Université Jean Moulin Lyon 3 - Université Panthéon-Assas Paris II - มหาวิทยาลัยน๊องท์ - Université de Nice- สหพันธ์สาธารณรัฐเยอรมนี- Ludwig-Maximilians-Universität München - Freie Universität Berlin - University of Bonn - Universität des Saarlandes - Universität Konstanz - Ruhr Universitat Bochum - Ruprecht-Karls-Universität Heidelberg - Georg-August-Universität Göttingen - Johannes Gutenberg University of Mainz - Universität Passau- สหรัฐอเมริกา- มหาวิทยาลัยแคลิฟอร์เนีย ลอสแอนเจลิส - มหาวิทยาลัยวอชิงตัน - มหาวิทยาลัยเยล - มหาวิทยาลัยโกลเดนท์เกท - มหาวิทยาลัยวิสคอนซิน - มหาวิทยาลัยสแตนฟอร์ด - มหาวิทยาลัยทูเลน - มหาวิทยาลัยฮาร์วาร์ด- ประเทศญี่ปุ่น- Chuo University - Surugadai University - KEIO University - มหาวิทยาลัยคันไซ- มหาวิทยาลัยในประเทศอื่นๆ- มหาวิทยาลัยแห่งชนชาติกวางสี สาธารณรัฐประชาชนจีน - University of Adelaide, เครือรัฐออสเตรเลีย - มหาวิทยาลัยวิคตอเรียเครือรัฐออสเตรเลีย - Universidad Complutense de Madrid, ราชอาณาจักรสเปน - มหาวิทยาลัยยอร์ค ประเทศแคนาดากิจการนักศึกษา กิจการนักศึกษา. คณะนิติศาสตร์ มหาวิทยาลัยธรรมศาสตร์ จัดระบบกิจกรรมนักศึกษา โดยให้นักศึกษามีอิสระในการดำเนินกิจกรรม ซึ่งมีคณะกรรมการนักศึกษาคณะนิติศาสตร์เป็นผู้ดำเนินกิจกรรมหลัก ทั้งนี้ ยังประกอบด้วยกลุ่มกิจกรรมอื่น ๆ ภายในคณะอีกด้วยที่มีคณะกรรมการนักศึกษาฯ เป็นผู้ประสานงานเครือข่ายนักศึกษา เครือข่ายนักศึกษา. คณะนิติศาสตร์ มหาวิทยาลัยธรรมศาสตร์ เป็นภาคีสมาชิกองค์การต่อไปนี้- องค์กรความร่วมมือนิสิตนักศึกษานิติศาสตร์แห่งประเทศไทย (Unity of Juristic Student of Thailand :UJUST) - Asian Law Students Association (ALSA) - องค์การนักศึกษา มหาวิทยาลัยธรรมศาสตร์ - สมัชชาประชาคมนักศึกษา มหาวิทยาลัยธรรมศาสตร์ - องค์การนักเรียนกฎหมายแห่งประเทศไทย (อ.น.ก.ท.) อยู่ในฐานะผู้สังเกตการณ์กิจกรรมประจำ กิจกรรมประจำ. กิจกรรมหลักในแต่ละปีการศึกษาประกอบด้วยกิจกรรมดังต่อไปนี้เป็นต้น- วันแรกพบ และรับเพื่อนใหม่คณะนิติศาสตร์ - Nitiday โดยเป็นกิจกรรมสำหรับสานความสัมพันธ์ภายในคณะสำหรับนักศึกษาทุกชั้นปี - ไหว้ครูนิติศาสตร์ โดยเป็นการแสดงกตเวทิตาคุณและทำบุญอุทิศแด่บูรพคณาจารย์นิติศาสตร์ - นิติสัมพันธ์ โดยเป็นกิจกรรมสานความสัมพันธ์กับ คณะนิติศาสตร์ จุฬาลงกรณ์มหาวิทยาลัย - นิติสัมพันธ์ (รังสิต-ลำปาง) โดยเป็นกิจกรรมสานความสัมพันธ์กับ คณะนิติศาสตร์ มหาวิทยาลัยธรรมศาสตร์ ศูนย์ลำปาง - นิติวังหน้า-ศิริราชวังหลัง โดยเป็นกิจกรรมสานความสัมพันธ์กับ คณะแพทยศาสตร์ศิริราชพยาบาล มหาวิทยาลัยมหิดล - Shaking Law กิจกรรมตอบแทนเพื่อนเก่าผู้มาก่อน โดยเพื่อนใหม่ที่มาทีหลัง - งานประกวดโต๊ะกลุ่ม และดาวเดือน - งานประกวดร้องเพลงมหาวิทยาลัยภายในคณะ - ละคอนเวทีคณะนิติศาสตร์ - วันรพี และยังประกอบด้วยกิจกรรมอื่น ๆ ที่ดำเนินการโดยนักศึกษาคณะนิติศาสตร์ เป็นต้นว่า- สันทนาการคณะนิติศาสตร์ - ชุมนุมขับร้องประสานเสียงคณะนิติศาสตร์ (Juris Chorus) - โครงการค่ายเปิดประตูสู่นิติศาสตร์ มหาวิทยาลัยธรรมศาสตร์ (Pre-Camp) - โครงการเผยแพร่วิชานิติศาสตร์ (คพน.) - กลุ่มศึกษากฎหมายภาคปฏิบัติ (กศป.) - วารสารนิติศาสตร์ - Law Students Club - ศาลจำลอง (Moot Court) - ค่ายเทียน ณ สวนโมกขพลาราม จังหวัดสุราษฎร์ธานี - ค่ายอาสาพัฒนาชนบท คณะนิติศาสตร์ ซึ่งในหนึ่งปีจะมีอย่างน้อย 3 ค่าย โดย 3 กลุ่มกิจกรรม - กลุ่มนักร้องประสานเสียงคณะนิติศาสตร์ - TILSA (Thammasat International Legal Scholars Association) - หนังสือพิมพ์ฎีกา - สโมสรฟุตบอลคณะนิติศาสตร์ มหาวิทยาลัยธรรมศาสตร์กิจกรรมเด่นวันรพี กิจกรรมเด่น. วันรพี. คณะนิติศาสตร์ มหาวิทยาลัยธรรมศาสตร์ จัดกิจกรรมเนื่องในวันรพีเป็นประจำในวันที่ 7 สิงหาคมของทุกปี ภายในงานประกอบด้วยกิจกรรมต่าง ๆ เช่น การแข่งขันตอบปัญหากฎหมายระดับอุดมศึกษาชิงถ้วยรางวัลพระราชทานสมเด็จพระบรมโอรสาธิราชฯ สยามมกุฎราชกุมาร และระดับมัธยมศึกษาชิงถ้วยรางวัลประทานพระเจ้าหลานเธอ พระองค์เจ้าพัชรกิติยาภา การแสดงศาลจำลอง การเสวนาวิชาการ การแนะแนวการศึกษา ลานน้ำชาปัญญาชน ห้องประวัติศาสตร์เดือนตุลา การจัดแสดงนิทรรศการวิชาการ และการจัดขบวนเชิญพวงมาลาไปถวายสักการะพระรูปพระเจ้าบรมวงศ์เธอ พระองค์เจ้ารพีพัฒนศักดิ์ กรมหลวงราชบุรีดิเรกฤทธิ์ ณ ลานพระรูปหน้าศาลยุติธรรม นอกจากนี้ ในแต่ละปียังมีการคัดเลือกนักศึกษาจำนวนแปดคน เป็นชายสี่คน และหญิงสี่คน ซึ่งได้รับการคัดเลือกจากนักศึกษาด้วยกันเองให้เป็น "ทูตกิจกรรมงานวันรพี" หรือที่นิยมเรียกว่า "ทูตรพี" อีกด้วย ทูตกิจกรรมงานวันรพีนั้นมีหน้าที่ประชาสัมพันธ์กิจกรรมทั้งปวงและมีหน้าที่เชิญพวงมาลาไปวางหน้าพระรูปพร้อมกับผู้บริหารของมหาวิทยาลัยตามกำหนดการ งานวันรพีของคณะนิติศาสตร์ มหาวิทยาลัยธรรมศาสตร์ มักได้รับความสนใจจากสื่อมวลชน เนื่องจากมีการเสวนาทางวิชาการเกี่ยวกับสถานการณ์ทางการเมืองของประเทศ และผู้ร่วมเสวนามักเป็นผู้ทรงคุณวุฒิและผู้มีชื่อเสียงในสังคมโต๊ะ โต๊ะ. โต๊ะ หมายถึง นักศึกษาที่ได้รับการจัดเป็นกลุ่ม ซึ่งมีธรรมเนียมว่า นักศึกษาคณะนิติศาสตร์ มหาวิทยาลัยธรรมศาสตร์ ชั้นปีหนึ่ง ให้เลือกโต๊ะของตนด้วยการจับสลากในวันรับเพื่อนใหม่นิติศาสตร์ ธรรมเนียมนี้ริเริ่มอย่างเป็นรูปเป็นร่างเมื่อประมาณ พ.ศ. 2525 ปัจจุบัน มีโต๊ะทั้งสิ้นยี่สิบห้าโต๊ะ ดังนี้- โต๊ะกลมก้อน - โต๊ะกลางสวน - โต๊ะข้างลิฟต์ - โต๊ะโดมนนทรี - โต๊ะตูล่า - โต๊ะใต้กะได - โต๊ะนิติรักษ์ - โต๊ะปาล์มขวด - โต๊ะพรรคมาร - โต๊ะยูเนี่ยนวัน - โต๊ะรพีพัฒน์ - โต๊ะรังมด - โต๊ะรากไม้ - โต๊ะริมทาง - โต๊ะศาลา - โต๊ะเสือกระดาษ - โต๊ะเสือเขย่ง - โต๊ะเสือซ่อนเล็บ - โต๊ะเสือสี่แยก - โต๊ะเสือเอาละวา - โต๊ะแสดดำ - โต๊ะไส้สอด - โต๊ะหางนกยูง - โต๊ะเอาท์ลอว์ - โต๊ะฮิจุ๋ม พ.ศ. 2553 คณะอนุกรรมการนักศึกษา คณะนิติศาสตร์ ศูนย์ลำปาง จัดให้มีโต๊ะขึ้น ณ คณะนิติศาสตร์ มหาวิทยาลัยธรรมศาสตร์ ศูนย์ลำปาง ทั้งสิ้นสิบสองโต๊ะ ดังนี้- โต๊ะกล้าธรรม (ทำ) - โต๊ะซอมพอ - โต๊ะมิตรเต่า - โต๊ะยอดตึกโดม - โต๊ะสิงเสาบันไดโดม - โต๊ะเสือ (กะ) ธรรม - โต๊ะเสือเคียงโดม - โต๊ะเสือสะอ้าน - โต๊ะเสือสิงหฺสมุด - โต๊ะ InLaw - โต๊ะเสือร้าย - โต๊ะโต๊ะเตียง ระบบการจัดการและธรรมเนียมเฉพาะของแต่ละโต๊ะมีความแตกต่างกันไป ทั้งนี้ วัตถุประสงค์ที่มีการจัดโต๊ะเพื่อให้สมาชิกโต๊ะดูแลช่วยเหลือกันตามอัธยาศัย ส่วนนักศึกษาที่เป็นสมาชิกโต๊ะรุ่นก่อนหน้าก็จะให้ความช่วยเหลือต่าง ๆ แก่รุ่นน้อง โดยอาจจัดให้มีรุ่นพี่ดูแลรุ่นน้องเป็นราย ๆ ไป และไม่ใช้ระบบรหัสนักศึกษา ซึ่งสมาชิกภาพของสมาชิกโต๊ะนั้นสิ้นสุดลงเมื่อสมาชิกผู้นั้นแสดงเจตนาขอถอนตัวต่อกลุ่มโต๊ะ หรืออาจสิ้นสุดลงเมื่อขาดการติดต่อกับโต๊ะโดยสิ้นเชิงศิษย์เก่าที่มีชื่อเสียงศิษย์เก่าที่มีชื่อเสียง. - ก - กล้านรงค์ จันทิก : กรรมการป้องกันและปราบปรามการทุจริตแห่งชาติ,อดีตเลขาธิการคณะกรรมการป้องกันและปราบปรามการทุจริตแห่งชาติ - กำชัย จงจักรพันธ์, ศาสตราจารย์ : คณบดีคณะนิติศาสตร์, กรรมการในคณะกรรมการกำกับหลักทรัพย์และตลาดหลักทรัพย์ - กิตติศักดิ์ ปรกติ, ผู้ช่วยศาสตราจารย์ : ผู้ช่วยศาสตราจารย์ประจำคณะนิติศาสตร์ มหาวิทยาลัยธรรมศาสตร์ - เกียรติขจร วัจนะสวัสดิ์, ศาสตราจารย์พิเศษ : คณบดีคณะนิติศาสตร์, กรรมการทุนอานันทมหิดล กรรมการเนติบัณฑิตยสภา - แก้วสรร อติโพธิ, อาจารย์ : รองอธิการบดี มหาวิทยาลัยธรรมศาสตร์, สมาชิกสภาร่างรัฐธรรมนูญ พ.ศ. 2539, สมาชิกวุฒิสภา, กรรมการตรวจสอบการกระทำที่ก่อให้เกิดความเสียหายแก่รัฐ - โกเมน ภัทรภิรมย์, ศาสตราจารย์ : อดีตตุลาการศาลรัฐธรรมนูญ อดีตสมาชิกวุฒิสภา และอดีตอัยการสูงสุดของไทย- ค - คณิต ณ นคร, ศาสตราจารย์ : อัยการสูงสุด- จ - จงรัก จุฑานนท์, พลตำรวจเอก : อดีตรองผู้บัญชาการตำรวจแห่งชาติ, อดีตผู้บัญชาการตำรวจนครบาล และอดีตผู้บัญชาการตำรวจภูธรภาค 2 - จตุรนต์ ถิระวัฒน์, ศาสตราจารย์ : ศาสตราจารย์ประจำคณะนิติศาสตร์ มหาวิทยาลัยธรรมศาสตร์ - จรัล บูรณพันธุ์ศรี : กรรมการการเลือกตั้ง - จิตติ ติงศภัทิย์, ศาสตราจารย์ : คณบดีคณะนิติศาสตร์, ศาสตราจารย์ประจำคณะนิติศาสตร์ มหาวิทยาลัยธรรมศาสตร์, องคมนตรี - จุมพต สายสุนทร, ศาสตราจารย์ : ศาสตราจารย์ประจำคณะนิติศาสตร์ มหาวิทยาลัยธรรมศาสตร์ - เจษฎ์ โทณวณิก, รองศาสตราจารย์ : นักกฎหมายอิสระ, อาจารย์พิเศษทางกฎหมาย - จำรัส เขมะจารุ : ศิษย์เก่าธรรมศาสตรบัณฑิต, ประธานศาลฎีกา, องคมนตรี - จารุวัฒน์ เชี่ยวอร่าม นักร้อง - ช - ชวน หลีกภัย : หัวหน้าพรรคประชาธิปัตย์, นายกรัฐมนตรี, ประธานสภาผู้แทนราษฎร - ชาญชัย ลิขิตจิตถะ: ประธานศาลฎีกา, รัฐมนตรีว่าการกระทรวงยุติธรรม, องคมนตรี - ชำนาญ เพ็ญชาติ : ผู้บริหาร ธนาคารสหธนาคาร จำกัด - ชัยสิทธิ์ ตราชูธรรม : ศาสตราจารย์พิเศษ ประธานกรรมคณะกรรมการตรวจเงินแผ่นดิน - ชาญเชาวน์ ไชยานุกิจ: ปลัดกระทรวงยุติธรรม คณะกรรมการนโยบายการจัดการปัญหาแรงงานต่างด้าวและการค้ามนุษย์ ตามคำสั่งที่ 73/2557คณะรักษาความสงบแห่งชาติ - ถ - ถนอม ส่งเสริม: สมาชิกวุฒิสภา- ท - ทวีลาภ ฤทธาภิรมย์ : กรรมการธนาคารกรุงเทพ กรรมการผู้ทรงคุณวุฒิในคณะกรรมการคุ้มครองข้อมูลเครดิต - ธ - ธะนิต พิศาลบุตร : กรรมการผู้จัดการใหญ่ ธนาคารกรุงเทพพาณิชย์การ จำกัด - ธานินทร์ กรัยวิเชียร, ศาสตราจารย์ : ศิษย์เก่าธรรมศาสตรบัณฑิต, อาจารย์ประจำคณะนิติศาสตร์ มหาวิทยาลัยธรรมศาสตร์, ผู้พิพากษาหัวหน้าคณะในศาลฎีกา, นายกรัฐมนตรี, องคมนตรี- น - นิติศาสตร์ไพศาล (วัน จามรมาน), ศาสตราจารย์ พระยา : คณบดีคณะนิติศาสตร์, ศาสตราจารย์ประจำคณะนิติศาสตร์ มหาวิทยาลัยธรรมศาสตร์ - เนาวรัตน์ พงษ์ไพบูลย์ : นักเขียนรางวัลซีไรต์ - นเรศร์ เกษะประกร : คณบดีคณะนิติศาสตร์ สถาบันบัณฑิตพัฒนบริหารศาสตร์,อดีตคณบดีคณะนิติศาสตร์ มหาวิทยาลัยกรุงเทพ- ด - ดาราพร ถิระวัฒน์ : ศาสาตรจารย์ ดร. : กรรมการผู้ทรงคุณวุฒิในคณะกรรมการคุ้มครองข้อมูลเครดิต กระทรวงการคลัง อาจารย์อาวุโส คณะนิติศาสตร์ปรีดี พนมยงค์ มหาวิทยาลัยธุรกิจบัณฑิตย์- บ - บรรเจิด สิงคะเนติ, รองศาสตราจารย์ : รองศาสตราจารย์ประจำคณะนิติศาสตร์ มหาวิทยาลัยธรรมศาสตร์, กรรมการตรวจสอบการกระทำที่ก่อให้เกิดความเสียหายแก่รัฐ- ป - ประมาณ ชันซื่อ : ประธานศาลฎีกา - ประสิทธิ์ เอกบุตร, ศาสตราจารย์: ศาสตราจารย์ประจำคณะนิติศาสตร์ มหาวิทยาลัยธรรมศาสตร์ - ประเสริฐ นาสกุล : ประธานศาลรัฐธรรมนูญ - ประสพสุข บุญเดช,ศาสตราจารย์พิเศษ : อดีตอาจารย์ประจำคณะนิติศาสตร์ มหาวิทยาลัยธรรมศาสตร์, ประธานศาลอุทธรณ์, ประธานวุฒิสภา - ประภาศน์ อวยชัย, ศาสตราจารย์ : อธิการบดีมหาวิทยาลัยธรรมศาสตร์ , ราชบัณฑิตสาขานิติศาสตร์ สำนักวิชาธรรมศาสตร์และการเมือง, รัฐมนตรีว่าการกระทรวงยุติธรรม - ปริญญา เทวานฤมิตรกุล, ผู้ช่วยศาสตราจารย์ : รองอธิการบดี มหาวิทยาลัยธรรมศาสตร์, อดีตเลขาธิการสมาพันธ์นิสิต นักศึกษาแห่งประเทศไทยสมัยพฤษภาทมิฬ - ปรีดี เกษมทรัพย์, ศาสตราจารย์ : อธิการบดีมหาวิทยาลัยธรรมศาสตร์, คณบดีคณะนิติศาสตร์, ศาสตราจารย์ประจำคณะนิติศาสตร์ มหาวิทยาลัยธรรมศาสตร์ - ปัญญา ถนอมรอด : ประธานศาลฎีกา, นักกฎหมายดีเด่นรางวัลสัญญา ธรรมศักดิ์ - ปาล พนมยงค์ : ผู้ต้องหาในคดีกบฏสันติภาพ, บุตรชายคนแรกของนายปรีดี พนมยงค์ - ปิยบุตร แสงกนกกุล, ผู้ช่วยศาสตราจารย์ : อาจารย์ประจำคณะนิติศาสตร์ มหาวิทยาลัยธรรมศาสตร์- ผ - ไผทชิต เอกจริยกร, ศาสตราจารย์ : ศาสตราจารย์ประจำคณะนิติศาสตร์ มหาวิทยาลัยธรรมศาสตร์, ราชบัณฑิต สาขานิติศาสตร์ สำนักธรรมศาสตร์และการเมือง สำนักงานราชบัณฑิตยสภา , คณะกรรมการกฤษฎีกา (ประเทศไทย)- พ - พล ตัณฑเสถียร : นักแสดง, พ่อครัว - พัชรกิติยาภา, พระเจ้าหลานเธอ พระองค์เจ้า - พระนาย สุวรรณรัฐ : ปลัดกระทรวงมหาดไทย,อดีต ผอ ศอบต - พันธุ์ทิพย์ กาญจนะจิตรา สายสุนทร, รองศาสตราจารย์ : รองศาสตราจารย์ประจำคณะนิติศาสตร์ มหาวิทยาลัยธรรมศาสตร์, ผู้เชี่ยวชาญด้านคนชายขอบ - พีระพันธุ์ สาลีรัฐวิภาค : รัฐมนตรีว่าการกระทรวงยุติธรรม - พีรพล ตริยะเกษม : นายกองค์การนักศึกษามหาวิทยาลัยธรรมศาสตร์ในสมัยเหตุการณ์ 14 ตุลา - เพรียวพันธ์ ดามาพงศ์ : พลตำรวจเอก ผู้บัญชาการตำรวจแห่งชาติ คณะกรรมการสำนักงานป้องกันและปราบปรามการฟอกเงิน - ไพโรจน์ กัมพูศิริ, ศาสตราจารย์ : ศาสตราจารย์ประจำคณะนิติศาสตร์ มหาวิทยาลัยธรรมศาสตร์ - ไพโรจน์ วายุภาพ, ศาสตราจารย์พิเศษ ประธานศาลฎีกา - ไพศิษฐ์ พิพัฒนกุล, ศาสตราจารย์ : คณบดีคณะนิติศาสตร์, ศาสตราจารย์ประจำคณะนิติศาสตร์ มหาวิทยาลัยธรรมศาสตร์- ม - มารุต บุนนาค, ศาสตราจารย์ : ประธานสภาผู้แทนราษฎร- ร - รังสรรค์ แสงสุข, ศาสตราจารย์ : ภาคีสมาชิกราชบัณฑิตสาขานิติศาสตร์ สำนักธรรมศาสตร์และการเมือง, อธิการบดีมหาวิทยาลัยรามคำแหง - รุจนา อุทัยวรรณ์ : ผู้เข้าร่วมแข่งขันในรายการทรูอะคาเดมีแฟนเทเชีย (ลูกตาล เอเอฟสอง), นักร้อง, นักแสดง- ล - ลิขิต ธีรเวคิน, ศาสตราจารย์ : ราชบัณฑิตสาขารัฐศาสตร์ สำนักวิชาธรรมศาสตร์และการเมือง, นักวิจัยดีเด่นแห่งชาติ, คณบดีคณะรัฐศาสตร์ มหาวิทยาลัยธรรมศาสตร์, รัฐมนตรีว่าการกระทรวงมหาดไทย- ว - วรเจตน์ ภาคีรัตน์, ศาสตราจารย์ : ศาสตราจารย์ประจำคณะนิติศาสตร์ มหาวิทยาลัยธรรมศาสตร์ - วรรณชัย บุญบำรุง, ศาสตราจารย์พิเศษ : สมาชิกสภาปฏิรูปแห่งชาติ - วสันต์ สร้อยพิสุทธิ์ : ประธานศาลรัฐธรรมนูญ - วัลลภ พลอยทับทิม : ปลัดกระทรวงการพัฒนาสังคมและความมั่นคงของมนุษย์ - วาสนา เพิ่มลาภ, พลตำรวจเอก : ประธานกรรมการการเลือกตั้ง - วิบูลพงศ์ พูนประสิทธิ์, ผู้ข่วยศาสตราจารย์ : อดีตนายกสมาคมอเมริกาศึกษาในประเทศไทย - วิษณุ เครืองาม, ศาสตราจารย์ : รองนายกรัฐมนตรี, เลขาธิการคณะรัฐมนตรี, ศาสตราจารย์ประจำคณะนิติศาสตร์ จุฬาลงกรณ์มหาวิทยาลัย, ภาคีสมาชิกราชบัณฑิตสาขานิติศาสตร์ สำนักธรรมศาสตร์และการเมือง - วิริยะ นามศิริพงศ์พันธุ์, ศาสตราจารย์ : ศาสตราจารย์ประจำคณะนิติศาสตร์ มหาวิทยาลัยธรรมศาสตร์, อดีตประธานสภาคนพิการทุกประเภทแห่งประเทศไทย, สมาชิกสภาที่ปรึกษาเศรษฐกิจและสังคมแห่งชาติ, อดีตสมาชิกสภานิติบัญญัติแห่งชาติ - วีระ มุสิกพงศ์ : นักการเมือง, นักหนังสือพิมพ์, นักต่อสู้เพื่อประชาธิปไตย - วิศิษฎ์ วิศิษฏ์สรอรรถ, ศาสตราจารย์พิเศษ : ศาสตราจารย์พิเศษประจำคณะนิติศาสตร์ มหาวิทยาลัยธรรมศาสตร์ ปลัดกระทรวงยุติธรรม ในรัฐบาลประยุทธ์ จันทร์โอชา - ศ - ศักดา โมกขมรรคกุล : ประธานศาลฎีกา ,องคมนตรี - ศุภชัย ภู่งาม, ประธานศาลฎีกา, องคมนตรี- ส - สุรศักดิ์ ลิขสิทธิ์วัฒนกุล, ศาสตราจารย์ ดร.: ประธานกรรมการในคณะกรรมการบริหารสถาบันเพื่อการยุติธรรมแห่งประเทศไทย - สดศรี สัตยธรรม : กรรมการการเลือกตั้ง - สนอง ตู้จินดา : ผู้บริหารธนาคารไทยทนุ จำกัด - สมคิด เลิศไพฑูรย์, ศาสตราจารย์ : ประธานที่ประชุมอธิการบดีแห่งประเทศไทย (ทปอ.), อธิการบดีมหาวิทยาลัยธรรมศาสตร์ , คณบดีคณะนิติศาสตร์, เลขานุการคณะกรรมาธิการยกร่างรัฐธรรมนูญฉบับพุทธศักราช 2550 - สมชาย ปรีชาศิลปกุล, รองศาสตราจารย์ : คณบดีคณะนิติศาสตร์ มหาวิทยาลัยเชียงใหม่, นักวิชาการประจำมหาวิทยาลัยเที่ยงคืน, นักกฎหมายด้านสังคมศาสตร์ - สมชาย วงศ์สวัสดิ์ : รัฐมนตรีว่าการกระทรวงศึกษาธิการ, ปลัดกระทรวงยุติธรรม, ปลัดกระทรวงแรงงาน , นายกรัฐมนตรี - สมยศ เชื้อไทย, รองศาสตราจารย์ : คณบดีคณะนิติศาสตร์, รองศาสตราจารย์ประจำคณะนิติศาสตร์ มหาวิทยาลัยธรรมศาสตร์, คณะกรรมการกฤษฎีกา - สมัคร สุนทรเวช : หัวหน้า พรรคพลังประชาชน, นายกรัฐมนตรี ,รัฐมนตรีว่าการกระทรวงหลายกระทรวง, ผู้ว่าราชการกรุงเทพมหานคร - สหสมภพ ศรีสมวงศ์ : ผู้จัดการนักมวยรางวัลชนะเลิศระดับโลกหลายคน - สอง วัชรศรีโรจน์ : นักกิจกรรม, ผู้ลงทุนในตลาดหุ้น - สัก กอแสงเรือง : กรรมการตรวจสอบการกระทำที่ก่อให้เกิดความเสียหายแก่รัฐ,อดีตนายกสภาทนายความ, อดีตเลขาธิการเนติบัณฑิตยสภา,สมาชิกวุฒิสภา - สันติ ทักราล : ประธานศาลฎีกา, องคมนตรี - สัญญา ธรรมศักดิ์, ศาสตราจารย์ : คณบดีคณะนิติศาสตร์ มหาวิทยาลัยธรรมศาสตร์, อธิการบดีมหาวิทยาลัยธรรมศาสตร์, นายกรัฐมนตรี, ประธานองคมนตรี - สุรพล นิติไกรพจน์, ศาสตราจารย์ : อธิการบดีมหาวิทยาลัยธรรมศาสตร์, สมาชิกสภานิติบัญญัติแห่งชาติ, คณบดีคณะนิติศาสตร์ มหาวิทยาลัยธรรมศาสตร์, ศาสตราจารย์ประจำคณะนิติศาสตร์ มหาวิทยาลัยธรรมศาสตร์ - สุดเขต จึงเจริญ, นักร้องนำวง ซีซันไฟฟ์ - เสาวนีย์ อัศวโรจน์, ศาสตราจารย์ : ตุลาการศาลรัฐธรรมนูญ, กรรมการตรวจสอบการกระทำที่ก่อให้เกิดความเสียหายแก่รัฐ - โสภณ รัตนากร, ศาสตราจารย์ : อาจารย์พิเศษ คณะนิติศาสตร์ มหาวิทยาลัยธรรมศาสตร์, ประธานศาลฎีกา, ปลัดกระทรวงยุติกรรม, กรรมการกฤษฎีกา- ห - หัสวุฒิ วิฑิตวิริยกุล, ผู้ช่วยศาสตราจารย์ : อดีตประธานศาลปกครองสูงสุด - หยุด แสงอุทัย, ศาสตราจารย์พิเศษ : อดีตเลขาธิการคณะกรรมการกฤษฎีกา - อ - อรรถการีย์นิพนธ์ (สิทธิ จุณณานนท์), ศาสตราจารย์ พระยา : คณบดีคณะนิติศาสตร์ มหาวิทยาลัยธรรมศาสตร์, ศาสตราจารย์ประจำคณะนิติศาสตร์ มหาวิทยาลัยธรรมศาสตร์ - อรรถนิติ ดิษฐอำนาจ, ศาสตราจารย์พิเศษ : ประธานศาลฎีกา, องคมนตรี - อภัย อัสวะวิสิทธิ์ชัย, อาจารย์พิเศษ : อัยการระหว่างประเทศ, ทีมทนายความไม่แสวงหาผลกำไรเพื่อประชาชนที่ด้อยโอกาส - อักขราทร จุฬารัตน, ศาสตราจารย์พิเศษ : ประธานศาลปกครองสูงสุด, อดีตเลขาธิการคณะกรรมการกฤษฎีกา, นักกฎหมายดีเด่นรางวัลสัญญา ธรรมศักดิ์ - อิศริยา สายสนั่น : พิธีกร, นักแสดง - อุดม รัฐอมฤต, ศาสตราจารย์ : ศาสตราจารย์ประจำคณะนิติศาสตร์ มหาวิทยาลัยธรรมศาสตร์ กรรมาธิการคณะกรรมาธิการร่างรัฐธรรมนูญ - อุดมศักดิ์ นิติมนตรี, ตุลาการศาลปกครองสูงสุด - โอภาส อรุณินท์ : อัยการสูงสุด, ประธานกรรมการป้องกันและปราบปรามการทุจริตแห่งชาติคนแรก - อาทร สิขัณฑกนาค : รองอัยการสูงสุด</doc>
