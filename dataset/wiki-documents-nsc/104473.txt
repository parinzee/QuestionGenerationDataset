<doc id="104473" url="https://th.wikipedia.org/wiki?curid=104473" title="เอทีอาร์ 72">เอทีอาร์ 72 เอทีอาร์ 72 เป็นอากาศยานขนาดเล็ก แบบใช้เครื่องยนต์เทอร์โบพรอบ 2 ตัว มีพิสัยบินระยะใกล้ ผลิตโดยบริษัทร่วมทุนสัญชาติฝรั่งเศส-อิตาลี เอทีอาร์ โดยพัฒนามาจากรุ่น 42 ให้มีความจุผู้โดยสาร 64-74 ที่นั่ง โดยขยายความยาวเครื่องเพิ่มขึ้น 4.53 เมตร เป็น 27.2 เมตร และขยายความกว้างของปีกเพิ่มขึ้น 2.53 เมตร เป็น 27.1 เมตร รวมถึงการเพิ่มประสิทธิภาพเครื่องยนต์ และปริมาณความจุของถังเชื้อเพลิง เอทีอาร์ 72 เปิดตัวครั้งแรกเมื่อปีพ.ศ. 2529 และทดสอบการบินครั้งแรกเมื่อวันที่ 27 ตุลาคม พ.ศ. 2531 นับจากนั้นเป็นเวลา 1 ปีเต็ม ก็เริ่มให้บริการเชิงพาณิชย์เป็นครั้งแรกด้วยสายการบินฟินน์แอร์ ในวันที่ 27 ตุลาคม พ.ศ. 2532 ลูกค้าหลักของเอทีอาร์ 72 คือ อเมริกันอีเกิลแอร์ไลน์ ซึ่งมีเครื่องบินเอทีอาร์ 72 ประจำการอยู่ 39 ลำ รวมถึงแอร์เดคคาน ที่มีคำสั่งซื้ออยู่ 27 ลำ และคิงฟิชเชอร์แอร์ไลน์ ที่มีคำสั่งซื้ออยู่ 31 ลำรุ่นเอทีอาร์ 72-200 รุ่น. เอทีอาร์ 72-200. 72-200 เป็นรุ่นดั้งเดิม ใช้เครื่องยนต์แพรตแอนด์วิทนีย์ แคนาดา พีดับเบิลยู124บี 2400 แรงม้า มีพิสัยบินไกล 930 ไมล์ทะเลเอทีอาร์ 72-210 เอทีอาร์ 72-210. 72-210 เป็นรุ่นเปลี่ยนเครื่องยนต์ของ -200 เป็น พีดับเบิลยู127 2750 แรงม้าแทน และมีพิสัยบินไกล 820 ไมล์ทะเล สำหรับรุ่นนี้อเมริกันอีเกิลเรียกชื่อว่า 72-212เอทีอาร์ 72-500 เอทีอาร์ 72-500. 72-500 เป็นรุ่นที่เปลี่ยนเครื่องยนต์จาก -210 เป็นเครื่องยนต์ 6 ใบพัด พีดับเบิลยู127เอฟ และเพิ่มประสิทธิภาพในการบิน และปริมาณน้ำหนักบรรทุก มีพิสัยบินไกล 830 ไมล์ทะเล เดิมเรียกชื่อว่า -210เอ ส่วนอเมริกันอีเกิลเรียกว่า -212เอเอทีอาร์ 72-600รุ่นอื่นๆ รุ่นอื่นๆ. เอทีอาร์ ได้เปิดตัวรุ่นที่ปรับเปลี่ยนเครื่อง 72 เป็นเครื่องบินขนส่งในงานฟาร์นโบโร เมื่อปี พ.ศ. 2545 และมีลูกค้าอย่างเฟดเอกซ์, ดีเอชแอล และยูพีเอส นอกจากนี้ยังมีรุ่นที่ปรับจาก -500 เป็นเครื่องบินส่วนตัว พร้อมกับการตกแต่งด้วยสิ่งอำนวยความสะดวกต่างๆ และยังมีการปรับเปลี่ยนรุ่น -500 เป็นเครื่องบินตรวจการที่ใช้สำหรับทางการทหารข้อมูลจำเพาะเครื่องบินที่ใกล้เคียงกันรุ่นที่ใกล้เคียงกันเครื่องบินที่ใกล้เคียงกัน. รุ่นที่ใกล้เคียงกัน. - เอทีอาร์ 42เครื่องบินที่คล้ายกันเครื่องบินที่คล้ายกัน. - แอนโตนอฟ แอน-24 - บีเออี เอทีพี - เดอ ฮาวิลแลนด์ แคนาดา แดช 8 - ดอร์แนร์ 328 - เอ็มเบรเออร์ อีเอ็มบี 120 บราซิลเลีย - ฟอกเกอร์ เอฟ-27 และเอฟ-50 - ซาบ 2000 และ340 - ซีอาน เอ็มเอ60</doc>
