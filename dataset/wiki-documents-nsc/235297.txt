<doc id="235297" url="https://th.wikipedia.org/wiki?curid=235297" title="เร็ว..แรงทะลุนรก 4: ยกทีมซิ่ง แรงทะลุไมล์">เร็ว..แรงทะลุนรก 4: ยกทีมซิ่ง แรงทะลุไมล์ เร็ว..แรงทะลุนรก 4: ยกทีมซิ่ง แรงทะลุไมล์ () หรือ Fast and Furious 4 เป็นภาพยนตร์โลดโผน/อาชญากรรมลำดับที่ 4 ในชุดเดอะฟาสต์แอนด์เดอะฟิวเรียส แต่ในเนื้อเรื่องจะเป็นเหตุการณ์ต่อจากภาค 2 ออกฉายเมื่อวันที่ 2 เมษายน 2552 เขียนบทภาพยนตร์โดย คริส มอร์แกน กำกับภาพยนตร์โดย จัสติน ลิน นำแสดงโดยวิน ดีเซลและพอล วอล์กเกอร์เรื่องย่อ เรื่องย่อ. เป็นเวลานาน 8 ปีแล้วนับแต่ที่โดมินิค โทเร็ตโต้ (ดีเซล) อดีตนักเลงหัวไม้ ขับรถข้ามชายแดนเม็กซิโก และกลายเป็นพวกหนีเข้าเมือง บัดนี้ ดอมอาศัยอยู่ในบ้านหลังเล็ก ๆ ริมชายหาดในสาธารณรัฐโดมินิกัน และใช้ชีวิตแบบที่ต้องคอยหลบหนี อยู่กับเล็ตตี้ (ร็อดริเกซ) หนึ่งเดียวจากอดีตของเขา ดอมพยายามเริ่มต้นชีวิตใหม่ แต่เขารู้ดีว่าทางการยังตามล่าเขาอยู่ เมื่อการตายอันน่าเศร้าของคนที่เขารัก ทำให้เขาต้องเดินทางกลับมายังแอลเอ ดอมได้พบกับชายที่เป็นทั้งเพื่อนรักและศัตรูของเขาอย่างเจ้าหน้าที่ไบรอัน โอคอนเนอร์ (วอล์กเกอร์) เมื่อพวกเขาถูกสถานการณ์บีบให้ต้องเผชิญหน้ากับศัตรูที่มีร่วมกัน นั่นก็คือเจ้าพ่อค้ายาวิปริตที่กำลังขนยาร้ายเข้าอเมริกา ดอมและไบรอันต้องสร้างความไว้วางใจต่อกันขึ้นมาใหม่ ถ้าพวกเขาอยากเอาชนะศัตรู และล้างแค้นให้กับเหตุโศกนาฏกรรมที่ศัตรูตัวร้ายกระทำต่อครอบครัวเล็ก ๆ ของพวกเขา การแทรกซึมเข้าไปในเครือข่ายผิดกฎหมาย หมายถึงการแทรกซึมเข้าไปในกลุ่มโจรที่ขนเฮโรอีนเกรดเอข้ามชายแดนจากเม็กซิโก ผ่านมายังอุโมงค์ที่รถแทบวิ่งผ่านไม่ได้ ลัดเลี้ยวเลาะเข้าไปในถ้ำต่าง ๆ ชายสองคนอันได้แก่ แคมโพส (จอห์น ออร์ทิซ) และฟีนิกซ์ (ลาซ อลอนโซ) คือคนเพียงกลุ่มเดียวที่สามารถจัดเตรียมสิ่งที่ดอมและไบรอันต้องการ และคำตอบที่พวกเขาตามหาอยู่ เมื่อดอม, มีอา (บรูว์สเตอร์) น้องสาวของเขา และไบรอัน ได้กลับมาสัมผัสความผูกพันแบบครอบครัวที่เคยพังทลายไปเมื่อหลายปีก่อน พันธมิตรที่ไม่น่าจะเกิดขึ้นได้กลุ่มนี้พบว่าพวกเขาต้องเล่นเอาล่อเอาเถิดในการซิ่งที่นำพาพวกเขาไปถึงจุดหมายปลายทาง บัดนี้ จากการปล้นขบวนรถคอนวอยในย่านชนบทที่เต็มไปด้วยภูเขาของสาธารณรัฐโดมินิกัน จนถึงอุโมงค์ที่คดเคี้ยวตัดผ่านทะเลทรายของเม็กซิโก ชายสองคนนี้ต้องหาหนทางที่ดีที่สุดที่จะแก้แค้น นั่นก็คือการผลักดันขอบเขตจำกัดของทุกอย่างที่เป็นไปได้เมื่อพวกเขานั่งอยู่หลังพวงมาลัยนักแสดงนักแสดง. - วิน ดีเซล รับบท โดมินิก ทอเร็ตโต - พอล วอล์กเกอร์ รับบท ไบรอัน โอคอนเนอร์ - มิเชลล์ ร็อดริเกซ รับบท เล็ตตี โอติซ - จอร์ดาน่า บรูว์สเตอร์ รับบท มีอา ทอเร็ตโต - กัล กาด็อต รับบท จีเซล ยาชาร์ - ซ็อง คัง รับบท ฮาน - จอห์น โอติซ รับบท อาร์ทูโร บรากา/รามอน แคมปอส - ลาซ อลองโซ รับบท ฟีนิกซ์ คัลเดรอน</doc>
