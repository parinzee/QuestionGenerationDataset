<doc id="628274" url="https://th.wikipedia.org/wiki?curid=628274" title="คิงดอม เซ็นเตอร์">คิงดอม เซ็นเตอร์ คิงดอม เซ็นเตอร์ (, ) คือ ตึกระฟ้าสูง 41 ชั้น ในกรุงริยาด ประเทศซาอุดีอาระเบีย ซึ่งเป็นตึกที่สูงที่สุดอันดับ 3 ของประเทศ รองจากอับราช อัลบาอิดทาวเวอร์ นครเมกกะ และบูร์จราฟาล กรุงริยาด และเป็นตึกที่สูงที่สุดอันดับ 3 ของโลกที่มีช่องว่างระหว่างอาคาร รองจากศูนย์การเงินโลกเซี่ยงไฮ้ ประเทศจีน และทุนเท็กซ์สกายทาวเวอร์ ไต้หวัน อาคารมีพื้นที่กว่า 185,000 ตารางเมตร และที่จอดรถกว่า 3,200 คัน นอกจากนี้ภายในอาคารยังประกอบด้วยศูนย์การค้า โรงแรมโฟร์ซีซั่นริยาด อพาร์ทเม้นต์ และสะพานลอยฟ้าอยู่บนยอดตึก ตัวอาคารด้านบนมีลักษณะเด่นที่ช่องว่างของอาคารเป็นเส้นโค้งวงกลมกลับหัว และมีการติดตั้งกระจกที่เชื่อมต่อกันโดยไม่มีรอยทาบ ซึ่งรวมถึงพื้นแต่ละชั้นของอาคาร ส่วนอาคารด้านล่างถูกสร้างด้วยคอนกรีตอัดแรง ในขณะที่ส่วนบนสร้างด้วยเหล็กท่อ ผู้ออกแบบโมเดลของตึกคือ อาคารได้รับรางวัลเอ็มโพริส (Emporis Skyscraper Award) อันดับ 1 ใน พ.ศ. 2545</doc>
