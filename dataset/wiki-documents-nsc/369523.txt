<doc id="369523" url="https://th.wikipedia.org/wiki?curid=369523" title="นักฟุตบอลดาวรุ่งแห่งปีของพีเอฟเอ">นักฟุตบอลดาวรุ่งแห่งปีของพีเอฟเอ นักฟุตบอลดาวรุ่งยอดเยี่ยมแห่งปีของสมาคมนักฟุตบอลอาชีพ () หรือ นักฟุตบอลดาวรุ่งยอดเยี่ยมของพีเอฟเอ () หรือเรียกย่อว่า นักฟุตบอลดาวรุ่งยอดเยี่ยม เป็นรางวัลประจำปีที่มอบให้กับนักฟุตบอลที่มีอายุไม่เกิน 23 ปี นับจากเริ่มฤดูกาล เพื่อตัดสินนักฟุตบอลที่มีผลงานที่ดีที่สุดในฟุตบอลอังกฤษ โดยเริ่มมีการมอบรางวัลมาตั้งแต่ฤดูกาล 1973–74 และผู้ชนะนั้นได้จากผลการลงคะแนนของนักฟุตบอลที่เป็นสมาชิกสหภาพแรงงานและสมาคมฟุตบอลอาชีพ รางวัลแรกมอบให้กับกองหลังของสโมสรฟุตบอลอิปวิชทาวน์ เควิน บีตตี ผู้ได้รับรางวัลคนปัจจุบันคือ เดล อัลลี ที่เล่นให้กับสโมสรฟุตบอลทอตนัมฮอตสเปอร์ ถึงแม้ว่ารางวัลจากเปิดโอกาสให้กับผู้เล่นทุกระดับ แต่ผู้ได้รางวัลจนถึงปัจจุบัน มาจากผู้เล่นจากลีกสูงสุดของฟุตบอลอังกฤษ และจากข้อมูลปี ค.ศ. 2008 มีเพียง ไรอัน กิกส์, ร็อบบี ฟาวเลอร์ และเวย์น รูนีย์ ที่ได้รับรางวัลมากกว่า 1 ครั้ง และมีนักฟุตบอล 5 คน ที่ไม่ได้มาจากสหราชอาณาจักร ที่ได้รับรางวัลนี้ ส่วนนักฟุตบอลยอดเยี่ยมของพีเอฟเอ นั้นมาจากนอกสหราชอาณาจักร 9 คน และผู้ที่ได้รับรางวัลนี้ ที่อายุไม่เกิน 23 ปี เมื่อเริ่มฤดูกาลก็มีคุณสมบัติที่จะชนะในรางวัลนักฟุตบอลยอดเยี่ยมของพีเอฟเอด้วยเช่นกัน และมีเพียง 3 ครั้งที่ นักฟุตบอลคนเดียวกันได้ทั้ง 2 รางวัลในฤดูกาลเดียวกัน รายชื่อผู้ได้รับการเสนอชื่ออย่างย่อ จะประกาศในเดือนเมษายน และประกาศผู้ได้รับรางวัล พร้อมกับผู้เล่นแห่งปี ในงานกาลา ที่ลอนดอน หลังจากนั้นไม่กี่วัน ผู้ได้รับรางวัลถือเป็นเกียรติมาก เพราะเป็นรางวัลที่ได้รับเลือกจากเพื่อนนักฟุตบอลร่วมอาชีพผู้ได้รางวัล ผู้ได้รางวัล. จากการมอบรางวัล 43 ครั้ง จนถึงครั้งล่าสุดในปี ค.ศ. 2016 มีผู้ชนะ 40 คน ตารางด้านล่าง แสดงผู้ชนะ และแสดงผู้ได้รับรางวัล นักฟุตบอลแห่งปี (PPY) , นักฟุตบอลยอดเยี่ยมของสมาคมผู้สื่อข่าวอังกฤษ (FWA) และนักฟุตบอลยอดเยี่ยมโดยผู้ชื่นชอบของพีเอฟเอ ( PFA Fans' Player of the Year award (FPY))สรุปผู้ได้รางวัลผู้ได้รางวัลแบ่งตามประเทศผู้ได้รางวัลแบ่งตามสโมสร</doc>
