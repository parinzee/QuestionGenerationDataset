<doc id="196739" url="https://th.wikipedia.org/wiki?curid=196739" title="สถานีห้วยขวาง">สถานีห้วยขวาง สถานีห้วยขวาง (, รหัส HUI) เป็นสถานีรถไฟฟ้าใต้ดิน ในเส้นทางรถไฟฟ้ามหานคร สายเฉลิมรัชมงคล ที่ถนนรัชดาภิเษก กรุงเทพมหานคร ตั้งอยู่ในย่านอาคารที่พักอาศัย โรงแรม และสถานเริงรมย์บนถนนรัชดาภิเษกที่ตั้ง ที่ตั้ง. ถนนรัชดาภิเษก บริเวณกลางแยกห้วยขวาง (จุดบรรจบถนนรัชดาภิเษกและถนนประชาราษฎร์บำเพ็ญ) ในพื้นที่แขวงดินแดง แขวงรัชดาภิเษก เขตดินแดง และแขวงห้วยขวาง เขตห้วยขวาง กรุงเทพมหานคร บริเวณโดยรอบสถานีห้วยขวางเป็นย่านที่พักอาศัยหนาแน่นใจกลางเมือง มีถนนซอยจำนวนมากที่เชื่อมจากถนนรัชดาภิเษกไปยังถนนวิภาวดีรังสิต, ถนนสุทธิสารวินิจฉัย และถนนอโศก-ดินแดง ผ่านเส้นทางหลักในพื้นที่เขตดินแดง ได้แก่ ถนนประชาราษฎร์บำเพ็ญ, ถนนประชาสุข และถนนประชาสงเคราะห์ ส่วนในเขตห้วยขวางมีโครงข่ายถนนซอยที่เชื่อมผ่านถนนประชาอุทิศ แยกเหม่งจ๋าย ออกไปยังถนนประดิษฐ์มนูธรรมและถนนรามคำแหงในพื้นที่เขตวังทองหลางและบางกะปิ โดยเฉพาะในพื้นที่เขตดินแดงที่อยู่ใกล้กับสถานีเป็นที่ตั้งของ "เคหะชุมชนห้วยขวาง" ซึ่งเป็นชุมชนขนาดใหญ่ใจกลางกรุงเทพมหานครต่อเนื่องกับ "เคหะชุมชนดินแดง" มีตลาดสดห้วยขวางอยู่ใจกลางชุมชน ดังนั้น แม้ก่อนหน้าในระหว่างการก่อสร้างโครงการรถไฟฟ้ามหานคร สถานีแห่งนี้จะเคยใช้ชื่อว่า "สถานีประชาราษฎร์บำเพ็ญ" ตามชื่อถนนที่ตัดกับถนนรัชดาภิเษกบริเวณที่ตั้งสถานีก็ตาม แต่ในภายหลังก็ได้เปลี่ยนมาใช้ชื่อ "สถานีห้วยขวาง" ซึ่งเป็นที่คุ้นเคยในท้องถิ่นมากกว่าแผนผังสถานีรายละเอียดของสถานีสีสัญลักษณ์ของสถานี รายละเอียดของสถานี. สีสัญลักษณ์ของสถานี. ใช้สีส้มตกแต่งกระเบื้องที่เสา ผนังและขอบด้านบนของแนวประตูกั้นชานชาลา หมายถึงเป็นสถานีที่อยู่ในพื้นที่ย่านการค้าหนาแน่นรูปแบบของสถานี รูปแบบของสถานี. เป็นสถานีใต้ดิน กว้าง 23 เมตร ยาว 226 เมตร ระดับชานชาลาอยู่ลึก 19 เมตรจากผิวดิน เป็นชานชาลาแบบเกาะกลาง (Station with Central Platform)ความโดดเด่นของโครงสร้างสถานี ความโดดเด่นของโครงสร้างสถานี. มีพื้นที่ภายในสถานีเพียง 2 ชั้น คือชั้นออกบัตรโดยสารและชั้นชานชาลา เนื่องจากพื้นที่ชั้นบนสุดของสถานีถูกนำไปก่อสร้างเป็นอุโมงค์ลอดทางแยกรัชดาภิเษก-ห้วยขวาง ตามแนวถนนรัชดาภิเษกทางเข้า-ออกทางเข้า-ออก. - 1 ลานจอดรถของสถานี, ป้ายรถประจำทางไปศูนย์วัฒนธรรมฯ - 2 ถนนประชาราษฎร์บำเพ็ญ, อาคารเลอคองคอร์ด, ป้ายรถประจำทางไปศูนย์วัฒนธรรมฯ - 3 โรงแรมดิเอมเมอรัลด์, ป้ายรถประจำทางไปสี่แยกรัชดาภิเษก-สุทธิสาร - 4 อาคารเสริมทรัพย์, ป้ายรถประจำทางไปสี่แยกรัชดาภิเษก-สุทธิสารการจัดพื้นที่ในตัวสถานี การจัดพื้นที่ในตัวสถานี. แบ่งเป็น 2 ชั้น ประกอบด้วย- 1 ชั้นออกบัตรโดยสาร - 2 ชั้นชานชาลาสิ่งอำนวยความสะดวกสิ่งอำนวยความสะดวก. - ลานจอดรถ 30 คัน บริเวณทางเข้า-ออกหมายเลข 1 - ลิฟท์สำหรับผู้พิการ ทางเข้า-ออกหมายเลข 1รถโดยสารประจำทางรถโดยสารประจำทาง. - ถนนรัชดาภิเษก ด้านสุทธิสาร สาย 73ก 136 137 157 172 179 185 206 514 517 528 529 - ถนนรัชดาภิเษก ด้านศูนย์วัฒนธรรมฯ สาย 54 73 73ก 122 136 137 157 172 179 185 206 514 517 528 529 - ถนนประชาราษฎร์บำเพ็ญ ด้านตลาดห้วยขวาง สาย 54 73 122 157สถานที่สำคัญใกล้เคียงสถานที่สำคัญใกล้เคียง. - สำนักงานเขตห้วยขวาง - ศูนย์บริการสาธารณสุข 25 ห้วยขวาง - ตลาดห้วยขวาง - ห้องสมุดประชาชนเคหะชุมชนห้วยขวาง - สนามกีฬาเคหะชุมชนห้วยขวาง - โรงเรียนสามเสนนอก - วัดกุนนทีรุทธาราม - โรงเรียนกุนนทีรุทธารามวิทยาคม - โรงเรียนเตรียมอุดมศึกษาพัฒนาการ รัชดาศูนย์การค้าและอาคารสำนักงานศูนย์การค้าและอาคารสำนักงาน. - อาคารเลอคองคอร์ด - อาคารทศพลแลนด์ - อาคารฟอรั่ม ทาวเวอร์ - อาคารเสริมทรัพย์ - mansion 7โรงแรมโรงแรม. - โรงแรมดิ เอมเมอรัลด์ กรุงเทพฯ - โรงแรมสยามเบเวอร์ลี่ - โรงแรมสวิสโซเทล เลอ คองคอร์ด - โรงแรมพาลาสโซ กรุงเทพฯ - โรงแรมคาลิปโซ่เหตุการณ์สำคัญในอดีต เหตุการณ์สำคัญในอดีต. วันที่ 5 สิงหาคม พ.ศ. 2551 เวลาประมาณ 18.20 น. รถไฟฟ้าใต้ดินจากสถานีสุทธิสาร มุ่งหน้าสถานีหัวลำโพง ได้เกิดเหตุขัดข้องทางเทคนิคและหยุดวิ่งกะทันหัน โดยมีการประกาศแจ้งให้ผู้โดยสารออกจากขบวนรถทั้งระบบ ทำให้มีผู้โดยสารตกค้างอยู่ตามสถานีต่าง ๆ จำนวนมาก สาเหตุเกิดจากมีสัญญาณไฟแจ้งเตือนให้เจ้าหน้าที่เข้าไปตรวจสอบระบบบางอย่างที่อาจขัดข้อง จึงต้องปิดระบบไฟฟ้าในช่วงระหว่างสถานีสุทธิสารและสถานีห้วยขวาง และต้องปรับเปลี่ยนการเดินรถโดยเปิดเดินรถเพียงอุโมงค์เดียวในช่วงระหว่างสถานีศูนย์วัฒนธรรมแห่งประเทศไทย ถึงสถานีพหลโยธิน ผู้โดยสารจึงต้องใช้เวลาเดินทางเพิ่มขึ้นอีกอย่างน้อย 20 นาที จากการตรวจสอบพบว่าเกิดจากระบบบ่อรับน้ำตัน ทำให้เกิดสัญญานเตือนให้หยุดรถชั่วคราวเพื่อตรวจสอบความปลอดภัยเป็นอันดับแรก โดยเจ้าหน้าที่สามารถแก้ไขและเดินรถได้ตามปกติตั้งแต่เวลา 6.00 น. ของวันรุ่งขึ้น</doc>
