<doc id="947007" url="https://th.wikipedia.org/wiki?curid=947007" title="เดปอร์ติโบซาปริซา">เดปอร์ติโบซาปริซา เดปอร์ติโบซาปริซา () เป็นสโมสรฟุตบอลในประเทศคอสตาริกา ตั้งอยู่ที่ซันฮวนเดติบาสในซันโฮเซ สนามเหย้าของสโมสรมีชื่อว่าสนามกีฬาริการ์โด ซาปริซา เอย์มา สีประจำสโมสรคือสีม่วงและขาว ก่อตั้งในปี ค.ศ. 1935 และได้แข่งขันในลีกสูงสุดของคอสตาริกานับตั้งแต่ปี ค.ศ. 1949 เป็นต้นมา ชื่อของสโมสรมาจากผู้ก่อตั้งที่ชื่อว่าริการ์โด ซาปริซา ฉายาของสโมสรคือ สัตว์ประหลาดสีม่วง โดยฉายานี้เกิดขึ้นในปี ค.ศ. 1987 จากหนังสือพิมพ์ ดิอาริโอเอ็กซ์ตรา ที่เห็นกองเชียร์ของสโมสรแต่งตัวชุดสีม่วงในการแข่งขันดาร์บี ซาปริซาคว้าแชมป์ลิกา เอเฟเปเด ทั้งหมด 34 สมัย โดยเคยทำได้ 6 สมัยติดต่อกันในช่วงคริสต์ทศวรรษ 1970 เป็นหนึ่งในสโมสรที่ประสบความสำเร็จสูงสุดในคอนคาคาฟ พวกเขาชนะเลิศคอนคาแคฟแชมเปียนส์ลีกทั้งหมด 3 สมัยในปี ค.ศ. 1993, 1995 และ 2005 และยังชนะเลิศเซ็นทรัลอเมริกันคราวน์ในปี ค.ศ. 1972, 1973, 1978, 1998 และ 2003 ระหว่างวันที่ 1 กันยายน ค.ศ. 2007 — 31 สิงหาคม ค.ศ. 2008 สโมสรถูกจัดอันดับที่ 106 ของสโมสรที่ดีที่สุดในโลก โดยสหพันธ์ประวัติศาสตร์และสถิติฟุตบอลระหว่างประเทศของฟีฟ่า และได้รับคัดเลือกให้เป็นสโมสรคอนคาคาฟแห่งคริสตศตวรรษที่ 20 ช่วงเวลาที่น่าจดจำของสโมสรเกิดขึ้นในปี ค.ศ. 2005 เมื่อซาปริซาเป็นสโมสรลำดับที่สองในคอนคาคาฟ ที่จบอันดับที่สามในฟุตบอลชิงแชมป์สโมสรโลก สโมสรที่เคยทำได้ก่อนหน้านั้นคือเนกักซา ซึ่งเคยทำได้ในปี ค.ศ. 2000เกียรติประวัติในประเทศเกียรติประวัติ. ในประเทศ. - ลิกา เอเฟเปเด: 34- ชอร์ทแชมเปียนชิป: 8- คอสตาริกันคัพ: 8ระหว่างประเทศระหว่างประเทศ. - คอนคาแคฟแชมเปียนส์ลีก: เข้าร่วม 24 ครั้ง- ชิงแชมป์สโมสรอเมริกากลาง: เข้าร่วม 17 ครั้ง- อินเตอร์อเมริกันคัพ: เข้าร่วม 2 ครั้ง- ชิงแชมป์สโมสรอเมริกากลาง (ยุคเก่า): เข้าร่วม 1 ครั้ง- ยูเอสคาเมลคัพ: เข้าร่วม 1 ครั้ง- ชิงแชมป์สโมสรโลก: เข้าร่วม 1 ครั้ง</doc>
