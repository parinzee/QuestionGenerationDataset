<doc id="905746" url="https://th.wikipedia.org/wiki?curid=905746" title="ท่าอากาศยานนานาชาติบึงกาฬ">ท่าอากาศยานนานาชาติบึงกาฬ ท่าอากาศยานนานาชาติบึงกาฬ หรือ ท่าอากาศยานบึงกาฬ เป็นโครงการก่อสร้างสนามบินแห่งแรกและจะเป็นท่าอากาศยานที่ทันสมัยที่สุดอีกแห่งหนึ่งในประเทศไทยและในจังหวัดบึงกาฬ ซึ่งได้รับการสนับสนุนให้มีการก่อสร้างจากทางรัฐบาล โดยพลอากาศเอก ดร.ประจิน จั่นตอง รัฐมนตรีว่าการกระทรวงคมนาคม ได้เสนอแผนการจัดสร้างท่าอากาศยานแห่งแรกในจังหวัดบึงกาฬ เมื่อวันที่ 22 เมษายน พ.ศ. 2559  ในโอกาศที่พลเอก ประยุทธ์ จันทร์โอชา นายกรัฐมนตรี ได้ลงพื้นที่ภาคตะวันออกเฉียงเหนือ ในจังหวัดอุดรธานี เพื่อประชุมการดำเนินงานในภาคตะวันออกเฉียงเหนือที่ตั้งท่าอากาศยาน ที่ตั้งท่าอากาศยาน. สถานที่ก่อสร้างท่าอากาศยานตั้งอยู่ ณ ที่ บ้านดอนปอ ตำบลหนองเข็ง อำเภอเมืองบึงกาฬ จังหวัดบึงกาฬ ระยะห่างจากตัวจังหวัดบึงกาฬ ประมาณ 25 กิโลเมตร ตามทางหลวงหมายเลข 212 ตอนหนองคาย - บึงกาฬ โดยได้มีการศึกษาความเหมาะสมในการก่อสร้างท่าอากาศยานนานาชาติบึงกาฬจากสำนักงานการบินพลเรือนแห่งประเทศไทย ซึ่งได้รับงบประมาณศึกษาเบื้องต้นประมาณ 18 ล้านบาท เพื่อศึกษาความเหมาะสมของสถานที่ในการก่อสร้างประวัติการก่อสร้าง ประวัติการก่อสร้าง. การประชุมคณะกรรมการร่วมภาครัฐและเอกชนเพื่อแก้ไขปัญหาเศรษฐกิจ (กรอ.) กลุ่มภาคตะวันออกเฉียงเหนือตอนบน 1 ที่ จังหวัดอุดรธานี เมื่อวันที่ 22 เมษายน พ.ศ. 2559  พลอากาศเอก ดร.ประจิน จั่นตอง อดีตรัฐมนตรีว่าการกระทรวงคมนาคม ในฐานะประธานที่ประชุม ได้เสนอให้มีการศึกษาความเป็นไปได้ในการก่อสร้างท่าอากาศยาน จังหวัดบึงกาฬ เพื่อเชื่อมต่อไปยังประเทศลาว จากปัจจุบันที่การเดินทางด้วยเครื่องบินมีศูนย์กลางอยู่ที่ จังหวัดอุดรธานี พลอากาศเอก ดร.ประจิน จั่นตอง อดีตรัฐมนตรีว่าการกระทรวงคมนาคม กล่าวว่า</doc>
