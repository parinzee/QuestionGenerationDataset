<doc id="470828" url="https://th.wikipedia.org/wiki?curid=470828" title="มณฑล ไกรวัตนุสสรณ์">มณฑล ไกรวัตนุสสรณ์ นายมณฑล ไกรวัตนุสสรณ์ (เกิด 1 มกราคม พ.ศ. 2482) นายกองค์การบริหารส่วนจังหวัดสมุทรสาคร อดีตรัฐมนตรีช่วยว่าการกระทรวงเกษตรและสหกรณ์ อดีตสมาชิกสภาผู้แทนราษฎรจังหวัดสมุทรสาคร หลายสมัยประวัติ ประวัติ. มณฑล ไกรวัตนุสสรณ์ เกิดเมื่อวันที่ 1 มกราคม พ.ศ. 2482 เป็นบุตรของนายกุ้ยใช้ และนางกุ้ยลั้ง แซ่โง้ว มีพี่น้อง 11 คน สำเร็จการศึกษาระดับ ปวช. จากโรงเรียนธนกิจพาณิชยการ สมรสกับนางพอใจ มีบุตร 5 คน คือ1. นายอุดร ไกรวัตนุสสรณ์ อดีตนายกองค์การบริหารส่วนจังหวัดสมุทรสาคร 2. นางสาวอุไร ไกรวัตนุสสรณ์ อดีตผู้สมัครสมาชิกสภาผู้แทนราษฎร พรรคพลังประชาชน 3. นายอุดม ไกรวัตนุสสรณ์ อดีตสมาชิกสถาผู้แทนราษฎรหลายสมัย อดีตสมาชิกบ้านเลขที่ 111 4. ร้อยตำรวจเอกหญิงสมพร ไกรวัตนุสสรณ์ 5. นายอนุสรณ์ ไกรวัตนุสสรณ์ อดีตสมาชิกสภาผู้แทนราษฎรงานการเมือง งานการเมือง. นายมณฑล เดิมมีความสนิทสนมกับพลเอกชวลิต ยงใจยุทธ หัวหน้าพรรคความหวังใหม่ รวมทั้งเคยเป็นหัวคะแนนให้นายเจี่ย ก๊กผล อดีตสมาชิกสภาผู้แทนราษฎรหลายสมัย ต่อมานายมณฑลได้ลงสนามการเมืองอย่างเต็มตัว โดยได้รับเลือกให้เป็นสมาชิกสภาผู้แทนราษฎรสมัยแรก ในปี พ.ศ. 2535 สังกัดพรรคความหวังใหม่ และได้รับการเลือกตั้งติดต่อกันมารวม 4 สมัย กระทั่งได้รับการโปรดเกล้าฯ ให้ดำรงตำแหน่งรัฐมนตรีช่วยว่าการกระทรวงเกษตรและสหกรณ์ ในรัฐบาลนายบรรหาร ศิลปอาชา หลังจากนั้นนายมณฑลได้วางมือทางการเมือง โดยมีบุตรชายทั้ง 3 คน เข้ามาทำงานการเมืองสืบแทน จนกระทั่งปี พ.ศ. 2550 นายอุดม ไกรวัตนุสสรณ์ บุตรชายถูกตัดสิทธิ์ทางการเมืองเป็นเวลา 5 ปี ในคดียุบพรรคไทยรักไทย พร้อมกับกรรมการบริหารพรรคอีก 110 คน นายมณฑลจึงกลับมาลงสมัครรับเลือกตั้งอีกครั้ง ในสังกัดพรรคพลังประชาชน และได้คะแนนเป็นอันดับที่ 3 ของเขต (มี ส.ส.ได้ 3 คน) แต่ต่อมาในปี พ.ศ. 2554 นายมณฑลลงสมัครรับเลือกตั้งอีกครั้งในนามพรรคเพื่อไทย กลับต้องพ่ายแพ้ให้กับนายนิติรัฐ สุนทรวร จากพรรคประชาธิปัตย์อย่างขาดลอย ปลายปี พ.ศ. 2554 นายอุดร ไกรวัตนุสสรณ์ บุตรชายคนโต ซึ่งดำรงตำแหน่งนายกองค์การบริหารส่วนจังหวัด ถูกลอบยิงเสียชีวิต โดยมีนายครรชิต ทับสุวรรณ สมาชิกสภาผู้แทนราษฎร พรรคประชาธิปัตย์ ตกเป็นผู้ต้องหา นายมณฑลจึงลงสมัครรับเลือกตั้งเป็นนายกองค์การบริหารส่วนจังหวัดแทน และได้รับการเลือกตั้งด้วยคะแนนขาดลอย ผลคะแนนปรากฏดังนี้สมาชิกสภาผู้แทนราษฎร สมาชิกสภาผู้แทนราษฎร. มณฑล ไกรวัตนุสสรณ์ ได้รับการเลือกตั้งเป็นสมาชิกสภาผู้แทนราษฎรมาแล้ว 5 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดสมุทรสาคร สังกัดพรรคความหวังใหม่ 2. การเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 จังหวัดสมุทรสาคร สังกัดพรรคความหวังใหม่ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 จังหวัดสมุทรสาคร สังกัดพรรคความหวังใหม่ 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดสมุทรสาคร สังกัดพรรคความหวังใหม่ 5. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดสมุทรสาคร สังกัดพรรคพลังประชาชนเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นสูงสุด มหาปรมาภรณ์ช้างเผือก (ม.ป.ช.) - พ.ศ. 2542 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นสูงสุด มหาวชิรมงกุฎ (ม.ว.ม.)</doc>
