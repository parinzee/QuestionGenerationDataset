<doc id="906439" url="https://th.wikipedia.org/wiki?curid=906439" title="ภาพสุดท้ายของแวนโก๊ะ">ภาพสุดท้ายของแวนโก๊ะ ภาพสุดท้ายของแวนโก๊ะ () เป็นภาพยนตร์แอนิเมชันแนวชีวิตและชีวประวัติ ออกฉาย พ.ศ. 2560 เล่าเรื่องของฟินเซนต์ ฟัน โคค ศิลปินชาวดัตช์ โดยเฉพาะช่วงเวลาก่อนเสียชีวิตของเขา เป็นภาพยนตร์แอนิเมชันที่ทำจากภาพวาดตลอดทั้งเรื่องเป็นเรื่องแรก เขียนบทและกำกับโดยดอรอตา กอบีแยลา และฮิว เวลช์แมน ได้รับเงินทุนสนับสนุนการผลิตโดยสถาบันภาพยนตร์โปแลนด์ และอีกส่วนหนึ่งจากโครงการระดมทุนผ่านคิกสตาร์ตเตอร์ ทุกเฟรมของภาพยนตร์เรื่องนี้รวมแล้วกว่า 65,000 เฟรม เป็นภาพวาดบนผืนผ้าใบ ใช้เทคนิคคล้ายคลึงกับผลงานภาพวาดของฟัน โคค ซึ่งเป็นผลงานของคณะศิลปินรวมแล้ว 115 คน ภาพยนตร์เรื่องนี้ออกฉายครั้งแรกในเทศกาลภาพยนตร์แอนิเมชันนานาชาติอานซี พ.ศ. 2560 ได้รับรางวัลภาพยนตร์แอนิเมชันขนาดยาวยอดเยี่ยมจาก รางวัลภาพยนตร์ยุโรป ครั้งที่ 30 ซึ่งจัดในเบอร์ลิน</doc>
