<doc id="927194" url="https://th.wikipedia.org/wiki?curid=927194" title="โยอาคิม ไพร์เพอร์">โยอาคิม ไพร์เพอร์ โยอาคิม ไพร์เพอร์ (30 มกราคม ค.ศ. 1915 – 14 กรกฏาคม ค.ศ. 1976), ยังเป็นที่รู้จักอีกชื่อว่า โยฮันน์ ไพร์เพอร์ เป็นเจ้าหน้าที่นายทหารภาคสนามในหน่วยวัฟเฟิน-เอ็สเอ็ส และเป็นนายทหารคนสนิทส่วนตัวของไรชส์ฟือเรอร์-เอ็สเอ็ส ไฮน์ริช ฮิมม์เลอร์ ในช่วงระหว่างเดือนพฤศจิกายน ค.ศ. 1940 และเดือนสิงหาคม ค.ศ. 1941 ไพร์เพอร์ได้เข้าร่วมต่อสู้รบทั้งบนแนวรบด้านตะวันออกซึ่งปะทะกับกองทัพแดงและแนวรบด้านตะวันตกซึ่งปะทะกับกองทัพฝ่ายสัมพันธมิตรตะวันตกและได้รับปูนบำเหน็จโดยนาซีเยอรมนีคือ เหรียญกางเขนเหล็กกางเขนอัศวินประดับด้วยใบโอ๊คและดาบ ไพร์เพอร์ได้ถูกตัดสินว่ามีความผิดในข้อหาอาชญากรรมสงครามที่ได้กระทำในเบลเยียมและถูกจำคุกเป็นเวลาเกือบ 12 ปี เขาได้ถูกกล่าวหาว่าเป็นอาชญากรสงครามที่ได้กระทำในอิตาลี แต่ศาลอิตาลีและเยอรมนีได้สรุปว่ามีหลักฐานไม่เพียงพอที่จะดำเนินคดีได้ หลังจากที่เขาได้รับการปล่อยตัวจากเรือนจำ ไพร์เพอร์ได้ทำงานให้กับทั้งปอร์เช่และโฟล์กสวาเกน ก่อนที่จะย้ายไปยังประเทศฝรั่งเศส ที่นั้นเขาได้แปลหนังสือจากภาษาอังกฤษเป็นภาษาเยอรมันภายใต้ชื่อว่า nom de plume "Rainer Buschmann", ไพร์เพอร์ถูกสังหารในฝรั่งเศส ในเดือนกรกฏาคม ค.ศ. 1976</doc>
