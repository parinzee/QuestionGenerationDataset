<doc id="175090" url="https://th.wikipedia.org/wiki?curid=175090" title="นิรมล เมธีสุวกุล">นิรมล เมธีสุวกุล นิรมล เมธีสุวกุล (ชื่อเล่น : นก) อดีตนักข่าว และผู้ประกาศข่าวโทรทัศน์ ปัจจุบันเป็นพิธีกร และผู้ผลิตรายการโทรทัศน์ เกี่ยวกับการอนุรักษ์สิ่งแวดล้อม และโรงเรียนในถิ่นธุรกันดารประวัติ ประวัติ. นิรมล เมธีสุวกุล เกิดที่จังหวัดสุพรรณบุรี เมื่อปี พ.ศ. 2504 แต่ไปเติบโตที่จังหวัดเชียงราย จบการศึกษาจากโรงเรียนแม่จันวิทยาคม จังหวัดเชียงราย โรงเรียนสุรศักดิ์มนตรี และคณะนิเทศศาสตร์ จุฬาลงกรณ์มหาวิทยาลัย จบการศึกษาเมื่อ พ.ศ. 2525 เธอเริ่มทำงานเป็นนักข่าวหนังสือพิมพ์เดอะ เนชั่น เป็นผู้สื่อข่าวฝึกหัดประจำทำเนียบรัฐบาลและรัฐสภานักข่าวสายทั่วไป เน้นด้านเด็กสตรีและองค์กรพัฒนาเอกชน เป็นผู้สื่อข่าวเศรษฐกิจช่อง 7 เริ่มมีชื่อเสียงเป็นที่รู้จักตั้งแต่ พ.ศ. 2528 โดยเป็นผู้สื่อข่าวโทรทัศน์ บริษัท แปซิฟิคอินเตอร์คอมมิวนิเคชั่น ผลิตข่าวให้ช่อง 9 อ.ส.ม.ท. ภายใต้การดูแลของสมเกียรติ อ่อนวิมล ในปี พ.ศ. 2532 เป็นพิธีกรและเขียนบทรายการ "ทุ่งหญ้าป่าใหญ่" ออกอากาศทางช่อง 7 และเป็นบรรณาธิการข่าวและผู้ประกาศข่าวบริษัทอีเอ็มนิวส์ ผลิตข่าวให้ช่อง 5ผลงานผลงาน. - ก่อตั้งบริษัทป่าใหญ่ครีเอชั่นจำกัด ร่วมกับสุริยนต์ จองลีพันธ์ และยุพา เพ็ชรฤทธิ์ - ผลิตรายการทุ่งแสงตะวัน ออกอากาศทางช่อง 11 แล้วย้ายไปออกอากาศทางช่อง 3 ตั้งแต่ พ.ศ. 2535 จนถึงปัจจุบัน โดยเป็นผู้ควบคุมการผลิต และพิธีกร - เป็นพิธีกรรายการทุ่งแสงตะวัน ช่อง 3 และพันแสงรุ้ง ไทยพีบีเอส - ผู้ประกาศข่าว ช่อง 3 แฟมิลี่ ช่อง13รางวัลรางวัล. - นักนิเทศศาสตร์ดีเด่น คณะนิเทศศาสตร์ จุฬาลงกรณ์มหาวิทยาลัย, - ศิษย์เก่าดีเด่น จุฬาลงกรณ์มหาวิทยาลัย, - รางวัลในฐานะสตรีดีเด่น สื่อมวลชนดีเด่น นักอนุรักษ์สิ่งแวดล้อมดีเด่น ฯลฯ - รางวัลอนุสรณ์สงขลานครินทร์ ประจำปี 2549, - รางวัลผู้มีคุณูปการต่อการศึกษาของชาติ (รายการทุ่งแสงตะวัน) จากกระทรวงศึกษาธิการ ประจำปี 2553</doc>
