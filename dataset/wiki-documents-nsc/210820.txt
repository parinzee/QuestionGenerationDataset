<doc id="210820" url="https://th.wikipedia.org/wiki?curid=210820" title="ไรอัน เรย์โนลส์">ไรอัน เรย์โนลส์ ไรอัน ร็อดนีย์ เรย์โนลส์ ( เกิดวันที่ 23 ตุลาคม ค.ศ. 1976) เป็นนักแสดงและโปรดิวเซอร์ชายชาวแคนาดา เขามีบทบาทเป็น ไมเคิล เบอร์เจิน ในซิตคอมเรื่อง ทูกายส์แอนด์อะเกิร์ล (1998-2001) บิลลี ซิมป์สัน ในละครวัยรุ่นแคนาดาเรื่อง ฮิลล์ไซด์ (1991-93) และเป็นตัวละครในเครือมาร์เวลคอมิกส์ ในบทฮันนิบาลคิง ในเรื่องเบลด 3 อำมหิตพันธุ์อมตะ (2004) และเดดพูล ในเรื่องเอ็กซ์เมน กำเนิดวูล์ฟเวอรีน (2009) และ เดดพูล (2016) และ เดดพูล 2 (2018) เรย์โนลส์แสดงภาพยนตร์หลายเรื่องเช่น นักเรียนปู่ซู่ซ่าส์ ปาร์ตี้ดอตคอม (2002) The Amityville Horror ผีทวงบ้าน (2005) หนุ่มว้าวุ่น ลุ้นรักแท้ (2008) ลุ้นรักวิวาห์ฟ้าแลบ (2009) คนเป็นฝังทั้งเป็น (2010) โสดปุ๊บปั๊บสลับพ่อเรือพ่วง (2011) ภารกิจเดือดฝ่าด่านตาย (2012) แผนจี๊ด ๆ คิดได้ไง (2014) เกมเย้ยเซียน (2015) และภาพปริศนา ล่าระทึกโลก (2015) เขายังรับบทเป็น กรีนแลนเทิร์น ซูเปอร์ฮีโร่ในเครือดีซีคอมิกส์ ในร่างของฮัล จอร์แดน ในภาพยนตร์เรื่อง กรีน แลนเทิร์น (2011) เขายังปรากฏในภาพยนตร์หลายเรื่องเช่น ฮาโรลด์กับคูมาร์ คู่บ้าฮาป่วน (2004) หมีไม่แอ๊บ แสบได้อีก (2012) และสะเหล่อไม่แอ๊บ แสบได้โล่ห์ (2014) ปี2016 เขาได้รับบทเป็น เดดพูล ฉายรอบปฐมฤกษ์ในวันที่ 8 กุมภาพันธ์ ค.ศ. 2016 และออกฉายในอเมริกาเหนือในวันที่ 12 กุมภาพันธ์ ค.ศ. 2016 ในระบบไอแมกซ์ ดีแอลพี ดีบ็อกซ์ เป็นต้น ภาพยนตร์ได้รับการตอบรับในทางที่ดี ภาคต่อในชื่อ เดดพูล 2 มีกำหนดเข้าฉายในไทยวันที่ 17 พฤษภาคม ค.ศ. 2018 ปี2017 เขาได้รับบทเป็น บอดี้การ์ดระดับเทพ ในเรื่องThe Hitman Bodyguard แสบ ซ่าส์ แบบว่าบอดี้การ์ดคู่กับซามูเอล แอล. แจ็คสัน</doc>
