<doc id="68596" url="https://th.wikipedia.org/wiki?curid=68596" title="ทางหลวงแผ่นดินหมายเลข 3312">ทางหลวงแผ่นดินหมายเลข 3312 ทางหลวงแผ่นดินหมายเลข 3312 สายสนามกีฬาธูปะเตมีย์ - คลอง 16 หรือนิยมเรียกกันว่า ถนนลำลูกกา เริ่มตั้งแต่ทางแยกออกจากถนนพหลโยธินตรงสนามกีฬาธูปะเตมีย์ (ตำบลคูคต อำเภอลำลูกกา จังหวัดปทุมธานี) ไปทางทิศตะวันออก สิ้นสุดที่คลองสิบหก (ตำบลพระอาจารย์ อำเภอองครักษ์ จังหวัดนครนายก) บรรจบกับทางหลวงแผ่นดินหมายเลข 369 และทางหลวงชนบทหมายเลข นย.4009 รวมระยะทางประมาณ 39.2 กิโลเมตร ถนนแบ่งเป็นสามช่วง ช่วงแรกตั้งแต่แยกถนนพหลโยธิน ไปจนถึงประมาณ 500 เมตรถัดจากแยกถนนนิมิตใหม่ เป็นถนน 6 ช่องทาง มีเกาะกลางถนน ช่วงที่สองไปจนถึงประมาณ 200 เมตรถัดจากสะพานข้ามคลองสิบเป็นถนน 4 ช่องทาง ไม่มีเกาะกลางถนนหรือแผงกั้น ช่วงสุดท้ายไปจนถึงแยกทางหลวงแผ่นดินหมายเลข 3369 เป็นถนน 2 ช่องทาง ไม่มีเกาะกลางถนนหรือแผงกั้นรายชื่อทางแยกที่สำคัญรายชื่อทางแยกที่สำคัญ. - เริ่มต้นเส้นทาง ถนนพหลโยธิน (ทางหลวงแผ่นดินหมายเลข 1) ไปทางทิศเหนือและใต้ ทิศเหนือไปยัง รังสิต ทิศใต้ไปยัง สะพานใหม่ กรุงเทพมหานคร - ถนนเสมาฟ้าคราม คลองสอง ไปทางทิศเหนือ เป็นทางเชื่อมเข้ากับ ถนนรังสิต-นครนายก ในพื้นที่ อำเภอธัญบุรี จังหวัดปทุมธานี - ถนนไสวประชาราษฎร์ คลองสี่ ไปทางทิศเหนือ เป็นทางเชื่อมเข้ากับ ถนนรังสิต-นครนายก ในพื้นที่ อำเภอธัญบุรี จังหวัดปทุมธานี - ถนนเฉลิมพงษ์ คลองสี่ ไปทางทิศใต้ เป็นทางเชื่อมเข้ากับ ถนนสายไหม ในพื้นที่เขตสายไหม กรุงเทพมหานคร - ถนนกาญจนาภิเษก (ทางหลวงพิเศษหมายเลข 9) ฝั่งตะวันออก คลองห้า ไปทางทิศเหนือและใต้ ทิศเหนือไปยัง อำเภอบางปะอิน จังหวัดพระนครศรีอยุธยา ทิศใต้ไปยัง อำเภอบางพลี จังหวัดสมุทรปราการ - ถนนพันธ์แฉล้มอุทิศ (ทางหลวงชนบท ปท.3004) คลองเจ็ด ไปทางทิศเหนือ เป็นทางเชื่อมเข้ากับ ถนนรังสิต-นครนายก ในพื้นที่ อำเภอธัญบุรี จังหวัดปทุมธานี - ถนนนิมิตใหม่ คลองเจ็ด ไปทางทิศใต้ เป็นทางเชื่อมเข้ากับ ถนนสุวินทวงศ์ ในพื้นที่เขตมีนบุรี กรุงเทพมหานคร - ทางหลวงแผ่นดินหมายเลข 3216 คลองสิบ ไปทางทิศเหนือ - ถนนคลองสิบสาม เป็นทางเชื่อมเข้ากับ พื้นที่เขตหนองจอก กรุงเทพมหานคร - ทางหลวงแผ่นดินหมายเลข 3369 คลองสิบหก ไปทางทิศเหนือ และทางหลวงชนบทหมายเลข 4009 ไปทางทิศตะวันออก สิ้นสุดเส้นทางรถประจำทางรถประจำทาง. - สาย 374 ของบริษัท กิตติสุนทร จำกัด ซึ่งมีการเดินรถหลายเส้นทางได้แก่- สะพานใหม่-ลำลูกกาคลองสิบหก - สะพานใหม่-ลำลูกกาคลองเก้า - สะพานใหม่-ลำลูกกาคลองเจ็ด - แยกลำลูกกา-รินทร์ทอง-เปียร์นนท์ (ลำลูกกาคลองสาม) - แยกลำลูกกา-เสมาฟ้าคราม (รังสิตคลองสอง) - สาย 6250 (และ ปอ.) รังสิต-ลำลูกกาคลองเก้า ของบริษัท กิตติสุนทร จำกัด - สาย 543 อู่บางเขน-ตลาดใหญ่ลำลูกกา (ลำลูกกาคลองเจ็ด) ของ องค์การขนส่งมวลชนกรุงเทพจุดอันตราย จุดอันตราย. ถนนลำลูกกาส่วนใหญ่เป็นทางตรง จุดที่มักจะเกิดอุบัติเหตุบ่อยคือจุดที่เป็นทางโค้งเพียงไม่กี่แห่ง ได้แก่บริเวณต่อไปนี้- ทางโค้งขวาที่แยกถนนแนวมาลี (ทางเข้าวัดลาดสนุ่น) จุดนี้เป็นทางสามแพร่งและมีคลองระบายน้ำอยู่ - ทางโค้งซ้ายตั้งแต่โรงเรียนระเบียบวิทยาจนถึงสถานีตำรวจภูธรคูคต จุดนี้เป็นทางโค้งซ้ายติดกันสองครั้ง ครั้งละ 45 องศา - ทางต่างระดับเชื่อมกับถนนกาญจนาภิเษก มีสองจุดซึ่งรถที่ลงจากทางด่วนต้องตัดเส้นทางข้ามฝั่ง ในขณะที่ความโค้งของสะพานข้ามคลองห้าก็บดบังทัศนวิสัย - บริเวณแยกถนนนิมิตใหม่ ทางตรงสู่เส้นทางหลักมีลักษณะเฉียงไปทางซ้าย - ทางโค้งซ้ายเกือบปลายสุดของถนน เป็นโค้งหักศอกซึ่งอีก 100 เมตรก็เป็นสามแยกพอดีโครงการในอนาคต โครงการในอนาคต. รถไฟฟ้าสายสีเขียว ช่วงสถานีคูคต - สถานีวงแหวนตะวันออก</doc>
