<doc id="712214" url="https://th.wikipedia.org/wiki?curid=712214" title="เฮนนิก แบรนด์">เฮนนิก แบรนด์ เฮนนิก แบรนด์ (; ประมาณ ค.ศ. 1630 – ประมาณ ค.ศ. 1692 หรือ ค.ศ. 1710) เป็นพ่อค้าและนักเล่นแร่แปรธาตุจากฮัมบูร์ก เยอรมนี เป็นผู้ค้นพบฟอสฟอรัส มีประวัติในวัยเด็กเกี่ยวกับเขาน้อยมาก แต่เมื่อโตขึ้น แบรนด์รับราชการทหารในสงครามสามสิบปี หลังสงคราม เขาทำงานเป็นช่างทำแก้ว ก่อนจะผันตัวมาเป็นนักเล่นแร่แปรธาตุ เพื่อค้นหาศิลานักปราชญ์เช่นเดียวกับคนอื่น ๆ จนถึงปี ค.ศ. 1669 แบรนด์ก็ค้นพบสารสีขาวที่ได้จากการทดลองกับปัสสาวะ ซึ่งต่อมาเขาเรียกว่า "ฟอสฟอรัส" (มาจากคำในภาษากรีก φωσφόρος หรือ phōsphóros แปลว่า "ผู้นำพาแสงสว่าง") จากการค้นพบดังกล่าว ทำให้แบรนด์กลายเป็นบุคคลแรกในประวัติศาสตร์ที่ค้นพบธาตุ</doc>
