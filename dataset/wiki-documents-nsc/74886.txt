<doc id="74886" url="https://th.wikipedia.org/wiki?curid=74886" title="คนปีศาจ">คนปีศาจ คนปีศาจ () เป็นการ์ตูนญี่ปุ่น เขียนโดย นาโอกิ อุราซาว่า เรื่องราวแนวสืบสวนลึกลับสยองขวัญ (ผู้เขียนเดียวกับเรื่อง 20th Century Boys และ ตามล่านักฆ่าแอนดรอยด์) ได้รับรางวัลชนะเลิศในงาน Media Arts ครั้งที่ 1 ของทบวงวัฒนธรรมญี่ปุ่นเนื้อเรื่อง เนื้อเรื่อง. ณ เมืองดูลซัลดอร์ฟ เยอรมันตะวันตก วันหนึ่งในปีค.ศ. 1986 เคนโซ เทมมะ หมอชาวญี่ปุ่นซึ่งทำงานอยู่ที่โรงพยาบาลไอซเลอร์ ได้ขัดคำสั่งของผู้อำนวยการโรงพยาบาลโดยปฏิเสธการรักษานายกเทศมนตรี เพื่อช่วยชีวิต โยฮัน ลีเบลท์ เด็กชายฝาแฝดคนหนึ่ง เนื่องจากถูกส่งตัวมาโรงพยาบาลก่อน จึงทำให้เขาตกที่นั่งลำบากในหน้าที่การงานและถูกลูกสาวผู้อำนวยการถอนหมั้น แต่ทว่าต่อมาเกิดการตายอย่างผิดปกติของผู้อำนวยการโรงพยาบาลและแพทย์ที่ได้รับการเลื่อนตำแหน่งแทนเขา จนทำให้เขาได้ขึ้นเป็นหัวหน้าแผนกศัลยแพทย์ในที่สุด แม้เขาจะตกเป็นผู้ต้องสงสัยแต่ก็ไม่มีหลักฐานใดๆว่าเขาเป็นคนร้าย 9 ปีต่อมา โยฮัน ที่หายตัวไปจากรพ.ในวันนั้น ได้ออกมาสารภาพว่า ตนเป็นผู้ฆ่าผู้อำนวยการ เทมมะ จึงได้ตามไล่ล่าโยฮันด้วยตนเอง ในขณะที่ตนเองนั้นได้ถูกตำรวจตามจับ เพราะต้องสงสัยว่าเป็นคนร้ายในคดีฆาตกรรมต่อเนื่องเสียเองตัวละครตัวละครหลักตัวละคร. ตัวละครหลัก. - เคนโซ เทมมะ : ศัลยแพทย์สมองชาวญี่ปุ่น ออกเดินทางเพื่อกำจัดปีศาจที่ตนเองช่วยชีวิตเอาไว้ - โยฮัน ลีเบลท์ : ฝาแฝดคนพี่ มีมันสมองฉลาดเป็นเลิศ มีจิตใจที่ชั่วร้ายดั่ง"ปีศาจ" ในอดีตเคยอยู่ใน 511 คินเดอร์ไฮม์ - นีน่า ฟอลต์เนอร์ (แอนนา ลีเบลท์) : น้องสาวฝาแฝดของโยฮัน ละทิ้งมหาวิทยาลัยเพื่อออกเดินทางกำจัดพี่ชาย - สารวัตรลุงค์เก้ : นักสืบมือดีของรัฐบาลกลางเยอรมนี ไล่ล่าตามจับเทมมะ - อีวา ไฮเนมัน : ลูกสาวผู้อำนวยการโรงพยาบาล และอดีตคู่หมั้นของเทมมะ - ดีเธอร์ : เด็กที่เทมมะได้ช่วยไว้ - ดร.ไรหน์ไวน์ : จิตแพทย์ที่พยายามพิสูจน์ความบริสุทธิ์ของเทมมะ - วูลฟ์กัง กริมเมอร์ : นักข่าวอิสระ เคยอยู่ใน 511 คินเดอร์ไฮม์ - โรเบโต้ : ชายผู้ศรัทธาโยฮัน - ฟรานซ์ โบนาพัลต้า : ชายปริศนาผู้มีหลายชื่อ เคยเขียนนิทานภาพมากมาย และกุมปริศนาการกำเนิดปีศาจเอาไว้รายชื่อตอน</doc>
