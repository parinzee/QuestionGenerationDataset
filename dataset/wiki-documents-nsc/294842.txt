<doc id="294842" url="https://th.wikipedia.org/wiki?curid=294842" title="วาสนา พูนผล">วาสนา พูนผล วาสนา พูนผล เป็นนักแสดงไทยที่มีหน้าตาออกลูกครึ่งเนื่องจากคุณพ่อของเธอมีเชื้อสายอเมริกัน เกิดเมื่อวันที่ 16 สิงหาคม  พ.ศ. 2513 ที่โรงพยาบาลหัวเฉียว มีพี่น้อง 3 คน ซึ่งเธอเป็นคนสุดท้อง สำเร็จการศึกษาจากโรงเรียนแสนยานุกรวิทยา และชั้นมัธยมศึกษาปีที่ 4 ที่โรงเรียนเซนต์โยเซฟคอนเวนต์ ก่อนที่จะย้ายตามพี่ชายไปเรียนที่ประเทศไต้หวัน 3 ปี โดยเข้าเรียนโรงเรียนหญิงล้วนที่ใช้ภาษาจีนกลางก่อน ต่อด้วยโรงเรียนนานาชาติ จากนั้นจึงกลับเมืองไทยและสอบเทียบชั้นมัธยมศึกษาปีที่ 6 ที่โรงเรียนมักกะสันพิทยาประวัติ ประวัติ. แอนเริ่มเข้าสู่วงการตั้งแต่วัยรุ่น ด้วยการถ่ายแบบโดยเริ่มจากนิตยสารแพรว ตามด้วยนิตยสารแฟชั่นเล่มอื่นๆ รวมทั้งงานโฆษณาต่างๆ เช่น เจลและมูสแต่งผม Pucelle, ผ้าอนามัยโซฟี, ยีนส์ Rena, สารให้ความหวาน Pal Sweet, John Henry ฯลฯ อีกทั้งยังเริ่มแสดงมิวสิควีดีโอให้กับวงไมโครในเพลงเติมน้ำมัน และวงนูโวในเพลงสัญชาตญาณบอก ต่อมาได้ถูกชักชวนเข้าสู่วงการภาพยนตร์โดยคุณประยูร วงษ์ชื่น ให้มาแสดงภาพยนตร์เรื่อง เวลาในขวดแก้ว (2534) โดยรับบทเป็น "จ๋อม" ร่วมกับนฤเบศร์ จินปิ่นเพชร, ปวีณา ชารีฟสกุล และ จิตต์โสภิณ ลิมปิสวัสดิ์ จากนั้นจึงมีผลงานภาพยนตร์ตามมาพักหนึ่ง อาทิ เช่น สยึ๋มกึ๋ย (2534) ที่สร้างโดยคุณธนิต จิตต์นุกูล (ปื๊ด)โดยแสดงคู่กับสุรศักดิ์ วงศ์ไทย ต่อด้วยภาพยนตร์ของค่ายอาร์เอส รองต๊ะแล่บแปล๊บ (2535) คู่กับทัช ณ ตะกั่วทุ่ง ที่เธอได้ร้องเพลงประกอบเพลง เกิดมาเพื่อเธอ ในภาพยนตร์เรื่องนี้อีกด้วย และในปี 2536 ได้กลับมาแสดงภาพยนตร์เรื่อง เพื่อนซื่อพาก๊อง ของคุณประยูร วงศ์ชื่นอีกครั้งโดยแสดงคู่กับจักรพรรณ อาบครบุรี ต่อมาได้เข้าสู่วงการละครโดยรับบทนำในช่วงแรก ตามด้วยบทสมทบซึ่งเป็นบทรองและบทร้ายจนถึงปัจจุบัน อีกทั้งยังมีกิจการส่วนตัวเป็นร้านขายสินค้าเด็กที่ห้างตรีนิตี้มอลล์ ซอยละลายทรัพย์ สีลมผลงานละครภาพยนตร์ผลงาน. ภาพยนตร์. - เวลาในขวดแก้ว (2534) - สยึ๋มกึ๋ย (2534) - รองต๊ะแล่บแปล๊บ (2535) - เพื่อนซื่อพาก๊อง (2536) - มึงกู เพื่อนกันจนวันตาย (2554)งานเพลงงานเพลง. - ร้องเพลงประกอบภาพยนตร์ รองต๊ะแล่บแปล๊บ เพลง เกิดมาเพื่อเธอ (2535)</doc>
