<doc id="278195" url="https://th.wikipedia.org/wiki?curid=278195" title="อาบาชิริ">อาบาชิริ อาบาชิริ () เป็นศูนย์กลางของกิ่งจังหวัดโอค็อตสค์ ในจังหวัดฮกไกโด จัดว่าเป็นเมืองที่มีแห้งแล้งที่สุดในญี่ปุ่น สิ่งที่มีชื่อเสียงที่สุดของอาบาชิริคือ เรือนจำอาบาชิริ ซึ่งใช้กักขังนักโทษการเมืองในยุคเมจิ ปัจจุบันได้กลายเป็นพิพิธภัณฑ์ โดยมีเรือนจำความปลอดภัยขั้นสูงสุดแห่งใหม่ในเมืองใช้กักขังนักโทษแทน เมืองนี้เป็นเมืองท่าสำคัญและเป็นปลายทางของรถไฟ ใน พ.ศ. 2551 อาบาชิริมีประชากร 40,333 คน ความหนาแน่นของประชากร 85.6 คนต่อตารางกิโลเมตร มีพื้นที่ทั้งหมด 470.94 ตารางกิโลเมตร อาบาชิริตั้งอยู่ในด้านตะวันออกของมณฑลอาบาชิริ ห่างจากเมืองคิตะมิไปทางตะวันออก 50 กิโลเมตร พื้นที่เต็มไปด้วยเนินเขาจำนวนมาก แต่ไม่มีภูเขาสูง เมืองพี่น้องของอาบาชิริคือ พอร์ท อัลเบอร์นี ในรัฐบริติชโคลัมเบีย แคนาดา แต่ละปีมีนักเรียนจำนวนมากเข้าร่วมโครงการแลกเปลี่ยนนักเรียนระหว่างสองเมืองนี้ ท่าอากาศยานที่อยู่ใกล้กับอาบาชิริคือ ท่าอากาศยานเมะมังเบะสึ ตั้งอยู่ในเมืองโอโซะระประวัติศาสตร์ประวัติศาสตร์. - มีนาคม พ.ศ. 2415 หมู่บ้านอาบาชิริ (アバシリ村) ได้ถือกำเนิดขึ้น โดยตั้งชื่อตาม Abashiri District ใน Kitami Province - พ.ศ. 2418 ตัวอักษรคันจิ 網走村 ถูกนำมาใช้เป็นชื่อหมู่บ้านอาบาชิริ - พ.ศ. 2445 หมู่บ้านอาบาชิริ เมืองคิตะมิ หมู่บ้านอิซะนิ และหมู่บ้านนิคุริบะเกะ ถูกผนวกรวมกันเป็นเมืองอาบาชิริ - พ.ศ. 2458 เมืองอาบาชิริได้ผนวกเอาหมู่บ้านโนะโตะโระและหมู่บ้านโมะโคะโตะเข้าไว้ด้วย - พ.ศ. 2464 หมู่บ้านเมะมัมเบ็ทสึ (ต่อมาคือเมืองเมะมัมเบ็ทสึ ซึ่งถูกผนวกเข้ากับเมืองโอโสะระเมื่อ พ.ศ. 2549) ได้แยกตัวออกจากเมืองอาบาชิริ - พ.ศ. 2474 ขอบเขตระหว่างเมืองอาบาชิริกับหมู่บ้านเมะมัมเบ็ทสึถูกตีขึ้นใหม่ - 11 กุมภาพันธ์ พ.ศ. 2490 หมู่บ้านฮิงะชิโมะโคะโตะ (ถูกผนวกเข้ากับเมืองโอโสะระเมื่อ พ.ศ. 2549) ได้แยกตัวออก พื้นที่ทั้งหมดของเมืองโอโสะระในปัจจุบันเคยเป็นส่วนหนึ่งของอาบาชิริข้อมูลเพิ่มเติมข้อมูลเพิ่มเติม. - Official website</doc>
