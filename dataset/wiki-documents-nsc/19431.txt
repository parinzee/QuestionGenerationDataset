<doc id="19431" url="https://th.wikipedia.org/wiki?curid=19431" title="เซอร์ไวเวอร์ (รายการโทรทัศน์อเมริกา)">เซอร์ไวเวอร์ (รายการโทรทัศน์อเมริกา) เซอร์ไวเวอร์ คือ รายการ เรียลลิตี้โชว์ ซึ่งถูกสร้างในหลายๆ ประเทศทั่วโลก ในรายการเซอร์ไวเวอร์นี้ผู้เข้าแข่งขันจะถูกปล่อยเกาะกลางทะเลหรือป่าที่ห่างไกลผู้คน และจะต้องแข่งขันกันเพื่อเงินรางวัล เซอร์ไวเวอร์ได้รับแรงบันดาลใจมาจาก รายการ Expedition Robinson ของสวีเดนซึ่งมีเนื้อหาคล้ายคลึงกัน ประเด็นสำคัญมาจากเรื่องราวการเอาตัวรอดในสถานะการที่ยากลำบากท่ามกลางธรรมชาติของ โรบินสัน ครูโซ และทำให้เซอร์ไวเวอร์กลายเป็น "เรียลลิตี้โชว์ต้นแบบ" เนื่องจากได้รับความนิยมและทำให้รายการในรูปแบบนี้เริ่มผลิตออกมาเรื่อยๆ ในช่วงต่อมาหลักเกณฑ์ หลักเกณฑ์. สำหรับเกณฑ์ที่จะกล่าวถึงนี้ สำหรับของสหรัฐอเมริกาเท่านั้น ซึ่งมีความแตกต่างกันในแต่ละประเทศที่ผลิตรายการนี้เพียงเล็กน้อย รวมถึงในแต่ละภาค กฎกติกาจะถูกเปลี่ยนแปลงหรือเพิ่มข้อหักมุมต่างๆ เพื่อความสนุกของเกมผู้เข้าแข่งขันและเผ่า ผู้เข้าแข่งขันและเผ่า. ตั้งแต่ ฤดูกาลแรกจนถึงฤดูกาลล่าสุด เซอร์ไวเวอร์ได้คัดเลือก คนอย่างน้อย 16 คน (ในฤดูกาลถัดๆมา เพิ่มจำนวนคนเป็น 18 , 19 , 20) ซึ่งผู้เข้าแข่งขันทั้งหมดมีอาชีพที่หลากหลายแตกต่างกันไป ซึ่งนอกจากที่ผู้เข้าแข่งขันจะต้องใช้พละกำลังและสติปัญญา ในการวางแผนและเอาชนะผู้อื่นในการแข่งขันต่างๆ แล้ว ทักษะทางสังคมถือว่ามีความสำคัญอย่างมากในการตัวรอดจากสถานการณ์ต่างๆ ผู้เข้าแข่งขันจะถูกแบ่งเผ่าออกเป็น 2, 3 หรือ 4 เผ่า โดยสมาชิกแต่ละเผ่าจะมีจำนวนเท่ากัน (ยกเว้น ฟิจิ ที่มีผู้แข่งขัน 19 คนและแบ่งเป็น 10 : 9) โดยในแต่ละฤดูกาล เกณฑ์ในการแบ่งเผ่านั้นแตกต่างกันไป บางครั้งโปรดิวเซอร์จัดผู้คัดเลือกให้เองหรือผู้เข้าแข่งขันจะมีสิทธิเป็นผู้เลือกเองว่าสมาชิกของเผ่าตนจะมีใครบ้าง แต่ในบางครั้งการแบ่งเผ่าจะใช้เกณฑ์พิเศษอย่าง เพศ อายุ เชื้อชาติ ไปจนถึง ฐานะทางการงานอาชีพ แต่อย่างไรก็ตาม การแบ่งเผ่าจะถูกทำให้ซับซ้อนขึ้นด้วยกติกาต่างๆ เช่น การสลับเผ่า หรือ การทำกบฏของสมาชิกในเผ่าเอง (พิธีกรให้สิทธิ์แก่ผู้เข้าแข่งขันในการย้ายเผ่าโดยสมัครใจ) เป็นต้นและท้ายที่สุดเมื่อผู้แข่งขันเหลือจำนวนหนึ่งเผ่าทุกเผ่าจะรวมกลายเป็นหนึ่งเดียว ซึ่งเมื่อถึงจุดนั้นทุกคนจะแข่งขันเพื่อเอาตัวรอดอย่างแท้จริง เผ่าแต่ละเผ่าจะมี สีประจำเผ่าของตนเอง ในบางครั้งจะมีสัญลักษณ์ประจำเผ่าด้วย ซึ่งชื่อเผ่าจะถูกตั้งชื่อจากเอกลักษณ์ของสถานที่ที่ใช้ทำรายการในแต่ละฤดูกาล เช่น ชื่อเกาะสำคัญ หรือ ชื่อสัตว์ประจำท้องถิ่น เป็นต้นโดยที่รายชื่อของเผ่าตั้งแต่ฤดูกาลแรกมีดังนี้ คำอธิบาย- ปากอง และ ทากิ เป็นชื่อ เกาะสำคัญในบอร์เนียว รัตนา ได้ชื่อมาจาก ต้นไม้ ที่มีมากบนเกาะ - คุช่า เป็นภาษาท้องถิ่น แปลว่า จิงโจ้ ส่วน ออกาคอร์ แปลว่า จระเข้ สำหรับ บาร์รามุนดิ เป็นชื่อปลาที่พบมากในบริเวณนั้น - แซมบูรู และ โบรอน ตั้งตามชื่อของเผ่าชาวพื้นเมือง ส่วน โมโต มาจิ เป็นภาษาท้องถิ่นของการรวมกันระหว่างน้ำและไฟ - โรทู เป็นภาษาพื้นเมืองแปลว่า ฝน ส่วน มาราอามู แปลว่า ลม สำหรับ โซริแอนทู มีความหมายว่า เหล่าผู้บูชาพระอาทิตย์ - ช่วยกัน และ สุขใจ นำมาจากคำในภาษาไทย โดยที่เผ่ารวมนำคำจาก 2 เผ่ามารวมกัน เป็น ช่วยใจ - แทมบาคี เป็นชื่อ ปลาในท้องถิ่น ส่วนจาบูรู เป็นชื่อนกในท้องถิ่นเช่นกัน จาคาเร่ เป็นคำจากภาษาโปรตุเกศแปลว่าตะโขง - มอร์แกน เดรค และ บัลโบว่า ตั้งชื่อตามนักสำรวจที่มีชื่อเสียงของโลกในประวัติศาสตร์ ส่วน ดิ เอาท์แคสต์ แปลว่า ผู้ที่ถูกทิ้ง (คนที่ออกจากเกมไปแล้วได้กลับมาเล่นใหม่ภายใต้ชื่อเผ่านี้) - ชาพีร่า โมโก โมโก้ ซาโบก้า เป็นชื่อเกาะสำคัญๆของปานามา ส่วน ชาโบก้า โมโก้ เป็นการรวมชื่อทั้ง 3 เผ่าเข้าด้วยกัน - ยาเซอร์ และ โลเพวี ตั้งชื่อตามภูเขาไฟบนเกาะแวนนาวาตู ส่วน อาลินตา มีความหมายว่า ประชาชนแห่งเพลิง - อูลอง และ คอรอร์ เป็นชื่อเกาะสำคัญในหมู่เกาะพาเลา - ยาช่า และ นาคูม เป็นชื่อของแหล่งอารยธรรมในกัวเตมาลา โดยที่ชาคูมเป็นการเอาชื่อทั้ง 2 เผ่ามารวมกัน - วิเวรอส ลามินา คาซาย่า บาโยเนตา เป็นชื่อเกาะสำคัญในปานามา ส่วนจีทาโนสเป็นภาษาสเปนแปลว่า ชาวยิปซี - ไอทูทากิ ราโรทองกา ปูกา ปูก้า มานิฮิกิ เป็นชื่อเกาะสำคัญ ส่วนไอทูทองก้าเป็นการรวมเอาชื่อ เผ่า 2 เผ่าที่เหลืออยู่มารวมกัน - โมโต ราวู และ บูล่า บูล่า เป็นคำในภาษาฟิจิ มีความหมายว่า หอก การฆ่า และ สวัสดี - เฟย์ ลอง ฉาน ฮู และ เห่ย ต้า เฟิง เป็นคำภาษาจีน แปลว่า มังกรบิน เสือนักสู้ และ วายุพิฆาตสีดำ - มาลาคาล และ ไอไร แปลว่า งู และ แมงมุม ในภาษาไมโครนีเซีย ส่วนคำว่า ดาบู ไม่มีความหมายในภาษาไมโครนีเซีย เป็นชื่อที่คนในเผ่าหลอกสมาชิกในเผ่าและตั้งขึ้นเองโดยบอกว่า แปลว่า ดี ในภาษาไมโครนีเซีย - โคต้า และ ฟาง เป็นชื่อชนเผ่าพื้นเมืองในประเทศกาบอง ส่วน โนแบ็ค (Nobag) มาจากคำว่า กาบอง (Gabon) สะกดกลับหลัง - ทิมบีรา เป็นชื่อชนเผ่าพื้นเมืองในประเทศบราซิล และ จาลาเพา เป็นชื่อสถานที่ใกล้ๆ กับแม่น้ำ ริโอ โนโว ซึ่งอยู่ใกล้ๆ กับสถานที่ถ่ายทำ ส่วนคำว่า ฟอร์ซา แปลว่าพละกำลัง ในภาษาโปรตุเกศ - การ์ลู เป็นชื่อเรียกหินโสโครกที่อยู่เกือบพ้นน้ำในภาษาซามัวเนีย และ โฟร์อ่า โฟร์อ่า เป็นชื่อเรียกของเครื่องเป่าทำจากหอยคล้ายทรัมเป็ดของชาวซามัว ส่วนคำว่า ไอก้า เป็นชื่อเขตการปกครองของประเทศซามัวที่รายการได้มาถ่ายทำ - ฮีโร่ กับ วายร้าย ใช้จากชื่อรูปแบบของฤดูกาลนี้ ส่วนคำว่าหยิน หยาง แปลว่า ร้อน-เย็น ในภาษาจีน เป็นคำที่คนส่วนมากรู้จักกัน - เอสปราด้า แปลว่า ดาบ และ เลอ เฟอร์ แปลว่า ดอกไม้ ส่วนคำว่า ลิปเบอร์แต็ท แปลว่า เสรีภาพ ทั้งสามคำมาจากภาษาสเปน - โอโมเทเป และ ซาปาเทรา เป็นชื่อเกาะที่อยู่ในทะเลสาบ โคคิโบคา ของประเทศนิการากัว ส่วนคำว่า เมอร์โลนิโอ ไม่มีความหมายในภาษาสเปน เป็นชื่อที่คนในเผ่าหลอกสมาชิกในเผ่าและตั้งขึ้นเองโดยบอกว่า แปลว่า สัตว์ชนิดหนึ่งใต้ทะเลที่เป็นภาษาสเปน - ยูโพลู และ ซาวาอิ เป็นชื่อเกาะเล็กๆ ของสถานที่ถ่ายทำในประเทศซามัว ส่วนคำว่า เททูน่า เป็นคำที่มีความหมายสื่อเกี่ยวกับมะพร้าว - มาโนโน่ เป็นชื่อเกาะเล็กๆ ที่อยู่ติดกับเกาะซามัวสถานที่หลักในการถ่ายทำและ ซาลานี่ เป็นชื่อหมู่บ้านแห่งหนึ่งที่อยู่ในเกาะมาโนโน่ ส่วน ทิกิอาโน่ ปีแห่งพระเจ้า - แทนแดง คาราบาว และ มัทซิง แปลว่า ไก่แจ้ ควายน้ำ และ ลิง ในภาษาตากาล็อก - โกต้า และ ไบคาล เป็นชื่อหมู่บ้านบนเกาะ แคเรโมน ส่วน อนิล อีดัม (Enil Edam) เป็นการสะกดกลับหลังของชื่อ Madeline ซึ่งเป็นชื่อมาราดาของผู้เข้าแข่งขัน มัลคอม - ทาดานา แปลว่า โชคชะตา ส่วนคำว่า กาลาง แปลว่า เคารพนับถือ ซึ่งทั้งหมดมาจากภาษาตากาลอก และ คาซามา เป็นชื่อเมืองเมืองหนึ่งของประเทศญี่ปุ่น - อาพารี กับ โซลานา เป็นชื่อเขตเทศบาลเมืองในจังหวัด คากายานบนเกาะลูซอน ส่วน ลูซอน เป็นชื่อเกาะที่ใหญ่ที่สุดในประเทศฟิลิปปินส์ ส่วน โซลาร์เรียน เป็นชื่อเผ่าที่มาผสมกัน - ฮูนาพู เป็นชื่อของหนึ่งในฝาแฝดวีรบุรุษของชนเผ่ามายัน โคโยปา เป็นชื่อของเทพเจ้าสายฟ้า ตามตำนานของชนเผ่ามายัน ส่วนชื่อ ฮูโยปา เป็นชื่อของทั้งสองเผ่าผสมกัน - มาซาย่า เป็นชื่อจังหวัด นากาโร่เต้ เป็นชื่อเขตเทศบาล เอสคาเมก้า เป็นชื่อชายหาดหนึ่ง ทั้งหมดอยู่ในประเทศนิการากัว เมริกา มาจากคำว่า อเมริกา - บายน ตาแก้ว และ อังกอร์ เป็นชื่อปราสาทในประเทศกัมพูชา ส่วนคำว่า ออกุน แปลว่าขอบคุณในภาษาเขมร - โตแตง จ๊อนโละ และ ก็อนโด่วล์ เป็นชื่อของเกาะในประเทศกัมพูชา มีความหมายว่าสี่เหลี่ยม คบเพลิง และ หนู ตามลำดับ - ทาคาลิ มีความหมายว่าท้องทะเล วานูอา มีความหมายว่าบ้านหรือแผ่นดิน อิกาบูล่า มีความหมายว่าเต่า และวินาก้า มีความหมายว่าขอบคุณในภาษาฟิจิ - นูกู มีความหมายว่าทราย มานา มีความหมายว่าพลังอำนาจ ในภาษาฟิจิ ส่วนทาวัวเป็นชื่อเมืองๆหนึ่งในประเทศฟิจิ และมากูมากู เป็นชื่อที่เป็นการผสมกันของมานาและนูกู - เลวู มีความหมายว่ายิ่งใหญ่ โซโก มีความหมายว่าเดินเรือ ยาวา มีความหมายว่าห่างไกล ในภาษาฟิจิ ส่วน โซเลวา เป็นชื่อเผ่าที่มาผสมกัน - มาโลโล่ นาวิติ และ ยานูย่า เป็นชื่อเกาะในประเทศฟิจิการแข่งขัน การแข่งขัน. ระหว่างการอยู่ที่เกาะนั้น แต่ละวันจะมีการแข่งขัน โดยจะได้รับจดหมายที่เรียกว่า "Tree Mail" ซื่งภายในนั้นจะมีข้อมูลต่างๆ สำหรับการแข่งขันในครั้งนั้น โดยการแข่งขันในแต่ละเกมจะต้องใช้ พละกำลัง สติปัญญา ความรู้ ความจำ หรือ/และความสามัคคี ในบางทีผู้ชนะมีสิทธิ์ที่จะเลืกใครสักคนไปอยู่ที่เกาะอัปยศหรือลักพาตัวไปอยู่เผ่าตนเอง เป็นต้น โดยการแข่งขันแบ่งออกเป็น การแข่งชิงรางวัล การแข่งชิงสิทธิ์คุ้มกัน- การแข่งชิงรางวัล (Reward Challenges) : ของรางวัลที่ได้รับนั้นมักจะเป็นของที่ช่วยในความสะดวกสำหรับการดำรงชีวิต เช่น อุปกรณ์จับปลา อุปกรณ์จุดไฟ อาหารหรือสิทธิ์ต่างๆ ที่ผู้เข้าแข่งขันคนอื่นไม่ได้รับเช่น การนั่งเรือสุดหรู การได้รับจดหมายจากบุคคลในครอบครัว ในบางการแข่งขันของรางวัลสำหรับผู้ชนะคือรถยนต์ 1 คัน - การแข่งชิงสิทธิ์คุ้มกัน (Immunity Challenges) : ของรางวัลที่ได้รับ คือ สิทธิ์คุ้มกัน ซื่งมาในรูปแบบตุ๊กตาสิทธิ์คุ้มกัน (สำหรับการแข่งขันแบบเผ่า) และสร้อยสิทธิคุ้มกัน (สำหรับการแข่งขันแบบเดี่ยว) ซื่งสิทธิ์คุ้มกันนี้เป็นสิทธิ์ที่จะไม่ถูกออกจากการแข่งขันจนกระทั่งการแข่งชิงสิทธิ์คุ้มกันครั้งต่อไป - การแข่งรางวัลและสิทธิ์คุ้มกัน (Reward/Immunity Challenges) : เป็นการแข่งขันที่ผู้ชนะนอกจะได้รับสิทธิ์คุ้มกันแล้วยังจะได้รับของรางวัลส่วนใหญ่มักจะเกิดขึ้นในการแข่งขันครั้งแรกเพื่อชิงอุปกรณ์จุดไฟและใช้เป็นจำนวนมากในฤดูกาลที่มี Redemption Islandสภาเผ่า สภาเผ่า. เป็นสถานที่ที่ใช้โหวตสมาชิกของเผ่าที่พ่ายแพ้การแข่งขันสิทธิคุ้มกัน โดยที่พิธีกรจะมีการไต่ถามถึงเรื่องราวที่เกิดขึ้นก่อนที่จะมาสภาเผ่า หลังจากนั้นจึงให้โหวตในส่วนที่จัดไว้ให้ เมื่อทำการโหวตเสร็จพิธีกรจะรวมผลโหวตและนำมาประกาศผู้ใดที่รับผลคะแนนมากที่สุดจะต้องออกจากรายการไป และในกรณีที่มีคะแนนเสียงเท่ากันจะใช้กติกาอื่นๆ เสริมเข้ามาแทน เช่น การโหวตซ้ำ โดยถ้ายังเสมอกันอีกจะใช้วิธการจับหิน ถ้าใครได้สีที่แตกต่างจะโชคร้ายและออกจากเกมไปทันที โดยในกรณีนี้จะใช้เฉพาะเมื่อมีผู้เข้าในสภาเผ่า 6 คนหรือมากกว่านั้นขึ้นไป ซึ่งเกิดขึ้นในฤดูกาลที่ 4 กับ 27 แต่ในฤดูกาลที่ 4 เป็นความผิดพลาดครั้งเดียวที่ใช้การจับหินทั้งๆ ที่มีผู้เล่นเหลือแค่ 4 คนแทนที่จะแข่งขันจุดไฟ และในบางฤดูกาลกติกาก็ถูกเปลี่ยนไปบางเล็กน้อย ส่วนในตอนครึ่งหลังของฤดูกาลที่ถูกโหวตออกก่อนสภาเผ่าครั้งสุดท้ายประมาณ 7-9 คนจะได้เป็นสมาชิกลูกขุนซึ่งจะต้องมาสภาเผ่าทุกๆ ครั้งหลังจากที่ตัวเองถูกโหวตออกแล้วเพื่อสังเกตการณ์และฟังเพื่อรับรู้สถานะของเกมและใช้ในการตัดสินใจจนตอนสุดท้าย ซึ่งช่วงวันที่ 37-39 ผู้เข้าแข่งขัน 4-5 คนสุดท้ายจะทำการแข่งขันกันเพื่อสิทธิคุ้มกัน 2 ครั้ง หลังจากครั้งแรกจะทำการโหวตลูกขุนคนก่อนสุดท้ายออกและในวันต่อมาผู้เข้าแข่งที่เหลือจะทำพิธีรำลึกถึงผู้เข้าแข่งคนก่อนๆ ที่ตัวเองโหวตออกไปก่อนที่จะเข้าการแข่งสิทธิคุ้มกันครั้งสุดท้าย เมื่อเหลือ 2 หรือ 3 คนสุดท้ายมักจะกลับไปที่แคมป์เพื่อเตรียมตัวที่จะไปตอบคำถามคณะลูกขุนในคืนสุดท้าย บางฤดูกาลจะมีการเผาของเครื่องใช้ต่างๆ ที่สะสมมาตั้งแต่วันแรก เพื่อแสดงให้เห็นว่า "พวกเราจะทิ้งเกมส์นี้ไว้เป็นเพียงเบื้องหลัง" และให้สมาชิกลูกขุนทั้งหมดตัดสินว่าใครควรที่จะชนะและได้เงินรางวัลไปผู้ที่ได้รับคะแนนโหวตจากลูกขุนมากที่สุดจะเป็นผู้อยู่รอดคนสุดท้าย- การแข่งจุดไฟ จะใช้เมื่อผลโหวตเสมอกัน และผู้เข้าสภาเผ่าเพียง 4 คนเท่านั้น โดยไม่มีการโหวตซ้ำ - การจับหินสี จะใช้เมื่อผลโหวตเสมอกัน 2 ครั้งและผู้เข้าสภาเผ่า 5 คนหรือมากกว่านั้นฤดูกาลที่ฉายในสหรัฐอเมริการายชื่อผู้เข้าแข่งขันรายชื่อผู้เข้าแข่งขัน. - รายชื่อต่อไปนี้เป็นการเรียงตามลำดับการถูกโหวตออกจากคนแรกไปจนถึงผู้ชนะ ส่วน (หมายเลข) เป็นจำนวนครั้งที่มาเล่นเกมนี้ผู้เข้าแข่งขันและการเข้าร่วมผู้เข้าแข่งขันและการเข้าร่วม. - ผู้เข้าแข่งขันที่อายุมากที่สุด : รูดี้ โบเอสช์ อายุ 72 ปีจากฤดูกาลที่ 1 ในขณะนั้นและกลับมาแข่งอีกครั้งเมื่ออายุ 75 ปีจากฤดูกาลที่ 8 ในขณะนั้น - ผู้เข้าแข่งขันที่อายุน้อยที่สุด:- วิล วอลล์ จากฤดูกาลที่ 33 อายุ 18 ปีในขณะนั้น - ไมเคิล เยอร์เจอร์ จากฤดูกาลที่ 36 อายุ 18 ปีในขณะนั้น - ผู้เข้าแข่งขันมีจำนวนรวมวันในการแข่งขันมากที่สุด : ออสการ์ "ออสซี่" ลัสธ์ ในฤดูกาลที่ 13 จำนวน 39 วัน, ฤดูกาลที่ 16 จำนวน 27 วัน, ฤดูกาลที่ 23 จำนวน 38 วัน, ฤดูกาลที่ 34 จำนวน 24 วัน รวมเป็น 128 วัน - ผู้เข้าแข่งขันที่อยู่นานน้อยที่สุด : โจนาธาน ลิบบีและแวนด้า เชิร์ก ในฤดูกาลที่ 10 ซึ่งไม่ได้รับเลือกให้เข้าเผ่าใดๆ และถูกส่งกลับบ้านในวันที่ 2 - ผู้เข้าแข่งขันที่ถูกส่งไปเกาะอัปยศมากที่สุด : เจสซิก้า "ซูก้า" คิเปอร์ ในฤดูกาลที่ 17 ถูกส่งไปทั้งหมด 5 ครั้ง (แบบติดต่อกัน) - ผู้ชนะที่อายุมากที่สุด :- โรเบิร์ต "บ็อบ" คราวลี่ย์ อายุ 57 ปีจากฤดูกาลที่ 17 ในขณะนั้น (เป็นผู้ชายที่อายุมากที่สุดที่ชนะเกมนี้) - เดนิส สแตปลีย์ อายุ 41 ปีจากฤดูกาลที่ 25 ในขณะนั้น (เป็นผู้หญิงที่อายุมากที่สุดที่ชนะเกมนี้) - ผู้ชนะที่อายุน้อยที่สุด :- เจนนา มอราสคา อายุ 21 ปีจากฤดูกาลที่ 6 ในขณะนั้น (เป็นผู้หญิงที่อายุน้อยที่สุดที่ชนะเกมนี้) - จัดด์สัน "ฟาบีโอ" ไบร์ซ่าห์ อายุ 21 ปีจากฤดูกาลที่ 21 ในขณะนั้น (เป็นผู้ชายที่อายุน้อยที่สุดที่ชนะเกมนี้) - ผู้ชนะที่ชนะรางวัลน้อยที่สุด : แซนดรา ดิแอซ ทวีน ในฤดูกาลที่ 7 และ 20 (ไม่เคยชนะอะไรเลยแต่เธอชนะเกมนี้ทั้ง 2 ฤดูกาล) - ผู้ชนะที่ชนะสิทธิ์คุ้มกันน้อยที่สุด : แซนดรา ดิแอซ ทวีน ในฤดูกาลที่ 7 และ 20 (ไม่เคยชนะอะไรเลยแต่เธอชนะเกมนี้ทั้ง 2 ฤดูกาล) - ผู้เข้าแข่งขันที่ชนะรางวัลส่วนตัวมากที่สุด : เทอร์รี ดีทซ์ ในฤดูกาลที่ 12 และ เชส ไรส์ ในฤดูกาลที่ 21 ชนะ 4 ครั้ง - ผู้เข้าแข่งขันที่ชนะสิทธิคุ้มกันส่วนตัวมากที่สุด :- โคลบี้ โดนัลด์สัน ในฤดูกาลที่ 2 ชนะ 5 ครั้ง - ทอม เวสต์แมน ในฤดูกาลที่ 10 ชนะ 5 ครั้ง - เทอร์รี ดีทซ์ ในฤดูกาลที่ 12 ชนะ 5 ครั้ง - ออสการ์ "ออสซี่" ลัสธ์ ในฤดูกาลที่ 13 ชนะ 5 ครั้ง - ไมค์ ฮอลโลเวย์ ในฤดูกาลที่ 30 ชนะ 5 ครั้ง - แบรด คัลเปปเปอร์ ในฤดูกาลที่ 34 ชนะ 5 ครั้ง - เผ่าที่ชนะการแข่งสิทธิ์คุ้มกันมากที่สุด : เผ่าคอรอร์ ในฤดูกาลที่ 10 ชนะสิทธิคุ้มกันทุกครั้ง - เผ่าที่ชนะการแข่งสิทธิ์คุ้มกันน้อยที่สุด : เผ่าอูลอง ในฤดูกาลที่ 10 แพ้สิทธิคุ้มกันทุกครั้ง - เผ่าที่ไม่เคยเข้าสภาเผ่าเลย : เผ่าแทนแดง ในฤดูกาลที่ 25 (จาก 6 ตอนแรกของฤดูกาลจนกระทั่งรวมเผ่า สมาชิกทุกคนจึงได้เข้าสภาเผ่าเป็นครั้งแรก) - ผู้เข้าแข่งขันที่เข้าสภาเผ่ามากที่สุด : พาร์วาติ แชลโลว์ ในฤดูกาลที่ 13 จำนวน 10 ครั้ง, ในฤดูกาลที่ 16 จำนวน 9 ครั้งและในฤดูกาลที่ 20 จำนวน 12 ครั้ง รวมทั้งหมด 31 ครั้ง - ผู้เข้าแข่งขันที่เข้าสภาเผ่าติดต่อกันมากที่สุด : เดนิส สแตปลีย์ ในฤดูกาลที่ 25 โดยเข้าทุกสภาเผ่าที่มีในฤดูกาลนั้นติดต่อกันทั้งหมด 14 ครั้งและสภาเผ่าที่ลูกขุนโหวตครั้งสุดท้ายด้วยรวมเป็น 15 ครั้ง - ผู้เข้าแข่งขันที่สังกัดเผ่าก่อนรวมครบทุกเผ่าในเกม- เจนนิเฟอร์ ลี "เจนนา" ลีไวส ในฤดูกาลที่ 8 โดยสังกัดเผ่า ซาโบก้า ,แชปพีร่า,โมโกโมโก และ แชโบก้า โมโก ในเผ่ารวม - รูเพิร์ท เฟดดริค โบโนเฮม ในฤดูกาลที่ 8 โดยสังกัดเผ่า ซาโบก้า ,แชปพีร่า,โมโกโมโก และ แชโบก้า โมโก ในเผ่ารวม เช่นเดียวกับเจนนา - แอนดรูว์ ซาเวจ ในฤดูกาลที่ 31 ถึง 4 เผ่า โดยสังกัด "เผ่าบายน" ในช่วงเริ่มเกม,"เผ่าอังกอร์" ในช่วงเพิ่มเผ่า,"เผ่าตาแก้ว" ในช่วงยุบเผ่า และเผ่ารวม "ออกุน" - ซิรี ฟิลด์ส ในฤดูกาลที่ 34 ถึง 4 เผ่า โดยสังกัด "เผ่านูกู" ในช่วงเริ่มเกม,"เผ่าทาวัว" ในช่วงเพิ่มเผ่า,"เผ่ามานา" ในช่วงยุบเผ่า และเผ่ารวม "มากู มากู" - ลอเรล จอห์นสัน ในฤดูกาลที่ 36 ถึง 4 เผ่า โดยสังกัด "เผ่ามาโลโล่" ในช่วงเริ่มเกม,"เผ่านาวิติ" ในช่วงสลับเผ่า,"เผ่ายานูย่า" ในช่วงเพิ่มเผ่า และเผ่ารวม "ลาวิต้า" - เซบาสเตียน โนเอล ในฤดูกาลที่ 36 ถึง 4 เผ่า โดยสังกัด "เผ่านาวิติ" ในช่วงเริ่มเกม,"เผ่ามาโลโล่" ในช่วงสลับเผ่า,"เผ่ายานูย่า" ในช่วงเพิ่มเผ่า และเผ่ารวม "ลาวิต้า" - ผู้เข้าแข่งขันที่อยู่เผ่าเดียวกันมากที่สุด- เล่น 3 ครั้ง อแมนด้า คิมเมล และ เจมส์ เคลเมท รวม 5 เผ่า ในฤดูกาลที่ 15 ในเผ่าเฟย์ลอง กับเผ่ารวมเหยต้าเฟิง ในฤดูกาลที่ 16 ในเผ่ามาลาคาล และเผ่ารวมดาบู ในฤดูกาลที่ 20 ในเผ่าฮีโร่ - เล่น 2 ครั้ง แคส แมคเควเลน กับ ทัสช่า ฟ็อกซ์ รวม 5 เผ่า ในฤดูกาลที่ 28 ในเผ่าลูซอน, อพารี่และ โซลาร์เรียน ในฤดูกาลที่ 31 ในเผ่าบายน และเผ่ารวมออกุน - ผู้เข้าแข่งขันที่อยู่ถึงวันสุดท้ายและไม่มีเสียงโหวตออกแม้แต่เสียงเดียว :- เคลลี่ วิกเกิลสโวร์ท ในฤดูกาลที่ 1 - คอร์ทนีย์ เยทส์ ในฤดูกาลที่ 15 - อแมนด้า คิมเมล ในฤดูกาลที่ 15 และในฤดูกาลที่ 16 ด้วย - เจสซิก้า "ซูก้า" คิเปอร์ ในฤดูกาลที่ 17 - เบนจามิน "โค้ช" เวด ในฤดูกาลที่ 23 - ไมค์ สกูปิน ในฤดูกาลที่ 25 - ลิซ่า เวลเชล ในฤดูกาลที่ 25 - ไรอัน อูลริช ในฤดูกาลที่ 35 - ผู้ชนะที่ไม่มีเสียงโหวตออกแม้แต่เสียงเดียว :- ทีนา เวสสัน ในฤดูกาลที่ 2 - อีธาน โซฮ์น ในฤดูกาลที่ 3 - ไบรอัน ไฮดิค ในฤดูกาลที่ 5 - แซนดรา ดิแอซ ทวีน ในฤดูกาลที่ 7 - ทอม เวสต์แมน ในฤดูกาลที่ 10 - เจมส์ "เจที" โธมัส จูเนียร์ ในฤดูกาลที่ 18 - จอห์น ค็อกแรน ในฤดูกาลที่ 26 - นาตาลี แอนเดอร์สัน ในฤดูกาลที่ 29 - ไมค์ ฮอลโลเวย์ ในฤดูกาลที่ 30 - เจเรมี่ คอลลิน ในฤดูกาลที่ 31 - ซาร่าห์ ลาซิน่า ในฤดูกาลที่ 34 - ผู้เข้าแข่งขันที่เข้ารอบสุดท้ายแต่ไม่ได้รับเสียงโหวตให้เงินล้านเลยแม้แต่เสียงเดียว :- เบคกี้ ลี ในฤดูกาลที่ 13 - คาแซนดร้า แฟรงคลิน ในฤดูกาลที่ 14 - อันเดร "ดรีมซ์" เฮิร์ด ในฤดูกาลที่ 14 - เจสซิก้า "ชูการ์" คิเปอร์ ในฤดูกาลที่ 17 - สตีเฟ่น ฟิชแบค ในฤดูกาลที่ 18 - มิค ทริมมิง ในฤดูกาลที่ 19 - รัซเชล แฮนท์ ในฤดูกาลที่ 20 - แมทธิว "แชส" เลเนแฮนน์ ในฤดูกาลที่ 21 - นาตาลี เทลเนรารีย์ ในฤดูกาลที่ 22 - อัลเบิร์ท เดลสเตรท ในฤดูกาลที่ 23 - เชลซี ไมส์เนอร์ ในฤดูกาลที่ 24 - เชอร์รี บีทแมน ในฤดูกาลที่ 26 - ดอว์น มีแฮน ในฤดูกาลที่ 26 - เจอร์วาส ปีเตอร์สัน ในฤดูกาลที่ 27 - ลาทัสช่า "ทัสช่า" ฟ็อกซ์ ในฤดูกาลที่ 31 - สเปนเซอร์ เบลดโซ ในฤดูกาลที่ 31 - ไท ทรัง ในฤดูกาลที่ 32 - ฮันนาห์ ชาปิโร ในฤดูกาลที่ 33 - เคน แม็คนิคเคิล ในฤดูกาลที่ 33 - ทรอย "ทรอยแซน" โรเบิร์ทสัน ในฤดูกาลที่ 34 - ลอเรล จอห์นสัน ในฤดูกาลที่ 36 - ผู้ที่ออกจากการแข่งขันโดยที่ไม่เคยมีเสียงโหวตออกสะสมก่อนหน้านั้นแม้แต่เสียงเดียว :- ไมเคิล สคูปิน ในฤดูกาลที่ 2 ต้องออกเพราะโดนไฟลวกตามลำตัวโดยเฉพาะที่มือ เป็นแผลพุพองและแสบร้อนอย่างมาก - พาสคัล อิงลิช ในฤดูกาลที่ 4 ต้องออกเพราะผลโหวดระหว่า แคธีกับนีเลีย เสมอกันสองครั้งเลยต้องจับหินสี หากใครจับสีเหลืองได้อยู่ต่อแต่พาสคัลจับสีม่วงเลยต้องออกจากการแข่งขันไป - เจนนา มารอสคา ในฤดูกาลที่ 8 เพราะต้องการไปอยู่กับแม่ที่ต่อสู้กับโรคมะเร็งมา 12 ปี ซึ่งป่วยเป็นมะเร็งระยะสุดท้ายและหลังจากเธอถึงบ้าน 8 วันให้หลังแม่ของเธอก็ได้จากไป - ซู ฮอว์ค ในฤดูกาลที่ 8 ทนสภาพพฤติกรรมของผู้เข้าแข่งขันคนอื่นไม่ไหวและมีความเครียดในการแข่งขันสูง - โจนาธาน เพนเนอร์ ในฤดูกาลที่ 16 ต้องออกเพราะอาการบาดจากแผลที่น่องเท้า แพทย์ให้ออกจากการแข่งขันทันที - แคธเทอลีน แซคแมน ในฤดูกาลที่ 16 ขอออกออกเนื่องจากทนสภาพแวดล้อมอันยากต่อการดำรงอยู่ โดยเธอทนยืนตากฝนอยู่ประมาณ 5-6 ชั่วโมงและความหนาวเหน็บไม่ไหว - ไมค์ โบราซซี่ ในฤดูกาลที่ 19 ต้องออกจากการแข่งขันเพราะความดันต่ำมาก - รัซเซล สวอน ในฤดูกาลที่ 19 ต้องออกเพราะเกิดอาการขาดน้ำและความดันต่ำมาก ผลมาจากการที่ทำงานหนักโดยไม่ยอมพักรวมถึงตากฝนนานมาก ส่งผลให้เป็นลมไประหว่างการแข่งขัน - เคลลี่ ชินน์ ในฤดูกาลที่ 21 ขอออกเพราะทนกับสภาพอากาศที่มีแต่ฝนตกหนักทุกวันไม่ไหวและรู้สึกว่าตัวเองไม่มีโอกาสชนะ โดยเธอขอออกพร้อมกับ นาออนก้า มิซอน แต่ นาออนก้า มิซอน ที่เคยมีผลโหวตสะสมมาก่อนและทำให้เป็นครั้งแรกในประวัติศาสตร์รายการที่มีคนขอออก 2 คนในวันเดียวกัน - คอร์ทนีย์ มูน ในฤดูกาลที่ 24 ต้องออกเพราะข้อมือร้าวขณะกระโดดลงสู่แทรมโบลีนในช่วงแข่งขันสิทธิคุ้มกันและรางวัล (เป็นคนแรกที่ออกจากเกมระหว่างแข่งขันชิงคุ้มกัน) - โคลตัน คัมบีย์ ในฤดูกาลที่ 24 ต้องออกเพราะมีอาการอ่อนเพลียและหมดกำลังใจในการเล่นเกม - ดาน่า แลมเบิร์ก ในฤดูกาลที่ 25 ต้องออกเพราะปวดท้องและมีอาการอาเจียนอย่างหนัก - รูเพิร์ท โบโนเฮม ในฤดูกาลที่ 27 ขอเสียสละสลับตำแหน่งกับภรรยา ลอร่า โบโนเฮม ให้อยู่ในเกมต่อจนแพ้ดวลบนเกาะแห่งการแก้แค้น - โคลตัน คัมบีย์ ในฤดูกาลที่ 27 ขอออกเอง โดยไม่มีเหตุผล เป็นคนแรกที่ขอออกจากเกมในขณะที่อยู่บนเกาะแห่งการแก้แค้น (รีเด็มชั่นไอส์แลนด์) - ลินซ์ซี่ โอเกิล ในฤดูกาลที่ 28 ขอออกเอง เนื่องจากกดดันและทนสภาพพฤติกรรมของผู้เข้าแข่งขันคนอื่นไม่ไหว - เทอร์รี ดีทซ์ ในฤดูกาลที่ 31 ขอออกเอง เนื่องจากกลับไปให้กำลังใจลูกชายที่ป่วยหนักซึ่งต้องเข้ารับการผ่าตัด หลังจากนั้นลูกชายก็หายป่วยเป็นปกติ - เคเล็บ เรย์โนล์ด ในฤดูกาลที่ 32 ต้องออกเพราะเกิดอาการลมแดดขั้นรุนแรง (ฮีทสโตรค) - นีล ก๊อตลิบต์ ในฤดูกาลที่ 32 ต้องออกเพราะอาการบาดเจ็บจากแผลที่เข่าและหลัง แพทย์ให้ออกจากการแข่งขันทันทีเงินรางวัลเงินรางวัล. - ผู้อยู่รอดคนสุดท้าย - $1,000,000 + รถยนต์ (ฤดูกาลที่ 1-12) , $1,000,000 (ฤดูกาลที่ 13-ปัจจุบัน) - อันดับ 2 - $100,000 - อันดับ 3 - $85,000 - อันดับ 4 - $60,000 - อันดับ 5 - $50,000 - อันดับ 6-20 - ไม่มีการเปิดเผยข้อมูล - ทุกคนจะได้อีกคนละ $100,000 เมื่อมาออกตอนสัมภาษณ์</doc>
