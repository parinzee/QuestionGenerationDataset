<doc id="907464" url="https://th.wikipedia.org/wiki?curid=907464" title="องค์การบริหารส่วนตำบลท่านางแนว">องค์การบริหารส่วนตำบลท่านางแนว องค์การบริหารส่วนตำบลท่านางแนว เป็นองค์กรปกครองส่วนท้องถิ่นแห่งหนึ่งในอำเภอแวงน้อย จังหวัดขอนแก่นข้อมูลทั่วไป ข้อมูลทั่วไป. อาณาเขต องค์การบริหารส่วนตำบลท่านางแนว ตั้งอยู่ทางทิศตะวันตกสุดของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อ องค์การบริหารส่วนตำบลโนนทอง (อำเภอแวงใหญ่) - ทิศใต้ ติดต่อ องค์การบริหารส่วนตำบลละหานนา - ทิศตะวันออก ติดต่อ เทศบาลตำบลก้านเหลือง, องค์การบริหารส่วนตำบลแวงน้อย - ทิศตะวันตก ติดต่อ องค์การบริหารส่วนตำบลยางหวาย (อำเภอคอนสวรรค์) ประวัติ คำว่า "ท่านางแนว" มาจากหญิงชราชื่อ "อีแนว" มาล้มตายบริเวณริมฝั่งแม่น้ำชีทางทิศตะวันออกของหมู่บ้าน คนจึงเรียกติดปากว่า "ท่าอีแนว" แต่เป็นคำไม่สุภาพ จึงเปลี่ยนเป็น "ท่านางแนว" แต่เดิมนั้นบ้านท่านางแนว ตั้งอยู่บริเวณทิศตะวันออก มีชื่อว่า บ้านหาดทรายมูล แต่เนื่องจากบริเวณดังกล่าว เป็นที่ราบลุ่มน้ำท่วมในฤดูน้ำหลาก ชาวบ้านจึงย้ายมาตั้งทางทิศตะวันตกในบริเวณปัจจุบัน เดิมทีท้องที่บ้านท่านางแนวเป็นหมู่บ้านในเขตตำบลโนนทอง อำเภอพล มีตำนานเล่าสืบต่อกันมาว่า "เมื่อประมาณ พ.ศ. 2426 ปลายปี  มีครอบรัวหนึ่งได้พาเมียและลูกมาจากบ้านยางหวาย (อำเภอคอนสวรรค์) มาตั้งบ้านเรือนอยู่โนนตาจั่น บริเวณตะวันออกกุดเป่ง หรือเป็นบริเวณคลองส่งน้ำในปัจจุบันนี้ เดิมบ้านนี้ชื่อว่า บ้านหาดทรายมูล  แต่บางคนก็เรียกบ้านใหม่ (เพราะแยกออกมาตั้งใหม่) ผู้ที่นำครอบครัวมาตั้งใหม่ชื่อ นายตา ภรรยาชื่อ นางมา (ผู้เป็นต้นตระกูล บุญเพลิง) ในขณะนั้นมีลูกอยู่ด้วยกันเพียง 4 คน คือ นายสังกา นายย่อ นางแซว และนางสุข ระหว่างที่ปลูกบ้านอยู่โนนตาจั่น ประมาณ 4-5 ปี มีบุตรด้วยกัน 1 คน แต่บุตรคนนั้นตายขณะที่ยังเล็กอยู่ น้ำในลำแม่น้ำชีก็ไหลหลากมาท่วมบริเวณบ้านทำให้เกิดความหวาดกลัว จึงอยากพาครอบครัวกลับคืนบ้านเดิม แต่นึกละอายจึงขยับขยายมาหาทำเลปลูกบ้านใหม่ พอดีมาพบที่เนินทางทิศตะวันออกเฉียงใต้ของที่เดิม (โนนป่าจั่น) เห็นว่าเป็นที่เนินสูงน้ำท่วมไม่ถึง จึงได้ย้ายบ้านเรือนมาตั้งอยู่ที่บริเวณหมู่บ้านปัจจุบันนี้" เมื่อวันที่ 24 กันยายน พ.ศ. 2513 ทางราชการได้แบ่งโอนหมู่บ้านจำนวน 6 หมู่บ้านของตำบลโนนทอง อำเภอพล ออกมาจัดตั้งเป็นตำบลใหม่ ชื่อว่า ตำบลท่านางแนว อำเภอพล และต่อมาได้มีการจัดตั้งอำเภอแวงน้อยขึ้น จึงมีผลทำให้ตำบลท่านางแนว โอนมาขึ้นตรงต่อเขตปกครองอำเภอแวงน้อย และในเมื่อวันที่ 9 เมษายน พ.ศ. 2517 ได้รับการยกฐานะตำบลท่านางแนว เป็น สภาตำบลท่านางแนว กิ่งอำเภอแวงน้อย จนกระทั่งเมื่อวันที่ 16 ธันวาคม พ.ศ. 2539 กระทรวงมหาดไทยได้ประกาศเปลี่ยนแปลงฐานะเป็น องค์การบริหารส่วนตำบลท่านางแนว อำเภอแวงน้อยจนถึงปัจจุบันการปกครอง การปกครอง. องค์การบริหารส่วนตำบลท่านางแนว ครอบคลุมพื้นที่ตำบลท่านางแนวทั้งตำบล จำนวน 10 หมู่บ้าน ดังนี้การศึกษา การศึกษา. โรงเรียนปฐมวัย- ศูนย์พัฒนาเด็กเล็ก องค์การบริหารส่วนตำบลท่านางแนว โรงเรียนประถมศึกษา- โรงเรียนบ้านโนนเขวาประชาศึกษา - โรงเรียนบ้านท่านางแนว - โรงเรียนป่าเป้ง สาขาหนองหญ้าขาว โรงเรียนมัธยมศึกษา- โรงเรียนท่านางแนววิทยายนการสาธาณสุข การสาธาณสุข. องค์การบริหารส่วนตำบลท่านางแนว มีโรงพยาบาลรัฐ 1 แห่ง1. โรงพยาบาลส่งเสริมสุขภาพตำบลท่านางแนว หมู่ 1</doc>
