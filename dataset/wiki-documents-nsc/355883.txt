<doc id="355883" url="https://th.wikipedia.org/wiki?curid=355883" title="จิล วาเลนไทน์">จิล วาเลนไทน์ จิล วาเลนไทน์ ( ) เป็นตัวละครในบันเทิงคดีในแฟรนไชส์เรซิเดนต์อีวิล (ไบโอฮาซาร์ด ในญี่ปุ่น) ของแคปคอม จิลเปิดตัวครั้งแรกใน ค.ศ. 1996 เป็นตัวเอกของวิดีโอเกมเรซิเดนต์อีวิลภาคแรก ซึ่งเธอเป็นสมาชิกของหน่วยพิเศษสหรัฐอเมริกาชื่อ สตาส์ (STARS) ติดอยู่ในคฤหาสน์กับเพื่อนคู่หูของเธอ คริส เรดฟิลด์ จิลปรากฏในเกมเรซิเดนต์อีวิลหลายเกม ได้แก่ เรซิเดนต์อีวิล 5 และ โดยเธอเป็นอริกับบริษัทอัมเบรลลาคอร์ปอเรชัน และเหล่าสมุนของมัน จิลยังเป็นสมาชิกผู้ก่อตั้งและคนงานภาคสนามคนสำคัญขององค์กรสหพันธ์การประเมินความปลอดภัยจากการก่อการร้ายชีวภาพ (BSAA หรือ Bioterrorism Security Assessment Alliance) จิลเป็นที่ชื่นชอบของนักวิจารณ์ที่บรรยายเธอว่าเป็น "ตัวอย่างคลาสสิก" ของตัวละครจากเกมสยองขวัญ และอยู่ในรายชื่อตัวละครยอดเยี่ยมหลายแหล่ง เธอยังถือว่าเป็นหนึ่งในตัวเอกผู้หญิงจากวิดีโอเกมที่มีเสน่ห์ดึงดูดที่สุด และกลายเป็นมีมจากวิดีโอเกม จิลในแบบฉบับภาพยนตร์รับบทโดย เซียนนา กิลเลอรี และไม่อิงตัวละครในเกม เธอแสดงครั้งแรกเป็นตัวเอกร่วมในภาพยนตร์ผีชีวะ 2 ผ่าวิกฤตไวรัสสยองโลก ปรากฏเป็นช่วงสั้น ๆ ในภาพยนตร์ผีชีวะ 4 สงครามแตกพันธุ์ไวรัส และกลับมาเป็นตัวเอกหลักในภาพยนตร์ผีชีวะ 5 สงครามไวรัสล้างนรก</doc>
