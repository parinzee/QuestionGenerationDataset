<doc id="414043" url="https://th.wikipedia.org/wiki?curid=414043" title="ธนา ชีรวินิจ">ธนา ชีรวินิจ นายธนา ชีรวินิจ สมาชิกสภาผู้แทนราษฎร กรุงเทพมหานคร สังกัดพรรคประชาธิปัตย์ อดีตประธานสภากรุงเทพมหานครประวัติ ประวัติ. นายธนา ชีรวินิจ เกิดเมื่อวันที่ 1 เมษายน พ.ศ. 2506 ที่จังหวัดสุราษฎร์ธานี เป็นบุตรของนายตี่เซ็น แซ่เชีย และนางซิมฮก แซ่เล้า สำเร็จการศึกษาระดับปริญญาตรี สาขานิติศาสตรบัณฑิต จากมหาวิทยาลัยรามคำแหง กิจกรรมส่วนตัวที่ชื่นชอบ คือ สะสมและศึกษาเรื่องพระเครื่องงานการเมือง งานการเมือง. ธนา ชีรวินิจ เริ่มเข้าสู่งานการเมืองโดยได้รับเลือกตั้งเป็นสมาชิกสภากรุงเทพมหานคร ตั้งแต่ปี พ.ศ. 2533 และได้รับตำแหน่งประธานสภากรุงเทพมหานคร ต่อมา ต่อมาในการเลือกตั้ง พ.ศ. 2550 ได้ลงสมัครรับเลือกตั้งสมาชิกสภาผู้แทนราษฎร กรุงเทพมหานคร สังกัดพรรคประชาธิปัตย์ และได้รับเลือกตั้งเป็นสมัยแรก จากนั้นได้รับเลือกตั้งอีกสมัยในการเลือกตั้ง พ.ศ. 2554ผลงานผลงาน. - ในฐานะสมาชิกสภากรุงเทพมหานคร ได้ร่วมผลักดันร่างข้อบัญญัติกรุงเทพมหานคร เรื่องค่าใช้จ่ายเกี่ยวกับการพัฒนาทรัพย์สินเอกชนที่ประชาชนใช้สอยร่วมกัน จนกรุงเทพมหานครสามารถนำงบประมาณไปปรับปรุงซ่อมแซมถนนในที่ดินของเอกชน เพื่อแก้ปัญหาให้ประชาชนได้จนถึงปัจจุบัน - ในฐานะประธานกรรมการวิสามัญพิจารณาค่าโดยสาร ได้ต่อสู้จนรถไฟฟ้าบีทีเอสต้องลดราคาจาก 45-60 บาท ลงมาเป็น 15-45 บาท และได้ใช้ราคานี้ต่อมาอีกนับสิบปี - ในฐานะประธานสภากรุงเทพมหานคร ได้เสนอผู้ว่าราชการกรุงเทพมหานคร (นายอภิรักษ์ โกษะโยธิน) ให้ใช้งบประมาณของกรุงเทพมหานคร 100 เปอร์เซนต์ ในการสร้างส่วนต่อขยายรถไฟฟ้าบีทีเอสข้ามไปฝั่งธนบุรี (2.2 ก.ม.) เนื่องจากติดขัดปัญหาขัดแย้งกับรัฐบาลในขณะนั้นจนงานล่าช้ามาหลายปี จนกรุงเทพมหานครได้ตัดสินใจทำตามคำเสนอของ "นายธนา ชีรวินิจ" ในการใช้เงินงบประมาณจากสภากรุงเทพมหานคร 100 เปอร์เซนต์ จัดสร้างดังกล่าวจนสามารถใช้งานได้จนถึงปัจจุบัน - ในฐานะรองประธานกรรมาธิการคุ้มครองผู้บริโภคคนที่ 1 สภาผู้แทนราษฎรได้ผลักดันต่อสำนักนายกรัฐมนตรีจนสามารถกำหนดแนวทางการแก้ไขอย่างเป็นรูปธรรมในการคุ้มครองผู้บริโภค เช่น- กำหนดให้ธุรกิจสถานออกกำลังกายเป็นธุรกิจประเภทควบคุมสัญญา เพื่อให้เกิดความเป็นธรรมต่อผู้บริโภคไม่ให้ถูกเอารัดเอาเปรียบจากผู้ให้บริการ - ช่วยเหลือพี่น้องเกษตรกรจังหวัดพระนครศรีอยุธยา สระบุรี ลพบุรี ฯ ที่ถูกบริษัทรถแทร็คเตอร์เอาเปรียบและกลั่นแกล้งฟ้องคดีอาญา จนหน่วยงานรัฐเข้าให้การช่วยเหลือและได้รับความเป็นธรรมในที่สุด - ร่วมกับ ส.ส.พีระพันธุ์ สาลีรัฐวิภาค และ ส.ส.สรรเสริญ สมะลาภา เสนอบัญญัติด่วนต่อสภาผู้แทนราษฎร เรื่องสภาพอาคารแฟลตของการเคหะแห่งชาติในเขตดินแดงอย่างเป็นรูปธรรมที่เห็นได้ในปัจจุบันเครื่องราชอิสริยาภรณ์เครื่องราชอิสริยาภรณ์. - ประถมาภรณ์ช้างเผือก - ประถมาภรณ์มงกุฎไทย</doc>
