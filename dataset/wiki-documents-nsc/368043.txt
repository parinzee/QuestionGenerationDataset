<doc id="368043" url="https://th.wikipedia.org/wiki?curid=368043" title="ธาราวี">ธาราวี ธาราวี () เป็นย่านแหล่งเสื่อมโทรมในเมืองมุมไบ ประเทศอินเดีย ตั้งอยู่ระหว่างทางรถไฟสองสายของมุมไบ คือสายตะวันตก และสายกลาง ทางทิศเหนือจดแม่น้ำมีที (Mithi river) ซึ่งไหลลงสู่ทะเลอาหรับ ครอบคลุมพื้นที่ประมาณ 1.7 ตารางกิโลเมตร มีจำนวนประชากรสำรวจเมื่อปี ค.ศ. 1986 ประมาณ 530,225 คน ปัจจุบันคาดว่ามีประชากรมากกว่า 600,000 ถึงมากกว่า 1 ล้านคน เป็นหนึ่งในสลัมที่มีขนาดใหญ่ที่สุดในโลก ธาราวี เคยปรากฏอยู่ในภาพยนตร์หลายเรื่อง เช่น ซาลามบอมเบย์ (1988) กำกับโดยไมรา แนร์ และ สลัมด็อก มิลเลียนแนร์ (2008) กำกับโดยแดนนี บอยล์</doc>
