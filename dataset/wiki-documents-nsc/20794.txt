<doc id="20794" url="https://th.wikipedia.org/wiki?curid=20794" title="เขตบางกอกน้อย">เขตบางกอกน้อย เขตบางกอกน้อย เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงธนเหนือ ซึ่งถือเป็นเขตอนุรักษ์เมืองเก่า แหล่งท่องเที่ยวเชิงประวัติศาสตร์และศิลปวัฒนธรรมทางฝั่งธนบุรี โดยมีคำขวัญประจำเขตว่า "สมเด็จโตวัดระฆัง วังหลังตั้งอยู่ อู่เรือพระราชพิธี สถานีรถไฟ คลองใหญ่มีชื่อ เลื่องลือเครื่องลงหิน นามระบิลช่างหล่อ งามลออวัดวา"ที่ตั้งและอาณาเขต ที่ตั้งและอาณาเขต. ตั้งอยู่ทางทิศตะวันออกค่อนไปทางเหนือของฝั่งธนบุรี มีอาณาเขตติดต่อกับเขตต่าง ๆ เรียงตามเข็มนาฬิกา ดังนี้- ทิศเหนือ ติดต่อกับเขตบางพลัด มีถนนบรมราชชนนีและถนนสมเด็จพระปิ่นเกล้าเป็นเส้นแบ่งเขต - ทิศตะวันออก ติดต่อกับเขตพระนคร มีแนวกึ่งกลางแม่น้ำเจ้าพระยาเป็นเส้นแบ่งเขต - ทิศใต้ ติดต่อกับเขตบางกอกใหญ่ มีคลองมอญเป็นเส้นแบ่งเขต - ทิศตะวันตก ติดต่อกับเขตตลิ่งชัน มีคลองบางขุนศรี คลองชักพระ และคลองบางกอกน้อยเป็นเส้นแบ่งเขตประวัติศาสตร์ ประวัติศาสตร์. เขตบางกอกน้อยเดิมมีชื่อเรียกว่า อำเภออมรินทร์ เป็นอำเภอที่ 21 ใน 25 อำเภอชั้นในของพระนครตามประกาศกระทรวงนครบาลในปี พ.ศ. 2458 จากนั้นในปี พ.ศ. 2459 พระบาทสมเด็จพระมงกุฎเกล้าเจ้าอยู่หัวโปรดเกล้าฯ ให้เปลี่ยนชื่ออำเภออมรินทร์เป็น อำเภอบางกอกน้อย (พร้อมกับเปลี่ยนชื่ออำเภอหงสารามเป็นอำเภอบางกอกใหญ่ เปลี่ยนชื่ออำเภอราชคฤห์เป็นอำเภอบางยี่เรือ และเปลี่ยนชื่ออำเภอบุปผารามเป็นอำเภอคลองสาน) เนื่องจากชื่อเดิมยังไม่เหมาะสมกับตำบลที่ตั้งอันเป็นหลักฐานโบราณ ในขณะนั้นอำเภอบางกอกน้อยมีเขตปกครอง 8 ตำบล คือ ตำบลบางอ้อ ตำบลบางพลัด ตำบลบางบำหรุ ตำบลบางยี่ขัน ตำบลบางขุนนนท์ ตำบลบางขุนศรี ตำบลศิริราช และตำบลบ้านช่างหล่อ ต่อมาเมื่อ พ.ศ. 2515 ได้มีประกาศคณะปฏิวัติ ยกเลิกหน่วยการปกครองจังหวัด เทศบาล สุขาภิบาล ในเขตจังหวัดพระนครและจังหวัดธนบุรีเป็นหน่วยการปกครองเดียว คือ "กรุงเทพมหานคร" ซึ่งได้เปลี่ยนคำว่าอำเภอเป็น "เขต" และตำบลเป็น "แขวง" ดังนั้น อำเภอบางกอกน้อยจึงได้รับการเปลี่ยนแปลงฐานะเป็น เขตบางกอกน้อย กรุงเทพมหานคร ในปี พ.ศ. 2532 กระทรวงมหาดไทยได้ประกาศเปลี่ยนแปลงพื้นที่เขตบางกอกน้อย โดยแบ่งพื้นที่แขวงบางพลัด แขวงบางอ้อ แขวงบางยี่ขัน และแขวงบางบำหรุ ไปจัดตั้งเป็นเขตบางพลัด เพื่อให้หน่วยงานราชการดูแลปกครองพื้นที่ได้สะดวกขึ้น และได้มีประกาศกระทรวงมหาดไทยอีกครั้งในปี พ.ศ. 2534 ตัดพื้นที่เขตบางพลัดเฉพาะฝั่งใต้ถนนบรมราชชนนีและถนนสมเด็จพระปิ่นเกล้า กลับมาเป็นพื้นที่ของเขตบางกอกน้อย และได้รับการจัดตั้งเป็นแขวงอรุณอมรินทร์การแบ่งเขตการปกครอง การแบ่งเขตการปกครอง. เขตบางกอกน้อยแบ่งเขตการปกครองย่อยออกเป็น 5 แขวง (khwaeng) ได้แก่ประชากรการคมนาคม การคมนาคม. ถนนสายหลักในพื้นที่เขตบางกอกน้อย ได้แก่- ถนนจรัญสนิทวงศ์ - ถนนพรานนก - ถนนวังหลัง - ถนนอิสรภาพ - ถนนอรุณอมรินทร์ - ถนนสมเด็จพระปิ่นเกล้า - ถนนบรมราชชนนี - ถนนบางขุนนนท์ - ถนนพรานนก-พุทธมณฑล สาย 4 ส่วนทางสายรองและทางลัด ได้แก่- ถนนสุทธาวาส - ถนนรถไฟ - ถนนเลียบทางรถไฟสายใต้ - ถนนรุ่งประชา - ซอยจรัญสนิทวงศ์ 22 (ราษฎร์ศรัทธา) และซอยอิสรภาพ 37 - ซอยจรัญสนิทวงศ์ 28 / ซอยอิสรภาพ 39 (วัดดงมูลเหล็ก) - ซอยจรัญสนิทวงศ์ 35 (วัดมะลิ) - ซอยอิสรภาพ 44 (แสงศึกษา)สะพานสะพาน. - สะพานสมเด็จพระปิ่นเกล้า เชื่อมระหว่างเขตบางกอกน้อยกับเขตพระนครทางน้ำทางน้ำ. - แม่น้ำเจ้าพระยา - คลองบางกอกน้อย - คลองชักพระ - คลองมอญสถานที่สำคัญสถานที่สำคัญ. - สถาบันวิมุตตยาลัย - วัดระฆังโฆสิตาราม - วัดอมรินทราราม - วัดสุวรรณาราม - วัดชิโนรสารามวรวิหาร - โรงเรียนชิโนรสวิทยาลัย - โรงเรียนสตรีวัดระฆัง - โรงเรียนโฆสิตสโมสร - โรงเรียนสวนอนันต์ - พิพิธภัณฑสถานแห่งชาติ เรือพระราชพิธี - มหาวิทยาลัยมหิดล (บางกอกน้อย) - คณะแพทยศาสตร์ศิริราชพยาบาล มหาวิทยาลัยมหิดล - โรงเรียนกายอุปกรณ์สิรินธร คณะแพทยศาสตร์ศิริราชพยาบาล มหาวิทยาลัยมหิดล - คณะพยาบาลศาสตร์ มหาวิทยาลัยมหิดล - คณะเทคนิคการแพทย์ มหาวิทยาลัยมหิดล - โรงพยาบาลศิริราช - โรงพยาบาลศิริราช ปิยมหาราชการุณย์ - โรงพยาบาลธนบุรี - ท่าช้างวังหลัง (ท่าน้ำศิริราช) - สามแยกไฟฉาย - สี่แยกศิริราช - สะพานอรุณอมรินทร์ - สถานีรถไฟธนบุรี - ตลาดพรานนก - ตลาดศาลาน้ำร้อน - ตลาดศาลาน้ำเย็น - ตลาดบางขุนศรี - ฐานทัพเรือกรุงเทพ - วังนันทอุทยาน - กรมอู่ทหารเรือ - กองดุริยางค์ทหารเรือ - สโมสรทหารเรือ - ภัทราวดีเธียเตอร์ - ชุมชนบ้านช่างหล่อ</doc>
