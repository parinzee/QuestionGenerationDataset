<doc id="894261" url="https://th.wikipedia.org/wiki?curid=894261" title="อนธการ">อนธการ อนธการ () เป็นภาพยนตร์ไทยแนว LGBT ดราม่าสยองขวัญ ที่ออกฉายในปี พ.ศ. 2558 กำกับโดย อนุชา บุญยวรรธนะ เขียนบทโดยอนุชา บุญยวรรธนะ และวาสุเทพ เกตุเพ็ชร์ นำแสดงโดยอรรถพันธ์ พูลสวัสดิ์, โอบนิธิ วิวรรธนวรางค์ และดวงใจ หิรัญศรี กำหนดออกฉายในวันที่ 6 สิงหาคม พ.ศ. 2558 เป็นหนังเวอร์ชั่นเต็มของ "คืนสีน้ำเงิน" จากซีรีส์ เพื่อนเฮี้ยน..โรงเรียนหลอนเรื่องย่อ เรื่องย่อ. ตั้มเป็นเด็กมัธยมที่ถูกเพื่อนที่โรงเรียนรังแกเป็นประจำ ที่บ้าน ตั้มไม่ได้รับการยอมรับจากครอบครัวและพ่อมักทำร้ายร่างกายตั้ม จนกระทั่งวันหนึ่ง ตั้มได้นัดเจอกับภูมิ เด็กหนุ่มลึกลับที่ตั้มรู้จักจากอินเตอร์เน็ต ทั้งสองคนได้นัดเจอกันที่สระว่ายน้ำร้าง และมีความสัมพันธ์กัน ภูมิทำให้ตั้มรู้สึกถึงความอบอุ่น ซึ่งเป็นสิ่งที่ตั้มโหยหาอยู่ตลอดเวลา และไม่เคยได้รับมันจากใคร ภูมิพาตั้มไปดูที่ดินผืนหนึ่งที่ถูกคนมีอำนาจยึดไปจนกลายเป็นกองขยะ และพยายามหาทางนำมันกลับคืนมา เมื่อความสัมพันธ์ของทั้งคู่ดำเนินไป ตั้มได้เข้าสู่โลกที่อยู่กึ่งกลางระหว่างความฝันและความจริง ที่เต็มไปด้วยความมืด วิญญาณ และอันตราย จนนำไปสู่การก่ออาชญากรรมร้ายแรงที่สุดในชีวิตของเขานักแสดงนักแสดง. - อรรถพันธ์ พูลสวัสดิ์ รับบท ตั้ม - โอบนิธิ วิวรรธนวรางค์ รับบท ภูมิ - ดวงใจ หิรัญศรี รับบท แม่ตั้ม</doc>
