<doc id="386463" url="https://th.wikipedia.org/wiki?curid=386463" title="เทศบาลตำบลปากนคร">เทศบาลตำบลปากนคร เทศบาลตำบลปากนคร เทศบาลตำบลปากนคร ตั้งอยู่ทางทิศตะวันออกของอำเภอเมืองนครศรีธรรมราช ห่างจากตัวเมืองนครศรีธรรมราช 9 กิโลเมตร มีเนื้อที่ประมาณ 1.902 ตารางกิโลเมตร หรือประมาณ 1,189 ไร่ครอบคลุม 2 ตำบล 3 หมู่บ้าน คือ พื้นที่หมู่ที่ 1 และบางส่วนของหมู่ที่ 6 ตำบลปากนคร และพื้นที่หมู่ที่ 4 ตำบลท่าไร่ประวัติ ประวัติ. บ้านปากนครเดิมนั้น ตามประวัติศาสตร์ในสมัยโบราณ ที่มีผู้บอกกล่าวเล่าตามความเป็นมานั้น เขาเรียกกันว่า “บ้านทับเคย” ประชากรส่วนใหญ่ในอดีตนั้นประกอบอาชีพประมง เช่น ยอปีก วางอวน ดักซั่ง ราวเบ็ด เป็นต้น สาเหตุที่เรียกว่าบ้านทับเคยนั้น ก็คือมีการนำเอาลูกกุ้งตัวเล็กที่จับมาผสมกับเกลือ คนให้เข้ากันนำมาตากแดดให้แห้งแล้วนำมาบด ซึ่งตามภาษาในสมัยโบราณจะเรียกว่า “เชเคย” โดยการใช้ครกที่ทำด้วยไม้ขนาดใหญ่แล้วมีสาก ลักษณะคล้ายกับกระบอกใช้ตำหรือเชกุ้งตัวเล็กๆ ที่ผสมไว้นั้นให้ละเอียด จึงเรียกว่าการ “เชเคย” ในสมัยต่อมาใช้เครื่องบด จึงเปลี่ยนมารียกว่า “บดเคย” เมื่อมีประชากรเข้ามาอาศัยอยู่เพิ่มมากขึ้น จึงตั้งเป็นหมู่บ้าน และใช้ชื่อว่า “บ้านปากน้ำปากนคร” ซึ่งตั้งอยู่บริเวณหมู่ที่ 1 ต.ปากนคร อ.เมือง จ.นครศรีธรรมราช จากเหตุการณ์ที่กล่าวมาข้างต้น จะเห็นได้ว่าลุ่มน้ำปากนครสายนี้ตลอดจนบ้านทับเคยหรือบ้านปากนคร มีความเป็นมาทางประวัติศาสตร์อันยาวนาน ที่พวกเราควรศึกษาเรียนรู้ถึงความเป็นมา และต่อมาได้มีการปกครองแบบสภาท้องถิ่น เรียกว่า “สุขาภิบาลปากนคร” ต่อมาได้ยกฐานะเป็น “เทศบาลตำบลปากนคร” เมื่อวันที่ 25 พฤษภาคม 2542 ตามพระราชบัญญัติการเปลี่ยนแปลงฐานะสุขาภิบาลเป็นเทศบาล พ.ศ. 2542 ซึ่งประกาศในราชกิจจานุเบกษา ลงวันที่ 24 กุมภาพันธ์ 2542สภาพทั่วไป สภาพทั่วไป. ลักษณะภูมิประเทศ สภาพพื้นที่ส่วนใหญ่ของเทศบาลตำบลปากนคร เป็นพื้นที่ราบลุ่มและป่าชายเลน มีคลองปากนครกั้นกลางระหว่างหมู่ที่ 1 ตำบลปากนคร กับหมู่ที่ 4 ตำบลท่าไร่ มีคลองเล็กๆ ระบายน้ำลงสู่คลองปากนครอีกหลายสายและพื้นที่บางส่วนติดกับทะเลอ่าวไทย สภาพพื้นที่ของเทศบาลตำบลปากนคร จะมีสภาพภูมิอากาศค่อนข้างร้อน ในระหว่างเดือน มกราคม – พฤษภาคม ซึ่งเป็นฤดูร้อน โดยมีอุณหภูมิเฉลี่ย 26 – 28 องศาเซลเซียส และมีฤดูฝนระหว่างเดือน กรกฎาคม – ธันวาคม ของทุกปีอาณาเขตติดต่อ อาณาเขตติดต่อ. เทศบาลตำบลปากนคร ตั้งอยู่ทางทิศตะวันออกขอตัวเมืองนครศรีธรรมราช- ทิศเหนือ ติดต่อกับ องค์การบริหารส่วนตำบลท่าซัก อำเภอเมืองนครศรีธรรมราช จังหวัดนครศรีธรรมราช - ทิศใต้ ติดต่อกับ องค์การบริหารส่วนตำบลท่าไร่ อำเภอเมืองนครศรีธรรมราช จังหวัดนครศรีธรรมราช - ทิศตะวันออก ติดต่อกับ ทะเลอ่าวไทย - ทิศตะวันตก ติดต่อกับ องค์การบริหารส่วนตำบลปากนคร และองค์การบริหารส่วนตำบลท่าไร่ อำเภอเมืองนครศรีธรรมราช จังหวัดนครศรีธรรมราชชุมชน ชุมชน. เทศบาลตำบลปากนครประกอบด้วยชุมชน 13 ชุมชน1. ชุมชนหัวถนน 2. ชุมชนบางหัวแตก 3. ชุมชนบางลุงสง 4. ชุมชนบางลุงต้ม 5. ชุมชนบางบางรังนก 6. ชุมชนบางตาจุ้ย 7. ชุมชนชายทะเล 8. ชุมชนคลองขุด 9. ชุมชนบางตาจันทร์ 10. ชุมชนสุวรรณวัตร 11. ชุมชนบางหน้าบ้าน 12. ชุมชนอนามัย 13. ชุมชนสันติสุขสาธารณสุขสาธารณสุข. - สถานีอนามัยวัดมุขธารา - สถานีอนามัยปากนครสถานศึกษาสถานศึกษา. - โรงเรียนวัดมุขธารา - โรงเรียนวัดนารีประดิษฐ์วัด วัด. จำนวนวัดในเขตเทศบาลตำบลปากนคร มีทั้งหมด 2 วัด คือ- วัดมุขธารา - วัดนารีประดิษฐ์สถานที่สำคัญสถานที่สำคัญ. - สถานีตำรวจภูธรตำบลปากนคร - สำนักงานพัฒนาลุ่มน้ำปากพนัง สาขาปากนคร</doc>
