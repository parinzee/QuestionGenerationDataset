<doc id="297962" url="https://th.wikipedia.org/wiki?curid=297962" title="จักรกฤษณ์ คชรัตน์">จักรกฤษณ์ คชรัตน์ จักรกฤษณ์ คชรัตน์ (ชื่อเล่น: โจ้) นักแสดงชายชาวไทยในบทประกอบและตัวร้าย สังกัดช่อง 7 เกิดวันที่ 13 มิถุนายน พ.ศ. 2518 ที่ตำบลแสมสาร อำเภอสัตหีบ จังหวัดชลบุรี ก่อนย้ายไปอยู่กรุงเทพมหานครเมื่ออายุ 4 ขวบ ได้แสดงละครโทรทัศน์ในแนวจักร ๆ วงศ์ ๆ เรื่องแรก คือ สี่ยอดกุมาร ก่อนจะสร้างชื่ออย่างโด่งดัง จากละครโทรทัศน์เรื่อง ทองเนื้อเก้า ในบทบาทของ เณรวันเฉลิม ก่อนที่ชีวิตจะหันเหก้าวพลาดไปในเรื่องยาเสพติด เมื่อเป็นผู้ติดยาเสพติด ก่อนใช้เวลาหลายปีในการเลิก เมื่อเลิกได้เด็ดขาดแล้ว ก็มีโอกาสร้องเพลง ออกอัลบั้มและได้กลับมารับงานแสดงอีกครั้ง ในบทของ ดวล เด็กวัยรุ่นที่ติดยาฯ ในละครโทรทัศน์เรื่อง ข้ามสีทันดร ในปี พ.ศ. 2542 จากการชักชวนของสยาม สังวริบุตร ซึ่งตอนแรกเจ้าตัวเองไม่อยากเล่น เพราะคิดว่าจะทำได้ไม่ดี แต่สุดท้ายก็ตัดสินใจรับบทบาทนั้น ซึ่งการแสดงครั้งนั้น ทำให้ได้มีโอกาสร่วมแสดงกับนักแสดงชั้นนำหลายคน เช่น ดวงดาว จารุจินดา, สุวนันท์ คงยิ่ง รวมถึง ธีรภัทร์ สัจจกุล ซึ่งเป็นนักแสดงนำ ละครโทรทัศน์เรื่องนี้ก็ทำให้ได้กลับมามีชื่อเสียงอีกครั้งจนได้รับรางวัลโทรทัศน์ทองคำในบทบาทนักแสดงสมทบยอดเยี่ยม และกลับมามีผลงานอีกครั้ง อีกทั้งยังเคยออกหนังสืออัตชีวประวัติตัวเองในปี พ.ศ. 2545 ชื่อ ชีวิตข้า ชีวิตดารา ชีวิตยาเสพติด ที่มีเนื้อหาบอกเล่าถึงชีวิตขณะที่ติดยาเสพติดอยู่ด้วยผลงานการแสดงผลงานการแสดง. - 2526 สี่ยอดกุมาร - 2528 เทพสังวาลย์ - 2530 ทองเนื้อเก้า รับบท วันเฉลิม (วัยเด็ก) - 2531 เมียจอมซ่า ภรรยาจอมปลอม - 2532 ท่าฉลอม - 2542 ข้ามสีทันดร - 2543 มรสุมแห่งชีวิต - 2543 เจ้าสัวน้อย - 2544 ลูกหลง - 2544 แม่ค้า - 2545 ต่างเวลา - 2545 ดาวพระศุกร์ - 2545 บัวกลางบึง - 2545 จิตสังหาร (รับเชิญ) - 2546 หมอลำซัมเมอร์ - 2549 สายรักสาละวิน - 2550 แก่งกระโดน - 2550 ผู้พิทักษ์สี่แยก - 2550 ผู้พิทักษ์สี่แยก ภาค 2 - 2552 รอยรักรอยบาป - 2553 มนต์รักสายฟ้าแลบ - 2554;ลุย - 2554 โบ๊เบ๊ - 2555 เซน...สื่อรักสื่อวิญญาณ (รับเชิญ ตอน ทัวร์มรณะ) - 2559 ชื่นชีวา - 2560 ฟ้ามีตา ตอน อมนุษย์ รับบท ดำ - 2561 เพชรร้อยรัก - 2561 ชะชะช่า ท้ารักรางวัลรางวัล. - รางวัลโทรทัศน์ทองคำ ครั้งที่ 14 ประจำปี 2542 นักแสดงสนับสนุนชายดีเด่น จากละครเรื่อง ข้ามสีทันดร</doc>
