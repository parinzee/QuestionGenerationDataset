<doc id="348705" url="https://th.wikipedia.org/wiki?curid=348705" title="ปีเตอร์ เคราช์">ปีเตอร์ เคราช์ ปีเตอร์ เคราช์ (; เกิดเมื่อวันที่ 30 มกราคม 1981) นักฟุตบอลอาชีพชาวอังกฤษ ปัจจุบันเล่นในตำแหน่งกองหน้า ในพรีเมียร์ลีก ให้กับสโตกซิตี และทีมชาติอังกฤษ เคราช์มีชื่อจริงว่า ปีเตอร์ เจมส์ เคราช์ (Peter James Crouch) เริ่มอาชีพของตนเอง ด้วยการฝึกหัดกับทอตแนมฮ็อตสเปอร์ อย่างไรก็ดีเคราช์ผิดหวังกับการเล่นให้กับสโมสรครั้งแรก โดยได้ออกจากสโมสรไปในปี ค.ศ. 2000 แต่หลังจากได้ก็ได้เล่นกับสโมสรอื่นในพรีเมียร์ลีก 4 สโมสร คือ พอร์ทสมัธ, แอสตันวิลลา, เซาแทมป์ตัน และลิเวอร์พูล ก่อนที่จะมาลงเล่นในทีมชุดใหญ่ครั้งแรกให้กับทอตแนมฮ็อตสเปอร์ ในปี ค.ศ. 2009 เคราช์เป็นผู้ทำประตูสูงสุดอันดับ 2 ในยูฟ่าแชมเปียนส์ลีก ฤดูกาล 2006-07 ตามหลังกาก้า จากเอซีมิลาน ในเซเรียอา เคราช์เป็นนักฟุตบอลที่มีรูปร่างสูงโย่ง ด้วยส่วนสูงถึง 201 เซนติเมตร จึงถนัดในการเล่นลูกกลางอากาศ และได้รับการบันทึกไว้ในกินเนสส์บุ๊คว่าเป็นผู้เล่นที่โหม่งทำประตูได้มากที่สุดในประวัติศาสตร์พรีเมียร์ลีก</doc>
