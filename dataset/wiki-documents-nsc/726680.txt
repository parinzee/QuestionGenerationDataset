<doc id="726680" url="https://th.wikipedia.org/wiki?curid=726680" title="มิสแกรนด์อินเตอร์เนชันแนล 2016">มิสแกรนด์อินเตอร์เนชันแนล 2016 มิสแกรนด์อินเตอร์เนชันแนล 2016 () เป็นการประกวดมิสแกรนด์อินเตอร์เนชันแนล ครั้งที่ 4 ซึ่งการประกวดรอบสุดท้ายกำหนดจัดขึ้นในวันที่ 25 ตุลาคม พ.ศ. 2559 ณ เวสต์เกต อินเตอร์เนชันแนล เธียเตอร์ ภายในพื้นที่เวสต์เกต ลาสเวกัส รีสอร์ท แอนด์ คาสิโน, เมืองลาสเวกัส, มลรัฐเนวาดา, ประเทศสหรัฐอเมริกา นับว่าเป็นครั้งแรกที่มีการประกวดมิสแกรนด์อินเตอร์เนชันแนลนอกประเทศไทย หลังเสร็จสิ้นการประกวด ผู้ที่ได้รับตำแหน่งมิสแกรนด์อินเตอร์เนชันแนล 2016 จะได้รับมองมงกุฏและสายสะพายจากนางสาวแคลร์ พาร์คเกอร์ ซึ่งดำรงตำแหน่งมิสแกรนด์อินเตอร์เนชันแนล 2015 ทั้งนี้ ผู้ที่ได้รับตำแหน่งมิสแกรนด์อินเตอร์เนชันแนล 2016 นั้นต้องย้ายมาพำนักอยู่ในประเทศไทยตลอดช่วงเวลาที่ดำรงตำแหน่งเป็นเวลา 1 ปี เพื่อปฏิบัติภารกิจต่อต้านสงครามและความรุนแรงในทุกรูปแบบ ตามแคมเปญ "Stop the War and Violence" ของการประกวดกิจกรรมและการประกวดก่อนรอบตัดสิน กิจกรรมและการประกวดก่อนรอบตัดสิน. ในการมิสแกรนด์อินเตอร์เนชั่นแนล 2016 นั้น ผู้เข้าประกวดจากแต่ละประเทศมีหมายกำหนดการเดินทางมาถึงท่าอากาศยานนานาชาติแมคคาร์แรน (McCarran International Airport), เมืองลาสเวกัส, มลรัฐเนวาดา, ประเทศสหรัฐอเมริกา ระหว่างวันที่ 8 – 9 ตุลาคม พ.ศ. 2559 โดยกองประกวดได้จัดให้มีบริการรถรับส่งจากสนามบินดังข้างต้นไปยังโรงแรมที่พัก คือ เวสต์เกต ลาสเวกัส รีสอร์ท แอนด์ คาสิโน, เมืองลาสเวกัส, มลรัฐเนวาดา, ประเทศสหรัฐอเมริกา โดยกระบวนการลงทะเบียนผู้เข้าประกวด รวมไปถึงกิจกรรมการมอบสายสะพายให้กับตัวแทนแต่ละประเทศนั้นก็ถูกจัดขึ้นภายในโรงแรมนี้เช่นกัน จากนั้น ในวันที่ 10 ตุลาคม พ.ศ. 2559 ได้มีการจัดแถลงข่าวการประกวดขึ้นที่ศาลากลางเมืองลาสเวกัส ในการแถลงข่าวนี้ ผู้เข้าประกวดแต่ละคนจะได้มีโอกาสแนะนำตัวและกล่าวแถลงการณ์สั้นเกี่ยวกับการประกวดหรือประเด็นอื่นๆต่อหน้าผู้เข้าร่วมการแถลงข่าวทั้งหมด หลังจากนั้น ในวันที่ 11 – 13 ตุลาคม พ.ศ. 2559 ผู้เข้าประกวดทุกคนได้เดินทางเข้าเยี่ยมชมสถานที่ท่องเที่ยวและสถานที่สำคัญอื่นๆภายในเมืองและพื้นที่ใกล้เคียง เช่น แกรนด์แคนยอน, พื้นที่สงวนเรด ร็อค แคนยอน (Red Rock Canyon National Conservation Area) และเขื่อนฮูเวอร์. จากนั้นในวันที่ 14 ตุลาคม พ.ศ. 2559 ได้มีการจัดการประกวดรอบชุดว่ายน้ำยอดเยี่ยมขึ้นที่สระว่ายน้ำของโรงงแรมที่พัก ซึ่งผู้ชนะการประกวดชุดว่ายน้ำยอดเยี่ยมในครั้งนี้จะถูกประกาศชื่อในการประกวดรอบตัดสิน และในวันถัดมา ผู้เข้าประกวดทุกคนได้เข้าร่วมงานแฟชั่นพรมแดงการกุศลของ William Carr's Photography เพื่อระดมทุนช่วยเหลือทหารผ่านศึกในสหรัฐอเมริกา. ในวันที่ 16 ตุลาคม พ.ศ. 2559 ได้มีการจัดการประกวดชุดประจำชาติยอดเยี่ยมขึ้นที่ฟรีมองต์ สตรีท เอ็กซ์พีเรียนซ์ (Fremont Street Experience) ในย่านกลางเมืองลาสเวกัส โดยผู้เข้าประกวดที่ได้รับคะแนนโหวตสูงสุดจากผู้ใช้เฟซบุคทั่วโลกจะได้รับรางวัลชุดประจำชาติยอดเยี่ยม โดยผู้ชนะจะถูกประกาศชื่อในการประกวดรอบสุดท้ายในวันที่ 25 ตุลาคม พ.ศ. 2559.ผลการประกวดลำดับลำดับการประกาศชื่อรางวัลพิเศษการประกวดชุดประจำชาติ รางวัลพิเศษ. การประกวดชุดประจำชาติ. การประกวดชุดประจำชาติยอดเยี่ยมถูกจัดขึ้นในวันที่ 16 ตุลาคม พ.ศ. 2559 โดยปีนี้คัดเลือกผู้ชนะด้วยการโหวต โดยผู้ที่ได้รับคะแนนสูงสุดจะรับตำแหน่งชุดประจำชาติยอดเยี่ยมไปครอง.ผู้เข้าประกวด ผู้เข้าประกวด. ผู้เข้าประกวด 74 คนได้รับการยืนยันแล้ว:</doc>
