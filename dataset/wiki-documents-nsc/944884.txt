<doc id="944884" url="https://th.wikipedia.org/wiki?curid=944884" title="แอนติโกเน่">แอนติโกเน่ แอนติโกเน่ หรือ แอนทิโกนี (; อ่านว่า แอนติกอแน) ตามตำนานเทพปกรณัมกรีก เป็นบุตรีของอีดิปัสกษัตริย์แห่งธีบส์ และพระนางโยคัสตา (Jocasta) ชื่อของ แอนติโกเน่ (Ἀντιγόνη) เป็นอิตถีลิงค์ (feminine gender) ของชื่อ แอนติโกนัส () แปลว่า "เทียบได้กับบรรพบุรุษ" ตำนานของแอนติโกเน่เป็นที่รู้จักกันดี จากบทละครโศกนาฏกรรมที่มีชื่อเสียงของซอโฟคลีสนาฏศิลปินของเอเธนส์ตำนาน ตำนาน. ตำนานของแอนติโกเน่ เป็นเรื่องของราชธิดาของกษัตริย์อีดิปัส ผู้พยายามจะทำพิธีปลงศพให้แก่พี่ชาย โพลีไนซีส (Polynices) ("ผู้มากความขัดแย้ง" ภาษากรีกอ่านว่า โปลูเนเกส) โดยเมื่ออีดิปัสสละราชสมบัติกรุงธีบส์ให้แก่ลูกชายสองคน - ได้แก่ โพลีไนซีส และ อีตีโอคลีส (Eteocles) - พระองค์ได้สาปแช่งวงศ์ตระกูลของตนไว้ ทำให้พี่น้องทั้งสองไม่อาจตกลงแบ่งการปกครองกรุงธีบส์, นครแห่งทวารทั้งเจ็ด,ได้โดยสันติ โดยอีตีโอคลีสไม่ยอมผลัดเปลี่ยนให้น้องชายเข้าปกครองเมืองเมื่อครบหนึ่งปีตามที่สัญญากัน โพลีไนซีสจึงออกจากพระนครไปรวบรวมสมัครพรรคพวก ตั้งกองทัพมาโจมตีเมืองธีบส์ ในสงครามที่มีชื่อเรียกขานว่า ศึกเจ็ดขุนพลชิงธีบส์ พี่น้องทั้งสองตายด้วยมือของกันและกันในการรบ หลังศึกเจ็ดขุนพลยุติลง ครีออนขึ้นเป็นกษัตริย์ครองธีบส์ และออกคำสั่งไม่ให้ผู้ใดชำระหรือฝังศพโพลีไนซีส และห้ามไม่ให้ไว้ทุกข์ด้วย หากฝ่าฝืยต้องโดนประหารด้วยการปาหิน แอนติโกเน่ฝ่าฝืนบัญญัติของครีออน และถูกนำไปพิจารณาคดี โดยแอนติโกเน่ให้การว่าตนทราบคำสั่งของตรีออนดี แต่ตัดสินใจฝ่าฝืน โดยอ้างว่าเป็นการทำตามบัญญัติของสวรรค์ (divine law) ที่สูงกว่ากฎหมายของมนุษย์ ทำให้ถูกพิพากษาลงโทษให้ฝังทั้งเป็นแอนติโกเน่ (ซอโฟคลีส) แอนติโกเน่ (ซอโฟคลีส). ในบทละครของซอโฟคลีส แอนติโกเน่ต้องโทษให้ถูกฝังทั้งเป็นอยู่ในสุสานตามคำสั่งของครีออน และต่อมาแม้ครีออนจะเปลี่ยนใจคิดปล่อยตัวแอนติโกเน่ แอนติโกเน่ก็ผูกคอตายในสุสานเสียแล้ว และฮีมอน (Haemon) คู่หมั้นของแอนติโกเน่และลูกชายของครีออนเอง ก็แทงตัวตายตามคนรักไป เมื่อเรื่องทราบถึงยูรีดีส (Eurydice) ภริยาของครีออน เธอก็ฆ่าตัวตายตามลูกชายไปด้วยเวอร์ชั่นอื่นๆ</doc>
