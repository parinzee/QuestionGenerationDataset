<doc id="303594" url="https://th.wikipedia.org/wiki?curid=303594" title="สมเด็จพระราชาธิบดีสุลต่าน ตวนกู อิสมาอีล อิบนี อัลมาร์ฮูม สุลต่าน ยะห์ยา เปตรา">สมเด็จพระราชาธิบดีสุลต่าน ตวนกู อิสมาอีล อิบนี อัลมาร์ฮูม สุลต่าน ยะห์ยา เปตรา สุลต่านอิสมาอิล เปตรา (11 พฤศจิกายน พ.ศ. 2492-) สุลต่านแห่งรัฐกลันตัน ประเทศมาเลเซียองค์ปัจจุบัน พระองค์เป็นพระราชโอรสในสุลต่านยะห์ยา เปตรา กับเติงกู ไซเนบ บินติ เติงกู ซรี อุตามา มุฮัมมัด เปตรา พระองค์ประสูติเมื่อวันที่ 11 พฤศจิกายน พ.ศ. 2492 ณ เมืองโกตาบาห์รู รัฐกลันตัน ประเทศมาเลเซีย พระองค์สำเร็จการศึกษาจากวิทยาลัยอิสมาอิล และพระองค์ยังทรงพระอักษรกับพระอาจารย์พิเศษในวังโกตาบาห์รูด้วย สุลต่านอิสมาอิล เปตรา มีพระมเหสีคือ รายา เปอเรมปวน เติงกู อนิส บินติ เต็งกู อับดุล ฮามิด มีพระราชโอรส-ธิดาด้วยกัน 4 พระองค์ โดยเป็น เจ้าชาย 3 พระองค์ และเจ้าหญิง 1 พระองค์ ได้แก่1. เติงกู มูฮัมมัด ฟาริส เปตรา สมรสกับนางสาวกังสดาล พิพิธภักดี พระชายาชาวไทยจากจังหวัดปัตตานี เมื่อวันที่ 15 พฤศจิกายน พ.ศ. 2547 2. เติงกู มูฮัมมัด ฟาอิซ เปตรา 3. เติงกู มูฮัมมัด ฟาหร์กี เปตรา สมรสกับมาโนฮารา โอเดเลีย พีนอต พระชายานางแบบลูกครึ่งอินโดนีเซีย-อเมริกัน เมื่อวันที่ 26 สิงหาคม พ.ศ. 2551 4. เติงกู อมาลิน อาอีชะห์ ปุตรี ปัจจุบันพระองค์ได้ทำการอภิเษกสมรสอีกครั้งกับ เอลีอา ซูฮานา อะห์มัด (Elia Suhana Ahmad) สุภาพสตรีวัย 31 ปี เมื่อวันที่ 31 ธันวาคม ค.ศ. 2007</doc>
