<doc id="104595" url="https://th.wikipedia.org/wiki?curid=104595" title="โซนิคแอดวานซ์">โซนิคแอดวานซ์ โซนิคแอดวานซ์ (; ) เป็นเกมแอ็กชั่นแพลทฟอร์มของเครื่องเกมบอยแอดวานซ์ เป็นหนึ่งในเกมชุดโซนิคเดอะเฮดจ์ฮ็อก พัฒนาโดย Dimps จัดจำหน่ายโดยเซก้า (ประเทศญี่ปุ่น), THQ (สหรัฐอเมริกา), Infogrames (ยุโรปและออสเตรเลีย) วางจำหน่ายซ้ำบนเครื่อง Nokia N-Gage ในชื่อโซนิค Nเนื้อเรื่อง เนื้อเรื่อง. เช่นเดียวกับเกมโซนิคอื่นๆ เนื้อเรื่องหลักๆของเกมนี้ยังคงเป็นความทะเยอทะยานของดร.เอ็กแมน ที่ต้องการจะสร้างดินแดนของตนเองโดยใช้คาออสเอเมอรัลด์ จึงเป็นหน้าที่ของโซนิคกับพวกพ้องที่จะหยุดยั้งแผนการนี้ตัวละคร ตัวละคร. ในโซนิคแอดวานซ์ มีตัวละครที่ผู้เล่นสามารถเลือกเล่นได้ 4 คน คือ โซนิค เดอะเฮดจ์ฮ็อก, ไมลส์ "เทลส์" พราวเวอร์, นัคเคิลส์ ดิอีคิดนา และ เอมี่ โรส (ซึ่งในภาคนี้ถือได้ว่าเอมี่ปรากฏตัวให้สามารถควบคุมได้ในรูปแบบสองมิติเป็นครั้งแรก) โดยตัวละครทั้ง 4 มีช่องเซฟเฉพาะตัวละครแต่ละตัว ตัวละครทุกตัวยังคงความสามารถจากเกมโซนิคเดอะเฮดจ์ฮ็อก 3 และ โซนิคแอดเวนเจอร์ โซนิคสามารถพุ่งตัวกลางอากาศ, เทลส์สามารถบิน, นัคเคิลส์สามารถร่อนและไต่กำแพง, เอมี่มีค้อนเป็นอาวุธ (รวมทั้งเธอกระโดดไม่หมุนตัวเหมือนในภาคแอดเวนเจอร์ด้วย) นอกจากนั้นผู้เล่นยังสามารถเล่นเป็นโซนิคและให้เทลส์ตามเขาเหมือนกับเกมโซนิค 2ได้โดยใส่สูตรโกง (เริ่มจากโซนิค ขึ้น-ขวา-ลง-ขวา-L-ขวา-R-ขวา-A)รูปแบบการเล่น รูปแบบการเล่น. โซนิคแอดวานซ์ ยังคงรูปแบบการเล่นเดิมๆเหมือนเกมโซนิคสองมิติทั่วไป ผู้เล่นจะต้องผ่านด่านทั้งหลักหมด 7 ด่าน โดยด่านจะถูกแบ่งออกเป็น 2 Act เหมือนเกมโซนิคก่อนหน้า Act แรกผู้เล่นจะต้องวิ่งผ่านป้าย ส่วน Act 2 ผู้เล่นต้องสู้กับบอสและกดแคปซูลเพื่อปล่อยสัตว์ออกมา ในระหว่างเล่นเกมผู้เล่นสามารถรวบรวมคาออสเอเมอรัลด์โดยการค้นหาสปริงพิเศษ ซึ่งจะมีอยู่ในทุกด่าน ด่านละ 1 อัน (ยกเว้นไอซ์เมาน์เทนโซน ซึ่งมีสองอัน) เมื่อผู้เล่นกระโดดยไปบนสปริงนั้นผู้เล่นจะเข้าสู่ฉากโบนัส ซึ่งผู้เล่นจะต้องควบคุมตัวละครมองจากด้านบนในลักษณะร่วงลงมาข้างล่าง ต้องเก็บแหวน, เล่นกลเม็ดเพื่อรับแหวน เมื่อสามารรวบรวมแหวนตามที่กำหนดสองครั้งก็จะสามารถรับคาออสเอเมอรัลด์ ซึ่งคาออสเอเมอรัลด์นั้นจะใช้ร่วมกันทั้ง 4 ตัวละคร ซึ่งเมื่อผู้เล่นรวบรวมคาออสเอเมอรัลด์ครบบวกกับจบเกมด้วยทั้งสี่ตัวละคร ก็จะนำไปสู่ด้านสุดท้ายโดยผ่านด่านเอะมูนโซนโดยใช้โซนิคอีกครั้งสวนเชาขนาดย่อม (Tiny Chao Garden) สวนเชาขนาดย่อม (Tiny Chao Garden). เหมือนกับโซนิคแอดวานซ์ 2และโซนิคพินบอลปาร์ตี้ ในโซนิคแอดวานซ์ได้บรรจุระบบสวนเชาเอาไว้ด้วย ซึ่งสวนเชาในโซนิคแอดวานซ์นี้ทำหน้าที่ส่งเชาระหว่างเกมโซนิคแอดเวนเจอร์และโซนิคแอดเวนเจอร์ 2 บนเกมคิวบ์ โดยสามารถส่งเชาไปให้เกมคิวบ์และส่งกลับให้มาเลี้ยงในเกมบอยแอดวานซ์ได้ อย่างไรก็ตามสวนเชาในเกมบอยแอดวานซ์มีข้อจำกัดค่อนข้างมาก เช่น เชาจะไม่มีอายุและสามารถเพิ่มค่าสถานะจากผลไม้ได้เท่านั้น (ซึ่งหาซื้อได้โดยการรวบรวมแหวน ซึ่งได้จากการเล่นเกมปกติเมื่อผ่านด่าน แหวนจะถูกรวมอยู่ในสวนเชา รวมทั้งการเล่นมินิเกมด้วย) อย่างไรก็ดีเป้าหมายสำคัญในระบบสวนเชานี้ มีไว้เพื่อให้ผู้เล่นที่เล่นภาคแอดเวนเจอร์ สามารถนำเชาของเขาพกพาออกมาเลี้ยงข้างนอกได้นั่นเอง ซึ่งหลังจากเลี้ยงแล้วพวกเขาก็สามารถนำพวกเชากลับไปใช้เล่นและแข่งขันในภาคแอดแวนเจอร์บนเกมคิวบ์ด่านต่างๆด่านต่างๆ. - เนโอกรีนฮิลล์โซน - ด่านป่าพื้นฐานตามรูปแบบของเกมโซนิคทั่วๆไป - ซีเครทเบสโซน - ด่านฐานทัพตอนกลางคืน - คาสิโนพาราไดซ์ - ด่านคาสิโน คล้ายคลึงกับคาสิโนไนท์ในโซนิค 2 - ไอซ์เมาน์เทนโซน - ด่านภูเขาน้ำแข็งคล้ายคลึงกับไอซ์แคปโซนในโซนิค 3 โดยเพิ่มน้ำและเอฟเฟคท์หิมะเข้ามา - แองเจิลไอส์แลนด์โซน - ด่านบนแองเจิลไอส์แลนด์ สถานที่ของวิหารมาสเตอร์เอเมอรัลด์ บอสในด่านนี้คือเมทัลนัคเคิลส์ - เอ็กร็อคเก็ตโซน/คอสมิคแองเจิลโซน - ด่านเอ็กร็อคเก็ต เป็นด่านบนจรวดของดร.เอ็กแมน ซึ่งมี 3 ส่วน จากนั้นจะต่อมาที่คอสมิคแองเจิลโซน - X-โซน - ด่านสุดท้ายของการเล่นปกติ ซึ่งผู้เล่นจะต้องปะทะกับดร.เอ็กแมน - เดอะมูนโซน - ด่านลับซึ่งจะเปิดเมื่อรวบรวมคาออสเอเมอรัลด์ครบและจบเกมด้วยตัวละครทั้ง 4 เล่นด้วยโซนิคอีกครั้งแล้วผู้เล่นจะเล่นในด้านนี้ได้ ซึ่งในด่านนี้โซนิคจะเปลี่ยนร่างเป็นซูเปอร์โซนิคคะแนนวิจารณ์และความนิยม คะแนนวิจารณ์และความนิยม. โซนิคแอดวานซ์ถือว่าเป็นการกลับมาของโซนิคในรูปแบบสองมิติอีกครั้ง (หลังจากห่างหายนานถึง 7 ปี) ซึ่งในภาคนี้ถือได้ว่าเป็นเกมโซนิคเกมใหม่เกมแรกบนเครื่องเกมของนินเทนโด (ซึ่งก่อนหน้านี้คือโซนิคแอดเวนเจอร์เป็นการรีเมค) ซึ่งในอดีตนินเทนโดกับเซก้าเคยแข่งขันกันมาตลอด เกมนี้ได้รับคะแนนวิจารณ์ในด้านบวกและแฟนๆโซนิคก็ยอมรับในตัวเกม ถึงแม้บางคนจะบอกว่าตัวเกมช้าไปหน่อย อย่างไรก็ดีจากความสำเร็จทำให้ทางเซก้ายังคงผลิตเกมโซนิคให้กับเครื่องเกมบอยแอดวานซ์ต่อไปอีก 4 เกมคือโซนิคแอดวานซ์ 2, โซนิคแอดวานซ์ 3, โซนิคแบทเทิ่ลและโซนิคพินบอลปาร์ตี้โซนิค N โซนิค N. โซนิคแอดวานซ์ ถูกวางจำหน่ายซ้ำบนเครื่องโนเกีย N-Gageในชื่อ โซนิค N ตัวเกมโดยรวมนั้นคล้ายคลึงกับโซนิคแอดวานซ์ ยกเว้นเพียงแต่สวนเชาที่ถูกตัดออกไป ตัวเกมช้าลงเพราะประสิทธิภาพเครื่องของ N-Gage อีกทั้งหน้าจอของเครื่อง N-Gage ทำให้กราฟิกด้อยคุณภาพลง เพราะ N-Gage นั้นจอเป็นแนวตั้ง ทำให้ผู้เล่นต้องเลือกว่าจะเลือกขนาดจอแบบแนวกว้างหรือแบบ 4:3 ซึ่งทำให้คุณภาพกราฟิกด้อยลงเกร็ดเกร็ด. - ในโซนิคแอดวานซ์มีการนำดนตรีในเกมโซนิคเก่าๆมาใช้ซ้ำ ซึ่งได้แก่ หน้าจอตัวเลือก (แสครพเบรนโซนจากโซนิคเดอะเฮดจฮ็อก (16-บิท)), ตั้งชื่อผู้เล่น (สตาร์ไลท์โซนจากโซนิคเดอะเฮดจฮ็อก (16-บิท)), เล่นสองคน (เอเมอรัลด์โซนจากโซนิคเดอะเฮดจ์ฮ็อก 2 (16-บิท), อมตะ (เพลงอมตะจากโซนิคเดอะเฮดจฮ็อก (16-บิท)), เพลงบอสสองตัวใน X-โซน (เพลงบอสจากโซนิคเดอะเฮดจฮ็อก (16-บิท)และโซนิคเดอะเฮดจ์ฮ็อก 2 (16-บิท) เนื่องเพราะบอสสองตัวนั้นนำเอามาจากเกมทั้งสองภาค) - โนโอกรีนฮิลล์โซน เป็นชื่อต้นแบบของอควาติครุนโซนในโซนิคเดอะเฮดจ์ฮ็อก 2</doc>
