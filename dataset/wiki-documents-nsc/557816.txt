<doc id="557816" url="https://th.wikipedia.org/wiki?curid=557816" title="เจ้าชายฟิลิป เคานต์แห่งแฟลนเดอส์">เจ้าชายฟิลิป เคานต์แห่งแฟลนเดอส์ เจ้าชายฟิลิปแห่งเบลเยียม เคานท์แห่งฟลานเดอร์ (ประสูติ: 24 มีนาคม ค.ศ. 1837 สิ้นพระชนม์: 17 พฤศจิกายน ค.ศ. 1905) ทรงเป็นพระราชโอรสพระองค์ที่สาม (พระองค์ที่สองที่ยังทรงพระชนม์) ของสมเด็จพระเจ้าเลโอโปลด์ที่ 1 กับสมเด็จพระราชินีหลุยส์-มารี (ค.ศ. 1812 - ค.ศ. 1850) ประสูติที่ปราสาทลาเคิน ชานกรุงบรัสเซลส์ เบลเยียม และได้มีพระราชโองการเฉลิมพระอิสริยยศเป็น เคานท์แห่งฟลานเดอร์ เมื่อวันที่ 14 ธันวาคม ค.ศ. 1840 พระองค์ทรงเป็นองค์รัชทายาทแห่งราชวงศ์ตั้งแต่ปีค.ศ. 1869 (ทันทีหลังจากพระนัดดาสิ้นพระชนม์) จนกระทั่งสิ้นพระชนม์ในปีค.ศ. 1905 ในปีค.ศ. 1866 หลังจากเจ้าชายอเล็กซานดรู โลอัน กูซาแห่งโรมาเนีย ทรงสละราชสมบัติ พระองค์ทรงปฏิเสธการรับเป็นพระมหากษัตริย์พระองค์ถัดไปของโรมาเนีย ต่อมาพระราชบัลลังก์นั้นในภายหลังได้ถวายให้แก่สมเด็จพระเจ้าคาโรลที่ 1เสกสมรส เสกสมรส. เจ้าชายฟิลิป ทรงเสกสมรสกับเจ้าหญิงมารีแห่งโฮเฮนซอลเลิร์น-ซิกมาริงเงิน (ค.ศ. 1845 - ค.ศ. 1912) พระธิดาของชาร์ลส์ แอนโทนี เจ้าชายแห่งโฮเฮนซอลเลิร์น (ค.ศ. 1811 – ค.ศ. 1885) กับพระชายา เจ้าหญิงโจเซฟฟินแห่งบาเดิน (ค.ศ. 1813 – ค.ศ. 1900) ทรงมีพระโอรสและพระธิดารวม 5 พระองค์ ได้แก่- เจ้าชายโบดวงแห่งเบลเยียม (ค.ศ. 1869 – ค.ศ. 1891) - เจ้าหญิงเฮนเรียตแห่งเบลเยียม (แฝด) (ค.ศ. 1870 – ค.ศ. 1948) - เจ้าหญิงโจเซฟีน มารีแห่งเบลเยียม (แฝด) (30 พฤศจิกายน ค.ศ. 1870 – 18 มกราคม ค.ศ. 1871) สิ้นพระชนม์ตั้งแต่ยังทรงพระเยาว์ - เจ้าหญิงโจเซฟีน คาโรลีนแห่งเบลเยียม (ค.ศ. 1872– ค.ศ. 1958) - เจ้าชายอัลแบร์แห่งเบลเยียม (ค.ศ. 1875 – ค.ศ. 1934) ต่อมาขึ้นครองราชสมบัติเป็นสมเด็จพระราชาธิบดีอัลแบร์ที่ 1 แห่งเบลเยียม</doc>
