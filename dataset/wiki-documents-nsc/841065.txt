<doc id="841065" url="https://th.wikipedia.org/wiki?curid=841065" title="พระเจ้าอันจงแห่งโครยอ">พระเจ้าอันจงแห่งโครยอ พระเจ้าอันจงแห่งโครยอ ( , ? — 7 กรกฎาคม ค.ศ. 996) มีพระนามเดิมว่า องค์ชายวังอุก เป็นพระราชโอรสองค์ที่ 13 ในพระเจ้าแทโจ ที่ประสูติแต่พระราชินีซินซอง จากตระกูลคิมแห่งคยองจูซึ่งพระนางซินซองเป็นเจ้าหญิงจากราชวงศ์ชิลลาทำให้องค์ชายวังอุกมีเชื้อสายของราชวงศ์ชิลลา พระนามขององค์ชายวังอุกนั้นพ้องเสียงกับพระเชษฐาต่างพระมารดาพระองค์หนึ่งคือ องค์ชายวังอุก พระโอรสองค์ที่ 8 ในพระเจ้าแทโจที่ประสูติแต่ พระนางชินมย็องซุนซ็อง เพียงแต่เขียนไม่เหมือนกันทำให้องค์ชายวังอุกหรือองค์ชาย 13 มีอีกพระนามหนึ่งว่า แพ็คอา พระองค์ได้อภิเษกกับ สมเด็จพระราชินีฮอนจอง อดีตพระมเหสีใน พระเจ้าคย็องจง พระราชาลำดับที่ 5 และมีพระโอรสเพียงองค์เดียวคือ องค์ชายวังซุน องค์ชายวังอุกสิ้นพระชนม์เมื่อวันที่ 7 กรกฎาคม ค.ศ. 996 ในภายหลังเมื่อองค์ชายวังซุนขึ้นสืบราชบัลลังก์เป็น พระเจ้าฮย็อนจง พระราชาลำดับที่ 8 พระองค์ได้สถาปนาพระราชบิดาที่สิ้นพระชนม์ไปแล้วขึ้นเป็นพระราชามีพระนามว่า พระเจ้าอันจง</doc>
