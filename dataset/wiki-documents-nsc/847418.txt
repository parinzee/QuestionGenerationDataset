<doc id="847418" url="https://th.wikipedia.org/wiki?curid=847418" title="อินถวาน้อย">อินถวาน้อย อินถวาน้อย () เป็นพืชในสกุลพุดน้ำ (Kailarsenia) เป็นพืชท้องถิ่นของประเทศไทย ลักษณะเป็นไม้พุ่มสูงได้ถึง 2 เมตร แตกกิ่งก้านหนาแน่น มีขนสั้น ๆ ตามส่วนต่าง ๆ ใบเรียงตรงข้าม รูปรีหรือรูปขอบขนาน ยาว 3-4 เซนติเมตร ปลายใบแหลม โคนใบสอบเรียว ก้านใบยาวประมาณ 2 มิลลิเมตร ดอกรูประฆังออกเดี่ยว ๆ ตามซอกใบใกล้ปลายกิ่ง ก้านดอกสั้นมาก มีกลีบดอกและกลีบเลี้ยงอย่างละ 5 กลีบ ฐานรองดอกมี 5 สัน หลอดกลีบเลี้ยงยาวประมาณ 2 มิลลิเมตร หลอดกลีบดอกยาวประมาณ 2 เซนติเมตร กลีบรูปขอบขนาน ยาวประมาณ 1.3 เซนติเมตร มีเกสรเพศผู้ 5 อัน อับเรณูรูปแถบ ก้านเกสรเพศเมียรูปกระบอง ผลสดรูปรี มีสันตามยาว 5 สัน ยาวประมาณ 2 เซนติเมตร ภายในมีเมล็ดจำนวนมาก</doc>
