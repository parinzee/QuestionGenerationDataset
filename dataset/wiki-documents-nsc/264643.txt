<doc id="264643" url="https://th.wikipedia.org/wiki?curid=264643" title="อควา (วงดนตรี)">อควา (วงดนตรี) อควา () เป็นกลุ่มดนตรีแดนซ์-ป็อป จากเดนมาร์ก เป็นที่รู้จักในผลงานแจ้งเกิดกับซิงเกิล "Barbie Girl" วงก่อตั้งในปี 1989 ประสบความสำเร็จไปทั่วโลกปลายคริสต์ทศวรรษ 1990 และต้นคริสต์ทศวรรษ 2000 มีซิงเกิลอันดับ 1 บนยูเคซิงเกิลชาร์ตกับ 3 ซิงเกิล วงออกผลงาน 2 อัลบั้มชุด Aquarium ในปี 1997 และ Aquarius ในปี 2000 ก่อนที่จะแตกวงไปในเดือนกรกฎาคม 2001 วงมียอดขายมากกว่า 33 ล้านชุดอัลบั้มและซิงเกิล ทำให้เป็นวงเดนมาร์กที่ประสบความสำเร็จที่สุดที่เคยมีมา ในช่วงแรกซิงเกิลของวงติดท็อป 10 ในหลายประเทศ ในที่ที่เพลงแนวยูโรเปียนป็อปไม่ประสบความสำเร็จมาก อย่างเช่นในสหรัฐอเมริกา ออสเตรเลียและญี่ปุ่น วงเกิดข้อขัดแย้งกับเพลง "Barbie Girl" ซึ่งผู้ทำตุ๊กตาบาร์บี้ได้ฟ้องร้องวง แต่ในที่สุดคดีความก็ไม่ถูกพิจารณาในปี 2002 สมาชิกของวงประกอบด้วย นักร้อง Lene Nystrøm Rasted และ Rene Dif มือคีย์บอร์ดคือ Søren Rasted และมือกีตาร์คือ Claus Norreen ในช่วงที่แยกวงกันไป Nystrøm, Dif และ Rasted ประสบความสำเร็จในฐานะศิลปินเดี่ยวมีเพลงติดชาร์ต ส่วน Norreen ทำงานด้านรีมิกซ์เพลงให้กับศิลปินอื่น วงประกาศกลับมารวมตัวเมื่อ 26 ตุลาคม ค.ศ. 2007 ในทัวร์คอนเสิร์ต และออกผลงานอัลบั้มรวมเพลงที่มีเพลงใหม่ ในเดือนธันวาคม ค.ศ. 2008 ต่อมาพวกเขาประกาศว่าจะมี 3 คอนเสิร์ตในปี 2009</doc>
