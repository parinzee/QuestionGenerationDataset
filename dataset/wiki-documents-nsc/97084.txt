<doc id="97084" url="https://th.wikipedia.org/wiki?curid=97084" title="Dr. Strangelove">Dr. Strangelove Dr. Strangelove or: How I Learned to Stop Worrying and Love the Bomb หรืออาจเรียกสั้น ๆ ว่า Dr. Strangelove เป็นภาพยนตร์ขาวดำ ที่กำกับโดย สแตนลีย์ คูบริก ออกฉายในปี พ.ศ. 2507 เป็นภาพยนตร์ตลกร้ายในแบบ ฟิล์ม นัวร์ มีเนื้อหาเสียดสีสังคม สร้างจากนวนิยายที่มีเนื้อหาเกี่ยวกับ สงครามเย็น และการยิงระเบิดนิวเคลียร์ ชื่อ Red Alert ของ ปีเตอร์ จอร์จ (ซึ่งตีพิมพ์ครั้งแรกในประเทศอังกฤษในชื่อว่า Two Hours to Doom) บทนำในเรื่อง รับบทโดย ปีเตอร์ เซลเลอร์ส ซึ่งแสดงเป็น 3 ตัวละครหลัก คือ ด็อกเตอร์สเตรนจ์เลิฟ, ประธานาธิบดีสหรัฐอเมริกา เมอร์กิน มัฟฟลีย์ และนาวาอากาศเอก ไลออนเนล แมนเดรก (เดิม บริษัทผู้สร้างกำหนดว่า ปีเตอร์ เซลเลอร์ส คนเดียวจะต้องรับบทเป็น 4 ตัวละครหลัก (เพื่อใช้เป็นจุดขายของเรื่อง) แต่เมื่อการถ่ายทำดำเนินไป ปีเตอร์ เซลเลอร์ส ได้ขอเปลี่ยนผู้แสดงบทนักบินเครื่องบินทิ้งระเบิด บี-52 สตราโตฟอสเตรส เนื่องจากไม่สามารถแสดงได้เต็มที่) ภาพยนตร์เรื่องนี้เป็นผลงานแสดงเรื่องแรกของเจมส์ เอิร์ล โจนส์เรื่องย่อ เรื่องย่อ. ระหว่างความตึงเครียดของสงครามเย็นระหว่างสหภาพโซเวียตและสหรัฐอเมริกา นายพล Jack D ripper ของสหรัฐฯ เกิดภาวะปัญหาทางจิต จนสั่งให้หน่วยจู่โจมทางอากาศเข้าปฏิบัติการลับเข้าโจมตีสหภาพโซเวียต และจับตัวนาวาอากาศเอก Mendrake ขังไว้ในห้อง ประธานาธิบดีแห่งสหรัฐฯได้เรียกประชุมร่วมเพื่อความปลอดภัย โดยต้องการจะหยุดเครื่องบินรบทิ้งระเบิดให้ได้ รวมถึงการโทรไปหา ผู้นำโซเวียตที่กำลังสนุกอยู่ในปาร์ตี้เพื่อแจ้งข่าวร้ายให้ทราบ หนึ่งในยานรบที่ได้รับคำสั่งคือ ยานที่บังคับโดย TJ Kingkong บุกฝ่าเข้าไปยังเขตด้านในของสหภาพโซเวียตได้ ซึ่งหากมียานรบเข้าไปโจมตีโซเวียตจะทำให้กลไกการทำงานของเครื่อง DoomsDay Machine ทำงานโดยอัตโนมัติและทำลายทุกชีวิตในโลก</doc>
