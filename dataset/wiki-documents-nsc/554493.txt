<doc id="554493" url="https://th.wikipedia.org/wiki?curid=554493" title="แฮนริค มะคีทาเรียน">แฮนริค มะคีทาเรียน เฮนริค มคิทาร์ยาน (; ) เกิดเมื่อวันที่ 21 มกราคม ค.ศ. 1989 เป็นนักฟุตบอลชาวอาร์มีเนีย ปัจจุบันเป็นนักเตะให้กับอาร์เซนอล ในพรีเมียร์ลีก อังกฤษ และทีมชาติอาร์มีเนีย มะคีทาเรียนได้เข้าร่วมการแข่งขันระดับทีมชาติ 59 นัด และทำประตูให้กับทีมชาติอาร์มีเนียไปได้ 19 ประตูนับตั้งแต่ลงสนามครั้งแรกเมื่อวันที่ 14 มกราคม ค.ศ. 2007 สโมสรที่เคยสังกัดก่อนหน้านี้ได้แก่ พยูนิก, เมตาลุรห์โดเนตสค์, ชัคตาร์โดเนตสค์, โบรุสเซียดอร์ทมุนด์, แมนเชสเตอร์ยูไนเต็ด และอาร์เซนอลตามลำดับ มคิทาร์ยานได้รับเลือกให้เป็นนักฟุตบอลอาร์มีเนียแห่งปีใน ค.ศ. 2009, 2011 และ 2012 และยังได้รับการลงคะแนนให้เป็นผู้เล่นยอดเยี่ยมประจำฤดูกาล 2011-12 ของสโมสรชัคตาร์จากแฟนบอลของสโมสรอีกด้วย ในปี ค.ศ. 2012 มีชื่ออยู่ในทำเนียบผู้เล่น 100 อันดับแรกซึ่งรวบรวมโดยหนังสือฟุตบอลยุโรปรายปี 2012-13 ของยูฟ่า จากนั้นก็ได้รับการลงคะแนนให้เป็นนักฟุตบอลยอดเยี่ยมของเครือรัฐเอกราชประจำปี 2012 ทำให้กลายเป็นนักฟุตบอลชาวอาร์มีเนียคนแรกที่ได้รับเลือกให้เป็นผู้เล่นยอดเยี่ยมจากกลุ่มประเทศอดีตสหภาพโซเวียต มคิทาร์ยานได้รับชื่อเล่นจากแฟนฟุตบอลบอลในอาร์มีเนียว่า แฮโน ในช่วงต้นอาชีพนักเตะของเขา และไม่นานมานี้ก็ได้รับชื่อเล่นว่า มึคเคอ และ มิคคี จากแฟนฟุตบอลของโบรุสเซียดอร์ทมุนด์ มคิทาร์ยานได้ย้ายมาโบรุสเซียดอร์ทมุนด์สู่แมนเชสเตอร์ยูไนเต็ดในช่วงเปิดฤดูกาล 2016–2017 แต่ทว่าในฤดูกาลต่อมา มีปัญหาเรื่องการเล่นที่ตกลงไป จึงถูกลดขั้นเป็นเพียงตัวสำรองและไม่ได้รับโอกาสให้ลงเล่นมากนัก ในที่สุดในช่วงต้นปี ค.ศ. 2018 ระหว่างฤดูกาล 2017–2018 จึงได้ย้ายมาสู่อาร์เซนอล โดยเป็นการแลกเปลี่ยนตัวกันกับอาเลกซิส ซานเชซ และนับเป็นนักฟุตบอลที่ 9 ที่ได้เล่นให้ทั้งสองสโมสรนี้ มคิทาร์ยานลงเล่นให้กับอาร์เซนอลนัดแรก เมื่ออาร์เซนอลเป็นฝ่ายบุกไปเยือน สวอนซีซิตี ที่สนามลิเบอร์ตี ในพรีเมียร์ลีกนัดที่ 25 ด้วยการเป็นตัวสำรองลงมาเล่นแทนที่โมฮัมหมัด เอลเนนี ในนาทีที่ 60 และเกือบโหม่งทำประตูตีเสมอให้อาร์เซนอลได้ด้วย แต่เมื่อจบการแข่งขัน อาร์เซนอลเป็นฝ่ายแพ้ไป 3–1 มคิทาร์ยาน สามารถยิงประตูแรกให้กับอาร์เซนอลได้ในฟุตบอลยูฟ่ายูโรปาลีก ฤดูกาล 2017–18 รอบ 32 ทีมสุดท้าย นัดที่ 1 โดยอาร์เซนอลเป็นฝ่ายบุกไปเยือน เอซีมิลาน ที่สนามซานซีโร และมะคีทาเรียนยิงประตูที่ 1 ในนาทีที่ 15 ผลการแข่งขัน อาร์เซนอลเป็นฝ่ายชนะเอซีมิลาน ไป 2–0เกียรติประวัติเกียรติประวัติกับสโมสรเกียรติประวัติ. เกียรติประวัติกับสโมสร. - พยูนิกแยแรวัน - อาร์มีเนียนพรีเมียร์ลีก (4): 2006, 2007, 2008, 2009 - อาร์มีเนียนคัพ (1): 2009 - อาร์มีเนียนซูเปอร์คัพ (2): 2007, 2009- ชัคตาร์โดเนตสค์ - ยูเครเนียนพรีเมียร์ลีก (3): 2010-11, 2011-12, 2012-13 - ยูเครเนียนคัพ (3): 2010-11, 2011-12, 2012-13 - ยูเครเนียนซูเปอร์คัพ (1): 2012เกียรติประวัติเฉพาะตัวเกียรติประวัติเฉพาะตัว. - รางวัลรองเท้าทองคำของยูเครเนียนพรีเมียร์ลีก (1): 2012-13 - นักฟุตบอลอาร์มีเนียแห่งปี (3): 2009, 2011, 2012 - นักฟุตบอลแห่งปีของยูเครเนียนพรีเมียร์ลีก (1): 2012 - นักฟุตบอลยอดนิยมที่ยังเล่นอยู่ในปัจจุบันของ IFFHS (1): 2012 - นักฟุตบอลแห่งปีของกลุ่มรัฐบอลติกและเครือรัฐเอกราช (1): 2012</doc>
