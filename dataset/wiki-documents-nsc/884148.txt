<doc id="884148" url="https://th.wikipedia.org/wiki?curid=884148" title="องค์การบริหารส่วนตำบลกุดธาตุ">องค์การบริหารส่วนตำบลกุดธาตุ องค์การบริหารส่วนตำบลกุดธาตุ เป็นองค์กรปกครองส่วนท้องถิ่นแห่งหนึ่งในอำเภอหนองนาคำ จังหวัดขอนแก่นข้อมูลทั่วไป ข้อมูลทั่วไป. อาณาเขต องค์การบริหารส่วนตำบลกุดธาตุ ตั้งอยู่ทางทิศเหนือของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อ องค์การบริหารส่วนตำบลศรีบุญเรือง, เทศบาลตำบลจอมทอง (อำเภอศรีบุญเรือง) - ทิศใต้ ติดต่อ เทศบาลตำบลหนองนาคำ - ทิศตะวันออก ติดต่อ องค์การบริหารส่วนตำบลทรายทอง (อำเภอศรีบุญเรือง) - ทิศตะวันตก ติดต่อ องค์การบริหารส่วนตำบลเขาน้อย (อำเภอเวียงเก่า) ประวัติ แต่เดิมแต่ก่อนนั้น  ตำบลกุดธาตุ เป็นชุมชนสมัยก่อนประวัติศาสตร์ มีอายุระหว่าง 3,500 - 4,000 ปี โดยมีการขุดค้นพบเครื่องปั้นดินเผา เครื่องมือหินรูปต่างๆ และหลุมฝังศพจำนวน 115 หลุม เป็นโครงกระดูกมนุษย์หินยุคใหม่ เป็นเพศหญิง 2 โครง เพศชาย 2 โครง และเด็ก 11 โครง มนุษย์หินยุคใหม่รู้จักการเพาะปลูกข้าวแล้ว ซึ่งจากการขุดค้นพบแกลบข้าวในภาชนะ อีกทั้งยังรู้จักการเลี้ยงสัตว์ควบคู่กับการเพาะปลูก จากการขุดค้นยังพบอีกว่าแหล่งโบราณคดีโนนนกทาอยู่ในช่วงยุคสำริด ซึ่งเป็นจุดเริ่มต้นของการใช้โลหะ มีอายุราว 3,000  3,500 ปี กลุ่มคนในยุคนี้มีพัฒนาการด้านเทคโนโลยีขึ้นอีกระดับหนึ่งหนึ่ง คือ สามารถผลิตวัตถุจากโลหะสำริด มีการขุดค้นพบหัวขวานสำริด ใบหอก หัวลูกธนู และกำไลข้อมือ เป็นแหล่งโบราณคดีในยุคหินใหม่ มีลักษณะเป็นเนินเตี้ยๆ ขนาด 100 x 150 เมตร โดยกรมศิลปากรร่วมกับวิทยาลัยฮาวาย ร่วมกันขุดค้นระหว่างปี พ.ศ. 2509  2511 ซึ่งในปัจจุบันเป็นที่ตั้งของหมู่บ้านโนนนกทา หมู่ที่ 16 ตำบลกุดธาตุ แต่ในปัจจุบันยังมิได้ขึ้นทะเบียนโบราณสถาน การพบร่องรอยอดีตอีกแห่งของตำบลกุดธาตุ คือ กุดธาตุ หรือธาตุดูกญาคู ซึ่งตั้งอยู่ที่บ้านกุดธาตุ หมู่ที่ 2 ตำบลกุดธาตุ เป็นโบราณสถานพระธาตุขนาดเล็กก่ออิฐสอปูนเป็นพระธาตุทรงสี่เหลี่ยมสภาพชำรุดหักพัง ส่วนฐานปูนสึกกร่อนมองเห็นอิฐเปลือย ส่วนยอดหักหายไป คาดว่าเป็นธาตุเจดีย์ที่สร้างไว้ในช่วงวัฒนธรรมล้านช้าง (ราวพุทธศตวรรษที่ 22-24) เป็นที่ตั้งของชุมชนสมัยนั้น ปัจจุบันขึ้นทะเบียนเป็นโบราณสถานแล้ว ประกาศในราชกิจจานุเบกษา เล่มที่ 57 วันที่ 22 ตุลาคม 2483  ชื่อ กุดธาตุ ได้ใช้ชื่อของบ้านกุดธาตุ ซึ่งมีที่มาจากกุดธาตุ หรือธาตุดูกญาคู เป็นชื่อของตำบลกุดธาตุ ขึ้นกับการปกครองของอำเภอภูเวียง จนกระทั่งเมื่อปี พ.ศ. 2537 ทางราชการได้แยกอำเภอภูเวียง ออกมาตั้งเป็น กิ่งอำเภอ ชื่อ กิ่งอำเภอหนองนาคำ โดยรวมเอา 3 ตำบลด้านทิศเหนือ ได้แก่ ตำบลบ้านโคก, ตำบลขนวน และตำบลกุดธาตุ จึงทำให้ตำบลกุดธาตุ โอนย้ายมาขึ้นกับการปกครองกิ่งอำเภอหนองนาคำ โดยมีสภาพเป็น สภาตำบลกุดธาตุ ในขณะนั้น และเมื่อวันที่ 16 ธันวาคม พ.ศ. 2539 กระทรวงมหาดไทยได้ประกาศเปลี่ยนแปลงฐานะ สภาตำบลกุดธาตุ ขึ้นเป็น องค์การบริหารส่วนตำบลกุดธาตุ อำเภอหนองนาคำ จนปัจจุบันการปกครอง การปกครอง. องค์การบริหารส่วนตำบลกุดธาตุ  ครอบคลุมพื้นที่ตำบลกุดธาตุ ทั้งตำบล จำนวน 16 หมู่บ้าน ดังนี้- หมู่ที่ 1 บ้านกุดธาตุ - หมู่ที่ 2 บ้านกุดธาตุ - หมู่ที่ 3 บ้านหัวภู - หมูที่ 4 บ้านสะอาด - หมู่ที่ 5 บ้านสะอาด - หมู่ที่ 6 บ้านโนนลาน - หมู่ที่ 7 บ้านหัวนาหม่อ - หมู่ที่ 8 บ้านหนองแวง - หมู่ที่ 9 บ้านนาดี - หมู่ที่ 10 บ้านโคกนาฝาย - หมู่ที่ 11 บ้านดอนพระ - หมู่ที่ 12 บ้านกุดธาตุน้อย - หมู่ที่ 13 บ้านนาดี - หมู่ที่ 14 บ้านหนองแวง - หมู่ที่ 15 บ้านหัวนาหม่อ - หมู่ที่ 16 บ้านโนนนกทาการศึกษา การศึกษา. องค์การบริหารส่วนตำบลกุดธาตุ มีศูนย์พัฒนาเด็กเล็ก 6 แห่ง คือ1. ศูนย์พัฒนาเด็กเล็กวัดโพธิ์ศรีวราราม 2. ศูนย์พัฒนาเด็กเล็กบ้านสะอาด 3. ศูนย์พัฒนาเด็กเล็กบ้านหัวนาหม่อ 4. ศูนย์พัฒนาเด็กเล็กวัดโพนแพง 5. ศูนย์พัฒนาเด็กเล็กบ้านนาดี 6. ศูนย์พัฒนาเด็กเล็กบ้านโคกนาฝาย มีโรงเรียนประถมศึกษา 7 แห่ง (สังกัดสำนักงานเขตพื้นที่การศึกษาประถมศึกษาขอนแก่น เขต 5) คือ1. โรงเรียนบ้านกุดธาตุ 2. โรงเรียนบ้านหัวภู 3. โรงเรียนบ้านสะอาด 4. โรงเรียนนาหม่อโนนลานประชาสรรค์ 5. โรงเรียนบ้านนาดี 6. โรงเรียนบ้านโคกนาฝาย 7. โรงเรียนหนองแวงวิทยาสถานที่สำคัญสถานที่สำคัญ. 1. ชุมชนโบราณโนนนกทา 2. เจดีย์กุดธาตุ 3. โรงพยาบาลส่งเสริมสุขภาพตำบลบ้านหนองแวง 4. โรงพยาบาลส่งเสริมสุขภาพตำบลบ้านสะอาด</doc>
