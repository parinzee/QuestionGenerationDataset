<doc id="77949" url="https://th.wikipedia.org/wiki?curid=77949" title="พระแม่คงคา">พระแม่คงคา พระแม่คงคา เป็นพระเทวีองค์หนึ่งในคติของศาสนาพราหมณ์ - ฮินดู โดยเป็นพระเทวีแห่งแม่น้ำคงคาซึ่งไหลลงมาจากเทือกเขาหิมาลัยและได้รับการนับถือจากชาวฮินดูเพราะเชื่อกันว่าถ้าใครได้ลงอาบแม่น้ำคงคาถือว่าเป็นการชำระล้างบาปออกไปจากตัวอีกด้วยพัฒนาการความเชื่อและด้านโบราณคดีเทวตำนาน เทวตำนาน. พระแม่คงคานั้นมีเทวกำเนิดปรากฏอยู่มากมายหลายตำนานด้วยกัน ในคัมภีร์รามายณะตอนพาลกัณฑ์ระบุว่าพระแม่คงคาเป็นธิดาของท้าวหิมวัตกับพระนางเมนกาและเป็นพี่น้องกับพระแม่ปารวตีและพระแม่ภูเทวี บางตำราก็กล่าวว่าพระแม่คงคาเกิดจากพระบาทของพระวิษณุบ้าง เกิดในน้ำในหม้อน้ำกมัณทลุของพระพรหมบ้าง ฯลฯ เป็นต้นพระแม่คงคาเสด็จจากสวรรค์สู่โลกมนุษย์ พระแม่คงคาเสด็จจากสวรรค์สู่โลกมนุษย์. ครั้งหนึ่งในสมัยสัตยยุค ณ นครอโยธยา แคว้นโกศล ซึ่งในช่วงนั้นนครอโยธยามีท้าวสครเป็นผู้ปกครองและมีพระมเหสีสองพระองค์ได้แก่พระนางสุมตีและพระนางเกศินีแต่ก็ไม่มีพระโอรสสืบราชวงศ์ ท้าวสครไปบำเพ็ญตบะอยู่ในอาศรมของพระฤๅษีภฤคุ พระฤๅษีภฤคุจึงให้พรแก่ท้าวสครว่าให้พระมเหสีองค์หนึ่งมีโอรสเพียงองค์แต่จะได้เป็นผู้ดำรงสืบทอดราชวงศ์ ส่วนพระมเหสีอีกองค์หนึ่งจะมีโอรสหกหมื่นองค์แล้วแต่พระมเหสีองค์ใดจะเลือก โดยพระนางเกศินีขอมีโอรสเพียงองค์เดียว ส่วนพระนางสุมตีขอให้มีโอรสหกหมื่นองค์ ต่อมาพระนางเกศินีมีโอรสองค์เดียวตามที่ขอมีพระนามว่า อสมัญชะ ส่วนพระนางสุมตีก็มีโอรสถึงหกหมื่นองค์ ต่อมาท้าวอสมัญชะประพฤติผิดจึงถูกเนรเทศออกจากอโยธยาแต่ถูกเนรเทศนั้น ท้าวอสมัญชะได้มีโอรสหนึ่งองค์นามว่า อังศุมาน ซึ่งท้าวสครได้แต่งตั้งให้เป็นยุพราช ครั้งหนึ่งท้าวสครกระทำพิธีอัศวเมธบริเวณเขาหิมาลัยและเขาวินธัย พระอินทร์ได้แปลงกายเป็นรากษสมาขโมยม้าสำหรับใช้ในพิธีอัศวเมธนั้นไป ท้าวสครจึงสั่งให้โอรสทั้งหกหมื่นองค์ออกตามหาม้าตัวที่หายไปจนพบกับพระฤๅษีกบิล (อวตารของพระวิษณุ) กำลังนั่งบำเพ็ญเพียร และมีม้าตัวนั้นอยู่ใกล้ๆกับพระฤๅษีกบิลจึงคิดว่าฤๅษีตนนี้ขโมยม้าตัวนี้จึงจะใช้อาวุธสังหารแต่พระฤๅษีกบิลจึงเปิดเนตรเผาโอรสหกหมื่นจนหมด ท้าวสครจึงสั่งให้พระอังศุมานผู้เป็นนัดดาออกไปตามโอรสทั้งหกหมื่นจนพบกับกองอังคารของเหล่าโอสรทั้งหกหมื่นและมีพญาครุฑมาแนะนำให้พระอังศุมานให้นำน้ำจากพระแม่คงคามารดกองอังคารของโอสรทั้งหกหมื่น ท้าวสครจึงออกบำเพ็ญตบะและสิ้นชีวิตลง ต่อมาพระอังศุมานออกบำเพ็ญตบะต่อจากท้าวสครและให้ท้าวทีลิปขึ้นครองราชย์แทนแต่พระอังศุมานสิ้นชีวิตเสียก่อน ท้าวทีลิปจึงออกบำเพ็ญตบะต่อจากพระอังศุมานแต่ก็สิ้นชีวิตลงในระหว่างการบำเพ็ญตบะเช่นเดียวกัน ท้าวภคีรถผู้เป็นโอสรของท้าวทีลิปจึงออกบำเพ็ญะต่อจากท้าวทีลิปผู้เป็นพระบิดา จนพระพรหมทรงเมตตาและจะให้พรแก่ท้าวภคีรถ ท้าวภคีรถจึงขอให้พระแม่คงคามาล้างกองอังคารของโอรสทั้งหกหมื่นนั้นด้วย พระพรหมทรงประทานพรให้ตามที่ท้าวภคีรถขอแต่ได้บอกว่าต้องให้พระศิวะเป็นผู้รองรับกระแสน้ำของพระแม่คงคาเพราะถ้าไม่มีผู้ใดรองรับกระแสน้ำของพระแม่คงคาก็จะทำให้โลกเกิดความพินาศ ท้าวภคีรถจึงบำเพ็ญต่อไปถึงพระศิวะ จนพระศิวะทรงโปรดและจะรองรับกระแสน้ำของพระแม่คงคา เมื่อถึงเวลาพระแม่คงคาเสด็จจากสวรรค์ พระศิวะจึงรับกระแสน้ำของพระแม่คงคาไว้บนพระเศียรแล้วจึงปล่อยลงสู่โลกมนุษย์ไหลไปในรอยล้อราชรถของท้าวภคีรถจนไหลเข้าไปในอาศรมของพระฤๅษีชนหุ ฝ่ายพระฤๅษีชนหุจึงกลืนสายน้ำของพระแม่คงคาจนหมด ท้าวภคีรถจึงขออ้อนว้อนต่อพระฤๅษีชนหุ พระฤๅษีชนหุจึงปล่อยพระแม่คงคาให้ใหลออกมาจากหู สายน้ำของพระแม่คงคาไหลไปบริเวณกองอังคารของโอรสทั้งหกหมื่นทำให้ได้ขึ้นสวรรค์และพระแม่คงคาจึงสถิตอยู่บนโลกมนุษย์ตั้งแต่นั้นไปต้นมาความสำคัญด้าน ลัทธิ-ศาสนาเทวสถานและเทวรูปที่สร้างอุทิศถวายในประเทศต่าง ๆประเทศอินเดียเทวสถานและเทวรูปที่สร้างอุทิศถวายในประเทศต่าง ๆ. ประเทศอินเดีย. - วัดคังโคตรี ยอดเขาโคมุขซึ่งเป็นต้นกำเนิดแม่น้ำคงคาจากธารหิมะบนยอดเขาหิมาลัย รัฐอุตตราขัณฑ์ ประเทศอินเดีย - เทวรูปในสระน้ำพินทุสโรวร รัฐอุตตราขัณฑ์ประเทศอินเดีย - เทวรูปในวิหารพระพระคงคา ริมแม่น้ำคงคา เมืองหริหวาร - เทวรูปในวิหารพระคงคา ริมแม่น้ำคงคาเมืองฤษีเกษ - เทวรูปในวิหารพระคงคา ริมแม่น้ำคงคา ที่วังน้ำวนประยาค - เทวรูปพระคงคา ที่ท่าน้ำตรีเวณี วังน้ำวนสังคัม ซึ่งเป็นวังน้ำวนที่รวบรวมของแม่น้ำคงคา แม่น้ำยมุนา และแม่น้ำสรัสวตี(ซึ่งปัจจุบันได้แห้งไปแล้วแต่ยอดเขาหิมาลัยชาวฮินดูยังเชื่อว่ายังไหลอยู่ยอดเขาหิมาลัยใต้พื้นดิน) เป็นแรงบันดาลใจให้เกิดนิยายชื่อดังของประเทศไทย คือ เรื่องจุฬาตรีคูณขึ้น - เทวรูปพระคงคา ในเทวสถานกบิลมุนีอาศรม ริมอ่าวเบงกอล เมืองโกลกาตาประเทศเนปาลประเทศเนปาล. - เทวรูป สัมฤทธิ์ พระแม่คงคา หน้าเทวสถานตาเลชุภวานี พระราชวังปาตันกรุงกาฐมาณฑุ ประเทศเนปาลประเทศศรีลังกาประเทศศรีลังกา. - เทวรูปจำหลักประดับด้านข้างพระอุโบสถ วัดกัลยาณีหรือวัดคงคาราม กรุงโคลัมโบประเทศมอริเชียสประเทศมอริเชียส. - ทะเลสาบคงคาตละโอ จังหวัดแวซายประเทศไทยที่มาของคติความเชื่อในประเทศไทยเทวสถานในศาสนาฮินดูที่มีเทวรูปในประเทศไทยเทวสถานในศาสนาฮินดูที่มีเทวรูปในประเทศไทย. - หอพระอิศวร เทวสถานโบสถ์พราหมณ์ กรุงเทพมหานคร ในลักษณะ เทวรูปประติมากรรมนูนต่ำใช้สำหรับรับเสร็จพระอิศวรในพระราชพิธีตรียัมพวาย ตรีปวาย มีคำศัพท์เฉพาะสำหรับเทวรูปประติมากรรมนูนต่ำนี้ว่า นางกระดาน - สมาคมฮินดูธรรมสภา (วัดวิษณุ) เขตยานนาวา กรุงเทพมหานคร ใน วิหารพระแม่คงคา (ด้านขวามือของเทวรูป สัมฤทธิ์ พระศิวะทรงบำเพ็ญสมาธิ) - สมาคมฮินดูสมาช กรุงเทพมหานคร(วัดเทพมณเฑียร)ในลักษณะรูปภาพแกะสลักจากหินอ่อน ในหอศิวลึงค์ (ตรงข้ามหอ พระราณีสตีเทวีด้านขวามือ)โบราณวัตถุที่เกี่ยวเนื่องในประเทศไทยโบราณวัตถุที่เกี่ยวเนื่องในประเทศไทย. - ทับหลังจำหลัก พระวิษณุอนันตยาศิน ในฐานะพระชายาของพระนารายณ์ซึ่งประทับเป็นองค์ที่สามร่วมกับพระลักษมีและพระสุรัสวดี จาก ปราสาทศรีพฤทเธศวร วัดสระกำแพงใหญ่ ถนนประดิษฐ์ประชาราษฎร์ หมู่ 1 ตำบลสระกำแพงใหญ่ อำเภออุทุมพรพิสัย จังหวัดศรีสะเกษ ปัจจุบันเก็บรักษาไว้ที่พิพิธภัณฑสถานแห่งชาติพิมาย จังหวัดนครราชสีมา ศิลปะบาปวน อายุในราวกลางพุทธศตวรรษที่ 16- ทับหลังจำหลัก พระวิษณุอนันตยาศิน จาก ปราสาทห้วยทับทันหรือปราสาทบ้านโนนธาตุ จังหวัดศรีสะเกษ อายุในช่วงปลายพุทธศตวรรษที่ 17 โดยเป็นภาพพระวิษณุนารายณะสองกร ตะแคงขวา ตั้งพระเศียรขึ้น สภาพลบเลือน มีร่องรอยของดอกบัวออกมาจาก พระนาภี ด้านบนเป็นรูปพระพรหม มีรูปของพระมเหสีทั้งสี่พระองค์ คือ พระลักษมีและพระสุรัสวดี พระคงคาและพระแม่ธรณี ที่ปลายพระบาทเป็นรูปของนางกำนัลถือพัดโบก เหนือขึ้นไปเป็นภาพบุคคลหลายรูป ไม่ชัดเจนนัก ที่ปลายทับหลังฝั่งด้านขวา เป็นภาพของนางกำนัลกำลังถือเครื่องหอมดอกไม้- เทวรูปนางกระดานพระแม่คงคา จากเทวสถานโบสถ์พราหมณ์ จังหวัดนครศรีธรรมราช ปัจจุบันอยู่ใน พิพิธภัณฑสถานนครศรีธรรมราช จังหวัดนครศรีธรรมราชมีอายุราวสมัยอยุธยาตอนต้น ลักษณะเครื่องทรงและสัดส่วนของเทวรูปพระคงคา คล้ายกับพระเจว็ด จำหลักศิลารูปเทพสตรีในซุ้มเรือนแก้ว ซึ่งปัจจุบันอยู่ใน พิพิธภัณฑสถานแห่งชาติจันทรเกษม จังหวัดพระนครศรีอยุธยา- เทวรูปนางกระดานพระแม่คงคา จากเทวสถานโบสถ์พราหมณ์พระนคร เสาชิงช้า กรุงเทพมหานคร มีอายุราวสมัยรัตนโกสินทร์ตอนต้น ซึ่งพระบาทสมเด็จพระพุทธยอดฟ้าจุฬาโลกมหาราชทรงพระกรุณาโปรดเกล้าฯ ให้สร้างขึ้นเพื่อประกอบพระราชพิธีตรียัมพวาย ตรีปวายสำหรับพระนครและพระราชอาณาจักรวัดและพุทธสถานในพระพุทธศาสนาที่มีเทวรูปในประเทศไทยปัจจุบันวัดและพุทธสถานในพระพุทธศาสนาที่มีเทวรูปในประเทศไทยปัจจุบัน. - อุทยานศาสนาพระโพธิสัตว์กวนอิม ตำบลพูสวรรค์ อำเภอแก่งกระจาน จังหวัดเพชรบุรี. - วัดทองนาปรัง ตำบลบางไผ่ อำเภอเมืองนนทบุรี จังหวัดนนทบุรี. - วัดหงษ์ทอง (วัดกลางน้ำ) ตำบลสองคลอง อำเภอบางปะกง จังหวัดฉะเชิงเทรา. - วัดหัวลำโพง (ประดิษฐานข้างศาลท้าวมหาพรหม หน้าพระอุโบสถของวัด )ถนนพระราม ๔ แขวงสี่พระยา เขตบางรัก กรุงเทพมหานคร. - วัดปราโมทย์(ประดิษฐานในศาลพระแม่ธรณีบีบมวยผม) อำเภอบางกุนที จังหวัดสมุทรสงคราม. - วัดถ้ำเสือ ตำบลท่าม่วง จังหวัดกาญจนบุรี. - วัดแก้วประเสริฐ บ้านท่าแอต ตำบลปากคลอง อำเภอปะทิว จังหวัดชุมพร.พระแม่คงคาในลักษณะต่างๆ พระแม่คงคาในลักษณะต่างๆ.</doc>
