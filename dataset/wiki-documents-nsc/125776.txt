<doc id="125776" url="https://th.wikipedia.org/wiki?curid=125776" title="พรรคแทนคุณแผ่นดิน">พรรคแทนคุณแผ่นดิน พรรคแทนคุณแผ่นดิน () ก่อตั้งขึ้นเมื่อวันที่ 9 พฤศจิกายน พ.ศ. 2550 โดย กลุ่มแทนคุณแผ่นดินอีสาน นำโดย นายวิวรรธนไชย ณ กาฬสินธุ์ อดีต ส.ส.กาฬสินธุ์ พรรคไทยรักไทย ที่แยกตัวออกมาพรรคพลังประชาชน เนื่องจากนายวิวรรธนไชยอ้างว่า นายสมัคร สุนทรเวช หัวหน้าพรรคพลังประชาชน ได้เคยพูดจาดูถูกคนอีสานไว้ในอดีต จึงไม่อาจยอมรับได้ เดิมจะใช้ชื่อว่า พรรคแทนคุณแผ่นดินอีสาน เนื่องจากมีเป้าหมายจะเป็นพรรคที่มีบทบาทในพื้นที่ภาคอีสานโดยเฉพาะ แต่ต่อมาได้ยุบเลิกไป และจัดตั้ง พรรคแทนคุณแผ่นดิน ขึ้นมาใหม่ โดยมี ดร.มานะ มหาสุวีระชัย อดีต ส.ส.ศรีสะเกษ พรรคพลังธรรมและพรรคประชาธิปัตย์ และอดีตผู้สมัครผู้ว่าราชการกรุงเทพมหานคร เป็นหัวหน้าพรรค พรรคแทนคุณแผ่นดิน มีสมาชิกจำนวนกว่า 6,875 คน สาขาจำนวน 5 สาขา มีสำนักงานตั้งอยู่เลขที่ 16 ซอยลาซาน 42 เขตบางนา กรุงเทพ โดยมีนายวิชัย ศิรินคร เป็นหัวหน้าพรรคนโยบายเร่งด่วน นโยบายเร่งด่วน. พรรคแทนคุณแผ่นดิน มีนโยบายเร่งด่วน 2 ประการ คือ- สร้างรางรถไฟคู่ขนาน จำนวน 3 สาย ให้แล้วเสร็จภายใน 15 ปี- สายที่ 1 ดอนเมือง - หนองคาย (ปี 2551 - 2555) - สายที่ 2 ดอนเมือง - อุบลราชธานี (ปี 2556 - 2560) - สายที่ 3 ดอนเมือง - เชียงใหม่ (ปี 2561 - 2565) - สนับสนุนกองทุนกู้ยืมกองทัพแรงงานไทยอีสาน ไปทำงานในต่างประเทศ กว่าห้าแสนคนไปทำงานก่อนแล้วผ่อนให้รัฐทีหลังการส่งผู้สมัครรับเลือกตั้ง การส่งผู้สมัครรับเลือกตั้ง. ในการเลือกตั้งซ่อม ส.ส. กรุงเทพมหานคร เขต 6 พรรคแทนคุณแผ่นดิน ได้ส่งผู้สมัครรับเลือกตั้ง คือ นายชูชาติ พิมพ์กา หมายเลข 5 แต่ไม่ได้รับการเลือกตั้ง ได้คะแนน 378 คะแนน เป็นลำดับที่ 6 ต่อมาในการเลือกตั้ง พ.ศ. 2554 ได้ส่งผู้สมัครรับเลือกตั้ง โดยมีหมายเลขประจำพรรค คือ หมายเลข 17 ในส่วนของระบบบัญชีรายชื่อส่งผู้สมัคร จำนวน 32 คน โดยมีผู้สมัครลำดับที่ 1 คือ นายแพทย์ แวมาฮาดี แวดาโอะ อดีต ส.ส.พรรคเพื่อแผ่นดิน แต่ได้รับคะแนนเพียง 57,801 คะแนน คิดเป็นร้อยละ 0.22 เป็นลำดับที่ 13 ของพรรคการเมืองระบบบัญชีรายชื่อการเลือกตั้ง พ.ศ. 2557 การเลือกตั้ง พ.ศ. 2557. พรรคแทนคุณแผ่นดิน ได้ลงสมัครรับเลือกตั้งในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 ซึ่งกำหนดให้มีขึ้นในวันอาทิตย์ที่ 2 กุมภาพันธ์ พ.ศ. 2557 มีหมายเลขประจำพรรคคือ หมายเลข 16</doc>
