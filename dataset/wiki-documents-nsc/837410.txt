<doc id="837410" url="https://th.wikipedia.org/wiki?curid=837410" title="นิจนิรันดร์">นิจนิรันดร์ นิจนิรันดร์ สตูดิโออัลบั้มเต็มชุดที่ 9 ของวง แกรนด์เอ็กซ์ ภายใต้สังกัด ทีเอสอีกรุ๊ป ออกวางแผงครั้งแรกเมื่อเดือนกันยายน พ.ศ. 2525 สืบเนื่องจากความสำเร็จของอัลบั้ม บุพเพสันนิวาส สตูดิโออัลบั้มเต็มชุดที่ 8 ที่ออกวางแผงเมื่อเดือนมีนาคมปีเดียวกันทำให้ทางวงแกรนด์เอ็กซ์ต้องเร่งทำผลงานถึง 2 อัลบั้มพร้อมกันและมีแนวความคิดที่จะวางแผงทั้ง 2 อัลบั้มพร้อมกันคือ อัลบั้ม นิจนิรันดร์ และอัลบั้ม พรหมลิขิต แต่ด้วยเวลาอันจำกัดเนื่องจากคิวการแสดงของทางวงที่ยาวข้ามปีทำให้ทางวงแกรนด์เอ็กซ์ต้องวางแผงอัลบั้มนิจนิรันดร์ก่อนและได้มีคอนเสิร์ตเปิดอัลบั้มที่ศูนย์เยาวชนไทย-ญี่ปุ่น ดินแดงเมื่อวันที่ 4 กันยายน พ.ศ. 2525 ในอัลบั้มนิจนิรันดร์ยังคงเป็นการนำเพลงลูกกรุงและลูกทุ่งที่โด่งดังในอดีตทั้งสิ้น 8 เพลงมาทำดนตรีและเรียบเรียงเสียงประสานใหม่ให้ทันยุคทันสมัยโดยมีเพลงชั่วนิจนิรันดร์เพลงเก่าของ นริศ อารีย์ เป็นเพลงเอกในอัลบั้มและได้มีการเพิ่มเพลงใหม่เข้ามา 2 เพลงคือเพลง สายทิพย์ และเพลง อย่า-หย่า หลังจากวางแผงอัลบั้มนิจนิรันดร์ได้เพียงเดือนเศษทางวงแกรนด์เอ็กซ์ก็ได้วางแผงอัลบั้มพรหมลิขิตตามออกมาในเดือนตุลาคมเพลงในอัลบั้มเพลงในอัลบั้ม. - อย่าเห็นกันดีกว่า - เพ็ญโสภา - สายทิพย์ - อย่า-หย่า - ชั่วนิจนิรันดร์ - บัวตูมบัวบาน - ผมไปไม่พ้น - ง้อเพราะรัก - ลืมรัก - คิดถึงเธออยู่ทุกลมหายใจ</doc>
