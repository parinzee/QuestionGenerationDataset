<doc id="181343" url="https://th.wikipedia.org/wiki?curid=181343" title="เจ้าคุณบวรโภชน์ (ฉิม)">เจ้าคุณบวรโภชน์ (ฉิม) เจ้าคุณบวรโภชน์ (ฉิม) เป็นพระพี่เลี้ยงในพระบาทสมเด็จพระพุทธยอดฟ้าจุฬาโลก ท่านมีนามเดิมว่าฉิม เป็นธิดาของเจ้าพระยายมราช (ฉ่ำ) ท่านมีชื่อเสียงในด้านการอาบน้ำทาขมิ้น ซึ่งพระพี่เลี้ยงท่านนี้เป็นผู้ที่ทาขมิ้นได้เหลืองงดงาม จนพระบาทสมเด็จพระพุทธยอดฟ้าจุฬาโลกทรงตั้งสมญานามให้คุณฉิมว่า "สีจันทร์" เมื่อพระบาทสมเด็จพระพุทธยอดฟ้าจุฬาโลกเสด็จขึ้นครองราชย์พระองค์มีพระราชดำริจะพระราชทานบรรดาศักดิ์ท่านฉิมให้เทียบเท่าข้าราชการฝ่ายในให้ แต่ติดขัดข้องตรงที่ไม่เคยมีแบบแผนมาแต่โบราณ จึงโปรดพระราชทานได้เพียงเบี้ยหวัดปีละ 10 ชั่ง และเครื่องราชอิสริยยศสูงสุด และโปรดให้ออกนามท่านฉิมว่า "เจ้าคุณบวรโภชน์" เมื่อเจ้าคุณบวรโภชน์ถึงแก่อสัญกรรม พระบาทสมเด็จพระพุทธยอดฟ้าจุฬาโลกก็ได้โปรดพระราชทานโกศหลังเจียด และทรงภูษาลายยกพื้นขาวเสด็จพระราชดำเนินในการศพทุกๆวัน</doc>
