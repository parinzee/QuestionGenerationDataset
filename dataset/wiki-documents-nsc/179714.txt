<doc id="179714" url="https://th.wikipedia.org/wiki?curid=179714" title="เฮเลน ฮันต์">เฮเลน ฮันต์ เฮเลน ฮันท์ () เกิดเมื่อวันที่ 15 มิถุนายน ค.ศ. 1963 เป็นนักแสดงชาวอเมริกัน โด่งดังจากบทบาทในซิทคอมทางโทรทัศน์เรื่อง Mad About Youประวัติ ประวัติ. เฮเลน ฮันท์เกิดมา ในครอบครัว ที่รายรอบด้วยศิลปิน เดินทางไปมาระหว่าง แอลเอ กับนิวยอร์ก เพื่อติดตามพ่อที่เป็นผู้กำกับละครเวที และครูฝึกสอน การแสดง ส่วนแม่เป็นช่างภาพ เธอเริ่มการแสดงทางโทรทัศน์เมื่ออายุได้ 9 ขวบ แต่ก็ได้แสดงในภาพยนตร์ที่ไม่ค่อยมีคนรู้จักเรื่องแรกเรื่อง Rollercoaster เธอศึกษาจบจาก Providence High School ที่ Burbank ในแคลิฟอร์เนีย เข้าศึกษาต่อระดับมหาวิทยาลัยที่ University of California Los Angeles หลังจากนั้นเธอเริ่มเล่นซีรีส์ตลกเรื่อง It Takes Two ในปี 1982 และมีเรื่อง Girls Just Want to Have Fun ซึ่งแสดงคู่กับ Sarah Jessica Parker ตามด้วย Peggy Sue Got Married ที่เธอ ได้แสดงกับ Kathleen Turner และ Nicolas Cage ในปี 1987 ได้แสดงร่วมกับ แมททิว บรอเดริก เรื่อง Project X ซึ่งต่อมาทั้งคู่เป็นแฟนกันในชีวิตจริง จนเธอมาโด่งดังมากกับ เรื่อง Mad About You ซีรีส์ทางช่อง NBC และเมื่อถ่ายทำ มาถึงปี 1999 เธอก็ได้ รับค่าตัวถึง หนึ่งล้านเหรียญ ต่อหนึ่งตอน จากนั้นมีผลงานเรื่อง The Waterdance ชื่อเสียง ที่เธอได้รับ จากการแสดง ทางโทรทัศน์ ทำให้เธอ เริ่มได้รับ ข้อเสนอ จากบริษัท ภาพยนตร์ ให้แสดงใน ภาพยนตร์ ทุนสร้างสูง หลายๆเรื่อง อย่างเรื่อง Twister ตามมาด้วย As Good As It Gets ที่เธอแสดงร่วมกับ Jack Nicholson ในปี 1997 และทำให้ ทั้งคู่ได้รับ รางวัลออสการ์ ในสาขาดารานำไปครอง แต่แล้วในปี 1998 เธอก็หันไปเล่นละครเวทีอีกกับบทละครของ Shakespeare เรื่อง Twelfth Night และยังมารับบทนำคู่กับ Kevin Spacey และหนุ่มน้อย Joel Osment ในภาพยนตร์เรื่อง Pay It Forward และต่อจากนั้นแสดงกับ Mel Gibson ในภาพยนตร์เรื่อง What Women Want และประกบกับเจ้าของ ออสการ์หลายตัวอย่าง Tom Hanks ในเรื่อง Cast Away ด้านชีวิตส่วนตัว เธอหย่าขาดจาก Hank Azaria ในปี 2000</doc>
