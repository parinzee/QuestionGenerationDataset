<doc id="107987" url="https://th.wikipedia.org/wiki?curid=107987" title="ปักษิณ ลูกวิเศษ">ปักษิณ ลูกวิเศษ ปักษิณ ลูกวิเศษ มีชื่อจริงว่า ประเทือง อินทร์ศรี (4 กรกฎาคม พ.ศ. 2483 - 8 กรกฎาคม พ.ศ. 2547) นักร้องเพลงลูกทุ่งชาวอ่างทอง เกิดที่อำเภอวิเศษชัยชาญ จังหวัดอ่างทอง มีพี่น้องร่วมท้อง 5 คน ตัวเองเป็นที่ 2 และเป็นผู้ชายคนเดียว ชื่อ ปักษิณ ลูกวิเศษ นี้เป็นชื่อที่สุรพล สมบัติเจริญเป็นผู้ตั้งให้ ปักษิณ ลูกวิเศษ เสียชีวิตด้วยโรคเส้นโลหิตในสมองแตกการเข้าสู่วงการเพลงลูกทุ่ง การเข้าสู่วงการเพลงลูกทุ่ง. หลังจากบวชเรียนแถววัดบ้านเกิดแล้ว ก็มาสมัครกับวงดนตรี สุรพล สมบัติเจริญ โดยมี เมืองมนต์ สมบัติเจริญ คอยช่วยเหลือ เพราะเมืองมนต์กับปักษิณบ้านอยู่ไม่ห่างกันและสนิทสนมรักใคร่กันมาก แต่โชคไม่ดีที่สุรพลไม่รับ ด้วยเหตุร่องเสียงเหมือนกับเมืองมนต์ จึงเปลี่ยนเส้นทางไปสมัครอยู่กับ ยงยุทธ เชี่ยวชาญชัย ในขณะที่อยู่กับ ยงยุทธ เชี่ยวชาญชัยนั้น เกิดโชคดีถูกล๊อตเตอรี่ รางวัลที่4 จึงได้นำเงินก้อนนั้นมาเป็นทุนในการทำแผ่นเสียงของตัวเองดังที่เคยตั้งใจและฝันไว้ก่อนหน้านั้น เพลงแรกที่บันทึกแผ่นเสียง คือ เพลง "คิดถึงนาง" ปี พ.ศ. 2507 งานแต่งของ อ.พงษ์ศักดิ์ จันทรุกขา นักแต่งที่ราบสูง โดยมี ครูพีระ ตรีบุปผา (เสียชีวิตแล้ว) กับ ครูชาญชัย บัวบังศร ทำดนตรีให้บันทึกเสียงที่ห้อง กมล สุโกศล โดยเฉพาะตอนที่อัดเพลงนี้ สุรพลได้มานั่งที่ห้องที่ห้องบันทึกเสียงด้วยพร้อมกับมีเมืองมนต์ สมบัติ์เจริญที่คอยมาให้กำลังใจเช่นกัน อัดเสร็จไม่รู้จะตั้งชื่อว่าอะไร สุรพลก็เอ่ยขึ้นว่า "ศิลปินก็เหมือนนก ที่ต้องบินหากินเรื่อยไปชื่อว่า ปักษิณ ที่แปลว่านก มาจากวิเศษชัยชาญ ก็ชื่อปักษิณ ลูกวิเศษ ก็แล้วกัน" นี่คือที่มาของนักร้องลูกทุ่งที่ชื่อ "ปักษิณ ลูกวิเศษ" และเพลง "คิดถึงนาง" ก็เป็นหนึ่งในเพลงที่แฟนเพลงสมัยนั้นรู้จักและสถานีวิทยุต่าง ๆ เปิดกันบ่อย เพลงที่บันทึกตามมา เช่น หงส์จากกา, ลืมเธอไม่ได้, หลงรักคุด, ซี่โครงหัก, แม่นำขึ้นนำลง, ดูหรือใจ,สบายใจหลังจากยงยุทธ เชี่ยวชาญชัย ยุบวงลง ก็กลับไปอยู่กับครอบครัวโดยที่ครอบครัวได้ย้ายไปอยู่ที่จังหวัด กำแพงเพชรในคราวนั้นด้วย จนมาถึงช่วงที่ไวพจน์ เพชรสุพรรณได้แยกตัวมาจากวงดนตรีรวมดาวกระจาย(ครู สำเนียง ม่วงทอง)มาตั้งวงดนตรีเป็นของตัวเองจึงประกาศรับสมัครนักร้องประจำวง ปักษิณ ลูกวิเศษ จึงกลับเข้ามากรุงเทพ อีกครั้งในฐานะนักร้องชายประจำวงดนตรีไวพจน์ เพชรสุพรรณ โดยการชักชวนของเมืองมนต์ สมบัติ์เจริญที่ได้เข้ามาอยู่ก่อนหน้าแล้ว หลังจากที่ออกมาจากวงดนตรีของ ครู สุรพล สมบัติ์เจริญ ในขณะนั้นด้วย ยุคแรกๆ กับทีมงานในสังกัดวงดนตรีไวพจน์ เพชรสุพรรณยุคนั้น(ระพี เรือนเพชร-เพชร โพธาราม- ชาญ ชัยนาท-ทรายทอง ณ โคราช ฯลฯ) อยู่กับไวพจน์ ได้ระยะหนึ่ง จึงแยกตัวออกมาพร้อมกับเมืองมนต์เพื่อที่จะมาร่วมกันตั้งวงดนตรีเป็นของตัวเอง โดยมีเมืองมนต์เป็นหัวหน้าคณะ เปิดวงทำการแสดงเดินอยู่นานพอสมควร จนถึงปี 2513 เมืองมนต์เสียชีวิตอย่างกะทันหันด้วยอาการอาเจียนเป็นเลือดจนกระทั่งเสียชีวิตในที่สุด ปักษิณเลยต้องรับภาระหน้าที่เป็นหัวหน้าวงเดินสายอยู่ประมาณ 2 ปี ประสบกับปัญหาหลายอย่างจึงตัดสินใจยุบวงในที่สุด หลังจากยุบวงก็ไปเป็นนักร้องรับเชิญให้กับวงดนตรีต่างๆเช่น อาทิ เพชร โพธาราม, ประยงค์ ลูกบางไทร จนในที่สุดก็หันหลังให้กับวงการเพลงโดยมาสร้างครอบครัวกับนักร้องสาวชาวอำเภอ สามชุก จังหวัดสุพรรณ ที่เป็นหนึ่งนักร้องสาวในวงนั้นเอง เจ้าของร่องเสียงขวัญจิตร ศรีประจันต์ ที่ได้รับการคัดเลือกเข้ามาในวงในคราวที่ไปทำการแสดงที่วัดหนองหิน อำเภอสามชุก สุพรรณบุรี (ในขณะที่เมืองมนต์เสียชีวิตแล้ว) ปักษิณ ลูกวิเศษแต่งงานกับหญิงสาวชาวสุพรรณ มีลูก 3 คน 1 ใน 3 คือ "ทีเด็ด เพชรปักษิณ" ทายาทที่สืบสานงานเพลงลูกทุ่งในเวลาต่อมา อาชีพหลังเลิกร้องเพลง คือ เลี้ยงวัว และรับทำขวัญนาคทั่วไป</doc>
