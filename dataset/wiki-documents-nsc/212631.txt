<doc id="212631" url="https://th.wikipedia.org/wiki?curid=212631" title="ยอห์นอัครทูต">ยอห์นอัครทูต นักบุญยอห์นอัครทูต (; ) เป็นนักบุญและมรณสักขีในศาสนาคริสต์ เกิดเมื่อราว ค.ศ. 6 ที่แคว้นกาลิลี ในแผ่นดินศักดิ์สิทธิ์ และเสียชีวิตราว ค.ศ. 100 ที่เมืองเอเฟซัส ในอานาโตเลีย นักบุญยอห์นอัครทูตเป็นหนึ่งในอัครทูตสิบสองท่าน และเชื่อกันว่าเป็นผู้ประพันธ์หนังสือหลายเล่มในคัมภีร์ไบเบิล ได้แก่ พระวรสารนักบุญยอห์น จดหมายของยอห์น (Epistles of John) และหนังสือวิวรณ์ นักวิชาการสมัยใหม่เชื่อว่ายอห์นอัครทูต ยอห์นผู้นิพนธ์พระวรสาร และยอห์นแห่งปัทมอส (John of Patmos) เป็นคนละท่านกัน จากหลักฐานบางอย่างทำให้เชื่อว่ายอห์นแห่งปัทมอสเป็นผู้ประพันธ์เฉพาะหนังสือวิวรณ์ แต่ไม่ได้แต่งพระวรสารนักบุญยอห์นและบทจดหมาย เพราะผู้ประพันธ์วิวรณ์มักจะกล่าวถึงตนเองว่า “ยอห์น” หลายครั้ง แต่ผู้ประพันธ์พระวรสารมิได้กล่าวถึงตนเองโดยตรง</doc>
