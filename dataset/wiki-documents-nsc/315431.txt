<doc id="315431" url="https://th.wikipedia.org/wiki?curid=315431" title="พีชญา วัฒนามนตรี">พีชญา วัฒนามนตรี พีชญา วัฒนามนตรี (เกิด 28 เมษายน พ.ศ. 2532) ชื่อเล่น มิน เป็นดารานักแสดงและนางแบบชาวไทยที่มีชื่อเสียงประวัติชีวิตครอบครัวและการศึกษา ประวัติ. ชีวิตครอบครัวและการศึกษา. พีชญาเป็นชาวอำเภอน้ำพอง จังหวัดขอนแก่น เกิดเมื่อวันศุกร์ที่ 28 เมษายน พ.ศ. 2532 เป็นบุตรคนที่ 2 ของสุพัฒน์ วัฒนามนตรี อดีตนายกเทศมนตรีตำบลน้ำพอง อำเภอน้ำพอง และกาญจนา วัฒนามนตรี ครอบครัวของพีชญาประกอบธุรกิจอสังหาริมทรัพย์โครงการหมู่บ้านจัดสรร และเป็นตัวแทนจำหน่ายวัสดุก่อสร้างครบวงจรรายใหญ่ในจังหวัดขอนแก่น พีชญามีพี่ชาย 1 คน ชื่อ วทัญญู วัฒนามนตรี (แม็กซ์) พีชญาสำเร็จมัธยมศึกษาจาก โรงเรียนสาธิตมหาวิทยาลัยขอนแก่น (ศึกษาศาสตร์) และเป็นนักกีฬาบาสเกตบอลหญิงประจำโรงเรียน เคยได้รับเหรียญทองจากกีฬาสาธิตสามัคคี ครั้งที่ 29 จามจุรีเกมส์ และเคยเป็นนักเรียนแลกเปลี่ยนโครงการ World Experience ณ Columbia Falls High School รัฐมอนแทนา สหรัฐอเมริกา เป็นเวลา 1 ปี ปัจจุบัน สำเร็จการศึกษาระดับปริญญาตรี คณะศิลปศาสตร์ สาขาวิชาภาษาอังกฤษธุรกิจ (Arts Business English) จาก มหาวิทยาลัยอัสสัมชัญ เมื่อวันที่ 18 มกราคม พ.ศ. 2557ก้าวเข้าสู่วงการบันเทิง ก้าวเข้าสู่วงการบันเทิง. พีชญาเข้าสู่วงการเมื่อ พ.ศ. 2549 จากการประกวด "มิสทีนไทยแลนด์ 2006" ได้รับรางวัลรองชนะเลิศอันดับ 1 ขวัญใจสื่อมวลชน และ Miss I-Mobile หลังจากนั้นใน พ.ศ. 2552 พีชญาได้รับโอกาสในการเล่นละครพื้นบ้านเรื่อง ปลาบู่ทอง ซึ่งเป็นผลงานละครเรื่องแรกและสร้างชื่อเสียงให้เธอจากบทฝาแฝดเอื้อย-อ้าย ใน พ.ศ. 2553 จากความสำเร็จของผลงานละครพื้นบ้าน เธอจึงได้แสดงละครหลังข่าวเรื่อง เรือนซ่อนรัก เป็นเรื่องถัดมา และได้เป็นนางเอกละครหลังข่าวเรื่องแรกในเรื่อง รักในม่านเมฆ ซึ่งเป็นละครที่ได้รับอันดับความนิยมสูงสุดในปีนั้น พ.ศ. 2553 พีชญาได้รับรางวัลดาราดาวรุ่งยอดนิยมจากหลายสถาบัน เช่น รางวัลดาวรุ่งมาแรงฝ่ายหญิง จากสยามดาราสตาร์อวอร์ด รางวัลดาวรุ่งหญิงฮอตแห่งปี จากทีวีอินไซด์ ฮอท อวอร์ด และรางวัลดาราดาวรุ่งมาแรง จากมายาป๊อปปูลาร์โหวต และเป็นที่รู้จักมากขึ้นจากการได้รับโอกาสในวงการบันเทิงอย่างต่อเนื่อง ทั้งด้านละคร ภาพยนตร์ มิวสิกวีดีโอ พรีเซนเตอร์โฆษณา และ งานถ่ายแบบนิตยสารนักแสดงมืออาชีพ นักแสดงมืออาชีพ. พ.ศ. 2555 ละครเรื่อง ปิ่นอนงค์ ที่พีชญาแสดง ได้รับอันดับความนิยมเฉลี่ยสูงสุด ทำให้ได้รับรางวัลจากงาน 7 สี สังสรรค์คนกันเอง ถึง 3 รางวัล ได้แก่ รางวัลนักแสดงนำหญิง รางวัลนักแสดงเจ้าบทบาทหญิง และรางวัลคู่จิ้นแห่งปี คู่กับ ศุกลวัฒน์ คณารศ ต่อมาพีชญาได้รับโอกาสแสดงบทบาทนางเอกตาบอดในละครเรื่อง หยกเลือดมังกร ซึ่งตอนจบมีอันดับความนิยมสูงสุดแห่งปี และทำให้พีชญาได้รับการเสนอชื่อเข้าชิงรางวัลนาฏราช ครั้งที่ 4 ในสาขานักแสดงนำหญิงยอดเยี่ยม ในปี พ.ศ. 2556 พีชญาได้พลิกบทบาทแสดงนำละครแนวคอมเมดี้เต็มตัวครั้งแรกในเรื่อง ซินเดอเรล่ารองเท้าแตะ และ แสดงนำในภาพยนตร์โรแมนติกคอมเมตี้ เรื่อง ความลับนางมารร้าย ในปีถัดมา จากผลงานเด่นในช่วง 2-3 ปีดังกล่าวทำให้พีชญาได้รับโอกาสเป็นพรีเซนเตอร์โฆษณาหลากหลายชนิดอย่างต่อเนื่อง ทำให้พีชญาได้รับความนิยมเพิ่มมากขึ้น และได้รับการเสนอชื่อรางวัลในวงการบันเทิงมากมาย จึงนับได้ว่าพีชญาเป็นนางเอกละครหลังข่าวแนวหน้าคนหนึ่งของสถานีโทรทัศน์สีกองทัพบกช่อง 7 ในยุคปัจจุบัน พ.ศ. 2558 พีชญาได้รับโอกาสแสดงบทบาทนางเอกนวนิยายอมตะเรื่อง บ้านทรายทอง เป็น พจมาน สว่างวงศ์ คนที่ 8 ของเมืองไทย ซึ่งละครดังกล่าวได้รับเสียงตอบรับจากผู้ชมน้อย นอกจากงานแสดงในประเทศไทยแล้วนั้น พีชญาได้รับโอกาสร่วมแสดงภาพยนตร์ของประเทศจีน เรื่อง The Nursery Room 3D รับบทเป็น Ye Zi Fei แสดงคู่กับ Zhu Yi Long นักแสดงชายชื่อดังชาวจีน ซึ่งจะออกฉายในโรงภาพยนตร์ในประเทศจีน มาเลเซีย และสิงคโปร์ ในช่วงเดือนเมษายนปี พ.ศ. 2559 อีกด้วยผลงานละครโทรทัศน์ผลงาน. ละครโทรทัศน์. - ละครโทรทัศน์ต่อไปนี้ออกอากาศทางสถานีโทรทัศน์สีกองทัพบกช่อง 7ละครเทิดพระเกียรติภาพยนตร์ผลงานเพลงคอนเสิร์ตรางวัล</doc>
