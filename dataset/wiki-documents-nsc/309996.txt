<doc id="309996" url="https://th.wikipedia.org/wiki?curid=309996" title="กลี (ภาพยนตร์ชุดทางโทรทัศน์)">กลี (ภาพยนตร์ชุดทางโทรทัศน์) กลี () เป็นรายการโทรทัศน์อเมริกันเกี่ยวกับเพลง แนวตลก-ดราม่า ออกอากาศทางช่องฟ็อกซ์ในสหรัฐอเมริกา มีเรื่องราวเกี่ยวกับคณะนักร้องประสานเสียงของโรงเรียนไฮสคูลทวิลเลียมแม็กคินลีย์ ในลิมา รัฐโอไฮโอ ตอนแรกของรายการออกอากาศหลังรายการอเมริกันไอดอล เมื่อวันที่ 19 พฤษภาคม ค.ศ. 2009 และในฤดูกาลแรกเริ่มออกอากาศเมื่อวันที่ 9 กันยายน ค.ศ. 2009 รายการสร้างโดยไรอัน เมอร์ฟี, แบรด ฟอลชักและเอียน เบรนแนน ที่เริ่มทีจะสร้าง กลี เป็นภาพยนตร์ เมอร์ฟีเลือกที่จะทำซีรีส์เพลง ที่ยังคงมีความสมดุลในส่วนของท่วงทำนองโชว์กับเพลงฮิตบนชาร์ต เพลงต่าง ๆ ที่ถูกกลับมาทำใหม่ในรายการออกทางไอทูนในระหว่างสัปดาห์ที่ออกอากาศ และอัลบั้ม Glee ก็ออกวางขายกับสังกัดโคลัมเบียเรเคิดส์ เริ่มจาก Glee: The Music, Volume 1 ที่ออกขายวันที่ 3 พฤศจิกายน ค.ศ. 2009 ซึ่งประสบความสำเร็จด้านยอดขาย มียอดดิจิทัลดาวน์โหลด 2 ล้าน รายการ โดยรวมได้รับเสียงวิจารณ์ด้านบวกจากนักวิจารณ์ ถึงแม้ว่าอเลสซาดรา สแตนลีย์จาก เดอะนิวยอร์กไทมส์ จะบอกว่าในตอนแรกสุด ไม่มีความเป็นต้นแบบและตัวละครดูสามัญ ทั่ว ๆ ไป เธอชื่นชมนักแสดงและความสามารถของนักแสดง ขณะที่แมรี แม็กนามาราจาก ลอสแอนเจลิสไทมส์ เขียนว่า กลี มีกลุ่มคนดูที่กว้างขวาง เรียกว่า "เป็นโชว์แรกในระยะเวลาอันยาวมากที่ตื้นตัน สนุกอย่างไม่ผิด ไม่กดดัน ไม่มีเหตุผล อย่างไม่จำเป็น" ซีรีส์นี้ยังได้รับรางวัลลูกโลกทองคำปี 2010 ในสาขาซีรีส์ทางโทรทัศน์ยอดเยี่ยม ประเภทเพลงหรือตลก นอกจากนี้ยังได้บการเสนอชื่อเข้าชิงสาขานักแสดงนำหญิงยอดเยี่ยม (ลีอา มิเชล) นักแสดงนำชายยอดเยี่ยม (แมททิว มอร์ริสัน) นักแสดงสมทบชายยอดเยี่ยม (คริส คอลเฟอร์) และนักแสดงสมทบหญิงยอดเยี่ยม (เจน ลินช์)ฤดูกาลตัวละครหลักตัวละครหลัก. - เรเชล เบอร์รี่ รับบทโดย ลีอา มิเชล เรเชลเป็นเด็กสาวที่มีความทะเยอทะยานในทุกๆสิ่ง เธอรักเสียงเพลงและชอบที่จะร้องเพลง เธอเป็นผู้นำของชมรมร่วมกับ ฟินน์ หนุ่มนักกีฬาที่หลงรักมาตลอด และความฝันสูงสุดของเธอคือได้ขึ้นไปร้องเพลงบนละครบรอดเวย์- ฟินน์ ฮัดสัน รับบทโดย โครี่ มอนทีท ฟินน์เป็นผู้นำของทั้งชมรมฟุตบอลและชมรมประสานเสียง ในตอนแรกฟินน์ปฏิเสธที่จะเข้าชมรมกลีคลับแต่วิลล์ ชูว์สเตอร์เห็นความสามารถของเขาเลยแบล็กเมล์ด้วยกัญชาเพื่อให้ฟินน์มาเข้าชมรม- อาร์ตี้ เอบรามส์ รับบทโดย เควิน แมคเฮล อาร์ตี้เป็นเด็กพิการ เนิร์ด ใส่แว่น เขาได้รับบาดเจ็บจากอุบัติเหตุรถยนต์ตั้งแต่อายุ 8 ขวบ ทำให้เขาต้องอยู่บนรถเข็นตั้งแต่นั้นมา อาร์ตี้เข้ามาในกลีคลับเพื่อที่จะได้ร้องเพลงและเล่นกีต้าร์ที่เขารัก และฝันมาตลอดว่าอยากจะเดินได้อีกครั้ง- ควินน์ ฟาเบรย์ รับบทโดย ไดอาน่า เอกรอน เธอคือสาวสวยเชียร์ลีดเดอร์ประจำโรงเรียน ผู้เป็นที่ต้องตาของหนุ่มๆ เธอเป็นแฟนของฟินน์ แต่ภายหลังเธอแอบมีความสัมพันธ์กับพัค จนเธอตั้งครรภ์ จนทำให้เธอจบความสัมพันธ์กับฟินน์หลังจากที่เขารู้เรื่องในที่สุด- เคิร์ท ฮัมเมล รับบทโดย คริส โคลเฟอร์ ผู้นำแฟชั่น โฮโมเซ็กชวล และโทนเสียงสูง เคิร์ทมีความฝันเหมือนกับเรเชลที่จะได้ร้องเพลงในละครเวที และเข้ามหาลัยที่นิอาด้า- เมอร์เซดีส โจนส์ รับบทโดย แอมเบอร์ ไรลีย์ ดีว่าประจำชมรม เมอร์เซดีสมีเสียงที่ทรงพลัง เธอมักจะได้ร้องท่อนแอดลิบตอนท้ายเพลงประจำ ซึ่งเธอไม่ค่อยชอบใจซักเท่าไรนักเพราะเธอก็อยากจะร้องโซโล่บ้างเหมือนกัน- วิลล์ ชูว์สเตอร์ รับบทโดย แมทธิว มอร์ริสัน อดีตสมาชิกชมรมร้องเพลงปี'93 วิลล์ฝันอยากจะสานต่อชมรมร้องเพลงของโรงเรียนเขา จนเขาได้รับโอกาสให้มาเป็นหัวหน้าชมรมและทำฝันของเขาอีกครั้ง- ซู ซิลเวอสเตอร์ รับบทโดย เจน ลินซ์ โค้ชชมรมเชียร์ลีดเดอร์ "เชียร์ริโอส์" ผู้ซึ่งต้องการทำลายชมรมร้องเพลงทุกวิถีทาง นอกจากนี้เธอยังเป็นคู่ปรับกับวิลล์ ชูว์สเตอร์ หัวหน้าชมรมร้องเพลงเช่นกัน ซูมักจะล้อเลียนผมของวิลล์บ่อยๆเพราะเธออิจฉาผมของเขา- เอ็มม่า พิลล์บูรี่ รับบทโดย เจมม่า เมย์ ครูแนะแนวของแมคเคนลี่ย์ ไฮสคูลผู้ซึ่งเป็นโรคย้ำคิดย้ำทำในการทำความสะอาดของทุกสิ่ง และเธอยังหลงรักวิลล์หัวปักหัวปำ- ทีน่า โคเฮน แชง รับบทโดย เจนน่า อัทช์โควิทซ์ สาวหมวยน่ารัก เสียงเพราะไม่แพ้ใคร แถมมีความสามารถในการเต้นแท็บ เธอแอบแรงด้วยการแต่งตัวสไตล์โกธิค แต่เธอเป็นคนขี้อาย ไม่กล้าแสดงออกซักเท่าไร- ไมค์ ชาง รับบทโดย แฮร์รี่ ชัม จูเนียร์ ไมค์เป็นคนที่เต้นเก่งที่สุดในชมรม อีกทั้งยังเป็นสมาชิกชมรมฟุตบอลเช่นกัน แต่ในกลีคลับเขายังขาดความมั่นใจในการร้องเพลงอยู่บ้าง- โนอาห์ พักเกอร์แมน รับบทโดย มาร์ค แซลลิ่ง หนุ่มหัวโจกประจำชมรมร้องเพลงและชมรมฟุตบอล พัคเป็นแบดบอยที่ชอบหาเรื่องคนอื่นประจำก่อนที่จะเข้าชมรมร้องเพลง- ซานทาน่า โลเปซ รับบทโดย นาย่า ริเวอร์ย่า สาวฮอตชมรมเชียร์ของซู ภายหลังควินน์ตั้งครรภ์เธอก็รับช่วงต่อหัวหน้าเชียร์จากควินน์ทันที ซานทาน่ามีนิสัยฉุนเฉียว และคิดตรงไปตรงมา- บริททานี่ เพียร์ซ รับบทโดย ฮีย์เทอร์ มอริส บริททานี่เป็นคนน่ารักแต่ไร้สมอง เธอยังเชื่อว่าซานตาครอสมีจริง และเธอก็อยู่ในชมรมเชียร์ร่วมกับควินน์และซานทาน่าด้วย- เบลน แอนเดอร์สัน รับบทโดย ดาร์เรน คริส แฟนหนุ่มของเคิร์ท เบลนเป็นนักเรียนจากดัลตัน ซึ่งเขายังเป็นสมาชิกชมรมร้องเพลงเช่นเดียวกัน ภายหลังเขาย้ายมาที่แมคเคนลี่ย์ ไฮสคูลสลัชชี่ (Slushie) สลัชชี่ (Slushie). สมาชิกชมรมกลีคลับนั้นมักถูกสาดน้ำปั่นใส่เสมอเนื่องจากชมรมนั้นถูกมองว่าเป็นชมรมของคนขี้แพ้และเป็นสังคมชั้นสองของโรงเรียน (ยกเว้นบริททานี่ที่ยังไม่ถูกสาดน้ำปั่นใส่) ผู้อำนวยการฟิกกินส์เคยบอกวิลล์ไว้ในตอนหนึ่งของซีซั่น 3 ว่า การสลัชชี่นั้นไม่ถือว่าเป็นการทำผิดกฎของโรงเรียนเว้นแต่ว่าจะทำให้ผู้อื่นได้รับบาดเจ็บ</doc>
