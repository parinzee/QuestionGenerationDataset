<doc id="354322" url="https://th.wikipedia.org/wiki?curid=354322" title="บิเซนเต เดล โบสเก">บิเซนเต เดล โบสเก บิเซนเต เดล โบสเก กอนซาเลซ (; เกิดเมื่อวันที่ 23 ธันวาคม ค.ศ. 1950) เป็นอดีตนักฟุตบอลชาวสเปนและเป็น อดีตผู้จัดการทีมทีมชาติสเปน ที่นำทีมได้แชมป์ในการแข่งขันฟุตบอลชิงแชมป์แห่งชาติยุโรป 2008 และต่อมาอีก 2 ปีต่อมา ก็พาสเปนได้แชมป์โลกครั้งแรกในประวัติศาสตร์ฟุตบอลของสเปน ในฟุตบอลโลก 2010 โดยเป็นผู้จัดการทีมในปี ค.ศ. 2008 ต่อจากลุยส์ อาราโกเนส ผู้จัดการทีมคนเก่า เดล โบสเกเป็นที่รู้จักจากที่เป็นผู้จัดการทีมเรอัลมาดริดระหว่างปี 1999–2003 ซึ่งเป็นหนึ่งในช่วงที่สโมสรประสบความสำเร็จที่สุดในประวัติศาสตร์สโมสร เดล โบสเกทำงานหลายปีเป็นผู้ช่วยผู้ฝึกสอนให้กับโตนี กรันเด โดยขึ้นมาเป็นผู้จัดการทีมของเรอัลมาดริดในช่วงที่สโมสรกำลังวิกฤตจากผลการแข่งขันที่ไม่ดีเลย ทางสโมสรจึงตัดสินใจปลดจอห์น โตแช็ก ผู้จัดการทีมคนเก่าชาวเวลส์ออก แล้วแต่งตั้งเดล โบสเกซึ่งเป็นผู้จัดการทีมและหัวหน้าผู้ฝึกสอนในชุดเยาวชนของสโมสรขึ้นมาแทน และเพียงฤดูกาลแรกที่เป็นผู้จัดการทีม เดล โบสเกก็นำพาเรอัลมาดริดได้แชมป์ยูฟ่าแชมเปียนส์ลีก ในฤดูกาล 1999–2000 โดยในรอบรองชนะเลิศยังสามารถเอาชนะแมนเชสเตอร์ยูไนเต็ด ซึ่งเป็นแชมป์เก่าและเป็นทริปเปิลแชมป์ หรือ สามแชมป์ ในฤดูกาลก่อนได้ด้วย หลังจากที่สเปนตกตอบแรกในฟุตบอลโลก 2014 และตกรอบ 16 ทีมสุดท้ายในฟุตบอลชิงแชมป์แห่งชาติยุโรป 2016 เดล โบสเกก็ได้ลาออกจากตำแหน่ง ปิดฉากความรุ่งโรจน์ของสเปนที่มีมาอย่างต่อเนื่อง 8 ปี</doc>
