<doc id="537377" url="https://th.wikipedia.org/wiki?curid=537377" title="เกรียน ฟิคชั่น">เกรียน ฟิคชั่น เกรียน ฟิคชั่น () เป็นภาพยนตร์ไทย แนวดราม่า-คอมเมดี้ ผลงานการกำกับภาพยนตร์ของ ชูเกียรติ ศักดิ์วีระกุล เริ่มฉายครั้งแรก 18 เมษายน พ.ศ. 2556และในปี พ.ศ. 2557 ได้นำกลับมาสร้างใหม่อีกครั้ง ในรูปแบบของรายการโทรทัศน์ ประเภทละครชุด เล่าเรื่องราวภาคต่อจากภาพยนตร์ โดยใช้ชื่อว่า เกรียนเฮ้าส์ เดอะซีรีส์ () ออกอากาศทาง ช่อง 9 เอ็มคอตเอชดี ทุกวันอาทิตย์ เวลา 20.50 - 21.45 น. เริ่มออกฉายครั้งแรก ในวันที่ 5 ตุลาคม พ.ศ. 2557 จนถึงวันที่ 4 มกราคม พ.ศ. 2558เนื้อเรื่อง เนื้อเรื่อง. เมื่อเด็ก ม.ต้น 4 คน เริ่มทำอะไรสนุกๆ ด้วยการถ่ายคลิปแล้วโพสตามกระแส Social Media ใน Youtube "เกรียนฟิคชั่น" จึงกลายเป็นช่องฮิต ติดอันดับ Top 5 ของนักเรียนทั้งโรงเรียน ทำให้ แก๊งเกรียน (ฟิคชั่น) อันประกอบด้วย ตี๋ (พัทธดนย์ จันทร์เงิน) ,โอ๊ต (กฤษณภูมิ พิบูลสงคราม), ม่อน (ปุริม รัตนเรืองวัฒนา) และ โมน (กิตติศักดิ์ ปฐมบูรณา) เจ้าของรายการกลายเป็นคนสำคัญขึ้นมาทันที แต่พวกเขาก็รักษาสถานะ "Win" อยู่ได้ไม่นานเรื่องของเรื่องเกิดเมื่อ ตี๋ เกิด จับผลัดจับผลูได้ไปเป็นพระเอกละครเวทีประจำปี พร้อมกับเมฆดำแห่งความซวยครั้งใหญ่ของโรงเรียนได้ถือกำเนิดขึ้น อันนำความหายนะสุดพีคมาสู่ พลอยดาว (ลักษณ์นารา เปี้ยทา) หญิงตัวท๊อปดาวโรงเรียนที่ใครๆต่างหมายปอง จนเธออับอายหายไปจากโรงเรียนนานนับสัปดาห์ ถึงขั้นที่แก๊งเกรียนต้องถูกเนรเทศอัปเปหิออกจากชมรมและเกิดรอยช้ำดวงใหญ่ในใจของตี๋ โดยเฉพาะกับ อ.แดงต้อย (นิติ ชัยชิตาทร) ที่โกรธหัวฟัด จนถึงขั้นปรี๊ดแตกและมองพวกเกรียนเป็นเหมือนฝันร้ายของ โรงเรียนถึงคราวที่พวกเขาต้องหาทางกู้ความมั่นใจ จาก กาก ให้กลายมาเป็น แก๊งเกรียน สุดเท่ที่ใครๆก็อยากมากระทืบ Like ไม่ใช่กระทืบไล่ และตาม Follow กันอีกครั้ง จน Ranking ค่อยๆไต่ระดับ สะสม Item สู่ระดับเมพ ขิงๆ โดยได้รับความช่วยเหลือจากรุ่นพี่และ อ.เสน่ห์ (บริบูรณ์ จันทร์เรือง)อาจารย์สุดเนิร์ดที่ไม่รู้ว่าจะมาคอยช่วยหรือมาหลอกจีบ ทิพย์ (วนิดา เติมธนาภรณ์) พี่สาว (ที่เป็นมากกว่าพี่สาว) ของตี๋ ที่ตอนนี้เธอเองดันไปมีแฟนหนุ่มคนใหม่ เขตต์ (นิธิศ วารายานนท์) จนไม่สนใจน้องชายนักแสดงนำนักแสดงนำ. - พัทธดนย์ จันทร์เงิน รับบท ตี๋ - กฤษณภูมิ พิบูลสงคราม รับบท โอ๊ต - ปุริม รัตนเรืองวัฒนา รับบท ม่อน - กิตติศักดิ์ ปฐมบูรณา รับบท โมน - ลักษณ์นารา เปี้ยทา รับบท พลอยดาว - วนิดา เติมธนาภรณ์ รับบท ทิพย์ - นิธิศ วารายานนท์ รับบท เขตต์ - บริบูรณ์ จันทร์เรือง รับบท อ.เสน่ห์ - นิติ ชัยชิตาทร รับบท อ.แดงต้อย - พงศธร ศรีปินตา รับบท แปงเกรียนเฮ้าส์ เดอะซีรีส์ เกรียนเฮ้าส์ เดอะซีรีส์. เกรียนเฮ้าส์ เดอะซีรีส์ () เป็นรายการโทรทัศน์ประเภทละครชุด ละครซีรีส์เรื่องนี้เป็นภาคต่อของภาพยนตร์ เกรียน ฟิคชั่น ที่เล่าถึงกลุ่มเด็กนักเรียนมัธยมปลายโรงเรียนแห่งหนึ่งในจังหวัดเชียงใหม่ ที่ได้รับคำชักชวนให้เข้ามาทำงานโปรดักชั่นเฮ้าส์เปิดใหม่ นำแสดงโดย พัทธดนย์ จันทร์เงิน, กฤษณภูมิ พิบูลสงคราม, ปุริม รัตนเรืองวัฒนา และ กิตติศักดิ์ ปฐมบูรณา ออกอากาศทางช่อง 9 เอ็มคอตเอชดี ทุกวันอาทิตย์ เวลา 20.50 - 21.45 น. เริ่มออกฉายครั้งแรก ในวันที่ 5 ตุลาคม พ.ศ. 2557 จนถึงวันที่ 4 มกราคม พ.ศ. 2558 ขณะนี้กำลังเตรียมการผลิตซีซั่น 2 เพื่อนำเสนอเรื่องราวที่จบไปอย่างค้างคาในซีซั่นที่แล้วเรื่องย่อ เรื่องย่อ. เราถูกบอกว่าต้องเรียนหนังสือให้จบปริญญาแล้วอนาคตที่ดีจะรอเราอยู่.. แต่จริงๆแล้วมันมีหรือไม่? ชีวิตเราคือข้อสอบที่มีทางเลือกไม่กี่ข้อแบบนั้นหรือเปล่า? หรือถ้ามันมีทางเลือกมากกว่านั้น... แต่ก็ยังไม่รู้ว่าอะไรจะรอเราอยู่ข้างหน้า? เราต้องใช้ความกล้ามากขนาดไหนที่จะเลือกเดินไปในทางที่ไม่เคยเห็น? แล้วเราจะเอาความกล้าขนาดนั้นมาจากไหน? เพื่อน ครอบครัว พี่น้อง หรือคนแปลกหน้าที่เพิ่งจะรู้จักกันทางอินเตอร์เน็ท??? นี่คือเรื่องราวภาคต่อของภาพยนตร์ “เกรียน ฟิคชั่น” มาคราวนี้แก๊งเกรียนต้องเผชิญโลกแห่งความเป็นจริงที่หนักหน่วงกว่าเดิม... ความเดิมจากภาพยนตร์ เล่าถึงชีวิตของตี๋ ในช่วง ม.ปลาย วัยที่กำลังมันส์กับการใช้ชีวิต มีเหตุการณ์ต่างๆเกิดขึ้นมากมาย มีความรัก อกหัก ไม่เป็นที่ยอมรับ จนกลายมาเป็นที่รู้จักมีชื่อเสียง ทะเลาะกับเพื่อน ทะเลาะกับที่บ้าน... ช่วงชีวิตสุดเหวี่ยง ช่วงเวลานี้ขับเคลื่อนไปพร้อมกับมิตรภาพของกลุ่มเพื่อน...โลกเหมือนเป็นของเรา แล้วจู่ๆ โลกก็กลับไม่เข้าใจเรา...เมื่อเวลาผ่านไป เป็นเราเองที่เข้าใจโลกมากขึ้น หลังจากเอาใจช่วยแก๊งเกรียน ไม่ให้เป็นแก๊งกากมาแล้วในภาพยนตร์ ครั้งนี้ติดตามชีวิตของพวกเขาต่อในรูปแบบซีรีส์ “เกรียนเฮ้าส์”เมื่อแก๊งเกรียน “โอ๊ต” “โมน” “ม่อน” ไปตามตัว “ตี๋” ที่หนีออกจากบ้าน ให้กลับมาได้สำเร็จ พวกเขากลับพบข่าวร้ายจากทางโรงเรียนว่า “ไม่มีสิทธิ์สอบ” นั่นทำให้พวกเขาหมดโอกาสที่จะ Admission สิ่งที่ทำได้คือการรอเรียนซ้ำในปีการศึกษาใหม่ เพื่อเรียนเอาเกรดในใบรับรองผลการศึกษา หากแต่ระหว่างการรอคอยนั้น “อ.เสน่ห์” ที่ปรึกษาของพวกเขา ได้ชวนให้แก๊งเกรียนไปรู้จักกับปราโมทย์ โปรดิวเซอร์หนุ่มเพื่อนสนิทที่มาเปิดโปรดักชั่นเฮาส์อยู่ที่เชียงใหม่ รับถ่ายวีดีโอและตัดต่องานทุกประเภท ปราโมทย์จ้างแก๊งค์เกรียนให้ทำงานเพราะเห็นว่าฝีมือดี และที่สำคัญค่าจ้างถูก แก๊งเกรียนตกลงทำงานนี้โดยไม่ลังเล โดยให้เหตุผลว่าดีกว่าอยู่เปล่าๆ การตัดสินใจรับงานก็เป็นเหมือนการเรียนรู้ชีวิตหลายๆแบบ พวกเขาต้องเจอทั้งงานโฆษณา, หนังสั้น ,งานเรียลลิตี้ ,วีดีโอพรีเซ็นเทชั่นงานแต่งงาน, คลิปไวรัลแอบถ่าย, มิวสิควีดีโอ ฯลฯ ซึ่งในแต่ละงานจะเจอกับคนหลากหลายประเภทที่สร้างความปั่นป่วนชวนหัววุ่นวาย...แล้วประสบการณ์ทางโลกที่แทบจะไม่มีของพวกเขาจะแก้ปัญหาเหล่านั้นให้ลุล่วงไปได้อย่างไร... ทุกปัญหาที่พวกเขาต้องเผชิญหน้า จะนำไปสู่คำตอบที่บางทีก็หามันไม่เจอหากแต่ความสนุกสนานจะรอทุกคนอยู่เสมอ...เมื่อเดินเข้ามาใน “เกรียนเฮ้าส์”รายชื่อนักแสดงฤดูกาลที่ 1นักแสดงนำรายชื่อนักแสดง. ฤดูกาลที่ 1. นักแสดงนำ. - พัทธดนย์ จันทร์เงิน (เฟียต) รับบท ตี๋ (ปองพล สุริยพงษ์) เด็กหนุ่มผู้เคยมีปมด้อยเรื่องความเตี้ยของตัวเอง หลังจากค้นพบความสามารถด้านการถ่ายทำคลิป เขามีความมั่นใจมากขึ้น และค้นพบว่านี่คืองานที่ตัวเองรัก หลังจากได้รับคำชมจากหลายคน ก็ทำให้เขาคิดว่านี่คือแนวทางของตนเอง และอยากจะเติบโตไปกับมัน มากกว่านั่งในห้องสี่เหลี่ยม- กฤษณภูมิ พิบูลสงคราม (เจเจ) รับบท โอ๊ต (พิรัชต์ กุลกรทินโชติ) รูปหล่อ พ่อรวย สาวกรี๊ด ออฟชั่นครบ ชอบงานเบื้องหลังแนวโปรดักชั่น แอบชอบเฟอร์นิก้าจากการคุยกันผ่านโซเชียลเน็ตเวิร์ก แม้จะผิดหวังที่เธอไม่สวยอย่างที่คิด แต่ทำยังไงได้ล่ะ ในเมื่อมันรักไปแล้ว โอ๊ตเป็นคนแรกที่รู้ว่าปราโมทย์หลอกใช้ จากการบอกเล่าของมาลี- ปุริม รัตนเรืองวัฒนา (ปลื้ม) รับบท ม่อน (ธนชิต ตั้งเจริญวานิชกุล) ม่อนตัวป่วนประจำแก๊งค์ เป็นคนที่ไม่ค่อยสนใจงานประเภทนี้เท่าไหร่ แต่ที่ยอมมาทำเพราะตามใจเพื่อน ไม่ว่ายังไงม่อนก็เป็นตัวช่วยที่ดีของชาวเกรียนเฮ้าส์- กิตติศักดิ์ ปฐมบูรณา (แจ๊ค) รับบท โมน (ปิยะวัช ฉันทะใจ) เป็นคนชิลล์ๆ ง่ายๆ ฉลาด หน้าตาดี และเป็นที่พึ่งที่ดีที่สุดในกลุ่ม เขาคบกับนุดี แฟนสาวที่ออกตัวแต่แรกว่าอยากให้โมนไปทุ่มเทกับการเรียนหนังสือ แต่เธอก็ยอมปล่อยให้โมนกลับไปช่วยงานในภายหลัง- เจณจิรา จำเนียรศรี (เจน) รับบท ก้อย จากแฟนคลับแก๊งค์เกรียน เขยิบบทบาทมาเป็นหนึ่งในสมาชิกเกรียนเฮ้าส์ เธอมีความรู้สึกดีๆ กับตี๋ ต่อเนื่องจากเรื่องราวในภาพยนตร์ ที่เคยทำคลิปช่วยให้เธอตัดสินใจไม่คิดสั้นทำอะไรผิดพลาดลงไป- สุภาวดี โสระวงศ์ (กระต่าย) รับบท เฟอร์นิก้า เน็ตไอดอลเสียงดีชาวเชียงใหม่ สมาชิกชมรมดนตรี รู้จักกับโอ๊ตผ่านทางอินเทอร์เน็ต แต่มีปมด้อยเรื่องหน้าตา จากการที่โอ๊ตแสดงท่าทีว่าไม่ชอบ เธอเลยพยายามปรับลุคตัวเองใหม่เพื่อเอาชนะโอ๊ต- สมัชญา อัศวนิเวศน์ (จัสมิน) รับบท นุดี เด็กสาวโรงเรียนพาณิชยการ แฟนสาวของโมนที่เคยประกาศตัวแต่ต้นๆ ว่าอยากให้โมนไปตั้งใจเรียนหนังสือ สุดท้ายเธอก็ยอมให้โมนไปทำโปรดักชั่นเฮ้าส์แต่โดยดี- ศุภสิทธิ์ คิดการงาน (เจมส์) รับบท ต๊อก (อนุยุติ นิยมรัตน์) เด็กหนุ่มหนึ่งในสมาชิกแก็งค์เกรียนจากภาพยนตร์ กลับมาคราวนี้ได้รับตำแหน่งตากล้องประจำเกรียนเฮ้าส์สตูดิโอ เขามีความรู้สึกลึกซึ้งเป็นพิเศษกับรุ่นพี่อย่างแฟรงค์ โดยที่เขาก็ยังไม่รู้ว่านั่นคือสิ่งที่เขาเรียกว่าความรักหรือเปล่า- วัชรพงษ์ ตันลพัฒน์ (โบ๊ท) รับบท อ้น รุ่นน้องของก้อยที่เข้ามาในตอนที่ 2 (สวย แหก บ้าน ล้านนาฐาปณีย์) จากการที่มาช่วยงานแทนโมนในตอนนั้น อ้นสนิทกับม่อนแบบเข้าขา เรียกได้ว่าเป็นคู่หูคู่เกรียนเลยก็ว่าได้นักแสดงสมทบนักแสดงสมทบ. - เดวิด อัศวนนท์ รับบทเป็น ปราโมทย์ (ปราโมทย์ เตชะรัตนดิลก) เจ้าของเกรียนเฮ้าส์สตูดิโอ เป็นคนฉลาดแกมโกง เจรจาต่อรองเก่ง เขาเคยมีอดีตเสียหายจนบริษัทเก่าเป็นหนี้ ครั้งนี้เขาเลยกลับมาที่เชียงใหม่บ้านเกิด เพื่อกู้ชื่อเสียงอีกครั้ง- อธิญารัสย์ วัชรคีรินทร์ (แพร) รับบทเป็น มาลี ผู้ช่วยคนสำคัญของปราโมทย์ ที่คอยดูแลและจัดการทุกสิ่งอย่างตามคำสั่งของปราโมทย์- วัชริศ อวศิริพงษ์ (อาร์ม วงออกัส) รับบท แฟรงค์ (ปรากฏในตอนที่ 5 เกรียนเห็นผี และตอนที่ 11 คริสต์มาสกับไทม์แคปซูล) พี่ชายผู้เป็นที่พึ่งของแก๊งค์เกรียนเมื่อสมัยเป็นภาพยนตร์ ครั้งนี้เขากลับมาช่วยต๊อกในการเตรียมตัวสอบเข้ามหาวิทยาลัย แต่ลึกๆ ในใจเขาแอบมีความรู้สึกกับต๊อก ทว่าเขาก็ยังไม่กล้าบอกเสียที- สิทธิเดช จอมจันทร์ยอง (ไมค์) รับบท ริวจิ (ปรากฏในตอนที่ 3 แม่บอกให้ไต่ขึ้นไปเป็นดาว, ตอนที่ 9 Back To School และตอนที่ 11 คริสต์มาสกับไทม์แคปซูล) เด็กหนุ่มที่เข้ามารู้จักแก๊งค์เกรียนจากครั้งที่ให้ช่วยถ่ายพรีเซ็นต์ส่งรายการจตุบุรุษ เขาค่อนข้างเป็นคนขี้อาย แต่กล้าแสดงออก ริวจิเป็นสมาชิกชมรมดนตรีเช่นเดียวกับเฟอร์นิก้า และเขาก็แอบชอบซะด้วย แต่สุดท้ายก็ยอมหลีกทางให้โอ๊ตรายชื่อตอนฤดูกาลที่ 1 รายชื่อตอน. ฤดูกาลที่ 1. หมายเหตุ</doc>
