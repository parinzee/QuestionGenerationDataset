<doc id="743648" url="https://th.wikipedia.org/wiki?curid=743648" title="เทศบาลตำบลจรเข้สามพัน">เทศบาลตำบลจรเข้สามพัน เทศบาลตำบลจรเข้สามพัน เป็นองค์กรปกครองส่วนท้องถิ่น ประเภทเทศบาลตำบล ตั้งอยู่ในเขตอำเภออู่ทอง จังหวัดสุพรรณบุรี ครอบคลุมพื้นที่ตำบลจรเข้สามพันทั้งตำบล ถูกจัดตั้งขึ้นเป็นองค์การบริหารส่วนตำบล เมื่อวันที่ 2 มีนาคม พ.ศ. 2538 ต่อมาที่ประชุมสภาองค์การบริหารส่วนตำบลอู่ทองมีมติให้ยกฐานะขึ้นเป็นเทศบาลตำบลจรเข้สามพัน โดยมีผลตั้งแต่วันที่ 7 ตุลาคม พ.ศ. 2554 มีจำนวนประชากร 13,181 คน โดยเป็นเพศชาย 6,282 คน เพศหญิง 6,899 คน มีจำนวนครัวเรือนทั้งหมด 4,489 ครัวเรือนประวัติ ประวัติ. ในปี พ.ศ. 2538 ที่ได้มีการจัดตั้งให้เป็นองค์การบริหารส่วนตำบลจรเข้สามพัน ยังไม่มีที่ทำการเป็นของตนเอง โดยใช้อาคารเอนกประสงค์ หมู่ที่ 4 เป็นที่ทำการชั่วคราว มีผู้บริหารคนแรก คือ จรูญ บุญมี ซึ่งเป็นกำนันตำบลจรเข้สามพัน ได้ดำรงตำแหน่งประธานกรรมการบริหารองค์การบริหารส่วนตำบลจรเข้สามพันโดยตำแหน่ง ในปี พ.ศ. 2546 ได้มีการก่อตั้งที่ทำการองค์การบริหารส่วนตำบลจรเข้สามพัน แห่งใหม่ ตั้งอยู่ในหมู่ที่ 4 ตำบลจรเข้สามพัน ติดกับถนนมาลัยแมน ในปี พ.ศ. 2547 ได้ย้ายจากอาคารเอนกประสงค์หมู่ที่ 4 ซึ่งเป็นที่ทำการชั่วคราว เข้าไปปฏิบัติงานในที่ทำการองค์การบริหารส่วนตำบลพันแห่งใหม่ จนถึงปัจจุบัน ในปี พ.ศ. 2554 ได้รับการยกฐานะเป็นเทศบาลตำบลจรเข้สามพันโดยมี นายประนอม ปทุมสูติ เป็นนายกเทศมนตรีคนแรก และดำรงตำแหน่งจนถึงปัจจุบันภูมิศาสตร์ ภูมิศาสตร์. แหล่งน้ำสำคัญที่ไหลผ่านเขตเทศบาลคือ คลองจรเข้สามพันอาณาเขต อาณาเขต. เทศบาลตำบลจรเข้สามพันมีอาณาเขตติดต่อกับเขตปกครองแห่งอื่น ดังนี้- ทิศเหนือ ติดต่อกับ เทศบาลตำบลท้าวอู่ทอง อำเภออู่ทอง จังหวัดสุพรรณบุรี - ทิศใต้ ติดต่อกับ เทศบาลตำบลตลาดเขต อำเภอพนมทวน จังหวัดกาญจนบุรี - ทิศตะวันออก ติดต่อกับ องค์การบริหารส่วนตำบลยุ้งทะลาย อำเภออู่ทอง จังหวัดสุพรรณบุรี - ทิศตะวันตก ติดต่อกับ องค์การบริหารส่วนตำบลหนองประดู่ อำเภอเลาขวัญ จังหวัดกาญจนบุรีภูมิอากาศการปกครอง การปกครอง. เทศบาลจรเข้สามพัน แบ่งเขตการปกครองเป็น 15 หมู่บ้าน ดังนี้การคมนาคม การคมนาคม. เส้นทางคมนาคมที่สำคัญภายในเทศบาลตำบลจรเข้สามพันมีดังนี้- ทางหลวงแผ่นดินหมายเลข 321 (ถนนมาลัยแมน) - ทางหลวงแผ่นดินหมายเลข 324 - ทางหลวงแผ่นดินหมายเลข 3342 - ทางหลวงแผ่นดินหมายเลข 3440 - ทางหลวงชนบท สพ. 4013</doc>
