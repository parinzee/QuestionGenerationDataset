<doc id="231531" url="https://th.wikipedia.org/wiki?curid=231531" title="ภาควิชานิติศาสตร์ คณะสังคมศาสตร์ มหาวิทยาลัยเกษตรศาสตร์">ภาควิชานิติศาสตร์ คณะสังคมศาสตร์ มหาวิทยาลัยเกษตรศาสตร์ ภาควิชานิติศาสตร์ เป็นหนึ่งในภาควิชาในสังกัดคณะสังคมศาสตร์ มหาวิทยาลัยเกษตรศาสตร์ โดยเปิดสอนในหลักสูตรนิติศาสตรบัณฑิตและวิชาทางด้านนิติศาสตร์ให้กับนิสิตในมหาวิทยาลัยเกษตรศาสตร์ประวัติ ประวัติ. มหาวิทยาลัยเกษตรศาสตร์ได้เปิดสอนวิชาด้านนิติศาสตร์มาตั้งแต่การก่อตั้งมหาวิทยาลัยในปี พ.ศ. 2486 โดยมีหน่วยงานคือแผนกวิชานิติศาสตร์ สังกัดคณะสหกรณ์ โดยเน้นการสอนเกี่ยวกับกฎหมายสหกรณ์ และมีการเปลี่ยนแปลงอยู่หลายครั้ง โดยในปี พ.ศ. 2499 ได้ถูกรวมกับแผนกวิชาสังคมศาสตร์และเปลี่ยนเป็น แผนกวิชานิติศาสตร์และสังคมศาสตร์ สังกัดคณะเศรษฐศาสตร์สหกรณ์ จนต่อมาได้มีการก่อตั้งคณะวิทยาศาสตร์และอักษรศาสตร์และได้การศึกษาด้านสังคมศาสตร์ไปจึงได้กลับมาใช้ชื่อแผนกวิชานิติศาสตร์อีกครั้ง แต่ต่อมาก็ถูกยุบลงไป ในปี พ.ศ. 2520 คณะสังคมศาสตร์ได้จัดตั้งภาควิชานิติศาสตร์ขึ้นใหม่อีกครั้ง โดยให้ภาควิชานิติศาสตร์เป็นภาควิชาบริการสำหรับการเปิดสอนวิชาทางนิติศาสตร์ให้กับนิสิตในหลักสูตรของภาควิชารัฐศาสตร์และรัฐประศาสนศาสตร์ และนิสิตทั่วไปที่ต้องการเรียนรายวิชาทางนิติศาสตร์ รวมถึงเปิดบริการปรึกษาด้านกฎหมายแก่บุคลากรทั้งภายในและภายนอกมหาวิทยาลัย ภาควิชานิติศาสตร์ยังมิได้ผลิตนิสิตในหลักสูตรนิติศาสตรบัณฑิตจนกระทั่งปี พ.ศ. 2546 มหาวิทยาลัยเกษตรศาสตร์จึงได้รับอนุมัติให้เปิดหลักสูตรนิติศาสตรบัณฑิตและรับนิสิตระดับปริญญาตรีรุ่นแรกในปี พ.ศ. 2548 โดยเน้นทางด้านกฎหมายที่เกี่ยวข้องกับทรัพย์สินทางปัญญา การเกษตร และทรัพยากรธรรมชาติและสิ่งแวดล้อมหลักสูตร หลักสูตร. ภาควิชานิติศาสตร์ คณะสังคมศาสตร์ มหาวิทยาลัยเกษตรศาสตร์ เปิดสอนในหลักสูตรปริญญาตรีจำนวน 1 สาขาวิชา คือ หลักสูตรนิติศาสตรบัณฑิต (น.บ.) ซึ่งได้รับการรับรองจากเนติบัณฑิตยสภา</doc>
