<doc id="110567" url="https://th.wikipedia.org/wiki?curid=110567" title="3 หนุ่ม 3 มุม">3 หนุ่ม 3 มุม 3 หนุ่ม 3 มุม เป็น ละครซิตคอม (Situation Comedy) เรื่องแรกๆของเมืองไทย สร้างสรรค์และกำกับการแสดงโดย ถกลเกียรติ วีรวรรณ 3 หนุ่ม 3 มุม เป็นเรื่องราวของ 3 หนุ่มพี่น้อง ตัวแทนของคนต่างวัยในสังคม ที่มีความคิดและมุมมองต่างกันในการพบเจอเรื่องราวต่างๆ มากมายในสังคม เป็นละครสั้นจบในตอน หรือที่ปัจจุบันเรียกกันว่า 'ละครซิตคอม' ได้รับการพูดถึงว่าเป็นละครแนวสร้างสรรค์ สะท้อนปัญหาและเหตุการณ์ของสังคมในยุคนั้นได้ดีเรื่องหนึ่ง รวมถึงสะท้อนให้เห็นถึงความรักความผูกพันของคนในครอบครัว เป็นละครที่มีระยะเวลาการออกอากาศยาวนานมาก (พ.ศ. 2534 - พ.ศ. 2541) ทำให้ผู้ชมเกิดความผูกพันกับตัวละครทั้ง 3 พี่น้องนี้ จนรู้สึกว่านักแสดงนำทั้ง 3 คน "กบ แท่ง มอส" เป็นพี่น้องกันในชีวิตจริงด้วย ในช่วงเวลา 8 ปี ของ 3 หนุ่ม 3 มุม นั้น มีผู้เขียนบทโทรทัศน์และผู้กำกับหลายท่านที่มาร่วมสร้างสรรค์ เช่น เขียนบทโทรทัศน์ โดย วาณิช จรุงกิจอนันต์, ชาตรี ชมพู, สลิล เทพพิทักษ์, นิรันดร เลาะห์นะ, สันติ เกษมศิริภัศน์ และกำกับการแสดงโดย ถกลเกียรติ วีรวรรณ, นิพนธ์ ผิวเณร, สรพงษ์ เอื้อชูชัย, กิตติ บุญสกุลศักดิ์, พงษ์ศักดิ์ ฉิมเจริญ, ฉัตรชัย สุรสิทธิ์, วรพล ภักดีวิจิตร เป็นต้นตัวละคร ตัวละคร. 3 หนุ่ม 3 มุม เป็นเรื่องราวของ 3 พี่น้อง ตระกูลเบญจวรการ ที่อาศัยอยู่ร่วมกัน- พี่คนโต "เอกพล เบญจวรการ" รับบทโดย ทรงสิทธิ์ รุ่งนพคุณศรี ผู้จัดการธนาคารหนุ่มวัยกลางคน ที่มีการดำเนินชีวิตที่เป็นระบบ มีแบบแผน ขี้งก และมีแนวความคิดหัวโบราณนิดๆ - พี่คนกลาง "ทศพล เบญจวรการ" รับบทโดย ศักดิ์สิทธิ์ แท่งทอง มีอาชีพสถาปนิก รักอิสระ ใช้ชีวิตง่ายๆสบายๆ ไม่ชอบอยู่ในกฎเกณฑ์หรือการถูกบังคับ ค่อนข้างหัวสมัยใหม่ เพราะเป็นนักเรียนนอก และเป็นหนุ่มเจ้าสำราญ - น้องคนเล็ก "พีรพล เบญจวรการ" รับบทโดย ปฏิภาณ ปฐวีกานต์ นักศึกษามหาวิทยาลัยวัยรุ่นช่วงหัวเลี้ยวหัวต่อ ที่กำลังค้นหาตัวเองว่าชอบ ไม่ชอบอะไร และควรจะดำเนินชีวิตไปในทิศทางไหนนักแสดงนักแสดงหลักนักแสดง. นักแสดงหลัก. - ทรงสิทธิ์ รุ่งนพคุณศรี เป็น เอกพล (เอก) - ศักดิ์สิทธิ์ แท่งทอง เป็น ทศพล (ทศ) - ปฏิภาณ ปฐวีกานต์ เป็น พีรพล (พี) - ด.ญ.ลักษมี ทรัพย์ปรุง เป็น หนูมีนนักแสดงรับเชิญที่มีบทบาทประจำในช่วงท้ายนักแสดงรับเชิญที่มีบทบาทประจำในช่วงท้าย. - รอง เค้ามูลคดี เป็น ลุงเขต - นัฏฐา ลอยด์ เป็น คุณวิ - ไชยวัฒน์ อนุตระกูลชัย เป็น แอ๊ด - วิชัย จงประสิทธิ์พร เป็น ปิ๋ว - เมทินี กิ่งโพยม เป็น นัทนักแสดงรับเชิญที่มีบทบาทประจำในช่วงแรกนักแสดงรับเชิญที่มีบทบาทประจำในช่วงแรก. - พิศมัย วิไลศักดิ์ เป็น ป้าดา - สอาด เปี่ยมพงษ์สานต์ เป็น ลุงศักดิ์ (สามีป้าดา) - จิราพร ดัดสร เป็น แจ่ม - ชาตรี ชมพู เป็น ดำ (ยามประจำหมู่บ้าน) - ด.ญ.ปรางใส ณ นคร เป็น มุก เด็กผู้หญิงในหมู่บ้าน ที่ชอบทศพล (3 หนุ่ม 3 มุม ปี 1) - พิมพ์ผกา เสียงสมบุญ เป็น ลูกข่าง - ธัชชัย ปาละกูล เป็น เฮียอ้า - ดำรงค์เดช แสงสว่าง เป็น จอห์น - สุภาภรณ์ คำนวณศิลป์ เป็น สาวเสื้อแดง - อรุณวดี ฉัตรเท เป็น น้องแหม่ม (3 หนุ่ม 3 มุม ปี 2538) - ดวงดาว จารุจินดา เป็น แม่ - ชลิต เฟื่องอารมย์ เป็น พ่อ - จุรี โอศิริ เป็น คุณย่า - สุรางคณา สุนทรพณาเวศ เป็น แป๋ว เลขาประจำ ของเอกพล (3 หนุ่ม 3 มุม ปีต่อมา) - นาตาชา คอฟแมน เป็น ฟ้า (3 หนุ่ม หลายมุม) - รัชนก พูลผลิน เป็น แอ๊นท์ (3 หนุ่ม มุมสบาย) - จักรินทร์ ศิริยกุล เป็น ป๋อง (3 หนุ่ม มุมสบาย)นักแสดงรับเชิญในแต่ละตอน นักแสดงรับเชิญในแต่ละตอน. นอกจากตัวแสดงที่มีบทบาทประจำแล้ว 3 หนุ่ม 3 มุม ยังมี ดาราดังมากมายทั่วฟ้าเมืองไทยที่รับเชิญมาแสดงเป็นแฟนสาว, ญาติ, เจ้านาย, ลูกค้า และเพื่อน ซึ่งในช่วงที่ละครฉายอยู่นั้นถึงกับเป็นเทรนด์นิยมของนักแสดงที่อยากจะมามีบทเป็นแขกรับเชิญในละครเรื่องนี้เลยทีเดียวระยะเวลาออกอากาศ ระยะเวลาออกอากาศ. ออกอากาศทุกวันเสาร์ เวลา 17:00 - 18:00 น. (แต่ 3 หนุ่ม 3 มุม ในปี 2534 - 2535 ออกอากาศเวลา 17:30 - 18:30 น.) ทางสถานีโทรทัศน์กองทัพบกช่อง7 ตั้งแต่ พ.ศ. 2534 - พ.ศ. 2541 โดยบริษัท แกรมมี่ เอ็นเตอร์เทนเม้นต์ และภายหลังอำนวยการผลิตโดย บริษัทเอ็กแซ็กท์ (ตั้งแต่ปี พ.ศ. 2540)ชื่อ "3 หนุ่ม 3 มุม" ในปีต่างๆชื่อ "3 หนุ่ม 3 มุม" ในปีต่างๆ. - 3 หนุ่ม 3 มุม (13 เมษายน 2534 - 28 มีนาคม 2535, 1 เมษายน 2538 - 4 พฤษภาคม 2539, 28 กันยายน 2539 - 28 พฤศจิกายน 2541) - 3 หนุ่ม 3 มุม (ปีต่อมา) (4 เมษายน - 26 ธันวาคม 2535) - 3 หนุ่ม 3 มุม สามหก (2 มกราคม - 25 ธันวาคม 2536) - 3 หนุ่ม หลายมุม (1 มกราคม 2537 - 25 มีนาคม 2538) - 3 หนุ่ม มุมสบาย (11 พฤษภาคม - 21 กันยายน 2539)พัฒนาการของ "3 หนุ่ม 3 มุม" โดยย่อพัฒนาการของ "3 หนุ่ม 3 มุม" โดยย่อ. - 3 หนุ่ม 3 มุม ปี 2534- เริ่มต้นเรื่องราวของ 3 พี่น้องบ้านเบญจวรการ - 3 หนุ่ม 3 มุม (ปีต่อมา)- เอกพล เลื่อนขั้นเป็นหัวหน้าฝ่ายสินเชื่อ - ทศพล ทำงานประจำ - หลังจากที่ พีรพล สอบเอ็นทรานซ์ไม่ติด ก็ได้หนีออกจากบ้านเพื่อลงโทษตัวเอง (ตอน เอ็นทรานซ์หรือคือชีวิต ออกอากาศวันที่ 25 เมษายน 2535) - พีรพล เรียนมหาวิทยาลัยเอกชน - 3 หนุ่ม 3 มุม สามหก- ย้ายจากบ้านมาอยู่คอนโดมิเนียม โดยที่บ้านเก่าถูกเวนคืนที่ดินเนื่องจากมีการสร้างทางด่วน (ตอน "เวนคืน...เวรกรรม" , "หาบ้านใหม่" และ "คับที่ คับทาง" ออกอากาศวันที่ 19 , 26 ธันวาคม 2535 และ 2 มกราคม 2536 ตามลำดับ) - เป็นเหตุให้ ดำ-ยามประจำหมู่บ้าน ต้องหายไป - เป็นครั้งแรก ที่ ละคร 3 หนุ่ม 3 มุม เป็นซีรีส์ เช่น ซีรีส์ที่ 1 คับที่อยู่ได้ คับใจอยู่ยาก ซีรีส์ที่ 2 สามหนุ่ม สามหัวใจ - 3 หนุ่ม หลายมุม- เอกพลแต่งงาน (ตอน รับขวัญสมาชิกใหม่ ออกอากาศวันที่ 1 มกราคม 2537) - ทศพลเปิดออฟฟิศร่วมกับเพื่อน (เฮียอ้า, ลูกข่าง, และ จอห์น) (ตอน ลงหลักปักฐาน ออกอากาศวันที่ 15 มกราคม 2537) - ฟ้า ภรรยาของเอกพลประสบอุบัติเหตุเสียชีวิต ซึ่งเป็นช่วง 4 ตอนสำคัญที่ ถกลเกียรติ วีรวรรณ กลับมากำกับการแสดงให้ 3 หนุ่ม 3 มุม อีกครั้ง โดย 4 ตอนนี้มีชื่อตอนว่า คนในครอบครัว 1, คนในครอบครัว 2, เพราะเป็นพี่น้อง, และ หรือคือวันอำลา (ออกอากาศวันที่ 4 , 11 , 18 และ 25 มีนาคม 2538 ตามลำดับ) - 3 หนุ่ม 3 มุม ปี 2538- ทศพลต้องปิดออฟฟิศที่ทำกับเพื่อนๆ เนื่องจากขาดทุน - หลังจากฟ้าเสียชีวิต ทั้ง 3 หนุ่ม เอก, ทศ, พี ย้ายจากคอนโดฯไปอยู่ที่บ้านหลังใหม่ - ป้าดา และ แจ่ม 2 ตัวละครเอกต้องหายไป เนื่องจาก ป้าดา ต้องไปดูแลสามี แจ่มจึงต้องตามไปด้วย - เพิ่มตัวละครที่มีสีสันอย่าง ลุงเขต, คุณวิ, และน้องแหม่ม เพื่อนบ้านใหม่ของทั้ง 3 หนุ่ม - 3 หนุ่ม มุมสบาย- พีรพลไปศึกษาต่อต่างประเทศ - เอกพล และ ทศพล เปิดร้านอาหารที่ชื่อว่า "มุมสบาย" (20 ตอน) ในช่วงที่ พีรพล ไม่อยู่ และปิดร้าน มุมสบาย เมื่อพีรพลกลับมา - เพิ่ม 2 ตัวละครคือ แอ๊นท์ และ ป๋อง เป็นพนักงานที่ร้าน มุมสบาย และแยกย้ายกันไปหลังปิดร้าน - เฮียอ้า กลับมาปรากฏตัวอีกครั้งใน 3 หนุ่ม มุมสบาย - หลังจบ "3 หนุ่ม มุมสบาย" เพิ่ม 2 ตัวละคร คือ แอ๊ด เพื่อนของทศพล และ ปิ๋ว เพื่อนของพีรพล - 3 หนุ่ม 3 มุม ปี 2540- ทศพลไปเมืองนอก (3 ตอน) และกลับมาพร้อม นัท แฟนสาว - 3 หนุ่ม 3 มุม ปี 2541- เอกพลได้รับคำสั่งย้ายไปประจำที่ประเทศอังกฤษ - แม่ของนัท แฟนสาวของทศพล ต้องการรับตัวลูกสาวกลับอเมริกา - พีรพลถูกโจรที่ขึ้นบ้านทำร้าย บาดเจ็บอาการน่าเป็นห่วง - บทสรุปในตอนจบของ 3 หนุ่ม 3 มุม พี่น้องทั้ง 3 ได้แยกย้ายกันไปตามทางของแต่ละคน โดย เอกพล ย้ายไปเป็นผู้จัดการธนาคารที่กรุงลอนดอน, ทศพล แต่งงานและย้ายไปอยู่กับ นัท ที่สหรัฐอเมริกา, และ พีรพล เปิดร้านขายไส้กรอกร่วมกับ ปิ๋ว เพื่อนสนิท (ตอน สุดท้ายคือความทรงจำ ออกอากาศวันที่ 28 พฤศจิกายน 2541 ซึ่งในฉากสุดท้ายของเรื่องคือฉากที่สนามบินดอนเมืองโดยที่ทั้งเอกพล ทศพล และ พีรพล ยืนกอดกันเพื่อร่ำลา และในท้ายที่สุดเอกพล และ ทศพล ก็ได้แยกไปคนละทางเพื่อขึ้นเครื่อง ส่วนพีรพลยังคงยืนอยู่ที่เดิม ทั้ง 3 หนุ่ม ก็ได้แยกทางกันไปคนละมุม เหมือนกับชื่อเรื่อง 3หนุ่ม3มุม )รางวัลที่ได้รับรางวัลที่ได้รับ. - รางวัลโทรทัศน์ทองคำ ครั้งที่ 6 (พ.ศ. 2534)- บทโทรทัศน์ละครประเภทตลก ยอดเยี่ยม - ละครโทรทัศน์สำหรับเยาวชน ยอดเยี่ยม - รางวัลโทรทัศน์ทองคำ ครั้งที่ 10 (พ.ศ. 2538)- รายการโทรทัศน์สำหรับสถาบันครอบครัวยอดเยี่ยม - รางวัลโทรทัศน์ทองคำ ครั้งที่ 13 (พ.ศ. 2541)- รางวัลพิเศษ "เกียรติคุณแห่งความสำเร็จ" Television Achievement Special Awards - รางวัล สื่อมวลชวนดีเด่นเพื่อเยาวชน (ประเภทละครโทรทัศน์) (พ.ศ. 2541) โดย สำนักงานส่งเสริมและประสานงานเยาวชนแห่งชาติ สำนักนายกรัฐมนตรี (ส.ย.ช)ตอนอวสานของ "3 หนุ่ม 3 มุม" ตอนอวสานของ "3 หนุ่ม 3 มุม". เอกพล ได้รับการเลื่อนตำแหน่งให้ไปเป็นผู้จัดการธนาคารสาขากรุงลอนดอน ซึ่งเป็นสิ่งที่เจ้าตัวปฏิเสธมาตลอดเนื่องจากต้องการอยู่เมืองไทยเพื่อดูแลน้องชายคนเล็ก คือ พีรพล ทศพล เข้าพิธีแต่งงานแต่งงานกับ นัท ที่เมืองไทย และย้ายไปอยู่ที่ประเทศอเมริกาเพื่อช่วยดูแลร้านอาหารของคุณแม่ของนัท พีรพล เปิดร้านแฟรนไชส์ขายไส้กรอกหุ้นส่วนกับ ปิ๋ว (วิชัย จงประสิทธิ์พร) เพื่อนซี้ และรับรองกับพี่ชายว่าเป็นผู้ใหญ่เพียงพอที่จะรับผิดชอบชีวิตตัวเองได้แล้ว ซึ่งก็ทำให้เอกพลเบาใจตกลงไปรับตำแหน่งที่ลอนดอน ฉากอวสานจึงเป็นฉากแยกกันของทั้ง 3 หนุ่ม ที่สนามบินดอนเมือง โดยเป็นการส่ง เอกพล ไปลอนดอน และทศพลไปอเมริกา พีรพลบอกรักพี่ชายทั้งคู่ก่อนที่จะเดินก้าวไปข้างหน้าในฐานะผู้ที่จะรับผิดชอบชีวิตตัวเองโดยสมบูรณ์คอนเสิร์ต "3 หนุ่ม 3 ไมค์" คอนเสิร์ต "3 หนุ่ม 3 ไมค์". เมื่อขึ้นปีที่ 2 ละคร 3 หนุ่ม 3 มุม โด่งดังถึงขีดสุด ทำให้มีการจัดคอนเสิร์ตใหญ่ชื่อ "คอนเสิร์ต 3 หนุ่ม 3 ไมค์" ขึ้นเมื่อวันที่ 14 มีนาคม พ.ศ. 2535 ณ MBK Hall มาบุญครองเซ็นเตอร์ ซึ่งเป็นสถานที่จัดคอนเสิร์ตขนาดใหญ่ที่สุดในเวลานั้น คอนเสิร์ตประสบความสำเร็จมากจนกระทั่งต้องมีการทัวร์คอนเสิร์ต 3 หนุ่ม 3 ไมค์ตามเมืองใหญ่ไปทั่วประเทศเพลงประกอบละครเพลงประกอบละคร. - 3 หนุ่ม 3 มุม ปี 2534- 3 หนุ่ม 3 มุม ร้องโดย เรวัต พุทธินันทน์ (อัลบั้มรวมเพลงละครสามหนุ่มสามมุม) - 3 หนุ่ม 3 มุม ปี 2535- 3 หนุ่ม 3 มุม (ปีต่อมา) หรือ 3 หนุ่ม 3 มุม (ปี 35) ร้องโดย กบ แท่ง มอส (อัลบั้มสำคัญชุดตะกายดาว) - 3 หนุ่ม 3 มุม ปี 2536- สามหนุ่ม สามมุม สามหก หรือ จากคนละมุม ร้องโดย กบ แท่ง มอส (อัลบั้มรวมเพลงละครสามหนุ่มสามมุม) - คับที่อยู่ได้ คับใจอยู่ยาก ร้องโดย กบ ทรงสิทธิ์ (อัลบั้มเพลงประกอบละครวันนี้ที่รอคอย) - ร้อน ขับร้อง โดย มอส ปฏิภาณ ปฐวีกานต์ (อัลบั้มเพลงประกอบละครวันนี้ที่รอคอย) - 3 หนุ่ม 3 มุม ปี 2537- สามหนุ่ม หลายมุม หรือ 3 หนุ่ม 3 มุม (ปี 37) ร้องโดย กบ แท่ง มอส (อัลบั้มรวมเพลงละครสามหนุ่มสามมุม) - นายเชื่อเราเถอะ (end-title) ร้องโดย กบ แท่ง มอส (อัลบั้มรวมเพลงละครสามหนุ่มสามมุม) - 3 หนุ่ม 3 มุม ปี 2538- ความผูกพัน ร้องโดย กบ แท่ง มอส (อัลบั้มรวมเพลงละครสามหนุ่มสามมุม) - 3 หนุ่ม 3 มุม ปี 2539- กันและกัน ร้องโดย กบ แท่ง (อัลบั้มรวมเพลงละครมงกุฎดอกส้ม) - 3 หนุ่ม 3 มุม ปี 2540- กันและกัน ร้องโดย กบ แท่ง มอส - รัก (end-title) ร้องโดย ภูวนาท คุนผลิน - 3 หนุ่ม 3 มุม ปี 2541- วันนี้เธอบอกรักหรือยัง ร้องโดย กบ แท่ง มอส (อัลบั้มรวมเพลงละคร 'X Track 1) - วันนี้เธอบอกรักหรือยัง (end-title) ร้องโดย เทเรซ่า อากีล่าร์ (อัลบั้มรวมเพลงละคร 'X Track 1)มรดกโฆษณาชุด "3 หนุ่ม 3 มุม ทั่วไทย" มรดก. โฆษณาชุด "3 หนุ่ม 3 มุม ทั่วไทย". ปีพ.ศ. 2545 3 หนุ่ม 3 มุม - กบ แท่ง มอส กลับมาฮือฮา อีกครั้งกับซีรีส์โฆษณาเครือข่ายโทรศัพท์เคลื่อนที่ DTAC ชุด "3 หนุ่ม 3 มุม ทั่วไทย" จำนวนทั้งสิ้น 27 เวอร์ชันออกอากาศทางสถานีโทรทัศน์ทุกช่องตลอดเดือนมกราคม โดยออกวันละ 1 ตอน เรียกได้ว่าการเปิดตัว DTAC โดยเอา 3 หนุ่มมาเป็นพรีเซ็นเตอร์ประสบความสำเร็จมากๆการออกโทรทัศน์ การออกโทรทัศน์. หลังจาก 3 หนุ่ม 3 มุม ได้อวสานไป แต่แฟนๆยังคงเรียกร้องการกลับมาของ 3 หนุ่ม 3 มุม กบ-แท่ง-มอส ทำให้ตลอดสิบปีหลังจากละครอวสานไป กบ-แท่ง-มอส ยังคงถูกเชิญไปออกรายการวาไรตี้และทอล์คโชว์ต่างๆอยู่เสมอ ได้แก่ สมอลล์ทอล์ค, วันวานยังหวานอยู่, สะบัดช่อ, ตีสิบ, สาระแน และอีกมากมาย 8 กันยายน พ.ศ. 2545 กบ-แท่ง-มอส ร่วมฉลองในคอนเสิร์ต 10 ปี เอ็กแซ็กท์ ณ อิมแพ็ค อารีน่า เมืองทองธานี ณ คอนเสิร์ตนี้ทั้ง 3 หนุ่มได้ปล่อยมุกตลกว่าเป็นบอยแบนด์ที่มีชื่อย่อว่า ก.ท.ม. หลังจากนี้จึงได้มีการนำไปเป็นคำถามปัญหากวนๆถึงความหมายของตัวย่อ ก.ท.ม. 12 พฤษภาคม พ.ศ. 2549 กบ-แท่ง-มอส ในฐานะ 3 หนุ่ม 3 มุม อีกครั้งในรายการ "ขอบอก" เพื่อฉลองครบรอบ "15 ปี 3 หนุ่ม 3 มุม" หลังจากรายการนี้จึงได้มีความคิดในการกลับมาของ 3 หนุ่ม 3 มุม ในรูปแบบรายการวาไรตี้ โดยพิธีกร 3 หนุ่ม ซึ่งออกอากาศอยู่ในปัจจุบันวาไรตี้และทอล์คโชว์ "3 หนุ่ม 3 มุม""3 หนุ่ม 3 มุม วาไรตี้" วาไรตี้และทอล์คโชว์ "3 หนุ่ม 3 มุม". "3 หนุ่ม 3 มุม วาไรตี้". แรกเริ่มออกอากาศทุกวันเสาร์ ทาง โมเดิร์นไนน์ทีวี เวลา 12.00-12.50 น. (เทปที่ 1-13) ต่อมาเปลี่ยนเวลาเป็น 13.10-14.00 น. (เทปที่ 14-39) ออกอากาศ 7 เมษายน พ.ศ. 2550 – 29 ธันวาคม พ.ศ. 2550"3 หนุ่ม 3 มุม ทูไนท์" "3 หนุ่ม 3 มุม ทูไนท์". ออกอากาศทุกวันพุธ ทางสถานีวิทยุโทรทัศน์กองทัพบก เวลา 22.20-23.10 น. โดยออกอากาศครั้งแรกเมื่อ 16 มกราคม พ.ศ. 2551 - 27 มกราคม พ.ศ. 2553คอนเสิร์ต 3 หนุ่ม 3 ไมค์ 2008 คอนเสิร์ต 3 หนุ่ม 3 ไมค์ 2008. ปี พ.ศ. 2551 กบ แท่ง มอส กลับมาจับไมค์เปิดคอนเสิร์ตในตำนานอีกครั้งใช้ชื่อว่า "คอนเสิร์ต 3 หนุ่ม 3 ไมค์ 2008" ในวันที่ 3-5 ตุลาคม ณ เมืองไทยรัชดาลัยเธียเตอร์ โดยเปิดการแสดงทั้งหมด 5 รอบ (และยังมี รอบสื่อมวลชนอีก 1 รอบ) คอนเสิร์ตประสบความสำเร็จด้วยดีจากที่เปิดขายบัตร 3 รอบ ต้องมีการเพิ่มอีก 2 รอบ และได้สร้างความประทับใจให้แก่ผู้ชมเป็นอันมากการกลับมาออกอากาศใหม่ของ "3 หนุ่ม 3 มุม" การกลับมาออกอากาศใหม่ของ "3 หนุ่ม 3 มุม". ปี พ.ศ. 2552 บริษัท GMM Grammy เปิดโทรทัศน์ผ่านดาวเทียม GMM Channel ซึ่งมี Acts Channel ที่ออกอากาศละคร Exact รวมอยู่ในนั้น 3 หนุ่ม 3 มุม จึงได้กลับมาฉายใหม่ตั้งแต่ตอนแรก โดยเริ่มตอนที่ 1 ของ 3 หนุ่ม 3 มุม ปี 1 ตั้งแต่วันที่ 4 เม.ย.52 โดยฉายตอนใหม่ทุกวันเสาร์ - อาทิตย์ เวลา 8.00 น.และ 17.00 น. และ วันพฤหัสบดี - ศุกร์ เวลา 10.00น. และ 16.00น.</doc>
