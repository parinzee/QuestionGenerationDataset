<doc id="254442" url="https://th.wikipedia.org/wiki?curid=254442" title="เดอะฟอกออฟวอร์">เดอะฟอกออฟวอร์ เดอะฟอกออฟวอร์: อีเลฟเวนเลสเซินส์ฟรอมเดอะไลฟ์ออฟโรเบิร์ต แม็กนามารา () (พ.ศ. 2546) คือภาพยนตร์สารคดีจากสหรัฐอเมริกาที่กำกับโดย เออร์โรล มอร์ริส เกี่ยวกับชีวิตและช่วงเวลาของโรเบิร์ต แม็กนามารา อดีตรัฐมนตรีว่าการกระทรวงกลาโหมแห่งสหรัฐอเมริกา เดอะ ฟอก ออฟ วอร์นำเสนอถึงความไม่แน่นอนในสนามรบระหว่างสงคราม ภาพยนตร์เรื่องนี้ได้รับรางวัลออสการ์ ประเภทภาพยนตร์สารดคียอดเยี่ยม และหลักการ หลักการ. เดอะ ฟอก ออฟ วอร์ ใช้การตัดต่อภาพระหว่างเทปบันทึกการสนทนาของคณะรัฐมนตรีแห่งสหรัฐอเมริกา และการสัมภาษณ์โรเบิร์ต แม็กนามารา วัยแปดสิบห้าปี นำเสนอชีวิตของเขาตั้งแต่ช่วงที่ทำงานในกองทัพระหว่างสงครามโลกครั้งที่สอง ประธานบริษัทฟอร์ดมอเตอร์ และรัฐมนตรีว่าการกระทรวงกลาโหมแห่งสหรัฐอเมริกา ในรัฐบาลของประธานาธิบดีเคนเนดี และจอห์นสัน เพื่ออำนวยการสงครามเวียดนาม เนื้อหาในช่วงการทำงานในฐานะรัฐมนตรีว่าการกระทรวงกลาโหมนี้เน้นถึงความป่าเถื่อนของสงครามในช่วงเวลาของมัน และสาเหตุที่เขาถูกเชิญขึ้นรับตำแหน่งรัฐมนตรีทั้ง ๆ ที่เขาแทบจะไม่มีประสบการณ์ด้านการทหารแรงบันดาลใจในการสร้าง แรงบันดาลใจในการสร้าง. จากการปรากฏตัวของเออร์โรล มอร์ริส ที่มหาวิทยาลัยแคลิฟอร์เนีย เบิร์กลีย์ ใน พ.ศ. 2547 เขากล่าวว่าเขาได้รับแรงบันดาลใจมาจากหนังสือสารคดีของแม็คนามารา (เขียนร่วมกับเจมส์ ไบรท์) Wilson's Ghost: Reducing the Risk of Conflict, Killing, and Catastrophe in the 21st Century (พ.ศ. 2544) มอร์ริสใช้เวลาสัมภาษณ์แม็คนามารายี่สิบชั่วโมง ซึ่งตัวสารคดีสองชั่วโมงนี้สรุปเนื้อหาสิบเอ็ดบทจาก In Retrospect: The Tragedy and Lessons of Vietnam (พ.ศ. 2538) เขาแนะนำและกล่าวถึงบทเรียนจากการสัมภาษณ์ว่า "เมฆหมอกแห่งสงคราม" (The fog of war) เนื่องจากแม็คนามาราไม่เห็นด้วยกับการตีความหมายของมอร์ริส ในเหตุการณ์ที่เบิร์กลีย์ เขาจึงเพิ่มเติมให้ภาพยนตร์นี้สมบูรณ์ด้วยการเพิ่มเติมสิบบทเรียนในรุ่นดีวีดี แต่เมื่อถูกถามถึงการประยุกต์ใช้สิบเอ็ดบทเรียนจาก In Retrospect ในการรุกรานอิรัก พ.ศ. 2546 แม็คนามาราปฏิเสธที่จะตอบและให้เหตุผลว่าอดีตรัฐมนตรีจะต้องไม่วิจารณ์นโยบายของรัฐมนตรีที่ยังดำรงตำแหน่ง เขากล่าวว่าคนอื่นสามารถประยุกต์ใช้สิบเอ็ดบทเรียนในสงครามอิรักได้ แต่เขาจะไม่ทำ อีกทั้งยังกล่าวว่าบทเรียนของเขานั้นเป็นมุมมองทั่วไปของสงคราม มิได้มีความจำเพาะเจาะจงบทเรียนชีวิตสิบเอ็ดบทของโรเบิร์ต แม็คนามาราบทเรียนชีวิตสิบเอ็ดบทของโรเบิร์ต แม็คนามารา. 1. เรียนรู้ศัตรูของคุณ 2. ความมีเหตุผลจะไม่ช่วยอะไรเรา 3. มันมีอะไรมากไปกว่าเรื่องของบุคคลคนเดียว 4. ทำให้เกิดประสิทธิภาพสูงสุด 5. หลักแห่งความได้สัดส่วนควรจะเป็นแนวทางของสงคราม 6. เอาข้อมูลมา 7. ความเชื่อและสิ่งที่เห็นมักจะผิดทั้งคู่ 8. จงมีความพร้อมที่จะตรวจสอบเหตุผลของคุณอีกครั้ง 9. เพื่อการทำสิ่งดี คุณอาจจะต้องยุ่งเกี่ยวกับความเลว 10. อย่าพูดว่าไม่เคย 11. คุณไม่มีทางเปลี่ยนธรรมชาติของมนุษย์สิบบทเรียนเพิ่มเติมจากแม็คนามารา สิบบทเรียนเพิ่มเติมจากแม็คนามารา. ส่วนเสริมนี้ปรากฏในส่วนพิเศษของรุ่นดีวีดี1. มนุษยชาติจะไม่กำจัดสงครามในศัตวรรษนี้ แต่เราสามารถลดความป่าเถื่อนของสงคราม ระดับการสังหาร ด้วยการใช้หลักการ "," โดยเฉพาะอย่างยิ่ง "หลักแห่งความได้สัดส่วน" 2. การรวมกันอย่างไร้ขีดจำกัดของความล้มเหลวของมนุษย์และอาวุธนิวเคลียร์จะนำไปสู่การทำลายล้างประเทศชาติ 3. พวกเรา (สหรัฐอเมริกา) คือชาติที่มีอำนาจสูงสุดทั้งในด้านเศรษฐกิจ การเมืองและการทหาร และจะเป็นเช่นนี้ไปในอีกหลายทศวรรตข้างหน้า แต่เราไม่ใช่ผู้รอบรู้ ถ้าเราไม่สามารถโน้มน้าวชาติอื่นที่มีความสนใจและมีค่านิยมในการใช้อำนาจเพื่อความชอบธรรมเหมือนกันได้แล้วไซร้ เราก็ไม่ควรจะฉายเดี่ยวยกเว้นการป้องกันทวีปอเมริกา อลาสกา และฮาวายโดยตรง ซึ่งดูเหมือนจะไม่เป็นที่ต้องการ 4. หลักการทางศีลธรรมมักจะชี้นำนโยบายการต่างประเทศและการป้องกันประเทศได้หลายรูปแบบ แต่แน่นอนว่าเราควรจะตั้งเป้าหมายหลักในนโยบายต่างประเทศของอเมริกา และมันต้องเป็นนโยบายระดับโลกคือการทำลายล้างชีวิตผู้คนที่เกิดขึ้นในศัตวรรตนี้ การทำลายชีวิต 160 ล้านที่เกิดขึ้นในศัตวรรษที่ยี่สิบ 5. เรา ชาติที่ร่ำรวยที่สุดในโลก ล้มเหลวในการรับผิดชอบต่อคนยากจนของเราและคนจนในโลก ล้มเหลวที่จะช่วยพัฒนาชีวิตความเป็นอยู่คนจนในแง่ของสิ่งมูลฐานอันประกอบด้วยสารอาหาร การอ่านเขียน สุขภาพและการจ้างงาน 6. ผู้บริหารบริษัมจะต้องรู้ว่ามันไม่มีข้อขัดแย้งอะไรเลยระหว่างใจอ่อนและใจแข็ง แน่นอนว่าพวกเขามีภาระที่ต้องรับผิดชอบผุ้ถือหุ้น แต่พวกเขาก็มีภาระที่ต้องรับผิดชอบต่อลูกจ้าง ลูกค้า และสังคมของบริษัทเช่นกัน 7. ประธานีธิบดีเคนเนดีเชื่อในความรับผิดชอบชั้นต้นของประธานาธิบดี แน่นอนว่าความรับผิดชอบชั้นต้นของประธานาธิบดีนั้นคือการนำพาประเทศให้พ้นจากสงครามให้มากที่สุดเท่าที่จะทำได้ 8. สงครามนั้นเป็นเครื่องมือโดยการสร้างความไม่ลงรอยระหว่าง/ภายในประเทศ และการแทรกแทรงทางเศรษฐกิจนั้นยากนักที่จะมีประสิทธิภาพ ดังนั้น เราควรจะสร้างระบบศาลนานาชาติที่อิงหลักนิติศาสตร์ ที่ซึ่งอเมริกาปฏิเสธที่จะสนับสนุน ที่จะมารับผิดชอบต่ออาชญากรรมต่อมนุษยชน 9. ถ้าเราต้องยุ่งเกี่ยวกับอาชญากรในโลกนี้อย่างมีประสอทธิภาพ เราจะต้องพัฒนาความรู้ความเข้าใจ ฉัน (แม็คนามารา) ไม่ได้หมายถึงความเห็นอกเห็นใจนะ แต่หมายถึงความเข้าใจเพื่อที่จะตอบโต้การโจมตีต่อเราและโลกตะวันตก 10. หนึ่งในอันตรายที่ใหญ่หลวงที่สุดที่เรากำลังเผชิญในทุกวันนี้คือความเสี่ยงที่ผู้ก่อการร้ายจะมืออาวุธทำลายล้างสูงไว้ในครอบครอง ซึ่งเป็นผลมาจากความล้มเหลวของการดูแลปกครองที่จำกัด เราในอเมริกากำลังสร้างความล้มเหลวนั่น</doc>
