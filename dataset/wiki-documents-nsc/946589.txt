<doc id="946589" url="https://th.wikipedia.org/wiki?curid=946589" title="อเดบาโย กาเดโบ">อเดบาโย กาเดโบ อเดบาโย กาเดโบ (เกิดวันที่ 30 พฤษภาคม ค.ศ. 1974) เป็นอดีตนักฟุตบอลชาวไนจีเรีย เคยเป็นหัวหน้าผู้ฝึกสอนของสโมสรฟุตบอลสุพรรณบุรีในไทยลีกการเล่นฟุตบอล การเล่นฟุตบอล. ในปี ค.ศ. 1993 กาเดโบได้เล่นให้กับสเตชันแนรีสโตร์ ก่อนที่จะถูกเรียกตัวติดทีมชาติอายุไม่เกิน 20-23 ปีในช่วง ค.ศ. 1990-1993 ต่อมาปี ค.ศ. 1994–1998 เขาได้เล่นให้กับอัล-เบิร์จ ก่อนที่จะย้ายไปบีอีซี เทโรศาสน ในปี ค.ศ. 1998 ปีถัดมา เขาถูกปล่อยยืมตัวให้กับมุฮุนบากัน และกลับมาเล่นให้กับเทโร ช่วยพาทีมคว้าแชมป์ไทยพรีเมียร์ลีกในฤดูกาล 2000-2001 และเคยพาทีมไปถึงรอบก่อนรองชนะเลิศของแชมเปียนส์ลีก และในปี ค.ศ. 2004 เขาย้ายไปอินโดนีเชียเพื่อเล่นให้กับสโมสรเปอกันบารูการจัดการทีม การจัดการทีม. ในช่วงปี ค.ศ. 2007-2009 กาเดโบเป็นหัวหน้าผู้ฝึกสอนของกรุงเทพคริสเตียน และเคยพาทีมคว้าแชมป์อายุไม่เกิน 15 ปีในรายการไทแซคแชมเปียนชิป ต่อมาในปี ค.ศ. 2010 เขาได้รับตำแหน่งผู้ช่วยผู้ฝึกสอนของการท่าเรือ ซึ่งเป็นปีที่สโมสรคว้าแชมป์เอฟเอคัพ ต่อมาในปี ค.ศ. 2013 เขาทำหน้าที่เป็นประธานเทคนิคและโค้ชทีมเยาวชนของสุพรรณบุรี โดยพาทีมคว้ารองแชมป์ในการแข่งขันชิงแชมป์เยาวชนแห่งชาติ และในฤดูกาล 2014 เขาทำหน้าที่เป็นโค้ชชั่วคราวของสุพรรณบุรี คุมทีมประมาณ 5 นัด ไม่แพ้ใคร และพาทีมเข้าถึงรอบก่อนรองชนะเลิศของเอฟเอคัพ ในเดือนพฤษภาคม ค.ศ. 2017 กาเดโบได้รับการแต่งตั้งให้เป็นหัวหน้าผู้ฝึกสอนชั่วคราวของสุพรรณบุรีอีกครั้ง โดยแทนที่ของวรวุฒิ ศรีมะฆะ ที่ย้ายไปคุมทีมชาติไทย ยู-23 กาเดโบคุมทีมนัดแรกในนัดที่สุพรรณบุรีเปิดบ้านเอาชนะราชนาวี 2-0 และในเดือนถัดมา เขาได้เป็นหัวหน้าผู้ฝึกสอนของสุพรรณบุรีอย่างเป็นทางการ ช่วงต้นฤดูกาล 2018 กาเดโบคุมทีมสุพรรณบุรีไม่แพ้ใคร 10 นัดติดต่อกัน ก่อนที่จะถูกหยุดสถิติในนัดที่เปิดบ้านแพ้การท่าเรือ 1-2 เมื่อวันที่ 11 พฤษภาคม เมื่อวันที่ 23 มิถุนายน ค.ศ. 2018 กาเดโบประกาศลาออกจากตำแหน่งหัวหน้าผู้ฝึกสอนของสุพรรณบุรี หลังจากพาทีมบุกไปพ่ายชลบุรี 0-2</doc>
