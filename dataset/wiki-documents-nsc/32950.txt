<doc id="32950" url="https://th.wikipedia.org/wiki?curid=32950" title="คณะนิเทศศาสตร์ จุฬาลงกรณ์มหาวิทยาลัย">คณะนิเทศศาสตร์ จุฬาลงกรณ์มหาวิทยาลัย คณะนิเทศศาสตร์ จุฬาลงกรณ์มหาวิทยาลัย เป็นคณะนิเทศศาสตร์แห่งแรกของประเทศไทย และเป็นคณะที่ 14 ของจุฬาลงกรณ์มหาวิทยาลัยประวัติ ประวัติ. จุฬาลงกรณ์มหาวิทยาลัยได้เปิดสอนวิชาการหนังสือพิมพ์ขึ้นตั้งแต่ พ.ศ. 2482 ซึ่งเป็นหลักสูตรในระดับอนุปริญญา สังกัดในคณะอักษรศาสตร์และวิทยาศาสตร์ หลังจากนั้นในปี พ.ศ. 2497 ได้มีการโอนการศึกษาวิชาการหนังสือพิมพ์จากจุฬาลงกรณ์มหาวิทยาลัย ไปทำการสอนที่มหาวิทยาลัยวิชาธรรมศาสตร์และการเมือง โดยได้เปิดสอนในระดับปริญญาตรี ซึ่งเป็นการสิ้นสุดการสอนในสาขานิเทศศาสตร์ในจุฬาลงกรณ์มหาวิทยาลัยตั้งแต่นั้นมา จุฬาลงกรณ์มหาวิทยาลัยได้จัดการเรียนการสอนในสาขาวิชานิเทศศาสตร์อีกครั้งในแผนกสื่อสารมวลชนและการประชาสัมพันธ์ สังกัดอยู่กับคณะรัฐศาสตร์ เมื่อวันที่ 5 กรกฎาคม พ.ศ. 2508 ดังนั้น จึงถือเอาวันที่ 5 กรกฎาคมของทุกปี เป็นวันคล้ายวันสถาปนาคณะนิเทศศาสตร์ หลักจากนั้น ในปี พ.ศ. 2509 ได้พระราชกฤษฎีกาจัดตั้ง "แผนกสื่อสารมวลชนและการประชาสัมพันธ์" ซึ่งเป็นแผนกอิสระ มีฐานะเทียบเท่าคณะหนึ่งในจุฬาลงกรณ์มหาวิทยาลัย โดยมีสีน้ำเงิน (Royal Blue) เป็นสีประจำแผนกอิสระฯ และมีสัญลักษณ์เป็นแตรสังข์ ต่อมาจึงได้รับการยกฐานะขึ้นเป็น "คณะนิเทศศาสตร์" เมื่อปี พ.ศ. 2517 นับเป็นคณะที่ 14 ของจุฬาลงกรณ์มหาวิทยาลัย โดยมี ศ.บำรุงสุข สีหอำไพ เป็นคณบดีคนแรก ปัจจุบันคณะนิเทศศาสตร์ ตั้งอยู่ทางฝั่งตะวันตกของถนนพญาไท (ตรงข้ามกับคณะวิทยาศาสตร์) ในพื้นที่บริเวณเดียวกับคณะนิติศาสตร์ โดยมีอาคารทำการของคณะฯ 3 อาคาร คือ อาคารนิเทศศาสตร์ 1 อาคารนิเทศศาสตร์ 2 และอาคารมงกุฎสมมติวงศ์ เป็นอาคารสูง 12 ชั้น เพียบพร้อมไปด้วยอุปกรณ์ทางการสื่อสารมวลชนที่ทันสมัย และอาคารพินิตประชานาถซึ่งเป็นอาคารเรียนส่วนกลางของมหาวิทยาลัยซึ่งใช้ร่วมกับคณะนิติศาสตร์หน่วยงานหน่วยงาน. - ภาควิชาการภาพยนตร์และภาพนิ่ง - ภาควิชาการประชาสัมพันธ์ - ภาควิชาการสื่อสารมวลชน - ภาควิชาวาทวิทยาและสื่อสารการแสดง - ภาควิชาวารสารสนเทศหลักสูตรเพลงประจำคณะ เพลงประจำคณะ. เพลงนี้ครูแก้ว อัจฉริยะกุลและครูเอื้อ สุนทรสนานร่วมกันประพันธ์ให้นิสิตสื่อสารมวลชนและการประชาสัมพันธ์ จุฬาลงกรณ์มหาวิทยาลัย เพื่อเป็นเพลงประจำคณะ ตลอดจนประจำนักสื่อสารมวลชนและนักประชาสัมพันธ์โดยทั่วไปด้วย สองครูเพลงผู้เลื่องชื่อท่านนี้มิได้ประพันธ์เพลงร่วมกันตามลำพังมาเป็นระยะเวลานาน เพลงนี้จึงนับว่าเป็นผลงานการประพันธ์เพลงร่วมกันครั้งสำคัญอีกชิ้นหนึ่ง ซึ่งประพันธ์เสร็จสิ้นเมื่อวันที่ 17 มิถุนายน พ.ศ. 2509ละครเวที ละครเวที. นิสิตคณะนิเทศศาสตร์ จุฬาลงกรณ์มหาวิทยาลัยจัดกิจกรรมละครเวทีขึ้นเป็นประจำ นับตั้งแต่ พ.ศ. 2529 เพื่อให้เกิดกิจกรรมที่นิสิตในคณะได้ใช้โอกาสในการร่วมมือกันทำละคร เป็นการสร้างความสัมพันธ์ระหว่างรุ่นพี่รุ่นน้อง ในคณะ โดยมีรายชื่อละครเวที ดังต่อไปนี้- 2511 - เรียนรัก - 2512 - ผาลั่น - 2513 - ศรีธรรมาโศกราช - 2515 - ราโชมอน - 2517 - ชีสิน - 2529 - ยอยี่ อยากจะฝันอย่างนี้สามสี่ชาติ - 2529 - Try Out มึงจะเอากูมั๊ย - 2530 - 7 เซียนซามูไร - 2532 - อัศวินโต๊ะกลม - 2533 - Once upon a time in the west - 2534 - ขจร ผู้เกลียดวิชาประวัติศาสตร์ - 2535 - สุภาพบุรุษสุดปลายจมูก - 2536 - ขอร้องเถอะ - 2537 - วีรบุรุษเจ้าสำราญ - 2538 - ยอดชายนายบังเอิญ- 2539 - มหัศจรรย์บัลลังก์อลเวง - 2540 - แก๊งสเตอร์ และเธอคนเดียว - 2541 - วิเศษนิยม - 2542 - ร้านสะดวกหลอน - 2543 - กาลคืนหนึ่ง - 2544 - อีสป เวตาล นิทานฮัดช่า - 2545 - นิทราวาณิชย์ - 2546 - ลำซิ่งซิงเกอร์ - 2547 - ซานเทียน หอนางฟ้า ยามหายุทธ - 2548 - THE LUCIANOs - 2549 - เทพนิยำ คนอลหม่าน นิทานอลเวง - 2550 - เปิด(กระ)โปงคอนแวนต์ - 2551 - คาเฟ่สีรุ้ง คณะวุ่น คดีป่วน - 2552 - วิมานมายา - 2553 - The Finalé โรงละคร ความรัก นักประพันธ์- 2554 - Westonhood - 2555 - วงกฎ - 2556 - ปิ๊กกะแอน - 2557 - INWHITE "เห็นผลได้ในสองสัปดาห์" - 2558 - The Villa Smaris ขอเซอร์วิสให้วิลิศมาหรา - 2559 - Secret Alert ห้ามเปิด ก่อนได้รับอนุญาต - 2560 - Bharata Shaadi สะบัดส่าหรีหนีโสดบุคคลที่มีชื่อเสียง</doc>
