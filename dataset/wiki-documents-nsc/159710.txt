<doc id="159710" url="https://th.wikipedia.org/wiki?curid=159710" title="เตงจี๋">เตงจี๋ เตงจี๋ (; ) ทูตลิ้นทองของฝ่ายจ๊กก๊ก มีชื่อรองว่า โป๊ะโหมว เป็นชาวเมืองซินเอี๋ย เริ่มรับราชการในตำแหน่งเสนาบดีของราชวงศ์ฮั่น และหลังจากที่ราชวงศ์ฮั่นล่มสลายได้ย้ายไปอยู่ที่เสฉวน อาศัยอยู่ที่เซ็งโต๋ แรกทีเดียวมีหน้าที่เป็นขุนนางเล็ก ๆ คอยรับใช้ในในราชสำนัก ต่อมาได้สร้างชื่อเสียงด้วยวาทะศิลป์และความเฉลียวฉลาด พระเจ้าเล่าเสี้ยนจึงได้แต่งตั้งให้มีตำแหน่งสูงขึ้น เมื่อโจผีขึ้นครองราชย์แทนโจโฉแล้ว ได้ยกกองทัพทั้งหมด 4 สาย และอีกหนึ่งสายโดยส่งจดหมายไปขอความร่วมมือกับซุนกวน ให้ง่อก๊กยกไปตีจ๊ก๊กพร้อมกันตามคำแนะนำของสุมาอี้รวมทั้งหมดเป็น 5 สาย พระเจ้าเล่าเสี้ยนซึ่งเพิ่งครองราชย์ใหม่ ๆ ไม่รู้จะจัดการกับปัญหาอย่างไร เพราขงเบ้งก็ไม่ออกว่าราชการโดยอ้างว่า ป่วย บรรดาขุนนางทั้งหลายรุดไปเยี่ยม แต่ขงเบ้งก็ไม่เปิดบ้านพบ พระเจ้าเล่าเสี้ยนต้องเสด็จไปเอง เมื่อได้สนทนาไปแล้ว ขงเบ้งบอกว่าทัพ 4 สายของโจผี ตนได้สลายไปแล้วด้วยแผนของตน ขาดแต่ทัพของง่อก๊กเท่านั้น ที่ยังขาดคนที่เหมาะสมเป็นทูตไปเจรจากับซุนกวน เกลี้ยกล่อมให้ซุนกวนเปลี่ยนใจมาเป็นพันธมิตรกับจ๊กก๊กดังเดิม เมื่อพระเจ้าเล่าเสี้ยนได้ยินดังนั้นก็คลายพระทัย และเสด็จกลับ แต่ขงเบ้งก็ยังไม่ยอมให้เหล่าขุนนางเข้าพบอีก มีแต่เตงจี๋คนเดียวที่หัวเราะอยู่ข้างนอกเพราะรู้ถึงใจขงเบ้ง ขงเบ้งเห็นเช่นนั้น จึงให้เตงจี๋เข้าพบคนเดียวเท่านั้น เมื่อได้สนทนากับเตงจี๋ ขงเบ้งถามเตงจี๋ว่า สถานการณ์เช่นนี้ท่านเห็นเป็นอย่างไร เตงจี๋ตอบว่า ควรเป็นพันธมิตรกับซุนกวนเพื่อต่อต้านวุยก๊กที่เข้มแข็งกว่า ขงเบ้งเห็นด้วยเพราะตรงกับความคิดตน และบอกว่า ท่านเป็นผู้ที่เหมาะสมที่สุดในการเป็นทูตครั้งนี้ เมื่อเตงจี๋เดินทางไปถึงง่อก๊ก ฝ่ายซุนกวนไม่รู้จะทำอย่างไร แต่ได้ตั้งหม้อน้ำเดือดใบใหญ่ไว้หน้าท้องพระโรงเพื่อขู่เตงจี๋ เตงจี๋คาราวะซุนกวน แต่ไม่ก้มกราบ เตียวเจียวถามว่า ไฉนท่านจึงไม่ก้มกราบ เตงจี๋ตอบว่า ทูตของก๊กที่ใหญ่กว่าไม่ต้องกราบเจ้าก๊กที่เล็กกว่าหรอก บรรดาขุนนางง่อก๊กไม่พอใจ เตงจี๋จึงพูดว่า เรามาดี เพื่อชี้ให้เห็นถึงข้อดีร้ายต่อการณ์ครั้งนี้ แต่ท่านไม่จริงใจต่อข้าพเจ้า ตั้งหม้อเดือดไว้จะต้มข้าพเจ้า เช่นนั้นข้าพเจ้าสู้ลงไปต้มให้สุกสมใจท่านดีกว่า ว่าแล้วเตงจี๋ก็จะวิ่งลงหม้อ ซุนกวนตกใจได้ห้ามปรามไว้ เตงจี๋หัวเราะ และสั่งให้เตงจี๋ไปเจรจากับตนเป็นการส่วนตัวหลังท้องพระโรง เมื่อได้เจรจากันแล้วเตงจี๋ชี้ให้เห็นว่า จ๊กก๊กกับง่อก๊กอ่อนกว่าควรจะรวมมือกันเพื่อต่อต้านวุยก๊กที่แข็งกว่า ถ้าจ๊กก๊กล่มสลาย ง่อก๊กก็อยู่ไม่ได้ และถ้าง่อก๊กล่มสลาย จ๊กก๊กก็อยู่ไม่ได้อีกเช่นกัน ซุนกวนได้ยินดังนั้นจึงชอบใจมาก ยกย่องเตงจี๋ว่าเป็นทูตลิ้นทอง และตกลงเป็นสัมพันธมิตรกับจ๊กก๊ก</doc>
