<doc id="232828" url="https://th.wikipedia.org/wiki?curid=232828" title="ฟรายเดย์สรรพสินค้า">ฟรายเดย์สรรพสินค้า ฟรายเดย์สรรพสินค้า หรือห้างฟรายเดย์ เป็นห้างสรรพสินค้าแห่งแรกของจังหวัดอุตรดิตถ์ ตั้งอยู่ที่ 172 ถนนบรมอาสน์ ตำบลท่าอิฐ อำเภอเมือง จังหวัดอุตรดิตถ์ 53000 อยู่ชั้นที่1 และ 2 ของ โรงแรมฟรายเดย์ ก่อสร้างขึ้นเมื่อปี พ.ศ. 2534 ก่อตั้งโดย นายสุนันท์ สีหลักษณ์การก่อสร้าง การก่อสร้าง. เดิมพื้นที่ตั้งห้างฟรายเดย์ปัจจุบัน เป็นพื้นที่โรงสีข้าวเก่าของนายสุนันท์ สีหลักษณ์ โดยได้เริ่มก่อสร้างห้างสรรพสินค้าและโรงแรม 7 ชั้น การก่อสร้างห้างสรรพสินค้าใช้เวลา 2 ปี มีการปรับปรุงแก้ไขในส่วนต่างของห้างสรรพสินค้าหลายครั้ง โดยเฉพาะอย่างยิ่งการซื้อที่ดินเพิ่มเติมข้างฟรายเดย์ สรรพสินค้าเพื่อใช้ในการจอดรถยนต์ การซื้อที่เพิ่มเติมบริเวณด้านหลังห้าง รวมทั้งการปรับปรุงศูนย์อาหาร และส่วนของซุปเปอร์มาร์เก็ตใหม่ รวมทั้งการทาสีห้างใหม่ และเพิ่มโซนไอทีเข้าไปภายในห้างสรรพสินค้าเพื่อต้อนรับการจัดกีฬาเยาวชนแห่งชาติครั้ง 27 อุตรดิตถ์เกมส์ ปัจจุบันห้างสรรพสินค้าฟรายเดย์สรรพสินค้าบริหารงานโดยบริษัท อุตรดิตถ์ เอส.ที.เทรดดิ้ง จำกัด มีทั้งหมด 7 ชั้นโดยแบ่งเป็นห้างสรรพสินค้า 2 ชั้น มีบันไดเลื่อน 2 ตัว ลิฟต์ไฟฟ้า 2 ตัว ชั้น 3-7 เป็นบริเวณโรงแรม มีพื้นที่ 8,000 ตารางเมตร และลานจอดรถขนาด 500 คันพื้นที่ใช้สอยพื้นที่ใช้สอย. - ชั้นใต้ดิน โรงจอดรถ - ชั้นที่ 1 ได้แก่ แผนกเครื่องสำอางและผลิตภัณฑ์เสริมความงาม แผนกเสื้อผ้าบุรุษ กระเป๋า ของเบล็ดเตล็ด ร้านหนังสือ ร้านขนมหวาน ร้านอาหาร ธนาคาร ซูเปอร์มาร์เก็ต ร้านคาร์แคร์ และ โรงแรม - ชั้นที่ 2 ได้แก่ ศูนย์อาหารและเครื่องเล่น แผนกเสื้อผ้าสตรี แผนกผลิตภัณฑ์สำหรับเด็ก แผนกเครื่องเขียน แผนกอุปกรณ์ไอที แผนกเครื่องเล่นกีฬาและอุปกรณ์กีฬา กระเป๋าเดินทาง ของเบล็ดเตล็ด และซีดีภาพยนตร์ - ชั้นที่ 3 สำนักงาน - ชั้นที่ 4 บริเวณห้องประชุม และสำนักงาน - ชั้นที่ 5 โรงแรม ห้องรับรอง ร้านอาหาร ผับ และ ร้านกาแฟ - ชั้นที่ 6 โรงแรม - ชั้นที่ 7 โรงแรม</doc>
