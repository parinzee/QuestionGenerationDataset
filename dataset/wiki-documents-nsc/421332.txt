<doc id="421332" url="https://th.wikipedia.org/wiki?curid=421332" title="อาร์คเดอะแลด: ทไวไลท์ออฟเดอะสปีริท">อาร์คเดอะแลด: ทไวไลท์ออฟเดอะสปีริท อาร์คเดอะแลด: ทไวไลท์ออฟเดอะสปีริท (; ) เป็นวิดีโอเกมชุดแรกของเกมอาร์คเดอะแลดสำหรับระบบเพลย์สเตชัน 2 ก่อนที่จะมีลำดับถัดมาคือ เกมชุดนี้ได้ทำการเปิดตัวอีกครั้งที่ประเทศญี่ปุ่นในรูปแบบพรีเมียมบ็อกซ์เซ็ท และเปิดตัวสู่อเมริกาเหนือโดยใช้ชื่อ อาร์คเดอะแลด: ทไวไลท์ออฟเดอะสปีริท แต่เมื่อทำการเปิดตัวในยุโรปได้เปลี่ยนชื่อเป็น อาร์ค: ทไวไลท์ออฟเดอะสปีริท เพลงประกอบเกมแต่งโดย โคจิ ซากุราอิ, ทากายูกิ ฮัตโตริ, โยโกะ ฟุกุชิมะ, มาซาฮิโร อันโด้ และ ทาคาชิ ฮาราดะเนื้อเรื่องย่อ เนื้อเรื่องย่อ. ในยุคสมัยหนึ่ง มนุษย์และดีมอสต่างใช้ชีวิตแยกกันอยู่ มีเพียงสิ่งหนึ่งที่มีร่วมกัน คือการที่ทั้งสองฝ่ายต่างต้องการช่วงชิงสปีริทสโตนมาเป็นของตน มีการแข่งขันค้นหาตามเหมืองแต่ละแห่ง บางครั้งก็เกิดการต่อสู้กันมากกว่าการค้นหาทรัพยากรดังกล่าว ซึ่งมีภูติแห่งสปีริทสโตนห้าองค์ (วารี, อัคคี, ธรณี, วายุ และภาณุ) ที่ผู้ใดก็ตามหากได้ครอบครองแล้วจะได้รับพลังเกินกว่าที่จะจินตนาการได้ ในปัจจุบัน กองทัพมนุษย์ได้ทำการออกกวาดล้างไปทั่วโลกสำหรับการออกค้นหาสปีริทสโตนเหล่านี้ อย่างไรก็ตาม ภูติแห่งสปีริทสโตนต่างก็หวงห้าม หากแต่ฝากอนาคตของโลกไว้ที่สองวีรบุรุษที่ได้รับความไว้วางใจ ซึ่งได้แก่ คาร์ก มนุษย์ผู้ทรงคุณธรรม และ ดาร์ค ทาสผู้ต่ำต้อยในโลกแห่งดีมอส ที่ต่างได้รับเลือกด้วยชะตาลิขิตในการปกป้องโลกต่อไป เหล่าดีมอสและมนุษย์จึงทางเลือกคือ ร่วมมือกันเพื่อปกป้องโลก หรือปล่อยให้ความเกลียดชังครอบงำในด้านมืดตลอดไปรูปแบบการเล่น รูปแบบการเล่น. อาร์คเดอะแลด: ทไวไลท์ออฟเดอะสปีริท เป็นเกมที่มีตัวละครที่สามารถควบคุมได้กว่าสิบราย โดยที่แต่ละคนต่างมีอาวุธ, รูปแบบการโจมตี และความสามารถพิเศษที่แตกต่างกันออกไป รูปแบบส่วนมากของเกมนี้ คือการเรียนรู้ที่จะใช้พลังของแต่ละคนที่แตกต่างกัน ซึ่งมีความสำคัญต่อการอยู่รอดของหมู่คณะผู้ให้เสียงพากย์อังกฤษผู้ให้เสียงพากย์อังกฤษ. - ควินตัน ฟลิน พากย์เสียงเป็น คาร์ก - คาร์ลอส อลาสรากี พากย์เสียงเป็น ดาร์ค - เกรย์ ดีไลล์ พากย์เสียงเป็น ลิเลีย - เจนนิเฟอร์ เฮล พากย์เสียงเป็น เดลมา - แดนนี คุกซี พากย์เสียงเป็น มารุการตอบรับ การตอบรับ. เว็บไซต์เกมแรงกิงส์ให้คะแนนตอบรับ อาร์คเดอะแลด: ทไวไลท์ออฟเดอะสปีริท ที่ค่า 74.70% โดยอิงจากนักวิจารณ์ 64 ราย ส่วนเว็บไซต์เกมสปอทให้คะแนนที่ 8 คะแนน ซึ่งถือเป็นระดับดีเยี่ยม ในขณะที่เว็บไซต์เมต้าคริติคให้คะแนนเมต้าสกอร์ที่ 72 คะแนน จากคะแนนเต็มที่มีอยู่ 100 คะแนน ซึ่งอิงจากนักวิจารณ์ 39 ราย</doc>
