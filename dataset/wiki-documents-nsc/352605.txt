<doc id="352605" url="https://th.wikipedia.org/wiki?curid=352605" title="เส้าหลิน สองใหญ่">เส้าหลิน สองใหญ่ เส้าหลิน สองใหญ่ หรือ เส้าหลิน หรือ เดอะนิวเส้าหลินเทมเพิล (; , พินอิน: Xīn Shàolín Sì) เป็นภาพยนตร์ฮ่องกงแนวแอ็คชั่นศิลปะการต่อสู้ที่เข้าฉายในปี ค.ศ. 2011 นำแสดงโดย หลิว เต๋อหัว, เซียะ ถิงฟง, ฟ่าน ปิงปิง, เฉินหลง กำกับการแสดงโดย เฉิน มู่เซิ่งเนื้อเรื่อง เนื้อเรื่อง. ยุคต้นของการปฏิวัติประเทศจีน โฮ่วเจีย เป็นแม่ทัพใหญ่ในการตีเมืองเติงเฟิง โดยมีเชามันซึ่งเปรียบเสมือนน้องชายเป็นผู้ช่วย เมืองเติงเฟิงเป็นที่ตั้งของวัดเส้าหลิน ซึ่งบัดนี้กลายเป็นที่ให้พักพิงของบรรดาผู้อพยพหนีภัยสงคราม โฮ่วเจียและเชามันดูถูกเหยียดหยามวัดเส้าหลินซึ่งเป็นต้นกำเนิดของวิชาวรยุทธ ในคืนที่โฮ๋วเจียจะมั่นหมายลูกสาวตนเองกับลูกชายของนายพลโส่ว พี่ชายร่วมสาบาน เขาถูกเชามันหักหลัง ทำให้ได้รับบาดเจ็บทั้งตัวเอง เอี๋ยนซี ภรรยา และลูกสาว จนต้องเข้าไปขอความช่วยเหลือจากวัดเส้าหลิน แต่ลูกสาวของเขาบาดเจ็บหนักจนเกินจะช่วยไหว ทำให้เสียชีวิต โฮ่วเจียเสียใจมาก จึงสำนึกผิดและขอออกบวช โดยมี หูเต่า หลวงจีนพ่อครัวของวัดเป็นผู้ดูแล ขณะที่เชามันกำลังจะให้ขายสมบัติของชาติให้แก่ชาติตะวันตกเพื่อสร้างทางรถไฟการสร้างและความสำเร็จในการเข้าฉาย การสร้างและความสำเร็จในการเข้าฉาย. เส้าหลิน สองใหญ่เป็นเวอร์ชันที่พัฒนาต่อจากภาพยนตร์ชุดแรกของเจท ลี ที่มีชื่อว่าเสี้ยวลิ้มยี่ การถ่ายทำเริ่มต้นในเดือนตุลาคม ค.ศ. 2009 โดยมีพิธีฉลองจัดขึ้นภายในวัดเส้าหลิน ได้มีการแพร่กระจายข่าวครั้งแรกของโครงการเมื่อเฉินหลงซึ่งเป็นนักแสดง ได้ประกาศในเว็บไซต์อย่างเป็นทางการของเขาว่าจะมีส่วนร่วมกับโครงการดังกล่าว แต่ไม่สามารถพูดคุยเกี่ยวกับรายละเอียดของเรื่องนี้ได้เนื่องจากข้อจำกัดทางสัญญา เฉินหลงและลูกทีมของเขาได้เนรมิตวัดเส้าหลินขึ้นมาเองใหม่ในมณฑลเจ้อเจียง ด้วยงบประมาณ 10 ล้านหยวน (หรือประมาณ 1.47 ล้านดอลลาร์สหรัฐ) เพื่อหลีกเลี่ยงความเสียหายที่เกิดขึ้นกับวัดจริง สมาชิกในทีมของเขาต่างโกนหัวจนโล้นสำหรับการถ่ายทำภาพยนตร์ ในขณะที่เฉินหลงสวมหมวก และได้โกนในส่วนรอบ ๆ ที่ยื่นออกมา ส่วนทางด้านหลิว เต๋อหัว ได้รับบาดเจ็บที่มือซ้ายขณะที่เขาถ่ายทำฉากต่อสู้ และนับเป็นภาพยนตร์เรื่องแรกในรอบ 21 ปี ที่หลิว เต๋อหัว และเฉินหลง สองนักแสดงระดับซูเปอร์สตาร์ของเอเชียโคจรมาพบกัน เส้าหลิน สองใหญ่เป็นภาพยนตร์ฟอร์มใหญ่ที่เข้าฉายต้อนรับเทศกาลตรุษจีน ของปี ค.ศ. 2011 เมื่อเปิดตัวในประเทศจีน ได้รายรับสามวันแรก 105 ล้านหยวน (525 ล้านบาท) ทิ้งห่างภาพยนตร์ที่เป็นอันดับที่สองมากกว่าเท่าตัว และกลายเป็นภาพยนตร์เรื่องแรกในปี ค.ศ. 2011 ที่เปิดตัวเกิน 100 ล้านหยวนภายในสามวันแรก ขณะเดียวกันก็เปิดตัวอันดับหนึ่งในสิงคโปร์ โดยทำรายได้ไปกว่า 950,000 เหรียญ (23 ล้านบาท) และไต้หวันที่ทำรายได้ไปกว่า 6.5 ล้านเหรียญ (7 ล้านบาท) รวมถึงขึ้นอันดับ 1 ในฮ่องกงรายชื่อนักแสดง</doc>
