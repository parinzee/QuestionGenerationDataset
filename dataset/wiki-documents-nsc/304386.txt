<doc id="304386" url="https://th.wikipedia.org/wiki?curid=304386" title="กอบกิจ ทับทิม">กอบกิจ ทับทิม = ประวัติ = :กอบกิจ ทับทิม (หรือ ก้อ- กอบกิจ) เป็น นักร้อง ชาว กรุงเทพมหานคร เริ่มต้นเข้าสู่วงการเพลงด้วยการชักนำจากคุณอรรถสิทธิ์ (เฮียไฮ้) ผู้จัดการวง :อินโนเซ้นท์ ในสมัยนั้น ให้มาออกอัลบั้มร้องเพลงร่วมกับวงฟองสบู่ โดยผลงานเพลงแรกที่ออกสู่ท้องตลาด คือ เพลงคู่ "หนุ่มเง้าสาวงอน" ในอัลบั้ม "พบดาว โดยร้องคู่กับ :ไก่ นิภาวรรณ หลังจากนั้นได้เข้ามาอยู่ในกลุ่มนักร้อง :18 กะรัต ของค่าย :นิธิทัศน์โปรโมชั่น ซึ่งทำให้มีชื่อเสียงเป็นที่รู้จักมากขึ้น และยังได้รับเกียรติให้ขึ้นเวทีร้องเพลงในวันเปิด 7 สีคอนเสิร์ต ร่วมกับนักร้องดังในสมัยนั้นอีกมากมาย โดยผลงานที่สร้างชื่อเสียง คือ เพลง "กระต่ายตาซน" และ "ใจเธอใจฉัน" (เพลงประกอบภาพยนตร์แฟนฉัน) เป็นต้น และร่วมแสดง :ภาพยนตร์ "18 กะรัต จากนั้น ก้อ กอบกิจ กลับมาออกผลงานเพลงอีก 1 ชุด ภายใต้การดำเนินการของคุณอรรถสิทธิ์คือ อัลบั้มชุด สั่งรัก ในนามของวงฟองสบู่ มีเพลงร้องเดี่ยว เช่น "สั่งรัก" และ "เด็ดดอกรัก" ซึ่งสมาชิกวงเป็นเพื่อนที่ร่วมเล่นดนตรีและเรียนที่เซนต์คาเบรียลมาด้วยกัน = เกริ่นนำ = แหล่งกำเนิด :กทม. :ประเทศไทย แนวเพลง :ป็อป ส่วนเกี่ยวข้อง :18 กะรัต :ก้อ- กอบกิจ ทับทิม :ไก่- นิภาวรรณ ทวีพรสวรรค์ = ประวัติ วง = โดยนักเรียนโรงเรียนเซนต์คาเบรียล ที่รู้จักกัน เป็นเพื่อน ๆ น้อง ๆ ชักชวนกัน มารวมตัวกันเล่นดนตรี ซึ่งมี ตั้ม (ราเมศ มีเมศกุล) หัวหน้าวง เป็นแกนหลักในการรวบรวมสมาชิก นอกจากนั้น เขายังเป็นผู้ที่ตั้งชื่อวงเป็นภาษาอังกฤษ ว่า "FongSaBue" อ่านว่า ฟอง-ซา-บู อีกด้วย แต่ต่อมา เพื่อให้ง่ายต่อความเข้าใจ จึงเปลี่ยนมาใช้ชื่อวงเป็นภาษาไทย ว่า "ฟองสบู่" = สมาชิก ทั้งหมด = กอบกิจ ทับทิม (ก้อ) - ร้องนำ ราเมศ มีเมศกุล (ตั้ม) - หัวหน้าวง , คีย์บอร์ด ชวลิต น้อยสุวรรณ (เต๋ย) - เบส อดิศร น้อยสุวรรณ (เล็ก) - กลอง คณาสิต ณ หนองคาย (เอ็ม) - กีต้าร์ ประสม เกตุพร (สม) - คีย์บอร์ด ต่อมา ตั้ม - หัวหน้าวง ได้พบกับ ก้อ ซึ่งเป็นเพื่อนนักเรียนต่างห้อง ร้องเพลงเล่น ๆ อยู่ เมื่อได้ฟังเสียงร้องเพลง...แล้วชอบ จึงชักชวนให้เข้ามาเป็นนักร้องนำของวง = เข้าสู่วงการเพลง = มีอยู่ครั้งหนึ่ง วงฟองสบู่ได้แสดงคอนเสิร์ตที่โรงเรียนเซนต์คาเบรียล ซึ่งวง :ดิ อินโนเซ้นท์ ก็ไปแสดงที่นั่นด้วย และ มีคนแนะนำให้ผู้จัดการของวง :ดิ อินโนเซ้นท์ (คุณไฮ้ - อรรถสิทธิ์ เลียวไผ่เงิน) ได้รู้จักกับวง ฟองสบู่ คุณไฮ้มีความสนใจ จึงมีการนัดไปพูดคุย เพื่อออกผลงานอัลบั้ม แต่ในระหว่างที่รวบรวมเพลงอยู่... ประมาณปี พ.ศ. 2527 เป็นช่วงที่วงการเพลงสตริงของไทย นิยมการร้องเพลงคู่อย่างมาก เริ่มมีค่ายเพลงต่าง ๆ นำเพลงลูกกรุงที่เป็นเพลงร้องคู่ กลับมาเรียบเรียงใหม่ , ร้องใหม่ , ทำดนตรีใหม่ และ ให้นักร้องรุ่นใหม่ ๆ ขับร้อง นิธิทัศน์ โปรโมชั่น ก็เช่นเดียวกัน ดังนั้น คุณไฮ้ จึงชักชวนให้ ก้อ (นักร้องนำของวง...) มาร้องเพลงคู่ก่อน โดยแนะนำให้รู้จักกับ :ไก่ นิภาวรรณ ทวีพรสวรรค์ และให้ร้องเพลง "หนุ่มเง้าสาวงอน" คู่กัน ในชุด พบดาว (พ.ศ. 2527) และต่อมา ก็ยังได้ร้องเพลงคู่กัน อีกหลาย ๆ เพลง ในผลงานของ :18 กะรัต ด้วย และเมื่อวงออกผลงานเพลง ชุด สั่งรัก เพลงที่ ไก่ ได้ร้องไว้ในชุดนี้ คือ เพลง "ความรัก" , "นกตัวน้อย" และเพลง "กระจุ๋มกระจิ๋ม" = ผลงานเพลง = = ผลงาน ซิงเกิ้ล = (ปี พ.ศ. 2528) วง ฟองสบู่ ได้มีผลงานเพลง ในอัลบั้มการกุศล ชุด :แด่เธอผู้เป็นที่รัก คือเพลง "ดอกหญ้า" เป็นการนำเพลงลูกกรุง ที่คุณสุเทพ วงศ์กำแหง เคยขับร้องไว้เป็นต้นฉบับ มาเรียบเรียง , ทำดนตรีใหม่ , และให้คุณก้อ (นักร้องนำ) เป็นผู้ขับร้อง ผลงานเพลงชุดนี้ จัดทำขึ้นเพื่อหารายได้สมทบทุน ในการสร้างอาคารอุบัติเหตุฉุกเฉิน ของ:โรงพยาบาลพระมงกุฎเกล้า ซึ่งในอัลบั้ม ได้รวบรวมผลงานเพลงไว้ หลากหลายศิลปิน เช่น วง ฟองสบู่ , คุณทนงศักดิ์ ภักดีเทวา , คุณ:นันทิดา แก้วบัวสาย , คุณ:แจ้ - ดนุพล แก้วกาญจน์ เป็นต้น = ผลงาน อัลบั้ม = ไม่ได้สังกัดอยู่ในบริษัท หรือค่ายเพลงใด แต่มีคุณไฮ้ (อรรถสิทธิ์ เลียวไผ่เงิน) ให้การสนับสนุนเต็มที่ โดยเพลงในชุดนี้ ส่วนหนึ่ง ก็เป็นเพลงเก่าที่นำมาเรียบเรียงใหม่ ขับร้องใหม่ คือเพลง "รักตรึงใจ" (ต้นฉบับคือ คุณประภาพร สังข์สุวรรณ) เป็นเพลงประกอบภาพยนตร์เรื่อง "ไผ่สีทอง" ปี พ.ศ. 2522 เพลง "เด็ดดอกรัก" (ต้นฉบับคือ คุณชรินทร์ นันทนาคร) เพลง "กระจุ๋มกระจิ๋ม" (คำร้อง & ทำนอง โดย พรานบูรพ์) (ประกอบภาพยนตร์ เรื่อง เพื่อนแพง พ.ศ. 2526 จากละครหญิงล้วน เรื่อง โรสิตา) นอกนั้น สมาชิกในวง คือ ตั้ม และ เอ็ม ได้ช่วยกันแต่ง ทั้งคำร้อง และทำนอง จนสำเร็จเป็นอัลบั้มชุดนี้ขึ้น1. สั่งรัก 2. ภูมิแพ้เฟอร์นิเจอร์ (รสนิยมสูง) (เล็ก - อดิศร น้อยสุวรรณ) (ขับร้อง) 3. กระจุ๋ม กระจิ๋ม (ก้อ - กอบกิจ & ไก่ - นิภาวรรณ) 4. รักตรึงใจ 5. เพียงชั่วคืน 6. ใจฉัน (เอ็ม - คณาสิต ณ หนองคาย) 7. เด็ดดอกรัก 8. ความรัก 9. นกตัวน้อย 10. อย่าแซว 11. สิ้นรัก 12. หนีรักไม่พ้น = ผลงานเพลง ของ นักร้องนำ และ นักร้องรับเชิญ = : ก้อ - กอบกิจ และ :ไก่ - นิภาวรรณ ชุด พบดาว (ปี พ.ศ. 2527) เพลง "หนุ่มเง้าสาวงอน" :18 กะรัต ชุดที่ 1 (ปี พ.ศ. 2527) เพลง "เจ๊ากันพอดี" และเพลง "นี่ไงจ๊ะไก่" :18 กะรัต ชุดที่ 2 (ปี พ.ศ. 2528) เพลง "กระต่ายตาซน" และเพลง "เชื่อหรือยัง" :18 กะรัต ชุดที่ 3 (ปี พ.ศ. 2529) เพลง "ใจเธอใจฉัน" และเพลง ใจประสานใจ (รวมศิลปิน 18 กะรัต) :18 กะรัต ชุดพิเศษ (ปี พ.ศ. 2530) เพลง "ไยต้องรัก" (ก้อ - กอบกิจ) เพลง "อิจฉานก" (ไก่ - นิภาวรรณ) = นักร้องรับเชิญ = ปี พ.ศ. 2532 ไก่ - นิภาวรรณ ก็มีผลงานอัลบั้มเดี่ยว ชุด "แฟนที่แสนดี" สังกัด :นิธิทัศน์ โปรโมชั่น โดยมีสมาชิกหลักของวง :ดิ อินโนเซนต์ เป็น producer และมาช่วยร้อง chorus ให้ = แหล่งที่มา = :ก้อ - กอบกิจ ทับทิม :ไก่ - นิภาวรรณ ทวีพรสวรรค์ = อ้างอิง =</doc>
