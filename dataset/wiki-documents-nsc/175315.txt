<doc id="175315" url="https://th.wikipedia.org/wiki?curid=175315" title="โรงเรียนคณะราษฎรบำรุง จังหวัดยะลา">โรงเรียนคณะราษฎรบำรุง จังหวัดยะลา โรงเรียนคณะราษฎรบำรุง จังหวัดยะลา เป็นโรงเรียนประจำจังหวัดยะลา ประเภทสหศึกษา เปิดสอนระดับมัธยมศึกษาปีที่ 1 ถึง มัธยมศึกษาปีที่ 6 สังกัดสำนักงานคณะกรรมการการศึกษาขั้นพื้นฐาน (สพฐ.) กระทรวงการศึกษาธิการสัญลักษณ์ประจำโรงเรียนสัญลักษณ์ประจำโรงเรียน. - สีประจำโรงเรียน : "เขียว-เหลือง"- สีเขียว หมายถึง ความรัก ความผูกพันระหว่างกันของบุคลากรคณะราษฎร์ - สีเหลือง หมายถึง ความรุ่งโรจน์ของสถาบัน อันเนื่องมาจากความมีคุณภาพ - ตราประจำโรงเรียน : รูปเชิงเทียนพญานาคสองเศียร มีเทียนปักอยู่ตรงกลาง เปลวไฟกำลังเปล่งแสงสว่างโชติช่วงเปลวไฟที่กำลังส่องสว่าง เป็นสัญลักษณ์บอกให้ทราบว่า "โรงเรียนคณะราษฎรบำรุง จังหวัดยะลา เป็นสถาบันที่ให้ความสว่างทางปัญญาแก่นักเรียนให้ออกไปเป็นพลเมืองที่มีคุณภาพของประเทศชาติต่อไปในอนาคต"ประวัติโรงเรียน ประวัติโรงเรียน. โรงเรียนคณะราษฎรบำรุง จังหวัดยะลา โรงเรียนที่เก่าแก่ที่สุดของจังหวัดยะลา แรกเริ่มโรงเรียนนี้ตั้งอยู่ที่ หมู่ที่ 3 บ้านลิมุดตำบลท่าสาป เมื่อ พ.ศ. 2452 เปิดสอนชั้นประถมศึกษาปีที่ 1 โดยมีอาคารเรียนเป็นอาคารโรงจาก ฝาไม้ไผ่ และขยายชั้นเรียนในปีต่อๆ มาจนถึงชั้นประถมศึกษาปีที่ 3 โดยมี รองอำมาตย์ตรี สด สุขหุต เป็นครูใหญ่คนแรก ประมาณ พ.ศ. 2455 พระยาณรงค์ฤทธิ์ศรีประเทศเศษวังษา เจ้าเมืองยะลาในสมัยนั้น ได้มอบเงินจำนวนหนึ่งให้สร้างโรงเรียนใหม่ที่ฝั่งขวาของแม่น้ำปัตตานี ซึ่งเป็นฝั่งเดียวกับที่ตั้งศาลากลาง จังหวัดยะลา ในสมัยนั้น คือ หมู่บ้านสะเตง และย้าย โรงเรียนมาจาก บ้านลิมุด ในปี พ.ศ. 2456 และ ขนานนามโรงเรียนว่า "โรงเรียนณรงค์ฤทธิ์ยะลาราษฎร์บำรุง" และขยายชั้นเรียนเพิ่มขึ้นทุกปี ตั้งแต่ พ.ศ. 2456 ถึง พ.ศ. 2478 จัดสอนเป็น 2 ระดับคือ ระดับประถมศึกษา มีชั้นประถมศึกษาปีที่ 1 ถึง ชั้นประถมศึกษาปีที่ 4 ระดับชั้นมัธยมศึกษามีชั้นมัธยมศึกษาปีที่ 1 ถึง ชั้นมัธยมศึกษาปีที่ 4 ปี พ.ศ. 2479 โรงเรียนมีชั้นเรียน 8 ชั้น เป็นชั้นประถมศึกษา 4 ชั้น คือชั้นประถมศึกษาปีที่ 1 ถึง ชั้น ประถมศึกษาปีที่ 4 และชั้น มัธยมศึกษา 4 ชั้น คือ ชั้นมัธยมศึกษาปีที 1 ถึงชั้นมัธยมศึกษาปีที่ 4 จำนวนนักเรียนมีมากจนสถานที่เรียนไม่เพียงพอ และคับแคบ เมื่อได้รับงบประมาณแผ่นดิน จำนวน 6,000 บาท และเงินสบทบของ"สาขาสมาคมคณะราษฎร์จังหวัดยะลา" อีก 2,000 บาท จึงมาสร้างโรงเรียนใหม่ที่หมู่บ้านนิบง ตำบลสะเตง อำเภอเมืองยะลา คือ ที่ตั้งโรงเรียนปัจจุบัน สร้างอาคารเรียนถาวรเป็นอาคารไม้ 2 ชั้น มี 6 ห้องเรียน และห้องมุขขนาดใหญ่ใช้เป็นห้องเรียนได้อีก 2 ห้อง สิ้นเงินงบก่อนสร้าง 8,000 บาท แล้วได้ย้ายโรงเรียนมาใน ปี พ.ศ. 2480 ทำพิธีเปิดป้ายชื่อโรงเรียน เมื่อวันที่ 22 มิถุนายน พ.ศ. 2480 ได้เปลี่ยนชื่อโรงเรียนใหม่ว่า "โรงเรียนคณะราษฎรบำรุง " เปิดสอนในระดับมัธยมศึกษาตั้งแต่ชั้นมัธยมปีที่ 1 ถึงชั้นมัธยมศึกษาปีที่ 6 ต่อมาประมาณปี พ.ศ. 2496 กรมวิสามัญศึกษา ได้ประกาศปรับปรุงชื่อโรงเรียนเสียใหม่ทั่วประเทศ เพื่อความเหมาะสม จึงได้เปลี่ยนชื่อเป็น "โรงเรียนคณะราษฎรบำรุง จังหวัดยะลา"ทำเนียบผู้บริหารโรงเรียน ทำเนียบผู้บริหารโรงเรียน. นับตั้งแต่ก่อตั้งโรงเรียนจนถึงปัจจุบัน โรงเรียนคณะราษฎรบำรุง จังหวัดยะลา มีผู้บริหารทั้งหมด 25 คน ดังต่อไปนี้เกียรติประวัติเกียรติประวัติ. - รางวัลพระราชทานโรงเรียนดีเด่น ประเภทมัธยมศึกษาขนาดใหญ่ กรมสามัญศึกษาประจำปี 2522, 2523, 2525, 2529, 2535 และ 2539 - โรงเรียนนำร่องการใช้หลักสูตรสถานศึกษาขั้นพื้นฐาน กรมวิชาการกระทรวงศึกษาธิการ - โรงเรียนแกนนำปฏิรูบการเรียนรู้ กรมสามัญศึกษา จังหวัดยะลา - โรงเรียนผู้นำการเปลี่ยนแปลง - โรงเรียนมาตรฐานสากล : World-Class Standard Schoolบุคคลที่มีชื่อเสียงจากสถานศึกษานี้บุคคลที่มีชื่อเสียงจากสถานศึกษานี้. - พลตำรวจเอก วสิษฐ เดชกุญชร เลขประจำตัว 1306 รุ่น 31 เข้าเรียนปี พ.ศ.2483: อดีตรองอธิบดีกรมตำรวจ และรัฐมนตรีช่วยว่าการกระทรวงมหาดไทย - วันมูหะมัดนอร์ มะทา : อดีตประธานรัฐสภา อดีตรองนายกรัฐมนตรี - ดร.รุ่ง แก้วแดง อดีต รัฐมนตรีช่วยว่าการ กระทรวงศึกษาธิการ - ยรรยง อุทัย : อดีตนายกเทศมนตรี เทศบาลนครยะลา - มุขตา มะทา : นายกองค์การบริหารส่วนจังหวัดยะลา และอดีตสมาชิกวุฒิสภา - ปฐมา จันทรักษ์ : กรรมการผู้จัดการ บริษัท ไมโครซอฟท์ (ประเทศไทย) จำกัด - ธีระศักดิ์ จามิกรณ์ : กรรมการผู้จัดการ บริษัท ฟินิค พัลพ แอนด์ เพเพอร์ จำกัด(มหาชน) (บริษัทในเครือซีเมนต์ไทย) -  โสภาวดี เลิศมนัสชัย : เลขาธิการคณะกรรมการกองทุนบำเหน็จบำนาญข้าราชการ(กบข.) - ต่วนอับดุลเล๊าะ ดาโอ๊ะมารียอ : สมาชิกวุฒิสภา - พญ.ภัททิรา ทางรัตนสุวรรณ แพทย์ดีเด่นในชนบท ประจำปี พ.ศ. 2551 - สุรจิต บุญญานนท์ : นักแสดง สังกัดสถานีโทรทัศน์สีกองทัพบก ช่อง 7 - ราชนันทร์ คุณาริยานุกูล : นักร้องกลุ่ม Black Vanilla - ภูดิท ขุนชนะสงคราม : นายแบบ - ซามูเอล เพชรรุ่ง : นายแบบโฆษณา - นิชาภา ปกรณ์กิจวัฒนา : นักแสดง นางแบบ - พงศธร ฤทธิผลิน : นักกีฬารักบี้เยาวชนทีมชาติ อายุไม่เกิน 19 ปี</doc>
