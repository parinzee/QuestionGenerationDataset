<doc id="138053" url="https://th.wikipedia.org/wiki?curid=138053" title="โมนีคา ฟอน ฮับส์บูร์ก">โมนีคา ฟอน ฮับส์บูร์ก อาร์คดัชเชสโมนิก้าแห่งออสเตรีย (พระนามเต็ม: โมนิก้า มาเรีย โรเบิร์ตต้า แอนโตเนีย ราฟาเอลล่า; Monika Maria Roberta Antonia Raphaela von Habsburg-Lothringen) ทรงเป็นอาร์คดัชเชสแห่งออสเตรีย และเจ้าฟ้าหญิงแห่งฮังการี เป็นพระราชธิดาองค์ที่ 2 ในออตโต มกุฎราชกุมารแห่งออสเตรีย และเจ้าหญิงเรจิน่าแห่งแซ็กซ์-ไมนินเจน ประสูติเมื่อวันที่ 13 กันยายน พ.ศ. 2497 ณ เมืองเวิร์ซบูร์ก บาวาเรีย ประเทศเยอรมนีพระองค์เป็นพระภัคินีฝาแฝดกับอาร์คดัชเชสไมเคิลล่าอีกด้วย พระองค์ทรงอภิเษกสมรสกับท่านหลุยส์ คาซาโนว่า-คาร์เดนาส ยี บารัน, ดยุคแห่งซานต้าแองเจโล ซึ่งเป็นบุตรของท่านบาลธาซ่าร์ เดอ คาซาโนว่า-คาร์เดนาส ยี เดอ เฟอร์เร่อ และ ท่านเชมาเรีย เดอ ลอส โดโลเรส บารัน ยี โอโซรีโอ้ เดอ มอสโกโซ่ เมื่อวันที่ 21 มิถุนายนพ.ศ. 2523 ทั้งสองพระองค์มีพระโอรสทั้งหมด 4 พระองค์ ดังนี้- บัลทาซ่า คาร์ลอส เดอ คาซาโนว่า ยี ฮับส์บูร์โก้-ลอเรน่า, ดยุคแห่งมาเควด้า ประสูติเมื่อวันที่ 17 สิงหาคม พ.ศ. 2524 - กาเบรียล มาเรีย เดอ คาซาโนว่า ยี ฮับส์บูร์โก้-ลอเรน่า, มาเควสแห่งอากวีล่าร์ ประสูติเมื่อวันที่ 23 มีนาคม พ.ศ. 2526 - ราฟาเอล มาเรีย เดอ คาซาโนว่า ยี ฮับส์บูร์โก้-ลอเรน่า ประสูติเมื่อวันที่ 18 สิงหาคม พ.ศ. 2529 - ซานทิเอโก้ เดอ คาซาโนว่า ยี ฮับส์บูร์โก้-ลอเรน่า ประสูติเมื่อวันที่ 26 เมษายน พ.ศ. 2536</doc>
