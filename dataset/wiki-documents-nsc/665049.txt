<doc id="665049" url="https://th.wikipedia.org/wiki?curid=665049" title="โรงเรียนสาธิตนานาชาติ มหาวิทยาลัยมหิดล">โรงเรียนสาธิตนานาชาติ มหาวิทยาลัยมหิดล โรงเรียนสาธิตนานาชาติ มหาวิทยาลัยมหิดล ( : MUIDS) เป็นโรงเรียนนานาชาติในสังกัดมหาวิทยาลัยมหิดล เปิดสอนในระดับมัธยมศึกษาตอนปลาย และรับนักเรียนเข้าศึกษาต่อในชั้นมัธยมศึกษาชั้นปีที่ 4 หรือเกรด 10 ขึ้นไปเท่านั้น การจัดการเรียนการสอนของโรงเรียน จะเป็นหลักสูตรการเรียนการสอนแบบนานาชาติที่เน้นใช้ภาษาอังกฤษเป็นหลัก แต่จะอยู่บนรากฐานของความเป็นไทย โดยที่นักเรียนสามารถเข้าศึกษาต่อในหลักสูตรอุดมศึกษาทั้งในประเทศ และต่างประเทศได้ต่อไปอีกด้วย โรงเรียนสาธิตนานาชาติ มหาวิทยาลัยมหิดล ได้รับการสถาปนาเมื่อวันที่ 1 มิถุนายน พ.ศ. 2556 โดยจัดการเรียนการสอนในระดับชั้นมัธยมศึกษาตอนปลาย ปัจจุบันมีนักเรียน จำนวน 600 คน- วิสัยทัศน์ = เป็นโรงเรียนต้นแบบของสาธิตนานาชาติ - พันธกิจ = เป็นโรงเรียนที่จัดการศึกษา ฝึกผู้เรียนให้มีคุณภาพและทักษะการดำรงชีวิต เพื่อให้ดำรงชีวิตอยู่ได้ในสังคมโลก และศึกษาต่อในระดับอุดมศึกษา ทั้งในและต่างประเทศ - ปรัชญา = 1. เป็นหน่วยงานที่นำความรู้ไปประยุกต์ใช้เพื่อให้เกิดประโยชน์แก่มวลมนุษยชาติ 2. พัฒนากระบวนการทางการศึกษาของนักเรียน โดยเฉพาะอย่างยิ่งความรับผิดชอบต่อสังคมและโลกประวัติ ประวัติ. ตลอดระยะเวลากว่าหนึ่งศตวรรษที่ผ่านมามหาวิทยาลัยมหิดล มีบทบาทที่สำคัญในการเป็นสถาบันอุดมศึกษาที่ผลิตบุคลากรที่เปี่ยมไปด้วยความรู้ ความสามารถ และจริยธรรม ให้ออกไปรับใช้สังคมอย่างต่อเนื่อง ภายใต้ปณิธาน มหาวิทยาลัยมหิดล คือ ปัญญาของแผ่นดิน ด้วยความตระหนักและเล็งเห็นถึงความสำคัญของการยกระดับมาตราฐานการศึกษาก่อนระดับอุดมศึกษาให้แก่เยาวชนซึ่งเป็นฐานล่างอันสำคัญในการสร้างบุคลากรที่มีคุณภาพเพื่อรองรับการเจริญเติบโตของโลก ทางด้านความเชี่ยวชาญ ด้านองค์ความรู้ และด้านภาษา ดังนั้นมหาวิทยาลัยมหิดล จึงได้ริเริ่มโครงการจัดตั้งโรงเรียนสาธิตนานาชาติ มหาวิทยาลัยมหิดล ขึ้นเมื่อวันที่ 18 สิงหาคม พ.ศ. 2553 โดยมี รศ.นพ.วิชาญ โชคธนะศิริ รองอธิการบดีฝ่ายการคลังและทรัพย์ มหาวิทยาลัยมหิดล(ในขณะนั้น) เป็นประธานคณะกรรมการบริหารโรงเรียนสาธิตนานาชาติ มหาวิทยาลัยมหิดล และ ดร.เพ็ญนี หล่อวัฒนพงษา ผู้อำนวยการโรงเรียน(ท่านแรก) โดยโรงเรียนสาธิตนานาชาติ จะเป็นนวัตกรรมทางการศึกษาที่มีเอกลักษณ์เฉพาะและโดดเด่นด้วยการผนึกกำลังความเชี่ยวชาญในศาสตร์หลากหลายสาขาจากคณะ/สถาบันและหน่วยงานต่างๆของมหาวิทยาลัย อาทิ วิทยาลัยนานาชาติ วิทยาลัยดุริยางคศิลป์ คณะวิทยาศาสตร์ คณะศิลปศาสตร์ คณะสังคมศาสตร์และมนุษยศาสตร์ คณะเทคโนโลยีสารสนเทศและการสื่อสาร สถาบันนวัตกรรมการเรียนรู้ คณะทันตแพทยศาสตร์ วิทยาลัยวิทยาศาสตร์และเทคโนโลยีการกีฬา และศูนย์จิตตปัญญาศึกษา เพื่อสนองตอบต่อการสื่อสารในโลกยุคปัจจุบันที่ใช้ภาษาอังกฤษเป็นหลักในการสื่อสาร สืบค้นความรู้ การเรียนการสอน จึงต้องใช้หลักสูตรนานาชาติ ทั้งเป็นการเตรียมเด็กไทยเข้าสู่ประชาคมอาเซียนและสากล โดยนักเรียนของโรงเรียนสาธิตนานาชาติ มหาวิทยาลัยมหิดล จะมีลักษณะของความเป็นไทย แต่สามารถสื่อสารเป็นสากล และคิดวิเคราะห์เป็น ทั้งนี้ นักเรียนยังมีโอกาสเรียนต่อได้ในระดับอุดมศึกษาภาคภาษาไทยในประเทศหรือศึกษาต่อต่างประเทศ โดยโรงเรียนจะจัดการเรียนการสอนให้สอดคล้องกับคณะวิชาที่นักเรียนต้องการสอบเข้า อาทิ แพทย์ ทันตแพทย์ เป็นต้น ในปี พ.ศ. 2556 โรงเรียนสาธิตนานาชาติ มหาวิทยาลัยมหิดล เปิดรับนักเรียนเป็นรุ่นแรก ประมาณ 200 คน และโรงเรียนสาธิตนานาชาติ มหาวิทยาลัยมหิดล ยังได้รับการรับรองเป็นโรงเรียนมาตรฐานสากลจาก Western Association of Schools and Colleges หรือ WASC ซึ่งเป็นสถาบันรับรองมาตรฐานการศึกษาจากสหรัฐอเมริการายนามผู้อำนวยการกิจกรรมกิจกรรม. - กิจกรรมร่วมด้วยช่วยกัน (Week Without Walls) - ไหว้ครู (Wai Kru Ceremony) - International Day - กิจกรรมกีฬาสี (Sports Day) - กิจกรรมตลาดนัดวันพุธ (Wednesday Market) - กิจกรรมสัปดาห์วิทยาศาสตร์ (Science Fair) - Battle of the Bandsพิธีจบการศึกษา พิธีจบการศึกษา. โรงเรียนสาธิตนานาชาติ มหาวิทยาลัยมหิดล มีนักเรียนที่จบการศึกษารุ่นแรก (ประจำปีการศึกษา 2558) เข้ารับประกาศนียบัตร จากศาสตราจารย์คลินิก นายแพทย์ อุดม คชินทร อธิการบดีมหาวิทยาลัยมหิดล (ในขณะนั้น) เมื่อวันที่ 25 มิถุนายน พ.ศ. 2559 ณ หอประชุมมหิดลสิทธาคาร มหาวิทยาลัยมหิดล ศาลายา ซึ่งในพิธีมอบประกาศนียบัตรให้แก่ผู้สำเร็จการศึกษาระดับมัธยมศึกษาปีที่ 6 (เกรด 12) ของโรงเรียนสาธิตนานาชาติ มหาวิทยาลัยมหิดล ท่านอภิสิทธิ์ เวชชาชีวะ ได้ให้เกียรติเป็นประธานในพิธีของนักเรียนโรงเรียนสาธิตนานาชาติ มหาวิทยาลัยมหิดล ประจำปีการศึกษา 2558 อีกด้วยศิษย์เก่าที่มีชื่อเสียงศิษย์เก่าที่มีชื่อเสียง. - กัปตัน ชลธร คงยิ่งยง นักร้อง นักแสดง นายแบบ</doc>
