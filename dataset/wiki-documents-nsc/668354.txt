<doc id="668354" url="https://th.wikipedia.org/wiki?curid=668354" title="คอร์นดอก">คอร์นดอก คอร์นดอก () เป็นฮอตดอกที่เสียบไม้และเคลือบด้วยแป้งข้าวโพดคอร์นมีลแล้วนำไปทอด มีแหล่งกำเนิดจากสหรัฐอเมริกา โดยนิยมรับประทานเป็นอาหารจานด่วนหรืออาหารข้างถนน มักรับประทานเปล่า ๆ แต่บางครั้งอาจรับประทานกับมัสตาร์ดก็ได้ชื่อ ชื่อ. คอร์นดอกในภาษาไทยเป็นคำทับศัพท์จากภาษาอังกฤษ "corn dog" ซึ่งแปลว่า "สุนัขข้าวโพด" โดยคำว่า "ดอก" (dog) นั้นย่อมาจาก "ฮอตดอก" อีกที ส่วน "คอร์น" (แปลว่า "ข้าวโพด") นั้น มาจากแป้งข้าวโพดคอร์นมีล ซึ่งเป็นส่วนผสมหลักของคอร์นดอกการนำบริโภค การนำบริโภค. คอร์นดอกมักนำบริโภคในรูปแบบอาหารข้างถนนหรืออาหารจานด่วน ผู้จำหน่ายมักจุ่มคอร์นดอกแล้วเสิร์ฟให้ผู้บริโภคทันทีเพื่อที่จะให้มีอุณหภูมิที่ยังร้อนอยู่ ในสหรัฐอเมริกาและประเทศแคนาดา มักมีคอร์นดอกสำเร็จรูปจำหน่ายตามซูเปอร์มาร์เก็ตในรูปแบบแช่แข็ง ซึ่งผู้ซื้อสามารถนำไปอุ่นแล้วรับประทานได้ คอร์นดอกแบบแช่แข็งบางชนิดสามารถนำไปทอด หรือ อบในเตาอบหรือในเตาอบไมโครเวฟก็ได้มักรับประทานเปล่า ๆ แต่รับประทานกับเครื่องปรุงก็ได้ โดยมากมัสตาร์ดเป็นเครื่องปรุงที่มีความนิยมสูงสุด</doc>
