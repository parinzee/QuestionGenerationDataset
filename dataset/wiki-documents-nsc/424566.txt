<doc id="424566" url="https://th.wikipedia.org/wiki?curid=424566" title="เป้ สีน้ำ">เป้ สีน้ำ เป้ สีน้ำ มีชื่อจริงว่า อรรณพ ศรีสัจจา นักดนตรี กวี นักเขียน และคนทำงานศิลปะ เกิดเมื่อวันที่ 25 มิถุนายน พ.ศ. 2505 ที่อำเภอบ้านแพ้ว จังหวัดสมุทรสาคร จบการศึกษาชั้น ปวช. จาก วิทยาลัยอาชีวศึกษาธนบุรี และระดับปริญญาตรี สาขาศิลปหัตถกรรม จาก วิทยาลัยเพาะช่าง ด้านผลงานเพลง จากการชักชวนของ พ.ต.ท.ธีระชัย วัฒนะนุพงษ์ ผู้เป็นอาของเป้ สีน้ำ จึงได้บันทึกเสียงและออกอัลบั้มชุดแรกร่วมกับ วินัย พันธุรักษ์ ในปี พ.ศ. 2525 ชื่อชุดว่า “มันอาจจะสายเกินไป” โดยโปรดิวเซอร์คือ วิชัย ปุญญยันต์ และมีผลงานอัลบั้มเดี่ยว “เปเป้ แอนด์ บัตเตอร์ฟลาย” ตามออกมาในปี พ.ศ. 2527 โดยทางวง บัตเตอร์ฟลาย ทำดนตรีให้ เป้ได้พักงานดนตรีไประยะเวลานึง เนื่องจากผลงานเดี่ยวชุดแรกนี้รู้จักและฟังกันในวงแคบๆไม่ประสบความสำเร็จเท่าที่ควร จึงหันไปทำธุรกิจร้านอาหาร ทำงานศิลปะ และเขียนหนังสือ โดยได้เขียนและแต่งเพลงเก็บเอาไว้เป็นระยะ จนถึงปี พ.ศ. 2535 ได้ออกอัลบั้มชื่อว่า “บทเพลงของเธอ” โดยนำเพลงเด่นจากอัลบั้มก่อนคือเพลง “ฝากรัก” มาบันทึกเสียงใหม่ หลังจากอัลบั้มนี้เป้ได้ร่วมงานเป็นระยะเวลาสั้นๆกับวง Camera Eyes เป้มีผลงานตามออกมาอีก 2 ชุด คืออัลบั้ม “ความรัก” ในปี พ.ศ. 2539 และ “เพลงใบไม้” ในปี พ.ศ. 2543 ด้านงานศิลปะ เป้มีผลงานแสดงศิลปะเดี่ยวและกลุ่มตั้งแต่ปี พ.ศ. 2525 รวมไปถึงเป็นวิทยากรในกิจกรรมศิลปะเกี่ยวกับเยาวชนอย่างต่อเนื่อง ปัจจุบัน เป้ สีน้ำ เปิดโรงเรียนธรรมชาติบ้านริมน้ำ เพื่อจัดกิจกรรมอบรมทางศิลปะ-ดนตรี-กวี รวมไปถึงกิจกรรมเพื่อสังคมอื่นๆ อยู่ที่ ต.บางระกำ อ.บางเลน จังหวัดนครปฐมผลงานเพลง-ดนตรีผลงานเพลง-ดนตรี. - พ.ศ. 2525 อัลบั้ม “มันอาจจะสายเกินไป” - พ.ศ. 2528 อัลบั้ม “เป้ สีน้ำ แอนด์ บัตเตอร์ฟลาย” - พ.ศ. 2535 อัลบั้ม “บทเพลงของเธอ” - พ.ศ. 2539 อัลบั้ม “ความรัก” - พ.ศ. 2543 อัลบั้ม “เพลงใบไม้”ผลงานหนังสือผลงานหนังสือ. 1. “บันทึกคนลืมตัว” จิตรกรรมสีน้ำ บทบันทึก บทกวี (พ.ศ. 2532) 2. “ภาษากาแฟ” จิตรกรรมสีน้ำ และบทบันทึกข้างถ้วยกาแฟ (พ.ศ. 2533) 3. “สาหร่าย” ภาพประกอบนวนิยาย ของ อัศศิริ ธรรมโชติ (พ.ศ. 2533) 4. “กลับบ้าน” จิตรกรรมสีน้ำ บทบันทึก บทกวี (พ.ศ. 2536) 5. “กล้วยและใบตอง” จิตรกรรมสีน้ำ สมุดบันทึก บทกวี (พ.ศ. 2536) 6. “รูปรอยแห่งราตรี” จิตรกรรมสีเทียน บทกวี (พ.ศ. 2537) 7. “ป่าต้นน้ำ” จิตรกรรมสีน้ำ สมุดบันทึก บทกวี (พ.ศ. 2538) 8. “หนึ่งถ้วยกาแฟ” จิตรกรรมสีน้ำ บทกวี กวี (พ.ศ. 2547) 9. “สายตาเรือ” จิตรกรรมสีน้ำ บทกวี (พ.ศ. 2550)</doc>
