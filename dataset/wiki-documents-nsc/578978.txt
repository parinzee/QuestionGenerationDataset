<doc id="578978" url="https://th.wikipedia.org/wiki?curid=578978" title="อัสมา กฮาร">อัสมา กฮาร อัสมา กฮาร์ ชื่อเล่น มาร์ เป็นศิลปินชาวไทย และเป็นหนึ่งในศิลปิน วงที-สเกิ๊ต ภายใต้สังกัดคีตา เอ็นเทอร์เทนเม้นท์ เจ้าของเพลงดังอย่าง ไม่เท่าไหร่, เจ็บแทนได้ไหม, ฟ้องท่านเปา, เรื่องมันเศร้า และเพลง ทักคนผิด เป็นต้นประวัติ ประวัติ. อัสมา กฮาร ชื่อเล่น มาร์ เกิดเมื่อวันที่ 24 ธันวาคม พ.ศ. 2519 เป็นชาวไทยมุสลิม เป็นนักแสดง นักร้อง ชาวไทย เริ่มมีผลงานละครโทรทัศน์ตั้งแต่ปี 2534 จากนั้นก็ได้เข้ามาเป็นนักร้องนำในวงที-สเกิ๊ต สังกัดคีตา เอ็นเทอร์เทนเม้นท์ เริ่มเข้าสู่วงการด้วยการ เข้าไปแคสของบริษัทไฟว์สตาร์โปรดักชั่น แล้วระหว่างที่เรากำลังรอแคส บนเวทีตอนนั้นเราคิดในใจ จะรอดไหม ไม่ค่อยมั่นใจ เพราะคนเยอะมาก แต่เหมือนโชดเข้าข้างเมื่อ พี่ “มด” นพพร วาทิน เจอเราเข้า ทีนี้พี่มดกับพี่ “ถา”สถาพร นาควิลัย ก็เลยเรียกเราเข้ามาคุย ซึ่งมาคิดว่าพี่ ๆ เขาคงถูกชะตาเรา หลังจากนั้นก็ไม่ต้องไปแคสบนเวที เรามีผลงานภาพยนตร์เรื่อง “เร็วกว่าไฟ ใจเกินฝัน” แล้วมีผลงานละครที่ตอนนั้นฮิตมากๆก็คือเรื่อง “4 + 1ถึงจะเทห์” ซึ่งเราก็ได้เริ่มต้นจากตรงนั้น แล้วยังได้เล่นละครอีกหลายเรื่อง มาร์ จบการศึกษาระดับมัธยมศึกษา Seventh Day Adventist High School และสำเร็จการศึกษาระดับปริญญาตรี มหาวิทยาลัยนานาชาติแสตมฟอร์ด เริ่มมีผลงานเพลงตั้งแต่ปี 2538 โดยวงที-สเกิ๊ตนั้น ประกอบสมาชิก 3 คนด้วยกัน คือ อัสมา กฮาร (มาร์) ดวงพร สนธิขันธ์ (จอย) และ ธิติยา นพพงษากิจ (กิ๊ฟท์) มีผลงาน 2 อัลบั้มเต็ม และ 1 อัลบั้มพิเศษก่อนที่ทางค่ายคีตา เรคคอร์ดส จะปิดตัวลงไปเมื่อปี 2539 ผลงานเด่นคือเพลง ไม่เท่าไหร่, เจ็บแทนได้ไหม, ฟ้องท่านเปา, เรื่องมันเศร้า และเพลง ทักคนผิด เป็นต้น ผลงานอัลบั้มชุดแรกชื่อว่า "T-Skirt" ออกวางจำหน่ายกลางปี 2538 โดยรายชื่อเพลงมีดังนี้ 1.ไม่เท่าไหร่ 2.เจ็บแทนได้ไหม 3.เรื่องมันเศร้า 4.อย่าเล่นอย่างนี้ 5.ทักคนผิด 6.ฟ้องท่านเปา 7.วันที่ไม่เหงา 8.ทำให้เสร็จ 9.ซึ้ง ๆ หน่อย 10. เพื่อนกัน อัลบั้มชุดที่ 2 ชุด "ทีมสตรี" เป็นอัลบั้มชุดสุดท้าย ออกวางจำหน่ายเมื่อปี 2539 หลังจากนั้นทางค่ายได้ปิดตัวลงอย่าถาวร อัลบ้มชุดนี้จึงมีแรงโปรโมทน้อยกว่าอัลบั้มชุดแรก ส่วนรายชื่อเพลงในอัลบั้มมีดังนี้ 1.รักษาได้ (แต่ไม่หายขาด) 2.ปวดร้าว 3.ถามเพื่อนก่อน 4.คนหนึ่งคน 5.ติดมา 6.เอาดีทางนี้หรือไง 7.ต่อไปไม่ว่างแล้ว 8.ขอบคุณที่มาหา 9.ช๊อตเลย 10.ทันเวลา 11.นานเท่านาน หลังจากทางค่ายได้ปิดตัวลง มาร์ได้หันไปรับงานแสดงละครและภาพยนตร์เรื่อยๆ หลังจากนั้นก็ได้มีโอกาสทำงานเพลงอีกครั้งโดยเป็นแนวลูกทุ่ง กับค่าย ทริปเปิ้ล เอ็นเอนเตอร์เทนเม้นท์ ในอัลบั้ม “ลูกทุ่งสาวป็อปแดนซ์” มีเพลงดัง “มาแล้วจ๊ะ” ซึ่งก็ถือว่าประสบความสำเร็จในระดับหนึ่งที่เราพอใจ เป็นงานเพลงเดี่ยวหลังจากที่เราหายไปนาน แล้วก็เปลี่ยนสไตล์เปลี่ยนแนวเพลงด้วยถึงจะเป็นลูกทุ่งแต่มาร์ก็ยังคงกลิ่นอายความเป็นสตริงไว้ ซึ่งหลายคนก็อาจจะยังไม่รับเพราะเขาคิดว่าลูกทุ่งก็น่าจะลูกทุ่งไปเลย สตริงก็สตริงไป เพียงแต่เราอยากจะปลุกกระแสขึ้นมาใหม่ว่าจริงๆ ลูกทุ่งก็มีกลิ่นไอสตริงเข้ามาได้ด้วยผลงานละครโทรทัศน์ภาพยนตร์ผลงาน. ภาพยนตร์. - ภาพยนตร์ เร็วกว่าใจ ไกลเกินฝัน (2536) - ภาพยนตร์ กระโปรงบานขาสั้น (2537) - ภาพยนตร์ แบบว่าโลกนี้มีน้ำเต้าหู้และครูระเบียบ (2537) รับบท จุ๊บ - ภาพยนตร์ น้ำเต้าหู้และครูระเบียบ (2538) - ภาพยนตร์ แรงเป็นไฟละลายแค่เธอ (2539)ผลงานเพลงอัลบั้มเดี่ยวผลงานเพลง. อัลบั้มเดี่ยว. - อัลบั้ม "ลูกทุ่งสาวป็อปแดนซ์" สังกัด ทริปเปิ้ล เอ็นเอนเตอร์เทนเม้นท์ (2547)ที-สเกิ๊ตที-สเกิ๊ต. - อัลบั้ม T-Skirt ปี 2538 สังกัด คีตา เรคคอร์ดส - อัลบั้ม ทีมสตรี ปี 2539 สังกัด คีตา เรคคอร์ดสอัลบั้มพิเศษอัลบั้มพิเศษ. - อัลบั้ม รวมฮิตติดกระโปรง สังกัด คีตา เรคคอร์ดสเพลงประกอบภาพยนตร์เพลงประกอบภาพยนตร์. - เพียงเธอ เพลงประกอบภาพยนตร์ แรงเป็นไฟละลายแค่เธอ - ฮัก อ้ำอึ้ง เพลงประกอบภาพยนตร์ แรงเป็นไฟละลายแค่เธอ - คืนใจใส่กล่อง เพลงประกอบภาพยนตร์ แรงเป็นไฟละลายแค่เธอ</doc>
