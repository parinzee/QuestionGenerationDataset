<doc id="103095" url="https://th.wikipedia.org/wiki?curid=103095" title="ไอเมด">ไอเมด ไอเมด (iMed) คือซอฟต์แวร์แอปพลิเคชันสำหรับสถานพยาบาล สถานีอนามัย และโรงพยาบาล เพื่อใช้ในการให้บริการผู้ป่วยในระบบงานส่วนหน้า (Front office) ของสถานพยาบาล ซึ่งครอบคลุมการให้บริการผู้ป่วยตั้งแต่เริ่มต้นจนสิ้นสุดกระบวนการ โดยมุ่งเน้นในการเพิ่มประสิทธิภาพในการทำงานของผู้ใช้งาน และพัฒนาคุณภาพในการให้บริการผู้ป่วย ไอเมดถูกออกแบบและพัฒนาโดย บริษัท อินเตอร์เนชั่นแนล เมดิคัล ซอฟต์แวร์ จำกัด ซึ่งเป็นทีมพัฒนาเดิมของทีมพัฒนาระบบสารสนเทศสำหรับโรงพยาบาลขนาดเล็ก Hospital OS ซึ่งได้รับทุนสนับสนุนจาก สำนักงานกองทุนสนับสนุนการวิจัย (สกว.) และเครือข่ายวิจัยสุขภาพ มูลนิธิสาธารณสุขแห่งชาติ (มสช.) โดยได้รับการยอมรับและมีการใช้งานกันอย่างกว้างขวางกว่า 60 สถานพยาบาลทั่วประเทศ เพื่อขยายขอบเขตในการตอบสนองความต้องการของสถานพยาบาลทุกขนาด ทั้งภาครัฐและเอกชน คณะผู้พัฒนาจึงได้พัฒนาโปรแกรมไอเมดขึ้น โดยมีจุดเด่นในการตอบสนองความต้องการของผู้ใช้งานได้อย่างครบถ้วน และยังคงแนวคิดของการถ่ายทอดเทคโนโลยีและการใช้ลิขสิทธิ์แบบเปิดไว้ (Technology Transfer and Open Source Concept) พร้อมทั้งให้ source code ซึ่งจะเป็นสิ่งที่สถานพยาบาลจะได้รับประโยชน์อย่างสูงในการลงทุนด้านเทคโนโลยีสารสนเทศในระยะยาวคุณลักษณะของโปรแกรมคุณลักษณะของโปรแกรม. - เป็นโปรแกรมประยุกต์บนเว็บ สามารถใช้งานผ่านเบราว์เซอร์ - สามารถตั้งเวลาเพื่อสำรองข้อมูล - มีระบบระบุตัวผู้ป่วยด้วยลายนิ้วมือและรูปภาพ - มีระบบสแกนเอกสารทางการแพทย์ - มีระบบตรวจสอบย้อนหลัง ประวัติของการบันทึก แก้ไข ประวัติการรักษา (Tracking)แผนการติดตั้งระบบโดยทั่วไป แผนการติดตั้งระบบโดยทั่วไป. การติดตั้งระบบโดยทั่วไป ประกอบด้วย ขั้นตอนดังนี้1. การวิเคราะห์ระบบ และการปรับแก้ตามความต้องการ (System analysis and customization) 2. การนำเข้าข้อมูลจากระบบเก่าเข้าสู่ iMed (Database preparation) 3. การอบรมผู้ใช้งาน (Training) 4. การเตรียมการติดตั้งก่อนเริ่มใช้งานระบบ (Pre go-live) 5. เริ่มใช้งานระบบ (Go-live) 6. การส่งมอบงานหลังเริ่มใช้งานระบบและให้การสนับสนุน (Post go-live & Support) ทั้งนี้ ระยะเวลาและวิธีการดำเนินการในแต่ละขั้นตอน จะแตกต่างกันไป ขึ้นกับรายละเอียดของงานในแต่ละ สถานพยาบาลที่จะติดตั้ง</doc>
