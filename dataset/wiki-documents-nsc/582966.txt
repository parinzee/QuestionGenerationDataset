<doc id="582966" url="https://th.wikipedia.org/wiki?curid=582966" title="พรรคแห่งชาติอินโดนีเซีย">พรรคแห่งชาติอินโดนีเซีย พรรคแห่งชาติอินโดนีเซีย (Indonesian National Party; ภาษาอินโดนีเซีย: Partai Nasional Indonesia, PNI) เป็นพรรคการเมืองอินโดนีเซียก่อตั้งตั้งแต่ พ.ศ. 2470จนถึงปัจจุบันก่อนได้รับเอกราช ก่อนได้รับเอกราช. ในวันที่ 4 กรกฎาคม พ.ศ. 2470 ซูการ์โนและสมาชิกของชมรมนักศึกษาบันดุงได้จัดตั้งขบวนการเรียกว่าสมาคมแห่งชาติอินโดนีเซีย ในเดือนพฤษภาคม พ.ศ. 2471 ได้เปลี่ยนชื่อเป็นพรรคแห่งชาติอินโดนีเซีย องค์กรนี้มีแนวคิดที่จะเรียกร้องเอกราชทางเศรษฐกิจและการเมืองให้แก่หมู่เกาะอินโดนีเซีย โดยไม่ร่วมมือกับรัฐบาลอาณานิคมของดัตช์ เมื่อ พ.ศ. 2472 พรรคนี้มีสมาชิกราว 10,000 คน ทำให้พรรคเริ่มถูกปราบปราม ซูการ์โนเป็นหนึ่งในผู้นำพรรค 7 คนที่ถูกจับเมื่อเดือนธันวาคม พ.ศ. 2472 และถูกตัดสินจำคุกในเดือนกันยายน พ.ศ. 2473 ในที่สุดพรรคได้สลายตัวไปใน พ.ศ. 2474หลังได้รับเอกราช หลังได้รับเอกราช. หลังจากการประกาศเอกราชของอินโดนีเซียในเดือนสิงหาคม พ.ศ. 2488 และได้จัดตั้งคณะกรรมการกลางแห่งชาติอินโดนีเซียเมื่อ 22 สิงหาคม พ.ศ. 2488 และได้จัดตั้งพรรคแห่งชาติอินโดนีเซียขึ้นอีก แต่ก็ในวันที่ 1 กันยายน ปีเดียวกัน ต่อมาในเดือนมกราคม พ.ศ. 2489 ได้ฟื้นฟูพรรคแห่งชาติอินโดนีเซียขึ้นใหม่โดยไม่มีซูการ์โนเนื่องจากขณะนั้นเป็นประธานาธิบดีที่ต้องอยู่เหนือการเมือง พรรคนี้ได้รับการสนับสนุนมากและได้เสียงข้างมากในการเลือกตั้งในอินโดนีเซียเมื่อพ.ศ. 2498 พรรคนี้เน้นแยกศาสนาออกจากการเมืองและแนวคิดชาตินิยม ฝ่ายซ้ายของพรรคถูกขับออกหลังรัฐประหาร พ.ศ. 2508 และเหตุการณ์ 30 กันยายนทำให้พรรคอ่อนแอลง ในสมัยของซูฮาร์โต พรรคเข้าร่วมการเลือกตั้งใน พ.ศ. 2514 แต่ได้คะแนนน้อยกว่า7% ใน พ.ศ. 2516 พรรคได้รวมเข้ากับพรรคแนวชาตินิยมอื่นๆและพรรคของชาวคริสต์ เนื่องจากมีคำสั่งจำกัดจำนวนพรรคการเมือง หลังจากประธานาธิบดีซูฮาร์โตลาออกใน พ.ศ. 2541 พรรคนี้ได้รับการฟื้นฟูขึ้นใหม่และเข้าร่วมในการเลือกตั้ง พ.ศ. 2542</doc>
