<doc id="281315" url="https://th.wikipedia.org/wiki?curid=281315" title="พรุ่งนี้ก็รักเธอ">พรุ่งนี้ก็รักเธอ พรุ่งนี้ก็รักเธอ เป็นละครโทรทัศน์ รักโรแมนติกดราม่าของบริษัท เอ็กแซ็กท์ และ ซีเนริโอ จำกัด บทประพันธ์และบทโทรทัศน์โดย พิมพ์มาดา พัฒนอลงกรณ์, ศุภกร เหรียญสุวรรณ, ชวนนท์ สารพัฒน์, อภิศรา วงศร, วรรณวิภา สามงามแจ่ม อำนวยการผลิตโดย ถกลเกียรติ วีรวรรณ และ นิพนธ์ ผิวเณร และกำกับการแสดงโดย ถกลเกียรติ วีรวรรณ นำแสดงโดย ณวัฒน์ กุลรัตนรักษ์ และ พิยดา อัครเศรณี ออกอากาศทุกวันจันทร์-พฤหัสบดี เวลา 20.25 - 21.25 น. ทางสถานีวิทยุโทรทัศน์กองทัพบกช่อง 5 เริ่มออกฉายวันแรกวันที่ 2 พฤศจิกายน พ.ศ. 2552 - 22 ธันวาคม พ.ศ. 2552รายชื่อนักแสดงรายชื่อนักแสดง. - ณวัฒน์ กุลรัตนรักษ์ รับบทเป็น ปรมินทร์ (ปอ) - พิยดา จุฑารัตนกุล รับบทเป็น แก้วกัญญา (แก้ว) - เรืองศักดิ์ ลอยชูศักดิ์ รับบทเป็น พิพัฒน์ (พัฒน์) - เก็จมณี พิชัยรณรงค์สงคราม รับบทเป็น ปัทมาศ (ปัท) - อนุชิต สพันธุ์พงษ์ รับบทเป็น พีรวิชญ์ (พีร) - พชร ธรรมมล รับบทเป็น ก้องบดินทร์ (ก้อง) - สุมนต์รัตน์ วัฒนาเศลารัตน์ รับบทเป็น ผึ้ง - เปรมณัช สุวรรณานนท์ รับบทเป็น นุติ (นุ) - กัลยา จิรชัยศักดิ์เดชา รับบทเป็น วรรณอร (อร) - โฉมฉาย ฉัตรวิไล  รับบทเป็น ฟองจันทร์ - คัชฑาเทพ เอี่ยมศิริ รับบทเป็น เจ๊ตุ่ม - ปฏิญญา วิบูลย์นันท์ รับบทเป็น ธันวา - ปฐมกฤษณ์ สุดสละ รับบทเป็น เจ๋ง - ด.ญ.นัดตะวัน ศักดิ์ศิริ รับบทเป็น หนูนิ่ม - มยุริญ ผ่องผุดพันธ์ รับเชิญในบท กิ่งกาญจน์ (กิ่ง)เรื่องย่อ เรื่องย่อ. ปรมินทร์ กับแก้วกัญญา รักกันมานาน และกำลังจะแต่งงานกัน แต่เมื่อปัทมาศ พี่สาวของปรมินทร์ฆ่ากิ่งกาญจน์พี่สาวของแก้วกัญญา ซึ่งทำงานเป็นพี่เลี้ยงหนูนิ่ม ลูกสาวของเธอ เพราะเข้าใจผิดว่ากิ่งกาญจน์เป็นชู้กับพิพัฒน์สามีของตน ปัทมาศเลยต้องติดคุก ส่วนแก้วกัญญาก็ต้องเลิกรากับปรมินทร์ แล้วพาฟองจันทร์ กับก้องบดินทร์ แม่และน้องหนีไปอยู่ระยอง ปรมินทร์เสียใจมากแต่ก็จำต้องตัดใจเริ่มต้นชีวิตใหม่โดยไม่มีแก้วกัญญา 6 ปีผ่านไป แก้วกัญญาเข้าทำงานที่เดียวกับผึ้งเพื่อนสนิท ซึ่งเป็นที่ทำงานเดียวกับปรมินทร์ เมื่อปรมินทร์รู้เลยดึงแก้วกัญญามาเป็นเลขา เพื่อกลั่นแกล้งให้สมกับที่เธอเคยทิ้งเขาไป และเมื่อวรรณอร แฟนใหม่ของปรมินทร์เห็นแก้วกัญญาเข้าก็รู้สึกไม่ถูกชะตา เลยคอยหาเรื่องอยู่ตลอด ส่วนปรมินทร์เองก็หึงนุติ พนักงานอีกคนที่คอยตามจีบแก้วกัญญาไม่ห่าง ฝ่ายก้องบดินทร์ก็ได้พบกับพีรวิชญ์ น้องชายของพิพัฒน์ ทั้งคู่รู้สึกดีต่อกัน ก้องบดินทร์พยายามปฏิเสธ แต่ในที่สุดพีรวิชญ์ก็ตามตื้อ จนก้องบดินทร์ใจอ่อนยอมแอบคบหาด้วย ปรมินทร์บังคับให้แก้วกัญญาช่วยเลี้ยงหนูนิ่ม จนต่อมาหนูนิ่มกลายเป็นกาวประสานที่เกือบจะทำให้ปรมินทร์และแก้วกัญญากลับมารู้สึกดีต่อกันอีกครั้ง แต่แล้วทุกอย่างก็พังทลายลง เมื่อปัทมาศออกจากคุก วรรณอรจึงได้รู้ความจริงว่าแก้วกัญญาเคยเป็นแฟนกับปรมินทร์ วรรณอรไม่พอใจมากเลยยืมมือปัทมาศกลั่นแกล้งแก้วกัญญาต่างๆ นานา ถึงขั้นวางแผนให้พิพัฒน์ปลุกปล้ำแก้วกัญญา โชคดีที่ปรมินทร์มาช่วยทัน และไม่นานแก้วกัญญาก็รู้เรื่องที่ก้องบดินทร์คบหากับพีรวิชญ์ เธอขอให้ทั้งคู่เลิกกัน จนเหตุการณ์บานปลาย ทำให้ปรมินทร์เข้าใจผิดคิดว่าแก้วกัญญารักพิพัฒน์ ปรมินทร์เลยหึงจนขาดสติบุกเข้าไปปลุกปล้ำแก้วกัญญา ด้านพีรวิชญ์กับก้องบดินทร์ก็ถูกพิพัฒน์จับได้ พิพัฒน์โกรธจัดจะขับรถชนทั้งคู่ แต่ก้องบดินทร์ผลักพีรวิชญ์ออก ทำให้ตนแองต้องตาบอด พิการตลอดชีวิต ก้องบดินทร์ตัดสินใจบอกเลิกพีรวิชญ์ เพราะไม่อยากให้เขาต้องเป็นทุกข์ ด้านปรมินทร์ก็พยายามตามง้อ จนแก้วกัญญาเริ่มใจอ่อน แต่แล้วเหตุการณ์ที่ไม่คาดฝันก็เกิดขึ้น เมื่อวรรณอรบอกว่าตั้งท้องกับปรมินทร์ แก้วกัญญาเสียใจมาก และตัดสินใจหนีออกไปจากชีวิตของปรมินทร์อีกครั้ง แต่จู่ๆ แก้วกัญญาก็ตกเป็นผู้ต้องสงสัยในคดีฆาตกรรมหนูนิ่ม โดยในวันแต่งงานของปรมินทร์กับวรรณอร ปัทมาศวางแผนนัดแก้วกัญญามาพบเพื่อจะล้างแค้นให้หนูนิ่ม ปัทมาศจะจัดการแก้วกัญญาอย่างไร? และปรมินทร์จะช่วยชีวิตแก้วกัญญาได้ทันเวลาหรือไม่?เพลงประกอบละครเพลงประกอบละคร. - เพลง รักเดียวใจเดียว ขับร้องโดย ศุภรุจ เตชะตานนท์ (รุจ เดอะสตาร์ 4)</doc>
