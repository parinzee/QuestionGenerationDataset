<doc id="140424" url="https://th.wikipedia.org/wiki?curid=140424" title="สถาบันขงจื๊อ มหาวิทยาลัยขอนแก่น">สถาบันขงจื๊อ มหาวิทยาลัยขอนแก่น สถาบันขงจื๊อ มหาวิทยาลัยขอนแก่น (Confucius Institute at Khon Kaen University,孔敬大学孔子学院) ก่อตั้งขึ้นเมื่อวันที่ 5 กรกฎาคม 2549 โดยความร่วมมือระหว่างมหาวิทยาลัยขอนแก่น (Khon Kaen University) กับมหาวิทยาลัยซีหนาน (Southwest University) และสำนักงานคณะกรรมการภาษาจีนสากล หรือฮั่นปั้น (The Office of Chinese Language Council International: Hanban) สาธารณรัฐประชาชนจีน ในการประชุมสถาบันขงจื๊อครั้งที่ 2 ในปี พ.ศ. 2550 (2nd Confucius Institute Conference) สถาบันขงจื๊อ มหาวิทยาลัยขอนแก่น เป็นสถาบันขงจื๊อ 1 ใน 20 แห่งที่ได้รับรางวัล สถาบันขงจื๊อแห่งปี 2550 (Confucius Institute of the Year 2007) จากสถาบันขงจื๊อ 210 ทั่วโลก สถาบันขงจื๊อ มหาวิทยาลัยขอนแก่น มีฐานะเป็นองค์กรในกำกับของมหาวิทยาลัย ที่มีการบริหารจัดการเป็นอิสระจากระบบราชการ พึ่งตนเองได้ และไม่หวังผลกำไร โดยมีวัตถุประสงค์หลักเพื่อเป็นศูนย์กลางการให้การศึกษาภาษาและวัฒนธรรมจีนในภาคตะวันออกเฉียงเหนือและอนุภูมิภาคลุ่มแม่น้ำโขง นอกจากนั้น ยังเป็นแหล่งข้อมูลและให้บริการทางวิชาการด้านภาษาและวัฒนธรรมจีนแก่นักเรียน นักศึกษา และประชาชนทั่วไป ไม่ว่าจะเป็นการแนะแนวการศึกษาต่อ ณ ประเทศจีน การทัศนศึกษา การจัดประชุมวิชาการ การจัดกิจกรรมทางวัฒนธรรม ตลอดจนการจัดสอบวัดความรู้ความสามารถทางภาษาจีน หรือ HSKการบริหาร การบริหาร. สถาบันขงจื๊อ มหาวิทยาลัยขอนแก่น บริหารงานภายใต้การกำกับดูแลของคณะกรรมการบริหารสถาบันขงจื๊อฯ ซึ่งมีองค์ประกอบเป็น ผู้บริหารจากมหาวิทยาลัยขอนแก่น และมหาวิทยาลัยซีหนาน ได้แก่ อธิการบดีมหาวิทยาลัยขอนแก่น และ อธิการบดีมหาวิทยาลัยซีหนาน เป็นที่ปรึกษา รองอธิการบดีมหาวิทยาลัยขอนแก่น และรองอธิการบดีมหาวิทยาลัยซีหนานเป็นประธานและรองประธาน คณบดี และ/หรือ ผู้อำนวยการหน่วยงานในมหาวิทยาลัยขอนแก่น และมหาวิทยาลัยซีหนานแห่งละ 3 คน รวม 6 คน เป็นกรรมการ โดยมีผู้อำนวยการสถาบันขงจื๊อ มหาวิทยาลัยขอนแก่น เป็นกรรมการและเลขานุการ และรองผู้อำนวยการสถาบันขงจื๊อ มหาวิทยาลัยขอนแก่น เป็นกรรมการและผู้ช่วยเลขานุการกิจกรรมกิจกรรม. - จัดหลักสูตรอบรมภาษาจีน ระดับต้น ระดับกลาง และระดับสูง สำหรับนักเรียน นักศึกษา และบุคคลทั่วไป- จัดหลักสูตรอบรมภาษาจีนเฉพาะด้าน เช่น สำหรับครู สำหรับนักธุรกิจ สำหรับมัคคุเทศก์ เป็นต้น- เปิดหลักสูตรระดับปริญญาร่วมกับคณะมนุษยศาสตร์และสังคมศาสตร์ และมหาวิทยาลัยซีหนาน- จัดนิทรรศการ การแสดง และกิจกรรมที่ส่งเสริมศิลปวัฒนธรรมจีน- จัดการสอบวัดความสามารถทางภาษาจีนด้วย HSK Test และการสอบอื่นๆ เพื่อรับรองความสามารถทางภาษาจีน ตามมาตรฐานของจีน- สนับสนุนการค้นคว้าวิจัยเกี่ยวกับประเทศและภาษาจีน- สนับสนุนการแลกเปลี่ยนนักศึกษา การฝึกงานสำหรับนักศึกษา (internship) และการศึกษาดูงานในประเทศจีน- สนับสนุนการแลกเปลี่ยนบุคลากร และการพัฒนาบุคลากรสายผู้สอนภาษาจีนของมหาวิทยาลัย- ส่งเสริมและผลิตสื่อและตำรา ที่เกี่ยวกับภาษาและวัฒนธรรมจีน- ให้คำปรึกษานักศึกษาที่ต้องการศึกษาต่อในประเทศจีน- จัดสัมมนาและประชุมวิชาการเกี่ยวกับภาษาและวัฒนธรรมจีนผลงาน ผลงาน. สถาบันขงจื๊อ มหาวิทยาลัยขอนแก่น มีหลักสูตรฝึกอบรมหลากหลายที่มีคุณภาพตามมาตรฐานของกระทรวงศึกษาธิการจีน และออกแบบโดยคำนึงถึงความต้องการของผู้เรียนเป็นสำคัญ โดยแบ่งเป็น หลักสูตรฝึกอบรมภาษา อาทิ ภาษาจีนเพื่อการสนทนา ภาษาจีนเพื่อการท่องเที่ยว และภาษาจีนเชิงธุรกิจ เป็นต้น และหลักสูตรฝึกอบรมทางวัฒนธรรม เช่น ความรู้ทั่วไปเกี่ยวกับประเทศจีน ศิลปะการเขียนพู่กันจีน และศิลปะการรำมวยจีน เป็นต้น ยิ่งไปกว่านั้น สถาบันขงจื๊อ มหาวิทยาลัยขอนแก่น ยังร่วมมือกับคณะมนุษยศาสตร์และสังคมศาสตร์ และคณะศึกษาศาสตร์ มหาวิทยาลัยขอนแก่น จัดทำหลักสูตรปริญญาตรี ศิลปศาสตรบัณฑิต สาขาวิชาภาษาจีนธุรกิจ และ ศึกษาศาสตรบัณฑิต สาขาวิชาการสอนภาษาจีนเป็นภาษาต่างประเทศ เพื่อตอบสนองความต้องการของภาคธุรกิจและสังคมในปัจจุบัน สำหรับการสรรสร้างกิจกรรมต่างๆ สถาบันขงจื๊อ มหาวิทยาลัยขอนแก่น ได้จัดกิจกรรมหลากหลายรูปแบบเพื่อส่งเสริมความสัมพันธ์ระหว่างสองประเทศในด้านต่างๆ เป็นต้นว่า การแลกเปลี่ยนนักศึกษา การจัดหาอาจารย์และอาสาสมัครชาวจีนสำหรับสถานศึกษา การจัดการศึกษาดูงานด้านธุรกิจ การจัดการแลกเปลี่ยนและเผยแพร่ผลงานวิจัย หรือกิจกรรมเพื่อเผยแพร่วัฒนธรรมจีน ในวันและเทศกาลสำคัญๆ อาทิ วันตรุษจีน วันชาติจีน และวันไหว้พระจันทร์ เป็นต้น ทั้งยังให้ความสำคัญในการเปิดโลกทัศน์ของเยาวชนไทยผ่านกิจกรรมมากมาย เช่น การออกซุ้มนิทรรศการ การแข่งขันชิงทุนการศึกษาหลักสูตรฝึกอบรมระยะสั้น ณ มหาวิทยาลัยซีหนาน โครงการค่ายภาษาและวัฒนธรรมจีน ณ ฉงชิ่ง ภาคฤดูร้อน และกิจกรรมส่งเสริมความรู้ตลอดทั้งปีสถานที่ตั้ง สถานที่ตั้ง. สถาบันขงจื๊อ มหาวิทยาลัยขอนแก่น ตั้งอยู่ที่ อาคาร สถาบันขงจื๊อ (บริเวณด้านหลังวิทยาลัยปกครองท้องถิ่น มหาวิทยาลัยขอนแก่น) มหาวิทยาลัยขอนแก่น ตำบลในเมือง อำเภอเมือง จังหวัดขอนแก่น รหัสไปรษณีย์ 40002 หมายเลขโทรศัพท์และโทรสาร 0-4320-4142 ที่อยู่อีเมล confucius@kku.ac.th</doc>
