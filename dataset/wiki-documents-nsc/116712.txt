<doc id="116712" url="https://th.wikipedia.org/wiki?curid=116712" title="สะพานภูตูมผาบิ้งสามัคคี">สะพานภูตูมผาบิ้งสามัคคี สะพานภูตูมผาบิ้งสามัคคี เป็นสะพานข้ามแม่น้ำเลย เชื่อมระหว่างตำบลผาบิ้ง และตำบลทรายขาว อำเภอวังสะพุง จังหวัดเลย เป็นสะพานคอนกรีตเสริมเหล็ก มีความยาว 130 เมตร ความกว้าง 8 เมตร ทางเท้ากว้าง 1.50 เมตร โดยกรมทางหลวงชนบทเป็นผู้ว่าจ้างให้ หจก.วาริชก่อสร้าง ดำเนินการก่อสร้าง ใช้งบประมาณ 16,400,000 บาท เริ่มก่อสร้างเมื่อวันที่ 15 มีนาคม พ.ศ. 2549 ก่อสร้างเสร็จเมื่อเดือนพฤษภาคม พ.ศ. 2550 เปิดใช้เมื่อวันที่ 20 กรกฎาคม พ.ศ. 2550 คำว่า "ภูตูม" ในชื่อสะพานมาจากชื่อของพระภิกษุในท้องที่</doc>
