<doc id="628142" url="https://th.wikipedia.org/wiki?curid=628142" title="ซาโลรา">ซาโลรา ซาโลรา คือบริษัทชอปปิงออนไลน์ด้านการค้าปลีกสินค้าแฟชั่นและความงาม มีทั้งเสื้อผ้า เครื่องประดับ กระเป๋า รองเท้า ทั้งของสุภาพบุรุษและสุภาพสตรี รวมไปจนถึงผลิตภัณฑ์ทางด้านความงามและเครื่องสำอาง มีสำนักงานใหญ่อยู่ที่ประเทศสิงคโปร์ และมีสาขาอยู่ใน 8 ประเทศ ได้แก่ สิงคโปร์ ไทยแลนด์ ฮ่องกง ฟิลิปปินส์ อินโดนีเซีย เวียดนาม มาเลเซีย และบรูไน โดยสินค้าที่จัดจำหน่ายนั้นมีทั้งสินค้าจากยี่ห้อระดับโลก และสินค้าจากประเทศนั้น ๆ นอกจากนี้ยังมีสาขาในประเทศออสเตรเลีย และนิวซีแลนด์ ภายใต้ชื่อว่า The_Iconic การลงทุนของบริษัท Rocket Internet ในประเทศสิงคโปร์ถือเป็นครั้งที่มีความโดดเด่นและสำคัญที่สุดครั้งหนึ่ง ปัจจุบัน Rocket Internet ได้เริ่มถอนทุนในเอเชียตะวันออกเฉียงใต้บางส่วน เริ่มจากไทยและเวียดนามที่ไม่คุ้มทุน โดยได้กลุ่มเซ็นทรัลเป็นผู้ซื้อกิจการเว็บไซต์ในไทยและเวียดนามต่อ ซึ่งภายหลังได้โอนเป็นกรรมสิทธิ์ภายใต้การถือครองของออฟฟิศเมทหรือซีโอแอล โดยในประเทศไทย ออฟฟิศเมทได้ประกาศเปลี่ยนชื่อธุรกิจใหม่เป็น ลุคสิ (LOOKSI) ส่วนในประเทศเวียดนาม กลุ่มออฟฟิศเมทได้นำกิจการซาโลรารวมเข้ากับห้างสรรพสินค้าโรบินสันในเวียดนาม และเปิดดำเนินการในชื่อ โรบินส์ (ROBINS)ประวัติปี 2555 ประวัติ. ปี 2555. ซาโลราเปิดตัวสาขาในหลายประเทศ ได้แก่ สิงคโปร์ ไทย ฮ่องกง ฟิลิปปินส์ อินโดนีเซีย เวียดนาม มาเลเซีย และบรูไนปี 2556 ปี 2556. ใน 4 เดือนแรกของปี 2556 ซาโลราขยายการบริการที่สาขาประเทศมาเลเซียด้วยการจัดส่งสินค้าแบบถึงมือผู้รับตรงสู่ประเทศบรูไน กลางปี 2556 ซาโลราได้ทุบสติการลงทุนสูงถึง 100 ล้านดอลลาร์สหรัฐ รวมไปจนถึงสี่เดือนสุดท้ายของปี ซาโลราได้เปิดตัวแบรนด์เป็นของตัวเองภายใต้ชื่อ EZRA by ZALORA และนอกจากนี้ยังเป็นที่แรกในเอเชียตะวันออกเฉียงใต้ที่ได้นำเข้ายี่ห้อดังจากเกาะเกรตบริเตน River Island พร้อมทั้งยังได้ทำสัญญาเพื่อเป็นเว็บไซต์เพียงแห่งเดียวที่ได้จัดจำหน่ายทางออนไลน์อีกด้วย ปิดท้ายด้วยการประกาศความสำเร็จอีกครั้ง ด้วยการทุบสถิติการลงทุนที่สูงถึง 112 ล้านดอลลาร์สหรัฐภายในปีเดียวกัน ซึ่งการลงทุนครั้งนี้ทำให้ซาโลราได้เติบโตทางธุรกิจไปพร้อม ๆ กับมีความหลากหลายของสินค้าเพื่อชิงส่วนแบ่งทางการตลาดที่มากยิ่งขึ้นปี 2557 ปี 2557. 4 เดือนแรกของปี 2557 ซาโลราได้เปิดตัวสถานที่ซื้อขายอีกหนึ่งช่องการตลาดแนวใหม่แบบผู้บริโภคสู่ผู้บริโภค 12.12 Online Fever ซึ่งเกิดขึ้นทุกวันที่ 12 ธันวาคมของทุกปี เป็นความคิดริเริ่มจากซาโลราที่ต้องการจะเร่งการเติบโตของธุรกิจการพาณิชย์อิเล็กทรอนิกส์ ซาโลราจึงได้จับมือร่วมกับกับบริษัทพาณิชย์อิเล็กทรอนิกส์ต่าง ๆ จากอุตสาหกรรมที่หลากหลายในภูมิภาค เพื่อร่วมกันผลักดันการใช้จ่ายจากผู้บริโภคและสร้างความเชื่อมั่นในการซื้อของออนไลน์ ซึ่งในระหว่างช่วงระยะเวลาของ "Online Fever" นี้ ผู้บริโภคจะได้รับสิทธิพิเศษมากมายคล้าย ๆ กับแบล็กไฟรเดย์นั่นเอง</doc>
