<doc id="298928" url="https://th.wikipedia.org/wiki?curid=298928" title="โก ฮิบิกิ">โก ฮิบิกิ โก ฮิบิกิ (; ) เป็นตัวละครจากเกมสตรีทไฟท์เตอร์ ซึ่งเป็นอาจารย์สอนวิชามวยไทยที่พำนักอยู่ในฮ่องกง ซึ่งโกมีความปรารถนาให้ แดน ฮิบิกิ ซึ่งเป็นบุตรชายของตนฝึกวิชามวยไทย แต่แดนก็มีความรู้ด้านนี้เพียงเล็กน้อย จากความหลงตัวเองทำให้เขาหันมาประยุกต์วิชาที่ตนคิดค้นขึ้นใหม่ โดยนำคาราเต้ กับบางส่วนของวิชามวยไทยมาผสมกัน จนกลายเป็นศาสตร์ใหม่ซึ่งมีชื่อว่า ไซเคียว-ริว (Saikyō-Ryū) ในเวลาต่อมาประวัติตามท้องเรื่อง ประวัติตามท้องเรื่อง. โก ฮิบิกิเป็นผู้สอนวิชามวยไทยซึ่งพำนักอยู่ในฮ่องกง และต่อมา เขาได้เข้าท้าประลองฝีมือกับสกัดในการแข่งขันมวยไทยรอบสุดท้ายที่จัดขึ้นในปีค.ศ. 1971 ซึ่งมีเพียงหนึ่งปีต่อครั้ง และการต่อสู้ในครั้งนั้น ได้ทำให้สกัดสูญเสียดวงตาข้างขวาไป ในขณะที่โก ฮิบิกิ เป็นฝ่ายเสียชีวิต จากเหตุการณ์ในครั้งนั้นส่งผลให้ แดน ฮิบิกิ (ซึ่งเป็นบุตรชาย) เกิดความคิดที่จะล้างแค้นให้บิดาของตนต่อไป อย่างไรก็ตาม โก ฮิบิกิ ก็ยังคงถือเป็นตัวละครที่ยังคงมีความลึกลับ ที่ยังต้องรอการเปิดเผยข้อมูลจากทางแคปคอมต่อไปข้อโต้แย้งเกี่ยวกับรูปแบบการต่อสู้ของโก ข้อโต้แย้งเกี่ยวกับรูปแบบการต่อสู้ของโก. มีการกล่าวถึงประเด็นที่เกี่ยวข้องกับรูปแบบการต่อสู้ในต่างประเทศว่าโก ฮิบิกิ มีรูปแบบการต่อสู้แบบมวยไทยเช่นดียวกับสกัด หรือแบบไซเคียว-ริว เช่นเดียวกับบุตรชายกันแน่ เนื่องด้วยมีหลายสื่อแสดงถึงการกำหนดข้อมูลจากแคปคอมซึ่งเป็นผู้ผลิตเกมได้กำหนดไว้ในเบื้องต้นว่าโกเป็นนักมวยไทย รวมทั้งนิตยสารเกมหลายเล่มก็ได้กล่าวถึงโกผู้เป็นบิดาของแดนว่าเป็นผู้ใช้วิชามวยไทยด้วยเช่นกัน ในขณะที่บางสื่อให้เหตุผลว่าโก ฮิบิกิ ได้ปรากฏตัวในเกมอย่างพ็อกเก็ตไฟท์เตอร์ และ SVC เคออส: เอสเอ็นเค vs. แคปคอม (SVC Chaos: SNK vs. Capcom) ในภาพลักษณ์ของนักคาราเต้สวมหน้ากากที่แลดูคล้ายกับมิสเตอร์คาราเต้ในซีรีส์อาร์ทออฟไฟท์ติ้ง แต่ก็มีการแย้งขึ้นมาว่าบทสนทนาในเกม SVC นั้นก็ระบุว่าเขาไม่ใช่พ่อของแดน นั่นเป็นการจงใจที่ผู้ผลิตต้องการล้อเลียนถึงมิสเตอร์คาราเต้เท่านั้น รวมทั้งมีการชี้แจงว่าเครื่องแต่งกายแบบเดียวกับที่แดน ฮิบิกิ สวมใส่นั้นเป็นภาพที่แฟนเกมสมมุติขึ้นมาเอง โดยให้เหตุผลว่าทางแคปคอมยังไม่เคยกำหนดให้โก ฮิบิกิ ปรากฏตัวอย่างเป็นทางการในเกมใดๆทั้งสิ้น</doc>
