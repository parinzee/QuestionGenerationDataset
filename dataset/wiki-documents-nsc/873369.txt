<doc id="873369" url="https://th.wikipedia.org/wiki?curid=873369" title="คิคโคแมน">คิคโคแมน บริษัทคิคโคแมน (; ) เป็นบริษัทนานาชาติของประเทศญี่ปุ่น ที่มีการการค้าผลิตภัณฑ์ต่าง ๆ เป็นต้นว่า ซีอิ๊ว, เครื่องปรุงรส, มิริง, โชชู, สาเก, เภสัชภัณฑ์ และยังมีการบริการด้านการจัดการร้านอาหาร คิคโคแมนมีโรงงานผลิตและสำนักงานอยู่ในประเทศญี่ปุ่น, สหรัฐ, เนเธอร์แลนด์, สิงคโปร์, ไต้หวัน, จีน และแคนาดา โดยเฉพาะผลิตภัณฑ์ซีอิ๊วยี่ห้อคิคโคแมนนี้ได้รับความนิยมอย่างยิ่งในประเทศญี่ปุ่น และในสหรัฐ ในหมู่บ้านซาเพอเมอร์ (Sappemeer) ในเมืองโกรนิงเงิน (Groningen) ประเทศเนเธอร์แลนด์ เป็นสำนักงานใหญ่ของคิคโคแมนในยุโรป เริ่มดำเนินการเมื่อปี พ.ศ. 2540 ปัจจุบันโรงงานนี้สามารถผลิตซีอิ๊วได้ราว 400 ล้านลิตรต่อปีประวัติ ประวัติ. บริษัทคิคโคแมนก่อตั้งขึ้นเมื่อวันที่ 7 ธันวาคม พ.ศ. 2460 โดยมีสำนักงานใหญ่ตั้งอยู่ในโนะดะ จังหวัดชิบะ ประเทศญี่ปุ่น เป็นการรวมตัวของของธุรกิจครอบครัวทั้ง 8 ครอบครัวตั้งแต่ปี พ.ศ. 2146 นำโดยตระกูลโมะงิและทะกะนะชิ คำว่า "คิคโค" (kikko) มาจากคำญี่ปุ่นว่า "คิกโก" แปลว่า "กระดองเต่า" รวมกับคำว่า "แมน" (man) คือ "มัง" แปลว่า "หนึ่งหมื่น" เป็นเครื่องหมายการค้าและเป็นชื่อบริษัทด้วย ถือเป็นมงคลนามเพราะคติชนญี่ปุ่นเชื่อว่าเต่าเป็นสัตว์อายุยืนหมื่นปี เครื่องหมายการค้าของคิคโคแมนจึงเป็นตัวอักษรจีน ที่แปลว่า "หนึ่งหมื่น" ถูกล้อมด้วยกรอบหกเหลี่ยมเปรียบเสมือนรูปกระดองเต่า</doc>
