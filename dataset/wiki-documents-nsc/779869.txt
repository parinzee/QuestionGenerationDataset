<doc id="779869" url="https://th.wikipedia.org/wiki?curid=779869" title="ซีนัต การ์ไซ">ซีนัต การ์ไซ ซีนัต กุร็อยชี การ์ไซ (; เกิด: ค.ศ. 1973) เป็นสุภาพสตรีหมายเลขหนึ่งของประเทศอัฟกานิสถาน ด้วยเป็นภริยาของฮามิด การ์ไซ ประธานาธิบดีช่วงปี ค.ศ. 2001-2014ประวัติ ประวัติ. ซีนัต เกิดและเติบโตที่เมืองกันดะฮาร์ ประเทศอัฟกานิสถาน เป็นธิดาของเซนัต กุร็อยชี (Zenat Quraishi) รัฐการเชื้อสายปาทาน บรรพบุรุษสืบสันดานมาแต่เผ่ากุร็อยช์ เธอมีน้องสาวหนึ่งคน ครอบครัวของเธอปลูกฝังเรื่องความสำคัญของการศึกษาแก่ธิดามาโดยตลอด เมื่อเธอสำเร็จการศึกษาระดับมัธยมศึกษาแล้วจึงย้ายไปพำนักที่คาบูลเพื่อศึกษาต่อที่มหาวิทยาลัยคาบูล จนกระทั่งเกิดสงครามกลางเมืองในปี ค.ศ. 1993 ครอบครัวของเธอจึงลี้ภัยไปพำนักอยู่เมืองเควตตา แคว้นบาลูจิสถาน ประเทศปากีสถาน ประกอบกิจเป็นนรีแพทย์ปฏิบัติงานในโรงพยาบาลที่รักษาผู้ลี้ภัยชาวอัฟกานิสถานตั้งแต่ก่อนที่จะสมรสกับนายการ์ไซ ซีนัตสมรสกับฮามิด การ์ไซซึ่งเป็นญาติห่าง ๆ ในปี ค.ศ. 1999 ทั้งคู่มีบุตรด้วยกันสามคน คือ มีร์ไวซ์ (เกิด 2007), มาลาไล (เกิด 2012) และเฮาซี (เกิด 2014) ซึ่งบุตรคนเล็กนี้เกิดที่ประเทศอินเดียขณะที่ซีนัตมีอายุราว 44 ปี ในปี ค.ศ. 2016 ซีนัตได้ให้กำเนิดบุตรสาวคนที่สี่ที่สหรัฐอเมริกา แม้ประธานาธิบดีการ์ไซจะได้รับคำชื่นชมว่ามีความสามารถในการช่วยเหลือด้านการฟื้นฟูสิทธิมนุษยชนของสตรีเพศในประเทศ กระนั้นก็ถูกวิพากษ์วิจารณ์ว่าเขาอนุรักษ์นิยมกับภริยามากเกินไปโดยกันซีนัตออกจากสื่อมวลชนมาโดยตลอด ทั้งนี้ก็เป็นเพราะเขาเกรงที่จะถูกวิพากษ์วิจารณ์จากเหล่ามุลละฮ์หัวอนุรักษ์นิยม และกลุ่มผู้นำศาสนา</doc>
