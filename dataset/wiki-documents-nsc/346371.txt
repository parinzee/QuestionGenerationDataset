<doc id="346371" url="https://th.wikipedia.org/wiki?curid=346371" title="คณะศึกษาศาสตร์ มหาวิทยาลัยขอนแก่น">คณะศึกษาศาสตร์ มหาวิทยาลัยขอนแก่น คณะศึกษาศาสตร์ มหาวิทยาลัยขอนแก่น () เป็นส่วนราชการไทยระดับคณะวิชา สังกัดมหาวิทยาลัยขอนแก่น กระทรวงศึกษาธิการ เป็นคณะวิชาที่จัดตั้งขึ้นเป็นอันดับที่ 4 ของมหาวิทยาลัยขอนแก่น โดยมีวัตถุประสงค์เพื่อพัฒนาการศึกษาในภูมิภาคตะวันออกเฉียงเหนือ โดยการผลิตครูระดับปริญญา และระดับอนุปริญญาสาขาวิชาต่างๆ ที่จะสอนในระดับประถมศึกษาและมัธยมศึกษาในภาคตะวันออกเฉียงเหนือ มีสถานปฏิบัติการคือ โรงเรียนสาธิตมหาวิทยาลัยขอนแก่น รหัสหน่วยงานในระบบทะเบียน มหาวิทยาลัยขอนแก่น : 05ประวัติ ประวัติ. คณะศึกษาศาสตร์ มหาวิทยาลัยขอนแก่น จัดตั้งขึ้นเมื่อวันที่ 13 กันยายน พ.ศ. 2511 ซึ่งในวันนั้น คณะกรรมการพิจารณาจัดตั้งคณะศึกษาศาสตร์ มหาวิทยาลัยขอนแก่น ประชุมเป็นครั้งแรก ณ แผนกจิตวิทยา คณะครุศาสตร์ จุฬาลงกรณ์มหาวิทยาลัย จึงถือเอาวันที่ 13 กันยายน เป็นวันสถาปนาคณะศึกษาศาสตร์ ทั้งนี้เพื่อให้มหาวิทยาลัยขอนแก่น มีส่วนสนับสนุนในแผนพัฒนาภาคตะวันออกเฉียงเหนือให้สมบูรณ์ยิ่งขึ้น โดยมีหลักการและเหตุผลที่สำคัญ คือ การขาดแคลนครูปริญญา การขาดความสมดุลด้านคุณภาพการศึกษาระหว่างส่วนกลางและส่วนภูมิภาค และการขาดการวิจัยการศึกษาและจิตวิทยาในภาคตะวันออกเฉียงเหนือ คณะศึกษาศาสตร์จึงจัดตั้งขึ้น โดยมีวัตถุประสงค์ทั่วไปเพื่อจะพัฒนาการศึกษาในภูมิภาคตะวันออกเฉียงเหนือตามนโยบายของรัฐบาล โดยมีวัตถุประสงค์เฉพาะดังนี้ คือ 1. เพื่อผลิตครูปริญญา และอนุปริญญาสาขาวิชาต่างๆ ที่จะสอนในระดับประถมศึกษาและมัธยมศึกษา โดยร่วมมือกับกรมการฝึกหัดครูกระทรวงศึกษาธิการ ในการผลิตครู โดยเฉพาะอย่างยิ่งในภาคตะวันออกเฉียงเหนือ 2. เพื่อผลิตโสตทัศนูปกรณ์ ตำราและเอกสารการศึกษา อันจะส่งเสริมในการเรียนรู้ให้มีประสิทธิภาพสูงขึ้น และการศึกษาได้ผลมากขึ้น 3. เพื่อทดลองวิจัยวิธีการสอน การจัดการเรียนการสอน และหลักสูตรประเภทต่างๆ ที่เหมาะสมในการเตรียมครู โดยเฉพาะอย่างยิ่งครูที่สอนในชนบท 4. เพื่อมีส่วนร่วมในการส่งเสริมพัฒนาชนบท โดยปฏิบัติงานร่วมกับโรงเรียนชุมชน สถานศึกษาต่างๆ และหน่วยงานอื่นๆ ที่เกี่ยวข้อง 5. เพื่อเผยแพร่และให้บริการด้านการศึกษา การอบรมแก่ชุมชนและครูประจำการในภาคตะวันออกเฉียงเหนือ 6. เพื่อวิจัยปัญหาต่างๆ ด้านการศึกษาและจิตวิทยา อันจะช่วยให้เข้าใจสภาพบุคคล และสภาพแวดล้อมของภาคตะวันออกเฉียงเหนือให้ดียิ่งขึ้น อันจะช่วยเป็นประโยชน์ในการศึกษาต่อไป คณะศึกษาศาสตร์ มหาวิทยาลัยขอนแก่น ได้เปิดรับนักศึกษารุ่นแรกในปี พ.ศ. 2512 เข้าเรียนในสาขาการมัธยมศึกษา จำนวน 100 คน โดยใช้อาคารเรียนของคณะวิทยาศาสตร์และอักษรศาสตร์ เป็นสำนักงานของคณะและสถานที่เรียนชั่วคราว ในปี พ.ศ. 2513 เริ่มก่อสร้างอาคารเรียนของคณะ และได้จัดตั้งโรงเรียนสาธิตอนุบาลและสาธิตประถมขึ้น โดยใช้ชื่อว่า "โรงเรียนสาธิตมหาวิทยาลัยขอนแก่น" เพื่อทำการทดลองและวิจัยวิธีการสอนแบบต่างๆ คณะศึกษาศาสตร์ ได้เริ่มเปิดทดลองการเรียนและการสอนในระดับสาธิตมัธยมขึ้นในปี พ.ศ. 2519 โดยรับนักเรียนต่อจากโรงเรียนสาธิตประถม แต่สำหรับด้านการบริหารโรงเรียนนั้น ยังเป็นการบริหารแยกกันระหว่างโรงเรียนประถมและมัธยม ทางด้านหลักสูตรที่ใช้เรียนในระดับมัธยมศึกษานั้น ได้ใช้หลักสูตรของกระทรวงศึกษาธิการอย่างเคร่งครัด เพื่อให้รับกับการศึกษาชั้นอุดมศึกษา คณะศึกษาศาสตร์จึงได้พิจารณาถึงปัญหาต่างๆ ของการดำเนินงาน ซึ่งแยกกันของโรงเรียนทั้งสองระดับ จึงสมควรให้รวมโรงเรียนทั้งสองเข้าเป็นโรงเรียนเดียวกัน และมีผู้บริหารโรงเรียนเพียงชุดเดียว เมื่อมหาวิทยาลัยขอนแก่นพัฒนาเจริญขึ้นอย่างรวดเร็ว อาจารย์ ข้าราชการ และลูกจ้าง มีจำนวนมากขึ้น และสวัสดิการทางด้านการศึกษาแก่บุตรของบุคลากรยังไม่เพียงพอต่อความต้องการ โรงเรียนสาธิตมหาวิทยาลัยขอนแก่น (ศึกษาศาสตร์) ก็ไม่สามารถรองรับจำนวนนักเรียนได้ได้ เนื่องจากงบประมาณที่มีจำกัด ทางสภามหาวิทยาลัยขอนแก่น จึงให้มีการจัดตั้ง "โรงเรียนสาธิตมอดินแดง" ให้เป็นโรงเรียนที่ดำเนินงานโดยสำนักงานอธิการบดีมหาวิทยาลัยขอนแก่น มีวัตถุประสงค์เพื่อเป็นสวัสดิการแก่บุตรอาจารย์ ข้าราชการ และลูกจ้าง ของมหาวิทยาลัยขอนแก่น ซึ่งไม่มีที่เรียน และมีความประสงค์ที่จะพัฒนาการศึกษาไม่ให้ด้อยกว่าที่อื่นๆ เปิดดำเนินการเป็นครั้งแรกในปีการศึกษา 2524 จนถึงปัจจุบัน โดยมีอาจารย์จากคณะต่างๆ ร่วมสอนด้วย เมื่อปี พ.ศ. 2542 สภามหาวิทยาลัย ได้มอบหมายให้คณบดีคณะศึกษาศาสตร์ ปรับแก้โครงสร้างเชิงบริหารของโรงเรียนสาธิตทั้ง 2 แห่ง ให้เป็นเอกภาพโดยให้มีผู้อำนวยการคนเดียวกัน รวมทั้งใช้นโยบายการจัดการเป็นอันเดียวกัน เพื่อลดช่องว่างระหว่างความรู้สึกเปรียบเทียบของผู้ปกครองที่ต้องการความทัดเทียม จึงการยกเลิกข้อบังคับมหาวิทยาลัยขอนแก่นว่าด้วยโรงเรียนสาธิตมหาวิทยาลัยขอนแก่น พ.ศ. 2534 โดยใช้ข้อบังคับฯ ว่าด้วยโรงเรียนสาธิตมหาวิทยาลัยขอนแก่น พ.ศ. 2544 และระเบียบว่าด้วยโรงเรียนสาธิตมหาวิทยาลัยขอนแก่น พ.ศ. 2546 แทน ปัจจุบันโรงเรียนสาธิตมหาวิทยาลัยขอนแก่น เป็นหน่วยงานเทียบเท่าภาควิชา สังกัดคณะศึกษาศาสตร์ มหาวิทยาลัยขอนแก่น ตั้งอยู่ 2 แห่งภายในมหาวิทยาลัยขอนแก่นได้แก่- โรงเรียนสาธิตมหาวิทยาลัยขอนแก่น (ศึกษาศาสตร์) (Demonstration School of Khon Kaen University) อยู่บริเวณริมบึงสีฐานประตูมหาวิทยาลัยขอนแก่นที่ 2 ถนนมะลิวัลย์ มีเนื้อที่ 60 ไร่ จัดการศึกษา 3 ระดับ ได้แก่ ระดับอนุบาล ระดับประถมศึกษา และระดับมัธยมศึกษา - โรงเรียนสาธิตมหาวิทยาลัยขอนแก่น (มอดินแดง) (Modindaeng Demonstration School Khon Kaen University) อยู่ใกล้บริเวณศาลเจ้าพ่อมอดินแดงประตูมหาวิทยาลัยขอนแก่นที่ 1 ถนนมิตรภาพ จัดการศึกษา 2 ระดับ ได้แก่ ระดับประถมศึกษา และระดับมัธยมศึกษา นอกจากนี้ยังเป็นที่ตั้งของ "ศูนย์วิจัยและพัฒนาการจัดการศึกษาพิเศษแบบเรียมรวมสำหรับเด็กออทิสติก โรงเรียนสาธิตมหาวิทยาลัยขอนแก่น" อีกด้วยสัญลักษณ์สัญลักษณ์. - สัญลักษณ์ประจำคณะ สัญลักษณ์ประจำคณะศึกษาศาสตร์ มหาวิทยาลัยขอนแก่น คือ ดอกบัวแก้ว- สีประจำคณะ สีแสด เป็นสีประจำวันพฤหัสบดี ซึ่งเป็นวัน ครู- เพลงประจำคณะ เพลงมาร์ชศึกษาศาสตร์ หรือที่รู้จักใน เพลงมาร์ชร่มกระเบา เป็นเพลงปลุกใจเนื้อหาแสดงให้เห็นถึงเอกลักษณ์ของคณะศึกษาศาสตร์ มหาวิทยาลัขอนแก่น และคุณค่าของความเป็นครูและการบ่มเพาะประสบการณ์ต่างๆ ของคนเป็นครูตามปณิธาณของการตั้งคณะเพื่อผลิตครูปริญญาในภาคอีสาน สร้างครูที่มีคุณธรรม เพื่อเป็นแบบอย่างที่ดีแก่สังคม เพลงนี้ได้หายไปจากกิจกรรมร้องเพลงประจำคณะช่วงหนึ่งและมีการนำกลับมาร้องใหม่อีกครั้งเมื่อ ปีการศึกษา 2555ประเพณีและกิจกรรมสร้างสรรค์ ประเพณีและกิจกรรมสร้างสรรค์. ประเพณีรับน้อง บขส. เป็นประเพณีต้อนรับว่าที่น้องใหม่คณะศึกษาศาสตร์ที่จะเดินทางมาสอบสัมภาษณ์เพื่อศึกษาต่อในคณะศึกษาศาสตร์ มหาวิทยาลัยขอนแก่น รอบรับตรง ซึ่งรุ่นพี่โดยนักศึกษาชั้นปีที่ 1 ภายใต้การแนะนำและการให้คำปรึกษาจากรุ่นพี่ทุกชั้นปีและสโมสรนักศึกษา จะเป็นผู้วางแผนและเตรียมกิจกรรมการต้อนรับน้องๆ นักเรียนที่จะเดินทางมาสอบสัมภาษณ์ด้วยบรรยากาศที่อบอุ่นเป็นกันเอง เพื่อสร้างความประทับใจให้แก่น้องๆ และเป็นการผ่อนคลายความเครียดของน้องๆ ที่จะมาสอบสัมภาษณ์ซึ่งกิจกรรมนี้จะจัดขึ้นก่อนวันสอบสัมภาษณ์รอบรับตรง ของมหาวิทยาลัยขอนแก่น 1 วัน กิจกรรมนี้จะช่วยสร้างความสัมพันธ์อันดีระหว่างว่าที่น้องใหม่ด้วยกันเองและระหว่างรุ่นน้องกับรุ่นพี่อีกด้วย ประเพณีลอดซุ้มบัวแก้ว เป็นกิจกรรมต้อนรับน้องๆ นักศึกษาใหม่เข้าสู่คณะศึกษาศาสตร์ จัดขึ้นโดยรุ่นพี่ปี 2 ภายใต้การกำกับดูแลของสโมสรนักศึกษาและฝ่ายพัฒนานักศึกษาคณะศึกษาศาสตร์ซึ่งกิจกรรมนี้เป็นกิจกรรมแรกที่ทางรุ่นพี่จะจัดขึ้นเพื่อเป็นการต้อนรับน้องใหม่คณะศึกษาศาสตร์อย่างเป็นทางการ โดยระหว่างกิจกรรมจะมีนันทนาการและภารกิจให้น้องใหม่ทำร่วมกันเพื่อสร้างความสามัคคีให้เกิดขึ้นระหว่างน้องใหม่ด้วยกันและเป็นการสร้างความสัมพันธ์อันดีระหว่างน้องใหม่และพี่รหัสปี 2 ซึ่งจะเป็นผู้ที่อยู่ใกล้ชิดที่สุดและคอยให้คำปรึกษาในเรื่องต่างๆ แก่น้องใหม่ตลอดทั้งปีการศึกษา ประเพณีรายงานตัวน้องใหม่และร้องเพลงประจำคณะ เป็นประเพณีที่สืบทอดกันมายาวนานเป็นเอกลักษณ์อีกอย่างหนึ่งของคณะศึกษาศาสตร์ กิจกรรมนี้จัดขึ้นโดยรุ่นพี่สโมสรนักศึกษาภายใต้การกำกับดูแลของฝ่ายพัฒนานักศึกษาคณะศึกษาศาสตร์และระเบียบมหาวิทยาลัยขอนแก่นที่เกี่ยวข้อง มีวัตถุประสงค์เพื่อสร้างความสัมพันธ์อันดีระหว่างรุ่นพี่และรุ่นน้องในคณะศึกษาศาสตร์ ทำให้รุ่นพี่ได้รู้จักกับรุ่นน้อง และสร้างให้รุ่นน้องได้ตระหนักถึงคุณค่าความเป็นครู และเอกลักษณ์ของคณะศึกษาศาสตร์ โดยกิจกรรมนี้จะมีรุ่นพี่ศึกษาศาสตร์มาทำซุ้มไม้เรียว เพื่อให้น้องใหม่เดินลอดซุ้มไม้เรียวเพื่อเป็นการสร้างขวัญกำลังใจให้แก่น้องๆ นักศึกษาใหม่ ก่อเริ่มกิจกรรมรายงานตัว นอกจากนี้ยังจัดให้มีการร้องเพลงประจำคณะและเพลงประจำมหาวิทยาลัยเพื่อสร้างความรักความสามัคคีและความภาคภูมิใจในสถาบันให้เกิดขึ้นกับน้องๆ นักศึกษาใหม่ชั้นปีที่ 1 ทุกคน และมีกิจกรรมนันทนาการต่างๆ จากพี่ๆ ฝ่านสันทนาการ กิจกรรมนี้จัดให้มีการพบปะพูดคุยกันระหว่างพี่น้องสายรหัส ถือได้ว่าเป็นกิจกรรมอีกกิจกรรมหนึ่งที่ก่อให้เกิดความสัมพนธ์อันดีและความสามัคคีให้เกิดชึ้นในสถาบัน ซึ่งนักศึกษาคณะศึกษาศาสตร์ มหาวิทยาลัยขอนแก่นทุกรุ่นจะมีชื่อเรียกว่า ED ตามด้วยลำดับรุ่น เช่น ED1,ED2 ซึ่งการที่จะได้รับการยอมรับและถูกเรียกว่า ED นั้น น้องใหม่จะต้องผ่านกิจกรรมนี้ด้วย วิ่งประเพณีและกีฬาบัวแก้ว ถือเป็นกิจกรรมรับน้องสร้างสรรค์อีกกิจกรรมหนึ่งของคณะศึกษาศาสตร์ โดยแต่เดิมคณะศึกษาศาสตร์ มหาวิทยาลัยขอนแก่นตั้งอยู่ที่ บริเวณโรงเรียนสาธิตมหาวิทยาลัยขอนแก่น(ศึกษาศาสตร์) ฝั่งประตูสีฐาน แต่ปัจจุบันคณะศึกษาศาสตร์ย้ายมาจัดการเรียนการสอนอยู่ ณ ที่ตั้งปัจจุบันคือบริเวณตรงข้ามอาคารศูนย์วิชาการ(อาคารพิมล กลกิจ) และตั้งแต่มีการย้ายที่ตั้งมาอยู่ที่แห่งนี้ ก็ได้มีการจัดกิจกรรมนี้ขึ้นเพื่อเป็นการรำลึกถึงสถานที่ที่เคยอยู่และใช้จัดการเรียนการสอนถือว่าเป็นภูมิหลังของคณะศึกษาศาสตร์ และเหนือสิ่งอื่นใดกิจกรรมนี้ก็ได้แฝงเอาสิ่งต่างๆ ไว้ มากมายกว่าการรำลึกถึงถินเก่าหรือภูมิหลังทางประวัติศาสตร์ของคณะ นั่นคือ กิจกรรมนี้ได้สร้างความสามัคคีในหมู่คณะให้เกิดขึ้นขณะเดินทางในการวิ่งประเพณีระยะทางประมาณ 5 กิโลเมตร ทุกคนจะคอยช่วยเหลือซึ่งกันและกันระหว่างทางจะมีจุดพักและจุดทดสอบความพร้อมโดยน้องใหม่แต่ละกลุ่มจะต้องมีเพลงหรือกิจกรรมนันทนาการที่ช่วยกันคิดขึ้นมาและมีการแสดงร่วมกันตามจุดพักและจุดทดสอบต่างๆ กิจกรรมนี้สร้างให้เกิดความเอื้อเฟื้อเผื่อแผ่ความเสียสละและความเอื้ออารีต่อกันในระหว่างเดินทาง และหลังจากการเดินทางสิ้นสุดลงเมื่อถึงตึกเรียนเดิม ณ โรงเรียนสาธิตและจะมีการพาน้องใหม่ไหว้สิ่งศักดิ์สิทธิ์และให้พักผ่อน ระหว่างนี้ก็จะมีกิจกรรมนันทนาการและการเล่าประสบการณ์ต่างๆ จากรุ่นพี่สู่รุ่นน้อง หลังจากเล่าประสบการณ์เสร็จเรียบร้อยก็จะพักรับประทานอาหารร่วมกันจากนั้นก็จะมีการแข่งขันกีฬาสี ระหว่างน้องใหม่ด้วยกันเองและทีมจากพี่ๆ คณะกรรมการสโมสร กิจกรรมนี้เป็นกิจกรรมสร้างความสัมพันธ์และความสามัคคีในหมู่คณะได้เป็นอย่างดี และส่งเสริมให้น้องใหม่ทุกคนมีน้ำใจน้อกีฬาอีกด้วย คณะศึกษาศาสตร์ มหาวิทยาลัยขอนแก่นยังมีกิจกรรมสร้างสรรค์อื่นๆ อีกมากมายตลอดทั้งปีการศึกษาเกียรติประวัติในด้านกิจกรรมนักศึกษาในมหาวิทยาลัย เกียรติประวัติในด้านกิจกรรมนักศึกษาในมหาวิทยาลัย. คณะศึกษาศาสตร์ ได้รับรางวัล ชนะเลิศ การประกวดกองเชียร์ประเภทสวยงาม ในประเพณีประกวดเชียร์ระหว่างคณะมหาวิทยาลัยขอนแก่น 7 ปีซ้อน (2550-2556)- ED Airlines - ED เก๋า เก๋า เก๋า - ED News - สายน้ำกับชีวิต - ED Restaurant - ED Animals - ED Games - ED Egypt (2559) ซึ่งถึงว่าเป็นคณะที่ได้รับรางวัลชนะเลิศการประกวดเชียร์ติดต่อกันยาวนานที่สุดของมหาวิทยาลัยขอนแก่นหลักสูตรคณบดี คณบดี. หมายเหตุ คำนำหน้านามของผู้ดำรงตำแหน่งคณบดี และผู้รักษาการแทนคณบดี เป็นคำนำหน้านามตามตำแหน่งทางวิชาการในขณะนั้นบุคคลที่มีชื่อเสียง บุคคลที่มีชื่อเสียง. ดูเพิ่ม รายนามบุคคลที่มีชื่อเสียงจากมหาวิทยาลัยขอนแก่น- รองศาสตราจารย์ ดร.สัมพันธ์ พันธุ์พฤกษ์ (ศิษย์เก่า, คณบดี และอาจารย์) : ผู้อำนวยการสถาบันทดสอบทางการศึกษาแห่งชาติ หมายเหตุ รายนามดังกล่าว จัดเรียงชื่อและนามสกุลตามตัวอักษร</doc>
