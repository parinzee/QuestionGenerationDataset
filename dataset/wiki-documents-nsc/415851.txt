<doc id="415851" url="https://th.wikipedia.org/wiki?curid=415851" title="นกแต้วแร้ว">นกแต้วแร้ว นกแต้วแร้ว หรือ นกแต้วแล้ว() เป็นนกขนาดเล็กในสกุล Pitta ในวงศ์นกแต้วแร้ว (Pittidae) มีลักษณะทั่วไปคือ มีลำตัวอ้วนสั้น มีสีฉูดฉาดสลับกันทั่วทั้งตัวทั้งสีนํ้าเงิน, เขียว แดง, นํ้าตาล, เหลือง รวมอยู่ในตัวเดียวกัน มีคอและหางสั้น ขายาว มักกระโดดหรือวิ่งบนพื้นดิน รวมถึงหากินและทำรังบนพื้นดินในป่า หากบินก็จะบินเป็นระยะทางสั้น ๆ ในระดับความสูงต่ำในละแวกที่อาศัยเท่านั้น จัดเป็นนกขี้อาย สร้างรังรวมถึงฟักไข่และเลี้ยงดูลูกนกด้วยกันทั้งตัวผู้และตัวเมีย ไข่ใช้เวลาฟักเป็นตัวประมาณ 17 วัน พบกระจายพันธุ์ทั้งทวีปแอฟริกา, อนุทวีปอินเดีย, เอเชียตะวันออกเฉียงใต้, เอเชียตะวันออก จนถึงโอเชียเนีย เช่น หมู่เกาะโซโลมอน และออสเตรเลียการจำแนก การจำแนก. จำแนกได้เป็น 15 ชนิด- Pitta sordida - Pitta maxima - Pitta superba - Pitta steerii - Pitta dohertyi - Pitta angolensis - Pitta reichenowi - Pitta brachyura - นกแต้วแร้วพันธุ์จีน, Pitta nympha - นกแต้วแร้วธรรมดา, นกแต้วแร้วปีกสีฟ้า, Pitta moluccensis - นกแต้วแร้วป่าชายเลน, นกแต้วแร้วป่าโกงกาง, Pitta megarhyncha - Pitta elegans - Pitta versicolor - Pitta anerythra - Pitta iris หมายเหตุ: เดิมนกแต้วแร้วถูกจำแนกออกเพียงสกุลเดียวคือสกุลนี้ แต่ในปี ค.ศ. 2006 ได้มีการศึกษาและจำแนกออกอีก 2 สกุล คือ  Erythropitta และ Hydrornis โดยคำว่า Pitta แปลงมาจากภาษาเตลูกูที่ใช้ในอินเดียใต้ เป็นชื่อที่ใช้เรียกนกสกุลนี้</doc>
