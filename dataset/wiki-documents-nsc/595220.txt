<doc id="595220" url="https://th.wikipedia.org/wiki?curid=595220" title="กีฬาแห่งชาติ ครั้งที่ 42">กีฬาแห่งชาติ ครั้งที่ 42 การแข่งขันกีฬาแห่งชาติครั้งที่ 42 หรือสุพรรณบุรีเกมส์ จัดขึ้นระหว่างวันที่ 5-15 มกราคม 2557 โดยทางการกีฬาแห่งประเทศไทยได้ตัดเลือกจังหวัดสุพรรณบุรีให้เป็นเจ้าภาพในการจัดการแข่งขันครั้งนี้ และจังหวัดสุพรรณบุรี เคยเป็นเจ้าภาพมาแล้ว นับครั้งนี้ด้วยเป็นครั้งที่ 3 โดยครั้งแรก คือกีฬาแห่งชาติ ครั้งที่ 27 เมื่อปี พ.ศ. 2537 ดอนเจดีย์เกมส์ และกีฬาแห่งชาติ ครั้งที่ 35 เมื่อปี 2549 สุพรรณบุรีเกมส์ และเป็นครั้งแรกที่มีการถ่ายทอดสดทางอินเทอร์เน็ตมากที่สุด เนื่องจากในปัจจุบันเรื่องเทคโนโลยีก้าวไกลไปมากในขณะที่พฤติกรรมของแฟนกีฬาก็เปลี่ยนแปลงไป แต่ละคนมีคอมพิวเตอร์ส่วนตัว หรือสมาร์ทโฟน ซึ่งจะสามารถชมการแข่งขันได้ทุกที่ทุกเวลา เบื้องต้นจะถ่ายทอดกีฬายอดฮิต อาทิ ฟุตบอล กรีฑา ว่ายน้ำ แบดมินตัน ตะกร้อ วอลเลย์บอล บาสเกตบอล เทนนิส เทควันโด มวยสากลสมัครเล่น อย่างน้อย 10 กีฬาขึ้นไป ผ่านทางเว็บไซต์ของการกีฬาแห่งประเทศไทย และเว็บไซต์กีฬาแห่งชาติ ครั้งที่ 42 และยังสามารถดูการแข่งขันย้อนหลังได้อีกด้วยสัญลักษณ์การแข่งขัน สัญลักษณ์การแข่งขัน. พระบรมราชานุสรณ์ดอนเจดีย์ ประกอบด้วย พระบรมราชานุสรณ์ สมเด็จพระนเรศวรมหาราชทรงพระคชาธารออกศึกและองค์เจดีย์ยุทธหัตถีสมเด็จพระนเรศวรมหาราชทรงสร้างเจดีย์ เพื่อเฉลิมฉลองชัยชนะในสงครามยุทธหัตถี ที่ทรงมีต่อพระมหาอุปราชาแห่งพม่า เมื่อปี พ.ศ. 2135 เป็นเจดีย์ทรงลังกา ทรงกลมใหญ่ สูง66เมตร ฐานกว้าง ด้านละ 36 เมตร ตั้งอยู่ ณ ตำบลดอนเจดีย์ อำเภอดอนเจดีย์ จังหวัดสุพรรณบุรีสัญลักษณ์นำโชค สัญลักษณ์นำโชค. ม้าสีหมอก เป็นม้าในวรรณคดีเรื่องขุนช้าง-ขุนแผน เป็นม้าแสนรู้พาหนะคู่ในขุนแผน คล่องแคล่วว่องไว ลักษณะตัวสีหมอก ตาสีดำ น่าเกรงขาม เป็นม้าที่เกิดจากการผสมพันธุ์ระหว่างม้าเปอร์เชีย กับ ม้าน้ำ แม่ชื่อ อีเหลือง พ่อเป็นม้าน้ำ คลอดจากท้องแม่ เมื่อวันเสาร์ขึ้น 9 ค่ำ หลวงศรีวรขาน ได้รับคำสั่งจากสมเด็จพระพันวษา ให้ไปซื้อม้าที่เมืองมะริด ประเทศอินเดีย สีหมอกซึ่งเป็นลูกม้ารุ่นหนุ่ม ก็ติดตามแม่มาด้วย แต่ความซุกซน ทำให้เที่ยวไล่กัดม้าตัวอื่นๆอยู่เสมอ จึงทำให้คนดูแลม้าไล่ตีเอาเนืองๆ ขุนแผนไปพบเข้าที่เพชรบุรีเห็นสีหมอกมีลักษณะดี ต้องตามตำรา จึงเข้าไปขอซื้อแล้วเสกหญ้าให้กิน ม้าสีหมอกก็ติดตามขุนแผนไปโดยดีคำขวัญของการแข่งขัน คำขวัญของการแข่งขัน. กีฬาสู่มิตรภาพที่ไร้พรมแดนสถานที่แข่งขันการแข่งขันชนิดกีฬา การแข่งขัน. ชนิดกีฬา. ในการแข่งขันกีฬาแห่งชาติครั้งที่ 42 สุพรรณบุรีเกมส์ กำหนดให้มีการแข่งขัน 44 ชนิดกีฬา ประกอบด้วย- กรีฑา - กอล์ฟ - กาบัดดี้ - กีฬาทางอากาศ - ขี่ม้า - คาราเต้โด - จักรยาน - ซอฟท์เทนนิส - ซอฟท์บอล - เซปักตะกร้อ - เทควันโด- เทนนิส - เทเบิลเทนนิส - เนตบอล - บริดจ์ - บาสเก็ตบอล - สนุกเกอร์-บิลเลียด - เบสบอล - แบดมินตัน - ปัญจักสีลัต - เปตอง - เพาะกาย- ฟุตซอล - ฟุตบอล - มวยไทยสมัครเล่น - มวยปล้ำ - มวยสากลสมัครเล่น - ยกน้ำหนัก - ยิงธนู - ยิงปืน - ยิมนาสติก - ยูโด - รักบี้ฟุตบอล- เรือพาย - ลีลาศ - วอลเลย์บอล - วอลเลย์บอลชายหาด - ว่ายน้ำ - วูซู - วู้ดบอล - หมากล้อม - เอ็กซ์ตรีม - ฮอกกี้ - แฮนด์บอลพิธีเปิดการแข่งขัน พิธีเปิดการแข่งขัน. พิธีเปิดการแข่งขันกีฬาแห่งชาติ ครั้งที่ 42 จัดขึ้นวันที่ 5 มกราคม พ.ศ. 2557 ที่สนามกีฬาสุพรรณบุรี เริ่มการถ่ายทอดสดทางสถานีวิทยุโทรทัศน์แห่งประเทศไทย กรมประชาสัมพันธ์ ในเวลา 17.00 น. ซึ่งประธานในพิธีเปิดการแข่งขันได้เดินทางมาถึงสนามกีฬาจังหวัดสุพรรณบุรี จากนั้นเป็นการแสดงชุดที่ 1 "เยาวชนคนดีศรีสุพรรณ รังสรรค์ค่า" และการแสดงชุดที่2 "กีฬาสู่มิตรภาพที่ไร้พรมแดน" จากนั้นจะเป็นพีธีการและขบวนพาเหรด ประกอบด้วย ขบวนพาเหรดนำธงชาติไทย ขบวนธงการกีฬาแห่งประเทศไทย ขบวนธงจังหวัดสุพรรณบุรี ขบวนธงการแข่งขันกีฬาแห่งชาติ ขวบนธงสุพรรณบุรีเกมส์ และขบวนธงสัตว์นำโชค (Mascot) ขบวนป้ายชื่อการแข่งขันฯ ป้ายคำขวัญการแข่งขัน และตัวสัตว์นำโชค (Mascot) ขบวนคณะกรรมการจัดการแข่งขันฯ ขบวนนักกีฬาและเจ้าหน้าที่ ทั้ง 77 จังหวัด โดยขบวนนักกีฬาและเจ้าหน้าที่ของจังหวัดสุพรรณบุรีมาเป็นขบวนสุดท้ายในฐานะเจ้าภาพจัดการแข่งขันฯ จากนั้น ผู้ว่าการการกีฬาแห่งประเทศไทย ผู้ว่าราชการจังหวัดสุพรรณบุรีและคณะ เดินขึ้นสู่เวทีพิธีการ และพิธีการเชิญธงชาติไทยขึ้นสู่ยอดเสา, ผู้ว่าการการกีฬาแห่งประเทศไทย กลาววัตถุประสงค์ของการแข่งขันฯ, ผู้ว่าราชการจังหวัดสุพรรณบุรีและประธานคณะกรรมการจัดการแข่งขันฯ กลางรายงานการจัดการแข่งขันฯ จากนั้นประธานในพิธีกล่าวเปิดการแข่งขันฯ, พิธีการเชิญธงการแข่งขันกีฬาแห่งชาติขึ้นสู่ยอดเสา, พิธีการกลางคำปฏิญาณตนของนักกีฬาและกรรมการผู้ตัดสิน เมื่อเสร็จพิธีการแล้ว เป็นการแสดงพิธีเปิดชุดที่ 3 "เย็นศิระใต้เบื้อง พระบริบาล" ชุดที่4"เกริกตระการยิ่งใหญ่ แผ่นดินทอง" และชุดที่ 5 "โรจน์เรืองรองแสงไฟ ไสวสวรรค์" จากนั้นเป็นพิธีการจุดไฟในกระถ่างคบเพลิง และการแสดงพิธีเปิดปิดท้ายชุดที่6 "อลังการมหัศจรรย์ สุพรรณบุรีเกมส์" และการแสดงจาก SUPHANBURI SYMPHONIC BAND และเริ่มการแข่งขันฟุตบอลนัดพิเศษ ระหว่าง ทีมสุพรรณบุรี เอฟซี กับ ทีมเอสซีจี เมืองทอง ยูไนเต็ดพีธีปิดการแข่งขัน พีธีปิดการแข่งขัน. พีธีปิดการแข่งขันกีฬาแห่งชาติ ครั้งที่42 มีขึ้นวันที่ 15 มกราคม พ.ศ. 2557 ที่สนามกีฬาสุพรรณบุรี เริ่มการถ่ายทอดสดทางสถานีวิทยุโทรทัศน์แห่งประเทศไทย กรมประชาสัมพันธ์ ในเวลา 18.30 น. เมื่อประธานในพีธิ เดินทางมาถึงสนามกีฬาจังหวัดสุพรรณบุรี เป็นการแสดงพิธีปิดชุดที่1 "มหัศจรรย์แห่งมิตรไมตรี" การแสดงพิธีปิดชุดที่2 "เกียรติยศศักดิ์ศรีแห่งการกีฬา" จากนั้นขบวนพาเหรด นำโดยธงชาติไทย ขบวนธงการกีฬาแห่งประเทศไทย ขบวนธงจังหวัดสุพรรณบุรี ขบวนธงการแข่งขันกีฬาแห่งชาติ ขบวนธงสุพรรณบุรีเกมส์ และขบวนธงสัตว์นำโชค (Mascot) เดินเข้าสู่สนาม จากนั้นป้ายการแข่งขันฯ ป้ายคำขวัญการแข่งขัน สัตว์นำโชต(Mascot) ขบวนคณะกรรมการจัดการแข่งขันฯ ขบวนป้ายและขบวนธงทั้ง 77 จังหวัด นำขบวนนักกีฬาและเจ้าหน้าที่ทุกจังหวัดเข้าสู่นาม และผู้ว่าการการกีฬาแห่งประเทศไทย ผู้ว่าราชการจังหวัดสุพรรณบุรี และคณะ เดินขึ้นสู่เวทีพิธีการ พิธีการเชิญธงชาติไทยลงจากยอดเสา ผู้ว่าการการกีฬาแห่งประเทศไทย กล่าวสรุปการแข่งขัน ผู้ว่าราชการจังหวัดสุพรรณบุรี ประธานคณะกรรมการจัดการแข่งขันฯ กล่าวรายงานการแข่งขันฯ และประธานในพิธีกล่าวปิดการแข่งขันฯ พีธีการเชิญธงการแข่งขันกีฬาแห่งชาติ ลงจากยอดเสา จากนั้นเป็นพิธีการรับ-ส่งมอบธงการแข่งขันกีฬาแห่งชาติของเจ้าภาพครั้งต่อไป คือจังหวัดนครราชสีมา และเป็นการแสดงของจังหวัดนครราชสีมา การแสดงพิธีปิดชุดที่3 "จินตนาการสุดขอบฟ้า" และพิธีการดับไฟในกระถางคบเพลิง ต่อด้วยการแสดงพีธิปิดชุดที่4 "จากวันเวลาสู่นิจนิรันดร์" การแสดงพิธีปิดชุดที่5 "มนต์เมืองฝัน สุพรรณบุรีเกมส์" เสร็จสิ้นพิธีปิดการแข่งขันกีฬาแห่งชาติครั้งที่ 42 สุพรรณบุรีเกมส์จังหวัดที่เข้าร่วมการแข่งขันตารางการแข่งขันสรุปเหรียญรางวัล</doc>
