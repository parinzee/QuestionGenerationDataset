<doc id="429728" url="https://th.wikipedia.org/wiki?curid=429728" title="พอร์ตซาอิด">พอร์ตซาอิด พอร์ตซาอิด () หรือ บูรซะอีด () เป็นเมืองที่ตั้งอยู่ทางเหนือ-ตะวันออกของประเทศอียิปต์ เป็นเมืองท่าชายฝั่งทะเลเมดิเตอร์เรเนียน ที่ปลายเหนือสุดของคลองสุเอซ มีประชากรราว 603,787 คน (ค.ศ. 2010) เมืองนี้ก่อตั้งในปี ค.ศ. 1859 ในช่วงการสร้างคลองสุเอซ พอร์ตซาอิดเป็นเมืองอันดับต้นที่มีดัชนีการพัฒนามนุษย์ ในอียิปต์ ในปี ค.ศ. 2009 และ 2010 เศรษฐกิจของเมืองได้แก่ การตกปลา และอุตสาหกรรมอย่างเคมี แปรรูปอาหาร บุหรี่ ท่าเรือของเมืองส่งออกสิงค้าอย่าง ฝ้าย ข้าว และเป็นสถานีเติมเชื้อเพลิงเรือที่ผ่านคลองสุเอซ เป็นท่าเรือปลอดภาษี มีนักท่องเที่ยวมาพักผ่อนในช่วงฤดูร้อน มีประภาคารพอร์ตซาอิด ที่เป็นอาคารแห่งแรกของโลกที่สร้างด้วยคอนกรีตเสริมแรง เมืองนี้เป็นจุดที่กองกำลังฝรั่งเศสและอังกฤษเคลื่อนเข้ามาในเดือนพฤศจิกายน ค.ศ. 1956 ในปฏิบัติการแทรกแซงที่เกิดจากการโอนคลองสุเอซเป็นของอียิปต์ ในช่วงสงครามหกวันระหว่างอาหรับกับอิสราเอลปี ค.ศ. 1967-1975 อ่าวจอดเรือถูกปิดใน หลังจาก ค.ศ. 1975 เมืองจึงกลับฟื้นคืนสภาพเดิม</doc>
