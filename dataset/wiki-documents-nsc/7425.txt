<doc id="7425" url="https://th.wikipedia.org/wiki?curid=7425" title="จังหวัดระนอง">จังหวัดระนอง ระนอง เป็นจังหวัดชายฝั่งทะเลตะวันตกของภาคใต้ มีพื้นที่ประมาณ 2,141,250 ไร่ มีพื้นที่ติดต่อทางตะวันออกติดต่อกับจังหวัดชุมพร ทางใต้ติดกับจังหวัดสุราษฎร์ธานีและจังหวัดพังงา ทางตะวันตกติดกับประเทศพม่าและทะเลอันดามัน มีลักษณะพื้นที่เรียวและแคบ มีความยาวถึง 169 กิโลเมตร และมีความแคบในบริเวณอำเภอกระบุรี เพียง 9 กิโลเมตร ระนองเป็นอีกจังหวัดหนึ่งที่มีประวัติความเป็นมายาวนานนับตั้งแต่ครั้งกรุงศรีอยุธยาเรืองอำนาจ เดิมเป็นหัวเมืองขนาดเล็กขึ้นกับเมืองชุมพร คำว่าระนองเพี้ยนมาจากคำว่า แร่นอง เนื่องจากในพื้นที่จังหวัดมีแร่อยู่มากมายสัญลักษณ์ประจำจังหวัดสัญลักษณ์ประจำจังหวัด. - คำขวัญประจำจังหวัด : คอคอดกระ ภูเขาหญ้า กาหยูหวาน ธารน้ำแร่ มุกแท้เมืองระนอง ("กาหยู" แปลว่ามะม่วงหิมพานต์) - พันธุ์ไม้มงคลพระราชทานประจำจังหวัด : ต้นอบเชย () - ต้นไม้ประจำจังหวัด : ต้นอินทนิล () - ดอกไม้ประจำจังหวัด : ดอกเอื้องเงินหลวงหรือโกมาซุม () - สัตว์น้ำประจำจังหวัด : ปูเจ้าฟ้าหรือปูน้ำตก ()ภูมิประเทศ ภูมิประเทศ. สภาพภูมิประเทศของระนอง ประกอบด้วยภูเขาสูงในทางทิศตะวันออก และลาดลงสู่ทะเลอันดามันในทางทิศตะวันตก มีแม่น้ำและคลองสำคัญหลายสาย และมีภูเขาสูงสุดคือ ภูเขาพ่อตาโชงโดง แม่น้ำลำคลองที่สำคัญมีดังนี้- แม่น้ำกระบุรี เป็นแม่น้ำที่กั้นพรมแดนไทย-พม่า มีความยาวประมาณ 95 กิโลเมตร - คลองลำเลียง มีความยาวประมาณ 20 กิโลเมตร - คลองปากจั่น ไหลลงสู่แม่น้ำกระบุรี มีความยาวประมาณ 30 กิโลเมตร - คลองวัน ไหลลงสู่แม่น้ำกระบุรี มีความยาวประมาณ 20 กิโลเมตร - คลองกระบุรี มีความยาวประมาณ 20 กิโลเมตร - คลองละอุ่น ไหลลงสู่แม่น้ำกระบุรี มีความยาวประมาณ 35 กิโลเมตร - คลองหาดส้มแป้น มีความยาวประมาณ 19 กิโลเมตร - คลองกะเปอร์ มีความยาวประมาณ 32 กิโลเมตร - คลองกำพวน มีความยาวประมาณ 19 กิโลเมตรภูมิอากาศ ภูมิอากาศ. จังหวัดระนองได้ชื่อว่าเป็นเมือง "ฝนแปด แดดสี่" นั่นคือมีฝนตก 8 เดือน และฝนแล้งเพียง 4 เดือน นับว่าเป็นจังหวัดที่ฝนตกชุกมากที่สุดในประเทศไทย เนื่องจากอยู่ติดกับทะเลอันดามัน ได้รับอิทธิพลจากลมมรสุมตะวันตกเฉียงใต้อย่างมากหน่วยการปกครอง หน่วยการปกครอง. การปกครองแบ่งออกเป็น 5 อำเภอ 30 ตำบล 167 หมู่บ้านรายนามเจ้าเมืองและผู้ว่าราชการจังหวัดอุทยานอุทยาน. - อุทยานแห่งชาติลำน้ำกระบุรี - อุทยานแห่งชาติหมู่เกาะพยาม - อุทยานแห่งชาติแหลมสน - อุทยานแห่งชาติน้ำตกหงาว - เขตรักษาพันธุ์สัตว์ป่าคลองนาคา</doc>
