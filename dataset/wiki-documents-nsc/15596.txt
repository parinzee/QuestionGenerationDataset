<doc id="15596" url="https://th.wikipedia.org/wiki?curid=15596" title="ริชาร์ด สตอลล์แมน">ริชาร์ด สตอลล์แมน ริชาร์ด แมธธิว สตอลล์แมน (; เกิดเมื่อ 16 มีนาคม ค.ศ. 1953) เป็นผู้ก่อตั้ง โครงการกนู และ มูลนิธิซอฟต์แวร์เสรี ซอฟต์แวร์เสรีที่เขาได้เป็นผู้เริ่มเขียนตั้งแต่สมัยแรก ๆ ได้แก่ GNU Emacs, GNU C Compiler และ GNU Debugger ซึ่งปัจจุบันนี้ก็ยังนิยมใช้กันอยู่แพร่หลาย เขาผู้ริเริ่มแนวคิด Copyleft และเป็นผู้ร่าง "สัญญาอนุญาตสาธารณะทั่วไปของกนู" GNU General Public License (GPL) ขึ้นมา และสัญญานี้ได้กลายเป็นบรรทัดฐานของสัญญาอนุญาตให้งานซอฟต์แวร์เสรีจำนวนมาก ริชาร์ด สตอลล์แมน เข้ารับการศึกษาจากเอ็มไอที แต่ได้ลาออกขณะที่ศึกษาและย้ายมาทำงานที่ เอ็มไอทีแล็บ โดยทำหน้าที่พัฒนาโปรแกรม ในระหว่างที่ทำงาน เขามีความคิดอุดมคติที่จะพัฒนาระบบปฏิบัติการในระบบที่ใกล้เคียงกับระบบยูนิกซ์ ให้ใช้งานได้เสรีสำหรับทุกคน โดยได้ร่วมโครงการกับแฮกเกอร์หลายคน ซึ่งในขณะที่พัฒนาเคอร์เนลและยังไม่สำเร็จนั้น ได้พบว่า ลีนุส ทอร์วัลส์ นักศึกษามหาวิทยาลัยชาวฟินแลนด์ได้พัฒนาเคอร์เนล ลินุกซ์เป็นผลสำเร็จขึ้นในเวลาหกเดือน สตอลล์แมนจึงได้ติดต่อกับลีนุส และรับอาสาทำหน้าที่จัดการระบบสัญญาอนุญาตเสรี GPL ให้กับทางระบบลินุกซ์ชีวิตส่วนตัว ชีวิตส่วนตัว. สตอลล์แมนอุทิศเวลาและพลังงานส่วนใหญ่ของชีวิตให้กับการทำกิจกรรมทางซอฟต์แวร์และการเมือง โดยไม่ได้สนใจกับการมีทรัพย์สมบัติทางวัตถุ เขาอธิบายถึงตัวเองไว้ว่าเขาใช้ชีวิตอย่างประหยัดเหมือนเป็นนักศึกษาคนหนึ่ง และเขาก็ชอบวิถีชีวิตเช่นนี้เพราะหมายความว่าเงินไม่ใช่สิ่งที่กำหนดการกระทำของเขา บุคคลที่สตอลล์แมนชื่นชมและมีอิทธิพลต่อชีวิตของเขาเช่น มหาตมะ คานธี , มาร์ติน ลูเธอร์ คิง , เนลสัน แมนเดลา , ออง ซาน ซูจี , ราล์ฟ เนเดอร์, และ เดนนิส คูซินิช บุคคลอื่น ๆ ที่เขาชื่นชมเช่นกันเช่น แฟรงคลิน ดี. รูสเวลท์ และ วินสตัน เชอร์ชิล แต่ก็มีบางเรื่องที่สตอลล์แมนวิพากษ์วิจารณ์สองคนนี้ ในโอกาสต่าง ๆ สตอลล์แมนได้ให้ข้อคิดเห็นด้านการเมือง ธรรมชาติ สิ่งแวดล้อม ไว้เป็นจำนวนมาก เขาชอบเล่นดนตรีในเวลาว่าง เขาเป็นผู้ที่ได้รับสมญานามว่าแฮกเกอร์ผู้เก่งกาจ แต่ขณะเดียวกันก็โดนวิจารณ์ว่าเป็น "เจ้าลัทธิ" ตามลักษณะการแต่งกายและการปรากฏตัวตามสาธารณชน รวมถึงนโยบายในการสร้างโลกซอฟต์แวร์ให้เป็นอุดมคติ ที่ผู้ใช้งานไม่ต้องเสียค่าใช้จ่าย นอกจากนี้สตอลล์แมนจะไม่ให้การสัมภาษณ์กับสื่อมวลชน ถ้านักข่าวไม่เรียก ลินุกซ์ ว่า กนู/ลินุกซ์</doc>
