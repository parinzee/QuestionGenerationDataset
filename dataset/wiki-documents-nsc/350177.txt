<doc id="350177" url="https://th.wikipedia.org/wiki?curid=350177" title="หย่าเพราะมีชู้">หย่าเพราะมีชู้ หย่าเพราะมีชู้ เป็นภาพยนตร์ไทยที่ออกฉายในปี พ.ศ. 2528 สร้างจากบทประพันธ์ของ อุดม ศุภสินธุ์ กำกับโดย มานพ อุดมเดช โดยร่วมงานกับ พูนทรัพย์โปรดักชั่น ของ วิศิษฐ์ มิ่งวัฒนบุญ นำแสดงโดย สินจัย หงษ์ไทย, นาถยา แดงบุหงา, อภิชาติ หาลำเจียก และ ชนประคัลภ์ จันทร์เรือง ได้รับรางวัลพระราชทานพระสุรัสวดี (ตุ๊กตาทอง) ภาพยนตร์ยอดนิยม ประจำปี พ.ศ. 2528 ทำรายได้ประมาณ 6 ล้านบาท จุดเด่นของภาพยนตร์ อยู่ที่การแสดงบทบาทของตัวละครหญิง คือ ทนายสาว(นาถยา) กับอาจารย์พรรณพร(สินจัย) โดยมีผู้พันยุทธ(อภิชาติ) สามีของพรรณพรเป็นโจทก์ฟ้องหย่า เพราะฝ่ายภรรยาไปแอบมีชู้รักเป็นพลทหารในสังกัดของผู้พันเอง แต่สามีอยากจะหย่าขาดเพราะต้องการไปมีผู้หญิงใหม่ และสามียังเป็นกาฬโรคต่างหาก มีการดำเนินฉากในชั้นศาลจนจบเรื่อง</doc>
