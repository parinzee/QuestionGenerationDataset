<doc id="289177" url="https://th.wikipedia.org/wiki?curid=289177" title="บุญนิยมทีวี">บุญนิยมทีวี บุญนิยมทีวี หรือชื่อเดิมสถานีโทรทัศน์เพื่อมนุษยชาติ (For Mankind Television) เป็นสถานีโทรทัศน์ธรรมะของพุทธสถานสันติอโศก ดำเนินการโดย มูลนิธิบุญนิยม โดยมี บริษัท เดินหน้าฝ่ามหาสมุทร (บุญนิยม) จำกัด เป็นผู้ดูแลด้านการผลิตเนื้อหารายการ ออกอากาศผ่านดาวเทียม NSS 6 ระบบ Ku-Band ความถี่ 11635 Symbol Rate - 27500 Polarization - Horizontal รับชมทางอินเทอร์เน็ตได้ที่ http://livestream.boonniyom.net/ และรับชมทางเคเบิลท้องถิ่น = ประวัติ = สถานีโทรทัศน์เพื่อมนุษยชาติ แต่เดิมมีชื่อว่าสถานีโทรทัศน์เพื่อแผ่นดิน (For the Earth Television) ดำเนินงานโดย บริษัท ถอยหลังเข้าครรลอง จำกัด โดยเช่าช่องสัญญาณการออกอากาศกับสถานีโทรทัศน์เอเอสทีวี โดยเริ่มออกอากาศในวันที่ 7 กรกฎาคม พ.ศ. 2550 โดยในระยะแรก นั้นทางสถานีได้ส่งสัญญาณออกอากาศจากอาคารบ้านเจ้าพระยา ซึ่งเป็นที่ตั้งของสถานีโทรทัศน์เอเอสทีวี ต่อมาจึงได้ย้ายสถานที่ออกอากาศจากอาคารบ้านเจ้าพระยา ไปยัง พุทธสถานสันติอโศก แต่หลังจากการออกอากาศมาได้เพียง 3 เดือน บริษัท ถอยหลังเข้าครรลอง จำกัด ได้เปลี่ยนชื่อเป็น บริษัท เดินหน้าฝ่ามหาสมุทร (บุญนิยม) จำกัด โดยเป็นผู้ผลิตเนื้อหารายการให้กับ มูลนิธิบุญนิยม ซึ่งเป็นผู้บริหารสถานี โดยเริ่มออกอากาศตั้งแต่วันที่ 31 ตุลาคม พ.ศ. 2550 เป็นต้นมา เอฟเอ็มทีวีได้ทำหน้าที่นำเสนอรายการธรรมะตามแนวของสันติอโศก ตลอดจนนำเสนอข่าวสารและสาระเชิงสร้างสรรค์ รวมถึงทำหน้าที่ถ่ายทอดสดการชุมนุมทางการเมืองต่างๆ ที่กองทัพธรรมเข้าร่วม เช่น การชุมนุมของกลุ่มคนไทยหัวใจรักชาติในปี พ.ศ. 2553-2554 การชุมนุมองค์การพิทักษ์สยามในปี พ.ศ. 2555 รวมถึงถ่ายทอดสดการชุมนุมใหญ่ของกลุ่ม กปปส. ในปี พ.ศ. 2556–2557 โดยถ่ายทอดการชุมนุมจากเวทีกองทัพธรรมสลับกับการถ่ายทอดสัญญาณจาก บลูสกายแชนแนล เอเอสทีวี และ ทีนิวส์ทีวี ในช่วงของการชุมนุม เอฟเอ็มทีวีได้แพร่ภาพผ่านระบบโทรทัศน์ภาคพื้นดินระบบแอนะล็อกทางช่อง 24 ระบบยูเอชเอฟ รับสัญญาณได้ชัดเจนทั่วกรุงเทพมหานครและปริมณฑล จนกระทั่งในวันที่ 20 พฤษภาคม พ.ศ. 2557 มีการประกาศกฎอัยการศึกทั่วราชอาณาจักร และมีคำสั่งให้สถานีโทรทัศน์ผ่านดาวเทียม งดออกอากาศชั่วคราว หนึ่งในนั้นมีเอฟเอ็มทีวีด้วย หลังจากนั้น เมือ่เกิดการรัฐประหารในอีกสองวัน คณะรัฐประหารมีประกาศให้สถานีโทรทัศน์ผ่านดาวเทียมตามที่มีประกาศเมื่อครั้งประกาศกฎอัยการศึก งดออกอากาศชั่วคราวอย่างต่อเนื่อง จนกระทั่งมีการเปิดให้ผู้ประกอบการสถานีโทรทัศนืเหล่านั้น มาขอใบอนุญาตกับทางสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ เพื่อให้ออกอากาศต่อไปได้ โดยมีเงื่อนไขห้ามเสนอข่าวในลักษณะยุยงปลุกปั่นสร้างความแตกแยก และให้เปลี่ยนชื่อช่องรายการ ดังนั้น สถานีจึงเปลี่ยนชื่อเป็น "บุญนิยมทีวี" และเริ่มออกอากาศอีกครั้งในวันที่ 30 สิงหาคม พ.ศ. 2557 = รูปแบบรายการ = รายการส่วนใหญ่ของสถานีนั้นเป็นรายการเกี่ยวกับธรรมะ ตามแนวทางของสันติอโศก โดยส่วนใหญ่นั้น ดำเนินรายการโดยสมณะโพธิรักษ์ ผู้นำชาวอโศก รองลงมาคือรายการเกี่ยวกับการเกษตรแบบไร้สารพิษ รายการเกี่ยวกับการศึกษา อาหารมังสวิรัติ เกี่ยวกับวิถีชีวิตของชาวอโศก และรายการเกี่ยวกับข่าวสารบ้านเมือง = รายการที่น่าสนใจของทางสถานี =- ธรรมะรับอรุณ - สงคราม สังคม ธรรมะ การเมือง - วิถีอาริยะธรรม - พุทธชีวศิลป์ - เสียงธรรมจากดอย - บอกเล่าข่าวอโศก - กฎธรรมชาติแบบโสภณ - ชีวิตนอกกล่อง - เพื่อฟ้าดิน - ศิลปินบ้านนอก - คนเพื่อแผ่นดิน - ถึงสื่อ ถึงคน - บ้านเมืองเรื่องของเรา - ส่องบ้านมองเมือง - คุยข่าววันหยุด - สุขภาพดีด้วย ๘ อ. - สุขภาพดีกับแพทย์วิถีธรรม - ชามะนาว - มองโลกมองธรรม = พิธีกรและผู้ดำเนินรายการ =นักบวช (สมณะ-สิกขมาตุ)นักบวช (สมณะ-สิกขมาตุ). - สมณะโพธิรักษ์ - สมณะเดินดิน ติกขวีโร - สมณะเพาพุทธ จนฺทเสฏฺโฐ - สมณะฟ้าไท สมชาติโก - สมณะเสียงศีล ชาตวโร - สิกขมาตุกล้าข้ามฝัน อโศกตระกูล - สิกขมาตุรินฟ้า นาวาบุญนิยม - สิกขมาตุผาแก้ว ชาวหินฟ้าพิธีกรพิธีกร. - โสภณ สุภาพงษ์ - ณรงค์ โชควัฒนา - กฤษฎา ให้วัฒนานุกูล - วีระ สมความคิด - อัมพา สันติเมทะนีดล - ปฏินันท์ สันติเมทะนีดล - ตายแน่ มุ่งมาจน - สุทธิพงศ์ ศรีเชียงสา - แดนไท นาวาบุญนิยม - ทองแก้ว นาวาบุญนิยม - ป่าร่ม อินทสร - ได้ฤกษ์ หมื่นนาอานนักร้อง - นักดนตรีนักร้อง - นักดนตรี. - วงฆราวาส - วงซูซู - ศักดิ์สิทธิ์ เชื้อกลาง - วงบิณฑบาต - เล็ก จตุพล - กรรณิการ์ อารีย์สมาน - วงหยดน้ำ - มงคล อุทก - ไก่ แมลงสาบ - ประทีป ขจัดพาล - นิล ไอยรา - แชมป์ ธรรมาธิปไตย - วงยันหว่าง - วสันต์ สิทธิเขตต์ - ซึ้งบุญ บูรณะกิตติ - ดิน แดนไท - หรั่ง ร็อคเคสตร้า</doc>
