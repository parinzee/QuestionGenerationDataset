<doc id="207438" url="https://th.wikipedia.org/wiki?curid=207438" title="แครชแบนดิคูต">แครชแบนดิคูต แครชแบนดิคูต () เป็นแฟรนไชส์วิดีโอเกม เดิมทำเป็นเกมลงเครื่องเพลย์สเตชันของโซนี สร้างโดยแอนดี เกวิน และเจสัน รูบิน ระหว่างทำงานกับทีมนอตีด็อก ทำให้กับโซนี่คอมพิวเตอร์เอ็นเตอร์เทนเมนต์ ตั้งแต่เกมถูกสร้างขึ้นมา มีเกมปรากฏบนเครื่องเล่นหลากชนิด และผ่านมือนักพัฒนาหลายทีม และมีแนวเกมหลากหลายขึ้น เกมชุดนี้มีเกมทั้งหมด 18 เกมและขายได้มากกว่า 50 ล้านหน่วยทั่วโลก เกมส่วนใหญ่ดำเนินเรื่องในดินแดนสมมุติชื่อเกาะวุมพา ดินแดนที่ตั้งอยู่ทางตอนใต้ของประเทศออสเตรเลีย แม้ว่าจะมีสถานที่หลาย ๆ แห่งที่ไม่แตกต่างไปจากที่อื่น เกมหลักเป็นเกมแพลตฟอร์ม แต่เกมภาคแยกมีหลากหลายประเภท ตัวเอกของเกมชุดนี้เป็นตัวแบนดิคูตชื่อแครช ซึ่งมีชีวิตสงบ ๆ บนเกาะวุมพา แต่ถูกปฏิปักษ์ ด็อกเตอร์นีโอ คอร์เทกซ์ ซึ่งเป็นผู้สร้างแครช และต้องการฆ่าเขา ในเกมส่วนใหญ่ แครชต้องสู้ชนะคอร์เทกซ์ และทำลายแผนการครองโลกของเขาการปล่อย</doc>
