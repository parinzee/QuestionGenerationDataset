<doc id="590751" url="https://th.wikipedia.org/wiki?curid=590751" title="ด้วยรักคือรัก">ด้วยรักคือรัก ด้วยรักคือรัก เป็นภาพยนตร์ไทยที่ออกฉายในปี พ.ศ. 2528 กำกับโดยหม่อมเจ้าทิพยฉัตร ฉัตรชัย นำแสดงโดยธงไชย แมคอินไตย์ หรือเบิร์ด ซึ่งรับบทเป็นพระเอกภาพยนตร์เรื่องแรก ซึ่งขณะนั้นเบิร์ด ยังไม่มีผลงานเพลง โดยประกบคู่แสดงกับนักร้องดังแห่งยุค อัญชลี จงคดีกิจ หรือ "ปุ๊" ซึ่งถือว่าเป็นศิลปินหญิงที่ประสบความสำเร็จสูงสุดในยุคนั้น โดยดนตรีประกอบภาพยนตร์ ใช้เพลง "หนึ่งเดียวคนนี้" ซึ่งเป็นชื่อเดียวกับอัลบั้มดัง ของ อัญชลี จงคดีกิจบทบาทบทบาท. - ธงไชย แมคอินไตย์ รับบทเป็น "พรพิชิต" - อัญชลี จงคดีกิจ รับบทเป็น "วิชนีย์" - มารุต สาโรวาท รับบทเป็น "พี่ต้อ" - รานี กรีนเบิร์ก รับบทเป็น "พลอย"สถานที่ถ่ายทำสถานที่ถ่ายทำ. - โรงพยาบาลพร้อมมิตร - โรงแรมเชียงใหม่ออร์คิด - สถานีโทรทัศน์สีกองทัพบกช่อง 7 - ร้านอาหารจิตรโภชนา ดอนเมือง - อัมรินทร์พลาซ่า - สุขุมวิทการ์เดนซิตี้ - ร้านดอกไม้เวิร์ลฟอริส พหลโยธิน - ศูนย์การค้าพาต้าปิ่นเกล้า - ร้านอาหารฟิชชิ่งแลนด์ แดนมัจฉา ดอนเมืองเรื่องย่อ เรื่องย่อ. วิชนีย์ กับพรรคพวกเป็นนักร้องที่ไม่ได้ประสบความสำเร็จในอาชีพนักร้องสักเท่าไหร่ พี่ต้อ ผู้จัดการของวง จึงให้ พรพิชิต เพื่อนที่เป็นเสือผู้หญิงมาวางแผนจัดการ ปรับปรุงและเปลี่ยนแปลงซะใหม่ วิชนีย์กับพรพิชิตในช่วงแรกนั้นไม่ถูกชะตากันเท่าไหร่นัก เพราะความปากจัดและตรงไปตรงมาของพรพิชิต แต่เมื่อการโปรโมทได้ผล วิชนีย์เปลี่ยนชื่อเป็น อัญชลี และเป็นนักร้องดัง ทั้งคู่ก็ยังเล่นเกมเพื่อเอาชนะกัน และเกิดความใกล้ชิดกันขึ้น จนทั้งสองคนรักกัน แต่ว่าพรพิชิตก็ยังรักความเป็นอิสระของตัวเองอยู่ จนกระทั่งวิชนีย์เป็นโรคร้ายและมีชีวิตอยู่ได้อีกไม่นานความสำเร็จ ความสำเร็จ. ภาพยนตร์เรื่อง "ด้วยรักคือรัก" ถือเป็นภาพยนตร์ที่มีกระแสตอบรับอย่างสูง เป็นภาพยนตร์รักโรแมนติก ที่ได้นักร้องดังแห่งยุคอย่าง อัญชลี จงคดีกิจ มาประกอบคู่กับ ธงไชย แมคอินไตย์ ซึ่งกลายเป็นคู่ขวัญทางจอเงินระดับคลาสสิกอีกคู่หนึ่งของวงการหนังไทย โดยฉากความรักระหว่าง พระนาง ในภาพยนตร์เรื่องนี้ได้สร้างปรากฏการณ์ในโรงด้วย เสียงกรี๊ด และ แสงแฟลชจากการถ่ายภาพในขณะชมภาพยนตร์ เป็นเหตุการณ์ที่ไม่เคยเกิดขึ้นมาก่อน โดยผลจากผลงานภาพยนตร์ และเพลงประกอบภาพยนตร์ ส่งผลให้เกิดกระแส "อัญชลีฟีเวอร์" เป็นปรากฏการณ์ครั้งสำคัญอีกครั้งหนึ่งของวงการบันเทิงไทยในกลางยุค 80 และแจ้งเกิดเบิร์ด ธงไชยในยุคนั้น ก่อนที่เบิร์ดจะมีอัลบั้มเต็มของตนเองในปีถัดไป ซึ่งใช้เป็นเพลงประกอบภาพยนตร์รักโรแมนติกเรื่องใหม่ของเบิร์ด เรื่องด้วยรักและผูกพัน</doc>
