<doc id="103198" url="https://th.wikipedia.org/wiki?curid=103198" title="ยุอิ (นักร้อง)">ยุอิ (นักร้อง) ยุอิ () หรือชื่อจริง ยุอิ โยะชิโอะกะ เป็นนักร้องหญิงชาวญี่ปุ่น เกิดเมื่อวันที่ 26 มีนาคม พ.ศ. 2530 ที่เมืองฟุกุโอะกะ ประเทศญี่ปุ่น เธอเป็นนักร้องในสังกัดโซนี่มิวสิคประเทศญี่ปุ่นประวัติเริ่มต้นอาชีพ ประวัติ. เริ่มต้นอาชีพ. ยุอิเริ่มแต่งกลอนตอนอายุ 9 ปี จนเมื่อเธออายุ 16 ปี เธอได้เข้าเรียนดนตรี การแต่งเพลง และเล่นกีตาร์ที่โรงเรียนสอนดนตรีในเมืองฟุกุโอะกะจากการชักชวนโดยแม่ของเธอ จนกระทั่งเริ่มชำนาญ จึงได้ออกเดินทางเล่นดนตรีตามสถานที่ต่างๆ ไม่ว่าจะเป็นชายหาดในเมืองชินกุ หรือกลางทุ่งนาในเมืองคามิโนฟุ แม้ว่าเธอจะรู้สึกอึดอัดเวลาพูดคุยกับคนแปลกหน้า แต่เธอก็มีความสุขที่ได้เล่นกีตาร์และร้องเพลงท่ามกลางผู้คนในเมืองเท็นจินในจังหวัดฟุกุโอะกะ เธอได้เข้าสู่วงการเพลงโดยไปเข้ารับการออดิชั่นกับค่ายโซนี่มิวสิคประเทศญี่ปุ่น เมื่อเดือนมีนาคม ปี 2004 ซึ่งปกติผู้มาออดิชั่นจะได้ร้องแค่สองเพลง แต่เธอกลับได้ร้องถีงสามเพลง และเป็นผู้ชนะในการออดิชั่นครั้งนั้น โดยได้เซ็นสัญญาเป็นนักร้องภายใต้สังกัดโซนี่มิวสิคประเทศญี่ปุ่น โดยเธอได้ออกซิงเกิลแรกคือ "It's Happy Line" ซึ่งเป็นซิงเกิลในแนวอินดี้เพลงแรกของเธอ และมีเพลงรองอย่าง "I Know" หลังจากเธอได้ออกเดินทางจากจังหวัดฟุกุโอะกะซึ่งเป็นบ้านเกิดของเธอ ยุอิได้แต่งเพลง "Feel My Soul" ซึ่งเป็นซิงเกิลเปิดตัวของเธอครั้งแรก และซิงเกิลแรกของเธอยังถูกนำไปใช้ประกอบละครในช่วงไพรม์ไทม์ของฟูจิทีวีอีกด้วยยุค From Me to You ยุค From Me to You. วันที่ 23 กุมภาพันธ์ ปี พ.ศ. 2548 ซิงเกิล "Feel My Soul" เธอได้วางขายเป็นครั้งแรกโดยสามารถเปิดตัวที่อันดับที่ 8 ของออริกอนชาร์ต โดยมียอดขายมากกว่า 1 แสนแผ่น แต่สามซิงเกิลถัดมาของเธอไม่ว่าจะเป็น "Tomorrow's Way", "LIFE" และ "Tokyo" กลับทำยอดขายได้ไม่ดีนัก ซึ่งเพลง "LIFE" ได้เป็นเพลงประกอบการ์ตูนเรื่องเทพมรณะด้วย ในปี 2006 อัลบั้มแรก "ฟรอม มี ทู ยู" (From Me To You) ได้วางขายและทำยอดขายรวมกว่า 245,000 แผ่นยุค Can't Buy My Love ยุค Can't Buy My Love. ยุอิ ได้เริ่มต้นการแสดงการภาพยนตร์เรื่องแรกของเธอ "24 ชั่วโมงขอรักเธอทุกวัน" (Taiyou no uta) โดยมีเพลง Good-bye Days เป็นเพลงประกอบภาพยนตร์ และซิงเกิล "Good-bye Days" เป็นซิงเกิลแรกที่ทำยอดขายได้มากกว่า 2 แสนแผ่น โดยเปิดตัววันแรกที่อันดับ 1 ออริกอนชาร์ต ส่งผลให้ซิงเกิลถัดมาอย่าง "I Remember You" เปิดตัวแรกวันที่อันดับ 1 เช่นกัน ปี 2007 เริ่มต้นปีด้วยการออกซิงเกิล "Rolling Star" ซึ่งเป็นเพลงเปิดเพลงที่ 5 ของการ์ตูนเรื่องเทพมรณะ ซึ่งมีความคล้ายคลึงกับซิงเกิล "LIFE" ที่เป็นเพลงปิดที่ 5 ของการ์ตูนเรื่องเทพมรณะเช่นเดียวกัน วันที่ 4 เมษายน ปี พ.ศ. 2550 อัลบั้มที่ 2 ที่ชื่อว่า "ค้านท์ บาย มาย เลิฟ" (Can't Buy My Love) ได้เปิดตัวที่อันดับ 1 ออริกอนชาร์ตถึง 2 สัปดาห์ซ้อน และมียอดขายรวม 682,585 แผ่นยุค I Loved Yesterday ยุค I Loved Yesterday. ต่อมาในเดือนมิถุนายนได้ออกซิงเกิล "My Generation / Understand" โดยเป็นซิงเกิลแรกของเธอเปิดตัวที่อันดับ 1 ออริกอนชาร์ตได้สำเร็จ ต่อมาซิงเกิลที่ 10 ของเธอ "LOVE & TRUTH" ก็เปิดตัวที่ 1 ออกริกอนชาร์ตอีกเช่นกัน ซึ่งเพลง LOVE & TRUTH เป็นเพลงประกอบภาพยนตร์เรื่อง Closed Note ที่นำแสดงโดย เอริกะ ซาวาจิริ ปี 2008 เริ่มต้นปีกับซิงเกิล "Namidairo" ที่เป็นเพลงประกอบละครทีวีเรื่อง "4 Shimai Tantei Dan" โดยเปิดตัวอันดับที่ 3 ออกริกอนชาร์ตผลงานซิงเกิลผลงาน. ซิงเกิล. - Indie Single "It's Happy Line"- 1st Single "Feel My Soul"- 2nd Single "Tomorrow's Way"- 3rd Single "LIFE" (Bleach ending5)- 4th Single "Tokyo"- 5th Single "Good-Bye Days"- 6th Single "I Remember You"- 7th Single "Rolling Star"(Bleach openning5)- 8th Single "CHE.R.RY"- 9th Single "My Generation / Undersatand"- 10th Single "Love & Truth"- 11th Single "Namidairo"- 12th Single "SUMMER SONG"- 13th Single "Again"(Fullmetal Alchemist Brotherhood openning 1)- 14th Single "It's all too much/Never say die"- 15th Single "Gloria"- 16th Single "to Mother"- 17th Single "Rain"- 18th Single "It's My Life - Your Heaven"อัลบั้มอัลบั้ม. - 1st Album "From Me To You"- 2nd Album "Can't Buy My Love"- 3rd Album "I Loved Yesterday"- 4rd Album "My Short Stories"- 5th Album "Holiday in the sun"- 6th Album " HOW CRAZY YOUR LOVE"ภาพยนตร์ภาพยนตร์. - Midnight Sun (Taiyou no Uta) [A Song to the Sun] (24 ชั่วโมงขอรักเธอทุกวัน)</doc>
