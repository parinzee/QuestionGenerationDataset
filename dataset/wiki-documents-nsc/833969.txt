<doc id="833969" url="https://th.wikipedia.org/wiki?curid=833969" title="ดิก แมกแทกการ์ต">ดิก แมกแทกการ์ต ริชาร์ด ดิก แมกแทกการ์ต (Richard "Dick" McTaggart ) นักมวยสากลสมัครเล่นชาวสก๊อตแลนด์จากสหราชอาณาจักร เกิดเมื่อ 15 ตุลาคม พ.ศ. 2478 ในเมืองดันดี สหราชอาณาจักร แมกแทกการ์ตเข้าแข่งกันกีฬาโอลิมปิกครั้งแรกเมื่อ พ.ศ. 2499 ที่เมลเบิร์นในรุ่นไลท์เวท รอบแรกได้บาย รอบสอง ชนะคะแนน จันทรเสนา ชยสุริยา เมื่อ 27 พฤศจิกายน รอบแปดคนสุดท้าย ชนะคะแนน อันเดร ไวโรลัตโต (ฝรั่งเศส) เมื่อ 29 พฤศจิกายน รอบรองชนะเลิศ ชนะคะแนน อนาโตลี ลาเก็ตโต (สหภาพโซเวียต) เมื่อ 30 พฤศจิกายน รอบชิงชนะเลิศ ชนะคะแนน แฮร์รี กุสชาต (เยอรมัน) เมื่อ 1 ธันวาคม ได้เหรียญทอง หลังจากได้เรียญทอง เขาปฏิเสธการชกมวยสากลอาชีพ และยังคงชกมวยสากลสมัครเล่นต่อไป ได้เหรียญทองกีฬาเครือจักรภพอังกฤษเมื่อ พ.ศ. 2501 เข้าแข่งขันกีฬาโอลิมปิก พ.ศ. 2503 ที่ โรม อิตาลี ในรุ่นไลท์เวท รอบแรกได้บาย รอบสอง ชนะคะแนน โพธิ์ สุขน้อย จากไทย รอบสาม ชนะคะแนน เอ็ดดี้ บลาย (กานา) เมื่อ 1 กันยายน รอบแปดคนสุดท้าย ชนะคะแนน เฟเรน เคลเนอร์ (ฮังการี) เมื่อ 2 กันยายน รอบรองชนะเลิศ แพ้คะแนน คาซิเมียร์ ปาดซิออร์ (โปแลนด์)ได้เหรียญทองแดง หลังจากนั้น เขาเลื่อนรุ่นไปชกรุ่นไลท์เวลเตอร์เวทตั้งแต่ พ.ศ. 2505 และได้เหรียญเงินกีฬาเครือจักรภพอังกฤษ ใน พ.ศ. 2506 เข้าแข่งขันกีฬาโอลิมปิก พ.ศ. 2507 ที่ โตเกียว ประเทศญี่ปุ่น ในรุ่นไลท์เวลเตอร์เวท รอบแรกได้บาย รอบสอง ชนะคะแนน จูเลียน รอสซี (ออสเตรเลีย) เมื่อ 15 ตุลาคม รอบสาม แพ้คะแนน เจอร์ซี คูเลซ (โปแลนด์) เมื่อ 18 ตุลาคม ตกรอบไม่ได้เหรียญรางวัล เขาแขวนนวมเมื่อ พ.ศ. 2508 ขณะอายุ 30 ปีหลังจากแขวนนวม แมกแทกการ์ตเป็นโค้ช และได้คุมทีมของสก๊อตแลนด์ในกีฬาเครือจักรภพ พ.ศ. 2533</doc>
