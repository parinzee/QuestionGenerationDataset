<doc id="432212" url="https://th.wikipedia.org/wiki?curid=432212" title="สโมสรฟุตบอลวิมเบิลดัน">สโมสรฟุตบอลวิมเบิลดัน สโมสรฟุตบอลวิมเบิลดัน () เป็นชื่อของอดีต สโมสรฟุตบอล ในประเทศอังกฤษเจ้าของฉายา เครซี่ แก๊ง วิมเบิลดัน ก่อตั้งขึ้นเมื่อปี ค.ศ. 1889 โดยใช้ชื่อในตอนนั้นว่า วิมเบิลดัน โอลด์ เซ็นทรัล คลับ ซึ่งในขณะนั้นทีมยังเป็นทีมสมัครเล่นยังไม่ได้เข้าร่วม ฟุตบอลลีก ต่อมาได้ขยับฐานะของทีมขึ้นเป็นทีมกึ่งอาชีพ จนถึงปี ค.ศ. 1977 ทีมจึงได้เข้าร่วมฟุตบอลลีกเป็นครั้งแรกและได้ขึ้นสู่ลีกสูงสุดในขณะนั้นคือ ดิวิชั่น 1 (เดิม) ในปี ค.ศ. 1986 ในปี ค.ศ. 1988 วิมเบิลดันก็สามารถคว้าแชมป์ เอฟเอคัพ เป็นครั้งแรกและครั้งเดียวของสโมสรด้วยการพลิกล็อกเอาชนะยอดทีมในยุคนั้นอย่าง สโมสรลิเวอร์พูล ได้สำเร็จ หลังจากที่สโมสรได้เล่นใน พรีเมียร์ลีก นานถึง 14 ปีในที่สุดก็ตกชั้นจากพรีเมียร์ลีกในปี ค.ศ. 2000 หลังจากนั้นสโมสรก็ร่วงลงไปยังลีกต่ำสุดคือ ดิวิชั่น 4 อังกฤษ (เดิม) ในปี ค.ศ. 2004 ก่อนที่ทางสโมสรจะตัดสินใจย้ายที่ตั้งจากย่านวิมเบิลดันทางตอนใต้ของลอนดอนไปยังย่านมิลตันคีย์สทางเหนือของลอนดอนจนถึงปัจจุบันเพราะย่านวิมเบิลดันไม่ได้รับความนิยมพร้อมกับเปลี่ยนชื่อทีมเป็น มิลตัน คีย์ส ดอน</doc>
