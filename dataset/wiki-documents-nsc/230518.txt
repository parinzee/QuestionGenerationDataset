<doc id="230518" url="https://th.wikipedia.org/wiki?curid=230518" title="ไอ้แมงมุม (ภาพยนตร์)">ไอ้แมงมุม (ภาพยนตร์) ไอ้แมงมุม () เป็นภาพยนตร์ซูเปอร์ฮีโรอเมริกันในปี 2002 สร้างจากการ์ตูนของมาร์เวล เรื่อง ไอ้แมงมุม เป็นภาพยนตร์ภาคแรกในชุด ไอ้แมงมุม กำกับโดย แซม เรมี แสดงนำโดย โทบีย์ แม็กไกวร์, เคิร์สเตน ดันสต์ และ วิลเลม เดโฟ บทภาพยนตร์โดย เดวิด โคเอปป์ ภาพยนตร์เริ่มจาก ปีเตอร์ ปาร์คเกอร์ นักเรียนมัธยมปลายที่ถูกกัดโดยแมงมุม หลังจากนั้นได้เกิดความผิดปกติทางร่างกาย ทำให้เขามีความสามารถเหนือมนุษย์ แต่สิ่งที่คาดไม่ถึงคือลุงเบนก็เสียชีวิตไปด้วย เขาจึงตัดสินใจที่จะเป็นยอดมนุษย์ ไอ้แมงมุม ปีเตอร์หวังที่จะพิชิตใจ แมรี เจน วัตสัน ผู้หญิงที่เขาหลงรักมาตั้งแต่ยังเด็ก เขายังต่อกรกับวายร้าย กรีน ก็อบลิน ที่เป็นพ่อของเพื่อนรักเขา แฮร์รี ออสบอร์น หลังจากติดกับการพัฒนากว่า 25 ปีในการจะทำภาพยนตร์ ในที่สุดภาพยนตร์ก็ได้ออกฉายเมื่อวันที่ 3 พฤษภาคม ค.ศ. 2002 โดยโคลัมเบียพิกเจอร์ส ภาพยนตร์ได้เสียงตอบรับด้านคำวิจารณ์ที่ดี และยังทำสถิติบ็อกซ์ออฟฟิส โดยเป็นภาพยนตร์ที่ทำรายได้สูงสุดทั่วโลกในปี 2002 ทำรายได้ 822 ล้านเหรียญสหรัฐทั่วโลก ไอ้แมงมุม ถือเป็นภาพยนตร์ที่สร้างจากการ์ตูนที่ประสบความสำเร็จที่สุดเป็นอันดับ 2 รองจาก The Dark Knight และยังติดอันดับ 18 ของหนังที่ประสบความสำเร็จที่สุดตลอดกาล จากความสำเร็จทำให้มีภาคต่อ ใน ไอ้แมงมุม 2 และ ไอ้แมงมุม 3นักแสดง</doc>
