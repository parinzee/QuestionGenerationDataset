<doc id="263228" url="https://th.wikipedia.org/wiki?curid=263228" title="แอนนา วินเทอร์">แอนนา วินเทอร์ คุณหญิง แอนนา วินเทอร์ () เกิด 3 พฤศจิกายน ค.ศ. 1949 ที่ลอนดอน ประเทศอังกฤษ เป็นบรรณาธิการบริหาร (editor-in-chief) ของนิตยสารโว้ก ฉบับสหรัฐอเมริกา (US Edition) ตั้งแต่ปี ค.ศ. 1988 จนถึงปัจจุบัน (ในปี 2013 เธอได้รับการแต่งตั้งให้ดำรงตำแหน่ง Artistic Director ของ บ.Condé Nast อีกหนึ่งตำแหน่ง ซึ่งทำให้เธอมีหน้าที่ดูแลนิตยสารในเครือ Condé Nast นอกจากโว้ก อีกหลายเล่ม อาทิเช่น W, Allure, Glamour, Lucky, Teen Vogue)เธอได้รับการยอมรับว่าเป็นบุคคลมีอิทธิพลต่อวงการแฟชั่นของสหรัฐเป็นอย่างมาก จากผลงานต่างๆที่เธอทำ โดยเธอเป็นผู้สนับสนุนและผลักดันนักออกแบบแฟชั่นรุ่นใหม่ เข้าสู่วงการแฟชั่นอยู่หลายคน ทั้งจากการผลักดันส่วนตัว และผ่านโครงการ CFDA/Vogue Fashion Fund ของนิตยสารโว้ก แอนนา วินเทอร์ มักปรากฏตัวต่อหน้าสาธารณชนโดยสวมแว่นตาดำขนาดใหญ่จนเป็นเอกลักษณ์ และมักได้รับคำวิพากษ์วิจารณ์ทั้งในแง่บวกและแง่ลบ โดยเฉพาะเรื่องที่นิตยสารของเธอมักสนับสนุนการใช้เสื้อผ้าขนสัตว์ แอนนา วินเทอร์ เคยมีผู้ช่วยส่วนตัวชื่อลอเรน ไวส์เบอร์เกอร์ ผู้เขียนนวนิยายขายดีในปี ค.ศ. 2003 ชื่อ The Devil Wears Prada มีเนื้อเรื่องเกี่ยวกับบรรณาธิการนิตยสารแฟชั่นชั้นนำชื่อ "มิแรนดา พริสลีย์" ซึ่งต่อมาถูกสร้างเป็นภาพยนตร์ นางมารสวมปราด้า ในปี ค.ศ. 2006 นำแสดงโดยเมอรีล สตรีป และแอนน์ แฮททาเวย์ ในวงการเชื่อกันว่าตัวละครเอกในเรื่องนี้ถอดแบบมาจากบุคลิกของแอนนา วินเทอร์</doc>
