<doc id="34378" url="https://th.wikipedia.org/wiki?curid=34378" title="โรงเรียนบางกะปิ">โรงเรียนบางกะปิ โรงเรียนบางกะปิ เป็นโรงเรียนสหศึกษาระดับมัธยมศึกษาตอนต้น และตอนปลายแห่งแรกของเขตบางกะปิ ก่อตั้งเมื่อวันที่ 25 มีนาคม พ.ศ. 2498 ปัจจุบันเป็นโรงเรียนมัธยมศึกษาขนาดใหญ่พิเศษ แบบสหศึกษา สังกัด สำนักงานเขตพื้นที่การศึกษากรุงเทพมหานคร เขต 2 สำนักงานคณะกรรมการการศึกษาขั้นพื้นฐาน (สพฐ.) กระทรวงศึกษาธิการ โรงเรียนบางกะปิ ตั้งอยู่เลขที่ 69 ถนนเสรีไทย แขวงคลองจั่น เขตบางกะปิ กรุงเทพมหานคร 10240 ซึ่งตรงข้ามกับ สถาบันบัณฑิตพัฒนบริหารศาสตร์ หรือ นิด้า บนพื้นที่ 49 ไร่ 1 งาน 51 ตารางวา จำนวนนักเรียนประมาณ 3,265 คน ครู-อาจารย์ 157 คนประวัติ ประวัติ. อำเภอบางกะปิ ในอดีตเป็นอำเภอชั้นนอกของจังหวัดพระนครแต่เดิมเป็นท้องถิ่นเกษตรกรรม ไม่มีโรงเรียนมัธยมสามัญถึงระดับมัธยมศึกษาตอนปลาย นักเรียนจากชั้นนอกพระนครเมื่อจบชั้นประถมศึกษาแล้วจะต้องไปเรียนต่ออำเภอในพระนคร ทำให้นักเรียนสายสามัญกระจุกตัวแต่โรงเรียนในเขตพระนครมากเกินไป กระทรวงศึกษาธิการจึงให้จัดตั้งโรงเรียนมัธยมศึกษาในอำเภอบางกะปิขึ้น เปิดสอนเป็นวันแรกวันที่ 17 พฤษภาคม พ.ศ. 2498 โดยอาศัยศาลาการเปรียญวัดศรีบุญเรืองเป็นที่เรียนชั่วคราวจนกระทั่ง วันที่ 1 กรกฎาคม ปีเดียวกัน จึงย้ายมาเรียน ณ สถานที่ปัจจุบัน (ที่ดินบางส่วนถูกตัดออกไปทำถนน จึงเหลือเพียง 49 ไร่ 1 งาน 51 ตารางวา ในปัจจุบัน ซึ่งกรมสามัญศึกษารับโอนมาจากการเคหะแห่งชาติ ตามโฉนดที่ดินที่ 15172 เล่มที่ 1516 ขึ้นทะเบียนราชพัสดุที่ 061260) ชั้นที่เปิดสอนครั้งแรก คือ ชั้นมัธยมศึกษาปีที่ 1 จำนวน 2 ห้องเรียน มีนักเรียนชายหญิงรวม 81 คน ครู 3 คน มีนายสวัสดิ์ ผลโภคเป็นครูใหญ่คนแรก มีอาคารเรียน 1 หลัง บ้านพักครู 1 หลัง ห้องสุขา 3 ห้อง ปีแรก ๆ ที่เปิดทำการสอนชาวบ้านยังทำนารอบ ๆ โรงเรียน การเดินทางจึงต้องอาศัยการเดินเท้าไปตามคันนาเพราะไม่มีถนน- พ.ศ. 2499 จำนวนนักเรียน 155 คน ครู 8 คน เป็นโรงเรียน 1 ใน 4 โรงเรียนในเขตพระนคร-ธนบุรีที่รับเลือกตามโครงการทดลองและปรับปรุงโรงเรียนมัธยมศึกษา กรมสามัญศึกษา กระทรวงศึกษาธิการ - พ.ศ. 2500 เป็นโรงเรียนทดลองและปรับปรุงการใช้หลักสูตรมัธยมศึกษาพุทธศักราช 2503 - พ.ศ. 2502 เริ่มเปิดสอนในระดับมัธยมศึกษาตอนปลาย - พ.ศ. 2513 เริ่มใช้หลักสูตรโรงเรียนมัธยมแบบประสม (Comprehensive School) โรงเรียนขนาดใหญ่พิเศษ - พ.ศ. 2524 ได้รับรางวัลโรงเรียนดีเด่นในส่วนกลาง ครั้งที่ 1 - พ.ศ. 2526 ได้รับรางวัลโรงเรียนดีเด่นในส่วนกลาง ครั้งที่ 2 และได้รับรางวัลโรงเรียนพระราชทาน - พ.ศ. 2527 จัดตั้งหน่วยการศึกษานอกโรงเรียนประเภทบุคคลภายนอก - พ.ศ. 2528 จัดตั้งศูนย์วัฒนธรรมโรงเรียนบางกะปิ - พ.ศ. 2530 ได้รับรางวัลโรงเรียนดีเด่นในส่วนกลาง ครั้งที่ 3 - พ.ศ. 2531 ได้รับรางวัลโรงเรียนดีเด่นในส่วนกลาง ครั้งที่ 4 เป็นโรงเรียนตัวอย่างในการปฏิบัติตามโครงการส่งเสริมระบบงานนิเทศงานวิชาการรุ่นที่ 2 ของกรมสามัญศึกษา - พ.ศ. 2533 เป็นโรงเรียนแม่แบบงานแนะแนวของกรมสามัญศึกษา รุ่นที่ 1 - พ.ศ. 2534 เป็นโรงเรียนในโครงการส่งเสริมพัฒนานักเรียนที่มีความสามารถพิเศษ (สพพ.) ระดับมัธยมศึกษาตอนปลาย - พ.ศ. 2536 ได้รับรางวัลห้องสมุดดีเด่น โรงเรียนมัธยมศึกษาขนาดใหญ่พิเศษของกรมสามัญศึกษา เป็นโรงเรียนศูนย์กีฬามวยสากลสมัครเล่นมาตรฐาน นวกาญจนา ปีนี้เองจำนวนนักเรียนโรงเรียนบางกะปิมีมากถึง 5,000 คน โดยชั้นมัธยมศึกษาปีที่ผ่านการทดสอบทางการศึกษาขั้นพื้นฐาน (ET) เข้าเรียนต่อในมหาวิทยาลัย ได้คะแนนสูงสุดของประเทศในวิชาคณิตศาสตร์และนักเรียนแผนการเรียนวิทยาศาสตร์-คณิตศาสตร์ ผ่านการสอบคัดเลือกเข้ามหาวิทยาลัยได้ถึง 82 คน - พ.ศ. 2537 ได้รับรางวัลห้องสมุดดีเด่น โรงเรียนมัธยมศึกษาขนาดใหญ่พิเศษของสมาคมห้องสมุดแห่งประเทศไทย และเริ่มจัดตั้งโรงเรียนบางกะปิสาขา (โรงเรียนบางกะปิสุขุมนวพันธ์อุปถัมภ์) - พ.ศ. 2538 เป็นศูนย์นิเทศวิชาภาษาฝรั่งเศส เป็นศูนย์นิเทศงานห้องสมุดของกรมสามัญศึกษาและเป็นศูนย์พัฒนาการเรียนการสอนวิชาอุตสาหกรรม โรงเรียนมัธยมศึกษาส่วนกลาง กลุ่มที่ 2 - พ.ศ. 2540 ฯพณฯ สุขวิช รังสิตพล รองนายกรัฐมนตรี และรัฐมนตรีว่าการกระทรวงศึกษาธิการ เปิดศูนย์เทคโนโลยีสารสนเทศ ติดตั้งระบบ INTERNET ที่ www.bangkapi.ac.th และโครงการพระราชดำริ "โรงเรียนพี่ โรงเรียนน้อง" (Sister Schools Project School Twinning) - พ.ศ. 2541 เป็นโรงเรียนประธานสหวิทยาเขตเสรีไทยและเป็นศูนย์พัฒนาการเรียนการสอนวิชาคอมพิวเตอร์ โรงเรียนมัธยมศึกษาส่วนกลาง กลุ่มที่ 2 และมีนักเรียนจำนวน 1,000 คน ร่วมการแสดงในพิธีเปิดและปิดการแข่งขันกีฬาเอเชี่ยนเกมส์ ครั้งที่ 13 - พ.ศ. 2542 เปิดอาคาร 45 ปี - พ.ศ. 2543 ได้รับงบประมาณปรับปรุงสนามฟุตบอลและเปิดห้องเรียนสีเขียว - พ.ศ. 2544 ปรับปรุงลานกีฬาอเนกประสงค์ - พ.ศ. 2545 ปรับปรุงลานจอดรถ ลานอเนกประสงค์รอบสระน้ำหอพระ ห้องประชุมอาคารสวัสดิ์ ผลโภค ห้องเกียรติยศ ห้องสมุด สร้างทางเชื่อมระหว่างอาคาร ปรับปรุงถังน้ำดื่มและอ่างล้างหน้า - พ.ศ. 2546 สร้างถนนอาคารเชื่อมต่อทุกอาคารและทุกบริเวณ สร้างผนังปิดใต้ถุนอาคารทุกอาคาร สร้างอุทยานการศึกษา สร้างโรงอาหารขนาดใหญ่เชื่อมต่ออาคาร 45 ปี และปรับปรุงห้องอาหารครู สร้างอาคารเรียนเกษตรกรรม เรือนเพาะชำ เรือนเพาะเห็ด สร้างเรือนไทยเป็นศูนย์วัฒนธรรม ปรับปรุงช่องลมช่องแสงสว่างอาคารเรียน 4 ห้อง ปลูกต้นไม้ขนาดใหญ่รอบสนามกีฬา ปรับปรุงพัฒนาภูมิทัศน์บ่อน้ำบริเวณเรือนเกษตร ปรับปรุงพัฒนาภูมิทัศน์บ้านพักครู บ้านพักคนงาน ได้รับรางวัลระดับสหวิทยาเขตโครงการโรงเรียนส่งเสริมสุขภาพ - พ.ศ. 2547 ปรับปรุงห้องน้ำห้องส้วมบริเวณโรงฝึกงาน ได้รับรางวัลเหรียญพระราชทาน “พฤกษานครา” แมกไม้มิ่งเมืองจากกรุงเทพมหานคร เป็นโรงเรียนดีเด่นในการรณรงค์ป้องกันโรคเอดส์ในสถานศึกษาจากเครือข่ายนิสิตนักศึกษาป้องกันโรคเอดส์แห่งประเทศไทย ปรับพื้นที่คอนกรีตหลังบ้านพักภารโรงและทำท่อระบายน้ำทิ้งรวมระบายน้ำทิ้งใต้ดิน - พ.ศ. 2548 ปรับปรุงห้องน้ำนักเรียนอาคาร 45 ปี ได้รับการประเมินมาตรฐานการศึกษาจากองค์กรมหาชน (สมศ.) เป็นศูนย์พัฒนาคุณภาพวิชาการ (แหล่งความรู้) ของเขตพื้นที่การศึกษากรุงเทพมหานคร เขต 2 และลงนามความร่วมมือโรงเรียนพี่โรงเรียนน้องระหว่างโรงเรียนบางกะปิกับโรงเรียนมัธยมศึกษาศตวรรษแห่งเมืองต้าลี่ สาธารณรัฐประชาชนจีน - พ.ศ. 2549 สร้างเสาธง ปรับปรุงห้องแนะแนวพร้อมติดตั้งเครื่องปรับอากาศ จัดห้องศิลปะศึกษาเพื่อแสดงผลงานนักเรียน ปรับห้องประชุมโสน2 เป็นห้องโสตทัศนศึกษา จัดทำป้ายพระบรมราโชวาทข้างอาคาร1 จัดทำป้ายเทิดพระเกียรติพระมหากษัตริย์ (ร.9) หน้าอาคารสวัสดิ์ ผลโภค ปรับห้องพักผู้ปกครองพร้อมติดตั้งเครื่องปรับอากาศ จัดทำที่นั่งริมสนามบริเวณหน้าเสาธงและปรับภูมิทัศน์ในบริเวณโรงเรียน - พ.ศ. 2550 จัดทำห้องพักรับผู้ปกครอง จัดทำห้องออกกำลังกาย 23 ม.ค.51 - 1 ก.พ.51 ต้อนรับครู-น.ร.โรงเรียนมัธยมศึกษาศตวรรษใหม่ แห่งเมืองตาลี่ สาธารณรัฐประชาชนจีน 21-27 ก.พ.51 ต้อนรับครู-น.ร.ชาวอินเดีย โรงเรียนผู้นำการเปลี่ยนแปลงการปฏิรูปการศึกษาเพื่อรองรับการกระจายอำนาจของสถานศึกษา ศูนย์พัฒนาคุณภาพวิชาการ “ศูนย์วิชาภาษาจีน” การจัดการศึกษาตามแนวพระราชดำริเศรษฐกิจพอเพียงและพัฒนาการอ่าน คิดวิเคราะห์ และเขียนของนักเรียน - พ.ศ. 2551 โครงการในพระราชดำริ สมเด็จพระเทพรัตนราชสุดา เจ้าฟ้ามหาจักรีสิรินทร สยามบรมราชกุมารี "โรงเรียนพี่-โรงเรียนน้อง" โรงเรียนบางกะปิ-โรงเรียนบ้านนาบง โรงเรียนบ้านนาคอก จัดสร้างศูนย์การเรียนรู้ด้วยเทคโนโลยีทุกกลุ่มสาระการเรียนรู้ -โครงการสอนภาษาโดยเจ้าของภาษา (ภาษาอังกฤษ ภาษาฝรั่งเสศ ภาษาเยอรมัน ภาษาญี่ปุ่น ภาษาจีน) -โครงการความร่มมือพัฒนาครูผู้สอนวิทยาศาสตร์และคณิตศาสตร์ร่วมกับคณะวิทยาศาสตร์ มหาวิทยาลัยรามคำแหง- พ.ศ. 2552 ปรับปรุงสนามฟุตบอล สร้างห้องศูนย์สื่อ ICT ทุกกลุ่มสาระ ปรับปรุง ทาสี อาคารสวัสดิ์ ผลโภค ปรับปรุงสนามฟุตบอล - พ.ศ. 2553 เตรียมความพร้อมเข้าสู่โรงเรียนมาตรฐานสากล ปรับปรุงภูมิทัศน์บริเวณหน้าอาคาร 3 และร่วมกับการไฟฟ้านครหลวงจัดทำมาตรฐานสถานศึกษาดีเด่น ด้านพลังงาน Energy Mind Award 2010 - พ.ศ. 2554 เข้าร่วมโครงการโรงเรียนมาตรฐานสู่สากล (World Class Standard School) เตรียมพร้อมเข้าสู่ประชาคมอาเซียน (Inspiring to ASEAN 2015) และทำ MOU กับมหาวิทยาลัยเทคโนโลยีราชมงคลสุวรรณภูมิ ปรับปรุงทาสีอาคาร ทำบันทึกข้อตกลงทางการ (MOU) ระหว่างโรงเรียนมัธยมศึกษาในประเทศไทยกับโรงเรียนมัธยมจี๋เหม่ โรงเรียนมัธยมลิ่วจงและมหาวิทยาลัยจี๋เหม่ ณ เมืองเซียะเหมิน มณฑลฟูเจี้ยน สาธารณรัฐประชาชนจีน - พ.ศ. 2555 สร้างหลังคาอเนกประสงค์และเสนอครูเข้ารับการคัดเลือกรางวัลหนึ่งแสนครูดีสภาพแวดล้อมในโรงเรียนบางกะปิรายนามผู้บริหารรายนามศิษย์เก่าโรงเรียนบางกะปิที่มีชื่อเสียงรายนามศิษย์เก่าโรงเรียนบางกะปิที่มีชื่อเสียง. - โอภาส รองเงิน อดีตสมาชิกสภาผู้แทนราษฎรจังหวัดพัทลุง - ศรีริต้า เจนเซ่น (ริต้า) นักแสดง - แอน ทองประสม (แอน) นักแสดง - จารุณี สุขสวัสดิ์ (เปิ้ล) นักแสดง - เนาวรัตน์ ยุกตะนันท์ (จิ๊ก) นักแสดง - วิชชุดา สวนสุวรรณ (ปู) นักแสดง - แจ๊ส ชวนชื่น (แจ๊ส) นักแสดง - ปทิตตา อัธยาตมวิทยา (นิว) นักแสดง - ผจญ มูลสัน นักกีฬา - สริตา ผ่องศรี (หยิน) นักกีฬา - สุภาวดี กุญชวน (โบว์) นักกีฬา - ต่อศักดิ์ ศศิประภายิม (สิงห์) นักกีฬา - อภิวัชร์ เอื้อถาวรสุข (แสตมป์) นักร้อง นักแต่งเพลง - บารมี ชำนาญกิจ (เอิร์ธ AF9) ศิลปิน นักร้อง - สรวิศ บุญมาก (เหินฟ้า AF10) ศิลปิน นักร้อง - อรชุมา ธรรมกามี (ปอ) นักแสดง - บุศรินทร์ ณรัล (นาฮิม) (หนู) นักแสดงคณะต่าง ๆ ของนักเรียนโรงเรียนบางกะปิ คณะต่าง ๆ ของนักเรียนโรงเรียนบางกะปิ. โรงเรียนบางกะปิมีคณะนักเรียน ทั้งสิ้น 6 คณะ ดังนี้- คณะเฟื่องฟ้า (สีแดง) - คณะยูงทอง (สีส้ม) - คณะสารภี (สีเขียว) - คณะอินทนิล (สีม่วง) - คณะจามจุรี (สีชมพู) - คณะการะเกด (สีฟ้า)โรงเรียนบางกะปิสาขาโรงเรียนบางกะปิสาขา. - โรงเรียนบางกะปิสุขุมนวพันธ์อุปถัมภ์ หรือโรงเรียนสุขุมนวพันธ์อุปถัมภ์ ในปัจจุบัน</doc>
