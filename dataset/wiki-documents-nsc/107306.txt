<doc id="107306" url="https://th.wikipedia.org/wiki?curid=107306" title="เดอะแคลช">เดอะแคลช เดอะแคลช () เป็นวงพังก์ร็อกจากอังกฤษ ก่อตั้งวงในปี ค.ศ. 1976 ซึ่งถือเป็นหนึ่งในวงพังก์รุ่นบุกเบิกของสหราชอาณาจักร นอกจากนี้พวกเขายังนำแนวดนตรีอื่นมาผสมกับพังก์ อาทิเช่น เรกเก้, ดั๊บ, ฟังก์, สกา และร็อกอะบิลลี ตลอดช่วงเวลาสิบปีที่วงได้โลดแล่นอยู่ในวงการดนตรี มีสมาชิกหลักได้แก่ โจ สทรูมเมอร์ (Joe Strummer) ร้องนำและมือริทึมกีตาร์ มิก โจนส์ (Mick Jones) มือกีตาร์เอกและร้องประสานเสียง พอล ไซโมนอน (Paul Simonon) มือกีตาร์เบสและเสียงร้อง และนิกกี "ท็อปเพอร์" ฮีดอน (Nicky "Topper" Headon) มือกลอง จนในปี ค.ศ. 1982 ฮีดอนได้ออกจากวง ตามมาด้วยโจนส์ในปีต่อมา วงก็หาสมาชิกอื่นเข้ามาร่วมเพิ่มเติม จนกระทั่งวงได้ยุติลงในปี ค.ศ.1985 เดอะแคลชประสบความสำเร็จในสหราชอาณาจักรกับผลงานอัลบั้มเปิดตัวตามชื่อวง The Clash ในปี ค.ศ. 1977 อัลบั้มที่สามของพวกเขา London Calling ออกจำหน่ายในสหราชอาณาจักรในเดือนธันวาคม ค.ศ. 1979 ซึ่งได้ได้รับเสียงวิจารณ์ที่ดี และผลักดันให้วงได้รับความนิยมในสหรัฐอเมริกาในอีกสามเดือนถัดมาอีกด้วย นิตยสาร โรลลิงสโตน กล่าวว่าอัลบั้มนี้ เป็นอัลบั้มที่ดีที่สุดในคริสต์ทศวรรษ 1980 ในปี ค.ศ. 1982 วงก็ได้ออกอัลบั้มที่ห้า Combat Rock ซึ่งได้รับความนิยมอย่างสูง โดยมีเพลงฮิตอย่าง "Rock the Casbah" ที่ติดท็อป 10 บนชาร์ตสหรัฐอเมริกา ช่วยให้อัลบั้มได้รับยอดการยืนยันระดับ 2× ทองคำขาวในเวลาต่อมา โดยสตูดิโออัลบั้มสุดท้ายของวง คือ Cut the Crap ซึ่งเปิดตัวในปี ค.ศ. 1985ผลงานอัลบั้มผลงานอัลบั้ม. - The Clash - (1977) #12 UK, #126 U.S.[4][5] - Give 'Em Enough Rope - (1978) #2 UK, #128 U.S. #79 AUS - London Calling (2LP) - (1979) #9 UK, #27 U.S. #16 AUS - Sandinista! (3LP) - (1980) #19 UK, #24 U.S. - Combat Rock - (1982) #2 UK, #7 U.S. - Cut the Crap - (1985) #16 UK, #88 U.S.</doc>
