<doc id="315708" url="https://th.wikipedia.org/wiki?curid=315708" title="นกกระเรียนคอขาว">นกกระเรียนคอขาว นกกระเรียนคอขาว (White-naped Crane) เป็นนกในวงศ์นกกระเรียน เป็นนกขนาดใหญ่ ยาว 112-125 ซม. สูงประมาณ 130 ซม. หนักประมาณ 5.6 กก. ขาค่อนข้างแดง สีเทา มีแถบขาวที่คอ และวงแดงบริเวณศีรษะ กินแมลง เมล็ดพืช พืช และสัตว์ขนาดเล็กเป็นอาหาร นกกระเรียนคอขาวขยายพันธุ์ในตะวันออกเฉียงเหนือของประเทศมองโกเลีย ตะวันออกเฉียงเหนือของประเทศจีน และบริเวณที่ติดกับตะวันออกเฉียงใต้ของประเทศรัสเซีย เมื่อฤดูหนาวนกจะอพยพไปใกล้กับแม่น้ำแยงซี, เขตปลอดทหาร (DMZ) ในประเทศเกาหลีและบนเกาะคีวชูในประเทศญี่ปุ่น อาจเลยไปถึงประเทศคาซัคสถานและเกาะไต้หวัน ปัจจุบันคาดว่าเหลือนกในธรรมชาติประมาณ 4,900-5,400 ตัว จากการสูญเสียถิ่นอาศัยอย่างต่อเนื่องและถูกล่าเป็นจำนวนมากในบางพื้นที่ นกกระเรียนคอขาวจึงจัดเป็นสิ่งมีชีวิตที่เสี่ยงต่อการสูญพันธุ์ (VU) ในบัญชีแดงของสหภาพเพื่อการอนุรักษ์ธรรมชาติ และอยู่ในบัญชีอนุรักษ์ที่ 1 และ 2 ของไซเตส</doc>
