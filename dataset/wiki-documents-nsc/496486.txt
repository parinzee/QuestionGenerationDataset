<doc id="496486" url="https://th.wikipedia.org/wiki?curid=496486" title="แยป">แยป แยป หรือ ยาป () หรือ วาอับ (แยป: ) เป็นหมู่เกาะในหมู่เกาะแคโรไลน์ ทางตะวันตกของมหาสมุทรแปซิฟิก ตั้งอยู่ในรัฐแยปของประเทศไมโครนีเซีย หมู่เกาะนี้ประกอบด้วยเกาะ 4 เกาะซึ่งอยู่ติด ๆ กัน มีเกาะแยปเป็นเกาะใหญ่ที่สุด จากข้อมูลปี ค.ศ. 2000 มีประชากร 11,241 คน หมู่เกาะมีพื้นที่ 102 ตร.กม. (39 ตร.ไมล์) มีการพบซากมนุษย์โบราณและชิ้นส่วนขนาดใหญ่ของเงินตราที่ทำจากหินรูปวงกลม เกาะนี้สเปนขายให้แก่เยอรมนีใน ค.ศ. 1899 หลังสงครามโลกครั้งที่หนึ่ง กลายเป็นข้อพิพาทระหว่างญี่ปุ่นกับสหรัฐอเมริกา และยุติข้อพิพาทโดยให้ดินแดนในอาณัติของญี่ปุ่นแต่ให้สหรัฐอเมริกามีสิทธิในการวางสายเคเบิลใต้น้ำ ต่อมาในสงครามโลกครั้งที่สอง เป็นส่วนหนึ่งของดินแดนหมู่เกาะในมหาสมุทรแปซิฟิกที่อยู่ในภาวะทรัสตีของสหรัฐอเมริกาเมื่อ ค.ศ. 1947 และเป็นส่วนหนึ่งของประเทศไมโครนีเซียตั้งแต่ ค.ศ. 1986</doc>
