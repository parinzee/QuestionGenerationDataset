<doc id="166115" url="https://th.wikipedia.org/wiki?curid=166115" title="โจ คอนสแตนติโน">โจ คอนสแตนติโน โจ คอนสแตนติโน () นักมวยสากลชาวฟิลิปปินส์ สถิติการชก 19 ครั้ง ชนะ 5 (น็อค 1) แพ้ 14ประวัติ ประวัติ. คอนสแตนติโนเริ่มชกมวยครั้งแรกเมื่อ 1 กันยายน พ.ศ. 2531 ชนะน็อค มาร์เชียล โกเซนเต ยกแรก ก่อนที่จะชกแพ้คะแนนแมนนี่ เมลชอร์ ในการชกครั้งถัดมา คอนสแตนติโนขึ้นชกชนะรวดอีก 3 ครั้งก็ได้ไปชิงแชมป์เงารุ่นมินิมัมเวท IBF เมื่อ 30 มกราคม พ.ศ. 2533 ชนะน็อค มาซาฮารุ คาวากามิ ยก 2 ที่ ญี่ปุ่น จากนั้น ก็ได้ชิงแชมป์โลกรุ่นเดียวกันนี้เมื่อ 14 มิถุนายน พ.ศ. 2533 ซึ่งคอนแสตนติโนเป็นฝ่ายแพ้คะแนนฟ้าลั่น ลูกมิ่งขวัญไป หลังจากชิงแชมป์โลกไม่สำเร็จ คอนสแตนติโนไปชกนอกรอบที่เกาหลีใต้ แพ้น็อค โอห์ กวางซู ยก 3 แล้วไปเสียแชมป์เงาที่อินโดนีเซีย แพ้น็อค ฮุสนี เรย์ ยก 10 เมื่อ 8 มิถุนายน พ.ศ. 2534 หลังจากนั้น การชกของคอนแสตนติโนแย่ลง ชกแพ้รวด มีชนะเพียงที่ชกชนะคะแนน จอห์น เมดิน่า เมื่อ พ.ศ. 2535 เท่านั้น โดยคอนสแตนติโนชกแพ้นักมวยชื่อดังหลายคน เช่น พ.ศ. 2534 แพ้คะแนน แอนดี้ ทานาบาส และแพ้น็อค ชิโร ยาชิโร ยก 2 ในพ.ศ. 2535 แพ้น็อค คิม จินโฮ ยก 3 ที่เกาหลีใต้ แพ้น็อค ฮิเดยูกิ โอฮาชิ ยก 6 ที่ ญี่ปุ่น และแพ้น็อค ฟ้าลั่น ศักดิ์กรีรินทร์ ยก 3 ที่ มาเลเซีย คอนสแตนติโนขึ้กครั้งสุดท้ายเมื่อ 4 กันยายน พ.ศ. 2536 แพ้น็อค กัง เคียมยุง ยก 3 จากนั้นก็แขวนนวมไปเกียรติประวัติเกียรติประวัติ. - แชมป์เงารุ่นมินิฟลายเวท IBF- ชิง 30 มกราคม 2533 ชนะน็อค มาซาฮารุ คาวาคามิ ยก 2 ที่ ญี่ปุ่น - เสียแชมป์ 8 มิถุนายน 2534 แพ้น็อค ฮุสนี เรย์ ยก 10 ที่ อินโดนีเซีย - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิฟลายเวท IBF เมื่อ 14 มิถุนายน 2533 แพ้คะแนน ฟ้าลั่น ลูกมิ่งขวัญ ที่ เวทีราชดำเนิน</doc>
