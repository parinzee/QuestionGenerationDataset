<doc id="435195" url="https://th.wikipedia.org/wiki?curid=435195" title="นิยม วรปัญญา">นิยม วรปัญญา นิยม วรปัญญา อดีตสมาชิกสภาผู้แทนราษฎร สังกัดพรรคเพื่อไทย ได้รับเลือกตั้งเป็นสมาชิกสภาผู้แทนราษฎรครั้งแรกในการเลือกตั้ง พ.ศ. 2518 ในพื้นที่จังหวัดลพบุรี เป็นพี่ชายของสนิท วรปัญญา อดีตประธานวุฒิสภาประวัติ ประวัติ. นิยม วรปัญญา เกิดเมื่อวันที่ 8 พฤษภาคม พ.ศ. 2473 ที่อำเภอศรีเทพ จังหวัดเพชรบูรณ์ เป็นบุตรของนายเปลี่ยน กับนางทองมา วรปัญญา และเป็นพี่ชายของสนิท วรปัญญา สำเร็จการศึกษาระดับปริญญาตรี สาขาสังคมศึกษา (ค.บ.) จากวิทยาลัยครูเทพสตรี และระดับปริญญาโท ครุศาสตรมหาบัณฑิต จากมหาวิทยาลัยราชภัฏพระนครการทำงาน การทำงาน. นิยม วรปัญญา ได้รับเลือกตั้งเป็นสมาชิกสภาผู้แทนราษฎร จังหวัดลพบุรี จากการเลือกตั้ง พ.ศ. 2518 เป็นสมัยแรก และได้รับเลือกตั้งต่อเนื่องหลายสมัย ในสังกัดพรรคชาติไทย ต่อมาในการเลือกตั้ง พ.ศ. 2544 จึงได้ย้ายมาสังกัดพรรคไทยรักไทย พรรคพลังประชาชน ในการเลือกตั้ง พ.ศ. 2554 ลงสมัครรับเลือกตั้งในระบบบัญชีรายชื่อ ลำดับที่ 55 สังกัดพรรคเพื่อไทย และได้รับเลือกตั้งเป็นสมาชิกสภาผู้แทนราษฎรในสมัยนี้ด้วย ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 88ข้อเสนอ ข้อเสนอ. นิยม วรปัญญา เคยนำเสนอข้อเสนอสำคัญในสภาผู้แทนราษฎรหลายครั้ง อาทิ กระทู้ถามที่ 056 ร. เรื่อง ขอให้ทุกส่วนราชการและรัฐวิสาหกิจหยุดราชการในวันโกนและวันพระ เมื่อปี พ.ศ. 2536 โดยสัมพันธ์ ทองสมัคร รัฐมนตรีว่าการกระทรวงศึกษาธิการ และเทอดพงษ์ ไชยนันทน์ รัฐมนตรีประจำสำนักนายกรัฐมนตรี (ในขณะนั้น) ตอบชี้แจงว่าไม่อาจกระทำได้ กระทู้ถามที่ 008 ร. เรื่อง ขอให้ตั้งเมืองหลวงสำรองขึ้นที่จังหวัดลพบุรี สระบุรี ชัยนาท หรือนครนายก ซึ่งต้องการนำเสนอให้รัฐบาลตั้งเมืองหลวงสำรอง นิยม วรปัญญา ยังเป็นผู้ก่อตั้งโรงเรียนนารายณ์วิทยา อำเภอชัยบาดาล จังหวัดลพบุรี และเป็นผู้เสนอให้ตั้งจังหวัดพระนารายณ์ โดยแยกบางส่วนของจังหวัดลพบุรีออกมาตั้งเป็นจังหวัดใหม่ เมื่อปี พ.ศ. 2546เครื่องราชอิสริยาภรณ์เครื่องราชอิสริยาภรณ์. - พ.ศ. 2538 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2535 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
