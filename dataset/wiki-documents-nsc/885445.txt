<doc id="885445" url="https://th.wikipedia.org/wiki?curid=885445" title="การท่องเที่ยวในประเทศสวีเดน">การท่องเที่ยวในประเทศสวีเดน การท่องเที่ยวในประเทศสวีเดน ถือเป็นสัดส่วนที่ค่อนข้างเล็กของเศรษฐกิจสวีเดนในปี ค.ศ. 2011 โดยอยู่ที่ 2.9 เปอร์เซนต์ของจีดีพีของประเทศ ซึ่งการท่องเที่ยวนี้นำรายได้เข้าที่ 264 พันล้านครูนาสวีเดน คิดเป็น 98.8 พันล้านครูนาที่เป็นค่าใช้จ่ายของนักท่องเที่ยวต่างชาติในสวีเดน ส่วน 7.1 เปอร์เซนต์ของรายได้ครัวเรือนสวีเดนใช้ในการท่องเที่ยวภายในประเทศ ประเทศสวีเดนส่วนใหญ่จะมีนักท่องเที่ยวมาเยือนจากประเทศเพื่อนบ้าน เช่น ประเทศเดนมาร์ก, นอร์เวย์ และฟินแลนด์ ส่วนประเทศจากภูมิภาคอื่น ๆ ได้แก่ เยอรมนี และสหราชอาณาจักร สถานที่ท่องเที่ยวของสวีเดนประกอบด้วยพิพิธภัณฑ์วาซา, มิลเลสโกร์เดน และมรดกโลกอย่างโรงละครพระที่นั่งดรอตนิงโฮล์ม ส่วนที่น่าสนใจอื่น ๆ ประกอบด้วยทางด้านศิลปะ, วรรณกรรม, ความทันสมัย และดนตรีของประเทศสวีเดน (เช่น แอ็บบา) นักท่องเที่ยวจำนวนมากเดินทางมาเยือนสวีเดนในช่วงฤดูร้อนเมื่ออุณหภูมิสูงขึ้น โดยเฉพาะอย่างยิ่งสโกเนอ และชายฝั่งทางตอนกลางกับตอนใต้ของประเทศสวีเดนรวมถึงหาดทราย ตลอดจนเกาะกอตแลนด์ที่มีผู้มาเยือนจำนวนมากในช่วงฤดูร้อนกับเที่ยวบินเช่าเหมาลำจากเยอรมนีสู่สนามบินวิสบี เส้นทางท่องเที่ยวเส้นทางหนึ่ง คือ จากทางใต้สู่ทางเหนือของประเทศสวีเดน เพื่อการสำรวจประวัติศาสตร์, สถานที่ท่องเที่ยวทางธรรมชาติและวัฒนธรรม โดยเส้นทางนี้เป็นที่นิยมอย่างมากในหมู่นักท่องเที่ยวเยอรมัน อ้างอิงจากเดอะเวิลด์แฟกต์บุ๊ก สวีเดนเป็นประเทศที่มีผู้มาเยือนมากที่สุดเป็นอันดับ 21 ของโลก โดยมีผู้มาเยือน 7,627,000 คนในปี ค.ศ. 2006</doc>
