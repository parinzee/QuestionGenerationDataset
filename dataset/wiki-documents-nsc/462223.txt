<doc id="462223" url="https://th.wikipedia.org/wiki?curid=462223" title="ชูชัย ลูกปัญจมา">ชูชัย ลูกปัญจมา ชูชัย ลูกปัญจมา เจ้าของฉายา จอมเตะยานเกราะ เป็นนักกีฬามวยไทยชาวไทย ซึ่งเป็นแชมป์รุ่นเวลเตอร์เวท ที่ได้รับการกล่าวถึงในสื่อประเทศญี่ปุ่นจนถึงปัจจุบัน เขาเคยพบกับคู่ชกรุ่นใหญ่อย่าง พิจิตร สิงห์เชื้อเพลิง รวมถึงเคยชกกับ พุฒ ล้อเหล็ก ในวันที่ 8 กุมภาพันธ์ พ.ศ. 2517 ที่สนามมวยเวทีลุมพินีที่ซึ่งชูชัยเป็นฝ่ายแพ้คะแนนประวัติ ประวัติ. ในวันที่ 19 กรกฎาคม พ.ศ. 2518 ที่โครักกุเอ็น ฮอลล์ กรุงโตเกียว ชูชัยได้พบกับคู่ชก ทาดาชิ ซาวามูระ ซึ่งเป็นการแข่งขันที่เข้มข้นตั้งแต่ต้นจนจบการแข่งขันด้วยการเตะที่หนักหน่วง และซาวามูระก็เป็นฝ่ายถูกน็อคด้วยหมัดขวาจนทรุดฮวบลงสู่ผืนผ้าใบ ในช่วงวินาทีที่ 52 ของยกที่ 4 ซาวามูระได้รับการนำตัวออกไปโดยใช้เปล ซึ่งรุ่นน้ำหนักที่ชูชัยเข้าแข่งขันเป็นหลักคือรุ่นเวลเตอร์เวท ส่วนซาวามูระคือรุ่นไลท์เวท ปัจจุบัน ชูชัยเป็นทหารบกที่รับราชการอยู่ที่จังหวัดฉะเชิงเทรา ซึ่งเป็นบ้านเกิดของเขาเอง</doc>
