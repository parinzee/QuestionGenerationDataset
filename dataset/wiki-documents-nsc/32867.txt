<doc id="32867" url="https://th.wikipedia.org/wiki?curid=32867" title="เจ้าชายน้อย">เจ้าชายน้อย เจ้าชายน้อย () เป็นนวนิยายที่มีชื่อเสียงมากที่สุดของอ็องตวน เดอ แซ็งแตกซูว์เปรี นักเขียนชาวฝรั่งเศส ตีพิมพ์ครั้งแรกในปี ค.ศ. 1943 อ็องตวน เดอ แซ็งแตกซูว์เปรีเขียนงานเขียนชิ้นนี้ขณะพำนักอยู่ที่นิวยอร์ก เจ้าชายน้อยถือได้ว่าเป็นหนังสือขายดีติดอันดับโลก นวนิยายชุดนี้ได้รับการจัดแปลกว่า 255 (ภาษาและภาษาถิ่น) ภาษาและมียอดจำหน่ายกว่า 80 ล้านเล่มทั่วโลก ในหลายประเทศได้มีการนำเอาเนื้อเรื่องจากหนังสือไปสร้างเป็นการ์ตูน ภาพยนตร์ ละครเวที อุปรากร และการแสดงรูปแบบอื่น ๆตัวละครสำคัญตัวละครสำคัญ. - เจ้าชายน้อย (le Petit Prince) - เจ้าหมาจิ้งจอก (le Renard) - พระราชา (le roi) - ดอกไม้ที่เจ้าชายน้อยคอยดูแล - จอมหยิ่ง (le vaniteux) - ชายขี้เมา (le buveur) - นักธุรกิจจอมละโมบ (le businessman) - คนจุดแสงตะเกียง (l'allumeur de réverbères)(คนสำคัญ) - นักภูมิศาสตร์ (le géographe) - ฯลฯรูปแบบวรรณกรรม รูปแบบวรรณกรรม. แรกเริ่มเดิมที แซ็งแตกซูว์เปรี ผู้ประพันธ์ มีจุดประสงค์เขียนเพื่อเสียดสีสังคมเท่านั้น ทว่าเนื้อหาที่มีแง่คิดดี ๆ เหล่านี้ได้ถูกนักวิจัยจัดให้งานเขียนชิ้นนี้อยู่ในกลุ่มของวรรณกรรมเยาวชนแทนในเวลาต่อมา นอกจากนี้ยังมีข้อคิดสอดแทรกดี ๆ ที่คล้ายคลึงกับหลักพุทธธรรมด้วยเช่นกัน เช่น หลักอนิจจัง</doc>
