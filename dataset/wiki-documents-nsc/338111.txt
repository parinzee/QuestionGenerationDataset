<doc id="338111" url="https://th.wikipedia.org/wiki?curid=338111" title="ทริกสเตอร์ออนไลน์">ทริกสเตอร์ออนไลน์ ทริกสเตอร์ ออนไลน์ (; ) เกมออนไลน์ MMORPG แบบ 2 มิติ ถูกพัฒนาขึ้นโดยบริษัท Ntreev Soft ของประเทศเกาหลีใต้ จุดเด่นของเกมนี้อยู่ที่ความน่ารักของตัวละครและมอนสเตอร์ รวมไปถึงสีสันของตัวเกมที่เรียกว่าสดใสสบายตา และยังมีระบบพิเศษที่แตกต่างจากเกมอื่นๆ คือ ระบบการขุด ซึ่งถือเป็นเอกลักษณ์ของเกมนี้ก็ว่าได้ นอกจากระบบการขุดแล้ว ยังมีระบบอื่นๆมากมายที่ช่วยสร้างสีสัน เช่น ระบบ My Camp ที่ผู้เล่นสามารถสร้างบ้านของตัวเองขึ้นมา และสามารถตกแต่งภายในบ้านให้มีความสวยงามเพื่อต้อนรับผู้มาเยือน ระบบ Card Battle ที่ผู้เล่นสามารถนำการ์ดต่างๆที่ได้จากมอนสเตอร์หรือการทำเควสมาแข่งขัน ระบบ PvP ที่ผู้เล่นสามารถแข่งขันกับผู้เล่นในเกมด้วยกันเอง ระบบแต่งงาน เพื่อให้คู่รักที่แต่งงานสามารถใช้สกิลพิเศษสำหรับคู่แต่งงานเท่านั้น หรือ แหวนแต่งงาน เป็นต้น ปัจจุบัน เกมทริกสเตอร์ได้ถูกเปิดให้บริการในประเทศต่างๆ เช่น จีน ญี่ปุ่น เกาหลีใต้ สหรัฐอเมริกา เป็นต้น สำหรับในประเทศไทย ผู้ให้บริการในปัจจุบันคือบริษัท VALOFE แต่ปัจจุบัน เกมทริกสเตอร์ในทุกประเทศ ได้ปิดตัวลงหมดแล้วการเปิดให้บริการในประเทศไทย การเปิดให้บริการในประเทศไทย. บริษัทแรกที่เริ่มเปิดให้บริการเกมทริกสเตอร์ ออนไลน์ในประเทศไทย คือบริษัท Silver Coins เริ่มเปิดให้บริการในรูปแบบ Close Beta ในวันที่ 10 มกราคม 2550 ก่อนจะเปิดให้บริการแบบ Open Beta ในวันที่ 5 กุมภาพันธ์ 2550 การเปิดให้บริการในระยะแรกนั้น ได้มีผู้เล่นให้ความสนใจเป็นจำนวนมาก ด้วยความน่ารักของตัวเกมเอง และระบบที่แปลกใหม่น่าสนใจ จนทำให้กลายเป็นเกมใหม่มาแรงในขณะนั้น ในระหว่างเปิดให้บริการนั้น ตัวเกมก็ได้ประสบปัญหาต่างๆ จนท้ายที่สุดก็ต้องปิดตัวลงเมื่อวันที่ 31 ตุลาคม 2551 ท่ามกลางเสียงเรียกร้องจากผู้เล่นขอให้เปิดบริการต่อไป แต่ทางบริษัท Silver Coins ปฏิเสธโดยให้เหตุผลว่ามาจากเรื่องของสัญญาที่ Silver Coins และ Ntreev Soft ทำร่วมกันไว้ได้หมดลง และไม่สามารถเจรจาเพื่อต่อสัญญา รวมไปถึงการพัฒนาและการอัปเดตของตัวเกมที่ล่าช้า และค่าทำสัญญาไม่คุ้มกับการจะทำต่อ ดังนั้นทาง Silver Coins จึงได้ตัดสินใจประกาศปิดการให้บริการเกมทริกสเตอร์ ลงในที่สุด หลังจากการปิดให้บริการของเกมทริกสเตอร์ในประเทศไทยลง ก็ได้มีเหล่าผู้เล่นเกมทริกสเตอร์ออกมาแสดงความคิดเห็นให้มีการเปิดให้บริการต่ออย่างกว้างขวาง โดยเฉพาะในบอร์ดของบริษัทเกม Asiasoft จนกลายเป็นหัวข้อที่มีจำนวนกระทู้ตอบรวมถึง 15 หน้า แต่ก็ไม่มีคำตอบจากทางบริษัท Asiasoft แต่อย่างใด ท่ามกลางความหวังจากผู้เล่นที่เริ่มจะหมดหวังกับการเปิดให้บริการอีกครั้งของเกมทริสเตอร์ ทางบริษัท VALOFE ก็ได้ประกาศการเปิดให้บริการอีกครั้งของเกมทริกสเตอร์ ก่อนจะเซ็นสัญญากับบริษัท Ntreev Soft อย่างเป็นทางการเมื่อวันที่ 29 มิถุนายน 2553 ณ ห้องบอร์ดรูม 4 ศูนย์การประชุมแห่งชาติสิริกิติ์ ทำให้เกมทริกสเตอร์กลับมาให้บริการอย่างเต็มตัวอีกครั้งหนึ่ง จนกระทั่งวันที่ 28 กุมภาพันธ์ 2554 เกมทริกเตอร์ออนไลน์ ก็ได้ทำการเปิดให้บริการในช่วง CBT โดยการนำของบริษัท ทางบริษัท VALOFE ก็ได้นำ Patch ใหม่ มาให้ผู้เล่นชาวไทยและก็ได้รับการตอบรับอย่างชื่นมื่นจากบรรดาผู้เล่นใหม่และเก่า อย่างไรก็ตาม หลังจากจบช่วง CBT ไปแล้ว จะเปิดบริการเต็มรูปแบบในช่วง OBT ในวันที่ 29 มีนาคม 2554เรื่องราวภายในเกม เรื่องราวภายในเกม. เมื่อ 5 ปีก่อน มหาเศรษฐี ดอน คาวัลเลีย เจ้าของบริษัทเกม Megalo Company ได้เดินทางไปเยี่ยมชมงานเทศกาลเกมที่ใหญ่ที่สุดในโลก Global-wide Game Show และแล้วเขาก็เกิดความสนใจในสินค้าชิ้นหนึ่ง เป็นคัมภีร์โบราณของชนเผ่ายิปซี ด้วยความที่เขาเป็นคนที่มีความสนใจอยู่แล้ว เขาจึงได้ประมูลมันมาครอบครอง เมื่อได้ตรวจสอบคัมภีร์เล่มนั้นดู ก็พบว่าตัวคัมภีร์ทำจากหนังวาฬเผือก หมึกที่ใช้เขียนทำจากของผสมระหว่างเปลือกหอยสีดำบด น้ำมันปลา และลูกไม้สำหรับย้อมสี ในบันทึกนั้นได้บันทึกเรื่องราวประวัติศาสตร์ของเมือง Altheo เมืองโบราณที่หายสาบสูญไป หลังจากนั้น 1 ปีก็มีการค้นพบเกาะประหลาดกลางมหาสมุทรแปซิฟิก สถานที่ต่างๆในเกาะนั้นคล้ายกับที่ได้บันทึกไว้ไม่มีผิด ดอนจึงมั่นใจว่าเกาะนั้นต้องเกี่ยวข้องกับเมือง Altheo ไม่ผิดแน่ เขาจึงได้ตัดสินใจซื้อเกาะนั้นมาแล้วตั้งชื่อว่า เกาะคาบัลลาเพื่อใช้เกาะนี้เป็นสถานที่เล่นเกม Trickster หลังจากนั้น 4 ปี ดอน คาวัลเลีย ได้เสียชีวิตลง เนื่องจากดอนไม่ได้ทำพินัยกรรมไว้ มรดกอันมหาศาลของเขาจึงเป็นที่ถกเถียงกันภายในครอบครัวและพนักงานคนสนิท แต่แล้วทนายส่วนตัวของเขาก็ได้ออกมาเปิดเผยถึงคำสั่งเสียของดอน ซึ่งมีเนื้อหาว่า "ข้าพเจ้า ดอน คาวัลเลีย และนี่คือคำสั่งเสียของข้าพเจ้า ก่อนอื่นทุกท่านที่มารวมกันในขณะนี้ คงกำลังอยากรู้กันว่าใครจะเป็นผู้รับมรดกทั้งหมดของข้าพเจ้าไป อย่างไรก็ตามจะไม่มีการเลือกผู้รับมรดกเพียงผู้เดียว ข้าพเจ้าต้องการแบ่งมันให้ทุกๆคนที่ต้องการ แต่มันต้องมีการแข่งขันหน่อยนะ และที่เกาะทะเลทรายใจกลางมหาสมุทรแปซิฟิก ก็คือสถานที่สำหรับเกมนี้ ซึ่งมันคือผลงานชิ้นสุดท้ายของข้าพเจ้า มันมีชื่อว่า Trickster ข้าพเจ้าจึงต้องการที่จะเชิญทุกๆท่านที่ต้องการมีส่วนร่วมในผลงานชิ้นสุดท้ายนี้เข้าไปเสาะหาทรัพย์สมบัติอันเป็นมรดกของข้าพเจ้าที่กระจายและถูกซ่อนอยู่ในสถานที่ต่างๆตามเกาะแห่งนั้น ขออวยพรให้ทุกคนมีชีวิตรอด และกลับมาพร้อมความร่ำรวย ฮ่าๆๆๆ" หลังจากข่าวนี้แพร่กระจายออกไป เกาะคาบัลลาก็มีผู้คนที่ต่างหวังสมบัติ เดินทางมาเพื่อค้นหาสมบัติที่ถูกซ่อนไว้ เกิดกลายเป็นเรื่องราวของเกมทริกสเตอร์ขึ้นในที่สุดตัวละครในเกม ตัวละครในเกม. เกมทริกสเตอร์เป็นเรื่องราวการผจญภัยหาสมบัติในเกาะคาบัลลา โดยจะมีตัวละครที่มีภาพสัญลักษณ์รูปร่างเป็นมนุษย์และมีอวัยวะสัตว์ปรากฏตามตัว (เมื่อเลเวล 20 สามารถถอดหูและหางออกได้) ที่น่ารัก 4 สาย 9 อาชีพ ดังนี้- สาย Power(สีแดง) แบ่งเป็น Bunny อาชีพ Schoolgirl สามารถพัฒนาเป็น Boxer ,Paula อาชีพ High School Girl สามารถพัฒนาเป็น Veterinarian และ Buffalo อาชีพ Fighter สามารถพัฒนาเป็น Warrior - สาย Magic(สีฟ้า) แบ่งเป็น Dragon อาชีพ Shaman สามารถพัฒนาเป็น Magician และ Sheep อาชีพ Librarian สามารถพัฒนาเป็น Bard - สาย Sense(สีม่วง) แบ่งเป็น Lion อาชีพ Engineer สามารถพัฒนาเป็น Inventor และ Fox อาชีพ Archeologist สามารถพัฒนาเป็น Explorer - สาย Charm(สีส้ม) แบ่งเป็น Raccoon อาชีพ Teacher สามารถพัฒนาเป็น Card Master และ Cat อาชีพ Model สามารถพัฒนาเป็น Entertainer</doc>
