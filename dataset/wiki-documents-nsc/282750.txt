<doc id="282750" url="https://th.wikipedia.org/wiki?curid=282750" title="จีน อับดุลละห์">จีน อับดุลละห์ ตน จีน อับดุลละห์ (สกุลเดิม: ดันเกอร์; เกิด: 29 กรกฎาคม พ.ศ. 2496) เป็นภรรยาคนที่สองของอดีตนายกรัฐมนตรีของประเทศมาเลเซีย อับดุลละห์ อะห์มัด บาดาวี ซึ่งได้ทำการสมรสใหม่ หลังจากภรรยาคนแรกของเขาได้เสียชีวิตไปก่อนหน้านี้ประวัติ ประวัติ. จีน อับดุลละห์ เกิดเมื่อวันที่ 29 กรกฎาคม พ.ศ. 2496 ในกัวลาลัมเปอร์ ประเทศมาเลเซีย เกิดในครอบครัวชาวมาเลเซียเชื้อสายโปรตุเกสที่นับถือศาสนาคริสต์นิกายโรมันคาทอลิก เป็นบุตรีของนายแมทธิว ดันเกอร์ โดยเธอเป็นบุตรคนโต และมีน้องอีก 4 คน สำเร็จการศึกษาจากโรงเรียนระดับสองอัสซันตา (Assunta Secondary School) ในปตาลิงจายา รัฐสลังงอห์ จีนได้หันมานับถือศาสนาอิสลามเมื่อเธออายุ 23 ปี เมื่อเธอแต่งงานกับสามีคนแรกอุสมาน มะห์มูด (Osman Mahmood) น้องชายของเอนดน มะห์มูด ภรรยาคนแรกของอับดุลละห์ อะห์มัด บาดาวีหน้าที่การงาน หน้าที่การงาน. เธอได้ทำงานในกิจการโรงแรม ซึ่งรวมไปถึงกัวลาลัมเปอร์ฮิลตัน และโรงแรมแพนแปซิฟิก ขณะเดียวกันเธอคือผู้ดูแลที่พักทางการรัฐบาลมาเลเซียในขณะที่อับดุลละห์ อะห์มัด บาดาวียังดำรงตำแหน่งรองนายกรัฐมนตรีอยู่ และเธอยังเป็นผู้จัดการของซรีเปอร์ดานาซึ่งเป็นที่พักของนายกรัฐมนตรี เมื่อนายบาดาวีเป็นนายกรัฐมนตรีครอบครัว ครอบครัว. จีนได้สมรสครั้งแรกกับอุสมาน มะห์มูด (Osman Mahmood) น้องชายของเอนดน มะห์มูด ภรรยาคนแรกของอับดุลละห์ อะห์มัด บาดาวี โดยเธอกับนายมะห์มูดมีบุตรสาวด้วยกัน 2 คน คือ นาเดีย กีมี (Nadiah Kimie) และนาดีน กีมี (Nadene Kimie) โดยนาเดียทำงานเกี่ยวกับการคมนาคม ส่วนนาดีนทำงานในด้านแฟชั่นคำนำหน้าชื่อ คำนำหน้าชื่อ. เมื่อจีนสมรสกับอับดุลลาห์ อาหมัด บาดาวี คำนำหน้าชื่อของเธอจึงเป็น ดาติน ซรี (Datin Seri) ส่วนคำนำหน้าของนายบาดาวีคือ ดาโต๊ะ ซรี (Dato' Seri) ต่อมาเมื่อวันที่ 3 เมษายน พ.ศ. 2552 เธอได้เข้าเฝ้ายังดีเปอร์ตวนอากงสมเด็จพระราชาธิบดีสุลต่าน มีซาน ไซนัล อาบิดีนที่พระราชวังอิสตานา นการาพระราชทานเครื่องราชอิสริยภรณ์ซรี สตียา มะห์โกตา (Seri Setia Mahkota) เมื่อเธอได้รับเครื่องราชอิสริยภรณ์ชิ้นนี้ คำนำหน้าชื่อเธอจึงเปลี่ยนเป็น ตน นำหน้าชื่อของเธอ ซึ่งถูกปฏิบัติมาหลังจากการลงจากตำแหน่งนายกรัฐมนตรีของสามีเธอ โดยนายกคนต่อมาคือนาจิบ ราซะก์</doc>
