<doc id="798026" url="https://th.wikipedia.org/wiki?curid=798026" title="อะเลคเซย์ โคซีกิน">อะเลคเซย์ โคซีกิน อะเลคเซย์ นีโคลาเยวิช โคซีกิน (; ; 21 กุมภาพันธ์ พ.ศ. 2447 - 18 ธันวาคม พ.ศ. 2523) เป็นประธานสภารัฐมนตรีแห่งสหภาพโซเวียตในช่วงสงครามเย็น ดำรงตำแหน่งคู่กับเลขาธิการพรรคคอมมิวนิสต์แห่งสหภาพโซเวียต เลโอนิด เบรจเนฟ จึงเรียกยุคนี้ว่าสมัยผู้นำร่วมเบรจเนฟ-โคชิกินประวัติ ประวัติ. โคซีกินเกิดในเซนต์ปีเตอร์สเบิร์กในปี พ.ศ. 2447 เป็นบตรของครอบครัวชนชั้นแรงงาน เขาถูกเกณฑ์เข้ากองทัพแดงในช่วงสงครามกลางเมืองรัสเซียและหลังปี พ.ศ. 2464 เขากลับไปทำงานเป็นผู้จัดการโรงงานอุตสาหกรรมในไซบีเรีย ก่อนกลับเลนินกราดในช่วง พ.ศ. 2473 และได้ขึ้นมาเป็นรัฐมนตรีว่าการอุตสาหกรรม ในช่วงสงครามรักชาติ โคซีกิน เป็นสมาชิกคนหนึ่งของคณะกรรมการป้องกันรัฐและได้รับมอบหมายในการย้ายโรงงานอุตสาหกรรมโซเวียตออกก่อนกองทัพเยอรมันจะเข้ายึด ต่อมาได้ทำหน้าที่เป็นรัฐมนตรีว่าการกระทรวงการคลังในยุคโจเซฟ สตาลิน ก่อนที่จะถูกลดตำแหน่งและไล่ออกจากโปลิตบูโรในปี พ.ศ. 2496 หลังจากการตายของสตาลินในปี พ.ศ. 2496 นีกีตา ครุชชอฟกลายเป็นผู้นำคนใหม่ ที่ 20 มีนาคม พ.ศ. 2502 โคชิกิน ได้รับการแต่งตั้งให้ดำรงตำแหน่งประธานคณะกรรมการวางแผนของรัฐ ต่อด้วยการเป็นรองประธานสภารัฐมนตรีแห่งสหภาพโซเวียต ในเดือนตุลาคมปี พ.ศ. 2507 คณะกรรมาธิการเพื่อความมั่นคงแห่งรัฐ (Committee for State Security หรือ KGB) นำโดยเบรจเนฟ และ โคซีกิน ได้เข้าทำรัฐประหารยึดอำนาจจากครุสชอฟ โดยครุสชอฟถูกบีบให้ลาออกจากตำแหน่ง โคซีกินได้ขึ้นมาเป็นประธานสภารัฐมนตรีแห่งสหภาพโซเวียต โคชิกินเป็นหนึ่งในสองคนที่อำนาจในยุคผู้นำร่วม เบรจเนฟ-โคชิกินหน้าทางการเมือง หน้าทางการเมือง. โคซีกินได้เริ่มการปฏิรูปเศรษฐกิจโซเวียต พ.ศ. 2508 ที่เรียกว่าการปฏิรูปโคซีกิน การปฏิรูปนี้มีท่าที่เปิดกว้างมากขึ้นเน้นการแก้ไขเหตุปรากสปริง (พ.ศ. 2511) ทำให้เขาเป็นหนึ่งในสมาชิกเสรีนิยมในโซเวียต สมาชิกอนุรักษ์นิยมบางส่วนเห็นนโยบายโคซีกินแหวกแนวเกินไป แต่ถึงอย่างไรก็ไม่สามารถที่จะขับไล่เขาได้แม้แต่เบรจเนฟ ในปี พ.ศ. 2513 เบรจเนฟได้รวบรวมเสียงข้างมากที่จะสามารถหยุดการปฏิรูปโคซีกินได้ ในปี พ.ศ. 2523 โคซีกินออกจากตำแหน่งเนื่องจากปัญหาสุขภาพและเสียชีวิตเมื่อวันที่ 18 ธันวาคมของปีเดียวกัน</doc>
