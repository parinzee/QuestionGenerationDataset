<doc id="33980" url="https://th.wikipedia.org/wiki?curid=33980" title="มหาวิทยาลัยเซาเทิร์นแคลิฟอร์เนีย">มหาวิทยาลัยเซาเทิร์นแคลิฟอร์เนีย มหาวิทยาลัยเซาเทิร์นแคลิฟอร์เนีย (University of Southern California) หรือในชื่อว่า ยูเอสซี (USC) เป็นมหาวิทยาลัยเอกชนที่เก่าแก่สุดในรัฐแคลิฟอร์เนีย ตั้งอยู่ที่เมืองลอสแอนเจลิส ในรัฐแคลิฟอร์เนีย มหาวิทยาลัยก่อตั้งในปี พ.ศ. 2423 (ค.ศ. 1880) โดยเป็นหนึ่งในมหาวิทยาลัยที่มีนักศึกษาต่างชาติมากที่สุดในสหรัฐอเมริกา โดยในปี พ.ศ. 2559 มีจำนวนนักศึกษาต่างชาติมากกว่า 10,000 คน จากจำนวนนักศึกษาประมาณ 40,000 คน มหาวิทยาลัยเซาเทิร์นแคลิฟอร์เนียมีชื่อเสียงในหลายด้าน ได้แก่ ทันตแพทยศาสตร์ แพทยศาสตร์ บริหารธุรกิจ วิศวกรรมศาสตร์ วารสารศาสตร์ สถาปัตยกรรมศาสตร์ และในด้านภาพยนตร์-โทรทัศน์ โดยเฉพาะอย่างยิ่งในด้าน ภาพยนตร์ และ การออกแบบเกมส์ โดยได้รับการจัดอันดับ เป็นที่ 1 ใน สหรัฐอเมริกา มาอย่างยาวนาน ในปี 2560 มหาวิทยาลัยเซาเทิร์นแคลิฟอร์เนียได้เปิดตัว University Village ซึ่งเป็นโครงการพัฒนาที่อยู่อาศัย ห้างสรรพสินค้า และร้านอาหารขนาดใหญ่ที่สุดในเขตลอสแอนเจลิสใต้ ใช้เงินลงทุนมากกว่า $700 ล้านเหรียญสหรัฐ ศิษย์เก่าของมหาวิทยาลัยที่มีชื่อเสียงได้แก่ นีล อาร์มสตรอง นักบินอวกาศคนแรกของโลกที่เหยียบลงบนพื้นผิวดวงจันทร์, ชินโซ อะเบะ นายกรัฐมนตรีของประเทศญี่ปุ่น, และ จอร์จ ลูคัส ผู้กำกับภาพยนตร์ Star wars ที่มีชื่อเสียง รวมถึงนักการเมืองและนักแสดงชาวไทยได้แก่ ดร.กันตธีร์ ศุภมงคล  อดีตสมาชิกสภาผู้แทนราษฎร กรุงเทพมหานคร, ชัยวุฒิ ธนาคมานุสรณ์ สมาชิกสภาผู้แทนราษฎร จังหวัดสิงห์บุรี, ดร.ปานปรีย์ พหิทธานุกร อดีตรองหัวหน้าพรรคเพื่อไทย และ เด็บบี้ บาซู</doc>
