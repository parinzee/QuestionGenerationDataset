<doc id="760006" url="https://th.wikipedia.org/wiki?curid=760006" title="เพลย์สเตชัน วีอาร์">เพลย์สเตชัน วีอาร์ PlayStation VR () หรือชื่อโครงการเดิมคือ โครงการมอร์ฟีอุส () เป็นจอแสดงผลแบบสวมศีรษะระบบเวอร์ชวลริแอลลิที ผลิตขึ้นโดยโซนี่คอมพิวเตอร์เอ็นเตอร์เทนเมนต์ ถูกออกแบบมาเพื่อใช้งานร่วมกับระบบเครื่องเล่นเกมเพลย์สเตชัน 4 วางจำหน่ายเมื่อวันที่ 13 ตุลาคม ค.ศ. 2016 โดยมีราคาจำหน่ายในประเทศไทย 17,490 บาท โซนี่มีความสนใจเทคโนโลยีจอแสดงผลแบบสวมศีรษะมาตั้งแต่ทศวรรษที่ 1990 ซึ่งผลิตภัณฑ์ประเภทนี้ถูกวางจำหน่ายในเชิงพาณิชย์ครั้งแรกในปี ค.ศ. 1997 ในสหรัฐอเมริกา โดยใช้ชื่อว่า ซึ่งใช้งานร่วมกับเกม MechWarrior 2 ทำให้ผู้เล่นเกมนี้สามารถมีมุมมองการเล่นเกมเสมือนอยู่ในค็อกพิทของหุ่นยนต์ ในปี 2014 อันโตน มีคายลอฟ วิศวกรแผนกวิจัยและพัฒนาของโซนี่คอมพิวเตอร์เอ็นเตอร์เทนเมนต์ กล่าวว่าทีมของเขากำลังทำงานในโครงการมอร์ฟีอุสมาเป็นเวลากว่าสามปีแล้ว ในที่สุดโครงการมอร์ฟีอุสได้ถูกประกาศอย่างเป็นทางการเป็นครั้งแรกในงาน Game Developers Conference ปี 2014 โดยมีนายชูเฮ โยะชิดะ ประธานฝ่ายสตูดิโอของโซนี่คอมพิวเตอร์เอ็นเตอร์เทนเมนต์ ขึ้นกล่าวแนะนำโครงการนี้ในวันที่ 18 มีนาคม 2014 และกล่าวว่า โครงการมอร์ฟีอุสนั้นเป็น "นวัตกรรมถัดไปของเพลย์สเตชันอันจะเป็นโฉมหน้าอนาคตของวงการเกม" และในวันที่ 15 กันยายน 2015 โซนี่ก็ได้ประกาศตั้งชื่ออุปกรณ์ในโครงการมอร์ฟีอุสว่า PlayStation VR และในปีเดียวกันก็ได้ออกมายืนยันว่า อุปกรณ์นี้จะวางจำหน่ายภายในครึ่งปีแรกของปี 2016 และมีราคาไม่ห่างจากเครื่องเล่นวีดีโอเกมเครื่องใหม่</doc>
