<doc id="204135" url="https://th.wikipedia.org/wiki?curid=204135" title="อันทาเคีย">อันทาเคีย อันทาเคีย เป็นเมืองที่ตั้งอยู่ในประเทศตุรกี เดิมชื่อ อันติออค ซึ่งเป็นชื่อที่ยืมมาจากภาษาอาหรับ อันฏอกียะหฺ ซึ่งมาจากคำว่า Ἀντιόχεια อันติออเคีย ในภาษากรีก หรือ Antiochia ในภาษาละติน ก่อตั้งโดย Seleucus I ซึ่งเป็นอดีตทหารของอเล็กซานเดอร์มหาราช ในปี 300 ก่อนคริสตกาล ต่อมาในช่วงปี 261-281 ก่อนคริสตกาล อันติออคุส ลูกครึ่งกรีกเปอร์เซียขึ้นปกครองเป็นจักรพรรดิ์ครองเมืองนี้ ตั้งแต่นั้นมาก็มีจักรพรรดิใช้ชื่อนี้หลายคน เมืองนี้จึงเป็นที่รู้จักกันในนามอันติออคสืบมา ประชาชนที่อาศัยในเมืองนี้เป็นชาวกรีก ในปี 40-39 ก่อนคริสตกาล อันติออคถูกชาวพารเธีย (เปอร์เซียโบราณ) เข้ายึดครอง และต่อมาก็ตกภายใต้อาณาจักรโรมัน ประวัติศาสตร์ระบุว่า สาส์นของนบีอีซา (เยซู) เริ่มมาถึงอันติออคในปี 34 หรือ 36 แล้วในปี 37 ก็เกิดแผ่นดินไหวอย่างรุนแรง จนจักรพรรดิ์คาลิกุลา (Caligula) แห่งโรม ซึ่งขึ้นปกครองในวันที่ 18 มีนาคม ค.ศ. 37 ต้องส่งคนไปตรวจสอบเพื่อรายงานความเสียหายอันติออคในสมัยต้นอิสลาม อันติออคในสมัยต้นอิสลาม. ในปี ค.ศ. 637 กองทัพอิสลามภายใต้การปกครองของคอลีฟะหฺ อุมัร อิบนุลค่อฏฏอบ สามารถเข้ายึดเมืองอันติออคไดั ต่อมาในปี ค.ศ. 969 เมืองอันติออคก็ถูกกองทัพของจักรพรรดินิเซฟอรุส ที่ 2 แห่งไบซันไทน์ เข้ายึดต่อมาถูกชาวอาร์เมเนียเข้ายึดครองอีก จนกระทั่งในที่สุดก็ถูกกองทัพของพวกซัลญูกเข้ายึดครองในปี ค.ศ. 1084อันติออคในสมัยสงครามครูเสด อันติออคในสมัยสงครามครูเสด. ในช่วงสงครามครูเสดครั้งที่ 1 ชาวยุโรปได้บุกตีเมืองอันติออค จนต้องตกภายใตัพวกเขาเป็นเวลานาน ในวันที่ 18 พฤษภาคม ค.ศ. 1268 เมืองอันติออคถูกกองทัพของกษัตริย์บัยบรัส มัมลูก แห่งอิยิปต์เข้ายึดครองอันติออคในสมัยปัจจุบัน อันติออคในสมัยปัจจุบัน. ปัจจุบันอันติออคเป็นที่รู้จักกันในนาม อันตาเกีย อยู่ในประเทศตุรกี ติดกับชายแดนซีเรียและทะเลเมดิเตอร์เรเนียน ชาวเมืองยังคงพูดภาษาอาหรับ สำเนียงซีเรีย ในเมืองนี้มีภูเขาลูกหนึ่งมีชื่อว่า ฮะบีบ อันนัจญารฺ</doc>
