<doc id="662600" url="https://th.wikipedia.org/wiki?curid=662600" title="ฟรังก์ ไรการ์ด">ฟรังก์ ไรการ์ด ฟรังกลิน "ฟรังก์" เอดมึนโด ไรการ์ด () เกิดเมื่อวันที่ 30 กันยายน ค.ศ. 1962 เป็นอดีตผู้จัดการทีมฟุตบอลและอดีตนักฟุตบอลอาชีพชาวดัตช์ เขาเคยเล่นให้กับอายักซ์, เรอัลซาราโกซา และเอ.ซี. มิลาน และลงเล่นให้กับทีมชาติเนเธอร์แลนด์ 73 นัด โดยทำประตูได้ทั้งสิ้น 10 ประตู สำหรับในอาชีพผู้ฝึกสอน ไรการ์ดเคยรับหน้าที่คุมหางเสือให้กับทีมชาติเนเธอร์แลนด์, สปาร์ตาโรตเตอร์ดัม, บาร์เซโลนา, กาลาตาซาไร และทีมชาติซาอุดีอาระเบีย เขายังได้รับการยกย่องให้เป็นหนึ่งในกองกลางตัวรับที่ดีที่สุดคนหนึ่งในประวัติศาสตร์ฟุตบอล และเป็นนักเตะที่ดีที่สุดคนหนึ่งในบรรดานักเตะรุ่นเดียวกันอีกด้วย</doc>
