<doc id="846722" url="https://th.wikipedia.org/wiki?curid=846722" title="รอนนี มอรัน">รอนนี มอรัน รอนัลด์ "รอนนี" มอรัน (; 28 กุมภาพันธ์ ค.ศ. 1934 – 22 มีนาคม ค.ศ. 2017) เป็นอดีตนักฟุตบอลในตำแหน่งแบ็กซ้ายและและอดีตผู้จัดการทีมชาวอังกฤษของสโมสรลิเวอร์พูล ได้รับฉายาว่า มิสเตอร์ลิเวอร์พูล เพราะตลอดอาชีพการค้าแข้งและการทำงานของเขาอยู่กับสโมสรลิเวอร์พูลเพียงสโมสรเดียวอาชีพลิเวอร์พูล อาชีพ. ลิเวอร์พูล. มอรันเกิดเมื่อวันที่ 28 กุมภาพันธ์ ค.ศ. 1934 โดยมอรันเป็นเด็กในท้องถิ่นเพราะเขาเกิดที่ย่านในเมืองลิเวอร์พูล ซึ่งมอรันได้เข้าร่วมทีมเยาวชนของลิเวอร์พูลในตำแหน่งแบ็คซ้ายพร้อมกับเป็นช่างไฟฝึกหัดกระทั่งได้เซ็นสัญญาเป็นนักเตะอาชีพเมื่อเดือนมกราคม ค.ศ. 1952 ในยุคที่ดอน เวลช์ เป็นผู้จัดการทีมในขณะนั้นมอรันมีอายุเพียง 17 ปี มอรันได้ประเดิมสนามให้กับทีมลิเวอร์พูลเมื่อวันที่ 22 พฤศจิกายน ค.ศ. 1952 ในนัดที่ทีมหงส์แดงเอาชนะทีมดาร์บีเคาน์ตี ไปได้ 3 — 2 จากนั้นมอรันได้ลงสนามให้กับทีมลิเวอร์พูลอย่างต่อเนื่องทำให้เขาได้สวมปลอกแขนกัปตันทีมให้กับทีมหงส์แดงในฤดูกาล 1959–60 ต่อจากจอห์นนี วีลเลอร์ ผู้เป็นญาติของมอรันจนกระทั่งสามารถคว้าแชมป์ฟุตบอลลีกดิวิชัน 2 (เดิม) ฤดูกาล 1961–62 ในยุคที่บิลล์ แชงคลี เป็นผู้จัดการทีมทำให้ทีมลิเวอร์พูลได้สิทธิ์ขึ้นมาเล่นใน ฟุตบอลลีกดิวิชัน 1 (เดิม) และสามารถคว้าแชมป์ฟุตบอลลีกดิวิชัน 1 เดิมในฤดูกาล 1963–64 นับเป็นแชมป์ลีกดิวิชัน 1 เดิมสมัยแรกและสมัยเดียวของมอรันนอกจากนี้มอรันยังพาทีมคว้าแชมป์ แชริตีชีลด์ (คอมมิวนิตีชิลด์ ในปัจจุบัน) อีก 2 สมัยพร้อมกับคว้าแชมป์เอฟเอคัพ อีก 1 สมัย หลังจากแขวนสตัดกับทีมลิเวอร์พูลระหว่างฤดูกาล 1968–669 ในวัย 36 ปีมอรันได้ถูกแชงคลีดึงตัวมาเป็นหนึ่งในสตาฟโค้ชของทีมอบรมโค้ช อบรมโค้ช. ใน ค.ศ. 1966 ระหว่างเล่นให้กับทีมลิเวอร์พูลมอรันได้รับการชักชวนจากแชงคลีให้อบรมโค้ชโดยให้ไปช่วยงาน โจ เฟแกน อดีตผู้จัดการทีมของลิเวอร์พูลซึ่งขณะนั้นทำงานเป็นโค้ชทีมเยาวชนอยู่ 2 ปีก่อนจะได้ก้าวขึ้นมาเป็นโค้ชทีมชุดใหญ่เมื่อแขวนสตั๊ดแล้วโค้ชทีมชุดใหญ่ โค้ชทีมชุดใหญ่. เมื่อแขวนสตั๊ดแล้วมอรันได้ก้าวขึ้นมาเป็นโค้ชให้กับทีมชุดใหญ่ร่วมกับแชงคลี , เฟแกน , บ๊อบ เพสลีย์ และ รูเบน เบนเนตต์จนกระทั่งแชงคลีประกาศวางมือไปใน ค.ศ. 1974 และเพสลีย์ซึ่งเป็นมือขวาของแชงคลีได้ขึ้นมาคุมทีมแทนมอรันก็ยังคงทำงานให้กับทีมลิเวอร์พูลต่อมา</doc>
