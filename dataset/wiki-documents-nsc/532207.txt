<doc id="532207" url="https://th.wikipedia.org/wiki?curid=532207" title="กล้วยผา">กล้วยผา กล้วยผา เป็นพืชในสกุลกล้วยผา พบในอินเดีย พม่า ภาคเหนือและภาคตะวันออกเฉียงเหนือของไทย ในประเทศไทย กล้วยผามีชื่อพื้นเมืองอื่นอีก ได้แก่ กล้วยผาปลีเหลือง กล้วยป้ำ และกล้วยผาปลีเขียวลักษณะทางพฤกษศาสตร์ ลักษณะทางพฤกษศาสตร์. กล้วยลำต้นเดี่ยว สูงได้ถึง 4 ม. ลำต้นเทียมสูงได้ประมาณ 2 ม. โคนขยายใหญ่คล้ายหัว เรียวยาว สูง 1-2 ม. กาบมีนวล เรียงหลวมๆ ใบกว้าง 60-90 ซม. ยาว 1-3 ม. ปลายใบแหลม โคนใบเรียวจรดก้านใบ ก้านใบยาวได้ประมาณ 50 ซม. เป็นร่องกว้าง ช่อดอกตั้งขึ้น ปลายโค้งลง ใบประดับสีน้ำตาลอมแดง รูปไข่กลับกว้างเกือบกลม คล้ายรูปหัวใจ ยาวประมาณ 30 ซม. ดอกมี 20-30 ดอก เรียง 2 แถว กลีบรวมที่เชื่อมติดกันสีขาว ยาวเท่าๆ รังไข่ กลีบรวมแยก (วงใน) สั้นกว่ากลีบวงนอกประมาณ 5 เท่า โปร่งใส รังไข่ยาวประมาณ 2.5 ซม. ผลรูปทรงกระบอก ยาว 2-4 ซม. เป็นเหลี่ยม เมล็ดจำนวนมาก เมล็ดกลม เส้นผ่านศูนย์กลาง 6-8 มม. ผิวเรียบ สีดำ เป็นมันวาว</doc>
