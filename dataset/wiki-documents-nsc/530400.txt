<doc id="530400" url="https://th.wikipedia.org/wiki?curid=530400" title="พระตำหนักสิริยาลัย">พระตำหนักสิริยาลัย พระตำหนักสิริยาลัย เป็นพระตำหนักที่ตั้งอยู่ริมแม่น้ำเจ้าพระยาฝั่งซ้ายในเกาะเมืองพระนครศรีอยุธยา ณ เลขที่59 หมู่7 ถนนอู่ทอง ตำบลประตูชัย อำเภอพระนครศรีอยุธยา จังหวัดพระนครศรีอยุธยา บนพื้นที่กว่า17ไร่ประวัติ ประวัติ. พระตำหนักสิริยาลัย สร้างขึ้นในสมัยรัชกาลพระบาทสมเด็จพระปรมินทรมหาภูมิพลอดุลยเดช เพื่อใช้เป็นที่ประทับเวลาเสด็จมายังจังหวัดพระนครศรีอยุธยาโดยตั้งอยู่บริเวณอำเภอเมืองจังหวัดพระนครศรีอยุธยาโดยตั้งอยู่ตรงข้ามวัดไชยวัฒนารามโดยพระตำหนักหลังนี้สร้างจากทรัพย์สินส่วนพระองค์โดยสร้างเนื่องในอากาสที่สมเด็จพระนางเจ้าสิริกิติ์ พระบรมราชินีนาถซึ่งทรงเจริญพระชนมายุครบ5รอบในปีพุทธศักราช2534 บนพื้นที่กว่า17ไร่ โดยพระตำหนักหลังนี้สร้างขึ้นเนื่องด้วยว่าในคราวนั้นทั้งสองพระองค์ทรงโปรดการเสด็จพระราชดำเนินมาทอดพระเนตรโบราณสถานสำคัญของจังหวัดพระนครศรีอยุธยา โดยทั้งสองพระองค์เสด็จพระราชดำเนินมายังวัดไชยวัฒนาราม ทั้งสองพระองค์ทรงประทับพระราชหฤทัยในความสวยงามของวัดไชยวัฒนาราม พระองค์จึงทรงซื้อที่ดินตรงข้ามวัดไชยวัฒนารามซึ่งมีพื้นที่กว่า17ไร่ เพื่อก่อสร้างเป็นพระตำหนักจารึก จารึก. หลังจากที่สร้างพระตำหนักแล้วสมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมาร (พระยศในขณะนั้น) ทรงพระกรุณาให้จารึกคำลงไปในแผ่นเงินบริเวณฝาภายในพระตำหนักว่า- พระตำหนักหลังนี้มีความหมาย - พ่อกับชายสร้างถวายแม่ - วิมานทองแห่งนี้คือดวงแด - ลูกกับแม่ผูกพันนิรันดร - อนุภาพแห่งความรักสลักจิต - เนรมิตเรือนไทยอนุสรณ์ - ครบหกสิบพรรษาพระมารดร - ประชากรแซ่ซ้องพระบารมี - ขอบูชาจารึกด้วยชีวิต - ชายอุทิศกายใจไว้ที่นี่ - เพื่อถวายความจงรักและภักดี - อีกหมื่นปีไม่มีคลายจากชายเอยศิลปกรรม ศิลปกรรม. พระตำหนักหลังนี้เป็นพระตำหนักแบบไม้ยูคาลิปตัสศิลปกรรมแบบหมู่เรือนไทยโบราณประดับประดาไปด้วยดอกไม้นานาพันธุ์โดยมีศาลาริมน้ำและมีบันไดบริเวณท่าน้ำด้วยผู้ออกแบบ ผู้ออกแบบ. พระตำหนักหลังนี้ออกแบบโดยหม่อมหลวงเท้าเทวกุล สถาปนิกคือ นายเดชา บุญค้ำปัจจุบัน ปัจจุบัน. ปัจจุบันพระตำหนักแห่งนี้ไม่อนุญาตให้ประชาชนเข้าชมเหตุการณ์สำคัญเหตุการณ์สำคัญ. - พระบาทสมเด็จพระปรมินทรมหาภูมิพลอดุลยเดช เสด็จพระราชดำเนินพร้อมด้วย สมเด็จพระนางเจ้า พระบรมราชินีนาถ และสมเด็จพระเทพรัตนราชสุดา สยามบรมราชกุมารี ได้เสด็จพระราชดำเนินมายังทุ่งมะขามหย่องและได้เสด็จพระราชดำเนินมาเสวยพระกายาหารค่ำ ณ พระตำหนักหลังนี้ จากนั้นจึงเสด็จพระราชดำเนินกลับ</doc>
