<doc id="115819" url="https://th.wikipedia.org/wiki?curid=115819" title="เส้นตัดขวาง">เส้นตัดขวาง เส้นตัดขวาง ในทางเรขาคณิต หมายถึง เส้นตรงที่ลากผ่านเส้นตรงร่วมระนาบอื่นๆ ตั้งแต่สองเส้นขึ้นไป ทำให้เกิดจุดตัดที่ตำแหน่งต่างๆ กัน โดยเฉพาะเมื่อเส้นตัดขวางลากผ่านเส้นขนาน กำหนดให้เส้นตรง a ขนานกับเส้นตรง b และมีเส้นตัดขวาง t ลากผ่านเส้นตรง a ด้วยมุมขนาด X ถ้าหากเส้นตรงทั้งสามเส้นอยู่บนระนาบเดียวกันแล้ว เส้นตัดขวาง t จะต้องทำมุม X กับเส้นตรง b ด้วย</doc>
