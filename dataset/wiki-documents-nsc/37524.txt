<doc id="37524" url="https://th.wikipedia.org/wiki?curid=37524" title="กฤษณา อโศกสิน">กฤษณา อโศกสินประวัติ ประวัติ. สุกัญญา ชลศึกษ์ เป็นศิษย์เก่า โรงเรียนราชินี เธอเริ่มต้นชีวิตนักประพันธ์ด้วยวัยเพียง 15 ปีเท่านั้น และมีความมุ่งมั่นที่จะเป็นนักเขียน ผลงานเขียนชิ้นแรกเป็นเรื่องสั้น ชื่อ 'ของขวัญปีใหม่' ลงในหนังสือ 'ไทยใหม่วันจันทร์' โดยใช้นามปากกาว่า 'กัญญ์ชลา' เมื่อประมาณปี พ.ศ. 2489 หลังจากจบการศึกษา เธอก็ได้เข้าทำงานเป็นเจ้าหน้าที่เสมียนใน กรมประมง กระทรวงเกษตรและสหกรณ์ ได้รับเงินเดือน 450 บาท ต่อมา เธอได้เข้าศึกษาต่อในคณะพาณิชยศาสตร์และการบัญชี มหาวิทยาลัยธรรมศาสตร์ ระหว่างนั้นเอง เธอก็เริ่มส่งผลงานเรื่องสั้น ไปลงตีพิมพ์ในนิตยสาร 'ศรีสัปดาห์' หลายเรื่อง และยังทยอยลงตีพิมพ์ออกมาเรื่อย ๆ อย่างสม่ำเสมอ รวมแล้วไม่น้อยกว่าร้อยเรื่อง ในขณะที่ผลงานทางด้านนวนิยายของเธอก็เริ่มมีออกมาเป็นระยะ ไม่ว่าจะเป็น 'หยาดน้ำค้าง', 'ดวงตาสวรรค์', 'ดอกหญ้า', 'ลมบูรพา' ฯลฯ สำหรับนามปากกา 'กฤษณา อโศกสิน' นั้น เริ่มใช้ครั้งแรกเมื่อปี พ.ศ. 2501 ด้วยผลงานนวนิยายที่ชื่อว่า วิหคที่หลงทาง ซึ่งได้รับการตีพิมพ์ลงใน 'สตรีสาร' และได้รับการต้อนรับจากผู้อ่านเป็นอย่างดี เธอเคยกล่าวถึงที่มาของนามนี้ว่า "ชื่อนี้นี่ประหลาด มันแว่บขึ้นมาในสมอง ในขณะที่กำลังนั่งคิดอยู่ว่าจะใช้นามปากกาอะไรดีนั้น ก็เกิดขึ้นมาโดยไม่ได้ตั้งใจ แปลออกมาได้ความว่า ไม้หอม (กฤษณา) และ ทรัพย์ที่ปราศจากทุกข์ (อโศกสิน)..." ซึ่งนามปากกานี้ ได้สร้างสรรค์กลั่นกรองผลงานออกมาอย่างมากมายหลายหลาก อย่างเช่น 'น้ำผึ้งขม', 'ระฆังวงเดือน', 'ชลธีพิศวาส' และเรื่องอื่น ๆ อีกกว่าหนึ่งร้อยเรื่อง รวมทั้ง 'ปูนปิดทอง' เรื่องที่ทำให้เธอกลายเป็นนักเขียนรางวัลซีไรท์ ผลงานของเธอได้รับการยกย่องและชื่นชมว่า เป็นงานเขียนที่กระเทาะเปลือกสังคมได้อย่างสะใจและถึงแก่น ไม่ว่าจะเป็นเรื่อง 'ลานลูกไม้', 'ลมที่เปลี่ยนทาง', 'เสื้อสีฝุ่น', 'รอบรวงข้าว', 'บุษบกใบไม้', 'เรือมนุษย์', 'ฝนหลงฤดู' และ 'ไฟทะเล' ฯลฯ ในระหว่างปี พ.ศ. 2510 - 2520 นั้น เป็นช่วงที่ 'กฤษณา อโศกสิน' ทำงานหนักมาก เธอเขียนเรื่องส่งไปหลายแห่ง ส่วนมากจะเป็นรายสัปดาห์ทั้งนั้น เช่น 'แม่ศรีเรือน', 'นพเก้า', 'ศรีสยาม', 'ดวงดาว' ฯลฯ โดยเขียนเพียงวันละหนึ่งตอนต่อหนึ่งเรื่อง และส่วนมากจะเขียนแค่เพียงเรื่องเดียวในหนึ่งวัน เธอจะเริ่มทำงานตั้งแต่ 9 โมงเช้า อาจมีบางวันที่เธอเขียนไปจนถึง 6 โมงเย็นจึงจะเลิกงาน พอขึ้นไปข้างบนแล้ว เธอก็ยังต้องทำงานต่ออีก แต่จะเป็นงานตรวจต้นฉบับ มีผลงานหลายเรื่องถูกนำไปสร้างเป็นภาพยนตร์และละครโทรทัศน์ บางเรื่องก็ถูกสร้างหลายครั้ง เช่น 'เรือมนุษย์', 'ดวงตาสวรรค์', 'น้ำเซาะทราย', 'สวรรค์เบี่ยง', 'เมียหลวง', 'วิมานไฟ', 'ป่ากามเทพ' และ 'ฝันกลางฤดูฝน' ฯลฯ 'กฤษณา อโศกสิน' เป็นนักประพันธ์สตรีที่ประสพความสำเร็จสูงสุดในด้านการประพันธ์นวนิยาย วัดได้จากยอดขายและรางวัลมากมายที่ได้รับ เธอมุ่งมั่นสร้างสรรค์ผลงานด้วยความประณีต แสดงกลวิธีในการผูกปมเรื่อง และการนำเสนอเรื่อง ตัวละคร ฉาก ชื่อเรื่องอันเป็นสัญญลักษณ์ ชื่อตัวละครที่มีความหมาย การใช้ภาษาอันงดงามสละสลวย และแนวความคิดที่อุดมด้วยลักษณะวรรณศิลป์และสุนทรียภาพ ตามทฤษฎีแห่งการสร้างสรรค์วรรณกรรม อีกทั้งยังได้แสดงให้เห็นเป็นที่ประจักษ์กันแล้วว่า เป็นผู้ที่มีอุดมคติ และมีความรับผิดชอบต่อสังคม ในฐานะนักประพันธ์ โดยการนำหลักธรรมทางพระพุทธศาสนา โดยเฉพาะในเรื่องผลกรรมดีกรรมชั่วของมนุษย์ มาสอดแทรก เป็นส่วนประกอบในการสรรค์สร้างนวนิยาย ทำให้ผลงานของเธอได้รับความนิยมอย่างสูง ทั้งจากผู้อ่านและจากแวดวงวรรณกรรม ดังปรากฏว่า ได้รับรางวัลทางด้านวรรณกรรม ทั้งระดับชาติและระดับนานาชาติ หลายต่อหลายครั้ง เธอมีประสบการณ์อยู่ในโลกนักเขียนมายาวนานกว่า 60 ปี ปัจจุบันเธอมีอายุย่าง 86 ปี มีผลงานที่เขียนไว้ ทั้งเรื่องสั้น ที่มีมากกว่า 100 เรื่อง และนวนิยาย อีกประมาณ 140 เรื่อง กับสารคดีอีก 4 เรื่อง และยังมีบทความชุด 'ไฟส่องทาง' อีก 1 ชุด (จำนวน 5 เล่ม)- กฤษณา อโศกสิน ได้รับรางวัล 'ศิลปินแห่งชาติ สาขาวรรณศิลป์' ทางด้านนวนิยาย เมื่อปี พ.ศ. 2531 - ได้รับพระมหากรุณาธิคุณโปรดเกล้าฯ แต่งตั้งเป็น 'วุฒิสมาชิก' เมื่อปี พ.ศ. 2539 - ได้รับปริญญา 'ศิลปศาสตร์ดุษฎีบัณฑิตกิตติมศักดิ์' สาขาวิชาภาษาไทย จาก 'มหาวิทยาลัยมหาสารคาม' เมื่อปี พ.ศ. 2545นามปากกาที่เปิดเผยนามปากกาที่เปิดเผย. - กฤษณา อโศกสิน - กัญญ์ชลา - สไบเมือง - สุกัญญา - สุปปวาสา - กระเรียนทอง - ญาดาผลงานนามปากกา กฤษณา อโศกสินผลงาน. นามปากกา กฤษณา อโศกสิน. - กายนาง - กิ่งมัลลิกา - เกสรดอกสวาท - เกิดมาสวย - กระจกขอบทอง - กระเช้าสีดา - กระท่อมปลายนา - ข้ามบรรพกาล - ข้ามเมฆา - ข้ามสีทันดร - ขุนหอคำ - เข็มซ่อนปลาย - ขอบฟ้าใหม่ - คาวน้ำค้าง - ควันเทียน - ความรักแสนกล - เงาจันทร์ - จันทร์ยาตรา - จ้าวอสุรินทร์ - จำหลักไว้ในแผ่นดิน - ฉากทอง - ชาวกรง - ชิงช้าดอกบานชื่น - ชีวิตเป็นของเรา - ชลธีพิศวาส - ดาดฟ้าดาว - ดาวเหนือ - ดวงตาสีอำพัน - เดือนครึ่งดวง - ดอกไม้ไร้นาม - ตะวันตกดิน - ถ่านเก่าไฟใหม่ - เถาวัลย์สวาท - ถนนไปดวงดาว - ถนนสายเสน่หา - ทะเลโลกย์ - ทรายย้อมสี - น้ำค้างกลางดึก - น้ำค้างยามเช้า - น้ำท่วมเมฆ - น้ำผึ้งขม - น้ำเซาะทราย - น้ำเล่นไฟ - นางพญาหลวง - เนื้อทอง - เนื้อนาง - เนื้อใน - บันไดเมฆ - บันไดไม้รัก - บัลลังก์ใยบัว - บาดาลใจ - บ้านขนนก - บาปสลาย - บุษบกใบไม้ - บุหลันรัญจวน - ป่ากามเทพ - ปีกทอง - ปูนปิดทอง - เปลวเทียน - ไปสู่ฉิมพลี - ประตูที่ปิดตาย - ปลาผิดน้ำ - ฝ้ายแกมแพร - ฝันหลงฤดู - ฝนกลางฝุ่น - พันไว้ด้วยใบรัก - พญาไร้ใบ - เพชรในเรือน - เพลงบินใบงิ้ว - เพลงสาป - เพลิงกินรี - เพลิงบุญ - พระจันทร์หลงเงา - พลอยพราวแสง - พฤกษาสวาท - ไฟหนาว - ไฟในทรวง - ไฟพ่าย - ภมร - มารสวาท - ไม้ป่า - ไม้ผลัดใบ - เมรัยสีกุหลาบ - เมียหลวง - แมลงและมาลี - มณีดิน - หยาดน้ำค้าง - ระฆังวงเดือน - ระบำมาร - รากแก้ว - ริมหน้าต่างกระจก - รูปทอง - เรือมนุษย์ - รสรักปักอุรา - หลังลับแล - ลานภุมรา - ลายดอกไม้ร่วง - ลายดอกหญ้า - ลายหงส์ - ลูกไม้ลายดอกรัก - ล่องทะเลดาว - เหลี่ยมกุหลาบ - เลื่อมสลับลาย - หลงไฟ - โลกของมัทรี - ลมที่เปลี่ยนทาง - ลมบูรพา - ลมพัดชายน้ำ - ลายสลักอักษรา - วิมานไม้ฉำฉา - วิหคที่หลงทาง - วิหคโสภา - เวิ้งระกำ - เวียงแว่นฟ้า - ศัตรูหัวใจ - ศาลานกน้อย - ศาลาหกเหลี่ยม - ศัตรูหัวใจ - สะพานข้ามดาว - สามคม - สายรุ้งสลาย - เสียงนกจากพราก - สมมติว่าเขารักฉัน - สวรรค์เบี่ยง - ห้องที่จัดไม่เสร็จ - หน้าต่างบานแรก - หนามกุหลาบ - หนามดอกไม้ - หนึ่งห้องหัวใจ - หนึ่งฟ้าดินเดียว - อุทยานเครื่องเทศ - อุโมงค์เวลา "*หมายเหตุ : นวนิยายบางเรื่องจะเป็นนิยายที่สอดแทรก ผสมผสานข้อคิด สำหรับผู้ที่ต้องการค้นคว้า โดยผู้เขียนจะไม่เน้นความน่าเบื่อแบบสารคดี จึงเขียนเป็นนวนิยายที่ภาษาสละสลวย เพลิดเพลินในการอ่าน เช่น "- นวนิยายอิงพระพุทธศาสนา 'ข้ามบรรพกาล' "- นวนิยายอิงโหราศาสตร์ 'ลมพัดชายน้ำ', 'ล่องทะเลดาว', 'ฝันกลางฤดูฝน', 'แมลงและมาลี', 'จ้าวอสุรินทร์' "- นวนิยายอิงโหราศาสตร์ และปรากฏการณ์น้ำขึ้นน้ำลงของดวงจันทร์ 'จันทร์ยาตรา' "- นวนิยายอิงประวัติศาสตร์ ที่เน้นตัวเอกเป็นคนรักชาติบ้านเมือง 'จำหลักไว้ในแผ่นดิน' "- นวนิยายอิงการเมือง 'ศาลาหกเหลี่ยม' "- นวนิยายชีวิตครอบครัว เน้นการใช้ชีวิตแบบเศรษฐกิจพอเพียง 'น้ำเล่นไฟ' "- นวนิยายแนววิทยาศาสตร์ กึ่งแฟนตาซี อิงประวัติศาสตร์ และการผจญภัย 'อุโมงค์เวลา' "- นวนิยายชุดไตรภาค อิงประวัติศาสตร์ล้านนา รวม 3 เล่ม 'เวียงแว่นฟ้า', 'หนึ่งฟ้าดินเดียว', 'ขุนหอคำ' - นวนิยายอิงประวัติศาสตร์เกี่ยวกับพระนางจามเทวี 'นางพญาหลวง'นามปากกา กัญญ์ชลานามปากกา กัญญ์ชลา. - กรงทอง - ดอกหญ้า - ดวงตาสวรรค์ - ตะเกียงแก้ว - ในกระแสชล - บ่วงดวงใจ - ฝันกลางฤดูฝน - ฝนหยาดสุดท้าย - ไฟทะเล - รอบรวงข้าว - ลานลูกไม้ - หลังคาใบบัว - วิมานไฟ - สาปสวาท - เสื้อสีฝุ่นนามปากกา สไบเมือง นามปากกา สไบเมือง. นวนิยายอิงประวัติศาสตร์ในยุคกึ่งพุทธกาล ที่สอดแทรกธรรมะและศีล 5- กาฬปักษี - ความมืดแห่งคูหาทอง - ไพรีในเมรัย - มายาในวารี - ลายแทงในถ้ำแก้ว - เสียงแห่งมัชฌิมยามเรื่องสั้น (บางส่วน)เรื่องสั้น (บางส่วน). - เขาพบกันที่หลุมฝังศพ - ของขวัญปีใหม่ - คุณหญิงแสงแข - ใต้ร่มชงโค - ผู้มีโชค - ผกากรองบนดอยมูเซอ - ผงคลีบนที่บูชา - ฝันค้าง - เมื่อฉันเสียดวงตา - ระหว่างดวงจันทร์กับบาดาล - ระหว่างบ้านกับถนน - ละครเศร้าชวนหัว - วิธีหาความทุกข์ - หัวใจดวงนั้นพลันดับ - หมึกสองสี...พี่กับน้อง (รวมเรื่องสั้นของสองนักเขียน 'กฤษณา อโศกสิน' และ 'นายา') - หมูขึ้นเขียง - อาจจะเป็นเพราะฉันเหงาเรื่องสั้น (พิเศษ)เรื่องสั้น (พิเศษ). - กลิ่นฟาง (The Sweet Scent of Hay) เป็นการประพันธ์เรื่องของ กฤษณา อโศกสิน โดยมี Wanda (วาสนา ชลศึกษ์ เคนแมน) เป็นผู้แปลจากภาษาไทยเป็นภาษาอังกฤษ ซึ่งได้ทั้งอรรถรสของเนื้อหาและยังได้รับความสุข สนุกเพลิดเพลิน และความรู้ จากการอ่านเรื่องสั้นทั้งภาษาไทยและภาษาอังกฤษในเล่มเดียวกันวรรณกรรมสร้างสรรค์วรรณกรรมสร้างสรรค์. - ธีราภิวัฒน์ วรรณกรรมสำหรับเยาวชน รวมเรื่องสั้นจากนักเขียนชั้นครู โดย กฤษณา อโศกสิน เขียนร่วมกับ เนาวรัตน์ พงษ์ไพบูลย์, ส.สุจินดา, ส.พลายน้อย, อาจินต์ ปัญจพรรค์ ฯลฯบทความพิเศษบทความพิเศษ. - คลายปัญหากับ กฤษณา อโศกสิน - วรรคเพชร ในนวนิยายของ กฤษณา อโศกสิน - เสียงหัวเราะและน้ำตาในศิลานคร - ปลายสายฝนที่ทาคายาม่า - ม่านแพรลายไผ่ - ขอหมีแพนด้าให้หมาข้าขี่ - ตัวละครของฉัน - ยอดเจดีย์ทอง สองฟากอิรวดี - ไฟส่องทาง 1 ชุด มี 5 เล่ม - ครั้งหนึ่งในชีวิตของแม่คนหนึ่ง - ตุรกี อียิปต์ อิหร่าน (สารคดีเชิงท่องเที่ยว เรียนรู้ดินแดนที่ร่ำรวยและรุ่งเรืองในอารยธรรม) - ศาลาเก้าเหลี่ยมยอดมงกุฏของ กฤษณา อโศกสิน (ผลงานวิจารณ์วรรณกรรมชิ้นนี้ทำออกมาแนะนำในงาน มาลัยคารวะ 80 ปี กฤษณา อโศกสิน)(อ้างอิง) วิจารณ์งานเขียนของ กฤษณา อโศกสิน(อ้างอิง) วิจารณ์งานเขียนของ กฤษณา อโศกสิน. - แกะลายไม้หอม กฤษณา อโศกสิน โดย ไพลิน รุ้งรัตน์ (ชมัยภร แสงกระจ่าง) - ภูเขาวรรณกรรม ของนักเขียนมือทอง 'กฤษณา อโศกสิน' โดย ไพลิน รุ้งรัตน์ - วรรณพินิจ กฤษณา อโศกสิน โดย ไพลิน รุ้งรัตน์ - เรื่องสั้นวรรณกรรม ตอน กฤษณา อโศกสิน ราชินีนักเขียน เศรษฐีนี-รางวัลวรรณกรรม โดย สัมพันธ์ ก้องสมุทร - จุดประกายวรรณกรรม ตอน สองสายเลือดนักเขียน กฤษณา อโศกสิน & นายา โดย พรชัย จันทโศก - กฤษณา อโศกสิน ราชินีแห่งสวนอักษรฯ - นักเขียนมือหนึ่ง กฤษณา อโศกสิน - กฤษณา อโศกสิน นักเขียนมือรางวัล - กว่า 58 ปี บนเส้นทางเดินแห่งบรรณพิภพ กฤษณา อโศกสิน - บนเส้นทางวรรณศิลป์ ของ กฤษณา อโศกสิน - นัดพบนักเขียน...60 ปี ในโลกวรรณกรรม ของ กฤษณา อโศกสิน - แกะรอยวรรณศิลป์ กฤษณา อโศกสิน - ราชินีนักเขียน กฤษณา อโศกสิน - คมความรัก ชีวิต ในจอแก้ว ไปกับนวนิยายของนักเขียนนามอุโฆษ กฤษณา อโศกสิน - กว่า 50 ปี บนถนนวรรณกรรม กฤษณา อโศกสิน เทใจ ถอดวรรณศิลป์ - กฤษณา อโศกสิน ราชินีนักเขียน : เศรษฐีนี-รางวัลวรรณกรรม - คุณค่าของน้ำหมึกชุด 1 & 2 นวนิยายของ กฤษณา อโศกสิน - โลกนักอ่าน บ้านนักเขียน ตอน กฤษณา อโศกสิน - หนังสือ 100 นักประพันธ์ไทย โดย ผ.ศ.ประทีป เหมือนนิล - The Call of Midnight Hour งามพรรณ เวชชาชีวะ แปลเป็นภาคภาษาอังกฤษ จากนิยายเรื่อง 'เสียงแห่งมัชฌิมยาม'รางวัล & เกียรติคุณที่ได้รับรางวัล & เกียรติคุณที่ได้รับ. - รางวัล สปอ. - ปี พ.ศ. 2511 จากเรื่อง 'เรือมนุษย์' - ปี พ.ศ. 2515 จากเรื่อง 'ตะวันตกดิน'- รางวัลซีไรต์ (S.E.A. WRITE AWARD) - ปี พ.ศ. 2528 จากเรื่อง 'ปูนปิดทอง'- รางวัลดีเด่น จากคณะกรรมการพัฒนาหนังสือ ในงาน 'สัปดาห์หนังสือแห่งชาติ' - 'บุษบกใบไม้' ปี พ.ศ. 2529 - 'ไฟทะเล' ปี พ.ศ. 2531 - 'ข้ามสีทันดร' ปี พ.ศ. 2541 - 'พญาไร้ใบ' ปี พ.ศ. 2542 - 'จำหลักไว้ในแผ่นดิน' ปี พ.ศ. 2548 - 'น้ำเล่นไฟ' ปี พ.ศ. 2554- รางวัลชมเชย จากคณะกรรมการพัฒนาหนังสือ ในงาน 'สัปดาห์หนังสือแห่งชาติ' - 'รากแก้ว' ปี พ.ศ. 2517 - 'ไม้ผลัดใบ' ปี พ.ศ. 2519 - 'ลมที่เปลี่ยนทาง' ปี พ.ศ. 2520 - 'บ้านขนนก' ปี พ.ศ. 2522 - 'ไฟหนาว' ปี พ.ศ. 2523 - 'กระเช้าสีดา' ปี พ.ศ. 2528 - 'ภมร' ปี พ.ศ. 2531 - 'ถ่านเก่าไฟใหม่' ปี พ.ศ. 2532 - 'เพลงบินใบงิ้ว' ปี พ.ศ. 2534 - 'ชาวกรง' ปี พ.ศ. 2536 - 'เนื้อใน' ปี พ.ศ. 2539 - 'พญาไร้ใบ' ปี พ.ศ. 2542 - 'เวียงแว่นฟ้า' ปี พ.ศ. 2544 - 'ตะเกียงแก้ว' ปี พ.ศ. 2548- รางวัลชมเชย จากสมาคมผู้จัดพิมพ์และจำหน่ายหนังสือ - ปี พ.ศ. 2515 จากเรื่อง 'ฝันกลางฤดูฝน'- 'บุษบกใบไม้' ได้รับคัดเลือกเป็นหนังสืออ่านนอกเวลาระดับมัธยมศึกษาตอนปลาย เมื่อปี พ.ศ. 2529 'ข้ามสีทันดร' ได้รับคัดเลือกเป็นหนังสืออ่านนอกเวลาระดับมัธยมศึกษาตอนปลาย เมื่อปี พ.ศ. 2541 และ 'หน้าต่างบานแรก' ได้รับคัดเลือกเป็นหนังสืออ่านนอกเวลาระดับมัธยมศึกษาตอนปลาย เมื่อปี 2554- ได้รับเหรียญที่ระลึกจากศูนย์วัฒนธรรม กระทรวงศึกษาธิการ แห่งประเทศชิลี ที่จัดทำขึ้นเพื่อมอบเป็นเกียรติแก่ศิลปินผู้มีผลงานดีเด่นทางด้านวรรณกรรมทั่วโลกจำนวน 50 คน เนื่องในโอกาสครบรอบ 50 ปี Gabriela Mistral ซึ่งเป็นนักเขียนหญิงชาวชิลีคนแรกที่ได้รับรางวัลโนเบล เมื่อปี พ.ศ. 2539- ได้รับรางวัลลุ่มน้ำโขง (Mekong River Literature Award) ประจำปี พ.ศ. 2557 ที่ประเทศกัมพูชา</doc>
