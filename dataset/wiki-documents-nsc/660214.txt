<doc id="660214" url="https://th.wikipedia.org/wiki?curid=660214" title="ฟุตบอลทีมชาติกือราเซา">ฟุตบอลทีมชาติกือราเซา ฟุตบอลทีมชาติกือราเซา เป็นทีมฟุตบอลตัวแทนของประเทศกือราเซา ในการแข่งขันฟุตบอลระหว่างประเทศ บริหารงานและควบคุมโดยสหพันธ์ฟุตบอลกือราเซา ( Federashon Futbol Korsou หรือ FFK ) ก่อตั้งขึ้นในปี ค.ศ.2010 ภายหลังจากการยุบดินแดนปกครองตนเองเนเธอร์แลนด์แอนทิลลีส โดยฟุตบอลทีมชาติเนเธอร์แลนด์แอนทิลลีส ได้เปลี่ยนมาเป็นทีมชาติกือราเซา และเป็นสมาชิกของฟีฟ่าและคอนคาเคฟ รวมถึงเป็นหนึ่งในสมาชิกของสหภาพฟุตบอลแคริบเบียน (CFU) โดยฟุตบอลทีมชาติกือราเซา มีผลงานชนะเลิศในการแข่งขันฟุตบอลแคริบเบียน คัพ 1 สมัย ในแคริบเบียน คัพ 2017 ที่เกาะมาร์ตีนีก ส่วนในการแข่งขันฟุตบอลโลก 2018 รอบคัดเลือก โซนคอนคาแคฟ ทีมชาติกือราเซา ตกรอบคัดเลือกรอบ 3ประวัติยุคดินแดนกือราเซาในอาณัติของเนเธอร์แลนด์ (ค.ศ.1921 - ค.ศ.1954) ประวัติ. ยุคดินแดนกือราเซาในอาณัติของเนเธอร์แลนด์ (ค.ศ.1921 - ค.ศ.1954). ฟุตบอลทีมชาติกือราเซา เริ่มมาจากการก่อตั้งสมาคมฟุตบอลกือราเซา (Curaçaose Voetbalbond) หรือ CVB ขึ้นในปี ค.ศ.1921 ในขณะที่ยังเป็นดินแดนกือราเซาในอาณัติของเนเธอร์แลนด์ (Territory Of Curaçao) เพื่อควบคุมและบริหารงานด้านฟุตบอลของทีมชาติกือราเซา ในการแข่งขันฟุตบอลระหว่างชาติ ดินแดนกือราเซา ได้มีโอกาสเล่นในกีฬาโอลิมปิก 1 ครั้ง ในโอลิมปิกฤดูร้อน 1952 ที่ประเทศฟินแลนด์ โดยเปลี่ยนมาใช้ชื่อในการแข่งขันโอลิมปิกว่าทีมชาติเนเธอร์แลนด์แอนทิลลีสยุคทีมชาติเนเธอร์แลนด์แอนทิลลีส (ค.ศ.1954 - ค.ศ.2010) ยุคทีมชาติเนเธอร์แลนด์แอนทิลลีส (ค.ศ.1954 - ค.ศ.2010). เดือน ธันวาคม ค.ศ.1954 กือราเซา ได้กลายมาเป็นส่วนหนึ่งของแคว้นเนเธอร์แลนด์แอนทิลลีส ซึ่งเป็นดินแดนปกครองตนเองที่ตั้งขึ้นมาใหม่ภายใต้ราชอาณาจักรเนเธอร์แลนด์ พร้อมๆกับอารูบา,โบแนเรอ,ซินต์เอิสตาซียึส,ซาบา และ ซินต์มาร์เติน โดยในวันที่ 15 ธันวาคม ค.ศ.1954 กือราเซาได้เปลี่ยนมาใช้ชื่อว่า เนเธอร์แลนด์แอนทิลลีส อย่างเป็นทางการ และอยู่ภายใต้การควบคุมของ สหภาพฟุตบอลเนเธอร์แลนด์แอนทิลลีส (Nederlands Antilliaanse Voetbal Unie) หรือ (NAVU) พร้อมกันนี้ได้มีธงทีมชาติเป็นของตัวเองครั้งแรก จากที่เคยใช้ธงแข่งขันในระดับชาติแบบเดียวกับราชอาณาจักรเนเธอร์แลนด์ ทีมชาติเนเธอร์แลนด์แอนทิลลีส ได้เข้าร่วมการแข่งขันฟุตบอลโลก รอบคัดเลือก ตั้งแต่ฟุตบอลโลก 1958 จนถึง ฟุตบอลโลก 2010 แต่ยังไม่เคยผ่านเข้าไปแข่งขันในรอบสุดท้าย และได้เข้าร่วมแข่งขันฟุตบอลระดับทวีปอย่างคอนคาเคฟ แชมเปียนชิพ เป็นครั้งแรกในปี ค.ศ.1963 ที่สาธารณรัฐเอลซัลวาดอร์โดยการเข้าร่วมแข่งขันครั้งแรกก็สามารถคว้าอันดับสาม มาครองได้สำเร็จ และมาได้อันดับสามอีกครั้ง ในปี ค.ศ.1969 ที่สาธารณรัฐคอสตาริกา ปี ค.ศ.1986 อารูบา ได้แยกตัวออกจากเนเธอร์แลนด์แอนทิลลีส ไปเป็นดินแดนปกครองตนเองที่ขึ้นกับราชอาณาจักรเนเธอร์แลนด์โดยตรง และมีทีมชาติของตัวเองแยกต่างหาก ในส่วนของทัวร์นาเมนต์ระดับท้องถิ่นอย่าง แคริบเบียนคัพ ทีมชาติเนเธอร์แลนด์แอนทิลลีส ผ่านเข้าไปแข่งขันรายการนี้ 2 ครั้ง โดยผ่านเข้าไปแข่งขันครั้งแรกใน แคริบเบียน คัพ 1989 ที่ประเทศบาร์เบโดส โดยสามารถเข้าไปถึงรอบรองชนะเลิศ และใน แคริบเบียน คัพ 1998 ที่ประเทศจาเมกา เนเธอร์แลนด์แอนทิลลีสตกรอบแรกทีมชาติกือราเซา ยุคปัจจุบัน (ค.ศ.2010 - ปัจจุบัน) ทีมชาติกือราเซา ยุคปัจจุบัน (ค.ศ.2010 - ปัจจุบัน). วันที่ 10 ตุลาคม ค.ศ.2010 ดินแดนปกครองตนเองเนเธอร์แลนด์แอนทิลลีส ได้ถูกยุบ กือราเซา และ ซินต์มาร์เติน ได้กลายเป็นดินแดนปกครองตนเองเช่นเดียวกับอารูบา ที่แยกออกไปก่อนหน้านี้ และกลับไปก่อตั้งทีมฟุตบอลของตนเองขึ้นมาใหม่อีกครั้ง ส่วนดินแดนที่เหลือของแคว้นเนเธอร์แลนด์แอนทิลลีสที่ยุบไป ได้ถูกผนวกเข้ากับราชอาณาจักรเนเธอร์แลนด์ และมีสภาพเป็นเทศบาลเมือง ทีมชาติกือราเซาที่ก่อตั้งขึ้นใหม่ อยู่ภายใต้การควบคุมดูแลของสหพันธ์ฟุตบอลกือราเซา (Federashon Futbol Korsou) หรือ FFK ได้รับช่วงต่อจากทีมชาติเนเธอร์แลนด์แอนทิลลีส โดยเป็นสมาชิกของฟีฟ่า และ คอนคาเคฟ ส่วนทีมชาติซินต์มาร์เติน เป็นสมาชิกของคอนคาเคฟ แต่ยังไม่ได้เป็นสมาชิกของฟีฟ่า อย่างไรก็ตามดินแดนอย่างโบแนเรอ ที่เคยเป็นส่วนหนึ่งของแคว้นเนเธอร์แลนด์แอนทิลลีส แม้ในปัจจุบันจะมีฐานะเป็นเทศบาลเมืองของราชอาณาจักรเนเธอร์แลนด์ แต่ก็มีทีมฟุตบอลเป็นของตนเอง โดยได้เป็นสมาชิกของคอนคาเคฟ ในปี ค.ศ.2013 แต่ไม่ได้เป็นสมาชิกของฟีฟ่า ทีมชาติกือราเซา ในยุคที่ก่อตั้งขึ้นใหม่ เข้าร่วมการแข่งขันฟุตบอลโลกรอบคัดเลือกเป็นครั้งแรก ในฟุตบอลโลก 2014 รอบคัดเลือก โซนคอนคาแคฟ โดยตกรอบคัดเลือกรอบ 2 ส่วนในการแข่งขันฟุตบอลระดับภูมิภาค กือเราเซาสามารถผ่านเข้าไปแข่งขันในรายการ แคริบเบียน คัพ 2014 รอบสุดท้าย ที่ประเทศจาเมกา ได้สำเร็จ หลังจากเคยแข่งขันในรายการนี้มาแล้ว 2 ครั้ง เมื่อครั้งยังเป็นทีมชาติเนเธอร์แลนด์แอนทิลลีส โดยถึงแม้ในแคริบเบียน คัพ 2014 ทีมชาติกือราเซา จะตกรอบแรก แต่ในแคริบเบียน คัพ ครั้งต่อมา กือราเซากลับสามารถทำผลงานได้อย่างเหนือความคาดหมายโดยในแคริบเบียน คัพ 2017 ที่เกาะมาร์ตีนิก กือราเซาเข้าไปถึงรอบชิงชนะเลิศ และสามารถเอาชนะแชมป์เก่าอย่างทีมชาติจาเมกา คว้าแชมป์ได้เป็นสมัยแรกผู้เล่นผู้เล่นชุดปัจจุบันผู้เล่น. ผู้เล่นชุดปัจจุบัน. - รายชื่อผู้เล่นที่ถูกเรียกมาเล่นให้กับทีมชาติ ในการแข่งขันนัดกระชับมิตร - วันที่: 10 ตุลาคม 2017 - คู่แข่งขัน: - สนาม: ญาสซิม บิน ฮาหมัด สเตเดียม (เมืองโดฮา ,ประเทศกาตาร์) - ผลการแข่งขัน: ชนะ 2–1 - จำนวนนัดที่ลงเล่นให้ทีมชาติและจำนวนประตูที่ยิงได้นับถึงวันที่ 10 ตุลาคม 2017 หลังแข่งกับทำเนียบผู้จัดการทีม ทำเนียบผู้จัดการทีม. รายชื่อผู้จัดการทีมชาติกือราเซา ตั้งแต่ก่อตั้งสหพันธ์ฟุตบอลกือราเซา (Federashon Futbol Korsou) หรือ FFK ในเดือนธันวาคม ค.ศ.2010 โดย มานูเอล บิลเชส เป็นผู้จัดการทีมคนแรกของทีมชาติกือราเซาในยุคปัจจุบัน</doc>
