<doc id="35642" url="https://th.wikipedia.org/wiki?curid=35642" title="ปราจิน เอี่ยมลำเนา">ปราจิน เอี่ยมลำเนา ปราจิน เอี่ยมลำเนา เป็นเจ้าของบริษัทในเครือกรังค์ปรีซ์ ได้รับฉายาว่าเจ้าพ่อมอเตอร์โชว์ประวัติ ประวัติ. ปราจิน เอี่ยมลำเนา สำเร็จการศึกษาจากวิทยาลัยเพาะช่าง เริ่มต้นอาชีพแรกในชีวิตด้วยการเป็นครูและฝ่ายศิลป์ที่สำนักพิมพ์ไทยวัฒนาพานิช ทำงานกับอาจารย์เปลื้อง ณ นคร มีหน้าที่รับผิดชอบการออกแบบปกหนังสือ จัดหัวเรื่อง คลุกคลีกับงานหนังสือจนกลายเป็นนักอ่านหนังสือตัวยง วันหนึ่งหลาย ๆ คนเห็นว่าทำงานอยู่ที่ร้านหนังสือ และรู้เรื่องเกี่ยวกับหนังสือดี ก็เลยยื่นสูจิบัตรงานเกี่ยวกับแข่งรถมอเตอร์ไซด์เอามาให้ทำ เพราะการแข่งขันสมัยก่อน หลังจากแข่งกันเสร็จก็จะมีการเลี้ยงฉลอง มีเป็นงานบอลล์ และก็มีการแจกสูจิบัตร ซึ่งเล่มนั้นปราจินเป็นคนทำเขียนหมด โดยมีเรื่องราวผลการแข่งขันและข่าวสังคม ซึ่งได้ทำออกมา 500 เล่มเอาไปแจกในงานได้สร้างความฮือฮามาก หลังจากนั้น เดอะกรังด์ปรีซ์ก็เกิดขึ้นมาในปี พ.ศ. 2513 ด้วยเงินทุนจากการไปรวมร่วมจากแหล่งต่าง ๆ มาได้ 40,000 บาท หลังจากที่กรังด์ปรีซ์เจริญเติบโตมาเรื่อย ๆ กรังซ์ปรีซ์ก็เกิดงานโชว์รถขึ้นมา เนื่องจากปราจินเดินทางไปต่างประเทศ ได้เห็นจัดงานมอเตอร์โชว์ ก็เกิดความคิดมาลองทำบ้าง หนังสือพิมพ์ลงข่าว ได้มีการคุยกับเพื่อน ๆ จัดรถขึ้นมา ที่สวนลุมพินี เวทีลีลาส ในปีแรก พ.ศ. 2522 ค่าผ่านประตูในการจัดมอเตอร์โชว์ครั้งแรกได้มีการมอบให้มูลนิธิดวงประทีปทั้งหมด ต่อมาก็มีย้ายมาจัดที่สวนอัมพร ไบเทคบางนา และอิมแพคเมืองทองธานี ตามลำดับ ปัจจุบัน งานบางกอกมอเตอร์โชว์ได้รับการจัดในปฏิทินมอเตอร์โชว์โลก และได้รับความสนใจจากชาวไทยและชาวต่างประเทศอย่างกว้างขวาง</doc>
