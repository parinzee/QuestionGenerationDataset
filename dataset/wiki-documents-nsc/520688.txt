<doc id="520688" url="https://th.wikipedia.org/wiki?curid=520688" title="เทศบาลตำบลบางเก่า">เทศบาลตำบลบางเก่าประวัติ ประวัติ. ท้องที่ตำบลบางเก่า สมัยอดีตขึ้นตรงกับอำเภอนายาง แขวงเมืองเพชรบุรี ต่อมาได้มีการย้ายที่ว่าการอำเภอไปอยู่ที่ตำบลหนองจอก แลเปลี่ยนชื่อเป็นอำเภอหนองจอกหนองจอก จังหวัดเพชรบุรี จนกระทั่งสงครามมหาเอเชียบูรพาสิ้นสุดลง จะได้มีการย้ายตัวที่ตั้งอำเภอหนองจอก ไปที่บ้านชะอ้าน บ้านชะอำและเปลี่ยนชื่อเป็นอำเภอชะอำ ท้องที่ตำบลบางเก่าในปัจจุบันอยู่ในพื้นที่ของอำเภอชะอำ แบ่งการปกครองเป็น 9 หมู่บ้าน เทศบาลตำบลบางเก่า เมื่อเริ่มแรกได้รับจัดตั้งรูปแบบการปกครองส่วนท้องถิ่นเป็นองค์การบริหารส่วนตำบลบางเก่า เมื่อวันที่ 18 มีนาคม 2539 มีพื้นที่ทั้งหมด 15,031.25ไร่หรือประมาณ 24.05 ตารางกิโลเมตรครอบคลุมทั้งตำบล( 9 หมู่บ้าน) ประชากร 4,220 คน การประกอบอาชีพส่วนใหญ่ประกอบอาชีพประมง จัดเป็น องค์การบริหารส่วนตำบลขนาดเล็ก มีรายได้ประมาณ 17 ล้านบาท ต่อมาได้รับการยกฐานะจัดตั้งเป็นเทศบาลตำบลบางเก่า จังหวัดเพชรบุรี โดยมีผลเมื่อวันที่ ๓๑ สิงหาคม ๒๕๕๕ตำนานเล่าขาน ตำนานเล่าขาน. ตำบลบางเก่าเป็นตำบลติดชายฝั่งทะเลอ่าวไทยตอนในรูป ตัว ก หรือ อ่าวกรุงเทพ มีวัฒนธรรมและประวัติศาสตร์ที่น่าสนใจกล่าวคือ “ ตำบลบางเก่ารวมตัวกันเป็นชุมชนตั้งแต่สมัยกรุงศรีอยุธยาเป็นราชธานี เดิมชื่อบ้านสมอเกา เนื่องจากชาวบ้านที่อาศัยอยู่ในยุคนั้น ได้พบสมอเรือเก่าแก่ สันนิษฐานกันว่ามีเรือสำเภาของชาวต่างชาติ มาทำการค้ากับกรุงศรีอยุธยา เมื่อประสบลมพายุซึ่งชาวบ้านในสมัยนั้น เรียกว่า ลมสลาตัน ทำให้เรือสำเภาถูกลมสลาตันพัดพาอย่างแรงจนต้องทอดสมอ เพื่อไม่ให้เรือนั้นไหลไปตามลม แต่ไม่สามารถจะหยุดการกระทำของแรงลมสลาตันดังกล่าวได้ ลมได้พัดพาเรือไปตามกระแสลม สมอที่ทอดไว้ได้เกาพื้นทะเลไปเรื่อยๆ (คำว่า เกา เป็นลักษณะของสมอที่ทอดแล้ว ไม่สามารถทำให้เรือหยุดอยู่กับที่ได้ จึง เกา หรือ ครูด พื้นทะเลไปตาม กระแสลม) จนกระทั่งไปติดอยู่ที่หมู่บ้านแห่งหนึ่ง ชาวบ้านจึงได้เรียกชื่อตำบลว่า สมอเกา และกร่อนคำกันมาเป็น สมอเก่า และเป็น บางเก่า ในที่สุด”ประวัติศาสตร์ ประวัติศาสตร์. ตำบลบางเก่าเป็นสถานที่หนึ่ง ที่กองทัพของสมเด็จพระนเรศวรมหาราช ได้ยกทัพผ่าน ภายหลังกลับจากการไปปราบเมืองขึ้นที่แข็งข้อ ต่อกรุงศรีอยุธยานั่นคือ เมืองทวายและเมืองตะนาวศรี (ปัจจุบันอยู่ในประเทศพม่า) ครั้นเสด็จกรีฑาทัพกลับ ได้ผ่านตำบลบางเก่า ซึ่งมีบ่อน้ำขนาดใหญ่ จึงหยุดทัพให้ไพร่พลทหารได้ชะล้างอานม้า ดาบ อาวุะยุทโธปกรณ์ต่าง ๆ ซึ่งเหตุการณ์นี้จึงเป็นที่มาของคำว่า“ชะล้างอานม้า” ต่อมากร่อนคำเป็น ชะอาน ซึ่งบ้านเมืองนี้ได้เรียกว่าเมือง ชะอานมาระยะหนึ่ง กระทั่งกร่อนเป็นคำว่า ชะอำ จนถึงทุกวันนี้ สำหรับชายหาดทะเลบางเก่า ได้มีการขนานนามเรียกอีกชื่อหนึ่งว่าหาดองค์นเรศวร โดยมีชื่อชายฝั่งทะเลว่า "ชายฝั่งทะเลสมเด็จพระนเรศวรมหาราช"อาณาเขตพื้นที่อาณาเขตพื้นที่. - ทิศเหนือ จดตำบลหนองศาลา อำเภอชะอำ - ทิศใต้ จดเทศบาลเมืองชะอำ - ทิศตะวันออก จดทะเลอ่าวไทย - ทิศตะวันตก จดตำบลหนองศาลา เทศบาลตำบลนายาง อำเภอชะอำ ระยะห่างจากที่ว่าการอำเภอชะอำ ประมาณ 10 กิโลเมตรสภาพภูมิประเทศสภาพภูมิอากาศสภาพสังคมและเศรษฐกิจสถานที่สำคัญสถานที่สำคัญ. - ชายฝั่งทะเลสมเด็จพระนเรศวรมหาราช - หาดบ้านเกตุ - หาดองค์นเรศวร - วัดโตนดหลวง</doc>
