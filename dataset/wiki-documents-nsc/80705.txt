<doc id="80705" url="https://th.wikipedia.org/wiki?curid=80705" title="องค์กรมวยโลก">องค์กรมวยโลก องค์กรมวยโลก (, ตัวย่อ: WBO, , ตัวย่อ: OMB) สถาบันที่ดูแลและควบคุมการชกมวยสากลในระดับโลก ก่อตั้งขึ้นในปี พ.ศ. 2531 ที่กรุงซาน ฮวน ประเทศเปอร์โตริโก โดยมี นายฟรานซิสโก้ วัลคาเซล (Francisco Varcarcel) นักกฎหมายชาวเปอร์โตริกัน เป็นประธาน องค์กรมวยโลกในระยะแรกเริ่มยังไม่เป็นที่ยอมรับของแฟนมวย เนื่องจากเป็นสถาบันใหม่ แชมป์โลกคนแรกขององค์กรมวยโลกคือ โธมัส เฮิร์นส์ โดยได้เป็นแชมป์ในรุ่นซูเปอร์มิดเดิลเวท โดยการชิงแชมป์ว่างเอาชนะ เจมส์ คินเช่น และทำสถิติเป็นแชมป์โลก 6 รุ่นของโลกด้วย ในเวลาต่อมา องค์กรมวยโลกได้พิสูจน์ให้เห็นว่าเป็นอีกหนึ่งสถาบันที่ได้มาตรฐาน มีนักมวยมากมายที่เป็นแชมป์และโดดเด่น มีความสามารถมากกว่าแชมป์โลกในรุ่นเดียวกันของสภามวยโลก (WBC), สมาคมมวยโลก (WBA), สหพันธ์มวยนานาชาติ (IBF) ในบางครั้งเสียอีก เช่น ทอมมี มอร์ริสัน, นาซีม ฮาเหม็ด, ออสการ์ เดอ ลา โฮยา, มาร์โก้ อันโตนิโอ บาร์เรร่า, วิตาลี คลิทช์โก, วลาดิเมียร์ คลิทช์โก เป็นต้น สำหรับในทวีปเอเชีย สถาบันแห่งนี้ยังไม่ได้แพร่หลายเข้ามา จนกระทั่งในปี พ.ศ. 2547 จึงมีการชิงแชมป์ในสถาบันนี้ขึ้นเป็นครั้งแรกในประเทศไทย มีนักมวยไทยที่ได้เป็นแชมป์ อาทิ เช่น ประมวลศักดิ์ โพธิ์สุวรรณ, ไก่ชน ส.วรพิน, สด ปูนอินทรียิม แต่มีเพียง 2 รายเท่านั้นที่ได้เป็นแชมป์โลก คือ รัตนชัย ส.วรพิน และผึ้งหลวง ส.สิงห์อยู่ นอกนั้นเป็นเพียงแชมป์ในระดับภูมิภาคเท่านั้น และในปี พ.ศ. 2548 มีรายการนักมวยไทยหลายรุ่นขึ้นชิงแชมป์โลกที่สหรัฐอเมริกา แต่ไม่มีใครประสบความสำเร็จเลย ปัจจุบัน กิจการขององค์กรมวยโลกในประเทศไทย อยู่ในการดูแลของ นายก่อเกียรติ พาณิชยารมณ์</doc>
