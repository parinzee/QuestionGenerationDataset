<doc id="216173" url="https://th.wikipedia.org/wiki?curid=216173" title="เฟรดดี เมอร์คูรี">เฟรดดี เมอร์คูรี ฟารุก "เฟร็ดดี" เมอร์คูรี (ชื่อเกิด Farrokh Bulsara; ภาษาคุชราต: Pharōkh Balsārā‌; 5 กันยายน ค.ศ. 1946&nbsp;– 24 กันยายน ค.ศ. 1991) เป็นนักร้อง นักแต่งเพลงและโปรดิวเซอร์ชาวบริติช เป็นที่รู้จักดีในฐานะนักร้องนำวงควีน เขามักเป็นที่รู้จักจากการแสดงบนเวทีที่มีสีสันและเสียงอันทรงพลัง ในฐานะนักแต่งเพลง เขาแต่งเพลงที่ได้รับความนิยมสูงมากมายของวงควีน เช่น "Bohemian Rhapsody," "Killer Queen," "Somebody to Love," "Don't Stop Me Now," "Crazy Little Thing Called Love" และ "We Are the Champions" นอกเหนือจากการทำงานกับวงควีน เขายังทำผลงานเดี่ยวด้วย และบางครั้งก็ทำหน้าที่เป็นโปรดิวเซอร์และเป็นศิลปินรับเชิญ (ในฐานะบทบาทเปียโน/นักร้อง) ในวันที่ 23 พฤศจิกายน ค.ศ. 1991 เขาได้แถลงยอมรับว่าเขาติดโรคเอดส์ และก็ได้เสียชีวิตจากปอดบวมซึ่งเกิดจากโรคเอดส์ในวันที่ 24 พฤศจิกายน ค.ศ. 1991 เฟรดดีเป็นชาวเปอร์เซีย เกิดในรัฐสุลต่านแซนซิบาร์และเติบโตอยู่ที่นั้นและอยู่ในอินเดียจนเติบโตเป็นวัยรุ่น ภายหลังการเสียชีวิตของเฟรดดี ในปีค.ศ. 1992 เขาได้รับรางวัลจาก Brit Awards สำหรับผู้มีส่วนช่วยให้เพลงอังกฤษมีความโดดเด่น และการจัดคอนเสิร์ตรำลึก Freddie Mercury Tribute Concert ถูกจัดขึ้นใน สนามกีฬาเวมบลีย์ ลอนดอน เฟรดดีเข้าสู่ร็อกแอนด์โรลฮอลออฟเฟมในปี ค.ศ. 2001 ในฐานะสมาชิกวงควีน และนักแต่งเพลงฮอลออฟเฟมในปี ค.ศ. 2003 เดอะ ยูเค มิวสิค ฮอล ออฟ เฟม ในปีค.ศ. 2004 และวงควีนได้รับดาวใน Hollywood Walk of Fame ในปีค.ศ. 2002 และในปีค.ศ. 2002 เฟรดดีติดอันดับ 58 ของ BBC โพลสำหรับ 100 บุคคลในอังกฤษที่ดีและยอดเยี่ยมตลอดกาล เขาถูกโหวตให้เป็นอันดับหนึ่งในนักร้องที่ยอดเยี่ยมในประวัติศาสตร์เพลงที่ยอดนิยม ในปีค.ศ. 2005 การสำรวจความคิดเห็นจัดโดยนิตยสาร Blender และช่องทีวี MTV2 และเลือกให้เฟรดดีเป็นนักร้องชายยอดเยี่ยมตลอดกาล ในปีค.ศ. 2008 นิตยสารโรลลิงสโตน จัดให้เฟรดดีอยู่ในตำแหน่งที่ 18 ของนักร้องยอดเยี่ยมตลอดกาล ในปีค.ศ. 2009 นิตยสาร Classic Rock มีการสำรวจความคิดเห็นและเลือกให้เฟรดดีเป็นนักร้องร็อคยอดเยี่ยมตลอดกาล AllMusic ได้กล่าวถึงลักษณะของเฟรดดีว่า "เป็นหนึ่งในนักร้องร็อคที่ยอดเยี่ยมและให้ความสนุกแก่คนดูได้ดีมาก" และ "หนึ่งในนักร้องยอดเยี่ยมในประวัติศาสตร์เพลง"ชีวิตในวัยเด็ก ชีวิตในวัยเด็ก. เฟรดดีเกิดในดินแดนที่ปกครองโดยอังกฤษรัฐสุลต่านแซนซิบาร์ ในแถบทิศตะวันออกของแอฟริกา (ปัจจุบันอยู่ในพื้นที่ของ ประเทศแทนซาเนีย) พ่อและแม่ของเขา Bomi และ Jer Bulsara เป็นชาวเปอร์เซีย ซึ่งย้ายถิ่นฐานมาจากรัฐคุชราต ในภูมิภาคจังหวัด Bombay Presidency ในพื้นที่บริติชราช ชื่อนามสกุลตั้งมาจากเมืองบัลซารา (Bulsar) (รู้จักกันในชื่อ Valsad) ในบริเวณทิศใต้ของรัฐคุชราต ในเปอร์เซีย เฟรดดีและครอบครัวของเขาปฏิบัติตามแนวทางของศาสนาโซโรอัสเตอร์ โดยครอบครัวได้ย้ายไปยังแซนซิบาร์ และพ่อของเฟรดดีได้ทำงานเป็นพนักงานแคชเชียร์ใน British Colonial Office โดยเฟรดดีมีน้องสาวชื่อ Kashmira</doc>
