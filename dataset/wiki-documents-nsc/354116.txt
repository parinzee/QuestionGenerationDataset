<doc id="354116" url="https://th.wikipedia.org/wiki?curid=354116" title="วัดสุบรรณนิมิตร">วัดสุบรรณนิมิตร วัดสุบรรณนิมิตร เป็นวัดสังกัดคณะสงฆ์มหานิกาย และเป็นวัดเก่าแก่วัดหนึ่งของจังหวัดชุมพร สร้างตั้งแต่ พ.ศ. 2335 และเป็นสถานศึกษาแห่งแรกของจังหวัดชุมพรที่ตั้งวัด ที่ตั้งวัด. วัดสุบรรณนิมิตร ตั้งอยู่เลขที่ 189 หมู่ 9 ตำบลตากแดด อำเภอเมือง จังหวัดชุมพร- การเดินทาง จากกรุงเทพ ถึงสี่แยกปฐมพร เข้าตลาดชุมพร ก่อนข้ามแม่น้ำท่าตะเภา ทางเข้าวัดอยู่ขวามือ อยู่หลังโรงเรียนเทศบาลเมืองชุมพรวัดสุบรรณนิมิตรประวัติ ประวัติ. พระยาเพชรกำแหงสงคราม (ครุฑ บ่วงราบ) หรือ พระยาชุมพร (ครุฑ) หรือ พระยาเพชร อดีตเจ้าเมืองชุมพร ได้สร้างโบสถ์หลังเก่าวัดสุบรรณนิมิตร พ.ศ. 2371 ลักษณะเป็นเสาไม้หลังคากระเบื้องดินเผา พระประธานเป็นพระพุทธรูปปูนปั้น ปางมารวิชัย (พระพุทธชินราช ปางมารวิชัย ศิลปะสุโขทัย) แต่เดิม พระยาวิชิภักดีศรีพิชัยสงคราม (มี) เจ้าเมืองไชยา ได้บริจาคที่ดินเพื่อสร้างวัดแต่เรียกว่า วัดท่าตะเภาใต้ หรือ วัดใต้ ตั้งแต่ พ.ศ. 2335 มีเนื้อที่ 28 ไร่ ต่อมาในปี พ.ศ. 2369 พระยาเพชรกำแหงสงครามได้รับแต่งตั้งเป็นเจ้าเมืองชุมพร จึงได้เปลี่ยนเป็นชื่อ วัดสุบรรณนิมิตร และวัดนี้เคยใช้เป็นที่ตั้งศพ พระยาเพชรกำแหงสงคราม (ยัง ซุ่ยยัง) อดีตเจ้าเมืองชุมพร และต่อมาในปี พ.ศ. 2440 พระครูจุฬามณี (ฤกษ์) เจ้าอาวาส เปิดสอนนักเรียน เรียกว่า โรงเรียนวัดสุบรรณนิมิตร ก่อนย้ายนักเรียนในระดับมัธยมมาเป็น โรงเรียนศรียาภัย ในปัจจุบัน โบถส์ใหม่ได้รับพระราชทานวิสุงคามสีมา เมื่อ 27 สิงหาคม พ.ศ. 2545 ปัจจุบันมีพระครูปุณณสารวิมล เป็นเจ้าอาวาสตั้งแต่ปี พ.ศ. 2529- ครุฑ หมายความว่า สุบรรณ แปลว่า ขนวิเศษ - นิมิตร แปลว่า ความฝัน - วัดสุบรรณนิมิตร หมายความว่า วัดตามความฝันของพระยาเพชรกำแหงสงคราม (ครุฑ บ่วงราบ)เหตุการณ์สำคัญเหตุการณ์สำคัญ. - ในวันอังคาร ที่ 26 มีนาคม พ.ศ. 2382 พระยาเพชรกำแหงสงคราม (ครุฑ บ่วงราบ) ขณะดำรงตำแหน่งเจ้าเมืองชุมพร ทำพิธีบวงสรวงกองทัพเมืองชุมพร เมืองประทิว จำนวน 1,216 คน ก่อนออกเดินทางเข้าร่วมกองทัพหลวงปราบปรามความวุ่นวายในหัวเมืองปักษ์ใต้ (กบฏหวันหมาดหลี) เมืองไทรบุรี (รัฐเคดาร์ ประเทศมาเลเชีย ปัจจุบัน)ในบังคับบัญชา พระยาเสนาภูเบศร์ แม่ทัพหน้า - ในปี พ.ศ. 2440 พระครูจุฬามณี(ฤกษ์) เจ้าอาวาส เปิดสอนนักเรียน เรียกว่า โรงเรียนวัดสุบรรณนิมิตร - ในวันจันทร์ ที่ 5 ธันวาคม พ.ศ. 2555 เวลา 17.00 น.พิธีพุทธาภิเษก-มังคลาภิเษก พระรูปเหมือน “เสด็จในกรมหลวงชุมพรฯ” โดยนิมนต์พระเกจิอาจารย์ชื่อดังของภาคใต้ 5 รูป ได้แก่ พ่อท่านเอื้อม วัดบางเนียน, หลวงพ่อตุด วัดธรรมถาวร, หลวงพ่อช่วย วัดปากคลอง, หลวงพ่อโปร่ง วัดพรุตะเคียน และหลวงพ่อบุญมา วัดถ้ำโพงพางพระครูจุฬามุนีสังฆวาหะ (หลวงพ่อดำ ตาระโก)ประวัติ ประวัติ. เมื่อวันที่ 12 กุมภาพันธ์ 2422 ( ตรงกับวันพุธ ขึ้น 12 ค่ำ เดือน 2 ปีเถาะ) บิดาชื่อ นายมา มารดาชื่อ นางแดง นามสกุล สุราราษฎร์ อาชีพ กสิกรรม== การศึกษา === - ได้รับการศึกษาเบื้องต้นเกี่ยวกับหนังสือไทยกับเลขตามธรรมดา ในสำนัก พระพัด เจ้าอาวาสวัดหนุน อำเภอกาญจนดิษฐ์ จังหวัดสุราษฎร์ธานี == บรรพชา === ได้บรรพชาเป็นสามเณร เมื่อวันที่ 1 มิถุนายน พ.ศ.2438 โดยมีพระครูขำ เจ้าคณะแขวงอำเภอกาญจนดิษฐ์ เป็นพระอุปัชฌาย์ ได้เล่าเรียนธรรมวินัย และสวดมนต์ไหว้ เป็นสามเณร อยู่ได้ 2 พรรษาได้ลาสิกขา ไปประกอบการหาเลี้ยงชีพตามภูมิลำเนาเดิม == อุปสมบท === ต่อมาอายุได้ 23 ปี ก็เข้าอุปสมบท ในวันที่ 4 กรกฎาคม พ.ศ.2445 ที่วัดใหม่ (ปัจจุบันเป็นที่ตั้งสำนักงานสาธารณสุข อ.กาญจนดิษฐ์ ) มี พระครูขำ จ้าคณะแขวงอำเภอกาญจนดิษฐ์ เป็นพระอุปัชฌาย์ / พระแก้ว เจ้าคณะหมวด แขวงอำเภอกาญจนดิษฐ์ เป็นพระกรรมวาจาจารย์ ได้ศึกษาพระธรรมวินัยภิกษุปาฎิโมกข์ ในสำนักวัดใหม่ จำนวน 5 พรรษาแล้วเดินธุดงค์== จำพรรษาวัดสุบรรณนิมิตร์=== หลังจากได้ธุดงค์แล้วในเขตประเทศพม่า อินเดีย แล้วก็ได้เข้าศึกษาหนังสือไทย ประถม 1 ถึงประถม 4 ในสำนักวัดสุบรรณนิมิตร์ โดยมีพระครูจุฬามุนี( ฤกษ์) เป็นเจ้าอาวาสและเจ้าคณะจังหวัดชุมพร อยู่จนพระครูจุฬามุนี ได้มรณภาพลงในปี พ.ศ.2455 ตำแหน่งเจ้าอาวาสและเจ้าคณะจังหวัดชุมพร ว่างลง หลังจากนั้นพระครูวาทีธรรมรส เจ้าคณะแขวงประทิว ย้ายมารับตำแหน่ง เจ้าอาวาสและเจ้าคณะจังหวัดชุมพร ท่านก็อยู่ช่วยงานในตำแหน่งรองเจ้าอาวาส ต่อมาพระครูวาทีธรรมรส ได้มรณภาพ ก็ได้ดำรงตำแหน่งเจ้าอาวาสสืบต่อมา == ตำแหน่งหน้าที่ ===- เมื่อวันที่ 1 มกราคม พ.ศ.2460 พระครูวาทีธรรมรส เจ้าคณะจังหวัดชุมพร แต่งตั้งให้เป็นพระสมุห์ดำ ฐานาของพระครูวาทีธรรมรส - พ.ศ. 2463 พระครูวาทีธรรมรส เจ้าคณะจังหวัดชุมพร มรณภาพลง พระชุมพรบุรีศรีสมุหเขตร์ ผู้ว่าราชจังหวัดชุมพร ได้มอบหน้าที่ เจ้าคณะแขวงอำเภอท่าตะเภา - พ.ศ.2463 ได้เลื่อนสมณศักดิ์ เป็นพระครูดำ เจ้าคณะแขวงอำเภอท่าตะเภา- พ.ศ.2464 มหาเสวกโท พระยาคงคาธราธิบดีศรีสุราษฎร์โลหนครราธิปตัย อภัยพิริยะพาหะสมุหเทศาภิบาลมณฑลสุราษฎร์ ได้ร้องขอให้รับตำแหน่งเจ้าคณะจังหวัดชุมพร- 25 ธันวาคม พ.ศ.2464 ได้รับการแต่งตั้งเป็นพระอุปัชฌายะ - พ.ศ.2467 ได้พระราชทานเลื่อนสมณศักดิ์ เป็น พระครูจุฬามุนี สังฆวาหะ - พ.ศ.2474 ได้เลื่อนตำแหน่งเป็น ที่ปรึกษาเจ้าคณะจังหวัดชุมพร== สหมิกที่สำคัญ ===-พระธรรมวิโรจนเถร (พลับ ฐิติโก) วัดธรรมบูชา / อดีตเจ้าอาวาสวัดธรรมบูชา อดีตเจ้าคณะธรรมยุติ จังหวัดสุราษฎร์ธานี== ศิษย์ที่สำคัญ ===- พระราชญาณกวี อดีตเจ้าคณะจังหวัดชุมพร และเจ้าอาวาสวัดขันเงิน อ.หลังสวน จ.ชุมพร===มรณภาพ==- พระครูจุฬามุนีสังฆวาหะ (หลวงพ่อดำ ตาระโก) ได้ถึงแก่มรณภาพด้วยโรคชรา ในปี พ.ศ.2495 สิริอายุ 73 ปี มีพรรษา 50 ณ วัดสุบรรณนิมิตร์ อำเภอเมือง จังหวัดชุมพร</doc>
