<doc id="492557" url="https://th.wikipedia.org/wiki?curid=492557" title="รีเยกา">รีเยกา รีเยกา (, ) หรือ ฟียูเม () เป็นเมืองท่าทางทะเลที่สำคัญ และเป็นเมืองใหญ่เป็นอันดับ 3 ของประเทศโครเอเชีย (รองจากกรุงซาเกร็บและเมืองสปลิต) เมืองมีประชากร 128,735 คน (ค.ศ. 2011) มีอุตสาหกรรมการต่อเรือ เมืองนี้ก่อตั้งจากการตั้งถิ่นฐานของชาวโรมัน ต่อมาอยู่ในจักรวรรดิไบแซนไทน์ ตกเป็นของจักรวรรดิโรมันอันศักดิ์สิทธิ์ในคริสต์ศตวรรษที่ 15 และรวมเข้ากับโครเอเชียในคริสต์ศตวรรษที่ 18 อิตาลีเข้ายึดครอง 2 ครั้ง คือ ใน ค.ศ. 1919 และ ค.ศ. 1922 ต่อมายูโกสลาเวียยกให้อิตาลีใน ค.ศ. 1924 ในสงครามโลกครั้งที่สอง เยอรมนีเข้ายึดครองระหว่าง ค.ศ. 1943-1945 และได้โอนให้แก่ยูโกสลาเวียโดยสนธิสัญญาสงบศึกอิตาลีใน ค.ศ. 1947 จนตกเป็นของโครเอเชียใน ค.ศ. 1991</doc>
