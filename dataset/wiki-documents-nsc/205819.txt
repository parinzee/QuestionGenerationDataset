<doc id="205819" url="https://th.wikipedia.org/wiki?curid=205819" title="Kame Wa Igai To Hayaku Oyogu">Kame Wa Igai To Hayaku Oyoguเนื้อเรื่อง เนื้อเรื่อง. ซุซุเมะ (นกกระจอก) คาตากุระ เป็นเพียงหญิงสาวที่แต่งงานแล้ว ทำหน้าที่เป็นแม่บ้านอยู่กับบ้านเพียงอย่างเดียว ชีวิตแต่ละวันของเธอช่างเรียบง่ายจนน่าเบื่อหน่าย ยิ่งเมื่อสามีของเธอต้องย้ายไปทำงานที่บริษัทสาขาที่ต่างประเทศ ทำให้ซุซุเมะยิ่งเหนื่อยหน่ายมากขึ้น สิ่งเดียวที่เป็นงานหลักที่สามีฝากไว้ให้เธอจำใจต้องทำให้ ทั้งที่เจ้าตัวก็ไม่ค่อยอยากจะทำเท่าไหร่ นั่นคือการเลี้ยงเต่าชื่อ คาเมะทาโร่ ซึ่งเป็นสัตว์เลี้ยงของสามี ซุซุเมะมีเพื่อนรักอยู่คนหนึ่งชื่อว่า คุจะกุ (นกยูง) เป็นคนมั่นใจสูง ไม่เคยกลัวที่จะตอบโต้หรือขัดแย้งกับใคร ความใฝ่ฝันของเธอคือ การได้ไปใช้ชีวิตอยู่กับคนรักชาวฝรั่งเศส ในห้องพักที่สามารถมองเห็นหอไอเฟลได้ （?）คุจะกุเป็นเพื่อนกับซุซุเมะมาตั้งแต่เกิดก็ว่าได้ เนื่องจากแม่ของเธอทั้งสองเจ็บท้องคลอดพวกเธอพร้อมกัน พักฟึ้นก็อยู่เตียงติดกัน ชื่อของซุซุเมะนั้น แม่ของเธอก็ได้แรงบันดาลใจมาจากแม่ของคุจะกุ ถึงจะได้ชื่อว่าเป็นเพื่อนรัก แต่ซุซุเมะก็มักจะอดที่จะเปรียบเทียบตัวเองกับคุจะกุไม่ได้ เพราะไม่ว่าจะทำอะไรคุจะกุก็มักจะนำหน้าเธออยู่ก้าวหนึ่งเสมอ (ที่จริงเริ่มมาตั้งแต่ตอนแม่ของเธอทั้งสองตั้งชื่อให้พวกเธอแล้ว คือการเปรียบเทียบความหมายชื่อของพวกเธอระหว่างนกยูงกับนกกระจอก) ซุซุเมะเริ่มรู้สึกเหมือนตนเองหมดคุณค่า และไร้ตัวตนขึ้นทุกที ในขณะนั้นเองที่เธอบังเอิญได้เห็นป้ายประกาศขนาดจิ๋วบอกข่าวการรับสมัครสายลับ แปะติดอยู่ที่โคนราวบันไดแห่งหนึ่ง ซุซุเมะเกิดความสนใจในประกาศนี้ขึ้นมาทันที เมื่อไปถึงสำนักงานสายลับ (ที่เขาว่าไว้ในประกาศ) ซึ่งก็เป็นแค่อพาร์ตเม้นท์โทรมๆ หลังหนึ่ง ซุซุเมะได้พบกับคู่สามีภรรยาสายลับ คือ ชิซุโอะ กับ เอสึโกะ ที่กล่าวอ้างว่าตนเองเป็นสายลับของประเทศอื่นที่เป็นคนญี่ปุ่น (?!) พวกเขาสัมภาษณ์ซุซุเมะอยู่ครู่หนึ่ง ก่อนบอกตกลงรับซุซุเมะเข้าเป็นสายลับ ด้วยเหตุผลที่ว่า เธอดูเรียบๆ ไม่สะดุดตาใครดี ทันทีที่เริ่มงานสายลับ เหตุการณ์ต่างๆ รอบตัวซุซุเมะดูจะผิดแปลกออกไป มีเรื่องราวที่น่าสงสัยเกิดขึ้นมากมาย ไม่ว่าจะมีศพมาติดอวนชาวประมงในวันที่เธอไปร่วมงานลากอวน หรือบุคคลรอบๆ ตัวที่เคยดูปกติดี ก็เหมือนจะมีทีท่าผิดแปลกออกไป รวมถึงรุ่นพี่คาโต้ที่เธอเคยปลึ้มนักหนาก็ดูแปลกจนประหลาด จนในที่สุดคุจะกุก็หายตัวไปอย่างไร้ร่องรอย สายลับซุซุเมะจึงต้องค้นหาความจริงต่างๆ ว่ามันเกิดอะไรขึ้นกันแน่ตัวละครตัวละคร. - ซุซุเมะ - จุริ อุเอะโนะ - คุจะกุ -ยู อะโออิ - ชิซุโอะ -เรียว อิวามัทสึ - เอสึโกะ -ฟุเสะเอริ - รุ่นพี่คาโต้ - จุน คานาเมะ</doc>
