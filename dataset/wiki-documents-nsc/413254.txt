<doc id="413254" url="https://th.wikipedia.org/wiki?curid=413254" title="พายุโซนร้อนวาชิ">พายุโซนร้อนวาชิ พายุโซนร้อนวาชิ เป็นพายุหมุนเขตร้อนมีพลังอยู่ใกล้กับประเทศฟิลิปปินส์ วาชิ ซึ่งหมายถึงกลุ่มดาวนกอินทรีในภาษาญี่ปุ่น ขึ้นฝั่งที่เกาะมินดาเนาของฟิลิปปินส์เมื่อวันที่ 16 ธันวาคม หลังพัดผ่านมินดาเนา พายุโซนร้อนวาชิได้อ่อนกำลังลงเป็นหย่อมความกดอากาศต่ำบริเวณอ่าวไทยตอนล่างและขึ้นฝั่งที่ประเทศมาเลเซีย จึงทำให้ภาคใต้ของประเทศไทยมีฝนตกหนักถึงหนักมาก ขณะนี้ยังไม่มีการพิจารณาขอบเขตความเสียหายทั้งหมดอันเกิดขึ้นจากวาชิ พายุวาชิเป็นเหตุให้มีผู้เสียชีวิต 1,257 คน นับเป็นพายุหมุนที่คร่าชีวิตผู้คนไปมากที่สุดในรอบปี พ.ศ. 2554ประวัติทางอุตุนิยมวิทยา ประวัติทางอุตุนิยมวิทยา. วันที่ 12 ธันวาคม ศูนย์ร่วมการเตือนภัยไต้ฝุ่นรายงานว่า หย่อมความกดอากาศต่ำก่อตัวขึ้นห่างจากเกาะกวมไปทางตะวันออกเฉียงใต้ราว 945 กิโลเมตร ระหว่างวันนั้น หย่อมได้พัฒนาขึ้นอย่างรวดเร็วก่อน JMA และ JTWC รายงานก่อนหน้าในวันเดียวกันว่า หย่อมได้พัฒนาเป็นดีเปรสชันเขตร้อนแล้ว ในอีก 24 ชั่วโมงต่อมา ดีเปรสชันทวีความรุนแรงขึ้นก่อน JTWC รายงานในวันที่ 14 ธันวาคม ว่า ดีเปรสชันได้ทวีกำลังแรงขึ้นเป็นพายุโซนร้อนแล้วผลกระทบ ผลกระทบ. พายุโซนร้อนวาชิขึ้นฝั่งมินดาเนา ซึ่งเป็นพื้นที่ที่ประสบพายุหมุนเขตร้อนน้อยครั้ง เมื่อวันที่ 16 ธันวาคม นำมาซึ่งฝนเทกระหน่ำ 10 ชั่วโมงอันเป็นเหตุให้เกิดน้ำป่าไหลหลาก บางพื้นที่ได้รับฝนมากกว่า 200 มิลลิเมตรในช่วงนี้ในพื้นที่ซึ่งแม่น้ำเพิ่มระดับแล้ว ชาวบ้านหลายพันคนยังอยู่ที่บ้านเมื่อพายุเข้า เพราะส่วนใหญ่ไม่ได้เตรียมตัวรับมือกับพายุ ในช่วงกลางคืน มีหลายร้อยคนเสียชีวิตจากน้ำป่าและดินถล่มหลายครั้งได้ทำลายบ้านตามฝั่งภูเขา ในบางพื้นที่ ระดับน้ำสูงขึ้นถึง 3.3 เมตรในเวลาไม่ถึงชั่วโมง ชาวบ้านถูกบีบให้อพยพจากระดับน้ำที่เพิ่มสูงขึ้นบนหลังคาท่ามกลางลมที่พัดเร็วกว่า 90 กิโลเมตรต่อชั่วโมง นายกเทศมนตรีอิลิแกนเรียกอุทกภัยคราวนี้ว่าครั้งเลวร้ายที่สุดในประวัติศาสตร์ของนคร มีชาวบ้านมากกว่า 2,000 คนได้รับการช่วยเหลือจากพื้นที่ที่ได้รับผลกระทบหนักที่สุด แม้จะมีรายงานไม่ได้รับการยืนยันจนถึงเช้าวันที่ 17 ธันวาคมว่า ทั้งหมู่บ้านถูกพัดพาไปกับกระแสน้ำ ตามข้อมูลของกาชาดฟิลิปปินส์ มีผู้เสียชีวิตยืนยันแล้ว 1,257 คน ขณะที่อีก 85 คนยังสูญหายเหตุการณ์ภายหลัง เหตุการณ์ภายหลัง. จนถึงเช้าวันที่ 17 มีการวางแผนปฏิบัติการช่วยเหลือขนาดใหญ่ซึ่งรวมการอพยพประชากร 100,000 คน ทหารประมาณ 20,000 นายถูกระดมมาช่วยเหลือในความพยายามฟื้นฟูและอพยพ ยามฝั่งฟิลิปปินส์ถูกส่งไปค้นหาชาวบ้านที่สูญหายหลังหลายหมู่บ้านมีรายงานว่าถูกน้ำพัดพาลงทะเลไป มี 120 คนได้รับการช่วยเหลือนอกชายฝั่งเมืองเอลซัลวาดอร์ จังหวัดมีซามิสโอเรียนตัล และอีก 120 คนใกล้กับเมืองโอปอล</doc>
