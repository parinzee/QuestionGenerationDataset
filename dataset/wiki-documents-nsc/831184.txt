<doc id="831184" url="https://th.wikipedia.org/wiki?curid=831184" title="สมเด็จพระสีสุวัตถิ์ ชีวันมุนีรักษ์">สมเด็จพระสีสุวัตถิ์ ชีวันมุนีรักษ์ สมเด็จพระสีสุวัตถิ์ ชีวันมุนีรักษ์ (, Sisowath Chivan Monirak) ที่ปรึกษาในพระองค์พระมหากษัตริย์ (องคมนตรี) แห่งราชอาณาจักรกัมพูชา อดีตรองประธานพฤฒสภาแห่งราชอาณาจักรกัมพูชา และอดีตนักแสดงสมทบจากภาพยนตร์เรื่อง The Killing Fields (ทุ่งสังหาร)พระประวัติ พระประวัติ. สมเด็จพระสีสุวัตถิ์ ชีวันมุนีรักษ์ ประสูติเมื่อวันที่ 1 กุมภาพันธ์ ค.ศ. 1936 (พ.ศ. 2478) ณ พระบรมราชวังจตุมุขสิริมงคล กรุงพนมเปญ ราชอาณาจักรกัมพูชาในอารักขาของฝรั่งเศส พระองค์ทรงเป็นพระราชโอรสพระองค์ที่ 13 ในพระบาทสมเด็จพระสีสุวัตถิ์ มุนีวงศ์ โดยมีคุณพระแม่นางบุษปนรลักษมีเป็นพระราชมารดา ทรงมีฐานะเป็นพระปิตุลาในพระบาทสมเด็จพระนโรดม สีหนุ และนับเนื่องเป็นพระอัยกาในพระบาทสมเด็จพระบรมนาถนโรดม สีหมุนีพระอิสริยยศ พระอิสริยยศ. พระองค์ได้รับพระราชทานพระอิสริยยศทรงกรมเป็น เสด็จกรมขุนสีสุวัตถิ์ ชีวันมุนีรักษ์ เมื่อวันที่ 8 กันยายน ค.ศ. 2000 (พ.ศ. 2543) และได้รับพระราชทานเลื่อนพระอิสริยยศเป็นสมเด็จพระสีสุวัตถิ์ ชีวันมุนีรักษ์ เมื่อเดือนสิงหาคม ค.ศ. 2004 (พ.ศ. 2547)สิ้นพระชนม์ สิ้นพระชนม์. สมเด็จพระสีสุวัตถิ์ ชีวันมุนีรักษ์ ประชวรสิ้นพระชนม์เมื่อวันที่ 28 ธันวาคม ค.ศ. 2016 (พ.ศ. 2559) เวลา 10.45 น. ตรงกับวันแรม 14 ค่ำ เดือนมิคสิระ (เดือนอ้าย) ปีวอก อัฐศก จุลศักราช 1378 สิริรวมพระชนมายุได้ 80 พรรษา ด้วยโรคประจำพระองค์ ทัังนี้ทรงเข้ารับการรักษาพระองค์ ณ โรงพยาบาลรอยัลพนมเปญ (Royal Phnom Penh Hospital) ก่อนการสิ้นพระชนม์ 3 เดือน แต่ต่อมาได้ทรงย้ายกลับไปรักษาพระองค์ที่ตำหนักของพระองค์ และก่อนที่จะสิ้นพระชนม์ 3 วัน พระมหาวีรกษัตรีย์นโรดม มุนีนาถ สีหนุ พระวรราชมารดา ได้เสด็จพระราชดำเนินมาเยี่ยมพระอาการของพระองค์ พระศพของพระองค์ได้ตั้งบำเพ็ญพระกุศล ณ วัดปทุมวดีราชวราราม กรุงพนมเปญ และได้รับพระราชทานเพลิงพระศพจากพระบาทสมเด็จพระบรมนาถนโรดม สีหมุนี และพระมหาวีรกษัตรีย์นโรดม มุนีนาถ สีหนุ พระวรราชมารดา เมื่อวันที่ 4 มกราคม ค.ศ. 2017 (พ.ศ. 2560) ตรงกับวันขึ้น 7 ค่ำ เดือนปุสสะ (เดือนยี่) ปีวอก อัฐศก จุลศักราช 1378ผลงานการแสดงภาพยนตร์ ผลงานการแสดงภาพยนตร์. สมเด็จพระสีสุวัตถิ์ ชีวันมุนีรักษ์ ทรงมีผลงานการแสดงภาพยนตร์ในพระนามแฝง "Monirak Sisowath" ดังนี้- The Mission - ค.ศ. 1986 - The Killing Fields (ทุ่งสังหาร) - ค.ศ. 1984</doc>
