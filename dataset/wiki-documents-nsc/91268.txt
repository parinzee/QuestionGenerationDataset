<doc id="91268" url="https://th.wikipedia.org/wiki?curid=91268" title="อาริเอส ชิออน">อาริเอส ชิออน อาริเอส ชิออน () ตัวละครจากการ์ตูนเรื่องเซนต์เซย่า อดีตเคียวโกและโกลด์เซนต์ประจำราศีเมษ เป็นเพื่อนสนิทของโกลด์เซนต์ประจำราศีตุลย์ ไลบร้า โดโก ซึ่งทั้งคู่รอดชีวิตจากสงครามศักดิ์สิทธิ์เมื่อ 243 ปีก่อนมาด้วยกัน และยังเป็นอาจารย์ของอาริเอส มูด้วยบทบาท บทบาท. ชิออนเป็นลูกศิษย์ของผู้เฒ่าฮาคุเรย์แห่งจามิล ในวัยเยาว์ เขาฝึกฝนการซ่อมแซมคล็อธพร้อมกับแอบดูประสบการณ์ในอดีตของเซนต์เจ้าของคล็อธด้วยความสนุกสนาน จนกระทั่งบัลร็อค รูเน่ แห่งยมโลกได้มาหาและชักชวนให้ไปทำงานจดบันทึกประวัติศาสตร์แห่งชีวิตมนุษย์ ชิออนหลงไปกับคำพูดนั้นและทำลายคล็อธที่ซ่อมแซมมาจนแหลก ทว่าคล็อธของฮาคุเรย์ปรากฏขึ้นทำให้เขาได้สติและถูกรูเน่ทำร้ายปางตาย หลังจากฟื้นสติ ชิออนพบว่าตนรอดชีวิตมาได้ด้วยเลือดที่เหล่าคล็อธเสียสละให้ผนวกกับเลือดของฮาคุเรย์ เพื่อให้ตนเป็นผู้สืบทอดความทรงจำแห่งการต่อสู้อันยาวนานของเหล่าเซนต์แห่งอาเธน่าเคียวโก เคียวโก. หลังจากสงครามศักดิ์สิทธิ์เมื่อ 243 ปีก่อน ชิออนดำรงตำแหน่งเคียวโกต่อจากเซจและฮาคุเรย์ และได้เป็นผู้คัดเลือกให้ซาจิททาเรียส ไอโอลอสสืบทอดตำแหน่งเคียวโกต่อเพื่อเตรียมรับมือกับสงครามศักดิ์สิทธิ์ที่กำลังจะเกิดขึ้น แต่ในระหว่างที่ชิออนกำลังสังเกตการเคลื่อนไหวของดวงดาวเพื่อทำนายโชคชะตาแทนอาธีน่าบนสตาร์ฮิล เจมินี่ ซากะ ก็ได้ปรากฏตัวขึ้นเพื่อสอบถามสาเหตุว่าทำไมชิออนจึงเลือกไอโอลอสสืบทอดตำแหน่งเคียวโกแทนที่จะเป็นตน ชิออนจึงบอกว่าตนสัมผัสความชั่วร้ายที่อยู่ภายในจิตใจของซากะได้ ซากะจึงลงมือสังหารชิออนโดยไม่ทันตั้งตัวสงครามศักดิ์สิทธิ์-เทพเจ้าฮาเดส สงครามศักดิ์สิทธิ์-เทพเจ้าฮาเดส. ชิออนฟื้นคืนชีพอีกครั้งโดยอำนาจของฮาเดส โดยสวมชุดเซอร์พรีสและเป็นผู้นำของเหล่าเซนต์ที่ได้ปฏิญาณตนว่าจะนำศีรษะของอาธีน่าไปให้ฮาเดส ชิออนปรากฏตัวที่ปราสาทแกะขาว ซึ่งแอเรียส มู ทำหน้าที่ดูแลปราสาทอยู่ ชิออนทำให้มูสยบลงได้ในพริบตาและสั่งให้มูไปนำศีรษะของอาธีน่ามา แต่มูปฏิเสธ พร้อมทั้งขัดขวางไม่ให้ใครผ่านไปจากปราสาทแกะขาวได้ ชิออนทำลายท่าคริสตัลวอลล์ของมูอย่างง่ายดายและใช้พลังตรึงมูไม่ให้เคลื่อนไหวได้ ในขณะที่ชิออนกำลังจะลงมือสังหารมูนั้น ท่านผู้เฒ่าก็ได้ปรากฏตัวขึ้น และได้ต่อสู้กับชิออนซึ่งกลับมามีร่างกายเหมือนตอนอายุ 18 อีกครั้งโดยอำนาจของฮาเดส เนื่องจากวัยของท่านผู้เฒ่าที่แก่ชราทำให้การต่อสู้กับชิออนเป็นไปอย่างยากลำบาก และในระหว่างที่ชิออนกำลังจะโจมตีผู้เฒ่าอีกครั้ง ชุดคล็อธไลบร้าก็ได้ปรากฏขึ้น และผู้เฒ่าได้ระเบิดคอสโมจนตนเองกลับมาเป็นวัยหนุ่ม ชิออนโจมตีโดโกด้วยสตาร์ดัสเรโวลูชั่นอีกครั้ง และโดโกสวนกลับด้วยหมัดร้อยมังกรสังหาร แต่เพราะพลังของทั้งคู่ที่มีความเท่าเทียมกันจึงเกิดการระเบิดอย่างรุนแรง และทั้งคู่ได้หายไปจากปราสาทแกะขาว ภายหลังการตายของอาธีน่า ชิออนปรากฏตัวอีกครั้ง ณ เทวสถานเทพีอาธีน่า และได้บอกความจริงว่าเหล่าโกลด์เซนต์ที่ตายไปต้องยอมรับใช้ฮาเดสเพื่อต้องการปลุก "คล็อธแห่งอาธีน่า" เนื่องจากอาธีน่าไม่มีทางชนะฮาเดสได้ถ้าหากปราศจากคล็อธ หลักจากนั้น ชิออนได้ใช้เลือดของอาธีน่าในการคืนชีพให้ชุดคล็อธแห่งอาธีน่าและชุดคล็อธของพวกเซย่าด้วย พร้อมทั้งได้สั่งให้พวกเซย่ามุ่งไปยังปราสาทฮาเดสและนำชุดคล็อธแห่งอาธีน่าไปมอบแก่อาธีน่าให้ได้ จนกระทั่งครบสิบสองชั่วโมงตามเวลาของเหล่าเซนต์ที่ฟื้นชีพมา ชิออนซึ่งกำลังพูดคุยกับโดโกอยู่ที่ปราสาทร้างได้สูญสลายไปภาค lost Canvas ภาค lost Canvas. ชิออนปรากฏตัวครั้งแรกระหว่างฟังการรายงานของฺซิลเวอร์เซนต์ 3คนที่รอดชีวิตมาจากการไปสำรวจการคืนชีพของฮาเดสพร้อมกับโดโก แต่ซิลเวอร์เซนต์ทั้ง 3 คนกลับกลายเป็นสเป็คเตอร์และโจมตีใส่อาธีน่า ชิออนจึงจำใจต้องสังหารทั้งหมดเสีย และไปที่อิตาลีด้วยตนเองพร้อมกับเท็มมะและโดโก ชิออนได้เป็นพยานในการคืนชีพของฮาเดสและจำเป็นต้องล่าถอยกลับมา เมื่อกริฟฟิน ไมนอสบุกมาที่แซงค์ทัวรี่ ชิออนได้เข้ามารับมือกับมีนอสต่อจากพิซิส อัลบาฟีกาทว่าอัลบาฟีกากลับปรากฏตัวอีกครั้งและสละชีพกำจัดมีนอส ชิออนจึงนำศพของอัลบาฟีกาไปประกอบพิธี หลังจากผ่านการต่อสู้ยาวนาน ชิออนและโดโกฝ่าฝืนคำสั่งรวมทัพของชิจิฟอส และติดตามฮาคุเรย์ไปที่ปราสาทฮาเดสในศึกแตกหัก แต่ถูกพาตัวไปยังข้างในปราสาทพร้อมยูสึริฮะด้วยฝีมือฮิปนอส ฮาคุเรย์ช่วยชีวิตทั้งสองและกำจัดฮิปนอสได้ แต่ฮาคุเรย์ถูกอาโรนที่ตื่นในฐานะฮาเดสสังหาร โดโกที่ตามมาช่วยจึงสละชีพเปิดช่องว่างให้ชิออนพาพวกเท็มมะหนีจากปราสาทฮาเดสกลับมายังแซงค์ทัวรี่อย่างปลอดภัย หลังจากนั้นชิออนได้บุกไปที่ลอสท์แคนวาสพร้อมกองทัพอาธีน่า แต่ทั้งกองทัพถูกกับดักของอาโรนจนเหลือเพียง3คนคือ ชิออน เรกูลัสและเท็มมะ ที่เหลือจึงต้องบุกไปที่ลอสท์แคนวาสด้วยความช่วยเหลือของอาเครอน คารอนแต่คารอนกลับเรียกเส้นผมของอาธีน่าเป็นค่าเรือ ซาชาห้ามไม่ให้ชิออนที่กำลังโกรธลงมือพร้อมตัดผมของตนให้ หลังจากนั้นชิออนจึงจัดการกับคารอนทันทีที่ถึงฝั่งและบุกไปที่ปราสาทแห่งดวงดารา ที่ปราสาทวีนัส ชิออนได้พบกับบัลร็อค รูเน่ซึ่งเคยพบกันมาก่อนในสมัยที่ชิออนฝึกวิชาและต่อสู้กัน ชิออนไม่สามารถทำอันตรายรูเน่ได้เลยเพราะรูเน่รรู้ประวัติของชิออนจากบันทึกและส่งชิออนลงไปในนรกโคคิวโทส แต่ชิออนก็ได้ใช้ท่าเซกิชิกิ เท็นเรียวฮะที่ไม่อยู่ในบันทึกของรูเน่เอาชนะรูเน่ได้สำเร็จ แต่หลังจากนั้นชิออนก็ถูกเมฟิสโตเฟเลส โยมะขังไว้ในมาร์เวลลัส รูมขณะบุกต่อไปที่ปราสาทเนปจูน เขาได้รับการช่วยเหลือจากเจมินี่ อัสปูรอสจึงรอดมาได้ ชิออนกับโดโกบุกต่อไปที่ปราสาทฮาเดสและเฝ้าดูศึกตัดสินระหว่างอาโรน เท็มมะและซาชา หลังจากที่เท็มมะเอาชนะอาโรน วิญญาณของฮาเดสได้ตื่นขึ้นมา ชิออนจึงกำจัดวิญญาณของฮาเดสด้วยการสร้างแสงอาทิตย์ขึ้นมาจากโกลด์คล็อธทั้ง12 และทำให้วิญญาณของฮาเดสออกจากร่างของอาโรนได้ หลังจากนั้นชิออนและโดโกจึงกลับมาบนพื้นโลกตามคำสั่งของซาชา และเข้ารับตำแหน่งเคียวโกเพื่อฟื้นฟูแซงค์ทัวรี่และเตรียมรับศึกเทพยุทธ์ในยุคต่อไปท่าไม้ตายท่าไม้ตาย. - คริสตัลวอลล์ (Crystal Wall) - สตาร์ดัสต์เรฟโวลูชั่น (Stardust Revolution) - เซกิชิกิเท็นเรียวฮะ(Sekishiki Ten Ryo Ha)(ภาคลอสท์แคนวาส)</doc>
