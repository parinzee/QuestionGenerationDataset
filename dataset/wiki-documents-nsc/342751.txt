<doc id="342751" url="https://th.wikipedia.org/wiki?curid=342751" title="เจ้าหญิงลิเลียน ดัชเชสแห่งฮัลลันด์">เจ้าหญิงลิเลียน ดัชเชสแห่งฮัลลันด์ เจ้าหญิงลิเลียน ดัชเชสแห่งฮัลลันด์ (; ประสูติ: 30 สิงหาคม ค.ศ. 1915 — สิ้นพระชนม์: 10 มีนาคม ค.ศ. 2013) มีพระนามเมื่อแรกประสูติว่า ลิลเลียน เมย์ เดวีส์ () เป็นพระชายาในเจ้าชายเบร์ติล ดยุกแห่งฮัลลันด์ พระองค์เป็นพระปิตุลานี (อาสะใภ้) ในสมเด็จพระราชาธิบดีคาร์ลที่ 16 กุสตาฟแห่งสวีเดน และเป็นพระมาตุลานี (น้าสะใภ้) ของสมเด็จพระราชินีนาถมาร์เกรเธอที่ 2 แห่งเดนมาร์ก เจ้าหญิงลิเลียนถือเป็นพระบรมวงศานุวงศ์สวีเดนที่มีพระชันษายืนที่สุดในรัชกาล พระองค์สิ้นพระชนม์ลงในปี ค.ศ. 2013 สิริพระชนมายุ 97 พรรษาพระประวัติ พระประวัติ. เจ้าหญิงลิเลียนแห่งสวีเดน ประสูติเมื่อวันที่ 30 สิงหาคม ค.ศ. 1915 ณ เมืองสวอนซี แคว้นเวลส์ สหราชอาณาจักร เป็นธิดาของวิลเลียม จอห์น เดวีส์ และกลาดีส์ แมรี คูร์รัน มีพระขนิษฐาบุญธรรมอีกสองท่านในสวอนซี พระบิดาและพระมารดาของพระองค์เริ่มมีปัญหาระหองระแหงและแยกกันอยู่ตั้งแต่ปี ค.ศ. 1920 จนกระทั่งหย่าร้างกันในปี ค.ศ. 1939 พระองค์มีพระนามเมื่อแรกประสูติว่า ลิลเลียน เมย์ เดวีส์ () ต่อมาพระองค์ได้เปลี่ยนพระนามใหม่ โดยตัดตัว L ไปหนึ่งตัว เป็น ลิเลียน () เมื่อพระองค์เริ่มเข้าวงการนางแบบสมรสสมรสครั้งแรก สมรส. สมรสครั้งแรก. ในปี ค.ศ. 1940 ลิเลียน เดวีส์ได้สมรสกับอิวาน เคร็ก นักแสดงที่เมืองฮอร์เชม เวสต์ซัสเซ็กซ์ จนเมื่อสมัยสงครามโลกครั้งที่ 2 สามีของเธอได้ออกไปพำนักในแอฟริกา นางลิเลียน เคร็กได้ทำงานในโรงงานเพื่อผลิตวิทยุสร้างความบันเทิงสำหรับราชนาวีของสหราชอาณาจักร รวมไปถึงทีโรงพยาบาลสำหรับทหารที่เจ็บป่วยและพักรักษาตัวเสกสมรส เสกสมรส. ในปี ค.ศ. 1943 เธอได้มีปฏิสันถารครั้งแรกกับเจ้าชายเบร์ติล ดยุกแห่งฮัลลันด์ ในกรุงลอนดอนที่งานเลี้ยงค็อกเทลที่เสด็จมาเพื่อเป็นเกียรติในวาระวันเกิดของเธอที่เธอมีอายุ 28 ปี หลังจากการพบกันครั้งนั้นทั้งสองก็รักกัน ตอนนั้นเธอยังมิได้หย่าขาดจากอดีตสามีจนสองปีให้หลังจึงมีการหย่าร้างกับอดีตสามีในปี ค.ศ. 1945 ต่อมาเจ้าชายเบร์ติลก็ได้เป็นผู้สำเร็จราชการแทนพระองค์แทนพระเชษฐาที่สิ้นพระชนม์ในปี ค.ศ. 1947 และทำหน้าที่เป็นผู้สำเร็จราชการให้แก่พระโอรสของพระเชษฐา นั้นคือ สมเด็จพระราชาธิบดีคาร์ลที่ 16 กุสตาฟแห่งสวีเดน ซึ่งขณะนั้นมีทรงพระเยาว์ ทั้งนี้เนื่องจากต้องทำตามกฎมนเทียรบาลว่าด้วยการสืบสันตติวงศ์ (เนื่องจากการเสกสมรสของเจ้าเบร์ติลจะไม่ได้รับการยอมรับ) เจ้าชายเบร์ติลจึงไม่เสกสมรสกับลิเลียนเนื่องจากเขาจะไม่มีสิทธิในการสืบราชบัลลังก์ แต่อย่างไรก็ตามทั้งสองก็ใช้ชีวิตอยู่ด้วยกันอย่างง่าย ๆ และดำรงพระชนม์อย่างรอบคอบร่วมกันโดยไม่เสกสมรสกว่า 30 ปี ในปี ค.ศ. 1946 เจ้าชายเบร์ติลได้ประทับส่วนพระองค์อยู่ในแซงต์มาซีม () ประเทศฝรั่งเศส ซึ่งขณะนั้นสมเด็จพระราชาธิบดีคาร์ลที่ 16 กุสตาฟแห่งสวีเดน เจริญพระชันษาสามารถปกครองประเทศได้โดยพระองค์เองแล้ว และได้มีพระบรมราชานุญาตให้เจ้าชายเบร์ติลสามารถเสกสมรสกับลิเลียนผู้เป็นสตรีสามัญชนได้ โดยทั้งคู่ได้เสกสมรสเมื่อวันที่ 7 ธันวาคม ค.ศ. 1976 ณ โบสถ์ภายในพระราชวังดรอตต์นิงโฮล์มพระสวามีสิ้นพระชนม์ พระสวามีสิ้นพระชนม์. เจ้าชายเบร์ติล สิ้นพระชนม์เมื่อวันที่ 5 มกราคม ค.ศ. 1997 ณ พระตำหนักส่วนพระองค์ ซึ่งเจ้าหญิงลิเลียนประทับอยู่ที่นั้นด้วย หลังจากการสิ้นพระชนม์ของสวามีพระองค์ก็ปฏิบัติพระกรณียกิจเป็นตัวแทนของพระบรมวงศานุวงศ์ตลอดมา พระองค์ได้อุปถัมภ์องค์กรต่าง ๆ จำนวนมาก และเป็นสมาชิกกิตติมศักดิ์กลุ่มองค์กรและสมาคมต่าง ๆปลายพระชนม์และการสิ้นพระชนม์ ปลายพระชนม์และการสิ้นพระชนม์. ในปี ค.ศ. 2000 เจ้าหญิงลิเลียนทรงนิพนธ์อัตชีวประวัติระหว่างพระองค์กับเจ้าชายเบร์ติล และในปัจจุบันเจ้าหญิงลิเลียนถือเป็นพระบรมวงศานุวงศ์ที่มีพระชนมายุสูงที่สุด จนในเดือนสิงหาคม ค.ศ. 2008 พระองค์ทรงลื่นล้มจนกระดูกพระโสภี (สะโพก) แตกภายในอพาร์ตเมนต์ของพระองค์ และในเดือนกุมภาพันธ์ ค.ศ. 2009 ได้มีการประกาศเกี่ยวกับการประชวรของพระองค์ จนท้ายที่สุดในวันที่ 3 มิถุนายน ค.ศ. 2010 ได้มีการประกาศว่าพระองค์ประชวรด้วยโรคอัลไซเมอร์ ทำให้ไม่สามารถปรากฏพระองค์ต่อสาธารณชนอีกต่อไป พระองค์ได้ใช้ชีวิตในบั้นปลายพระชนม์ในวิลลาโซลบักเคิน พระตำหนักเดิมของเจ้าชายเบร์ติลที่ยูการ์เดนโดยมีนางพยาบาลคอยถวายการดูแล 3 คน เจ้าหญิงลิเลียน ดัชเชสแห่งฮัลลันด์ สิ้นพระชนม์เมื่อวันที่ 10 มีนาคม ค.ศ. 2013 ที่กรุงสตอกโฮล์ม ประเทศสวีเดน สิริพระชนมายุ 97 พรรษา การนี้ทางสำนักพระราชวังของสวีเดนมิได้ประกาศถึงสาเหตุของการสิ้นพระชนม์ ซึ่งก่อนหน้านี้เจ้าหญิงลิเลียนทรงทนทุกข์ทรมานจากอัลไซเมอร์และพระพลานามัยที่ย่ำแย่มานาน พระราชพิธีปลงพระศพถูกจัดขึ้นเมื่อวันที่ 16 มีนาคมปีเดียวกันนั้น และได้มีการถ่ายทอดสดผ่านช่อง SVT ของสวีเดน การนี้สมเด็จพระราชาธิบดีคาร์ล กุสตาฟที่ 16 และสมเด็จพระราชินีซิลเวีย พร้อมด้วยพระบรมวงศานุวงศ์สวีเดน ได้แก่ เจ้าหญิงมาร์กาเรธา, เจ้าหญิงบิร์กิตตา, เจ้าหญิงเดซีเร, เจ้าหญิงคริสตินา, มกุฎราชกุมารีวิกตอเรีย, เจ้าชายคาร์ล ฟิลิป, เจ้าหญิงมาเดอลีน และเจ้าชายดาเนียล ในการนี้เจ้าหญิงอัสตริด เชื้อพระวงศ์นอร์เวย์ได้เสด็จมาร่วมในพระราชพิธีดังกล่าวด้วยพระเกียรติยศพระอิสริยยศพระเกียรติยศ. พระอิสริยยศ. - นางสาวลิลเลียน เมย์ เดวีส์ (30 สิงหาคม ค.ศ. 1915 — ไม่มีข้อมูล ) - นางสาวลิเลียน เมย์ เดวีส์ (ไม่มีข้อมูล — ค.ศ. 1940) - นางอีวาน เคร็ก (ค.ศ. 1940 — ค.ศ. 1945) - นางลิเลียน เมย์ เคร็ก (ค.ศ. 1945 — 7 ธันวาคม ค.ศ. 1976) - เจ้าหญิงลิเลียนแห่งสวีเดน ดัชเชสแห่งฮัลลันด์ (7 ธันวาคม ค.ศ. 1976 — 10 มีนาคม ค.ศ. 2013)เครื่องราชอิสริยาภรณ์เครื่องราชอิสริยาภรณ์. - เดนมาร์ก : เครื่องราชอิสริยาภรณ์แห่งช้าง - ไอซ์แลนด์ : เครื่องราชอิสริยาภรณ์แห่งเหยี่ยว (26 ตุลาคม ค.ศ. 1981) - สวีเดน : เครื่องราชอิสริยาภรณ์ดาวเหนือ (1976) - สวีเดน : เครื่องราชอิสริยาภรณ์เซราฟิม - สวีเดน : เครื่องราชอิสริยาภรณ์พระราชวงศ์ประจำรัชกาลกษัตริย์คาร์ลที่ 16 กุสตาฟแห่งสวีเดน (1976) - สวีเดน : เหรียญกาญจนาภิเษกกษัตริย์คาร์ลที่ 16 กุสตาฟ (30 เมษายน ค.ศ. 1996) - เยอรมัน : เครื่องรัฐอิสริยาภรณ์แห่งสหพันธรัฐเยอรมนี - นอร์เวย์ : เครื่องรัฐอิสริยาภรณ์เซนต์โอลาฟแห่งราชวงศ์นอร์เวย์ (1992) - ลัตเวีย : เครื่องรัฐอิสริยาภรณ์ดาวสามดวง ชั้นที่ 2 - ลิทัวเนีย : เครื่องรัฐอิสริยาภรณ์แกรนด์ดยุกเจดีมินัสแห่งลิทัวเนีย (21 พฤศจิกายน 1995) - จอร์แดน : เครื่องราชอิสริยาภรณ์ดาราแห่งจอร์แดน (2003) - ญี่ปุ่น : เครื่องราชอิสริยาภรณ์รัตนมงกุฎ (2000) - โปรตุเกส : เครื่องรัฐอิสริยาภรณ์แห่งพระคริสต์ - สเปน : เครื่องราชอิสริยาภรณ์อีซาเบลลาชาวคาทอลิก (15ตุลาคม ค.ศ. 1979) - เอสโตเนีย : เครื่องรัฐอิสริยาภรณ์เทร์รามาเรียนา ชั้นที่ 1 (11 กันยายน ค.ศ. 1995)</doc>
