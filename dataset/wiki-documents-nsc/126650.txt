<doc id="126650" url="https://th.wikipedia.org/wiki?curid=126650" title="ทรัย">ทรัย ทรัย () เป็นกลุ่มดนตรีสัญชาติไทย เริ่มก่อตั้งวงในปี 2520ประวัติ ประวัติ. สมภพ (อ๊อด) สายัณห์กุล กับ มือเบส เริงรัก สัตยวินิจ ซึ่งคุ้นเคยกันมาแต่เด็ก ๆ จนโต ไปเรียนดนตรีที่สยามกลการด้วยกัน และคิดจะตั้งวงดนตรีขึ้นมาตระเวนเล่นตามงานต่าง ๆ เหมือนกับอย่างที่รุ่นพี่ ๆ เขาทำสำเร็จกันมาแล้วบ้าง เริงรัก จึงไปชักชวนเพื่อนฝูงซึ่งเรียนอยู่ดัวยกันที่ พาณิชยการธนบุรี มาได้ทั้งหญิงและชาย และทุกคนมีความสามารถเล่นเครื่องดนตรีกับร้องเพลงแตกต่างกันไป รวมสมาชิกแล้วได้ 8 คน จึงซักซ้อมกันเป็นประจำ เพื่อตระเวนไปเล่นตามงานปาร์ตี้ต่าง ๆ ของเพื่อน ๆ และงานจ้างสมาชิกสมาชิก. - 1. สมภพ สายัณห์กุล (อ๊อด) กีตาร์ คอร์ด / ร้อง - 2. เริงรัก สัตยวินิจ (ปี๊ด) เบสส์ - 3. จตุพร ศิริเบญจวรรณ(ต๋อย) คีย์บอร์ด - 4. พี่เอ๋ กีตาร์โซโล่ - 5. เจต กลอง - 6. ประสพสันต์ อัคคโกศล (อุ๋ย) แซ็กโซโฟน - 7. พีระพล วีระโยธิน (แป๊ก) ทรอมโบน /รอ้ง - 8. สิณี โอเรนเซีย (ต้อย) ร้องนำ และใช้ชื่อว่า ทรัย (TRY) ซึ่งมีความหมายว่า ความพยายาม และทุกคนยึดถือคุณสมบัติประจำตัวที่จะร่วมมือร่วมใจกัน และลงมติใช้ชื่อตรงกับวันที่ 25 กันยายน 2520- ทรัยเข้าไปออดิชั่นเพื่อเล่นประจำที่โรงแรมคอนติเนนตัลเล่นได้หนึ่งปี ก็ย้ายไป มิวสิกวิลล่าคลับ ปี - กว่า จากนั้นก็ย้ายไปเล่นประจำที่โรงแรมเอเชีย ราชเทวี - จากกาลเวลาที่แปรเปลี่ยนไป วิถีทางของสมาชิกบางคนก็ในวงก็มีอันต้องแยกย้ายกันเพื่อหาอุดมการ์ของตนเอง- สมาชิกของวงจึงมีการปรับเปลี่ยนอยู่หลายคนจนมาถึงยุคที่เรียกได้ว่ายุคทองของวงเลยทีเดียว โดยสมาชิกในยุคนั้นได้แก่ - 1. สมภพ สายัณห์กุล (อ๊อด) กีตาร์ คอร์ด /ร้อง - 2. เริงรัก สัตยวินิจ (ปี๊ด) เบสส์ - 3. จตุพร ศิริเบญจวรรณ (ต๋อย) คีย์บอร์ด - 4. ประสาน ตันติสัจจธรรม (สาน) กีตาร์โซโล่ - 5. ตุ้ม (จำชื่อไม่ได้) กลอง - 6. ประเสริฐ บุญญาธิฐานมงคล (เสริฐ) แซ็กโซโฟน/ร้อง - 7. พีระพล วีระโยธิน (แป๊ก) ทรอมโบน /รอ้งการศึกษา การศึกษา. ปี 2523 ทรัยตั้งโครงการ "ดนตรีมีแต่ความบริสุทธิ์" โดยทางวงตระเวนเล่นในสถาบันการศึกษาฟรี เป็นเวลา 1 เดือน นับแต่ช่วงเปิดเทอมแรก ทั้งนี้เพื่อให้นักเรียนนักศึกษามีโอกาสได้ชมการแสดงของวง โครงการได้รับการตอบรับเป็นอย่างดี ทางวงจึงจัดโครงการนี้อีกครั้งในปีถัดมา และทรัยได้รับรางวัลวงดนตรีส่งเสริมเยาวชนดีเด่นจากสำนักนายกรัฐมนตรีจากโครงการนี้ ต่อมาได้ย้ายไปเล่นประจำที่ แองเจิ้ลคลับการเล่นคอนเสิร์ต การเล่นคอนเสิร์ต. ในช่วงห้าปี (2520-25) ที่ทรัยตะเวนเล่นไปตามสถานที่ต่าง ๆ ทำให้มีแฟนเพลงประจำที่เป็นกลุ่มเป็นก้อน ทางวงจึงจัดตั้งแฟนคลับเพื่อใช้เป็นศูนย์กลางในการสื่อสารข่าวคราวความเป็นไปของกิจกรรมต่าง ๆ ภายในระยะเวลาหนึ่งปีมีสมาชิกแฟนคลับทั้งสิ้นเกือบห้าพันคนผลงานเพลง ผลงานเพลง. ทรัยบันทึกเสียงอัลบั้มเพลงไทยครั้งแรกที่ห้องอัดเสียงทอง เมื่อมาสเตอร์เทปเสร็จสมบูรณ์ทางวงได้ขายสิทธิ์ในการขายให้กับบริษัทเทปแห่งหนึ่ง แต่เกิดปัญหาทำให้ไม่สามารถออกจำหน่ายได้ ภายหลังทรัยต้องเจรจาซื้อสิทธิ์กลับคืนจากบริษัทดังกล่าว แล้วนำมาสเตอร์กลับมาแก้ไขใหม่หมด โดยแก้ไขที่ห้องอัดศรีสยามเสร็จสิ้นในเดือนกรกฎาคม 2526 และออกขายได้ในเดือนสิงหาคม ชื่ออัลบั้มชุด "สาววัยรุ่น"</doc>
