<doc id="882679" url="https://th.wikipedia.org/wiki?curid=882679" title="เพรดนิโซโลน">เพรดนิโซโลน เพรดนิโซโลน (Prednisolone) เป็นยาสเตอรอยด์สำหรับรักษาภูมิแพ้, การอักเสบ, โรคภูมิต้านตนเอง และโรคมะเร็ง นอกจากนี้ บางครั้งมีการนำยานี้ไปใช้ในการรักษาต่อมหมวกไตทำงานไม่เพียงพอ, แคลเซียมในเลือดสูง, ข้ออักเสบรูมาตอยด์, ผิวหนังอักเสบ, ดวงตาอักเสบ, โรคหืด, โรคปลอกประสาทเสื่อมแข็ง สามารถรับยานี้ได้โดยการรับประทาน, ฉีดเข้าหลอดเลือดดำ, ครีมทาผิวหนัง หรือโดยการหยอดตา อาการข้างเคียงทั่วไปจากการใช้ยาในระยะสั้นได้แก่คลื่นไส้และอ่อนเพลีย ส่วนในระดับรุนแรงได้แก่การเป็นโรคทางจิตเวชซึ่งเกิดขึ้นกับผู้ป่วยราว 5% อาการข้างเคียงทั่วไปจากการใช้ยาในระยะยาวได้แก่โรคกระดูกพรุน, อ่อนล้า, การอักเสบจากเชื้อราแคนดิดา ตลอดจนผิวหนังเป็นรอยง่าย ยานี้ปลอดภัยสำหรับสตรีมีครรภ์หากใช้ในระยะสั้น การใช้ยาในระยะยาวอาจส่งผลต่อทารกในครรภ์ เพรดนิโซโลนถูกค้นพบและได้รับการอนุมัติให้ใช้ในการแพทย์ในปีค.ศ. 1955 เป็นยาในบัญชียาหลักขององค์การอนามัยโลก ปัจจุบันมีวางจำหน่ายเป็นยาสามัญ ราคาจำหน่ายในประเทศไทยอยู่ที่ราว 12-15 บาทต่อหนึ่งเม็ดขนาด 5 มิลลิกรัม</doc>
