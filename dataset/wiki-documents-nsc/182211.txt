<doc id="182211" url="https://th.wikipedia.org/wiki?curid=182211" title="สหพันธ์มวยภาคตะวันออกไกลและแปซิฟิก">สหพันธ์มวยภาคตะวันออกไกลและแปซิฟิก สหพันธ์มวยภาคตะวันออกไกลและแปซิฟิก (; ชื่อย่อ: OPBF) ก่อตั้งเมื่อ พ.ศ. 2498 และเข้าเป็นสมาชิกของสภามวยโลก (WBC) ใน พ.ศ. 2506 สมาชิกของ OPBF ได้แก่ ออสเตรเลีย ฟิจิ กวม ฮาวาย ฮ่องกง อินโดนีเซีย ญี่ปุ่น เกาหลีใต้ มองโกเลีย นิวซีแลนด์ ฟิลิปปินส์ กลุ่มประเทศ USSR ไต้หวัน ซามัว ไทย และตองกา สำนักงานใหญ่อยู่ที่ออสเตรเลียประวัติ ประวัติ. ในระยะเริ่มแรกของมวยสากลในทวีปเอเชียยังไม่มีการชิงแชมป์ระดับภูมิภาคที่เป็นทางการ มีบันทึกของสภามวยโลกระบุว่ามีการแข่งขันชิงแชมป์มวยสากลภาคตะวันออกเป็นครั้งแรกเมื่อ พ.ศ. 2495 โดยแฟลซ อีลอสเด้ ชนะ ฮิโรชิ โอริคูชิได้ครองแชมป์รุ่นไลท์เวท ในเดือนพฤศจิกายนปีเดียวกัน ลาร์รี่ บาตาน (ฟิลิปปินส์) ชนะ อากิโยชิ อกาซาว่า (ญี่ปุ่น) ได้ครองแชมป์รุ่นเฟเธอร์เวท อย่างไรก็ตาม ยังไม่มีการรับรองตำแหน่งแชมป์อย่างเป็นทางการจนกระทั่งมีการจัดตั้งสถาบันมวยแห่งแรกในเอเชียเมื่อ 27 ตุลาคม พ.ศ. 2497 ในชื่อสหพันธ์มวยภาคตะวันออกไกล (OBF) ที่โตเกียวจากการประชุมของตัวแทนจากญี่ปุ่น (ยาชิโยะ มานาเบะ) ฟิลิปปินส์ (อัลเฟรโด กุยโดเต) และไทย (พร พาณิชภักดี) ประธานของ OBF คนแรกคือมานูเอล นีโตจากฟิลิปปินส์ ผลจากการประชุมครั้งนี้ได้จัดให้มีการชกเป็นมหกรรมของแชมป์ภาคตะวันออกที่มะนิลาเมื่อ 3 และ 7 ธันวาคม พ.ศ. 2498 ผู้ได้ครองแชมป์ในครั้งนั้นได้แก่- รุ่นฟลายเวท แดนนี่ คิด - รุ่นแบนตัมเวท เกอิชิ โมโมโร่ - รุ่นเฟเธอร์เวท ชิเกจิ คาเนโอะ - รุ่นไลท์เวท ลีโอ อลอนโซ่ - รุ่นเวลเตอร์เวท สมเดช ยนตรกิจ - รุ่นมิดเดิลเวท ฮาชิโร ทัตสุมิ การประชุมของ OBF ครั้งแรกจัดขึ้นเมื่อเดือนพฤศจิกายน พ.ศ. 2500 โดยมีตัวแทนจากไทย ญี่ปุ่น ฟิลิปปินส์และสมาชิกใหม่คือเกาหลีใต้เข้าร่วม จำนวนสมาชิกได้เพิ่มขึ้นเรื่อย ๆ จน พ.ศ. 2520 ออสเตรเลียเข้าเป็นสมาชิกและเปลี่ยนชื่อเป็น OPBF เพื่อรวมภูมิภาคแปซิฟิกตอนใต้เข้ามาด้วย จนมีสมาชิก 16 ประเทศในปัจจุบัน</doc>
