<doc id="221432" url="https://th.wikipedia.org/wiki?curid=221432" title="วาสนา นาน่วม">วาสนา นาน่วม วาสนา นาน่วม (ชื่อเล่น: เล็ก) ผู้สื่อข่าวสายทหารหนังสือพิมพ์บางกอกโพสต์ และ โพสต์ทูเดย์ ผู้เขียนหนังสือชุดลับ ลวง พราง และผู้ดำเนินรายการวิทยุ “ลับ ลวง พราง” ทางโมเดิร์นเรดิโอ เอฟเอ็ม 100.5 เมกะเฮิร์ตซ์ ในหมู่ของผู้ที่ศึกษาด้านการทหาร ชื่อของ วาสนา นาน่วม นั้นเป็นที่รู้จักกันดี เพราะเป็นผู้ที่มีข่าวคราวจากการสอบถามไปยังนายทหารระดับสูงหลายครั้งประวัติ ประวัติ. วาสนา เกิดเมื่อ16 มกราคม พ.ศ. 2512 ที่อำเภอปากเกร็ด จังหวัดนนทบุรี เป็นบุตรสาวคนที่ 9 จากจำนวนพี่น้องทั้งสิ้น 10 คน ของประพันธ์ และพิไลสรรพ์ นาน่วม ในวัยเด็ก ชอบเล่นซุกซนกับพี่ ๆ หรือเพื่อนๆ ที่เป็นผู้ชาย มากกว่าจะเล่นกับผู้หญิงด้วยกัน จนถูกให้ฉายาว่า หญิงเหล็ก เนื่องจากบิดาเป็นข้าราชการตำแหน่งสมุห์บัญชีประจำอำเภอต่างๆ จึงทำให้ช่วงประถมศึกษา ต้องย้ายโรงเรียนหลายครั้ง จากนั้นจึงมาจบการศึกษาระดับมัธยมต้นจากโรงเรียนสวนกุหลาบวิทยาลัย นนทบุรี มัธยมปลายสายศิลป์-ภาษาอังกฤษ-ฝรั่งเศส โรงเรียนสาธิตมหาวิทยาลัยราชภัฏสวนสุนันทา และเข้ารับพระราชทานปริญญาบัตรวารสารศาสตรบัณฑิต (หนังสือพิมพ์และสิ่งพิมพ์; เกียรตินิยมอันดับสอง) จากมหาวิทยาลัยธรรมศาสตร์และปริญญาโท รัฐศาสตร์ การเมืองการปกครอง มหาวิทยาลัยธรรมศาสตร์ พ.ศ. 2543งานสื่อมวลชน งานสื่อมวลชน. เริ่มต้นการเป็นสื่อมวลชน ขณะกำลังศึกษาชั้นปีที่ 3 โดยเข้าเป็นผู้สื่อข่าวฝึกงานในสายทหาร กับหนังสือพิมพ์เดลินิวส์ ในยุคที่พลเอก ชวลิต ยงใจยุทธ เป็นผู้บัญชาการทหารบก ต่อมา เมื่อกำลังศึกษาชั้นปีที่ 4 เข้าฝึกงานข่าวสายทหาร ของหนังสือพิมพ์แนวหน้า พร้อมกับทำสารนิพนธ์ในหัวข้อ ปร.42 กับการสั่งปิดหนังสือพิมพ์แนวหน้า ต่อมา เมื่อวันที่ 23 กุมภาพันธ์ พ.ศ. 2534 คณะรักษาความสงบเรียบร้อยแห่งชาติ (รสช.) รัฐประหาร ยึดอำนาจจากรัฐบาลพลเอก ชาติชาย ชุณหะวัณ หลังจากนั้น มีประกาศ รสช. ฉบับที่ 14 ที่มีลักษณะคล้ายการนำประกาศคณะปฏิรูปการปกครองแผ่นดิน ฉบับที่ 42 พุทธศักราช 2519 (ปร.42) ที่ว่าด้วยการจำกัดสิทธิเสรีภาพสื่อมวลชน กลับมาบังคับใช้อีกครั้ง หลังจากที่รัฐบาลพลเอกชาติชายได้ยกเลิกไปเมื่อปี พ.ศ. 2533 จากนั้น ในเหตุการณ์พฤษภาทมิฬ ในเดือนพฤษภาคม พ.ศ. 2535 วาสนาได้รับหน้าที่ให้เข้าไปทำข่าว จนสามารถรับรู้ความรู้สึกของทุกฝ่าย ไม่ว่าจะเป็นกองกำลังทหาร หรือมวลชนผู้ประท้วง ต่อมา เข้าเป็นผู้สื่อข่าวสายทหาร กับหนังสือพิมพ์ เดอะ เนชั่น ตั้งแต่ พ.ศ. 2539 เป็นผู้สื่อข่าวสายความมั่นคงและทหาร กับหนังสือพิมพ์ บางกอกโพสต์ จนถึงปัจจุบันผลงานหนังสือ ผลงานหนังสือ. หลังจากที่ คณะปฏิรูปการปกครองในระบอบประชาธิปไตยอันมีพระมหากษัตริย์ทรงเป็นประมุข (คปค.) รัฐประหาร เมื่อวันที่ 19 กันยายน พ.ศ. 2549 วาสนาเขียนหนังสือ เส้นทางเหล็ก พล.อ.สุรยุทธ์ จุลานนท์ นายกรัฐมนตรีคนที่ 24 ซึ่งเป็นชีวประวัติของ พลเอกสุรยุทธ์ จุลานนท์ อดีตนายกรัฐมนตรี ซึ่งได้รับจากแต่งตั้งจาก คมช. จนกลายเป็นหนังสือติดอันดับขายดี ในงานสัปดาห์หนังสือแห่งชาติ ประจำปี พ.ศ. 2549 จากนั้น ในต้นปี พ.ศ. 2551 หลังรัฐบาล พลเอก สุรยุทธ์ หมดวาระลง วาสนาก็ออกหนังสือ ลับ ลวง พราง ปฏิวัติปราสาททราย (สำนักพิมพ์มติชน) ซึ่งเป็นการเปิดเผยถึง เบื้องลึกเบื้องหลังของการรัฐประหาร 19 กันยายน ซึ่งได้ข้อมูลจากการสัมภาษณ์ พลเอก สนธิ บุญยรัตกลิน ประธานคณะมนตรีความมั่นคงแห่งชาติ (คมช.) และนายทหารที่เกี่ยวข้อง ซึ่งก็เป็นหนังสือติดอันดับขายดีเช่นเดียวกัน ต่อมา เมื่อต้นปี พ.ศ. 2552 วาสนาเขียนหนังสือออกมาสองเล่ม คือ ลับ ลวง พราง ภาคพิสดาร เป็นเรื่องความเชื่อด้านไสยศาสตร์ของนายทหารใน คมช. และ ลับ ลวง พราง ภาค 2 ซ่อนรูปปฏิวัติ หัก ‘เหลี่ยม’ โหด ซึ่งมีเรื่องราวต่อเนื่องจากเล่ม 1 โดยเรียบเรียงข้อมูลจากการสัมภาษณ์ พลเอก อนุพงษ์ เผ่าจินดา ผู้บัญชาการทหารบก และนายทหารที่เกี่ยวข้อง ส่งผลให้คำว่า ลับ ลวง พราง กลายเป็นคำศัพท์ทางการเมือง ที่หมายถึง การเก็บความลับ ล่อลวง และอำพราง เพื่อไม่ให้ฝ่ายตรงข้ามรับรู้ความคิดของตนรายการวิทยุ รายการวิทยุ. ตั้งแต่วันที่ 7 มิถุนายน พ.ศ. 2551 สำนักข่าวไทย บมจ.อสมท ได้เชิญให้วาสนาเป็นผู้ดำเนินรายการวิทยุ ลับ ลวง พราง ที่เธอจะเป็นผู้สัมภาษณ์นายทหารคนสำคัญ ที่กำลังเป็นที่สนใจ หรือกำลังตกเป็นข่าวในแวดวงการทหาร และการเมืองไทย ออกอากาศทุกวันเสาร์ เวลา 08.10-09.30 น. ทางสถานีวิทยุ อสมท โมเดิร์น เรดิโอ เอฟเอ็ม 100.5 เมกะเฮิร์ตซ์กรณีพลเอก สุรยุทธ์ จุลานนท์ กรณีพลเอก สุรยุทธ์ จุลานนท์. ในวันที่ 19 ธันวาคม พ.ศ. 2552 ในรายการลับ ลวง พราง ที่เธอจัดเป็นนั้นได้เปิดเทปบันทึกเสียงคำให้สัมภาษณ์ของพลเอก สุรยุทธ์ จุลานนท์ สาวประเภทสอง โดยมีเนื้อหาว่า พลเอกสุรยุทธ์นั้นพร้อมประกาศเป็นรสนิยมทางเพศ อย่างเป็นทางการ</doc>
