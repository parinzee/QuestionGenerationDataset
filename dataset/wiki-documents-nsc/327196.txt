<doc id="327196" url="https://th.wikipedia.org/wiki?curid=327196" title="ปกรณัมแหวนแห่งนิเบลุงเกน">ปกรณัมแหวนแห่งนิเบลุงเกน ปกรณัมแหวนแห่งนิเบลุงเกน (; ) เป็นปกรณัมชุดของริชาร์ด วากเนอร์ คีตกวีชาวเยอร์มัน ที่ใช้เวลาแต่งถึง 26 ปี ตั้งแต่ ค.ศ. 1848 ถึง 1874 โดยมีเค้าโครงเรื่องมาจากตำนานเทพเจ้านอร์ส และนิทานปรัมปราของชาวเบอร์กันดี ประกอบด้วยอุปรากรจำนวน 4 เรื่อง ซึ่งผู้แต่งระบุว่าเป็นอุปรากรไตรภาค และอีกหนึ่งบทนำ ได้แก่- Das Rheingold (The Rhine Gold) - Die Walküre (The Valkyrie) - Siegfried - Götterdämmerung (The Twilight of the Gods) ปกรณัมแหวนแห่งนิเบลุงเกน มีเนื้อเรื่องกล่าวถึงเรื่องราวของคนแคระเผ่านิเบลุงกับแหวนวิเศษ, ตำนานวาลคิรี, โศกนาฏกรรมของซิกฟรีดกับบรุนฮิลด์ บางครั้งปกรณัมชุดนี้ อาจเรียกสั้นๆ เพียงว่า "ปกรณัมแหวน" (The Ring Cycle หรือ Wagner's Ring หรือ The Ring) ดนตรีจากช่วงโหมโรง และฉากที่ 1 ("Hojotoho! Heiaha") ขององก์ที่ 3 จากอุปรากรเรื่องที่ 2 ในปกรณัมชุด คือ Die Walküre มีท่วงทำนองที่ได้รับความนิยม มีชื่อเรียกว่า "ไรด์ออฟเดอะวาลคิรี" (; ) ออกบรรเลงครั้งแรกเมื่อ ค.ศ. 1870 ที่มิวนิก เป็นตอนที่เหล่าวาลคิรี พี่สาวของบรุนฮิลด์ สี่ตัวบินรวมกลุ่มกัน ดนตรีท่อนนี้เป็นที่นิยมนำมาบรรเลงซ้ำในวัฒนธรรมสมัยนิยม เช่น นำไปบรรเลงประกอบภาพยนตร์เงียบ เดอะ เบิร์ธ ออฟ อะ เนชั่น ในปี ค.ศ. 1915 และฉากเฮลิคอปเตอร์ของกองทัพสหรัฐโจมตีหมู่บ้านเวียดกงในภาพยนตร์ อะโพคาลิปส์นาว ในปี ค.ศ. 1979</doc>
