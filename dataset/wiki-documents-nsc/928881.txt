<doc id="928881" url="https://th.wikipedia.org/wiki?curid=928881" title="พลยุทธ อังกินันทน์">พลยุทธ อังกินันทน์ นายพลยุทธ อังกินันทน์ ปัจจุบันดำรงตำแหน่งรองนายกเทศมนตรีเมืองเพชรบุรี, ประธานสหกรณ์เครดิตยูเนี่ยนชุมชนเมืองเพชรบุรี และกรรมการผู้จัดการ บริษัท ชะอำธารทิพย์ จำกัดประวัติ ประวัติ. นายพลยุทธ อังกินันทน์ (ชื่อเล่น: เปี๊ยบ, เกิดวันที่ 21 กันยายน พ.ศ. 2517) สัญชาติไทย เชื้อชาติไทย นับถือศาสนาพุทธ ได้บรรพชาอุปสมบทเมื่ออายุ 29 ปี สำเร็จการศึกษาระดับปริญญาโท สาขาบริหารภาครัฐ และเอกชน จาก สถาบันบัณฑิตพัฒนบริหารศาสตร์ (NIDA) นายพลยุทธ อังกินันทน์เป็นบุตรของ นายยุทธ อังกินันทน์ อดีตรัฐมนตรีช่วยว่าการกระทรวงเกษตร และสหกรณ์ กับ นางบุปผา อังกินันทน์ (รอบรู้) อดีตนายกเทศมนตรีเทศบาลเมืองเพชรบุรี (5 สมัย ติดต่อกัน) เป็นบุตรคนที่ 4 ของพี่น้องทั้งหมด 6 คนการศึกษา การศึกษา. นายพลยุทธ อังกินันทน์ได้ศึกษาที่โรงเรียนอรุณประดิษฐจังหวัดเพชรบุรีในระดับอนุบาลศึกษาชั้นปีที่ 1 จนถึงระดับประถมศึกษาชั้นปีที่ 2  ต่อมาได้ย้ายไปศึกษาต่อที่ โรงเรียนวชิราวุธวิทยาลัย จังหวัดกรุงเทพมหานครตั้งแต่ระดับประถมศึกษาชั้นปีที่ 3 ถึง ระดับมัธยมศึกษาชั้นปีที่ 1 แต่เนื่องจากโรงเรียนวชิราวุธวิทยาลัย เป็นโรงเรียนประจำ และในขณะที่นายพลยุทธ อังกินันทน์ศึกษาอยู่ เกิดความคิดถึงบ้านจึงย้ายกลับมาศึกษาต่อที่ โรงเรียนพรหมานุสรณ์จังหวัดเพชรบุรี ในระดับมัธยมศึกษาชั้นปีที่ 2 ต่อมา ได้ไปศึกษาต่อที่ โรงเรียน All Saints' College เมือบัธเธิส์ท (Bathurst) รัฐนิวเซาท์เวลส์ (New South Wales) ประเทศออสเตรเลีย (Australia) ตั้งแต่ระดับมัธยมศึกษาชั้นปีที่ 3 จนกระทั่งจบระดับมัธยมศึกษาชั้นปีที่ 6 (Year 9 - 12) ในเวลาต่อมาพี่สาวของนายพลยุทธ  อังกินันทน์กำลังจะไปศึกษาต่อที่รัฐฟลอริดา ทางบ้านจึงอยากให้ไปศึกษาต่อด้วยกัน นายพลยุทธ อังกินันทน์ จึงได้ย้ายไปศึกษาต่อ ณ The Art Institute of Fort Lauderdale, เมืองฟอร์ตลอเดอร์เดล รัฐฟลอริดา (Florida) ประเทศสหรัฐอเมริกา (United States of America) สาขาออกแบบผลิตภัณฑ์อุตสาหกรรม (Industrial Design) สำเร็จการศึกษาเมื่อปี พ.ศ.2541 ในระดับปริญญาตรี หลังจากสำเร็จการศึกษาจึงได้กลับมาประเทศไทย เมื่อทำงานได้ระยะหนึ่งจึงได้ศึกษาต่อในระดับปริญญาโท ณ สถาบันบัณฑิตพัฒนบริหารศาสตร์ (NIDA) เขตบางกะปิ จังหวัดกรุงเทพมหานคร สาขาบริหารภาครัฐ และเอกชน (Master of Public and Private) สำเร็จการศึกษาเมื่อปี พ.ศ.2547การทำงาน การทำงาน. หลังจากที่นายพลยุทธ อังกินันทน์สำเร็จการศึกษระดับปริญญาตรี ได้เริ่มทำงานที่ บริษัท เพชรบุรีธารทิพย์ จำกัด ในตำแหน่งผู้จัดการฝ่ายพัฒนา และการตลาดในปี พ.ศ.2542 อีกไม่กี่เดือนต่อมานายพลยุทธ อังกินันทน์ได้รับตำแหน่งเป็นสมาชิกสภาเทศบาลเมืองเพชรบุรี ในปี พ.ศ.2544 ได้เริ่มดำเนินกิจการฟาร์มโคนม ที่ ต.สองพี่น้อง อ.แก่งกระจาน จ.เพชรบุรี ในปี พ.ศ.2546 ได้เปิดกิจการร้านอาหารชื่อ “คุณปู่คาวบอย”ในตลาดเพชรไพบูลย์พลาซ่า จังหวัดเพชรบุรี ต่อมาในปี พ.ศ.2547 ได้รับแต่งตั้งให้ดำรงตำแหน่งเลขานุการนายกเทศมนตรีเมืองเพชรบุรี ในปีพ.ศ.2549 ได้ก่อตั้งบริษัท ชะอำธารทิพย์ จำกัดที่ ต.ชะอำ อ.ชะอำ จ.เพชรบุรี ซึ่งซื้อต่อจาก บริษัท เพชรบุรีชะอำธารทิพย์ จำกัด และเปลี่ยนชื่อเป็น “บริษัท ชะอำธารทิพย์ จำกัด” ในปี พ.ศ.2551ได้ตำแหน่งรองนายกเทศมนตรีเมืองเพชรบุรี และในปีเดียวกันนั้น ได้ดำรงตำแหน่งประธานชมรมกอล์ฟเพชรบุรี จนถึงปัจจุบันเช่นกัน  นอกจากนายพลยุทธ อังกินันทน์จะดำเนินกิจการต่าง ๆ และดำรงตำแหน่งในเทศบาลเมืองเพชรบุรีแล้ว นายพลยุทธ อังกินันทน์ได้รับการไว้วางใจจากสมาชิกสหกรณ์เครดิตยูเนี่ยนชุมชนเมืองเพชรบุรีให้ดำรงตำแหน่งประธานสหกรณ์เครดิตยูเนี่ยนชุมชนเมืองเพชรบุรี ในปี พ.ศ.2552 ถึง พ.ศ.2556 และกลับมาดำรงตำแหน่งอีกครั้ง ในปี พ.ศ.2560 จนถึงปัจจุบัน จะเห็นได้ว่านายพลยุทธ อังกินันทน์นั้นเป็นทั้งนักธุรกิจ และนักการเมืองท้องถิ่นที่มีคนให้ความนับถือ และไว้วางใจให้เป็นคนของประชนอย่างเห็นได้ชัดความสามารถพิเศษด้านอื่น ๆด้านดนตรี ความสามารถพิเศษด้านอื่น ๆ. ด้านดนตรี. ในระหว่างที่นายพลยุทธ อังกินันทน์ ศึกษาอยู่ ณ ประเทศออสเตรเลีย ในปี พ.ศ.2533 ได้ร่วมก่อตั้งวงตรีร่วมกับเพื่อนชาวไทย ชาวญี่ปุ่น และชาวเกาหลีใต้ โดยใช้ชื่อ “Black Rhythm” ต่อมา “Black Rhythm” ได้รับรางวัลชนะเลิศการประกวดในรายการ Bathurst Eisteddfod ครั้งที่หนึ่ง ในปี พ.ศ.2535 ได้รับรางวัล Eisteddfod Prize ในประเภทวงดนตรีจำกัดเครื่องดนตรี 4 – 11 ชิ้น และเป็นวงดนตรีเอเชียวงแรกที่ชนะการประกวดนี้ด้านกีฬา ด้านกีฬา. นายพลยุทธ อังกินันทน์ เป็นผู้มีน้ำใจเป็นนักกีฬาโดยแท้จริง รู้แพ้ รู้ชนะ รู้อภัย มีผลงานดังนี้- เคยเป็นนักกีฬามินิรักบี้ ของโรงเรียนวชิราวุธวิทยาลัยจังหวัดกรุงเทพมหานคร - พ.ศ.2550 จนถึงปัจจุบัน ดำรงตำแหน่งประธานชมรมกอล์ฟจังหวัดเพชรบุรี ส่งเสริมกีฬากอล์ฟจังหวัดเพชรบุรีด้วยดีตลอดมา</doc>
