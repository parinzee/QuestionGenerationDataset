<doc id="758623" url="https://th.wikipedia.org/wiki?curid=758623" title="อะชีนวีระตู">อะชีนวีระตู อะชีนวีระตู (Ashin Wirathu; ภาษาพม่า: ဝီရသူ) เกิดเมื่อ 10 กรกฎาคม พ.ศ. 2511 ที่จอกเซ เขตมัณฑะเลย์ ประเทศพม่า เป็นพระสงฆ์ชาวพม่าและเป็นผู้นำทางจิตวิญญาณของขบวนการต่อต้านมุสลิมในพม่า เขาถูกกล่าวหาว่าสร้างแรงบันดาลใจในการโจมตีมุสลิมจากสุนทรพจน์ของเขา แม้ว่าเขาจะกล่าวว่าเป็นผู้สนับสนุนสันติภาพ ไม่เคยกล่าวอ้างว่ามุสลิมเป็นศัตรูภูมิหลัง ภูมิหลัง. วีระตูออกจากโรงเรียนเมื่ออายุ 14 ปีเพื่อบวชเป็นพระภิกษุ ใน พ.ศ. 2544 เขาเข้ามาเกี่ยวข้องกับขบวนการ 969 สองปีต่อมาใน พ.ศ. 2546 เขาถูกตัดสินจำคุก 25 ปีเนื่องจากการเทศนาของเขา แต่ได้ปล่อยตัวใน พ.ศ. 2553 และเนื่องจากการปฏิรูปรัฐบาลใน พ.ศ. 2554 ทำให้เขาใช้สื่อสังคมออนไลน์ในการติดต่อสื่อสารการต่อต้านศาสนาอิสลาม การต่อต้านศาสนาอิสลาม. วีระตูเป็นผู้นำแรลลีพระสงฆ์ในมัณฑะเลย์เมื่อกันยายน พ.ศ. 2555 เพื่อสนับสนุนประธานาธิบดีเตนเซน ที่มีแผนส่งมุสลิมเบงกาลีไปยังประเทศที่สาม หนึ่งเดือนต่อมา เกิดความรุนแรงขึ้นในรัฐยะไข่ วีระตูกล่าวว่าความรุนแรงในยะไข่เป็นประกายของความรุนแรงในเมะทีลา ซึ่งการโต้เถียงในร้านทองนำไปสู่ความรุนแรง มีผู้เสียชีวิตมากกว่า 14 คน มีการเผาร้านค้าทั่วทั้งเมือง มีคนถูกสังหารโดยฝูงชนในเมกติลาเมื่อ 5 มีนาคม อย่างน้อยสองคนคือพระภิกษุชาวพม่าชื่อ ชิน ทอบิตา และชายชาวมุสลิม วีระตูถูกกล่าวถึงในบทความของนิตยสาร Time เรื่องภาพของการก่อการร้ายชาวพุทธเมื่อ 20 มิถุนายน พ.ศ. 2556 “คุณเต็มไปด้วยความกรุณาและความรัก แต่คุณไม่สามารถนอนหลับใกล้หมาบ้าได้” วีระตูกล่าวอ้างถึงมุสลิม “ถ้าเราอ่อนแอ แผ่นดินของเราจะเต็มไปด้วยมุสลิม” วีระตูกังวลว่าความรุนแรงและความโดดเด่นของมุสลิมในประเทศเพื่อนบ้านจะกลายเป็นชะตากรรมของพม่า วีระตูกล่าวว่ามุสลิมเห็นเขาเป็นบินลาเดนชาวพุทธ หลังจากบทความนี้ตีพิมพ์ เขากล่าวว่าเป็นพวกต่อต้านความรุนแรง ต่อต้านการก่อการร้าย และปกป้องสาธารณชน เตนเซนกล่าวหานิตยสาร Time ว่าให้ร้ายศาสนาพุทธ ทำให้เกิดความเข้าใจผิด วีระตูประณามมุสลิมอย่างเปิดเผยว่าเป็นจุดเริ่มต้นของความรุนแรง มุสลิมในพม่าได้รับเงินสนับสนุนจากตะวันออกกลาง ในวันที่ 21 กรกฎาคม พ.ศ. 2556 เขาเป็นเป้าหมายของการวางระเบิดแต่ปลอดภัย มีผู้ได้รับบาดเจ็บเล็กน้อย 5 คน วีระตูกล่าวว่าการวางระเบิดเป็นฝีมือของมุสลิมสุดโต่งเพื่อปกปิดเสียงของเขา เขาเรียกร้องให้จำกัดการแต่งงานระหว่างชาวพุทธกับมุสลิมและคว่ำบาตรธุรกิจของมุสลิม ในเดือนกันยายน พ.ศ. 2557 อะชีนวีระตูได้ไปเข้าร่วมการประชุมใหญ่พระสงฆ์ในโคลัมโบ จัดโดยโพทุ พาลา เสนา ซึ่งเขากล่าวว่าขบวนการ 969 จะร่วมงานกับโพทุ พาลา เสนา</doc>
