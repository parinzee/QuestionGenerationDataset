<doc id="263257" url="https://th.wikipedia.org/wiki?curid=263257" title="พระราชบัญญัติสหภาพ ค.ศ. 1800">พระราชบัญญัติสหภาพ ค.ศ. 1800 พระราชบัญญัติสหภาพ พ.ศ. 2343 หรือ พระราชบัญญัติสหภาพ ค.ศ. 1800 หรือในบางครั้งอาจเรียกว่า พระราชบัญญัติสหภาพ ค.ศ. 1801 (, ) เป็นพระราชบัญญัติคู่สองฉบับ ซึ่งประกอบด้วย:- “พระราชบัญญัติว่าด้วยการรวมเป็นสหภาพกับไอร์แลนด์ ค.ศ. 1800” (Union with Ireland Act 1800) (1800 c.67 39 and 40 Geo 3) ซึ่งเป็นพระราชบัญญัติที่โดยรัฐสภาแห่งสหราชอาณาจักร และได้รับการอนุมัติเมื่อวันที่ 2 กรกฎาคม ค.ศ. 1800 และ - “พระราชบัญญัติว่าด้วยการรวมเป็นสหภาพกับอังกฤษ ค.ศ. 1800” (Act of Union (Ireland) 1800) (1800 c.38 40 Geo 3) ซึ่งเป็นพระราชบัญญัติที่ออกโดยรัฐสภาแห่งไอร์แลนด์ และได้รับการอนุมัติเมื่อวันที่ 1 สิงหาคม ค.ศ. 1800 พระราชบัญญัติคู่ทั้งสองฉบับนี้รวมราชอาณาจักรบริเตนใหญ่ และราชอาณาจักรไอร์แลนด์ เข้าด้วยกันเป็นสหราชอาณาจักรบริเตนใหญ่และไอร์แลนด์ การรวมเป็นสหภาพมีผลอย่างเป็นทางการเมื่อ 1 มกราคม ค.ศ. 1801 พระราชบัญญัติทั้งสองฉบับที่ได้รับการแก้ไขมาเป็นระยะๆ ยังคงมีผลบังคับใช้ในสหราชอาณาจักร. ในสาธารณรัฐไอร์แลนด์ “พระราชบัญญัติว่าด้วยการรวมเป็นสหภาพกับไอร์แลนด์ ค.ศ. 1800” ฉบับที่ผ่านในเกรตบริเตนมิได้ถูกการยกเลิกจนกระทั่งเมื่อรัฐบัญญัติการปฏิรูปกฎหมาย ค.ศ. 1983 (Statute Law Revision Act 1983) ของสาธารณรัฐได้รับการอนุมัติ ส่วน“พระราชบัญญัติว่าด้วยการรวมเป็นสหภาพกับอังกฤษ ค.ศ. 1800” ฉบับที่ผ่านในไอร์แลนด์มิได้ถูกการยกเลิกจนกระทั่งปี ค.ศ. 1962</doc>
