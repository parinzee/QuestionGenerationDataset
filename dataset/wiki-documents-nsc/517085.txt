<doc id="517085" url="https://th.wikipedia.org/wiki?curid=517085" title="น้ำตกเมอร์ชิสัน">น้ำตกเมอร์ชิสัน น้ำตกเมอร์ชิสัน () เป็นน้ำตกขนาดใหญ่แห่งหนึ่งในทวีปแอฟริกา เป็นน้ำตกที่ได้รับน้ำจากแม่น้ำไนล์ ตั้งอยู่ในเขตอุทยานแห่งชาติน้ำตกเมอร์ชิสัน ประเทศยูกันดา อยู่ระหว่างตอนเหนือของทะเลสาบวิกตอเรียและทะเลสาบไคโอกา และเหนือสุดของทะเลสาบอัลเบิร์ต และอยู่ทางตะวันตกของแอฟริการิฟต์ตะวันตก ด้านล่างของน้ำตกเป็นที่ ๆ น้ำเชี่ยวและไหลวนรุนแรงมาก จนเกิดเป็นฟองขาวเต็มไปหมด จนได้ชื่อว่าเป็น "หม้อต้มน้ำของปีศาจ" เนื่องจากมีปริมาณน้ำไหลผ่านถึง 300 ตัน/วินาที</doc>
