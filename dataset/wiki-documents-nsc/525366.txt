<doc id="525366" url="https://th.wikipedia.org/wiki?curid=525366" title="กองทัพรัฐฉาน">กองทัพรัฐฉาน กองทัพรัฐฉาน (Shan State Army; SSA) เป็นกองทัพที่ตั้งขึ้นเมื่อ พ.ศ. 2507 เพื่อต่อต้านกองทัพพม่าในรัฐฉาน ต่อมาได้แตกออกเป็นสองกองทัพคือกองทัพรัฐฉานเหนือและกองทัพรัฐฉานใต้ การแบ่งแยกเกิดขึ้นเมื่อ พ.ศ. 2518 เนื่องจากความแตกต่างทางด้านอุดมการณ์ทางการเมือง หลังจากที่ยุบเลิกกองทัพเมิงไตของขุนส่าแล้ว กองทัพรัฐฉานใต้ยังคงต่อสู้กับกองทัพพม่าต่อไป ส่วนกองทัพรัฐฉานเหนือมีแนวโน้มอ่อนต่อกองทัพพม่ามากกว่า นอกจากนั้นยังมีกองทัพรัฐฉานตะวันออกซึ่งเป็นอีกชื่อหนึ่งของกองทัพพันธมิตรประชาธิปไตยแห่งชาติเมียนมา ซึ่งก่อตั้งใน พ.ศ. 2532 โดยอดีตผู้บริหารพรรคคอมมิวนิสต์พม่าในโกก้าง กลุ่มนี้ได้เจรจาสงบศึกกับรัฐบาลทหารพม่าไประหว่าง พ.ศ. 2532–2552</doc>
