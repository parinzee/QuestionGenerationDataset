<doc id="306295" url="https://th.wikipedia.org/wiki?curid=306295" title="จิลเลียน แอนเดอร์สัน">จิลเลียน แอนเดอร์สัน จิลเลียน ลีห์ แอนเดอร์สัน () เกิดเมื่อวันที่ 9 สิงหาคม ค.ศ. 1968 ที่เมืองชิคาโก รัฐอิลลินอยส์ เป็นบุตรีคนโตของ โรสแมรี่ อลีซ (เลน) (Rosemary Alyce (Lane)) นักวิเคราะห์คอมพิวเตอร์ และโฮเมอร์ เอ็ดเวิร์ด แอนเดอร์สันที่สาม (Homer Edward Anderson III) ผู้เป็นเจ้าของบริษัทภาพยนตร์ จิลเลียนเป็นนักแสดงชาวอเมริกันที่มีเชื้อชาติผสมระหว่างอังกฤษ ไอริช และเยอรมัน จิลเลียนเริ่มบทบาทการแสดงตั้งแต่สมัยไฮสคูลโดยการเป็นสมาชิกของชมรมการแสดง เธอโปรดปรานการแสดงละครเวทีอย่างมากจนกระทั่งปี 1987 จึงได้เข้าศึกษาระยะสั้นในมหาวิทยาลัยคอร์เนล ไอธากา นครนิวยอร์ก (Cornell University in Ithaca, New York) ในหลักสูตรการแสดง นานาชาติภาคฤดูร้อนของบริเตนใหญ่ (National Theatre of Great Britain Summer Acting Programme) ไม่กี่สัปดาห์หลังจากที่ได้ศึกษากับปีเตอร์ เชลสัม (Peter Chelsom) บาร์ดี้ โธมัส (Bardy Thomas) และมิเชล จอยซ์ (Michael Joyce) เธอจึงตัดสินใจที่จะเข้าศึกษาต่อยังโรงเรียนการแสดงละครกูดแมนแห่งมหาวิทยาลัยเดอพอล (Goodman Theatre School at DePaul University) ณ เมืองชิคาโก รัฐอิลินอยส์ เริ่มอาชีพการแสดงจากละครเวที แอนเดอร์สันประสบความสำเร็จในระดับนานาชาติจากบทเจ้าหน้าที่พิเศษ ดานา สกัลลี () ในซีรีส์โทรทัศน์อเมริกันเรื่อง The X-Files (ชื่อภาษาไทย: แฟ้มลับคดีพิศวง)ในการออกฉาย 10 ฤดูกาล ตั้งแต่ปีค.ศ.1993 ร่วมกับเดวิด ดูคอฟนีย์ (David Duchovny) ผู้รับบทเจ้าหน้าที่พิเศษ ฟ็อกซ์ มัลเดอร์ () จิลเลียน แอนเดอร์สันได้รับรางวัลเอมมี รางวัลลูกโลกทองคำ รางวัลแซกอวอร์ด ผลงานด้านภาพยนตร์ของเธออย่างเช่นเรื่อง The House of Mirth (2000), The Mighty Celt (2005), The Last King of Scotland (2006), และภาพยนตร์ดิเอ็กซ์-ไฟล์ 2 เรื่องคือ The X-Files (1998) และ (2008) เธอยังเคยได้รับการเสนอชื่อเข้าชิงรางวัลบาฟต้า, รางวัลเอมมีและรางวัลลูกโลกทองคำจากบท เลดี้ เดดล็อกในรายการโทรทัศน์ดัดแปลงช่องบีบีซีเรื่อง Bleak House (2005)ชีวิตส่วนตัว ชีวิตส่วนตัว. ในระหว่างการถ่ายทำซีรีส์ชุด The X-Files จิลเลียนพบกับ ไคลด์ คลอทซ์ (Clyde Klotz) ทั้งคู่สมรสกันในวันที่ 1 มกราคม ปี 1994 และมีบุตรสาวด้วยกัน 1 คน คือ ไพเพอร์ มารุ แอนเดอร์สัน-คลอทซ์ (Piper Maru Anderson-Klotz) โดยถือกำเนิดเมื่อวันที่ 25 กันยายน ปี 1994 ต่อมาในภายหลังจิลเลียนหย่ากับคู่สมรสเมื่อวันที่ 1 กุมภาพันธ์ ค.ศ.1997</doc>
