<doc id="624205" url="https://th.wikipedia.org/wiki?curid=624205" title="รังสิญา นิสัยสม">รังสิญา นิสัยสม รังสิญา นิสัยสม (ชื่อเล่น: จูน) เกิดวันที่ 11 มิถุนายน พ.ศ. 2537 นักเทควันโดหญิงทีมชาติไทย เป็นนักกีฬาเทควันโดจากจังหวัดชลบุรี และแชมป์เทควันโดโลก ปี 2011 รุ่นไม่เกิน 62 กก.หญิง โดยคว้าเหรียญทองประวัติศาสตร์แรกให้กับวงการเทควันโดไทย หลังจากที่ทางสมาคมกีฬาเทควันโดแห่งประเทศไทยรอคอยมานานถึง 32 ปีเต็ม เป็นหนึ่งในนักกีฬาเทควันโดที่เข้าร่วมการแข่งขัน "โอลิมปิกเกมส์ 2012" รุ่นไม่เกิน 57 กก.หญิง ที่กรุงลอนดอน ประเทศอังกฤษประวัติ ประวัติ. รังสิญาเป็นบุตรสาวของพ.จ.อ.รังสรรค์ นิสัยสม และนางสุมาลี นิสัยสม สำเร็จการศึกษาระดับชั้นมัธยมศึกษาตอนปลายจากโรงเรียนสิงห์สมุทร จังหวัดชลบุรี ปัจจุบันกำลังศึกษาระดับปริญญาตรีที่มหาวิทยาลัยรัตนบัณฑิต เริ่มเล่นกีฬาเทควันโดตั้งแต่อายุ 10 ปี เพราะชื่นชอบความสวยงามของชุดเทควันโด และมีนักกีฬารุ่นพี่ คือ เยาวภา บุรพลชัย เป็นแรงบันดาลใจ ในตอนแรกทางครอบครัวไม่อนุญาต แต่สุดท้ายครอบครัวของเธอก็ใจอ่อน ยอมให้เธอเล่นกีฬาชนิดนี้ รังสิญาติดทีมชาติจากการเข้าร่วมการแข่งขันกีฬาเยาวชนแห่งชาติ ได้เข้ามาร่วมฝึกซ้อมกับโค้ชและนักกีฬาคนอื่นๆ หลังจากนั้นก็มีผลงานในฐานะนักกีฬาเทควันโดทีมชาติไทยจนถึงปัจจุบันนักกีฬาเทควันโดรุ่นเยาวชนพ.ศ. 2553 นักกีฬาเทควันโดรุ่นเยาวชน. พ.ศ. 2553. ในปี 2553 รังสิญาเข้าร่วมการแข่งขันเทควันโด รายการ "Yeongcheon 1st Intl Club Open Taekwondo Championships 2010" ที่ประเทศเกาหลีใต้ และเข้าร่วมการแข่งขันเทควันโด รายการ "WTF World Cup Taekwondo Team Championships 2010" ที่สาธารณรัฐประชาชนจีน ซึ่งคว้าเหรียญทองแดงมาครองทั้งสองรายการพ.ศ. 2554 พ.ศ. 2554. ในปี 2554 เข้าร่วมการแข่งขันเทควันโดชิงแชมป์โลก รายการ "WTF World Taekwondo Championships 2011" รุ่นไม่เกิน 62 กก.หญิง ที่เมืองคยองจู ประเทศเกาหลีใต้ รอบชิงชนะเลิศ เป็นฝ่ายชนะคะแนนมาริน่า ซูมิก นักกีฬาจากโครเอเชีย 3-1 คว้าเหรียญทอง รุ่นไม่เกิน 62 กก.หญิง ทำให้รังสิญาเป็นแชมป์เทควันโดโลกคนแรกของไทย ด้วยวัยเพียง 17 ปี และเป็นแชมป์เทควันโดโลกร่วมกับชัชวาล ขาวละออ นักกีฬาเทควันโด รุ่นไม่เกิน 54 กก.ชาย ที่คว้าเหรียญทองมาได้เช่นกันนักกีฬาเทควันโดรุ่นประชาชนพ.ศ. 2555 นักกีฬาเทควันโดรุ่นประชาชน. พ.ศ. 2555. ในปี 2555 รังสิญาเข้าร่วมการแข่งขันเทควันโดชิงแชมป์เอเชีย รายการ "Asian Taekwondo Championships 2012" รุ่นไม่เกิน 57 กก.หญิง ที่เมืองโฮจิมินห์ ประเทศเวียดนาม โดยเข้าร่วมการแข่งขันกับนักกีฬาเทควันโดทีมชาติไทยรุ่นประชาชน จำนวน 8 คน แบ่งเป็นประชาชนหญิง จำนวน 3 คน ประกอบด้วย คันธรัตน์ หนูราม ชนาธิป ซ้อนขำ สริตา ผ่องศรี แบ่งเป็นประชาชนชาย จำนวน 5 คน ประกอบด้วย ชัชวาล ขาวละออ เป็นเอก การะเกตุ นาชา ปั้นทอง กองพล คุ้มครอง พีระเทพ ศิลาอ่อน เข้าร่วมการแข่งขัน "WTF Asian Qualification Tournament for London 2012 Olympic Games" หรือ กีฬาโอลิมปิกรอบคัดเลือก จัดขึ้นที่ประเทศไทย เป็นการคว้าโควต้าเพื่อเข้าร่วมการแข่งขัน "โอลิมปิกเกมส์ 2012" ที่กรุงลอนดอน ประเทศอังกฤษ โดยสามารถคว้าเหรียญทอง รุ่นไม่เกิน 57 กก.หญิงมาครอง และได้สิทธิ์เข้าร่วมการแข่งขัน "โอลิมปิกเกมส์ 2012" ที่กรุงลอนดอน ประเทศอังกฤษ ในการแข่งขันเทควันโด รุ่นไม่เกิน 57 กก.หญิง ร่วมกับชนาธิป ซ้อนขำ รุ่นไม่เกิน 49 กก.หญิง เป็นเอก การะเกตุ รุ่นไม่เกิน 58 กก.ชาย โดยก่อนหน้านี้เป็นหนึ่งในนักกีฬาตัวเลือกร่วมกับวรวงษ์ พงษ์พานิช แต่ผลสุดท้าย ปรากฏว่าชเว ยองซอก ผู้ฝึกสอนเทควันโดชาวเกาหลีใต้ เลือกรังสิญาไปแข่งขันกีฬาโอลิมปิกเกมส์เป็นคนสุดท้ายพ.ศ. 2556 พ.ศ. 2556. ในปี 2556 เข้าร่วมการแข่งขันเทควันโดชิงแชมป์โลก รายการ "WTF World Taekwondo Championships 2013" รุ่นไม่เกิน 62 กก.หญิง ที่ประเทศเม็กซิโก โดยเข้าร่วมการแข่งขันกับนักกีฬาเทควันโดทีมชาติไทย จำนวน 8 คน ประกอบด้วย ชนาธิป ซ้อนขำ รุ่นไม่เกิน 49 กก.หญิง สริตา ผ่องศรี รุ่นไม่เกิน 53 กก.หญิง วรวงษ์ พงษ์พานิช รุ่นไม่เกิน 57 กก.หญิง เจียรณัฏฐ์ นาคะวิโรจน์ รุ่นไม่เกิน 54 กก.ชาย เป็นเอก การะเกตุ รุ่นไม่เกิน 58 กก.ชาย อัครินทร์ กิจวิจารณ์ รุ่นไม่เกิน 63 กก.ชาย เชษฐรพี ต่างใจ รุ่นไม่เกิน 68 กก.ชาย พีระเทพ ศิลาอ่อน รุ่นไม่เกิน 74 กก.ชาย เข้าร่วมการแข่งขัน "ซีเกมส์ ครั้งที่ 27" ที่ประเทศเมียนมาร์ ในการแข่งขันเทควันโด รุ่นไม่เกิน 62 กก.หญิง ซึ่งเป็นการแข่งขันซีเกมส์ครั้งแรก และสามารถคว้าเหรียญทองแดงมาครองได้สำเร็จ โดยเข้าร่วมการแข่งขันกับนักกีฬาเทควันโดทีมชาติไทย จำนวน 11 คน ประกอบด้วย พาณิภัค วงศ์พัฒนกิจ รุ่นไม่เกิน 46 กก.หญิง พรรณนภา หาญสุจินต์ รุ่นไม่เกิน 49 กก.หญิง สริตา ผ่องศรี รุ่นไม่เกิน 53 กก.หญิง วรวงษ์ พงษ์พานิช รุ่นไม่เกิน 57 กก.หญิง คาสซานดร้า ฮาลเลอร์ รุ่นไม่เกิน 67 กก.หญิง รามณรงค์ เสวกวิหารี รุ่นไม่เกิน 54 กก.ชาย ณัฐวีร์ กล่อมพงษ์ รุ่นไม่เกิน 58 กก.ชาย ศรศาสตร์ พูลพงษ์ รุ่นไม่เกิน 63 กก.ชาย เชษฐรพี ต่างใจ รุ่นไม่เกิน 68 กก.ชาย พีระเทพ ศิลาอ่อน รุ่นไม่เกิน 74 กก.ชาย ณัฐภัทร ตันตรามาตย์ รุ่นไม่เกิน 87 กก.ชายพ.ศ. 2557 พ.ศ. 2557. ในปี 2557 เข้าร่วมการแข่งขันเทควันโดชิงแชมป์เอเชีย รายการ "Asian Taekwondo Championships 2014" รุ่นไม่เกิน 57 กก.หญิง ที่เมืองทาชเคนต์ ประเทศอุซเบกิสถาน โดยเข้าร่วมการแข่งขันกับนักกีฬาเทควันโดทีมชาติไทย จำนวน 11 คน ประกอบด้วย พาณิภัค วงศ์พัฒนกิจ รุ่นไม่เกิน 46 กก.หญิง ชนาธิป ซ้อนขำ รุ่นไม่เกิน 49 กก.หญิง สริตา ผ่องศรี รุ่นไม่เกิน 53 กก.หญิง รุ่งรวี ขุระสะ รุ่นไม่เกิน 62 กก.หญิง คาสซานดร้า ฮาลเลอร์ รุ่นไม่เกิน 67 กก.หญิง เจียรณัฏฐ์ นาคะวิโรจน์ รุ่นไม่เกิน 54 กก.ชาย เป็นเอก การะเกตุ รุ่นไม่เกิน 58 กก.ชาย อัครินทร์ กิจวิจารณ์ รุ่นไม่เกิน 63 กก.ชาย เชษฐรพี ต่างใจ รุ่นไม่เกิน 68 กก.ชาย พีระเทพ ศิลาอ่อน รุ่นไม่เกิน 74 กก.ชาย ณัฐภัทร ตันตรามาตย์ รุ่นไม่เกิน 80 กก.ชาย เข้าร่วมการแข่งขัน "เทควันโดชิงชนะเลิศมหาวิทยาลัยโลก ครั้งที่ 13" ที่เมืองฮูฮอต สาธารณรัฐประชาชนจีน คว้าเหรียญทองในการแข่งขันเทควันโด ประเภทต่อสู้ทีมหญิง ร่วมกับคาสซานดร้า ฮาลเลอร์ ศิริพร บวบสด รุ่งรวี ขุระสะ สริตา ผ่องศรี ซึ่งเป็นการคว้าเหรียญทองเทควันโด ประเภทต่อสู้ทีมหญิง ได้เป็นครั้งแรกในประวัติศาสตร์ เข้าร่วมการแข่งขันเทควันโด รายการ "โคเรีย โอเพ่น 2014" ที่ประเทศเกาหลีใต้ คว้าเหรียญทองแดง รุ่นไม่เกิน 57 กก.หญิง โดยเข้าร่วมการแข่งขันกับนักกีฬาเทควันโดทีมชาติไทย จำนวน 18 คน แบ่งเป็นรุ่นเยาวชน จำนวน 7 คน ประกอบด้วย รัชนีกร สูนประหัต นภาพร จรณวัต อรวรา ปัดชัยยัง อิศรินทร์ ทวีปถาวรวงศ์ วรัญชัย จังศิริพรปกรณ์ สิรวิชญ์ ปิยะจินดา ธนโชติ แหม่มเพชร แบ่งเป็นรุ่นประชาชน จำนวน 11 คน ประกอบด้วย วิลาสินี ขำศรีบุศ ธนาภา แซ่เล้า รุ่งรวี ขุระสะ คาสซานดร้า ฮาลเลอร์ รามณรงค์ เสวกวิหารี เป็นเอก การะเกตุ ณัฐวีร์ กล่อมพงษ์ อัครินทร์ กิจวิจารณ์ ติณณภพ ผดุงธรรม เชษฐรพี ต่างใจ พีระเทพ ศิลาอ่อน สำหรับการแข่งขันเทควันโดในอินชอนเกมส์ หรือ "เอเชียนเกมส์ ครั้งที่ 17" ที่ประเทศเกาหลีใต้ รอบ 16 คน รังสิญาชนะคะแนนนักกีฬาจากจอร์แดน 3-1 รอบ 8 คน ชนะคะแนนนักกีฬาจากอุซเบกิสถาน 6-2 รอบรองชนะเลิศ พ่ายคะแนนนักกีฬาจากเกาหลีใต้ 5-1 คว้าเหรียญทองแดง รุ่นไม่เกิน 57 กก.หญิง และเข้าร่วมการแข่งขัน "เทควันโดไทยแลนด์โอเพ่น 2014" หรือ G1 รุ่นไม่เกิน 57 กก.หญิงพ.ศ. 2558 พ.ศ. 2558. ในปี 2558 รังสิญาเข้าร่วมการแข่งขันเทควันโดชิงแชมป์โลก รายการ "WTF World Taekwondo Championships 2015" รุ่นไม่เกิน 57 กก.หญิง ที่ประเทศรัสเซีย โดยเข้าร่วมการแข่งขันกับนักกีฬาเทควันโดทีมชาติไทย จำนวน 7 คน ประกอบด้วย พาณิภัค วงศ์พัฒนกิจ รุ่นไม่เกิน 46 กก.หญิง ชนาธิป ซ้อนขำ รุ่นไม่เกิน 49 กก.หญิง พรรณนภา หาญสุจินต์ รุ่นไม่เกิน 53 กก.หญิง รามณรงค์ เสวกวิหารี รุ่นไม่เกิน 54 กก.ชาย ณัฐวีร์ กล่อมพงษ์ รุ่นไม่เกิน 58 กก.ชาย อัครินทร์ กิจวิจารณ์ รุ่นไม่เกิน 63 กก.ชาย พีระเทพ ศิลาอ่อน รุ่นไม่เกิน 74 กก.ชาย และเป็นหนึ่งในนักกีฬาเทควันโดที่เข้าร่วมการแข่งขัน รายการ "Australian Open 2015" รุ่นไม่เกิน 57 กก.หญิง ที่เมืองเมลเบิร์น ประเทศออสเตรเลีย เป็นการแข่งขันเพื่อเก็บสะสมคะแนนในการจัดอันดับโลก หรือ G2 เข้าร่วมการแข่งขันเทควันโด รายการ "2015 Summer Universiade" หรือ กีฬามหาวิทยาลัยโลกฤดูร้อน 2015 ที่เมืองควังจู ประเทศเกาหลีใต้ รอบ 32 คน เป็นฝ่ายชนะคะแนนนักกีฬาจากบราซิล 3-1 รอบ 16 คน ชนะคะแนนนักกีฬาจากสหรัฐอเมริกา 7-0 รอบก่อนรองชนะเลิศ ชนะคะแนนนักกีฬาจากเยอรมนี 4-0 รอบรองชนะเลิศ พ่ายคะแนนนักกีฬาจากเกาหลีใต้ 4-0 คว้าเหรียญทองแดง รุ่นไม่เกิน 57 กก.หญิง และเข้าร่วมการแข่งขันเทควันโดประเภทต่อสู้ทีมหญิง ร่วมกับนักกีฬาเทควันโดทีมชาติไทย จำนวน 2 คน ประกอบด้วย ชนาธิป ซ้อนขำ และธนาภา แซ่เล้า เข้าร่วมการแข่งขันเทควันโด รายการ "โคเรีย โอเพ่น 2015" รุ่นไม่เกิน 57 กก.หญิง ที่เมืองชุนชอน ประเทศเกาหลีใต้ ซึ่งเป็นการแข่งขันเพื่อเก็บสะสมคะแนนในการจัดอันดับโลก หรือ G2 ต่อมาเข้าร่วมการแข่งขันเทควันโด รายการ "Indonesia Open Taekwondo Championship 2015" ที่เมืองเปกันบารู ประเทศอินโดนีเซีย คว้าเหรียญทองแดง รุ่นไม่เกิน 57 กก.หญิง จากนั้นเข้าร่วมการแข่งขันเทควันโด รายการ "2015 WTF World Grand Prix Series 2" รุ่นไม่เกิน 57 กก.หญิง ที่เมืองซัมซุน ประเทศตุรกี เป็นการแข่งขันเพื่อเก็บสะสมคะแนนในการจัดอันดับโลก หรือ G4 ร่วมกับนักกีฬาเทควันโดทีมชาติไทย จำนวน 4 คน ประกอบด้วย พาณิภัค วงศ์พัฒนกิจ รุ่นไม่เกิน 49 กก.หญิง ชนาธิป ซ้อนขำ รุ่นไม่เกิน 49 กก.หญิง รามณรงค์ เสวกวิหารี รุ่นไม่เกิน 58 กก.ชาย พีระเทพ ศิลาอ่อน รุ่นไม่เกิน 80 กก.ชาย และเข้าร่วมการแข่งขันเทควันโดกีฬาทหารโลก รายการ "6th CISM World Military Games 2015" รุ่นไม่เกิน 57 กก.หญิง ที่เมืองมุงยอง ประเทศเกาหลีใต้ โดยเข้าร่วมการแข่งขันกับนักกีฬาเทควันโดตัวแทนทีมชาติไทย จำนวน 2 คน ประกอบด้วย โชตสุธัญญ์ จันทร์ธีระวงศ์ รุ่นไม่เกิน 68 กก.ชาย พีระเทพ ศิลาอ่อน รุ่นไม่เกิน 74 กก.ชายพ.ศ. 2559 พ.ศ. 2559. ในปี 2559 รังสิญาเป็นหนึ่งในนักกีฬาเทควันโดที่เดินทางไปเก็บตัวฝึกซ้อมที่ประเทศเกาหลีใต้เป็นเวลา 1 เดือน ร่วมกับนักกีฬาเทควันโดทีมชาติไทย จำนวน 7 คน ประกอบด้วย พาณิภัค วงศ์พัฒนกิจ ชนาธิป ซ้อนขำ พรรณนภา หาญสุจินต์ เทวินทร์ หาญปราบ ณัฐวีร์ กล่อมพงษ์ อัครินทร์ กิจวิจารณ์ พีระเทพ ศิลาอ่อน รังสิญาเป็นนักกีฬาที่มีรายชื่อเข้าร่วมการแข่งขันเทควันโดชิงแชมป์เอเชีย รายการ "Asian Taekwondo Championships 2016" รุ่นไม่เกิน 57 กก.หญิง ที่เมืองปาไซ ประเทศฟิลิปปินส์ แต่สุดท้ายต้องถอนตัวจากการแข่งขันเนื่องจากอาการบาดเจ็บ ดังนั้นทางสมาคมกีฬาเทควันโดแห่งประเทศไทยจึงส่งธนาภา แซ่เล้าเข้าร่วมการแข่งขันแทนเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เหรียญทองดิเรกคุณาภรณ์ (ร.ท.ภ.) - พ.ศ. 2557 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเบญจมดิเรกคุณาภรณ์ (บ.ภ.)</doc>
