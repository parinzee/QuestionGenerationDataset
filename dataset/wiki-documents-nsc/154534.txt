<doc id="154534" url="https://th.wikipedia.org/wiki?curid=154534" title="บุญพิทักษ์ จิตต์กระจ่าง">บุญพิทักษ์ จิตต์กระจ่าง บุญพิทักษ์ จิตต์กระจ่าง (26 มิถุนายน พ.ศ. 2516 - 27 ตุลาคม พ.ศ. 2538) เป็นนักแสดงหญิงชาวไทย ที่มีชื่อเสียงเป็นระยะเวลาสั้นๆ ช่วง พ.ศ. 2538 และประสบอุบัติเหตุเสียชีวิตอย่างกะทันหัน ขณะมีอายุเพียง 22 ปีประวัติ ประวัติ. บุญพิทักษ์เป็นชาวจังหวัดชลบุรีสำเร็จการศึกษาจากโรงเรียนดาราสมุทร อำเภอศรีราชา จังหวัดชลบุรี และศึกษาต่อที่โรงเรียนพณิชยการตะวันออก และ มหาวิทยาลัยรามคำแหง เธอเริ่มเป็นที่สนใจจากประชาชนชาวชลบุรี จากการเป็นผู้เข้าประกวดมิสเอ ซี เอส ซึ่งจัดโดยสมาคมศิษย์เก่าอัสสัมชัญศรีราชา จัดขึ้นที่โรงแรมแอสบาสซาเดอร์ ซึ่งการประกวดครั้งนั้น เธอได้ตำแหน่งขวัญใจช่างภาพสื่อมวลชน และเริ่มเข้าสู่วงการบันเทิง ด้วยการประกวดหนุ่มสาวผิวสุขภาพดีจากแพนคอสเมติกส์ โดยการชักชวนของเพื่อนที่ว่า ถ้าสมัครประกวดจะเสียค่าสมัคร 50 บาท และได้เป็นสมาชิกแพน 1 ปี โดยที่สมัยนั้นค่าสมัครสมาชิกแพนจะอยู่ที่ 200 บาท เก๋จึงตกลงสมัครและ เข้าร่วมการประกวดด้วย โดยการประกวดจะเป็นการประกวดสุขภาพ และความสามารถด้านต่างๆ การประกวดเริ่มจากระดับศูนย์มาระดับจังหวัด มาสู่ระดับภูมิภาค และระดับประเทศจัดขึ้นที่โรงแรมดุสิตธานี เก๋สามารถครองตำแหน่งชนะเลิศฝ่ายหญิงได้สำเร็จ จากการประกวด จึงได้รับการชักชวนจากมยุรฉัตร เหมือนประสิทธิเวช ได้มีโอกาสเทสต์หน้ากล้อง โดยเธอสวมบทบาทนักเรียนที่ทุจริตในการสอบ ซึ่งเธอนำประสบการณ์ตัวเองในชีวิตจริงมาใช้ จนเธอผ่านการเทสต์หน้ากล้อง และได้รับโอกาสให้แสดงละครทางช่อง 3เรื่องแรกคือ "สี่แยกนี้อายุน้อย"คู่กับศรราม เทพพิทักษ์  หลังจากนั้นจึงมีผลงานต่อๆมาคือ "ตุ๊กตามนุษย์", "ขอให้รักเรานั้นนิรันดร", "แม่พลอยหุง" "ครึ่งของหัวใจ"และได้แสดงภาพยนตร์ไทยเรื่อง รักแท้บทที่ 1เสียชีวิต เสียชีวิต. บุญพิทักษ์ จิตต์กระจ่าง เสียชีวิตอย่างกะทันหัน เมื่อวันศุกร์ที่ 27 ตุลาคม พ.ศ. 2538 ขณะเดินทางกลับบ้านที่จังหวัดชลบุรีพร้อมกับนายประภาส แสงสว่าง เพื่อนชาย นายเกรียงไกร จิตต์กระจ่าง น้องชาย และนางสาวจารุรัตน์ สามารถ เพื่อนสาวของน้องชาย รถเกิดอุบัติเหตุคว่ำ ที่โค้งโรงโป๊ะ อำเภอบางละมุง เธอเสียชีวิต หลังจากส่งไปรักษาตัวที่โรงพยาบาลบางละมุง เนื่องจากอาการเลือดคั่งในสมอง ส่วนผู้บาดเจ็บอีก 3 ราย ได้ส่งไปทำการรักษาตัวที่โรงพยาบาลกรุงเทพพัทยา และได้ทำการส่งนายเกรียงไกร จิตต์กระจ่าง ไปทำการรักษาต่อที่โรงพยาบาลพญาไท 1 แต่ได้เสียชีวิตลงหลังจากเกิดเหตุ 10วัน ศพของบุญพิทักษ์ได้ทำการจัดพีธีศพที่ศาลา 8/2 วัดพระศรีมหาธาตุวรมหาวิหาร เขตบางเขน เป็นเวลา 3 วัน เนื่องจากทางคุณมยุรฉัตร เหมือนประสิทธิเวช และเพื่อนนักแสดง ขออนุญาตทางญาติเพื่อให้สามารถประกอบพิธีบำเพ็ญกุศลทางศาสนาพุทธได้ ก่อนที่จะนำศพไปประกอบพิธีทางศาสนาคริสต์ และฝังไว้ที่สุสานของโบสถ์พระหฤทัยแห่งพระเยซูเจ้า ศรีราชา อำเภอศรีราชา จังหวัดชลบุรี เนื่องจากส่วนตัวบุญพิทักษ์เป็นคริสต์ศาสนิกชนนิกายโรมันคาทอลิก ก่อนจะเสียชีวิตไม่นาน บุญพิทักษ์ กำลังถ่ายทำละครโทรทัศน์เรื่อง "เพลิงบุญ (ละครโทรทัศน์)" ค้างอยู่ โดยเธอรับบทเป็น "ใจเริง" และเป็นการรับบทร้ายครั้งแรก ภายหลังทีมงานสร้างได้เปลี่ยนบทดารานำ ให้บุษกร พรวรรณะศิริเวช มารับบทแสดงนำแทนผลงานละครผลงาน. ละคร. - สี่แยกนี้อายุน้อย (2535) คู่กับ ศรราม เทพพิทักษ์ - ทางโค้ง (2535) คู่กับ สายฟ้า เศรษฐบุตร และอลิสา อินทุสมิต - หมอเมืองเถื่อน (2536) คู่กับ จักรกฤษณ์ อำมะรัตน์ - แม่พลอยหุง (2536 - 2537) คู่กับ นพพล โกมารชุน - ขอให้รักเรานั้นนิรันดร (2537) คู่กับ พงษ์พัฒน์ วชิระบรรจง - ตุ๊กตามนุษย์ (2537) คู่กับจักรกฤษณ์ อำมะรัตน์ - ครึ่งของหัวใจ (2538) คู่กับ จักรกฤษณ์ อำมะรัตน์ - เพลิงบุญ (2538) (เสียชีวิตระหว่างถ่ายทำไม่นาน จึงต้องหานักแสดงมารับบทแทน)ภาพยนตร์ภาพยนตร์. - รักแท้บทที่ 1 คู่กับ ศักดิ์สิทธิ์ แท่งทองมิวสิกวิดีโอมิวสิกวิดีโอ. - เพลง "เธอคือผู้หญิงคนนั้น" ของ วงทู - เพลง "อย่าทำอย่างนี้อีกเลย" ของ ศรัณย่า ส่งเสริมสวัสดิ์ - เพลง "เธอไม่ใช่คนเดิม" ของ อนันต์ บุนนาค - เพลง "ลงเอย" ของ อัสนี-วสันต์พิธีกร พิธีกร. รายการโอนลี่วันซันเดย์ (Only One Sunday) คู่กับ นีโน่ เมทนี บูรณศิริ ออกอากาศทุกวันอาทิตย์ ไทยทีวีสีช่อง 3</doc>
