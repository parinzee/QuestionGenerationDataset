<doc id="610781" url="https://th.wikipedia.org/wiki?curid=610781" title="คอลด์เวลล์ เอสเซลเตน">คอลด์เวลล์ เอสเซลเตน คอลด์เวลล์ เบลกแมน เอสเซลเตน จูเนียร์ () เป็นศัลยแพทย์ชาวอเมริกัน และเป็นผู้รับเหรียญทองโอลิมปิกในกีฬาพายเรือ เขาเป็น "ผู้สนับสนุนระดับผู้นำ" เกี่ยวกับ "อาหารจากพืช" และเป็นนักแสดงในภาพยนตร์สารคดีอเมริกันเรื่อง ใช้ซ่อมดีกว่าโดนมีด (Forks Over Knives) ในปี ค.ศ. 2011 หนังสือของคุณหมอเอสเซลเตน การป้องกันและการรักษาโรคหัวใจ (Prevent and Reverse Heart Disease) (ค.ศ. 2007) มีอิทธิพลให้อดีตประธานาธิบดีสหรัฐบิล คลินตันเปลี่ยนวิถีการบริโภคอาหารพื้นเพประวัติ พื้นเพประวัติ. คุณหมอเอสเซลเตนเกิดที่นครนิยอร์ก, มลรัฐนิวยอร์กในปี ค.ศ. 1933 (พ.ศ. 2476) และเติบโตขึ้นในฟารม์เลี้ยงวัวในเขตด้านเหนือของรัฐนิวยอร์ก โดยได้รับการศึกษาในโรงเรียนรัฐ ในระดับมัธยมปลาย เขาได้เข้าเรียนที่เอเคเดมีเดียร์ฟิลด์ และจบการศึกษาในระดับอุดมศึกษาที่มหาวิทยาลัยเยลในปี ค.ศ. 1956 ซึ่งในช่วงที่อยู่ที่มหาวิทยาลัย เขาเป็นสมาชิกของสมาคมลับ Skull and Bones (ที่ประธานาธิบดีบุชทั้งพ่อทั้งลูกเป็นสมาชิกด้วย) เขายังได้แข่งขันในกีฬาโอลิมปิกในปี ค.ศ. 2499 ที่เมืองเมลเบิร์น ประเทศออสเตรเลีย และได้รับเหรียญทองในกีฬาพายเรือทีม 8 คนซึ่งเป็นตัวแทนของประเทศสหรัฐ คุณหมอเอสเซลเตนรับปริญญาแพทย์ศาสตร์บัณฑิตจากโรงเรียนการแพทย์ของมหาวิทยาลัยเคสเวสเทิร์นรีเสิร์ฟในปี ค.ศ. 1961 (ซึ่งเป็นที่ที่เขาได้พบภรรยาในอนาคตของเขาคือแอนน์) เป็นแพทย์ฝึกหัด (ค.ศ. 1961–62) และแพทย์ฝึกหัดเฉพาะทาง (ค.ศ. 1962–66) ีที่คลินิกคลีฟแลนด์ซึ่งเป็นโรงพยาบาลดีที่สุด 1 ใน 4 ของประเทศสหรัฐอเมริกา หลังจากกลับมาจากการทำหน้าที่เป็นศัลยแพทย์ของกองทัพบกในสงครามเวียดนาม เขาก็เริ่มทำงานที่คลินิกคลีฟแลนด์ จนกระทั่งได้รับตำแหน่งเป็น President of the Staff และเป็นกรรมการในคณะกรรมการบริหารโรงพยาบาล เขาได้รับตำแหน่งเป็นประธานของสมาคมศัลย์แพทย์ต่อมไร้ท่ออเมริกัน (American Association of Endocrine Surgeons) ในปี ค.ศ. 1991 ในปี ค.ศ. 2000 คุณหมอลาออกจากตำแหน่งในคลินิกคลีฟแลนด์ ในปี ค.ศ. 2005 คุณหมอได้รับรางวัลเบ็นจามินสป็อกสำหรับความกรุณาในการแพทย์ (Benjamin Spock Award for Compassion in Medicine) เป็นคนแรก ได้รับรางวัลศิษย์เก่าดีเด่น (Distinguished Alumnus Award) จากสมาคมศิษย์เก่าคลินิกคลีฟแลนด์ในปี ค.ศ. 2009 ในเดือนกันยายน ค.ศ. 2010 เขาได้รับรางวัลเกี่ยวกับการกีฬา Greater Cleveland Sports Hall of Fame Award คุณหมอเป็นสมาชิกของผู้ปรึกษาทางวิทยาศาสตร์ของนิตยสาร Nutrition Action (แปลว่า การดำเนินการเรื่องอาหาร) พิมพ์โดยศูนย์วิทยาศาสตร์เพื่อสาธารณประโยชน์ (Center for Science in the Public Interest)หนังสือและภาพยนตร์ หนังสือและภาพยนตร์. คุณหมอเป็นผู้เขียนหนังสือที่พิมพ์ในปี ค.ศ. ชื่อว่า การป้องกันและการรักษาโรคหัวใจ (Prevent and Reverse Heart Disease) ที่เขาพูดถึงคนไข้โรคหัวใจที่สามารถฟื้นฟูจากโรคหลอดเลือดแดงแข็ง โดยการบริโภคอาหารไขมันต่ำ ไม่ผ่านการขัดฟอก และมาจากพืช ส่วนครึ่งหลังของหนังสือมีสูตรอาหารจากภรรยาของเขาคือนางแอนน์ ผู้ทำงานร่วมกับคุณหมอโดยให้คำแนะนำแก่คนไข้เกี่ยวกับเรื่องการปรุงอาหาร คุณหมอและครอบครัว (พร้อมกับลูก 4 คน) ได้เริ่มบริโภคอาหารจากพืชมาตั้งแต่กลางคริสต์ทศวรรษ 1980 คุณหมอยกความสำเร็จที่ได้ในการทดลองรักษาคนไข้โรคหัวใจภายในระยะเวลา 12 ปี ให้กับการมีคอเลสเตอรอลรวมที่ต่ำ (145&nbsp;mg/dl) และคอเลสเตอรอลแบบ LDL ที่ต่ำ (82&nbsp;mg/dl) หลังจากการผ่าตัดหัวใจในปี ค.ศ. 2010 อดีตประธานาธิบดีสหรัฐบิล คลินตันได้เปลี่ยนไปบริโภคอาหารจากพืช ตามคำแนะนำของ ศ. น.พ. ดีน ออร์นิช, ศ. ด.ร. ที. คอลิน แคมป์เบลล์, และคุณหมอเอสเซลเตน คุณหมอได้เป็นดาราในภาพยนตร์สารคดีปี ค.ศ. 2011 ชื่อว่า ใช้ซ่อมดีกว่าโดนมีด (Forks Over Knives) โดยใช้ข้อมูลจากหนังสือ การป้องกันและการรักษาโรคหัวใจ (Prevent and Reverse Heart Disease) ของคุณหมอ และจากหนังสือ The China Study (ค.ศ. 2005) ซึ่งเป็นผลจากงานวิจัยของ ศ. ดร. ที. คอลิน แคมป์เบลล์ ภาพยนตร์ได้แสดงผลงานของแพทย์อื่น ๆ ที่ใช้วิธีการรักษาแนวทางเดียวกันนี้ด้วย และได้กล่าวถึงประสบการณ์ของคนไข้ของคุณหมอ ลูกชายของคุณหมอชื่อว่าริพ ผู้เคยแข่งขันในกีฬา triathlon เป็นอดีตเจ้าหน้าที่ดับไฟ เป็นนักเขียนหนังสือ The Engine 2 Diet ซึ่งใช้ข้อมูลจากงานวิจัยของบิดาของเขา (คือคุณหมอ) ได้แสดงในภาพยนตร์เรื่องนี้พร้อมกับภรรยาของคุณหมอความเห็นเกี่ยวกับโรคหัวใจและโภชนาการผลงานผลงาน. - Prevent and Reverse Heart Disease: The Revolutionary, Scientifically Proven, Nutrition-Based Cure. (2007) - "Is the Present Therapy for Coronary Artery Disease the Radical Mastectomyof the Twenty-First Century?." - Esselstyn CB Jr. et al. "A Strategy to Arrest and Reverse Coronary Artery Disease: A 5 -Year Longitudinal Study of a Single Physician's Practice." The Journal of Family Practice, 1995 December; 41 (6) : 560-68. - Esselstyn CB Jr. Updating a 12 -Year Experience With Arrest and Reversal Therapy for Coronary Heart Disease (An Overdue Requiem for Palliative Cardiology) ". The Am J of Cardiology, 1999 August 1; 84:339-341. - Esselstyn CB Jr. "Resolving the Coronary Artery Disease Epidemic through Plant-Based Nutrition (with photos of disease reversal) ." Preventive Cardiology, 2001;4: 171-177. - Campbell, T. Colin and Caldwell B. Esselstyn, Jr, MD. "Forks Over Knives: How a Plant-Based Diet Can Save America." Huffington Post, May 13, 2011.</doc>
