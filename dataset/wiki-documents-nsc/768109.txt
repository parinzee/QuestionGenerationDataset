<doc id="768109" url="https://th.wikipedia.org/wiki?curid=768109" title="ไซกอนเทรดเซ็นเตอร์">ไซกอนเทรดเซ็นเตอร์ ไซกอนเทรดเซ็นเตอร์ () เป็นอาคารสูงในนครโฮจิมินห์ ประเทศเวียดนาม เริ่มก่อสร้างตั้งแต่เดือนเมษายน ค.ศ. 1994 และสร้างเสร็จสมบูรณ์ในเดือนกรกฎาคม ค.ศ. 1997 มีความสูง 145 เมตร (476 ฟุต) และเคยเป็นอาคารที่สูงที่สุดในประเทศเวียดนามเมื่อสร้างเสร็จในขณะนั้น (ค.ศ. 1997-2010) อาคารมีจำนวนชั้น 33 ชั้น มีพื้นที่กว่า 54,000 ตารางเมตร มีลิฟต์โดยสารใช้สำหรับลูกค้า 10 ตัว อีก 2 ตัว ใช้สำหรับการให้บริการเท่านั้น โดยอาคารมีเสาอากาศ 3 เสาซึ่งทำให้ความสูงรวมของอาคารเพิ่มขึ้นถึง 160 เมตร และบนดาดฟ้าของอาคารมีร้านกาแฟชื่อ "แพโนรามา" ผู้ใช้บริการสามารถมองเห็นทิวทัศน์เมืองและเส้นขอบฟ้าได้ ไซกอนเทรดเซ็นเตอร์ก่อสร้างด้วยคอนกรีตเสริมเหล็กและแก้วหุ้มสำหรับภายนอก</doc>
