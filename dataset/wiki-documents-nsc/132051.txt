<doc id="132051" url="https://th.wikipedia.org/wiki?curid=132051" title="อำเภอปราสาท">อำเภอปราสาท ปราสาท เป็นอำเภอหนึ่งของจังหวัดสุรินทร์ที่มาของชื่ออำเภอ ที่มาของชื่ออำเภอ. สาเหตุที่ราชการตั้งชื่ออำเภอนี้ว่า "อำเภอปราสาท" นั้น เนื่องจากเป็นท้องที่ที่มีปราสาทหินโบราณอยู่มาก ซึ่งสร้างโดยฝีมือชาวขอมอยู่หลายแห่ง เช่น ปราสาทหินบ้านพลวง ตั้งอยู่ที่บ้านพลวง ตำบลบ้านพลวง, ปราสาทหินบ้านปราสาท ตำบลปราสาททนง, ปราสาทหินตะคร้อ ตำบลเชื้อเพลิง เป็นต้น อำเภอปราสาท นับเป็นอำเภอที่มีความเจริญมากเป็นอันดับสองของจังหวัดรองจากอำเภอเมืองสุรินทร์และนอกจากนี้อำเภอปราสาทนับเป็นอำเภอที่มีประชากรมากเป็นลำดับที่2 ของจังหวัด รองจากอำเภอเมือง ประชากรส่วนใหญ่ของอำเภอปราสาทเป็นชาวไทยเชื้อสายเขมร ซึ่งนับเป็นอีกอำเภอหนึ่งของจังหวัดที่มีชาวไทยเชื้อสายเขมรมากที่สุดและมีวัฒนธรรมที่แตกต่างจากชาวอีสานทั่วไปคือ ทานข้าวจ้าวเป็นหลัก พูดภาษาเขมรหรือภาษาไทย ไม่นิยมพูดภาษาลาว(ไทยอีสาน) ผู้ที่พูดภาษาลาวนั้นและถือว่าเป็นกลุ่มชาติพันธุ์ส่วนน้อยของอำเภอประวัติ ประวัติ. อำเภอปราสาทเดิมเป็นท้องที่การปกครองของอำเภอเมืองสุรินทร์ ต่อมาเมื่อประมาณปี พ.ศ. 2480 ในช่วงรัฐบาลพลเอก พระยาพหลพลพยุหเสนา ซึ่งเป็นนายกรัฐมนตรีคนที่สองของประเทศไทยหรือตรงกับรัชสมัยพระบาทสมเด็จพระปรเมนทรมหาอานันทมหิดล รัชกาลที่8 ทางราชการได้พิจารณาเห็นว่า อำเภอเมืองสุรินทร์มีขอบเขตการปกครองและพลเมืองมาก บางแห่งเป็นถิ่นทุรกันดารห่างไกล การปกครองดูแลไม่ทั่วถึง การคมนาคมไม่สะดวก ยากต่อการที่ประชาชนจะเข้าไปติดต่อราชการ เพื่อความสะดวกในการปกครอง การป้องกันและปราบปรามโจรผู้ร้าย การให้การบริการแก่ประชาชน ตลอดทั้งเป็นการสร้างความเจริญให้กับท้องถิ่น อำเภอเมืองสุรินทร์จึงได้แยกท้องที่ตำบลกังแอน ตำบลไพล ตำบลตาเบา ตำบลทุ่งมน ตำบลทมอ ตำบลปรือ และตำบลบักได รวม 7 ตำบล ตั้งเป็น กิ่งอำเภอปราสาท โดยตั้งตัวที่ว่าการอำเภอ ณ บ้านกังแอน ตำบลกังแอน อันเป็นที่ตั้งตัวอำเภอในปัจจุบัน และต่อมากิ่งอำเภอปราสาทได้รับการยกฐานะเป็น อำเภอปราสาท และต่อมาในปี พ.ศ. 2518 ทางราชการได้แยกตำบลบักไดและตำบลกาบเชิงไปเป็นเขตการปกครองของกิ่งอำเภอกาบเชิง และทางราชการได้ยกฐานะเป็นอำเภอกาบเชิงในภายหลังที่ตั้งและอาณาเขต ที่ตั้งและอาณาเขต. อำเภอปราสาทตั้งอยู่ทางทิศตะวันตกเฉียงใต้ของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอเมืองสุรินทร์ - ทิศตะวันออก ติดต่อกับอำเภอลำดวนและอำเภอสังขะ - ทิศใต้ ติดต่อกับอำเภอกาบเชิงและอำเภอพนมดงรัก - ทิศตะวันตก ติดต่อกับ อำเภอประโคนชัย (จังหวัดบุรีรัมย์)การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอปราสาทแบ่งพื้นที่การปกครองออกเป็น 18 ตำบล 241 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอปราสาทประกอบด้วยองค์กรปกครองส่วนท้องถิ่น 20 แห่ง ได้แก่- เทศบาลตำบลกังแอน ครอบคลุมพื้นที่บางส่วนของตำบลกังแอน - เทศบาลตำบลนิคมปราสาท ครอบคลุมพื้นที่บางส่วนของตำบลปรือ - เทศบาลตำบลกันตวจระมวล ครอบคลุมพื้นที่ตำบลกันตรวจระมวลทั้งตำบล - องค์การบริหารส่วนตำบลกังแอน ครอบคลุมพื้นที่ตำบลกังแอน (เฉพาะนอกเขตเทศบาลตำบลกังแอน) - องค์การบริหารส่วนตำบลทมอ ครอบคลุมพื้นที่ตำบลทมอทั้งตำบล - องค์การบริหารส่วนตำบลไพล ครอบคลุมพื้นที่ตำบลไพลทั้งตำบล - องค์การบริหารส่วนตำบลปรือ ครอบคลุมพื้นที่ตำบลปรือ (เฉพาะนอกเขตเทศบาลตำบลนิคมปราสาท) - องค์การบริหารส่วนตำบลทุ่งมน ครอบคลุมพื้นที่ตำบลทุ่งมนทั้งตำบล - องค์การบริหารส่วนตำบลตาเบา ครอบคลุมพื้นที่ตำบลตาเบาทั้งตำบล - องค์การบริหารส่วนตำบลหนองใหญ่ ครอบคลุมพื้นที่ตำบลหนองใหญ่ทั้งตำบล - องค์การบริหารส่วนตำบลโคกยาง ครอบคลุมพื้นที่ตำบลโคกยางทั้งตำบล - องค์การบริหารส่วนตำบลโคกสะอาด ครอบคลุมพื้นที่ตำบลโคกสะอาดทั้งตำบล - องค์การบริหารส่วนตำบลบ้านไทร ครอบคลุมพื้นที่ตำบลบ้านไทรทั้งตำบล - องค์การบริหารส่วนตำบลโชคนาสาม ครอบคลุมพื้นที่ตำบลโชคนาสามทั้งตำบล - องค์การบริหารส่วนตำบลเชื้อเพลิง ครอบคลุมพื้นที่ตำบลเชื้อเพลิงทั้งตำบล - องค์การบริหารส่วนตำบลปราสาททนง ครอบคลุมพื้นที่ตำบลปราสาททนงทั้งตำบล - องค์การบริหารส่วนตำบลตานี ครอบคลุมพื้นที่ตำบลตานีทั้งตำบล - องค์การบริหารส่วนตำบลบ้านพลวง ครอบคลุมพื้นที่ตำบลบ้านพลวงทั้งตำบล - องค์การบริหารส่วนตำบลสมุด ครอบคลุมพื้นที่ตำบลสมุดทั้งตำบล - องค์การบริหารส่วนตำบลประทัดบุ ครอบคลุมพื้นที่ตำบลประทัดบุทั้งตำบลสถานศึกษาอาชีวศึกษาสถานศึกษา. อาชีวศึกษา. - วิทยาลัยการอาชีพปราสาทสังกัดสำนักงานคณะกรรมการการศึกษาขั้นพื้นฐาน ระดับมัธยมศึกษาสังกัดสำนักงานคณะกรรมการการศึกษาขั้นพื้นฐาน ระดับมัธยมศึกษา. 1. โรงเรียนประสาทวิทยาคาร 2. โรงเรียนโคกยางวิทยา 3. โรงเรียนไทรแก้ววิทยา 4. โรงเรียนตานีวิทยา 5. โรงเรียนเชื้อเพลิงวิทยา 6. โรงเรียนทุ่งมนวิทยาคาร 7. โรงเรียนตาเบาวิทยา 8. โรงเรียนโสตศึกษาจังหวัดสุรินท 9. โรงเรียนบ้านพลวงสังกัดสำนักงานคณะกรรมการการศึกษาเอกชนสังกัดสำนักงานคณะกรรมการการศึกษาเอกชน. 1. โรงเรียนสุวรรณวิจิตรวิทยา (ระดับมัธยมศึกษา) 2. โรงเรียนอนุบาลกมลนิตย์การสาธารณสุขการสาธารณสุข. - โรงพยาบาลปราสาท เป็นโรงพยาบาลทั่วไปขนาด 150 เตียง ซึ่งเป็นโรงพยาบาลของรัฐที่มีขนาดใหญ่เป็นอันดับสองของจังหวัดรองจากโรงพยาบาลศูนย์สุรินทร์ (กำลังมีโครงการก่อสร้างอาคารผู้ป่วยนอก ผ่าตัดและสำนักงาน เป็นอาคาร 3 ชั้น พื้นที่ใช้สอย 4,585 ตารางเมตรพร้อมอุปกรณ์ประกอบอาคาร) โดยได้รับงบประมาณจากโครงการไทยเข้มแข็งทั้งสิ้น 77.95 ล้านบาท (อ้างอิง: http://sp2.tkk2555.com/sp2/ebud_province.aspx?id=32)- สาธารณสุขอำเภอจำนวน 1 หนึ่งแห่ง ตั้งอยู่ถนนสาย ปราสาท-สังขะ- โรงพยาบาลส่งเสริมสุขภาพตำบลทั้งหมด 23 แห่ง1. โรงพยาบาลส่งเสริมสุขภาพตำบลกันตรวจระมวล 2. โรงพยาบาลส่งเสริมสุขภาพตำบลโคกยาง 3. โรงพยาบาลส่งเสริมสุขภาพตำบลโคกสะอาด 4. โรงพยาบาลส่งเสริมสุขภาพตำบลเชื้อเพลิง 5. โรงพยาบาลส่งเสริมสุขภาพตำบลโชคนาสาม 6. โรงพยาบาลส่งเสริมสุขภาพตำบลตานี 7. โรงพยาบาลส่งเสริมสุขภาพตำบลตาเบา 8. โรงพยาบาลส่งเสริมสุขภาพตำบลทมอ 9. โรงพยาบาลส่งเสริมสุขภาพตำบลทุ่งมน 10. โรงพยาบาลส่งเสริมสุขภาพตำบลบ้านพลวง 11. โรงพยาบาลส่งเสริมสุขภาพตำบลประทัดบุ 12. โรงพยาบาลส่งเสริมสุขภาพตำบลปราสาททนง 13. โรงพยาบาลส่งเสริมสุขภาพตำบลปรือ(อยู่ในความรับผิดชอบของเทศบาลตำบลนิคมปราสาท) 14. โรงพยาบาลส่งเสริมสุขภาพตำบลไพล 15. โรงพยาบาลส่งเสริมสุขภาพตำบลสมุด 16. โรงพยาบาลส่งเสริมสุขภาพตำบลหนองใหญ่ 17. โรงพยาบาลส่งเสริมสุขภาพตำบล บ้านกะดาด ตำบลโคกยาง 18. โรงพยาบาลส่งเสริมสุขภาพตำบล บ้านทัพไทย ตำบลทมอ 19. โรงพยาบาลส่งเสริมสุขภาพตำบล บ้านไทร ตำบลบ้านไทร 20. โรงพยาบาลส่งเสริมสุขภาพตำบล บ้านปรือ ตำบลปรือ 21. โรงพยาบาลส่งเสริมสุขภาพตำบล บ้านปลัด ตำบลหนองใหญ่ 22. โรงพยาบาลส่งเสริมสุขภาพตำบล บ้านมะเมียง ตำบลโชคนาสาม 23. โรงพยาบาลส่งเสริมสุขภาพตำบล บ้านรันเดง ตำบลโคกสะอาดการเดินทางการเดินทาง. - อำเภอปราสาทตั้งอยู่บนทางหลวงสายสำคัญ 2 สาย จึงเป็นทางผ่านที่สำคัญสามารถเดินทางได้สะดวกโดยทางบก ดังนี้- รถประจำทางสาย กรุงเทพ ปลายทาง สุรินทร์ - รถประจำทางสาย กรุงเทพ ปลายทาง ศรีสะเกษ - รถประจำทางสาย กรุงเทพ ปลายทาง กันทรลักษณ์-เขาพระวิหาร - รถประจำทางสาย กรุงเทพ ปลายทาง อุบลราชธานี - รถประจำทางสาย นครราชสีมา ปลายทาง สุรินทร์ - รถประจำทางสาย นครราชสีมา ปลายทาง ศรีสะเกษ - รถประจำทางสาย นครราชสีมา ปลายทาง อุบลราชธานี - รถประจำทางสาย มุกดาหาร ปลายทาง พัทยา - รถประจำทางสาย อุบลราชธานี ปลายทาง พัทยา- การเดินทางโดยรถไฟ - ท่านสามารถเดินทางมาโดยการโดยสารรถไฟ โดยลงที่สถานีสุรินทร์ แล้วต่อรถจากสถานีขนส่งสุรินทร์เพื่อมายังอำเภอปราสาทได้ ทั้งโดยรถสองแถว รถตู้-รถบัสโดยสารสายสุรินทร์-ช่องจอม และรถประจำทางอื่นๆที่ผ่านมาทางอำเภอปราสาท ระยะทางจากอำเภอเมืองสุรินทร์ - อำเภอปราสาท มีระยะทางเพียง 29 กิโลเมตรเศรษฐกิจเศรษฐกิจ. - สภาพเศรษฐกิจโดยรวม สภาพเศรษฐกิจโดยรวมของอำเภอปราสาทอยู่ในเกณฑ์ค่อนข้างดี การกระจายความเจริญอยู่ในระดับปานกลาง สภาพคล่องทางเศรษฐกิจและเงินหมุนเวียนในระบบตลาด/วัน อยู่ในลำดับที่ 2- ภาคเกษตรกรรม ประชนชนในพื้นที่ส่วนใหญ่จะประกอบอาชีพเกษตรกรรม ซึ่งพืชเศรษฐกิจที่สำคัญได้แก่ ยางพารา ข้าว มันสำปะหลัง อ้อย- ภาคอุตสาหกรรม อุตสาหกรรมในเขตอำเภอปราสาทส่วนใหญ่จะเป็นอุตสาหกรรมประเภทแปรรูปผลผลิตทางการเกษตร เช่น โรงสีไฟ ซึ่งกระจายอยู่ทั่วไปในเขตอำเภอปราสาท โดยอำเภอปราสาทมีโรงงานอุตสาหกรรมที่สำคัญ เช่น บริษัทน้ำตาลสุรินทร์จำกัด บริษัทไฟฟ้าสุรินทร์จำกัด บริษัท เอช บี ไอ แมนูแฟคเจอร์ริ่ง (ประเทศไทย)จำกัด (โรงงานตัดเย็บเสื้อผ้าขนาดใหญ่) เป็นต้น- สถาบันการเงิน1. ธนาคารกรุงเทพ 2. ธนาคารไทยพาณิชย์ 3. ธนาคารไทยพาณิชย์ สาขาเทสโก้ โลตัส 4. ธนาคารกรุงไทย 5. ธนาคารกสิกรไทย 6. ธนาคารออมสิน 7. ธนาคารเพื่อการเกษตรและสหกรณ์การเกษตร สาขาปราสาท 1 8. ธนาคารเพื่อการเกษตรและสหกรณ์การเกษตร สาขาปราสาทใต้ (ปราสาทเมืองใหม่)โอกาสทางธุรกิจในอำเภอโอกาสทางธุรกิจในอำเภอ. - จากการที่อำเภอปราสาทมีจุดที่ตั้งที่ค่อนข้างได้เปรียบในการเชื่อมต่อสู่ประเทศเพื่อนบ้าน และนโยบายของจังหวัดสุรินทร์ที่มีความพยายามที่จะผลักดันให้ช่องจอม (แดนชายแดนถาวร ตั้งอยู่ในเขตอำเภอกาบเชิง ซึ่งอยู่ทางทิศใต้ของอำเภอปราสาท บนทางหลวงหมายเลข 214) เป็นเส้นทางหลักในการเดินทางเพื่อเข้าสู่นครวัด-นครธม-พนมเปญ ซึ่งเป็นเมืองสำคัญของประเทศกัมพูชา จะทำให้อำเภอปราสาทมีเศรษฐกิจที่ดีขึ้น เนื่องจากเป็นเส้นทางผ่านสายหลักของประตูอินโดจีนด้านทิศใต้ของภาคตะวันออกเฉียงเหนือ - การพยายามผลักดันเขตเศรษฐกิจพิเศษช่องจอมของจังหวัดสุรินทร์ ทำให้เกิดการสนับสนุนงบประมาณและนโยบายต่างๆ แม้ว่าช่องจอมจะไม่ได้ตั้งอยู่ในเขตอำเภอปราสาทโดยตรง แต่การเดินทางขนสินค้าและบริการเข้าสู่ตลาดภายในภูมิภาค จำเป็นต้องเดินทางผ่านอำเภอปราสาท ซึ่งส่งผลให้อำเภอปราสาทได้รับประโยชน์จากโครงการนี้เช่นกัน - โครงการขยายทางหลวงหมายเลข 214 จาก 2 ช่องจราจร เป็น 4 ช่องจราจร จากอำเภอเมืองสุรินทร์-จอมพระ-ท่าตูม-สุวรรณภูมิ และจากอำเภอปราสาท-กาบเชิง-ช่องจอม (เส้นทางเศรษฐกิจเหนือ-ใต้) และทางหลวงหมายเลข 24 ช่วงนางรอง-ประโคนชัย-ปราสาท-สังขะ เพื่อเชื่อมต่อไปยังด่านช่องเม็ก จังหวัดอุบลราชธานี (เส้นทางเศรษฐกิจตะวันออก-ตะวันตก) จะทำให้อำเภอตามเส้นทางดังกล่าวมีอัตราการเจริญเติบโตทางเศรษฐกิจและขีดความสามารถในการแข่งขันเพิ่มมากขึ้น (อ้างอิง:http://www.rd1677.com/branch.php?id=86367) (http://nntworld.prd.go.th/view.php?m_newsid=255507290220&tb=N255507) (http://www.publicconsultation.opm.go.th/phs/new_phs_proj_view.asp?editId=P550704006) - การเปิดประชาคมเศรษฐกิจอาเซียน จะทำให้มีการเคลื่อนย้ายแรงงานฝีมือและทุนอย่างเสรี เมื่อด่านชายแดนช่องจอมเป็นประตูเข้าสู่ภาคอีสาน จะทำให้อำเภอปราสาทมีความเจริญมากขึ้นอย่างหลึกเลี่ยงมิได้ และจากการที่คณะรัฐมนตรีได้วางนโยบายพัฒนาประเทศไทยให้เป็นศูนย์กลางทางการศึกษาของอาเซียน โรงเรียนประสาทวิทยาคาร ซึ่งเป็นโรงเรียนประจำอำเภอปราสาทเป็น 1 ใน 14 โรงเรียนทั่วประเทศที่ได้รับคัดเลือกเข้าโครงการดังกล่าว จะทำให้มีชาวต่างชาติในอำเภอปราสาทเพิ่มมากขึ้น เป็นโอกาสในการประกอบการพาณิชย์ - จำนวนเงินสะพัดในระบบตลาดและประชากรที่มีมากเป็นอันดับ 2 ของจังหวัดสุรินทร์ ทำให้มีแรงงานจำนวนมากเพียงพอต่อความต้องการของตลาดย่านการค้าที่สำคัญย่านการค้าที่สำคัญ. - เทศบาลตำบลกังแอน เป็นจุดศูนย์กลางของอำเภอ เป็นย่านการค้าหลัก - ปราสาทเมืองใหม่ ตั้งอยู่ในเขตตำบลบ้านพลวง ประชิดกับเขตเทศบาลตำบลกังแอน โครงการปราสาทเมืองใหม่(หรือตลาดโรจน์ระวี)เป็นย่านการค้าเอกชน ที่นี่จะมีตลาดคลองถมทุกวันศุกร์และมีตลาดนัดทุกวันที่5,15และ25ของเดือนและภายในตลาด มีสถานบันเทิง ร้านค้า ร้านอาหารนานาชาติซึ่งเป็นแหล่งพบปะของชาวต่างชาติที่อาศัยอยู่ในอำเภอปราสาทและยังเป็นที่ตั้งของธนาคารเพื่อการเกษตรและสหกรณ์การเกษตรอีกด้วย - เทศบาลตำบลนิคมปราสาท บนทางหลวงหมายเลข 24 ซึ่งเทศบาลตำบลนิคมปราสาทเป็นที่ตั้งของวิทยาลัยการอาชีพปราสาท สำนักงานขนส่งจังหวัดสุรินทร์สาขาอำเภอปราสาท</doc>
