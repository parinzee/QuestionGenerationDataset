<doc id="724498" url="https://th.wikipedia.org/wiki?curid=724498" title="นาธาน เอเดรียน">นาธาน เอเดรียน นาธาน การ์-จูน เอเดรียน (; 7 ธันวาคม ค.ศ. 1988 —) เป็นนักว่ายน้ำชาวอเมริกัน และได้รับเหรียญรางวัลโอลิมปิก 4 เหรียญ (3 เหรียญทอง และ 1 เหรียญเงิน) นอกจากนี้เขายังเป็นผู้ครองสถิติโลก ในประเภท 50 ม. – 100 ม.ชีวิตส่วนตัว ชีวิตส่วนตัว. เขาเกิดในเบรเมอร์ตัน รัฐวอชิงตัน ในปี ค.ศ. 1988 เขาเป็นลูกชายของเจมส์และเซซิเลีย เอเดรียน เซซิเลียแม่ของเขาเป็นชาวจีน เกิดและเติบโตในฮ่องกง แม่ของเขาเป็นพยาบาลในย่านโรงเรียนเบรเมอร์ตัน และพ่อของเขาเป็นนักวิศวกรนิวเคลียร์ เอเดรียนมีพี่สาวชื่อ โดเนลลา ซึ่งเป็นนักว่ายน้ำของมหาวิทยาลัยรัฐแอริโซนา และพี่ชายคนโต จัสติน เป็นนักว่ายน้ำของมหาวิทยาลัยวอชิงตัน เอเดรียนเริ่มว่ายน้ำตั้งแต่อายุ 5 ขวบ เพราะได้รับแรงบันดาลใจจากพี่ชายของเขา เขาจบการศึกษาในปี ค.ศ. 2006 จากโรงเรียนมัธยมปลายเบรเมอร์ตัน เอเดรียนเข้าเป็นนักศึกษาของมหาวิทยาลัยแคลิฟอร์เนีย เบิร์กลีย์ในฤดูใบไม้ร่วงของปี ค.ศ. 2006 เอกวิชาสาธารณสุข เขาจบการศึกษาด้วยเกียรตินิยมในฤดูใบไม้ผลิของปี ค.ศ. 2012 เอเดรียนเป็นแชมป์เอ็นซีเอเอ 5 สมัยได้แก่ ฟรีสไตล์ 50 หลาในปี ค.ศ. 2009 และ ค.ศ. 2011 และฟรีสไตล์ 100 หลาในปี ค.ศ. 2009, ค.ศ. 2010 และ ค.ศ. 2011ระดับอาชีพชิงแชมป์โลกระยะสั้น 2008 ระดับอาชีพ. ชิงแชมป์โลกระยะสั้น 2008. ในชิงแชมป์โลกระยะสั้น 2008 เอเดรียนได้รับรางวัลเหรียญทองในรายการฟรีสไตล์ 100 เมตร และผลัดฟรีสไตล์ 4×100 เมตร และเหรียญเงินในผลัดผสม 4×100 เมตร ในรายการผลัดฟรีสไตล์ 4×100 เอเดรียได้ว่ายร่วมกับไรอัน ลอชต์ ไบรอัน ลุนด์ควิสต์ และดัก แวน วี โดยได้รับรางวัลเหรียญทอง และทำสถิติโลกด้วยเวลา 3 นาที 08.44 วินาที ในรายการที่ 2 ฟรีสไตล์ 100 เมตร เอเดรียนได้รับรางวัลเหรียญทองด้วยเวลา 46.67 วินาที ในขณะที่ฟีลิปโป มาญีนี จบอันดับที่ 2 ด้วยเวลา 46.70 วินาที สำหรับรายการสุดท้าย ผลัดผสม 4×100 เมตร เอเดรียได้ว่ายร่วมกับแรนดัล บอล มาร์ก แก๊งลอฟฟ์ และไรอัน ลอชต์ โดยได้รับรางวัลเหรียญเงิน ในขณะที่เหรียญทองเป็นของรัสเซียกีฬาโอลิมปิกฤดูร้อนปักกิ่ง 2008 กีฬาโอลิมปิกฤดูร้อนปักกิ่ง 2008. ในการการคัดเลือกนักกีฬาว่ายน้ำทีมชาติสหรัฐอเมริกาในโอลิมปิก เอเดรียนได้อันดับ 4 ในฟรีสไตล์ 100 เมตร และเขาผ่านการคัดเลือกในรายการผลัดฟรีสไตล์ 4×100 เมตรในกีฬาโอลิมปิก นอกจากนี้เขายังได้อันดับที่ 6 ในฟรีสไตล์ 50 เมตร ในโอลิมปิกฤดูร้อน 2008 ที่ ปักกิ่ง เอเดรียนได้เข้าร่วมในเลกที่ 1 ของรอบคัดเลือกในรายการผลัดฟรีสไตล์ 4×100 เมตร ทำเวลาได้ 48.82 วินาที โดยว่ายร่วมกับคัลเลน โจนส์ เบน ไวลด์แมน-โตไบรเนอร์ และแมตต์ กรีเวอร์ส และสร้างสถิติใหม่ด้วยเวลา 3 นาที 12.23 วินาที วันต่อมาสถิติโลกได้ถูกสร้างใหม่โดยไมเคิล เฟ็ลปส์ การ์เร็ต เวเบอร์-เกล คัลเลน โจนส์ และเจสัน ลีแซก ด้วยเวลา 3 นาที 08.24 วินาที ตามมาด้วยฝรั่งเศสและออสเตรเลียในรอบสุดท้าย โดยเอเดรียนได้รับเหรียญทองแม้เขาจะไม่ได้แข่งในรอบสุดท้าย</doc>
