<doc id="369950" url="https://th.wikipedia.org/wiki?curid=369950" title="มณฑลเฟลมิชบราบันต์">มณฑลเฟลมิชบราบันต์ เฟลมิชบราบันต์ () หรือ ฟลามส์-บราบานท์ () เป็นมณฑลในเขตฟลามส์ ซึ่งเป็นหนึ่งในสามเขตของประเทศเบลเยียม ตั้งอยู่ทางตะวันออกของมณฑลฟลานเดอร์ตะวันออก, ทางใต้ของมณฑลแอนต์เวิร์ป, ทางตะวันตกของมณฑลลิมเบิร์ก, ทางตกเฉียงเหนือของมณฑลลีแยฌ, ทางเหนือของมณฑลวัลลูนบราบันต์, ทางตะวันออกเฉียงเหนือของมณฑลแอโน และล้อมรอบพื้นที่ทั้งหมดของเขตเมืองหลวงบรัสเซลส์ เฟลมิชบราบันต์มีเมืองหลวงชื่อเลอเฟน และมีพื้นที่ 2,106.13 ตารางกิโลเมตร แบ่งออกเป็น 2 เขตการปกครอง ซึ่งแบ่งย่อยได้อีก 65 เทศบาล แม่น้ำสายหลักของจังหวัดคือแม่น้ำเดเมอร์และแม่น้ำเซน เฟลมิชบราบันต์ตั้งขึ้นในวันที่ 1 มกราคม ค.ศ. 1995 จากการแยกอดีตจังหวัดบราบันต์เป็น 3 ส่วน ได้แก่ มณฑลเฟลมิชบราบันต์, มณฑลวัลลูนบราบันต์ และเขตเมืองหลวงบรัสเซลส์ซึ่งไม่ขึ้นอยู่กับมณฑลใดเขตการปกครอง เขตการปกครอง. เฟลมิชบราบันต์ประกอบด้วย 2 เขตการปกครองส่วนท้องถิ่น () ได้แก่ เขตเลอเฟนทางตะวันออก และเขตฮาล-ฟิลฟูร์ดทางตะวันตก แบ่งเป็นเขตตุลาการ () ได้ 1 เขตกับส่วนหนึ่งของเขตบรัสเซลส์ ได้แก่ เขตตุลาการเลอเฟน และเขตตุลาการบรัสเซลส์ซึ่งมีขอบเขตในเขตฮาล-ฟิลฟูร์ดและเขตเมืองหลวงบรัสเซลส์ และแบ่งย่อยเป็น 65 เมือง โดย 30 เทศบาลอยู่ในเขตเลอเฟน และอีก 35 เทศบาลอยู่ในเขตฮาล-ฟิลฟูร์ด ดังแผนที่นี้</doc>
