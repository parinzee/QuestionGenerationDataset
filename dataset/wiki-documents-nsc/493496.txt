<doc id="493496" url="https://th.wikipedia.org/wiki?curid=493496" title="คัลยารี">คัลยารี คัลยารี () เป็นเมืองหลักของแคว้นปกครองตนเองซาร์ดิเนีย ประเทศอิตาลี ตั้งอยู่ทางตอนเหนือของอ่าวคัลยารี บนฝั่งตอนใต้ของเกาะซาร์ดิเนีย มีประชากรราว 156,000 คน หรือราว 480,000 คน หากรวมเขตมหานคร เมืองนี้เป็นเมืองเก่าแก่ ก่อตั้งขึ้นโดยชาวฟินิเชีย หลังจากนั้นถูกชนชาติต่าง ๆ เข้าครอบครอง ได้แก่ โรมัน ซาราเซ็น สเปน ออสเตรีย เคยเป็นเมืองหลวงของอาณาจักรซาร์ดิเนีย (ในปี ค.ศ. 1861 เปลี่ยนมาเป็นอาณาจักรอิตาลี) ตั้งแต่ปี ค.ศ. 1324 ถึง 1720 และ 1798 ถึง 1814 เป็นเมืองสำคัญในภูมิภาค ด้านวัฒนธรรม การเมืองและศูนย์กลางศิลปะ เป็นที่รู้จักในด้านที่มีอนุสรณ์และสถาปัตยกรรมอาร์ตนูโวหลายแห่ง ยังเป็นศูนย์กลางด้านเศรษฐกิจและอุตสาหกรรมในแคว้นปกครองตนเองซาร์ดิเนีย เป็นหนึ่งในเมืองท่าที่ใหญ่ที่สุดในทะเลเมดิเตอร์เรเนียน มีสนามบินนานาชาติที่มีรายได้สูงเป็นอันดับ 28 ของอิตาลี</doc>
