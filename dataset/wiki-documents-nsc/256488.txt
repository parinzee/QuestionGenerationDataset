<doc id="256488" url="https://th.wikipedia.org/wiki?curid=256488" title="คณะแพทยศาสตร์ มหาวิทยาลัยธรรมศาสตร์">คณะแพทยศาสตร์ มหาวิทยาลัยธรรมศาสตร์ คณะแพทยศาสตร์ มหาวิทยาลัยธรรมศาสตร์ เป็นส่วนราชการระดับคณะวิชา สังกัดมหาวิทยาลัยธรรมศาสตร์ กระทรวงศึกษาธิการ โดยเป็นคณะวิชาที่จัดตั้งขึ้นเป็นอันดับ 11 ของมหาวิทยาลัย และเป็นสถาบันทางแพทยศาสตร์ที่จัดตั้งขึ้นเป็นอันดับ 9 ของประเทศ ตามที่ได้รับการสถาปนาขึ้นใน พ.ศ. 2533 ตามแผนการขยายการเรียนการสอนในสายวิทยาศาสตร์และวิทยาศาสตร์ประยุกต์ นับเป็นคณะแรกในสายวิทยาศาสตร์สุขภาพ คณะแพทยศาสตร์ มหาวิทยาลัยธรรมศาสตร์ จัดตั้งขึ้นด้วยแนวคิดการจัดการเรียนการสอนโดยใช้ชุมชนเป็นฐาน (Community-Based Learning : CBL) ซึ่งในขณะนั้นยังไม่มีโรงเรียนแพทย์ใดริเริ่มการเรียนการสอนดังกล่าว การเรียนการสอนของคณะแพทยศาสตร์ มหาวิทยาลัยธรรมศาสตร์ ได้รับการปรับปรุงหลักสูตรทุก ๆ 5 ปี ตามนโยบายของมหาวิทยาลัยธรรมศาสตร์ ในระยะแรกของการก่อตั้ง ทางคณะได้จัดให้มีการเรียนการสอนในรูปแบบ 100% Problem-based learning และ 0% Lectures ตามแนวทางการจัดการศึกษาในระดับอุดมศึกษาแผนใหม่ โดยมีช่วงเวลาที่ให้นักศึกษาได้เพิ่มเติมความรู้โดยตนเองเป็นผู้กำกับ (Self-directed learning) ภายหลังได้มีการปรับสัดส่วนดังกล่าวอยู่ในระดับ 80% Problem-based learning และ 20% Lectures หลักสูตรที่ใช้ในปัจจุบันคือ หลักสูตรปีพุทธศักราช 2552 โดยในระดับพรีคลินิค (ชั้นปีที่ 2-3) มีการจัดการเรียนการสอนในรูปแบบ Hybrid Problem-based Learning (Hybrid PBL) คือมีการเรียนการสอนแบบบรรยาย ประกอบกับการใช้โจทย์ปัญหาในกระบวนการกลุ่มย่อยที่อ้างอิงทางคลินิก และในระดับคลินิก (ชั้นปีที่ 4-6) มีการจัดการเรียนการสอนคล้ายคลึงกับสถาบันอื่น ๆ โดยเน้นการปฏิการทางคลินิกบนโรงพยาบาลธรรมศาสตร์เฉลิมพระเกียรติประวัติ ประวัติ. มหาวิทยาลัยธรรมศาสตร์ มีนโยบายจัดตั้งคณะแพทยศาสตร์ ตั้งแต่ปี พ.ศ. 2522 โดยมีศ.ปรีดี พนมยงศ์ ดำรงตำแหน่งอธิการบดี โดยมีการจัดตั้งคณะกรรมการร่างโครงการจัดตั้งขึ้นชุดหนึ่ง และได้ดำเนินการอย่างจริงจังในสมัย ศาสตราจารย์คุณหญิงนงเยาว์ ชัยเสรี ดำรงตำแหน่งอธิการบดี โดยสภามหาวิทยาลัยธรรมศาสตร์ ในการประชุมครั้งที่ 8/2526 ได้ให้ความเห็นชอบเกี่ยวกับนโยบายทางวิชาการของมหาวิทยาลัยธรรมศาสตร์ ในการที่จะส่งเสริมและสนับสนุนการศึกษาทางวิทยาศาสตร์การแพทย์ประยุกต์ โดยเฉพาะการผลิตบัณฑิตแพทย์ และมอบหมายให้อธิการบดีดำเนินการตามนโยบาย มหาวิทยาลัยธรรมศาสตร์ ได้ดำเนินตามแผนโดยการสร้างโรงพยาบาลขึ้น โดยศาสตราจารย์คุณหญิงนงเยาว์ ชัยเสรี ดำรงตำแหน่งอธิการบดี มีคำสั่ง ที่ 747/2529 ลงวันที่ 25 สิงหาคม 2529 แต่งตั้งคณะกรรมการจัดหาทุนสร้างโรงพยาบาลธรรมศาสตร์เฉลิมพระเกียรติ มีศาสตราจารย์ สุธี นาทวรทัน เป็นประธานกรรมการ และ นายประมวล สภาวสุ รัฐมนตรีว่าการกระทรวงการคลัง ในขณะนั้น เป็นประธานกิตติมศักดิ์ ระดมทุนจากศิกษ์เก่าทั้งในประเทศและต่างประเทศ การดำเนินการจัดตั้งคณะแพทยศาสตร์ ได้ดำเนินการต่อมาอย่างต่อเนื่อง จนกระทั่งสภาพัฒนาเศรษฐกิจและสังคมแห่งชาติ เห็นชอบด้วยตามหนังสือของสำนักเลขาธิการคณะรัฐมนตรี ที่ นร.0203/126 ลงวันที่ 30 พฤศจิกายน 2529 ซึ่งอธิการบดีได้พบปลัดทบวงมหาวิทยาลัย ขอดำเนินการโรงพยาบาลให้ครบ 1 ปีก่อน เพื่อเป็นพื้นฐานของคณะแพทยศาสตร์ แล้วจึงจะดำเนินการเรื่องคณะแพทยศาสตร์ โดยมีการสานต่อในสมัย ศาสตราจารย์เกริกเกียรติ พิพัฒน์เสรีธรรม ดำรงตำแหน่งอธิการบดีในปี พ.ศ. 2531 ในการดำเนินการได้มีการประสานกับกระทรวงสาธารณสุข เพื่อหาแนวทางร่วมกันในการผลิตบัณฑิตแพทย์พึงประสงค์ อันสอดคล้องกับนโยบายผู้บริหารมหาวิทยาลัย และนโยบายของทบวงมหาวิทยาลัย ซึ่งสภามหาวิทยาลัยได้พิจารณาอนุมัติโครงการจัดตั้งคณะแพทยศาสตร์ ในเดือนสิงหาคม 2531 คณะรัฐมนตรีมีมติให้จัดตั้งคณะแพทยศาสตร์ขึ้นในมหาวิทยาลัยธรรมศาสตร์ เมื่อวันที่ 30 มกราคม 2533 พระบาทสมเด็จพระเจ้าอยู่หัวฯ ทรงลงพระปรมาภิไธยในพระราชกฤษฎีกา การจัดตั้งคณะแพทยศาสตร์ มหาวิทยาลัยธรรมศาสตร์ เมื่อวันที่ 19 มีนาคม 2533 มีผลใช้บังคับในวันถัดมา คณะแพทยศาสตร์ มหาวิทยาลัยธรรมศาสตร์ เป็นคณะแพทย์อันดับที่ 9 ของประเทศไทย มีการแบ่งส่วนราชการของคณะแพทยศาสตร์ เป็น 4 ส่วน คือ สำนักงานเลขานุการสถานวิทยาศาสตร์พรีคลินิก สถานวิทยาศาสตร์คลินิก และโรงพยาบาลธรรมศาสตร์เฉลิมพระเกียรติ ในปี พ.ศ. 2543 สภามหาวิทยาลัยธรรมศาสตร์ ซึ่งขณะนั้น ศาสตราจารย์ คุณหญิง นงเยาว์ ชัยเสรี เป็นนายสภามหาวิทยาลัย มีคำสั่งให้การบริหารโรงพยาบาลธรรมศาสตร์เฉลิมพระเกียรติ เป็นอิสระโดยสังกัดสำนักงานอธิการบดี แยกออกจากคณะแพทยศาสตร์ ดังนั้นด้วยความเห็นชอบของคณะกรรมการประจำคณะจึงได้มีการปรับเปลี่ยนโครงสร้างบริหารคณะ โดยถือหลักการปรับโครงสร้างของคณะแพทยศาสตร์ให้สอดคล้องกับแผนยุทธศาสตร์ พันธกิจ วัตถุประสงค์ ของคณะแพทยศาสตร์ และในปี พ.ศ. 2553 คณะแพทยศาสตร์ มหาวิทยาลัยธรรมศาสตร์ ได้ดำเนินการจัดการเรียนการสอนมาเป็นระยะเวลาครบ 20 ปี จึงได้มีโครงการจัดทำหนังสืออนุสรณ์ กิจกรรมทางวิชาการรวมถึงการประชุมวิชาการต่าง ๆ และมีการจัดกิจกรรมเฉลิมฉลองในวาระดังกล่าว อีกทั้งได้มีการจัดทำตราสัญลักษณ์ "20 ปี แพทย์ธรรมศาสตร์" เพื่อเป็นการประชาสัมพันธ์กิจกรรมต่าง ๆ ของคณะตลอดปีการศึกษาอีกด้วยการแบ่งส่วนราชการการแบ่งส่วนราชการ. - หน่วยงาน- งานบริหารทรัพยากรมนุษย์ - งานคลังและพัสดุ - งานเทคโนโลยีทางการศึกษา - งานบริการสังคม - งานนโยบายและแผน - งานบริหารทั่วไป - งานกิจการนักศึกษา - งานพัฒนาคุณภาพ- บริหารการวิจัย- งานบริหารการวิจัย - จริยธรรมการวิจัยในคน- ฝ่ายวิชาการ- งานบริการการศึกษา- สถานวิทยาศาสตร์คลินิค- ภาควิชาอายุรศาสตร์ - ภาควิชากุมารเวชศาสตร์ - ภาควิชาศัลยศาสตร์ - ภาควิชาสูติศาสตร์-นรีเวชวิทยา - ภาควิชาออร์โธปิดิกส์ - ภาควิขาวิสัญญีวิทยา - ภาควิขาโสต ศอ นาสิกวิทยา - ภาควิชาเวชศาสตร์ฟื้นฟู - ภาควิชาเวชศาสตร์ฉุกเฉิน - ภาควิชารังสีวิทยา - ภาควิชาจักษุวิทยา - ภาควิชาพยาธิวิทยาและนิติเวชศาสตร์ - ภาควิชาจิตเวชศาสตร์ - ภาควิชาวิทยาการระบาดคลินิก - สถานวิทยาศาสตร์พรีคลินิก- สาขากายวิภาคศาสตร์ - สาขาสรีรวิทยา - สาขาปรสิตวิทยา - สาขาเภสัชวิทยา - สาขาจุลชีววิทยาและภูมิคุ้มกัน - สาขาชีวเคมี - สาขาเซลล์ชีววิทยา - สาขาอณูพันธุศาสตร์-อณูชีววิทยาทางการแพทย์ - สถานเวชศาสตร์ชุมชนและเวชศาสตร์ครอบครัว - บัณฑิตศึกษา- งานบัณฑิตศึกษา - Biochemistry and Molecular biology - สถานการแพทย์แผนไทยประยุกต์ทำเนียบคณบดีรายนามผู้บริหาร รายนามผู้บริหาร. รายนามผู้บริหารชุดปัจจุบันFacts & FiguresอัตรากำลังFacts & Figures. อัตรากำลัง. 1. อาจารย์ 296 คน 2. บุคลากรสายสนับสนุน 265 คนหลักสูตรการศึกษาปริญญาตรีหลักสูตรการศึกษา. ปริญญาตรี. - หลักสูตรแพทยศาสตรบัณฑิต (หลักสูตรปรับปรุง พ.ศ. 2556) - หลักสูตรการแพทย์แผนไทยประยุกต์บัณฑิต (หลักสูตรปรับปรุง พ.ศ. 2556) - หลักสูตรแพทยศาสตรบัณฑิต (หลักสูตรภาคภาษาอังกฤษ)บัณฑิตศึกษาบัณฑิตศึกษา. - สาขาวิชาเซลล์ต้นกำเนิดและอณูชีววิทยา (ปริญญาโท และปริญญาเอก) - สาขาวิชาระบาดวิทยาคลินิก (ปริญญาโท และปริญญาเอก) - สาขาวิชาการแพทย์แผนไทยประยุกต์ (ปริญญาโท และปริญญาเอก) - สาขาวิชาชีวเคมีและชีววิทยาโมเลกุล (ปริญญาโท และปริญญาเอก) - สาขาวิชาเวชศาสตร์ชุมชนและเวชศาสตร์ครอบครัว (ปริญญาเอก) - สาขาวิชาวิทยาศาสตร์การแพทย์ (ปริญญาโท และปริญญาเอก)แพทย์ประจำบ้านแพทย์ประจำบ้าน. - เวชศาสตร์ครอบครัว (ไม่ต้องผ่านการเพิ่มพูนทักษะ) - อายุรศาสตร์ - กุมารเวชศาสตร์ - สูติศาสตร์-นรีเวชวิทยา - ศัลยศาสตร์ - ออร์โธปิดิกส์ - รังสีวิทยาวินิจฉัย - วิสัญญีวิทยา - เวชศาสตร์ฉุกเฉิน - จักษุวิทยา - โสต ศอ นาสิกวิทยา - จิตเวชศาสตร์ - ประสาทวิทยา - จิตวิทยา - ประสาทศัลยศาสตร์ - อายุรศาสตร์โรคเลือด - พยาธิวิทยากายวิภาค (ไม่ต้องผ่านการเพิ่มพูนทักษะ) - ศัลยศาสตร์ยูโรวิทยาแพทย์ประจำบ้านต่อยอดแพทย์ประจำบ้านต่อยอด. - จักษุวิทยากระจกตา และการผ่าตัดแก้ไขสายตา - จักษุวิทยาโรคจอประสาทตา - จักษุวิทยาโรคต้อหิน - ศัลยศาสตร์ออร์โธปิดิกส์กระดูกสันหลัง - ศัลยศาสตร์ออร์โธปิดิกส์ข้อสะโพกข้อเข่า - ศัลยศาสตร์ออร์โธปิดิกส์ทางมือ - ศัลยศาสตร์ออร์โธปิดิกส์เวชศาสตร์การกีฬา - อายุรศาสตร์โรคไต - อายุรศาสตร์โรคทางเดินอาหาร - อายุรศาสตร์โรคหัวใจอาคารและสถานที่ด้านการเรียนการสอน อาคารและสถานที่. ด้านการเรียนการสอน. คณะแพทยศาสตร์ มหาวิทยาลัยธรรมศาสตร์ มีอาคารหลักคือ "อาคารคุณากร" (รับพระราชทานนามจากสมเด็จพระเทพรัตนราชสุดาสยามบรมราชกุมารีฯ) ความสูง 9 ชั้น โดยในปัจจุบันอาคารดังกล่าวเป็นสถานที่ติดต่อราชการ ที่ทำการสถานและสาขาวิชา และห้องประชุมต่าง ๆ ดังนี้ ชั้น 1 : ประชาสัมพันธ์, ลานอเนกประสงค์, สำนักงานคณะกรรมการนักศึกษา คณะแพทยศาสตร์ (กนพ.), ศูนย์หนังสือ มหาวิทยาลัยธรรมศาสตร์ สาขาคณะแพทยศาสตร์, ร้านถ่ายเอกสาร, สหกรณ์ออมทรัพย์มหาวิทยาลัยธรรมศาสตร์ สาขาศูนย์สุขศาสตร์, สมาคมศิษย์เก่าคณะแพทยศาสตร์, ห้องสมุดคณะแพทยศาสตร์ (Self Directed Learning;SDL) ชั้น 2 : ห้องประชุมแพทย์โดม 1 (ห้องประชุมทางไกลแพทย์โดม), ห้องประชุมแพทย์โดม 2 และ 3, สำนักงานคณบดี, สำนักงานเลขนุการคณะ, พระสาทิสลักษณ์สมเด็จพระมหิตลาธิเบศร์ อดุลยเดชวิกรม พระบรมราชชนก (ลานพระบิดา) ชั้น 3 : งานบริการการศึกษา, กลุ่มห้องบรรยาย, ห้องปฏิบัติการสถานวิทยาศาสตร์พรีคลินิก, หน่วยส่งเสริมการวิจัย ชั้น 4 : สถานวิทยาศาสตร์พรีคลินิก, ห้องประชุมสโมสรคณะแพทยศาสตร์, ห้องเรียนกลุ่มย่อย, ห้องบรรยาย, ชุมนุมและนันทนาการ, สำนักงานสาขาแพทย์แผนไทยประยุกต์ ชั้น 5 : ห้องพักอาจารย์สถานวิทยาศาสตร์พรีคลินิก, ห้องเรียนกลุ่มย่อย ชั้น 6 และ 7 : ศูนย์การเรียนรู้ด้วยตัวเอง (Self-directed Learning : SDL), งานเทคโนโลยีทางการศึกษา ชั้น 8 : สถานวิทยาศาสตร์เวชศาสตร์ชุมชนและเวชศาสตร์ครอบครัว ชั้น 9 : สำนักงานสาขากายวิภาคศาสตร์, ห้องปฏิบัติการจุลกายวิภาคศาสตร์, ห้องปฏิบัติการมหกายวิภาคศาสตร์, ห้องประชุมแพทย์โดมชั้น 9 ในปีการศึกษา 2552 คณะแพทยศาสตร์ มหาวิทยาลัยธรรมศาสตร์ มีนโยบายขยายพื้นที่ทำการของคณะเพื่อรองรับการเรียนการสอนตามหลักสูตรปีพุทธศักราช 2552 ที่มีการขยายจำนวนรับนักศึกษาแพทย์ตั้งแต่ปีการศึกษา 2552 เป็นต้นไป จึงได้มีการต่อเติมอาคารราชสุดา ชั้น 3-8 (โครงการก่อสร้างอาคารราชสุดาในระยะที่ 2) โดยมีการสร้างห้องบรรยายขนาดใหญ่ อีกทั้งยังได้ย้ายสำนักงานสาขากายวิภาคศาสตร์, ห้องปฏิบัติการจุลกายวิภาคศาสตร์ และห้องปฏิบัติการมหกายวิภาคศาสตร์ มายังอาคารราชสุดา เพื่อความคล่องตัวของการจัดการเรียนการสอนด้านสวัสดิการ ด้านสวัสดิการ. เนื่องจากจำนวนผู้ที่เข้าพักอาศัยในหอพักแพทย์และพยาบาล โรงพยาบาลธรรมศาสตร์เฉลิมพระเกียรติ มีจำนวนเพิ่มขึ้นอย่างรวดเร็ว ทำให้ไม่สามารถรองรับนักศึกษาแพทย์ทั้งหมดได้ ในปีการศึกษา 2552 คณะแพทยศาสตร์ มหาวิทยาลัยธรรมศาสตร์ จึงมีโครงการก่อสร้างอาคารหอพักสำหรับนักศึกษาแพทย์โดยเฉพาะ และทั้งนี้ยังมีการสร้างศูนย์กีฬาคณะแพทยศาสตร์ เพื่อให้นักศึกษาแพทย์ได้มีสถานที่สำหรับการสร้างเสริมสุขภาพ ตามลักษณะพึงประสงค์ของบัณฑิตแพทย์ธรรมศาสตร์ ข้อที่ 9 ในหัวข้อ "ดำรงชีวิตอย่างมีคุณภาพ"หน่วยงานสนับสนุนการศึกษาหน่วยงานสนับสนุนการศึกษา. - ห้องสมุดกลุ่มแพทย์ธรรมศาสตร์ Thammasat Medical Library - ศูนย์แพทย์ปฐมภูมิและแพทย์แผนไทยประยุกต์ คณะแพทยศาสตร์ มหาวิทยาลัยธรรมศาสตร์ - โรงพยาบาลธรรมศาสตร์เฉลิมพระเกียรติ - โรงพยาบาลสระบุรี - โรงพยาบาลพระนั่งเกล้า - โรงพยาบาลปทุมธานี - โรงพยาบาลพระนครศรีอยุธยา - โรงพยาบาลสุราษฎร์ธานี - โรงพยาบาลชุมพรเขตรอุดมศักดิ์ - โรงพยาบาลพุทธโสธร - โรงพยาบาลสมเด็จพระนางเจ้าสิริกิติ์ กรมแพทย์ทหารเรือ กองทัพเรือการเดินทางการเดินทาง. - รถเมล์ประจำทาง- สาย 29 รังสิต–หัวลำโพง - สาย 39 ม.ธรรมศาสตร์ ศูนย์รังสิต–อนุสาวรีย์ชัยฯ - สาย 510 รังสิต–อนุสาวรีย์ชัยฯ - รถตู้ประจำทาง- อนุสาวรีย์ชัยฯ-ม.ธรรมศาสตร์ ศูนย์รังสิต - BTS หมอชิต-ม.ธรรมศาสตร์ ศูนย์รังสิต - ม.ธรรมศาสตร์ ท่าพระจันทร์-ศูนย์รังสิต (รถบริการของทางมหาวิทยาลัย) - รถไฟฟ้าสายสีแดง บางซื่อ-ม.ธรรมศาสตร์ ศูนย์รังสิต (เริ่มให้บริการประมาณปี 2560) - รถประจำทางภายในมหาวิทยาลัย- รถเมล์ประจำทาง NGV สาย 2 - รถสองแถว สาย 2โรงพยาบาลมหาวิทยาลัยและสถาบันร่วมผลิตแพทย์</doc>
