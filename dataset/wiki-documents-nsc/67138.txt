<doc id="67138" url="https://th.wikipedia.org/wiki?curid=67138" title="ไนกี (เทพปกรณัม)">ไนกี (เทพปกรณัม) ไนกี () ตามเทพปกรณัมกรีก เป็นเทพีบุคคลาธิษฐานแห่งชัยชนะ นางเป็นพระธิดาแห่งพาลลัส (Pallas) เทพแห่งปัญญาและนักรบ และสติกซ์ (Styx) เทพีแห่งความเกลียดชัง อาฆาตแค้น และเป็นพระขนิษฐาของคราตอส (Cratos) เทพแห่งพละกำลัง ไบอา (Bia) เทพีแห่งอำนาจและความรุนแรง และซีลัส (Zelus) เทพแห่งการต่อสู้ เทพีไนกีและเหล่าพี่น้องของนางเป็นผู้รับใช้ของซุส (Zeus) ตามตำนานเทพ เทพีสติกซ์นำพวกนางมาช่วยเหลือเทพซุสในศึกกับยักษ์ไททัน เทพีไนกีทำหน้าที่เป็นผู้ขับรถม้าศึก ภาพนี้มักปรากฏในผลงานศิลปกรรมคลาสสิก พระนามในตำนานเทพปกรณัมโรมันของนางคือ วิกตอเรีย (Victoria) ปีกของเทพีไนกีเป็นสัญลักษณ์ของลักษณะอันรวดเร็วแห่งชัยชนะการสักการะ การสักการะ. เทพีไนกีได้รับการบูชาร่วมกับอธีนา (Athena) ผู้ซึ่งนางมีความเกี่ยวข้องอย่างใกล้ชิดด้วยหลังจากชัยชนะเหนือชาวเปอร์เชียนในยุทธการที่มาราธอน (Battle of Marathon) ช่วง 490 ปีก่อนคริสตกาล ว่ากันว่ารูปปั้นของเทพีอาธีนาแห่งพาร์ธีนอส ในวิหารพาร์ธีนอน (Parthenon) ในเอเธนส์ (Athens) มีเทพีไนกีกำลังยืนอยู่บนมือของนาง ศูนย์กลางวิหารพาร์ธีนอนยังรวมเอาสถานศักดิ์สิทธิ์แห่งเทพีอาธีนา ไนกี เข้าไว้ด้วย สถานศักดิ์สิทธิ์ดังกล่าวสร้างขึ้นราว 410 ปีก่อนคริสตกาล ชาวเอเธนส์ยังมีรูปปั้นของเทพีไนกีอยู่ ณ เมืองเดลไฟ (Delphi) อีกด้วยเครื่องหมายการค้าในปัจจุบัน เครื่องหมายการค้าในปัจจุบัน. ในปัจจุบัน เทพีไนกีได้กลายมาเป็นทั้งชื่อและตราสัญลักษณ์ของผลิตภัณฑ์กีฬา ไนกี้ ของสหรัฐอเมริกา ตราสัญลักษณ์ที่เป็นรูปโค้งยาวนั้นคือ ปีกของไนกี นอกจากนี้ไนกียังเป็นเทพีที่อยู่บนกระโปรงหน้ารถอันเป็นเอกลักษณ์เฉพาะของรถยนต์ยี่ห้อโรลส์-รอยซ์ ของอังกฤษ</doc>
