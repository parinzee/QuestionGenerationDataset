<doc id="356349" url="https://th.wikipedia.org/wiki?curid=356349" title="เอชเอ็มเอส พินนาฟอร์">เอชเอ็มเอส พินนาฟอร์ เอชเอ็มเอส พินนาฟอร์ () หรือ The Lass that Loved a Sailor เป็นอุปรากรหรรษาความยาว 2 องก์โดยอาร์เทอร์ ซัลลิแวน เป็นผู้แต่งดนตรี และวิลเลียม กิลเบิร์ต เป็นผู้แต่งคำร้องภาษาอังกฤษ เป็นผลงานชิ้นที่สี่ที่ทั้งคู่ร่วมงานกัน โดยเป็นเรื่องขบขันล้อเลียนการเมืองและการทหารของอังกฤษในทศวรรษ 1870 เอชเอ็มเอส พินนาฟอร์ ออกแสดงครั้งแรกที่ลอนดอนเมื่อวันที่ 25 พฤษภาคม ค.ศ. 1878 และมีการแสดงซ้ำถึง 571 รอบ ประสบความสำเร็จในระดับนานาชาติโดยมีการนำไปแสดงในสหรัฐอเมริกา และมีการดัดแปลงคำร้องเป็นภาษาเยอรมันและภาษายิดดิช เนื้อเรื่องเกิดขึ้นบนเรือรบของราชนาวีอังกฤษ ชื่อ เอชเอ็มเอส พินนาฟอร์ โจเซฟิน ลูกสาวของกัปตันคอร์โคแรน ผู้บังคับการเรือ ตกหลุมรักกับกะลาสีเรือชื่อ เรฟ แร็กสตรอว์ ในขณะที่บิดาขอเธอหมายมั่นจะให้เธอแต่งงานกับ เซอร์โจเซฟ ปอร์เตอร์ นายทหารเรือระดับสูง</doc>
