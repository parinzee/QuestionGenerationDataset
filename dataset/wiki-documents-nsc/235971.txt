<doc id="235971" url="https://th.wikipedia.org/wiki?curid=235971" title="โมทาวน์เรเคิดส์">โมทาวน์เรเคิดส์ โมทาวน์เรเคิดส์ () เป็นค่ายเพลง ก่อกำเนิดในดีทรอยต์ รัฐมิชิแกน สหรัฐอเมริกา ก่อตั้งโดยเบอร์รี กอร์ดี จูเนียร์ เมื่อวันที่ 12 มกราคม ค.ศ. 1959 ในชื่อ แทมลาเรเคิดส์ (Tamla Records) โมทาวน์ยังมีบทบาทสำคัญในการผสานเพลงป็อปหลากเชื้อชาติ โดยเป็นค่ายเพลงแรกที่มีเจ้าของเป็นคนแอฟริกัน-อเมริกัน และมีศิลปินส่วนใหญ่เป็นศิลปินชาวแอฟริกัน-อเมริกัน ที่ประสบความสำเร็จข้ามมายังเพลงป็อป ในทศวรรษ 1960 โมทาวน์ประสบความสำเร็จกับเพลงที่ทำในลักษณะโซลเป็นหลัก ที่เรียกว่า เดอะโมทาวน์ซาวด์ ซึ่งเป็นประเภทหนึ่งของดนตรีโซล ที่ได้รับอิทธิพลเด่นชัดจากเพลงป็อป โมทาวน์ออกผลงานหลากหลายแนวเพลง ถึงแม้ว่าพวกเขาจะมีชื่อเสียงจากเพลงแนวอาร์แอนด์บี โซล ฮิปฮอป และป็อป ในปี 1972 โมทาวน์ได้ย้ายจากดีทรอยต์มายังลอสแอนเจลิส และยังถือเป็นบริษัทอินดี้จนเมื่อวันที่ 28 มิถุนายน ค.ศ. 1988 เมื่อกอร์ดีได้ขายบริษัทให้กับ เอ็มซีเอ และบอสตันเวนเจอร์ส ซึ่งจากนั้นเปลี่ยนไปเป็นบริษัทโพลีแกรมในปี 1994 มีสำนักงานหลักในนิวยอร์กซิตี ปัจจุบันโมทาวน์เรเคิดส์ เป็นค่ายย่อยของ เดอะยูนิเวอร์ซัลโมทาวน์/ยูนิเวอร์ซัลรีพับลิกกรุป ซึ่งย่อยมาจากยูนิเวอร์ซัลกรุป</doc>
