<doc id="829960" url="https://th.wikipedia.org/wiki?curid=829960" title="ไมน์คราฟต์: สตอรีโหมด">ไมน์คราฟต์: สตอรีโหมด ไมน์คราฟต์: สตอรีโหมด () หรือ ไมน์คราฟต์: โหมดเนื้อเรื่อง เป็นวิดีโอเกมผจญภัยกราฟิกแบบจุดและคลิกที่เป็นตอน ๆ ถูกพัฒนาและวางจำหน่ายโดยเทลล์เทลเกมส์ (Telltale Games) ซึ่งได้นำต้นแบบมาจากวิดีโอเกมแซนด์บ็อกซ์ไมน์คราฟต์ 5 ซึ่งตอนของเกมนี้ได้ถูกว่างจำหน่ายในช่วงเดือนตุลาคม ค.ศ. 2015 ไปจนถึงเดือนมีนาคม ค.ศ. 2016 และ 3 ตอนเพิ่มเติมเป็นตอนที่สามารถดาวน์โหลดได้ (DLC) ในช่วงกลางปี ค.ศ. 2016 เกมนี้ได้ถูกปล่อยบนไมโครซอฟท์วินโดวส์, แมคโอเอส, เพลย์สเตชัน 3, เพลย์สเตชัน 4, เพลย์สเตชันวิต้า, วียู, นินเท็นโดสวิตช์, เอกซ์บอกซ์ 360, เอกซ์บอกซ์วัน, แอนดรอยด์, ไอโอเอส และแอปเปิลทีวี เกมนี้ได้ร่วมพัฒนากับโมแยง (Mojang) ซึ่งผู้พัฒนาที่แท้จริงของไมน์คราฟต์ และเวอร์ชันเต็มของเกมนี้ได้วางจำหน่ายในเดือนธันวาคม ต.ศ. 2016 แนวเกมจะเป็นแบบตอน ๆ ตามแบบของเทลล์เทลเกมส์ที่เคยใช้ในเดอะวอล์กกิงเดด (The Walking Dead), เดอะวูล์ฟอะมองอัส (The Wolf Among Us), เทลส์ฟรอมเดอะบอร์ดเดอร์แลนดส์ (Tales from the Borderlands) และเกมออฟโทรนส์ (Game of Thrones) เกมนี้จะเริ่มจากตัวละครใหม่ที่ชื่อ เจสซี (Jesse) ซึ่งเขาสามารถเป็นเพศหญิงหรือเพศชายก็ได้แล้วแต่เราจะเลือก โดยในเกม พวกเขาและมิตรสหายของพวกเขาจะต้องพยายามที่จะช่วยโลกโดยการเอาชนะวิทเธอร์สตอร์ม (Wither Storm) ภาค 2 (มี 5 ตอน) ถูกปล่อยออกมาในเดือนกรกฎาคม ค.ศ 2017 และได้ดำเนินเรื่องราวต่อจากเนื้อเรื่องต่อจากภาค 1 ตามตัวเลือกที่ผู้เล่นได้เลือกระหว่างตลอดทั้งภาค 1เกมการเล่น เกมการเล่น. ไมน์คราฟต์: สตอรีโหมดเป็นวิดีโอเกมผจญภัยกราฟิกแบบจุดและคลิกแนวคอเมดีดราม่ามีการโต้ตอบเป็นตอน ๆ ซึ่งเหมือนกับเกมอื่น ๆ ของเทลล์เทลเกมส์ที่มีการปล่อยออกมาเป็นตอน ๆ ในเกมผู้เล่นจะเก็บไอเทม แก้ปัญหา และคุยกับตัวละครที่ผู้เล่นไม่ได้ควบคุม (NPC) ผ่านทางแผนผังการสนทนา (Dialog tree) เพื่อที่จะได้เรียนรู้เกี่ยวกับเรื่องราวต่าง ๆ และกำหนดว่าจะทำอะไรต่อไป ซึ่งเหมือนกันเกมอื่น ๆ ของเทลล์เทลเกมส์ที่การตัดสินใจของผู้เล่นจะส่งผลกระทบกับเหตุการณ์ในขณะนั้นและตอนต่อไป แต่อย่างไรก็ตาม ก็ไม่เหมือนกับเกมของเทลล์เทลเกมส์ที่ผ่านมาที่มีแน้วโน้มไปทางผู้ใหญ่หรืออารมณ์ที่มากเกินไป เช่น การตายของตัวละครที่สำคัญ แต่ไมน์คราฟต์: สตอรีโหมดนั้นจะมุ่งเน้นไปทางที่เหมาะกับครอบครัว ดังนั้นการตัดสินใจและอารมณ์ก็ยังเป็นจุดที่สำคัญ แต่จะไม่มีภาพหรือรูปแบบแบบผู้ใหญ่ การคราฟต์และการสร้างซึ่งเป็นองค์ประกอบที่สำคัญของไมน์คราฟต์ก็ได้มีอยู่ในเกมการเล่นด้วย โดยจะเป็นวิธีที่คล้าย ๆ กัน ในเกมจะมีระบบต่อสู้และลำดับการกระทำอื่น ๆ ด้วย โดยนำเนินการผ่านทางควิกไทม์อีเวนต์ (Quick time event) ซึ่งเหมือนกับเกมของเทลล์เทลเกมส์เกมอื่น ๆ ที่เป็นตอน ๆเรื่องย่อ เรื่องย่อ. ไมน์คราฟต์: สตอรีโหมดเป็นเรื่องราวที่เกิดขึ้นภายในเกมไมน์คราฟต์ โดยตัวละครหลักคือ เจสซี (Jesse) (ให้เสียงโดย แพตตัน ออสวอลต์ (Patton Oswalt)/แคทเธอรีน เทเบอร์ (Catherine Taber)) ผู้ซึ่งเป็นผู้เล่นใหม่ที่หลงใหลในเกมไมน์คราฟต์และเป็นผู้ที่ออกเดินทางกับเพื่อนของเขาภายในโลกไมน์คราฟต์เพื่อที่จะตามหาดิออร์เดอร์ออฟเดอะสโตน (The Order of the Stone) เขาคือกลุ่มที่ประกอบด้วย เกเบรียล (Gabriel), เอลเลการ์ด (Ellegaard), แม็กนัส (Magnus), ซอเรน (Soren) และไอวอร์ (Ivor) พวกเขาคือ 5 นักผจญภัยในตำนานที่เคยช่วยโลกไมน์คราฟต์ไว้ ในเกมเจสซีจะเป็นผู้เล่นใหม่ที่กำลังเรียนรู้วิธีการสร้างและการคราฟต์ และเขาก็ยังหลงใหลโลกของไมน์คราฟต์ด้วย ในเกมจะประกอบไปด้วยสถานที่ต่าง ๆ ที่เหมือนกับไมน์คราฟต์ของจริง เช่น เนเธอร์ (Nether), ดิเอนด์ (The End), และฟาร์เแลนดส์ (Far Lands) เป็นต้นตัวละครภาค 1ภาค 2รายชื่อตอนภาค 1 (2015-2016)ภาค 2 (2017)</doc>
