<doc id="343152" url="https://th.wikipedia.org/wiki?curid=343152" title="ไทสัน ดุ๊กซ์">ไทสัน ดุ๊กซ์ ไทสัน ดุ๊กซ์ () ชื่อจริง ไทสัน มูดี () เกิดวันที่ 19 มิถุนายน ค.ศ. 1978 เป็นนักมวยปล้ำชาวแคนาดา และปัจจุบัน เขาเข้าร่วมการแข่งขันในรายการริงออฟออร์เนอร์ ตลอดจนการแข่งขันที่ไม่ขึ้นกับใครอีกหลายรายการ เขามีท่าไม้ตายในการแข่งขันคือ คริปโตไนท์ ครันช์, DDT, เครเดิล เบรนบัสเตอร์, เท็กซัส โคลเวอร์ลีฟ และเจแปนีส อาร์มบาร์ประวัติในวงการมวยปล้ำอาชีพ ประวัติในวงการมวยปล้ำอาชีพ. ดุ๊กซ์ได้รับการฝึกฝนโดย สกอต ดี'เอมอร์, โจ อี.เลเจนท์ กับเทอร์รี่ เทเลอร์ และได้รับการเปิดตัวครั้งแรกใน ค.ศ. 1998 เมื่อเขามีอายุได้ 18 ปี ในการแข่งขันรายการอินเตอร์เนชั่นแนลแชมเปี้ยนชิปเวรสลิง เขาเริ่มเป็นที่รู้จักกันในช่วงแรกบนสังเวียนโดยมีฉายาว่า "มวยไทย คิด" ซึ่งมีภาพลักษณ์ของผู้สวมกางเกงคาราเต้สีแดงและมีการโกนผมกับคิ้วออก ก่อนที่จะเปลี่ยนชื่อเป็น ไทสัน ดุ๊กซ์ ในเวลาต่อมา ระหว่างช่วง ค.ศ. 2002 ถึง 2004 ดุ๊กซ์ได้ปรากฏตัวในการแข่งขันเวิลด์เรสต์ลิงเอ็นเตอร์เทนเมนต์หลายรายการฮีท กับเวโลซิตี้ เขาปรากฏตัวในมุมมืดตามบทที่กำหนดไว้ในรายการ WWE สแมคดาวน์! เมื่อปีค.ศ. 2003 ซึ่งเขาได้ปลอมตัวเป็นยามรักษาความปลอดภัย ซึ่งเขาได้ถูกทำร้ายโดยดิอันเดอร์เทเกอร์ และในค.ศ. 2005 เขาได้ทำการต่อสู้ในดาร์คแมทช์ของการบันทึกเทปรายการรอว์กับสแมคดาวน์ ดุ๊กซ์ได้รับการทาบทามให้เข้าร่วมใน 2004 ซูเปอร์ 8 ทัวร์นาเมนท์ของสมาคมมวยปล้ำอีสท์โคสท์ โดยการแข่งขันมีไฮไลท์เด่นอยู่ในรุ่นครุยเซอร์เวทของนักมวยปล้ำอาชีพไร้สังกัด อย่างไรก็ตามเขาถูกบังคับให้ออกจากการแข่งขันในวันที่ 31 มีนาคม ค.ศ. 2004 หลังจากประสบปัญหาเส้นเอ็นที่หัวเข่า หลังจากสู้กับมาร์ค จินเดรก ในศึกเวโลซิตี้ เขาได้มีหนึ่งส่วนร่วมในรายการ 2005 ซูเปอร์ 8 ทัวร์นาเมนท์ เมื่อวันที่ 9 เมษายน ค.ศ. 2005 โดยพ่ายแพ้ให้กับ เจ.เจ.เปเรซ ในยกแรก ดุ๊กซ์เข้าร่วมแข่งขันมวยปล้ำในรายการอิสระเป็นจำนวนมากในแคนาดา ที่เห็นเด่นชัดได้แก่รายการ BSE โปร และบอร์เดอร์ซิตี้เวรสลิง เขาเข้าร่วมในรายการ โทเทิล นอนสต็อป แอคชั่น เรสต์ลิง ของสหรัฐอเมริกาเมื่อเดือนเมษายน ค.ศ. 2006 ในฐานะของสมาชิกทีมแคนาดาในรายการ 2006 เวิลด์เอ็กซ์คัพ ปัจจุบันเขาร่วมแสดงฝีมือในรายการ BSE โปร, ลีฟวิงเลเจนท์เวรสลิง (LLW), ไพร์มไทม์เวรสลิง (PWT) และ นิววิชั่น โปรเวรสลิง (NVP) ซึ่งเขาดำรงตำแหน่งไพร์ดแชมเปี้ยนคนปัจจุบันของรายการ NPV ในวันที่ 12 มิถุนายน ค.ศ. 2008 ดุ๊กซ์ได้หวนคืนสู่รายการ TNA และได้รับการยืนยันในฐานะสมาชิกของทีมอินเตอร์เนชั่นแนล สำหรับการแข่งขัน TNA 2008 เวิลด์เอ็กซ์คัพ ทัวร์นาเมนท์ และเขาได้รับการเปิดตัวในรายการโปร-เวรสลิง ซีโร่-วัน ที่ประเทศญี่ปุ่นช่วงปลายค.ศ. 2008 วันที่ 25 กรกฎาคม ค.ศ. 2009 ดุ๊กซ์ได้ปรากฏตัวในรายการริงออฟออร์เนอร์ ซึ่งได้สูญเสียความพยายามที่จะเผชิญกับไทเลอร์ แบล็ค และได้รับการแทนที่โดยไนเกล แมคควินเนส ซึ่งเป็นผู้ได้รับบาดเจ็บจากคืนก่อน วันที่ 20 กันยายน ค.ศ. 2009 ไทสัน ดุ๊กซ์ ได้พ่ายแพ้ให้กับมิสเตอร์แอนเดอร์สัน ในการแสดง Defiance Wrestling Federation รอบสถาปนา ที่แบร์รี่, รัฐออนแทรีโอ ซึ่งเป็นการแข่งขันคู่แรกของมิสเตอร์แอนเดอร์สันนับตั้งแต่ออกจากเวิลด์เรสต์ลิงเอ็นเตอร์เทนเมนต์ เมื่อ BSE โปร กับบอร์เดอร์ซิตี้เวรสลิง ได้รวมรายการในช่วงเริ่มต้นปี ค.ศ. 2010 สู่รูปแบบของแมกซิมัมโปรเวรสลิง ดุ๊กซ์ซึ่งอยู่ในรายการ BCW Can-Am เฮฟวี่เวทแชมเปี้ยน ได้กำจัด เดอเร็ค ไวล์ด ในวันที่ 18 มีนาคม เพื่อผสานเข้ากับรายการ NSP แกรนด์ อินเดเพนเดนท์, BSE's ซุยไซด์ ซิคแพ็ค แชมเปี้ยนชิป ซึ่งเขาชนะรางวัลเอ็กทรีโม และกลายเป็นแมกซ์โปรทริปเปิลคราวน์แชมเปี้ยน ในวันที่ 11 เมษายน เขาได้พ่ายแพ้ให้กับ ร็อบบี้ แมคอัลลิสเตอร์ ต่อมาดุ๊กซ์ได้ทวงคืนตำแหน่งทริปเปิลคราวน์แชมเปี้ยนชิปในวันที่ 17 เมษายน ในนอร์ทเบย์, รัฐออนแทรีโอ ในเดือนพฤษภาคม ค.ศ. 2010 ดุ๊กซ์ได้เข้าร่วมแข่งขันในรายการริงออฟออร์เนอร์ โดยได้รับหมายตัวให้กลับมาในเวทีมวยปล้ำระดับชาติ วันที่ 16 กันยายน ค.ศ. 2010 ดุ๊กซ์จะเข้าร่วมการแข่งขันเทนกะ-อิชิ จูเนียร์ สำหรับการแข่งขันที่จัดขึ้นโดยโปรเวรสลิง ซีโร่ 1</doc>
