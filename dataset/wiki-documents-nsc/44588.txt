<doc id="44588" url="https://th.wikipedia.org/wiki?curid=44588" title="ริกคุ">ริกคุ ริกคุ () ริกคุ เป็นตัวละครหลักตัวหนึ่งในเกมไฟนอลแฟนตาซี X และมีบทบาทโดดเด่นในเกมไฟนอลแฟนตาซี X-2 ริกคุเป็นเด็กสาวผมสีบลอนด์ชาวอัลเบ็ดที่กระฉับกระเฉง ร่าเริง เธอมีนัยน์ตาสีเขียวเป็นรูปก้นหอยแบบชาวอัลเบ็ด และยังมีความสามารถทางกลศาสตร์ เล่นแร่แปรธาตุ และการขโมย ริกคุชอบชูมือขึ้นเวลาตื่นเต้นมาก ๆ และยังมีอารมณ์ขันในขณะที่เผชิญหน้ากับเหตุการณ์อันตราย ในไฟนอลแฟนตาซี X ริกคุใช้อาวุธที่มีลักษณะเหมือนกรงเล็บ อาวุธสุดยอดของริกคุในเกมมีชื่อว่า Godhand ในไฟนอลแฟนตาซี X-2 ริกคุใช้ดาบสั้นเมื่ออยู่ในชุดขโมยซึ่งเป็นชุดสเฟียร์เริ่มต้น สำหรับในไฟนอลแฟนตาซี X และเป็นตัวละครเดียวที่มีความสามารถในการขโมยตั้งแต่แรกรวมทั้งยังสามารถขโมยและใช้สิ่งของที่เป็นทั้งอาวุธและเครื่องป้องกัน รวมทั้งโอเวอร์ไดรว์ Mix ที่ทำให้ริกคุสามารถผสมสิ่งของสองอย่างเพื่อให้เกิดสิ่งของชิ้นใหม่ที่มีคุณสมบัติดีขึ้นกว่าเดิม ซึ่งมีส่วนช่วยเพื่อนร่วมทีมได้ตลอด และยังเป็นวิธีเดียวที่จะสามารถเติม HP ในระดับ 99999 เต็มได้ในครั้งเดียว และริกคุยังสามารถสั่งให้ยานรบฟาเรนไฮต์เคลื่อนที่ได้ในระหว่างการต่อสู้บนยานเช่นเดียวกับทีดัส อีกทั้งยังเป็น 1 ใน 3 ตัวละครที่สามารถต่อสู้ในน้ำได้ เช่นเดียวกับทีดัส และ วักก้าประวัติย่อริกคุในไฟนอลแฟนตาซี X ประวัติย่อ. ริกคุในไฟนอลแฟนตาซี X. ริกคุ เด็กสาวอายุ 15 ปีในไฟนอลแฟนตาซี X เป็นลูกสาวของซิด น้องสาวของบราเธอร์ (อานิคิ) และเป็นลูกพี่ลูกน้องกับยูน่า (ซิดเป็นพี่ชายของแม่ยูน่า) ในเกมนี้ไม่ได้กล่าวถึงแม่ของริกคุแต่สันนิษฐานว่าจะเสียชีวิตเนื่องจากมาคิน่าที่ควบคุมไม่ได้หลังจากริกคุเกิดได้ไม่นาน ริกคุมีความฝันว่าวันหนึ่งถ้าเธอแต่งงาน เธอจะมีลูกเยอะ ๆ เพราะไม่อยากให้เด็กมีความรู้สึกโดดเดี่ยวเหมือนเธอซึ่งมีพี่ชายเพียงคนเดียว นอกจากนี้ริกคุยังเป็นโรคกลัวสายฟ้าและฟ้าร้องเนื่องจากพี่ชายของเธอร่ายเวทมนตร์สายฟ้าเพื่อโจมตีศัตรูแต่กลับพลาดมาโดนตัวเธอตอนเด็ก ๆ ความกลัวนี้เห็นได้อย่างชัดเจนขณะที่เดินทางผ่านทุ่งสายฟ้า ซึ่งริกคุแสดงอาการหวาดกลัวตลอดเวลา ริกคุปรากฏตัวครั้งแรกในเกม โดยช่วยเหลือทีดัสซึ่งมาถึงใกล้ ๆ แผ่นดินหลักของสปีร่า ทั้งคู่พบกันที่วัดบาจซึ่งเป็นวัดร้างเก่าแก่ของเยวอน หลังจากช่วยทีดัสต่อสู้กับสัตว์ร้ายแล้ว ริกคุยังช่วยเหลือทีดัสไม่ให้ถูกพี่ชายและเพื่อน ๆ ฆ่าเนื่องจากคิดว่าทีดัสก็เป็นสัตว์ร้ายเหมือนกัน ในเวลาต่อมาเมื่อยูน่าและเพื่อน ๆ เดินทางผ่านบึงแห่งดวงจันทร์ ริกคุและกลุ่มอัลเบ็ดได้พยายามลักพาตัวยูน่าโดยใช้มาคิน่าเพื่อไม่ให้ยูน่าเดินทางแสวงบุญสำเร็จ ซึ่งในที่สุดก็ถูกขัดขวางโดยทีดัสและวักก้า หลังจากได้พูดคุยกับยูน่าและได้รับความเห็นชอบจากออรอนแล้ว ริกคุจึงเป็นสมาชิกคนสุดท้ายของกลุ่มที่เป็นผู้คุ้มกันของยูน่า แต่วักก้าก็ยังไม่ไว้ใจริกคุ เนื่องจากเห็นว่าเธอเป็นชาวอัลเบ็ด จนกระทั่งเธอเข้าร่วมต่อสู้กับพี่ชายของเธอในขณะที่กำลังลักพาตัวยูน่าอีกครั้งตอนที่เดินทางไปวัดมาคาลาเนีย ริกคุเป็นคนที่มีนิสัยร่าเริงและมองโลกในแง่ดี แต่เนื่องจากเธอเป็นชาวอัลเบ็ดจึงถูกแบ่งแยกจากกลุ่มสาวกของเยวอน แต่เธอก็ยังมองในทางบวกและยังต้องการช่วยยูน่าไม่ให้เสียสละชีวิตของเธอเพื่อแลกกับการเรียกไฟนอลอีออน ริกคุยังมีความสัมพันธ์แบบพี่น้องกับทีดัสซึ่งเห็นได้จากบุคลิกที่คล้ายคลึงกันและมีความรู้สึกต่อยูน่าเหมือนกัน ริกคุพยายามสานความสัมพันธ์ระหว่างทีดัสและยูน่า ทั้ง ๆ ที่หลายครั้งริกคุทำท่าเหมือนกับจะจีบทีดัสเสียเองริกคุในไฟนอลแฟนตาซี X-2 ริกคุในไฟนอลแฟนตาซี X-2. ในไฟนอลแฟนตาซี X-2 ริกคุเป็นหนึ่งในสมาชิกของกลุ่มกัลล์วิงส์ ซึ่งนำโดยบราเธอร์ ริกคุเชื่อมั่นในตัวยูน่าและเป็นคนคอยให้คำแนะนำเวลาที่ยูน่าแสดงความรู้สึกเกี่ยวกับการจากไปทีดัสและคาดหวังว่าจะได้พบกับเขาอีกสักครั้ง ในช่วงสองปีของเกมไฟนอลไฟนอลแฟนตาซี X ริกคุพยายามเอาชนะโรคกลัวสายฟ้าโดยไปพักที่ทุ่งสายฟ้าเป็นเวลาสองสัปดาห์ โดยเฉพาะในช่วงการไขปริศนาที่ถนนไมเฮน หากการแก้ปริศนาปรากฏว่าริกคุเป็นคนทำให้มาคิน่าทำงานผิดปกติที่ไมเฮนระหว่างที่กำลังหาทางช่วยแคลไลจับโชโคโบ ถึงแม้ว่าเหตุการณ์นี้จะเป็นอุบัติเหตุ ริกคุก็รับผิดชอบที่จะจัดการเรื่องนี้ให้เรียบร้อย ในไฟนอลแฟนตาซี X-2 ภาคพิเศษ (International + Last Mission) ยูน่า, ริกคุและไพน์ ได้กลับมารวมตัวกันอีกครั้ง หลังจากที่แยกตัวกันได้สามเดือนเมื่อเกมจบ ระหว่างที่สำรวจหอคอยยาโดโนคคิ ริกคุพยายามหามาคิน่าที่จบอยู่ที่ชั้นใต้ทะเล และยังแสดงความหงุดหงิดต่อยูน่าและไพน์ เนื่องจากริกคุรู้สึกว่าเธอถูกตัดขาดจากทั้งคู่และลังเลใจว่าพวกเขากำลังจะสูญเสียมิตรภาพที่มีต่อกัน (ยูน่าอยู่กับทีดัส, ลูลู่และวักก้าที่บีเซด และไพน์ออกเดินทางอย่างอิสระ) เมื่อทุกคนเข้าใจถึงความรู้สึกที่มีเหมือนกันจึงสัญญากันว่าจะเขียนจดหมายละติดต่อกันเพื่อให้แน่ใจว่ามิตรภาพจะไม่มีวันหายไปริกคุในรูปแบบอื่น ริกคุในรูปแบบอื่น. ริกคุปรากฏตัวในเกมคิงด้อมฮาร์ทส์สองพร้อมกับยูน่าและไพน์ ทั้งสามอยู่ในรูปแบบของเทพชิบิและสวมชุดที่ดัดแปลงจากไฟนอลแฟนตาซี X-2 ริกคุยังคงมีบุคลิกเหมือนกับในไฟนอลแฟนตาซี X-2 คือ มีจิตใจงามและบางครั้งและเป็นนักล่าสมบัติเหมือนเพื่อนทั้งสอง กลุ่มของริกคุแอบติดตามลีออนและเพื่อนที่หอคอยแห่งเสียงเรียก เพื่อพบกับเมลฟิเซ้นท์ผู้ที่มีสมบัติที่พวกเขาต้องการ ริกคุได้พูดคุยกับโซร่าซึ่งทั้งสามเป็นผู้ดูแลอยู่เมื่อเผชิญหน้ากันครั้งแรก แต่สุดท้ายริกคุและเพื่อนก็ได้เข้าร่วมปกป้องป้อมแห่งนี้ หลังจากเมลฟิเซ้นท์ยกเลิกสัญญาและยังถูกโดนัลด์หลอกว่าลีออนจะจ่ายเงินให้พวกริกคุถ้าเธอช่วยเหลือ สุดท้ายริกคุก็ให้อภัยโซร่าและเพื่อนที่หลอกเธอโดยมอบดาบกุญแจแห่งกัลล์วิงค์ให้</doc>
