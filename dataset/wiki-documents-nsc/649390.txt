<doc id="649390" url="https://th.wikipedia.org/wiki?curid=649390" title="ShopSpot">ShopSpot ShopSpot (ชอปสปอท) คือ ตลาดออนไลน์สำหรับการซื้อ-ขายของ สินค้าแฟชั่น โดยใช้งานผ่านเว็บไซต์ หรือแอปพลิเคชันในระบบ iOS หรือ Android ได้ ShopSpot เป็นสตาร์ตอัปของคนไทยที่ได้รับการกล่าวถึงในสื่อต่างประเทศ และในปี พ.ศ. 2556 ShopSpot ได้รับเงินสนับสนุน 628,000 ดอลลาร์ (ประมาณ 20 ล้านบาท) จาก Jungle Ventures และ SingTel Innov8ประวัติ ประวัติ. ShopSpot เริ่มก่อตั้งเมื่อปี ค.ศ. 2012 ภายใต้การนำทีมโดย นัฏฐ์สกล เกียรติสุรนนท์ (ปอ) โดยเริ่มต้นจากการเข้าร่วมโครงการ AIS Startup Weekend โดยเป็นโครงการที่ให้ผู้สนใจและมีแนวคิดในการพัฒนาแอปพลิเคชัน เข้าไปนำเสนอแนวคิดของตัวเองให้คณะกรรมการบนโทรศัพท์มือถือ พัฒนาเพื่อเสนอแก่ผู้สนใจที่จะลงทุนและพัฒนาออกสู่ตลาดให้มาใช้งานได้จริง โดยทีม ShopSpot ได้รางวัลรองชนะเลิศในโครงการนี้ ซึ่งทำให้ทีม ShopSpot ได้สิทธิเข้าไปร่วมโครงการ JFDI-Innov8 Bootcamp ที่ประเทศสิงคโปร์ สำหรับโครงการ JFDI-Innov8 เป็นการรวม 12 Startup ทีมที่ผ่านการคัดเลือกจากประเทศต่างๆ มาพัฒนาสิ่งที่ได้รับการคัดเลือกต่อเพื่อให้เป็นรูปร่างและนำมาขายได้จริง โดยมีระยะเวลากำหนดในการพัฒนาและนำเสนอภายใน 100 วัน และในช่วงเวลาในระหว่างการพัฒนา อาจมีการพูดคุยและต้องนำเสนอผลงานให้กับ “นายทุน” ที่สนใจ รวมไปถึงผู้ที่สนใจในโครงการ อาทิ ผู้ก่อตั้งเว็บไซต์ Startup ชื่อดังต่างๆ ที่ต้องการจะมาฟังแนวทางของสิ่งที่เราพัฒนาอยู่อีกด้วย ซึ่งจากเรื่องราวในบล็อกได้บอกว่ามี CEO ของทาง SingTel ได้เข้ามาฟังอีกด้วย หลังจากเข้าร่วมโครงการ JFDI ShopSpot ก็ได้รับเงินทุนสนับสนุนจาก Jungle Ventures และ SingTel Innov8 เป็นมูลค่า 628,000 ดอลลาร์สหรัฐ เมื่อปี 2013รูปแบบการใช้งาน รูปแบบการใช้งาน. ShopSpot เน้นร้านค้าประเภท สินค้าแฟชั่น ไม่ว่าจะเป็นร้านขายเสื้อผ้า Facebook, Instagram, e-commerce ในที่ต่างๆ เข้ามาอยู่ในที่เดียวกัน ผู้ใช้สามารถเลือกชอปปิ้งสินค้าจากร้านค้าที่­ชื่นชอบได้หลากหลาย และหากสนใจสินค้าชิ้นใด ก็สามารถกด Like, Save, Comment หรือส่ง Message หาเจ้าของร้านได้</doc>
