<doc id="723055" url="https://th.wikipedia.org/wiki?curid=723055" title="สจวร์ต รัสเซลล์">สจวร์ต รัสเซลล์ สจวร์ต โจนาธาน รัสเซลล์ เป็นนักวิทยาศาสตร์คอมพิวเตอร์ มีชื่อเสียงทางด้านปัญญาประดิษฐ์ รัสเซลล์เกิดที่เมืองพอร์ธสมัธ ประเทศอังกฤษ จบการศึกษาระดับปริญญาตรี เกียรตินิยมอันดับหนึ่งสาขาฟิสิกส์ ที่มหาวิทยาลัยอ็อกซ์ฟอร์ดในปี ค.ศ. 1982 จากนั้นจบการศึกษาระดับปริญญาเอกที่มหาวิทยาลัยสแตนฟอร์ดด้านวิทยาศาสตร์คอมพิวเตอร์ในปี ค.ศ. 1986 หลังจบการศึกษาได้ทำงานเป็นอาจารย์อยู่ที่มหาวิทยาลัยแคลิฟอร์เนีย เบิร์กลีย์จนปัจจุบันได้เป็นศาสตราจารย์ประจำสาขาวิชาวิทยาศาสตร์คอมพิวเตอร์ นอกจากนั้น ยังเป็นศาสตราจารย์พิเศษทางด้านศัลกรรมประสาทวิทยาที่มหาวิทยาลัยแคลิฟอร์เนีย ซานฟรานซิสโกหลังจากอุทิศตนทำงานวิจัยด้านสรีรวิทยาคำนวณ รัสเซลล์เป็นผู้ได้รับรางวัล IJCAI Computers and Thought Award ในปี ค.ศ. 1995 อันเป็นรางวัลระดับนานาชาติที่มอบให้กับนักวิจัยที่มีผลงานโดดเด่นที่อายุน้อยกว่า 35 ปี จากนั้นในปี ค.ศ. 2003 ได้เป็นนักวิจัยของสมาคมคอมพิวเตอร์เอซีเอ็ม และในปี ค.ศ. 2011 ได้เข้าร่วมสมาคมอเมริกันเพื่อความก้าวหน้าทางด้านวิทยาศาสตร์ รัสเซลล์ได้แต่งหนังสือ Artificial Intelligence: A Modern Approach ร่วมกับปีเตอร์ นอร์วิก อันเป็นตำราเรียนทางด้านปัญญาประดิษฐ์ที่แพร่หลายที่สุด ใช้กันใน 1,200 มหาวิทยาลัยใน 100 ประเทศ</doc>
