<doc id="300611" url="https://th.wikipedia.org/wiki?curid=300611" title="อเล็กซานเดอร์ แม็กควีน">อเล็กซานเดอร์ แม็กควีน ลี อเล็กซานเดอร์ แม็กควีน, ซีบีอี () (16 มีนาคม ค.ศ. 1969 - 11 กุมภาพันธ์ ค.ศ. 2010) เป็นแฟชั่นดีไซเนอร์ชาวอังกฤษ เป็นที่รู้จักในการออกแบบที่แหวกแนวและชั้นเชิงสุดขีด แม็กควีนทำงานเป็นหัวหน้าดีไซเนอร์ที่จีวองชี่เป็นเวลา 5 ปี ก่อนที่จะก่อตั้งแบรนด์ อเล็กซานเดอร์แม็กควีนและแม็กคิว ผลงานการออกแบบของเขายังมีผู้มีชื่อเสียงที่สวมใส่อย่างเช่น ริฮานน่า, บียอร์ก, เลดี้ กาก้า เขายังได้รับเสียงวิจารณ์ตอบรับมากมายและยังได้รับรางวัลแฟชั่นดีไซเนอร์อังกฤษแห่งปี ถึง 4 ครั้ง 11 กุมภาพันธ์ ค.ศ. 2010 เจ้าหน้าที่พบศพของเขาในสภาพฆ่าตัวตายด้วยการแขวนคอที่บ้านพักในกรีนสตรีต ซึ่งก่อนหน้านี้แม่ของเขาเสียชีวิตไปเมื่อวันที่ 3 กุมภาพันธ์ ค.ศ. 2010 และงานวันศพของแม่เขาจะจัดขึ้นวันที่ 12 กุมภาพันธ์</doc>
