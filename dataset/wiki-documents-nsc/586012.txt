<doc id="586012" url="https://th.wikipedia.org/wiki?curid=586012" title="อัมบูยัต">อัมบูยัต อัมบูยัต () เป็นอาหารพื้นเมืองในเกาะบอร์เนียว ในรัฐซาราวะก์และบรูไน และถือเป็นอาหารประจำชาติของบรูไนด้วย โดยทำจากแป้งของปาล์มสาคูที่ขูดออกจากลำต้นมากวนให้สุกซึ่งจะเหนียวเหมือนแป้งเปียก ใช้จันดัสซึ่งคล้ายตะเกียบแต่ปลายข้างหนึ่งติดกัน จุ่มแล้วม้วนก้อนแป้งกินเป็นคำ ๆ โดยรับประทานคู่กับซอสเปรี้ยวที่เรียกชาชะห์ทำจากผลบินไยหรือผลลำพู นอกจากนั้นยังกินกับซัมบัลเตอราซี หรือซัมบัลเติมโปยก (น้ำพริกทุเรียนดอง) และกับข้าวอื่น ๆ ได้แก่ ผัดใบมัน ผักบุ้งผัดกะปิ ปลาย่าง เนื้อย่าง เป็นต้น ในอดีตใช้เป็นอาหารเมื่อขาดแคลนข้าว อัมบูยัตมีลักษณะใกล้เคียงกับปาเปอดาที่นิยมรับประทานทางตะวันตกของอินโดนีเซีย</doc>
