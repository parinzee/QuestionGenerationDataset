<doc id="190663" url="https://th.wikipedia.org/wiki?curid=190663" title="ไทยถีบ">ไทยถีบ ภาพยนตร์ไทยเรื่อง ไทยถีบภาพยนตร์ประเภท ตลก/แอ็คชั่น ออกฉายเมื่อวันที่ 12 เมษายน พ.ศ. 2549 กำกับโดย พิสุทธิ์ แพร่แสงเอี่ยม และ นักแสดงนำโดย ทศพร รถกิจ จัดจำหน่ายโดย อาร์เอสนักแสดงนักแสดง. - ทศพร รถกิจ รับบทเป็น คม วังหิน - ธันญ์ ธนากร รับบทเป็น ใหญ่ ท่าเรือ - อัมธิดา เงินเจริญ รับบทเป็น แพ๊ตตี้ - ซาร่า เล็กจ์ รับบทเป็น ซีน่า - สุเทพ โพธิ์งาม รับบทเป็น โต ตีนหนัก - โก๊ะตี๋ อารามบอย รับบทเป็น โก๋ บางประกอก - สหัสชัย ชุมรุม รับบทเป็น แหลม 18 อวน - วรุฒ วรธรรม รับบท ยามาดะ - เฉลิม ปานเกิด (เจี๊ยบ เชิญยิ้ม) รับบทเป็น เกื้อ - ฉันทนา กิติยาพันธ์ รับบทเป็น คุณหญิงพวงพกา - เด่น ดอกประดู่ รับบทเป็น นายพลโอฮาร่า - สมเล็ก ศักดิกุล รับบท นายพลสันต์ - เชษฐวุฒิ วัชรคุณ รับบท ผู้กองหาญ - สุธีรัชย์ ชาญนุกูล (บุ๋มบิ๋ม) รับบท เชื้อ ปืนโต - ไมเคิล เวลส์ช รับบท ยาว เก้านิ้ว - ลิขิต ทองนาค รับบท ซาไก เดอะคิด - บอล เชิญยิ้ม รับบท สายลับ 1 - เอ เชิญยิ้ม รับบท สายลับ 2เรื่องย่อ เรื่องย่อ. พ.ศ. 2485 เมื่อกองทัพญี่ปุ่นรุกคืบเข้าสู่เอเชียอาคเนย์ เพื่อยึดครองพื้นที่ในการทำสงครามกับฝ่ายสัมพันธมิตร ประเทศไทยในเวลานั้น ยินยอมให้กองทหารญี่ปุ่นใช้เส้นทางผ่าน เพื่อลำเลียงกำลังพลและอาวุธยุทโธปกรณ์ไปยังเอเชียกลาง ท่ามกลางความขัดแย้งของคนในชาติบางกลุ่ม ซึ่งประกาศขอต่อต้านกองทัพญี่ปุ่นทุกรูปแบบ คม วังหิน (หมอก - ทศพร รถกิจ) จอมโจร 18 มงกุฎชื่อกระฉ่อน วางแผนปล้นครั้งใหญ่ โดยมีทองคำที่กองทัพญี่ปุ่นลำเลียง ผ่านเส้นทางเดินรถไฟทางภาคใต้เป็นเดิมพัน คม วังหิน เดินหมากเคลื่อนไหวอย่างเงียบๆ ดึงเอาผู้คนหลากหลายวงการเข้ามาร่วมแผนการลับ อันประกอบด้วย นักเลงคู่แค้น อย่าง ใหญ่ ท่าเรือ (ธันญ์ ธนากร), แหลม 18 อวน (สหัสชัย ชุมรุม) เจ้าพ่อผู้มีอิทธิพลในแถบพื้นที่ภาคใต้, นายพลสันต์ (สมเล็ก ศักดิกุล) นายทหารเจ้าเล่ห์ที่ไว้ใจไม่ได้ ขณะเดียวกัน โต ตีนหนัก (เทพ โพธิ์งาม) ผู้นำขบวนการไทยถีบ ซึ่งเป็นกลุ่มชาวบ้านที่รวมตัวกัน เป็นขบวนการใต้ดินต่อต้านกองทัพญี่ปุ่น ก็รู้เรื่องขบวนรถขนทองของญี่ปุ่น และวางแผนเตรียมขัดขวางการขนทองครั้งนี้ กลุ่มไทยถีบได้รับการร้องขอจากเสรีไทยกลุ่มหนึ่ง ให้ช่วยเหลือ ซีน่า (ซาร่า เล็กจ์) สายลับฝ่ายสัมพันธมิตรที่ถูกฝ่ายทหารญี่ปุ่นจับตัวไป โดยมี แพ๊ตตี้ (อัมธิดา เงินเจริญ) สายลับสัมพันธมิตรอีกคน จะเข้ามาร่วมงานด้วย การเคลื่อนไหวของท่านนายพลสันต์ กับ สองจอมโจร ใหญ่และคม ในช่วงเวลาที่ขบวนรถไฟขนทองมูลค่ามหาศาลของญี่ปุ่น กำลังเดินทางผ่านเส้นทางประเทศไทยพอดิบพอดี ทำให้สายลับ แพ๊ตตี้เข้าใจผิดว่าใหญ่และคมเป็นหัวหน้ากลุ่มไทยถีบ จึงเข้าติดต่อตามแผนการที่นัดเอาไว้กับกลุ่มไทยถีบ และเพื่อไม่ให้แผนปล้นทองของตัวเองเปิดเผยไป จอมโจรทั้งสองจึงตกกระไดพลอยโจน จำยอมร่วมทำงานกับสายลับแพ๊ตตี้ ทั้งๆ ที่เวลาที่ขบวนรถไฟขนทองกำลังมาถึง และใกล้เข้ามาทุกขณะ เมื่อโจรถูกเข้าใจผิดว่าเป็นวีรบุรุษ ทั้งฝ่ายวีรชนและจอมโจรต่างก็มีแผนการล้ำลึกอยู่ในมือ วีรกรรมระดับชาติกำลังจะเปลี่ยนเป็นความโกลาหล ทั้งฝ่ายวีรชนและจอมโจร ต่างก็มีแผนการล้ำลึกอยู่ในมือ วีรกรรมระดับชาติกำลังจะเปลี่ยนเป็นความโกลาหล เรื่องอลเวงระหว่างสองจอมโจรหนุ่มรูปหล่อ, กลุ่มไทยถีบผู้หาญกล้า, สายลับสาวสวยสองสาว รวมถึงท่านนายพลผู้ทรงอิทธิพล จะลงเอยอย่างไร...</doc>
