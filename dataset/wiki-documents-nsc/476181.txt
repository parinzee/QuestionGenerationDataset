<doc id="476181" url="https://th.wikipedia.org/wiki?curid=476181" title="ไซ (นักร้อง)">ไซ (นักร้อง) สำหรับ ไซ ในความหมายอื่น ดูที่ ไซ ไซ หรือชื่อจริงว่า พัก แจ-ซัง (; ฮันกุล: 싸이, 박재상) เป็นแร็ปเปอร์และนักร้องเค-ป็อปชาวเกาหลี เกิดวันที่ 31 ธันวาคม ค.ศ. 1977 จบการศึกษาด้านดนตรีจากมหาวิทยาลัยบอสตัน และวิทยาลัยดนตรีเบิร์กเลย์ สหรัฐอเมริกา มีผลงานครั้งแรกเมื่อปี ค.ศ. 2001 จากอัลบั้มชุด PSY from the PSYcho World! และชุดที่ 2 Sa2/Adult only แต่ก็ถูกแบนเนื่องจากการโปรโมตที่ไม่เหมาะสมกับกลุ่มเยาวชน ต่อมาในเดือนกันยายน ค.ศ. 2002 ไซ ก็ได้มีผลงานทางโซเชียลมีเดีย ชื่อเพลง Champion ซึ่งเพลงนี้ได้ถูกนำไปในการแข่งขันฟุตบอลโลก ปีเดียวกัน ที่เกาหลีใต้และญี่ปุ่นเป็นเจ้าภาพร่วมกัน จากนั้นในเดือนตุลาคม ค.ศ. 2010 หลังจากเงียบหายไปนานถึง 8 ปี ไซก็ได้ย้ายสังกัดไปเป็น วายจีเอ็นเตอร์เทนเมนต์ ซึ่งในปี ค.ศ. 2012 ได้มีอัลบั้มชุดที่ 6 คือ PSY's Best 6th Part 1 ออกมา ซึ่งในปีเดียวกันนี้ ซิงเกิล Gangnam Style ได้สร้างปรากฏการณ์อย่างมาก ทั้งจังหวะดนตรี, เนื้อหาของเพลง ที่หมายถึง วิถีชีวิตผู้คนในย่านคังนัม ในโซล ที่ฟุ้งเฟ้อ รวมถึงท่าเต้นที่แปลก ๆ คล้าย ๆ การควบม้าสามารถที่จะได้รับความนิยมอย่างล้นหลามทั้งในสหรัฐอเมริกา และอีกหลาย ๆ ประเทศทั่วโลก เฉพาะเว็บไซต์ยูทูบมีการคลิกดูเพลงนี้มากถึง 2,400 ล้านครั้งติดท็อปสถิติอันดับ 1 ของการคลิกดูยูทูบที่มากที่สุดและมีจำนวนผู้กดไลค์มากที่สุดถึง 2,234,180 ครั้ง (ในวันที่ 21 กันยายน ค.ศ. 2012) จนถูกบันทึกเป็นสถิติในหนังสือกินเนสส์ ถือเป็นปรากฏการณ์ครั้งสำคัญของวงการเพลงเกาหลี ที่ทำให้หลายคนที่ไม่ได้สนใจเพลงเกาหลี หันมาให้ความสนใจ ทั้งที่ไซมีภาพลักษณ์ที่แตกต่างไปจากไอดอลเกาหลีคนอื่น ๆ คือ ไม่หล่อ ไม่มีเสน่ห์ดึงดูด แต่มีความตลกแทน มีศิลปินชาวตะวันตกหลายคนได้ชมเชย ไซซึ่งเป็นผู้ที่ออกแบบท่าเต้นเพลงนี้เอง ไม่ว่าจะเป็น จัสติน บีเบอร์, ร็อบบี้ วิลเลียมส์, เอ็มมิเน็ม และบริตนีย์ สเปียส์ เป็นต้น รวมถึงการแปลงเพลง หรือเลียนแบบตัดต่อเป็นคลิปต่าง ๆ ไปทั่ว นอกจากนี้แล้ว Gangnam Style ยังคว้ารางวัลจากรายการ Music Bang และ M Countdown ติดต่อกันหลายสัปดาห์ ทำให้ได้รับเชิญเป็นแขกพิเศษร่วมงาน 2012 MTV Music Video Awards ที่สหรัฐอเมริกา เช่นเดียวกับที่ เรน นักร้องเกาหลีอีกคนที่ก่อนหน้านั้นเคยได้รับเชิญมาแล้ว ชีวิตส่วนตัว ไซสมรสแล้ว มีลูก 2 คน นอกจากผลงานเพลงแล้ว ไซยังมีร้านขายรามยอนหรือราเม็งในแบบเกาหลีเป็นของตัวเองร้านแรกที่ชั้น 1 โซนเค-ดิสทริกต์ ศูนย์การค้าโชว์ดีซี ถนนพระราม 9 ที่ประเทศไทยด้วย โดยมีการเปิดด้วยการโชว์ตัวพร้อมศิลปินนักร้อง นักแสดงเกาหลีหลายคนในวันที่ 11 เมษายน ค.ศ. 2017 อันเป็นวันที่เปิดศูนย์การค้านี้อย่างเป็นทางการ 8 มิถุนายน ค.ศ. 2014 ไซได้มีซิงเกิ้ลใหม่ Hangover ที่มี สนู้ปด๊อก แร็ปเปอร์ระดับโลกชาวอเมริกันร่วมผลงานด้วยผลงานมินิอัลบั้มมินิอัลบั้ม. - Sa 2/Adult Only ( 1 มกราคม 2003 ) - Ssajib ( ( 23 กรกฎาคม 2006 ) - PsyFive ( 20 ตุลาคม 2010 ) - Psy 6 (Six Rules) ( 15 กรกฎาคม 2012 ) - Chiljip Psy-da ( 1 ธันวาคม 2015 )อัลบั้มเต็มอัลบั้มเต็ม. - Psy From the Psycho World! ( 12 มกราคม 2002 ) - Remake & Mix 18 Beon ( 23 กรกฎาคม 2005 )</doc>
