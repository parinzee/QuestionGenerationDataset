<doc id="324796" url="https://th.wikipedia.org/wiki?curid=324796" title="สวีต ดี">สวีต ดี สวีต ดี () กลุ่มศิลปินหญิงชาวไทยจากค่ายกามิกาเซ่ ประกอบด้วยสมาชิก 3 คน คือ มิน,พิมและจินนี่ เปิดตัวครั้งแรกในเดือนมิถุนายน ปี 2553 ด้วยซิงเกิลแรก เพลง “ห้าม (Stop it) ” และได้ปล่อยผลงานเพลงออกมาอย่างต่อเนื่อง ปัจจุบันได้ยุติบทบาทในการผลิตงานเพลงเป็นที่เรียบร้อยแล้วความเป็นมาของวง ความเป็นมาของวง. โดยทั้งสามคนเคยร่วมงานกันตั้งแต่โปรเจกต์ Seven Days และหลังจบโปรเจกต์แล้ว ศิลปินคนอื่นๆ ต่างแยกย้ายไปมีผลงานของตนเองกันหมด เหลือเพียง มิน พิมและจินนี่ ที่ยังไม่มีผลงาน ทางกามิกาเซ่จึงนำทั้งสามคน มารวมตัวกันเป็นกลุ่มศิลปินใหม่ โดยการรวมตัวกันครั้งนี้โดยได้ 2 อดีตศิลปินวงชิลลี่ไวท์ช็อค คือ พิม พิมประภา และ จินนี่ เขริกา และอีกหนึ่งศิลปินจากวงซิสก้า คือ มิน มีนาพร มารวมตัวกันภายใต้ชื่อ “SWEE:D (สวีต ดี)” โดย“สวีต ดี” เปิดตัวครั้งแรกใน "KamiKaze Wave Concert" ในวันเสาร์ที่ 26 มิถุนายน พ.ศ. 2553 ณ อินดอร์สเตเดี้ยม หัวหมาก ในซิงเกิลเพลงแรก “ห้าม (Stop it)” และในเดือนสิงหาคมปีเดียวกัน ได้ปล่อยซิงเกิลเพลงที่สองตามมา คือเพลง “ฉากเรียกน้ำตา (Sad Scene)” และได้ปล่อยมิวสิกวิดีโอตามมา โดยเพลงนี้เคยขึ้นอันดับ 1 ของชาร์ตวิทยุทั่วประเทศ ปลายเดือนพฤศจิกายนปีเดียวกัน ได้ปล่อยเพลงซิงเกิลที่ 3 “พลิกล็อกที่หัวใจ (Unexpected)” ตามออกมา และได้ปล่อยมิวสิกวิดีโอในต้นเดือนธันวาคมรูปลักษณ์ของวง รูปลักษณ์ของวง. สิ่งที่เหมือนกันของความเป็นผู้หญิงก็คือความหวาน แต่ว่าแต่ละคนก็จะหวานไม่เหมือนกัน ซึ่ง สวีต ดี แสดงถึงความหวาน 3 รูปแบบ ที่แตกต่างกันสถานะของวง สถานะของวง. แฟนคลับส่วนใหญ่จะมองว่า “สวีต ดี” เป็นโปรเจกต์พิเศษแบบ Seven Days เพราะมินยังเป็นสมาชิกของวงซิสก้าอยู่ สืบเนื่องจากแจม อีกหนึ่งสมาชิกของซิสก้า ขอพักงานชั่วคราว แต่ในเว็บหลักของค่ายกามิกาเซ่ ก็ยืนยันว่า “สวีต ดี เป็นวงใหม่ของกามิกาเซ่” ไม่ใช่แค่โปรเจกต์พิเศษอย่างที่คิดกันการยุบวง การยุบวง. เมื่อช่วงต้นปี พ.ศ. 2554 มีข่าวลือตามเว็บไซต์ต่างๆ ออกมาอย่างหนักว่า“สวีต ดี”กำลังจะยุบวง จนเป็นที่ถกเถียงระหว่างกลุ่มแฟนคลับว่าเรื่องนี้เป็นเพียงข่าวลือหรือเรื่องจริงกันแน่? จนในวันที่ 10 กุมภาพันธ์ พ.ศ. 2554 เวลา 18.00 นาฬิกา ทางค่ายต้นสังกัดได้ปล่อยวิดีโอลงในเว็บไซต์ไอเลิฟกามิกาเซ่ ดอตคอม โดยใช้ชื่อวิดีโอว่า "SWEE:D MEMORY" ออกมา โดยเนื้อหาของวิดีโอนั้น เป็นการออกมาร่ำลาแฟนคลับทั้งน้ำตาของสามสมาชิก โดยสมาชิก 2 คน คือ พิมและมินขอลาออกจากค่ายกามิกาเซ่ เพื่อไปใช้เวลาในการศึกษาอย่างเต็มที่ ทำให้ไม่สามารถทำงานเพลงในนาม“สวีต ดี”ได้อีกต่อไป จึงออกมาประกาศยุบวงทางวิดีโอดังกล่าว ซึ่งเป็นการยุติบทบาทของสวีตดีอย่างเป็นทางการ แต่ทั้งนี้จินนี่ก็ยังทำหน้าที่เป็นศิลปินในค่ายกามิกาเซ่ต่อไป และต่อมาในปี พ.ศ. 2556 จินนี่ก็ได้ลาออกจากการเป็นศิลปินของค่ายกามิกาเซ่เช่นกัน นับเป็นการปิดตำนานในฐานะศิลปินค่ายกามิกาเซ่ของทั้งสามสาว“สวีต ดี”ลงอย่างสิ้นเชิงอัลบั้มปกติคอนเสิร์ตรางวัลรางวัล. - YOU LIVE MV AWARDS 2010 สาขา SAD MV จากเพลง “ฉากเรียกน้ำตา (Sad Scene) ” โดยผ่านการโหวตจากผู้ชมรายยการ YOU LIVE ทาง YOU channel</doc>
