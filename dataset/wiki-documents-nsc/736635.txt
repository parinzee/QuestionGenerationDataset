<doc id="736635" url="https://th.wikipedia.org/wiki?curid=736635" title="ติสท์ลวงตา">ติสท์ลวงตา ติสท์ลวงตา () เป็นภาพยนตร์ชีวประวัติอเมริกัน กำกับโดยทิม เบอร์ตัน นำแสดงโดย เอมี่ อดัมส์, คริสทอฟ วัลซ์, แดนนี่ ฮุสตัน, จอน โพลิโท, คริสเท็น ริตเตอร์, เจสัน ชวาตซ์แมน และเทเรนซ์ สแตมพ์ ภาพยนตร์เรื่องนี้เป็นเรื่องเกี่ยวกับชีวิตของศิลปินชาวอเมริกัน มาร์กาเร็ต คีน ศิลปินที่โด่งดังเป็นอย่างมากจากผลงานภาพวาดคาแร็กเตอร์ เด็กหญิงตาโต อันเป็นเอกลักษณ์ จนวันหนึ่งวอลเตอร์ คีน สามีของเธออ้างว่ารูปวาดเด็กหญิงตากลมโตทั้งหมดเป็นฝีมือของเขา ทำให้เกิดการต่อสู้ในชั้นศาลเป็นเวลานาน การตัดสินของผู้พิพากษาคือให้ต่างคนต่างวาดภาพขึ้นมาใหม่ใครวาดเหมือนของเก่ากว่าก็ชนะคดีไป หลังคดีฟ้องร้องระหว่างมาร์กาเร็ตและวอลเตอร์จบลง เผยให้เห็นว่าเธอเป็นศิลปินที่แท้จริงที่อยู่เบื้องหลังรูปวาดเด็กหญิงตากลมโตทั้งหมด ติสท์ลวงตา เข้าฉายรอบปฐมทัศน์ในมหานครนิวยอร์กเมื่อวันที่ 15 ธันวาคม ค.ศ. 2014 เข้าฉายในประเทศสหรัฐอเมริกาเมื่อวันที่ 25 ธันวาคม ค.ศ. 2014 ภาพยนตร์เรื่องนี้ได้เสียงชื่นชมความคิดเห็นในเชิงบวก การแสดงของอดัมส์และวัลซ์ อดัมส์ได้รับรางวัลลูกโลกทองคำ สาขานักแสดงนำหญิงยอดเยี่ยม ประเภท ภาพยนตร์เพลงหรือตลก และได้รับการเสนอชื่อเข้าชิงรางวัลแบฟตา สาขานักแสดงหญิงยอดเยี่ยมในบทบาทนำ วัลซ์ ถูกเสนอชื่อเข้าชิงรางวัลลูกโลกทองคำ สาขานักแสดงนำชายยอดเยี่ยม ประเภทภาพยนตร์เพลงหรือตลก และ ลานา เดล เรย์ ได้รับการเสนอชื่อเข้าชิงรางวัลลูกโลกทองคำ สาขาเพลงประกอบภาพยนตร์ยอดเยี่ยม "บิ๊กอายส์"</doc>
