<doc id="151279" url="https://th.wikipedia.org/wiki?curid=151279" title="เจ้าหญิงโซฟีแห่งบาวาเรีย">เจ้าหญิงโซฟีแห่งบาวาเรีย เจ้าหญิงโซฟีแห่งบาวาเรีย (ภาษาอังกฤษ: Princess Sophie of Bavaria, ภาษาเยอรมัน: Prinzessin Sophie von Bayern) (พระนามเต็ม: โซฟี ฟรีเดริเก้ โดโรธี วิลเฮล์มมีน, Sophie Friederike Dorothee Wilhelmine von Habsburg-Lorraine (ราชสกุลเดิม von Wittelsbach)) ทรงเป็นเจ้าหญิงแห่งบาวาเรีย และเป็นพระชายาในอาร์ชดยุกฟรันซ์ คาร์ลแห่งออสเตรียด้วยพระราชประวัติ พระราชประวัติ. เจ้าหญิงโซฟี ประสูติเมื่อวันที่ 27 มกราคม พ.ศ. 2348 เป็นพระราชธิดาในสมเด็จพระราชาธิบดีแม็กซีมีเลียนที่ 1 โจเซฟแห่งบาวาเรีย และพระมเหสีองค์ที่ 2 ของพระองค์ เจ้าหญิงแคโรไลน์แห่งบาเดน พระองค์มีพระขนิษฐาฝาแฝด 1 พระองค์คือ เจ้าหญิงมาเรีย แอนนา ซึ่งทรงไปอภิเษกสมรสกับสมเด็จพระราชาธิบดีฟรีดริช ออกัสตัสที่ 2 แห่งแซ็กโซนี เมื่อทรงพระเยาว์ พระองค์ทรงได้รับการศึกษาตั้งแต่เมื่อมีพระชันษาเพียง 3 ชันษา โดยทรงได้รับการศึกษาพร้อมกับพระขนิษฐาฝาแฝดของพระองค์อภิเษกสมรส อภิเษกสมรส. เมื่อวันที่ 4 พฤศจิกายน พ.ศ. 2367 ซึ่งขณะนั้น มีพระชันษาเพียง 19 ชันษา พระองค์ทรงอภิเษกสมรสกับอาร์ชดยุกฟรันซ์ คาร์ลแห่งออสเตรีย พระราชโอรสในสมเด็จพระจักรพรรดิฟรานซ์ที่ 2 แห่งโรมันอันศักดิ์สิทธิ์ และพระมเหสีองค์ที่ 2 เจ้าหญิงมาเรีย เทเรซ่าแห่งทู ซิชิลีส์ โดยภายหลังอภิเษกสมรส พระองค์ทรงได้รับการสถาปนาเป็น อาร์ชดัชเชสแห่งออสเตรีย (Her Imperial and Royal Highness Archduchess Sophie of Austria) ทั้ง 2 พระองค์มีพระโอรส 3 พระองค์ และพระธิดาเพียง 1 พระองค์ ดังนี้...- สมเด็จพระจักรพรรดิฟรานซ์ โจเซฟ คาร์ลแห่งออสเตรีย เสด็จพระราชสมภพเมื่อวันที่ 18 สิงหาคม พ.ศ. 2373 และเสด็จสวรรคตเมื่อวันที่ 21 พฤศจิกายน พ.ศ. 2459 ทรงอภิเษกสมรสกับดัชเชสเอลิซาเบธแห่งบาวาเรีย มีพระราชโอรส 1 พระองค์ และพระราชธิดา 4 พระองค์ - อาร์ชดยุกเฟอร์ดินานด์ แม็กซีมีเลียน โจเซฟแห่งออสเตรีย ภายหลังทรงขึ้นครองราชย์เป็นสมเด็จพระจักรพรรดิแห่งเม็กซิโก เมื่อวันที่ 10 เมษายน พ.ศ. 2407 เสด็จพระราชสมภพเมื่อวันที่ 6 กรกฎาคม พ.ศ. 2375 และเสด็จสวรรคตเนื่องจากการปฏิวัติในเม็กซิโกเมื่อวันที่ 19 มิถุนายน พ.ศ. 2410 ทรงอภิเษกสมรสกับเจ้าหญิงชาร์ลอตแห่งเบลเยียม ทรงไม่มีพระราชโอรสหรือพระราชธิดาเลย - อาร์ชดยุกคาร์ล ลุดวิก โจเซฟ มาเรียแห่งออสเตรีย ประสูติเมื่อวันที่ 30 กรกฎาคม พ.ศ. 2376 สิ้นพระชนม์เมื่อวันที่ 19 พฤษภาคม พ.ศ. 2439 ทรงอภิเษกสมรสครั้งแรกกับดัชเชสมาเกอเรต้าแห่งแซ็กโซนี พระราชธิดาในสมเด็จพระราชาธิบดีโจฮันน์ที่ 1 แห่งแซ็กโซนี และเจ้าหญิงอมาลี่ ออกัสเต้แห่งบาวาเรีย ทั้งสองพระองค์ทรงไม่มีพระโอรสหรือพระธิดาเลย ต่อมาทรงอภิเษกสมรสครั้งที่ 2 กับเจ้าหญิงมาเรีย แอนนันซิเอต้าแห่งทู ซิชิลีส์ พระราชธิดาในสมเด็จพระราชาธิบดีเฟอร์ดินานด์ที่ 2 แห่งทู ซิชิลีส์ และอาร์ชดัชเชสมาเรีย เทเรซ่าแห่งออสเตรีย มีพระโอรส 3 พระองค์ และพระธิดา 1 พระองค์ และทรงอภิเษกสมรสเป็นครั้งที่ 3 กับเจ้าหญิงมาเรีย เทเรซ่าแห่งโปรตุเกส พระราชธิดาในสมเด็จพระราชาธิบดีมิเกลที่ 1 แห่งโปรตุเกส และเจ้าหญิงอาเดลเลดแห่งโลเวนสไตน์-เวอร์เธ็ม-โรเซนเบิร์ก มีพระธิดา 2 พระองค์ - อาร์ชดัชเชสมาเรีย แอนนา แคโรลิน่า ปิอาแห่งออสเตรีย ประสูติเมื่อวันที่ 27 ตุลาคม พ.ศ. 2378 และสิ้นพระชนม์กะทันหันเมื่อวันที่ 5 กุมภาพันธ์ พ.ศ. 2383 - อาร์ชดยุกลุดวิก วิคเตอร์ โจเซฟ แอนตันแห่งออสเตรีย ประสูติเมื่อวันที่ 15 พฤษภาคม พ.ศ. 2385 สิ้นพระชนม์เมื่อวันที่ 18 มกราคม พ.ศ. 2462 ทรงไม่อภิเษกสมรสอาร์ชดัชเชสแห่งออสเตรีย อาร์ชดัชเชสแห่งออสเตรีย. หลังจากทรงอภิเษกสมรสแล้ว พระองค์ทรงอิทธิพลต่อราชสำนักเพิ่มมากขึ้น โดยทรงคิดที่จะให้พระโอรสองค์โตของพระองค์ อาร์ชดยุกฟรานซ์ โจเซฟได้ขึ้นครองราชย์เป็นสมเด็จพระจักรพรรดิแห่งออสเตรีย เป็นเหตุให้นำไปสู่ปัญหาการเมืองในออสเตรียเลยทีเดียว โดยในระหว่างที่มีการก่อปฏิวัติเมื่อปีพ.ศ. 2391 พระองค์ทรงทูลเกลี้ยกล่อมให้พระสวามีทรงไปเกลี้ยกล่อมให้สมเด็จพระจักรพรรดิเฟอร์ดินานด์ พระเชษฐาสละราชสมบัติให้กับพระองค์ โดยพระองค์ก็จะทรงมอบราชสมบัติอีกต่อให้กับพระโอรสองค์โตของพระองค์ ทำให้พระโอรสของพระองค์ทรงขึ้นเถลิงวัลย์ครองราชย์สมบัติเป็นสมเด็จพระจักรพรรดิแห่งออสเตรียในเวลาต่อมา ภายหลังที่พระโอรสองค์โตทรงขึ้นครองราชย์แล้ว พระองค์จึงทรงมีอำนาจอยู่เบื้องหลังราชบัลลังก์ โดยพระองค์ทรงจัดหาเจ้าสาวที่จะทรงมาเป็นสมเด็จพระจักรพรรดินีแห่งออสเตรีย โดยพระองค์ทรงให้ดัชเชสเฮเลนแห่งบาวาเรีย ซึ่งเป็นพระธิดาในเจ้าหญิงลูโดวิกา พระขนิษฐาแท้ ๆ ของพระองค์ แต่สมเด็จพระจักรพรรดิทรงปฏิเสธที่จะอภิเษกสมรสกับดัชเชสลูโดวิกา โดยพระองค์จะทรงอภิเษกสมรสกับดัชเชสเอลิซาเบธ พระขนิษฐาในดัชเชสเฮเลน และพระธิดาองค์เล็กในเจ้าหญิงลูโดวิกา ทำให้อาร์ชดัชเชสโซฟีทรงกริ้วเป็นอย่างมาก แต่ก็ทรงยอมให้มีการจัดพระราชพิธีอภิเษกสมรสระหว่างสมเด็จพระจักรพรรดิฟรานซ์ โจเซฟกับดัชเชสเอลิซาเบธ พอหลังอภิเษกสมรส ดัชเชสเอลิซาเบธทรงได้รับการสถาปนาเป็นสมเด็จพระจักรพรรดินีแห่งออสเตรีย อาร์ชดัชเชสโซฟีทรงไม่ชอบสมเด็จพระจักรพรรดินีเอลิซาเบธเป็นอย่างยิ่ง เพราะทรงเห็นว่าไม่เหมาะสมที่จะเป็นจักรพรรดินีมเหสี แทนที่จะทรงเป็นดัชเชสเฮเลน พระเชษฐภคินี โดยทรงดูถูกและทรงกล่าวว่าร้ายสมเด็จพระจักรพรรดินีเอลิซาเบธตลอดเวลา และจะทรงกีดกันพระองค์ทุกวิถีทาง เพื่อลดความสำคัญของพระสุณิสาของพระองค์ แต่ว่า ด้วยเหตุนี้ สมเด็จพระจักรพรรดิฟรานซ์ โจเซฟ ทรงกริ้วพระองค์อย่างมาก ที่ทรงกลั่นแกล้ง ให้ร้ายพระมเหสีของพระองค์มาโดยตลอด เมื่อพระองค์ทรงทราบที่พระโอรสทรงกริ้วพระองคมาก ถึงกับเสียพระทัย ซึ่งจากนั้น พระองค์ก็ไม่ทรงเข้าไปยุ่มย่ามอะไรกับสมเด็จพระจักรพรรดินีและพระราชบุตรอีกเลยสิ้นพระชนม์ สิ้นพระชนม์. ในช่วงสุดท้ายของพระชนม์ชีพ พระองค์ทรงประทับอยู่แต่ในพระตำหนัก ไม่ทรงออกงานปฏิบัติพระกรณียกิจอันใดเลย เหตุผลเนื่องจากการสิ้นพระชนม์ของพระโอรสองค์รองของพระองค์ สมเด็จพระจักรพรรดิแม็กซีมีเลียนแห่งเม็กซิโก พระองค์จึงทรงอยู่ในห้วงแห่งความทุกข์ตลอดมาจนกระทั่งสิ้นพระชนม์ อาร์ชดัชเชสโซฟีสิ้นพระชนม์เมื่อวันที่ 28 พฤษภาคม พ.ศ. 2415 ด้วยเนื้องอกในสมอง พระศพถูกฝังไว้ที่วิหารฮับส์บูร์ก กรุงเวียนนา โดยถูกฝังเคียงข้างพระสวามีราชตระกูล</doc>
