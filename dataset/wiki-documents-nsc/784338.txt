<doc id="784338" url="https://th.wikipedia.org/wiki?curid=784338" title="บางกอกริเวอร์พาร์ค">บางกอกริเวอร์พาร์ค บางกอกริเวอร์พาร์ค () เป็นคอนโดมีเนียมหรูสูง 158 เมตร จำนวน 35 ชั้น 97 ห้อง ตั้งอยู่ 432 ซอยสะพานยาว ถนนทรงวาด แขวงจักรวรรดิ์ เขตสัมพันธวงศ์ กรุงเทพมหานคร ติดกับแม่น้ำเจ้าพระยา ตั้งอยู่เยื้องสะพานพระปกเกล้าเล็กน้อย อาคารได้รับการออกแบบและลงทุนโดย รศ.รังสรรค์ ต่อสุวรรณ สร้างแล้วเสร็จเมื่อปี พ.ศ. 2537 อาคารมีจุดเด่นที่สำคัญคือการใช้สีขาวผสานกับสถาปัตยกรรมโรมัน โดยเฉพาะโดมขนาดใหญ่สีขาวบนดาดฟ้า ซึ่งคล้ายกับสเตท ทาวเวอร์ รูปแบบอาคารบางกอกริเวอร์พาร์ค เป็นแบบคอนกรีตเสริมเหล็กสไตล์โพสต์โมเดิร์น นอกจากนี้ยังเป็นอาคารที่มีความสูงโดดเด่นเหนือริมฝั่งแม่น้ำเจ้าพระยาย่านสัมพันธวงศ์อีกด้วย ปัจจุบันอาคารยังคงเปิดเช่าและขาย โดยแต่ละยูนิต (280 ตารางเมตร) ตามราคาประเมิน สูงกว่า 26 ล้านบาท</doc>
