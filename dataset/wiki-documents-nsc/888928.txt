<doc id="888928" url="https://th.wikipedia.org/wiki?curid=888928" title="อินทรีน้อย ลูกหนองไก่ขัน">อินทรีน้อย ลูกหนองไก่ขัน อินทรีน้อย ลูกหนองไก่ขัน หรือ อินทรีน้อย ส.ธนิกุล (16 กันยายน พ.ศ. 2501 — ) เป็นนักมวยไทยชาวไทยในอดีต ที่สร้างความฮือฮาอย่างมาก ด้วยการแต่งหน้าทาปาก และสวมชุดลิเก ก่อนทำการแข่งขันประวัติ ประวัติ. อินทรีน้อย ลูกหนองไก่ขัน มีชื่อจริงคือ ธวัช พิมพ์ทรัพย์ () เป็นบุคคลภูมิลำเนาจากอำเภอท่าม่วง จังหวัดกาญจนบุรี ในปี พ.ศ. 2518 เขามีค่าตัวที่ประมาณสองหมื่นบาท การแข่งขันที่สร้างตำนานความยิ่งใหญ่ คือรายการคู่เอกศึกวันทรงชัย ณ วันที่ 7 มิถุนายน พ.ศ. 2520 ที่จัดขึ้นโดยทรงชัย รัตนสุบรรณ ซึ่งเขาได้พบกับกาเซ็มน้อย เกียรติ ต.สร้าง ผู้เป็นนักมวยไทยเชื้อสายมุสลิม ด้วยเงินเดิมพัน 6 แสนบาท จากรายการดังกล่าว อินทรีน้อยเป็นฝ่ายชนะคะแนน วันที่ 11 กันยายน พ.ศ. 2521 ที่เวทีมวยราชดำเนิน เขาได้พบกับคู่ชกอย่างปูจ๋า (ศักดิ์แสงทอง) ธนากร เจ้าของฉายาจอมคาถา ซึ่งได้มาจากการนั่งบริกรรมคาถาในช่วงพักยก อย่างไรก็ตาม ในศึกดังกล่าวอินทรีน้อยก็เป็นฝ่ายชนะคะแนนไปแบบขาดลอย ภายหลัง อินทรีน้อยได้ย้ายมาอยู่ค่าย ส.ธนิกุล โดยในปี พ.ศ. 2526 เขาเป็นคู่ชกคนสุดท้ายของเผด็จศึก พิษณุราชันย์ ซึ่งเป็นนักชกถ้วยพระราชทาน จากการแข่งขันดังกล่าว อินทรีน้อยเป็นฝ่ายชนะคะแนน และเผด็จศึกประกาศแขวนนวมหลังจากนั้นชีวิตส่วนตัว ชีวิตส่วนตัว. อินทรีน้อย เป็นผู้ที่ชื่นชอบลิเก โดยก่อนทำศึกกับใครก็ตามจะแต่งชุดลิเก เพื่อโปรโมทรายการผ่านนิตยสารมวย และในภายหลัง เขาได้อาศัยอยู่กับครอบครัวที่อำเภอศรีราชา จังหวัดชลบุรีเกียรติประวัติเกียรติประวัติ. - แชมป์รุ่นไลท์เวท สนามมวยราชดำเนินกระแสตอบรับ กระแสตอบรับ. อินทรีน้อย เป็นนักมวยไทยที่ได้รับการกล่าวขวัญว่ามีเชิงดี รวมถึงจากการแต่งกายชุดลิเกของเขา ส่งผลให้บุคคลทั่วไปที่ไม่เคยดูมวยไทย เกิดความต้องการที่จะชมการแข่งสถิติการแข่งขัน</doc>
