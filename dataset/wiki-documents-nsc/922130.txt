<doc id="922130" url="https://th.wikipedia.org/wiki?curid=922130" title="ซาราตอฟแอร์ไลน์ เที่ยวบินที่ 703">ซาราตอฟแอร์ไลน์ เที่ยวบินที่ 703 ซาราตอฟแอร์ไลน์ เที่ยวบินที่ 703 (6W703/SOV703) เป็นเที่ยวบินภายในประเทศจากท่าอากาศยานนานาชาติโดโมเดโดโวไปยังท่าอากาศยานออร์ค (Orsk Airport) เมื่อวันที่ 11 กุมภาพันธ์ 2561 เที่ยวบินที่ขึ้นบินใช้เครื่องบินอันโทนอฟ อัน-148-100เบ ตกไม่นานหลังขึ้นบิน ผู้โดยสารจำนวน 65 คน และลูกเรือจำนวน 6 คนเสียชีวิตทั้งหมด อุบัติเหตุเกิดขึ้นหลัง 440 วันที่ไม่มีการเสียชีวิตจากเครื่องบินพาณิชย์ เหตุการตกครั้งก่อนหน้าคือลาเมียแอร์ไลน์ เที่ยวบินที่ 2933 เมื่อเดือนพฤศจิกายน 2559อากาศยาน อากาศยาน. อากาศยานที่ประสบอุบัติเหตุคือ อันโทนอฟ อัน-148-100เบ หมายเลขจดทะเบียน RA-61704, MSN 27015040004 ขับเคลื่อนโดยเครื่องยนต์Progress D-436 สองตัว เริ่มใช้บินครั้งแรกเมื่อเดือนพฤษภาคม ปี 2553 และถูกจดทะเบียนกับสายการบินโรสสิยาแอร์ไลน์ (Rossiya Airlines) เมื่อวันที่ 23 มิถุนายน 2553 เคยเกิดเหตุขัดข้องเล็กน้อยสองครั้ง ครั้งแรกเครื่องหยุดทำงานเมื่อวันที่ 28 กรกฎาคม 2556 และเกิดการล้มเหลวของล้อส่วนหน้าเครื่องระหว่างนำเครื่องขึ้นเมื่อวันที่ 23 สิงหาคม 2556 ซาราตอฟแอร์ไลน์เริ่มเช่าเครื่องเมื่อเดือนกุมภาพันธ์ ปี 2560 หนึ่งปีก่อนการตกผู้โดยสารและลูกเรือ ผู้โดยสารและลูกเรือ. จากการตรวจสอบ เที่ยวบิน 703 มีผู้โดยสารทั้งหมด 65 คน และลูกเรืออีก 6 คน ในหมู่ผู้โดยสารมีเด็ก 3 คน โดยส่วนใหญ่อาศัยอยู่ในเมืองโอเรนบุร์ก ผู้โดยสารส่วนใหญ่เป็นคนรัสเซีย และบนเครื่องยังมีชาวต่างชาติสามคนจากอาเซอร์ไบจาน และสวิตเซอร์แลนด์ ทุกคนที่อยู่บนเครื่องเสียชีวิต หน่วยกู้ภัยเข้าถึงจุดเกิดเหตุ 2.5 ชั่วโมงหลังเครื่องตก นักบินของเที่ยวบินนี้อายุ 51 ปี และมีชั่วโมงบินรวม 5,000 ชั่วโมง ในนั้นมี 2,800 ชั่วโมงบนเครื่องอันโทนอฟ อัน-148 ส่วนผู้ช่วยนักบินอายุ 35 ปีและมีชั่วโมงบินสะสมจำนวน 812 ชั่วโมง โดยทั้งหมดสะสมบนเครื่องอันโทนอฟบันทึก</doc>
