<doc id="790243" url="https://th.wikipedia.org/wiki?curid=790243" title="วิชยูเวอร์เฮียร์">วิชยูเวอร์เฮียร์ วิชยูเวอร์เฮียร์ () เป็นสตูดิโออัลบั้มลำดับที่ 9 ของวงโพรเกรสซิฟร็อกจากประเทศอังกฤษ พิงก์ ฟลอยด์ ได้รับการเปิดตัวเมื่อเดือนกันยายน ค.ศ. 1975 อัลบั้มได้รับแรงบันดาลใจขึ้นระหว่างวงทัวร์คอนเสิร์ตในยุโรป วิชยูเวอร์เฮียร์ ได้บันทึกเสียงหลายครั้งที่แอบบีโรดสตูดิโอ กรุงลอนดอน ในอัลบั้มประกอบด้วยซิงเกิลทั้งหมด 4 ซิงเกิล โดยในซิงเกิล "Shine On You Crazy Diamond" ที่มีความยาวกว่า 26 นาทีแบ่งเป็น 9 ส่วนโดยทั้งหมด หรือ 2 ส่วนในแผ่นเสียงจำนวน 2 แผ่นในอัลบั้ม ซึ่งแต่งอุทิศให้กับซิด บาร์เรตต์ อดีตสมาชิกวงรุ่นแรก ที่เขาได้ป่วยทางสภาพจิต ซึ่งเป็นผลให้เขาต้องออกจากวงใน 7 ปีก่อนหน้านี้ เนื้อเพลงส่วนใหญ่แต่งโดยโรเจอร์ วอเทอรส์ โดยใช้แนวความคิดด้านการวิจารณ์ธุรกิจทางดนตรีและเรื่องความสัมพันธ์กับเพื่อน เช่นเดียวกับอัลบั้มก่อนหน้า เดอะดาร์กไซด์ออฟเดอะมูน ที่วงได้นำเสียงเอ็ฟเฟกต์และเครื่องสังเคราะห์เสียงมาประกอบในเพลงเป็นอย่างมาก นอกจากนี้วงยังได้ดึงตัวนักร้องข้างนอกเพื่อประกอบในบางซิงเกิลอีกด้วย เช่น รอย ฮาร์เปอร์ (Roy Harper) ซึ่งร้องนำในซิงเกิล "Have a Cigar" และเวเนตตา ฟีลด์ส (Venetta Fields) ซึ่งร้องประกอบใน "Shine On You Crazy Diamond" อัลบั้มได้ประสบผลสำเร็จอย่างรวดเร็ว จนขนาดค่ายอีเอ็มไอ ปริ้นก็อปปี้ไม่ทันจำหน่าย แต่ถึงอย่างไรก็ดีอัลบั้มก็ได้รับคำวิจารณ์หลากหลาย อัลบั้มยังได้เป็นหนึ่งในรายชื่อ "500 อัลบั้มที่ยิ่งใหญ่ที่สุดตลอดกาล" โดยนิตยสารโรลลิงสโตน ทางด้านสมาชิกวงริชาร์ด ไรท์ และเดวิด กิลมอร์ ได้กล่าวว่าอัลบั้ม วิชยูเวอร์เฮียร์ คืออัลบั้มโปรดของพวกเขาแนวความคิด แนวความคิด. วิชยูเวอร์เฮียร์ ถือเป็นอัลบั้มที่ 2 ของวงที่ใช้ธีมคอนเซปต์มาใช้แต่งเป็นอัลบั้ม ซึ่งแต่งโดยหลักคือ โรเจอร์ วอเทอรส์ อัลบั้มได้สะท้อนความรู้สึกของเขาถึงความสัมพันธ์กับเพื่อนที่ได้เคยร่วมวงกัน จนในเวลาต่อมาก็ต้องจากกัน อัลบั้มเปิดด้วยจังหวะดนตรียาวอย่างช้าๆ ต่อเนื่องก่อนจะเข้าสู่เนื้อเพลงในซิงเกิล "Shine On You Crazy Diamond" ซึ่งต้องการรำลึกถึงเพื่อนของเขาอย่าง ซิด บาร์เรตต์ ในเนื้อเพลงได้กล่าวถึงมิตรภาพ ซึ่งพบได้จากวรรคเพลงต่างๆ เช่น "Remember when you were young, you shone like the sun" และ "You reached for the secret too soon, you cried for the moon" วิชยูเวอร์เฮียร์ยังมีความหมายเชิงวิจารณ์ธุรกิจทางดนตรี ในเพลง "Shine On" ต่อเนื่องไปสู่เพลง "Welcome to the Machine" เริ่มต้นด้วยการเปิดประตู (วอร์เทอรส์ให้อธิบายทีหลังว่า เป็นสัญลักษณ์ของการค้นพบทางดนตรีและการหักหลังโดยเหล่าธุรกิจดนตรีที่สนใจเพียงแต่ความโลภและความสำเร็จทางการค้า) และจบลงด้วยงานบันเทิง เช่นเดียวกันกับเพลงอื่นๆ "Have a Cigar" และ "Wish You Were Here" ที่ใช้ธีมคล้ายคลึงกัน ก่อนจะปิดอัลบั้มด้วย "Shine On"รายชื่อเพลง รายชื่อเพลง. เพลงทั้งหมดแต่งโดยวอเทอรส์ชาร์ท</doc>
