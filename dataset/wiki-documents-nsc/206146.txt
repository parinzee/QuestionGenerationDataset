<doc id="206146" url="https://th.wikipedia.org/wiki?curid=206146" title="โรงเรียนบางมดวิทยา">โรงเรียนบางมดวิทยา โรงเรียนบางมดวิทยา "สีสุกหวาดจวนอุปถัมภ์" (อังกฤษ: Bangmod Wittaya School) (อักษรย่อ: บ.ม.ว., B.M.W. ) เป็นโรงเรียนมัธยมศึกษาประเภทสหศึกษา สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ เดิมชื่อ โรงเรียนสีสุกหวาดจวนวิทยา ปัจจุบันมีนักเรียนทั้งสิ้น 2127 คน ครู 114 ท่าน จัดการเรียนการสอน 51 ห้องเรียนประวัติ ประวัติ. โรงเรียนบางมดวิทยา "สีสุกหวาดจวนอุปถัมภ์" เป็นโรงเรียนมัธยมศึกษาส่วนกลาง ประเภทสหศึกษา สังกัดสำนักงานเขตพื้นที่การศึกษา กรุงเทพมหานคร เขต 3 สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่เลขที่ 12/ 6 หมู่ที่ 3 ถนนพระราม 2 ซอยวัดสีสุก แขวงบางมด เขตจอมทอง กรุงเทพมหานคร มีเนื้อที่ทั้งหมด 10 ไร่ 2 งาน 52 ตารางวา ปีการศึกษา 2517 พระครูสุกิจวรวัฒน์ (ชิต ปุสโส) เจ้าอาวาสวัดสีสุกในขณะนั้นได้ติดต่อ นายหวาด แสงบำรุง และนางสาวจวน แดงแสงส่ง เพื่อขอรับบริจาคที่ดินให้กับวัดสีสุก จากนั้น กรมสามัญศึกษาได้ขอเช่าที่ดินดังกล่าวจากกรมการศาสนา เพื่อก่อสร้างโรงเรียนมัธยมศึกษาสังกัดกรมสามัญศึกษาขึ้น ประจำตำบล โดยเริ่มเปิดทำการสอนเมื่อวันที่ 16 พฤษภาคม พ.ศ. 2518 ชื่อ"โรงเรียนวัดสีสุกหวาดจวนวิทยา" ระยะแรกกรมสามัญศึกษาได้มอบหมายให้นายแดง สุขกุล อาจารย์ใหญ่โรงเรียนบางปะกอกวิทยาคม เป็นผู้ดำเนินการในระยะแรก และได้จัดส่งครูจากโรงเรียนบางปะกอกวิทยาคมมาช่วยอีก 3 ท่าน ต่อมากระทรวงศึกษาธิการได้ประกาศตั้งโรงเรียนอย่างเป็นทางการ เมื่อวันที่ 13 มีนาคม พ.ศ. 2518 ลงนามโดยนายก่อ สวัสดิพาณิชย์ รัฐมนตรีว่าการกระทรวงศึกษาธิการ ในขณะนั้น โดยเริ่มเปิดทำการสอนเมื่อวันที่ 15 พฤษภาคม พ.ศ. 2518 ในปีการศึกษา 2518 กรมสามัญศึกษา ได้ตั้งแต่ นายสุชีวิน โสภณพันธ์ มาดำรงตำแหน่งครูใหญ่ โดยเริ่มปฏิบัติราชการ เมื่อวันที่ 4 มิถุนายน 2518 ต่อมากรมสามัญศึกษา ได้ออกคำสั่งให้ นายเกษียร ภู่กลาง มารักษาการณ์ในตำแหน่งครูใหญ่ และให้นายสุชีวิน โสภณพันธ์ ไปช่วยราชการที่กองการมัธยมศึกษา เมื่อวันที่ 15 มกราคม 2519 ในวันที่ 8 มกราคม 2524 ได้เปลี่ยนชื่อจากโรงเรียนวัดสีสุกหวาดจวนวิทยา เป็น"โรงเรียนบางมดวิทยา" ในวันที่ 27 กันยายน 2525 ได้เปลี่ยนชื่อจากโรงเรียนบางมดวิทยา เป็น "โรงเรียนบางมดวิทยา"สีสุกหวาดจวนอุปถัมภ์"" ปัจจุบัน ผู้อำนวยการโรงงเรียน คือ นายบุณยพงศ์ โพธิวัฒน์ธนัตสัญลักษณ์ประจำโรงเรียนสัญลักษณ์ประจำโรงเรียน. - คำขวัญ " สติมโต สทา ภททํ "คนผู้มีสติ มีความเจริญทุกเมื่อ- คติพจน์ "ปรารถนาสารพัดในปฐพี เอาไมตรีแลกได้ดังใจจง" เครื่องหมายประจำโรงเรียน- มด หมายถึง ความเพียร พยายาม ความเด็ดเดี่ยว กล้าหาญ - คบเพลิง หมายถึง ความเจริญรุ่งเรือง รวมความหมาย หมายถึง ความเพียร ความพยายาม ความเด็ดเดี่ยว กล้าหาญ ทำให้เกิดเจริญรุ่งเรืองตลอดไปปัจจุบัน ปัจจุบัน. ปัจจุบัน โรงเรียนบางมดวิทยา"สีสุกหวาดจวนอุปถัมภ์" ได้เปิดทำการสอนตั้งแต่ระดับชั้นมัธยมศึกษาปีที่ 1 ถึง ชั้นมัธยมศึกษาปีที่ 6แผนการเรียนมัธยมศึกษาตอนปลายแผนการเรียนมัธยมศึกษาตอนปลาย. - วิทยาศาสตร์ - คณิตศาสตร์ - คณิตศาสตร์ - ภาษาอังกฤษ - คณิตศาสตร์ - คอมพิวเตอร์ - ศิลปะ - สังคมศึกษา ในขณะนี้ได้จัดการเรียนการสอนแบบพิเศษ (Smart Program) ในระดับชั้นมัธยมศึกษาปีที่ 1 โดยเน้นด้านวิชาภาษาต่างประเทศ 1 ห้องเรียน (ห้อง 9)</doc>
