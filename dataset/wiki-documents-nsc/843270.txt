<doc id="843270" url="https://th.wikipedia.org/wiki?curid=843270" title="คลื่นเสน่หา">คลื่นเสน่หา คลื่นเสน่หา เป็นละครโทรทัศน์ไทยแนวดรามาในปี พ.ศ. 2526 ที่ดัดแปลงมาจากนวนิยายในชื่อ คลื่นชีวิต ของกรุง ญ.ฉัตร นำแสดงโดย มยุรา ธนะบุตร, นพพล โกมารชุน, สมภพ เบญจาธิกุล, มยุรฉัตร เหมือนประสิทธิเวช, อนุสรณ์ เดชะปัญญา และเดือนเต็ม สาลิตุล มีเนื้อหาเกี่ยวกับชีวิตและความรัก ผ่านมุมมองของหญิงสาวผู้หนึ่งที่แข็งนอกอ่อนในเนื้อเรื่องย่อ เนื้อเรื่องย่อ. แก้วกานต์ (มยุรา ธนะบุตร) เพิ่งกลับจากต่างประเทศ เธอมีอาชีพเป็นนางแบบและนักแสดง ได้ขับรถชน ติวดี นักศึกษาบาดเจ็บสาหัส เธอให้การกับตำรวจว่าเป็นอุบัติเหตุ แต่ตำรวจไม่เชื่อและพาไปสอบสวนที่สถานี เมื่อ กัลยา (เปียทิพย์ คุ้มวงศ์) ทราบข่าวจึงประกันตัวเธอออกไป ในวันรุ่งขึ้นหลังจากเธอขับรถชนติวดี อัครา (สมภพ เบญจาธิกุล) ก็โทรมาถามข่าวและแจ้งกับเธอว่าติวดีคือคู่รักของ สาธิต (นพพล โกมารชุน) ซึ่งเป็นญาติสนิทกับ นาฏยา (มยุรฉัตร เหมือนประสิทธิเวช) ภรรยาของเขา อัคราแนะนำให้เธอไปเยี่ยมดูอาการแต่เมื่อเธอไปถึงโรงพยาบาล เธอก็ได้พบว่าติวดีเสียชีวิตแล้ว ในคืนนั้น แก้วกานต์ก็ไปงานสวดพระอภิธรรมโดยมีอัครามาเป็นเพื่อน และในงานก็ได้พบสาธิต ทั้งคู่มีปากเสียงกันและสาธิตซึ่งเป็นทนายอยู่แล้วจึงขู่เอาเรื่องเธอจนถึงศาล แก้วกานต์เสียใจมาก จนดารากา (เดือนเต็ม สาลิตุล) เพื่อนสนิทที่เช่าบ้านอยู่ด้วยกันทนดูไม่ได้ ดารากาจึงชักพา คทา (อนุสรณ์ เดชะปัญญา) เพื่อนชายซึ่งเป็นทนายความมาเป็นทนายจำเลยให้เธอ แต่แก้วกานต์กลับปฏิเสธ ทางด้านกัลยาแม่ของเธอก็พยายามช่วยเหลือด้วยการเอาเงินให้กับสาธิต แต่ไม่ประสบความสำเร็จ กัลยาจึงไปขอให้ ศักดิ์สิทธื์ (กำธร สุวรรณปิยะศิริ) สามีและพ่อเลี้ยงของแก้วกานต์ช่วยเหลือ ศักดิ์สิทธื์ยินดีช่วยแต่ต้องแลกกับตัวของแก้วกานต์ สาธิตพยายามที่จะบีบแก้วกานต์ในเรื่องคดี และยิ่งเกลียดเธอมากขึ้นเมื่อรู้ว่าแก้วกานต์คือสาเหตุที่ทำให้ครอบครัวของอัคราต้องแตกแยก อัครามีท่าทีที่จะเลิกกับภรรยาเพื่อมาแต่งงานกับเธอ ในขณะเดียวกันคทาที่เธอได้รู้จักโดยบังเอิญและชอบในตัวของแก้วกานต์จึงยอมเป็นทนายให้ก็หลงรักเธอ จนทำให้ดารากาที่แอบชอบคทาอยู่ห่าง ๆ หาทางปลีกตัวจากคทาแต่ไม่สำเร็จ จนในที่สุดดารากาขอแยกทางไปจากแก้วกานต์ความสัมพันธ์จึงสิ้นสุดลง ความโชคร้ายของแก้วกานต์กลับไม่สิ้นสุด เมื่อเธอพบว่าชีวิตครอบครัวของอัครากำลังจะถึงจุดแตกแยก นาฏยากำลังจะมีลูกและต่อว่าเธอกับแก้วกานต์ สาธิตเข้ามาเกี่ยวข้องด้วยเพราะนาฏยาขอร้อง แก้วกานต์ขอให้อัครากลับไปหาภรรยาก่อนที่ทุกอย่างจะสายเกินไป แต่อัคราก็ยังลังเลจนกระทั่งนาฏยาแท้งเพราะสุขภาพไม่สมบูรณ์และยินยอมให้หย่า อัคราจึงตัดสินใจเลือกครอบครัวเอาไว้ วันหนึ่งแก้วกานต์ไปหาแม่เพื่อขอยืมเงินไปช่วยเหลือ นวดี แม่ของติวดี แต่ไม่พบ มีแต่ศักดิ์สิทธื์ซึ่งกำลังคุยโทรศัพท์เรื่องความลับอยู่ และเธอก็ไปได้ยินโดยบังเอิญ ศักดิ์สิทธื์สั่งฆ่านักหนังสือพิมพ์คนหนึ่ง และขอสัญญาจากเธอว่าจะไม่เปิดเผยเรื่องนี้ให้ใครรู้ แก้วกานต์ไม่ได้ตั้งใจไปมีส่วนรู้เห็นด้วยแต่กลับนำเรื่องนี้มาต่อรองไม่ให้ศักดิ์สิทธื์มารุกรานเธอ ศักดิ์สิทธื์สัญญาแต่เรื่องการสั่งฆ่าสาธิตก็รู้เข้าเพราะผู้ตายคือเพื่อนรักของเขา สาธิตใช้โทรศัพท์ไปก่อกวนศักดิ์สิทธื์ตลอดเวลา จนศักดิ์สิทธื์เข้าใจผิดคิดว่าแก้วกานต์นำความลับไปบอกคทา ลูกน้องของศักดิ์สิทธื์ได้ดักลอบยิงคทาบาดเจ็บ แก้วกานต์ทราบทันทีว่าศักดิ์สิทธื์เข้าใจผิด และเพื่อเป็นการแก้แค้นให้คทาและเพื่อหาเงินมาช่วยนวดี แก้วกานต์จึงนัดพบศักดิ์สิทธื์และใช้แผนลวงเอาเงินจากศักดิ์สิทธื์มาสำเร็จ เรื่องนี้สาธิตเป็นคนจับได้แต่ไม่รู้รายละเอียดมากนัก แต่กลับคิดว่าศักดิ์สิทธื์และแก้วกานต์ร่วมมือกันประกอบธุรกิจที่ผิดกฎหมาย เมื่อศักดิ์สิทธื์รู้ว่าสาธิตเป็นตัวการสำคัญที่ทราบเรื่องทั้งหมดจึงหาทางกำจัด แต่ไม่สำเร็จเพราะสาธิตใช้ตำรวจคุ้มครอง ในช่วงนี้เองตำรวจจับตาเฝ้าศักดิ์สิทธื์มากขึ้น สาธิตก็รุกรานแก้วกานต์มากขึ้น จึงทำให้ศักดิ์สิทธื์เข้าใจผิดคิดว่าสาธิตกับแก้วกานต์ร่วมมือกันเพื่อให้ตำรวจจับเขา กัลยามาหาแก้วกานต์ด้วยความเข้าใจผิดทั้งคู่จึงโต้เถียงกันอย่างรุนแรง เมื่อกัลยาทนไม่ไหวจึงเปิดเผยว่า สาธิตต้องการแลกคดีทั้งหมดกับตัวของแก้วกานต์ กัลยาจากไปในขณะที่โกรธอยู่และไม่ยอมเข้าใจเหตุผล แก้วกานต์ก็เช่นกันโกรธทั้งแม่และสาธิต ในคืนนั้นเพื่อตกลงเรื่องทั้งหมด แต่เพราะทิฐิอารมณ์ และความไม่เข้าใจกันทั้งสองฝ่าย แก้วกานต์จึงยินยอมเงื่อนไขของสาธิต เช้าวันต่อมา แก้วกานต์ก็ต้องเสียใจและผิดหวัง เมื่อสาธิตเยาะเย้ยเธอต่าง ๆ นานา เธอเพิ่งพบว่าตัวเองหลงรักสาธิตแต่เขากลับทำเพียงแก้แค้นเท่านั้น และเมื่อเธอกลับบ้านอย่างบอบช้ำ ก็ได้พบกับศักดิ์สิทธื์ที่รอคอยอยู่แล้ว เขาต้องการจัดการกับเธอก่อนไปต่างประเทศ แต่ก่อนที่ศักดิ์สิทธื์จะทำร้ายแก้วกานต์ กัลยาก็มาช่วยได้ทันเวลา กัลยาฆ่าศักดิ์สิทธื์เพื่อปกป้องลูก เธอพบว่าในช่วงเวลาสุดท้ายนี้ ลูกคือชีวิตที่เธอจะยอมสุญเสียไปไม่ได้ แก้วกานต์พยายามปกป้องแม่แต่กัลยากลับให้การกับตำรวจโดยยอมสารภาพว่าตนเป็นผู้ยิงศักดิ์สิทธื์เอง และกันแก้วกานต์ออกไปจากเหตุการณ์ เธอไม่ต้องการให้ลูกสาวมัวหมอง และไม่ต้องการสู้คดีถึงแม้ว่าแก้วกานต์จะขอร้องก็ตาม แก้วกานต์รู้สึกว้าเหว่ กัลยาจากเธอไปอีกครั้งโดยที่เธอไม่สามารถยื้อไว้ได้อีก อัครากำลังมีความสุขกับครอบครัว คทาขอคืนดีกับดารากาและกำลังพบความสุข ทุกคนยินดีที่จะช่วยเหลือเธอ แต่แก้วกานต์กลับปฏิเสธความหวังดีเหล่านั้น ครั้งหนึ่งเธอเคยเรียกร้องจากบุคคลเหล่านี้ แต่ครั้งนี้เธอไม่ต้องการมีเพียงคนเดียวเท่านั้นที่สามารถชดเชยสิ่งที่ขาดให้กับเธอได้ และคนคนนั้นกลับไม่แยแสเธอเลย สาธิตไม่เคยปรากฏให้เธอเห็น ไม่ว่าจะเยาะเย้ยหรือเห็นใจ แก้วกานต์ตัดสินใจจะไปใช้ชีวิตในต่างประเทศ ในวันเดินทางนั้นเอง เธอก็ได้พบกับสาธิตตัวละครและนักแสดงตัวละครหลักตัวละครและนักแสดง. ตัวละครหลัก. - แก้วกานต์ แสดงโดย มยุรา ธนะบุตร นักแสดงชื่อดังวัย 25 ปี เธอเป็นคนจัดจ้านปราดเปรียว แต่ภายในเป็นคนอ่อนแอที่ต้องอาศัยเหล้าตลอดเวลา - สาธิต แสดงโดย นพพล โกมารชุน ทนายหนุ่มอนาคตไกล ผู้อาศัยความเคียดแค้นปกปิดความรักของตัวเอง - อัครา แสดงโดย สมภพ เบญจาธิกุล ผู้กำกับหนุ่มผู้จริงจังและเข้มแข็ง แต่กลับมีปัญหาในเรื่องครอบครัวที่แตกแยก เขาหลงรักแก้วกานต์ แต่ตัดภรรยาและลูกไม่ได้ - นาฏยา แสดงโดย มยุรฉัตร เหมือนประสิทธิเวช ภรรยาของอัครา เธอเคยมีอุปนิสัยอ่อนหวาน แต่ความหึงหวงทำให้เธอหลายเป็นผู้หญิงอารมณ์ร้าย จนทำให้ชีวิตครอบครัวต้องแตกแยก - คทา แสดงโดย อนุสรณ์ เดชะปัญญา ทนายหนุ่มผู้มีอุปนิสัยร่าเริง แจ่มใส และมองโลกในแง่ดี - ดารากา แสดงโดย เดือนเต็ม สาลิตุล เพื่อนสนิทของแก้วกานต์ เป็นคนอ่อนแอสงบเสงี่ยม แต่ความรักกลับทำให้เธอเป็นคนเห็นแก่ตัว - กัลยา แสดงโดย เปียทิพย์ คุ้มวงศ์ มารดาของแก้วกานต์ อดีตเคยเป็นคนจนมาก่อน เธอทำทุกอย่างเพื่อเงินและชื่อเสียง จนไม่มีเวลาให้ลูก เธอคิดว่าเงินคือเครื่องแสดงออกของความรักของเธอกับลูก - ศักดิ์สิทธื์ แสดงโดย กำธร สุวรรณปิยะศิริ พ่อเลี้ยงของแก้วกานต์ ผู้มักมากในกามรมณ์หวังในตัวลูกสาวตลอดเวลา จนเป็นเหตุให้แม่กับลูกต้องแตกแยกกันตัวละครอื่น ๆตัวละครอื่น ๆ. - เฉิดฉัตรโฉม แสดงโดย อุทุมพร ศิลาพันธ์ - เจนจิรา แสดงโดย ณัฐกานต์ เศรษฐบุตร - ติวดี แสดงโดย ดวงใจ หทัยกาญจน์ - แก้วกานต์ (วัยเด็ก) แสดงโดย ด.ญ.ปอ เนติลักษณ์เพลงประกอบละครเพลงประกอบละคร. - "คลื่นเสน่หา" – ขับร้องโดย ชัยรัตน์ เทียบเทียม</doc>
