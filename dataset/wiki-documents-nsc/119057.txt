<doc id="119057" url="https://th.wikipedia.org/wiki?curid=119057" title="มหา'ลัย เหมืองแร่">มหา'ลัย เหมืองแร่ มหา'ลัย เหมืองแร่ เป็นภาพยนตร์ไทยที่ออกฉายในปี พ.ศ. 2548 เขียนบทและกำกับโดย จิระ มะลิกุล จากหนังสือรวมเรื่องสั้น ชุด เหมืองแร่ ของอาจินต์ ปัญจพรรค์ ภาพยนตร์เรื่องนี้ใช้งบประมาณสร้างสูงถึง 70 ล้านบาท แต่ล้มเหลวด้านรายได้ ฉาย 10 วันได้รายได้เพียง 19 ล้านบาท และสามารถคว้ารางวัลภาพยนตร์ยอดเยี่ยมถึง 3 สถาบันจากรางวัลสุพรรณหงส์ ชมรมวิจารณ์บันเทิง และคมชัดลึก อวอร์ดเนื้อเรื่องย่อ เนื้อเรื่องย่อ. พ.ศ. 2492 อาจินต์ ปัญจพรรค์ วัย 22 ปี นิสิตชั้นปีที่สองจากคณะวิศวกรรมศาสตร์ จุฬาลงกรณ์มหาวิทยาลัย ถูกรีไทร์ออกจากมหาวิทยาลัย เขาเดินทางไปภาคใต้ อาศัยรถขนหมูจากภูเก็ต มุ่งหน้าไปทำงานที่เหมืองกระโสม ตำบลกระโสม อำเภอตะกั่วทุ่ง จังหวัดพังงา หลังจากได้พบและสัมภาษณ์งานกับ นายฝรั่ง (Anthony Howard Gould) เขาได้ฝึกงาน ติดตามนายฝรั่ง และทำงานใช้แรงงานแทนคนงานของเรือขุดสายแร่ดีบุก ณ ที่นี้ จากชีวิตนักศึกษาชั้นปี 2 จากมหาวิทยาลัยดัง ชีวิตปี 1 ใน มหา'ลัย เหมืองแร่ ได้เริ่มขึ้นแล้ว...นักแสดงนักแสดง. - พิชญะ วัชจิตพันธ์ รับบท อาจินต์ - ดลยา หมัดชา รับบท ละเอียด - สนธยา ชิตมณี รับบท ไอ้ไข่ - นิรันต์ ชัตตาร์ รับบท พี่จอน - แอนโทนี โฮวาร์ด กูลด์ รับบท นายฝรั่ง - จุมพล ทองตัน รับบท โกต้อง - จรัล เพ็ชรเจริญ รับบท ตาแดง - ศรชัย จุลลางกูร รับบท พี่ก้อง - สุทธิพงษ์ นุ้ยสุชล รับบท พี่เหวงเพลงประกอบเพลงประกอบ. - You Are My Sunshine ของ Jimmie Davis - Short Trip Home ของ Edgar Mayer - เสียงครวญจากดวงใจ คำร้อง / ทำนอง และต้นฉบับขับร้องโดย สมยศ ทัศนพันธุ์ - บุรงกากราตุอา ทำนองโดย ชัยภัค ภัทรจินดา (นิก กอไผ่)เกร็ดภาพยนตร์เกร็ดภาพยนตร์. - เพลงประกอบภาพยนตร์ You are my sunshine เป็นเพลงเก่าตั้งแต่ ค.ศ. 1931 แต่งโดยจิมมี เดวิส และชาร์ลส มิตเชล เป็นเพลงประจำรัฐลุยเซียนา ทีมงานสร้างซื้อลิขสิทธิ์มาบรรจุในภาพยนตร์ด้วยราคาแพงมาก - เดิมอาจินต์ ปัญจพรรค์ ตั้งใจว่าจะไม่ขายลิขสิทธิ์เรื่องนี้เพื่อมาสร้างเป็นภาพยนตร์อย่างเด็ดขาด เพราะไม่ต้องการให้ใครนำมาสร้างเป็นหนังแอ็กชั่น แต่ในที่สุดก็ยอมขายลิขสิทธิ์ให้จิระ เป็นผู้กำกับ เมื่อจิระบอกว่า ผมไม่เคยคิดว่าหนังแอ็กชั่น จะหมายถึงคนชกกันแค่นั้น ฝนตก 7 วัน 7 คืน ก็สามารถเป็นหนังแอ็กชั่นได้ - บทภาพยนตร์เรื่องนี้เริ่มเขียนตั้งแต่เดือนกุมภาพันธ์ พ.ศ. 2547 จนถึงเดือนพฤษภาคม พ.ศ. 2547 และหาสถานที่ถ่ายทำไล่ตั้งแต่ภูเก็ตขึ้นมาถึง พังงา ที่ อ.เมือง อ.ตะกั่วทุ่ง อ.ท้ายเหมือง ขึ้นมาเรื่อยๆจนมาสรุปเป็นที่ อ.คุระบุรี จ.พังงา - ภาพยนตร์เรื่องนี้ไม่ได้เข้าฉายโรงภาพยนตร์ในเครือ เอสเอฟ ซีนีม่า ซิตี้ - ภาพยนตร์เรื่องนี้ได้รับคัดเลือกจากเทศกาลภาพยนตร์นานาชาติปูซาน ให้ไปฉายในสาขา A Window on Asian Cinema เพื่อฉลองครบรอบ 10 ปี เทศกาลภาพยนตร์นานาชาติปูซาน ปูซาน ประเทศเกาหลีใต้ ในวันที่ 6-14 ตุลาคม พ.ศ. 2548 - ภาพยนตร์เรื่องนี้ยังได้รับคัดเลือกให้เป็นตัวแทนภาพยนตร์ไทยเข้าชิงรางวัลออสการ์ ครั้งที่ 78 สาขาภาพยนตร์ภาษาต่างประเทศยอดเยี่ยม - ภาพยนตร์เรื่องนี้ได้รับคัดเลือกเป็นมรดกภาพยนตร์ของชาติ ในปี พ.ศ. 2556 ร่วมกับภาพยนตร์ไทยอีก 24 เรื่องรางวัล</doc>
