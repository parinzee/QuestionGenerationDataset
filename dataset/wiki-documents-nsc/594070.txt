<doc id="594070" url="https://th.wikipedia.org/wiki?curid=594070" title="ตีสาม คืนสาม 3D">ตีสาม คืนสาม 3D ตีสามคืนสาม 3D () เป็นภาพยนตร์ไทย 3 มิติแนวสยองขวัญสั้น 3 เรื่อง สร้างโดย ไฟว์สตาร์โปรดักชั่น กำกับโดย พุฒิพงศ์ สายศรีแก้ว, กิรติ นาคอินทนนท์ และ อิสรา นาดี นำแสดงโดย เรย์ แมคโดนัลด์, อินทัช เหลียวรักวงศ์, ธวัช พรรัตนประเสริฐ, เพตี้อิ โฮการิ, ศุทธสิทธิ์ พจน์ฐศักดิ์, วรชัย นวลศรี ในคืน 3 สิ พิชญ์สินี ตันวิบูลย์, ศุภนาฏ จิตตลีลา, ฤๅชนก มีแสง, หทัยชัช เอื้อกิตติโรจน์ ในคอนแวนต์, สินจัย เปล่งพานิช, จิราวัฒน์ วชิรศรัณย์ภัทร, ธวัช พรรัตนประเสริฐ, พงศธร ศรีปินตา ในกงเต๊ก โดยเป็นเรื่องราวสยองขวัญที่เกิดขึ้น ณ ช่วงเวลาตีสาม ที่เชื่อกันว่าวิญญาณของคนตายจะใกล้ชิดกับคนเป็นมากที่สุด กำหนดเข้าฉายในวันที่ 16 มกราคม พ.ศ. 2557 ภาพยนตร์ทำรายได้ 20.6 ล้านบาทเรื่องย่อ เรื่องย่อ. คืนสาม:"รู้หรือยัง...พี่หรั่งตายแล้ว..."เรื่องเริ่มต้นที่งานศพ"พี่หรั่ง"ขาใหญ่แก๊งมอเตอร์ไซด์ที่เปิดร้านสัก ได้เกิดรถมอเตอร์ไซด์คว่ำตาย แต่จะเป็นไปได้ยังไงที่คนอย่างหรั่งจะตายด้วยเรื่องแบบนี้ แต่ถึงอย่างนั้น หรั่งก็ตายแล้ว ก้อยแฟนของพี่หรั่งเดินเข้ามาในงานศพพร้อมกับโบโซ่ลูกน้องคนสนิท ท่ามกลางเสียงซุบซิบนินทา เพราะหรั่งตายเพียง 3 วันทั้งคู่ก็คบกันอย่างเปิดเผย ไม่เพียงแค่นั้น ยังมีเสียงลือกันว่า...หลายคนในแก๊งอยากให้หรั่งตาย เพื่อเก็บเงินก้อนใหญ่ไว้โดยที่ไม่ต้องแบ่งหรั่ง รูปถ่ายของหรั่งตั้งอยู่หน้าโลง สายตาเหมือนโกรธแค้นอะไรบางอย่าง...หรือว่าเคียดแค้นใครบางคน เขาว่ากันว่า...คนตายจะกลับมาในคืนที่ 3 เพื่อสะสางเรื่องที่ยังค้างคาใจให้หมดไป...คืนนี้ หรั่งจะกลับมา และจะเปนคนหลอนที่ยาวนานไม่ลืม... คอนแวนต์:โรงเรียนคอนแวนต์แห่งหนึ่งมีเรื่องเล่าว่าหากคืนไหนได้ยินเสียงเปียโน จากโบสถ์ต้องห้าม ว่ากันว่าเป็นเสียงจากซิสเตอร์หัวขาดเป็นผู้เล่นเปียโน เด็กนักเรียนกลุ่มหนึ่งต้องการพิสูจน์ว่า เรื่องเหล่านี้เป็นจริงหรือไม่ จึงตัดสินใจลุกขึ้นมากลางดึกเพื่อจะค้นหาความจริง...เตรียมพบกับบทสรุปหลอนเกินคาดได้ใน"คอนแวนต์" กงเต๊ก:ร้านทำเครื่องกงเต๊กได้รับออร์เดอร์จำนวนมากเลยต้องทำงานให้ทันกำหนด ต้าและมอดต้องอยู่ทำของเพื่อให้ส่งทันเวลา โดยมีเจ๊และเฮียเข้ามาคุมงาน แต่แล้วขณะที่มอดอู้งานก็เจอข่าวรถของเจ๊คว่ำ หญิงคนขับเสียชีวิตคาที่ เฮียและมอดขนลุกเกรียวเมื่อหันไปเห็นเจ๊ยังนั่งอยู่ในห้อง...ค่ำคืนอันยาวนานที่ต้องอยู่ทำงานร่วมกับผีจะลงเอยอย่างไร...</doc>
