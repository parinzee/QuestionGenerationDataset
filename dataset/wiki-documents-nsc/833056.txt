<doc id="833056" url="https://th.wikipedia.org/wiki?curid=833056" title="ฮีตเวฟ (หนังสือการ์ตูน)">ฮีตเวฟ (หนังสือการ์ตูน) ฮีตเวฟ () ชื่อจริง มิก รอรี (Mick Rory) เป็นตัวละครของดีซีคอมิกส์ สร้างสรรค์โดยจอห์น บรูมและคาร์ไมน์ อินฟันติโน ปรากฏตัวครั้งแรกในหนังสือการ์ตูน เดอะแฟลช เล่มที่ 140 (พฤศจิกายน ค.ศ. 1963) เป็นศัตรูกับแฟลช เดิมฮีตเวฟเป็นอริกับกัปตันโคลด์ แต่ต่อมาร่วมกับกัปตันโคลด์เป็นสมาชิกกลุ่มโร้กส์ประวัติตัวละคร ประวัติตัวละคร. ฮีตเวฟมีชื่อจริงคือ มิก รอรี เกิดที่ไร่นอกเมืองเซ็นทรัลซิตี รอรีหลงใหลในไฟมาตั้งแต่เด็ก หลังจุดไฟเผาบ้านตัวเอง รอรีย้ายไปอยู่กับลุง แต่ต้องย้ายที่อยู่อีกครั้งหลังจับเพื่อนนักเรียนขังในบ้านแล้วจุดไฟเผา ต่อมาเขาทำงานเป็นนักแสดงพ่นไฟในคณะละครสัตว์แต่ทำอยู่ได้ไม่นาน รอรีกลัวความหนาวเย็นเพราะตอนเด็กเคยถูกเพื่อนคนที่ต่อมาเขาจุดไฟเผาขังในตู้แช่ หลังเห็นปฏิบัติการของกลุ่มโร้กส์ รอรีตัดสินใจสร้างชุดกันไฟทำจากแร่ใยหินและปืนพ่นไฟแบบพกพา กลายเป็น "ฮีตเวฟ" ฮีตเวฟปะทะกับแฟลชหลายครั้งและเป็นอริกับกัปตันโคลด์เพราะอาการกลัวความหนาวเย็นของรอรีเอง ต่อมากัปตันโคลด์แนะนำฮีตเวฟให้กลุ่มโร้กส์ ทั้งสองร่วมมือกันเพื่อกำจัดแฟลช แต่ต่อมาสู้กันเองจนถูกแฟลชจับทั้งคู่ หลังพ้นโทษ รอรีทำงานเป็นที่ปรึกษาของหน่วยดับเพลิง แต่เป็นอาชญากรอีกครั้งหลังได้รับข้อเสนอจากอะบราคาดาบรา รอรีและสมาชิกกลุ่มโร้กส์อีก 4 คนสละชีวิตตัวเองเพื่อปลดปล่อยมารเนรอน แต่ต่อมาแฟลชบังคับให้เนรอนคืนวิญญาณให้กับทั้ง 5 คน ในหนังสือการ์ตูน อินฟินิตคริซิส ฮีตเวฟกลายเป็นสมาชิกกลุ่มซีเคร็ตโซไซตีออฟซูเปอร์วิลเลนส์พลังและความสามารถ พลังและความสามารถ. ก่อน New 52 ฮีตเวฟไม่มีพลังพิเศษ แต่ใช้ปืนพ่นไฟแบบพกพาที่พ่นไฟความร้อนสูงจนสามารถหลอมละลายรองเท้าที่ช่วยให้แฟลชวิ่งเร็วกว่าแสงได้ นอกจากนี้เขายังมีความรู้ด้านไฟ ใน New 52 รอรีดัดแปลงพันธุกรรมของเขาจนสามารถสร้างไฟจากร่างกายได้ในสื่ออื่น ในสื่ออื่น. ใน เดอะ แฟลช วีรบุรุษเหนือแสง ฮีตเวฟรับบทโดยโดมินิก เพอร์เซลล์</doc>
