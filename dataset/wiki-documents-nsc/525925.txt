<doc id="525925" url="https://th.wikipedia.org/wiki?curid=525925" title="กีฬาเยาวชนแห่งชาติ ครั้งที่ 29">กีฬาเยาวชนแห่งชาติ ครั้งที่ 29 กีฬาเยาวชนแห่งชาติ ครั้งที่ 29 หรือ มหาสารคามเกมส์ เป็นการจัดการแข่งขันกีฬาเยาวชนแห่งชาติครั้งที่ 29 โดยจังหวัดมหาสารคามเป็นเจ้าภาพในการจัดแข่งขัน มีจังหวัดเข้าร่วมการแข่งขัน 77 จังหวัดสัญลักษณ์การแข่งขันตราสัญลักษณ์ สัญลักษณ์การแข่งขัน. ตราสัญลักษณ์. ตราสัญลักษณ์การแข่งขันกีฬาเยาวชนแห่งชาติ ครั้งที่ 29 เป็นรูปพระธาตุนาดูน ซึ่งเป็นสิ่งที่ประชาชนให้ความเคารพนับถือ ตั้งอยู่ที่อำเภอนาดูน จังหวัดมหาสารคาม ด้านบนเป็นสัญลักษณ์ของการกีฬาแห่งประเทศไทย ประดับอยู่ด้านบนของพระธาตุนาดูนตุ๊กตาสัญลักษณ์ ตุ๊กตาสัญลักษณ์. ตุ๊กตาสัญลักษณ์ประจำการแข่งขันกีฬาเยาวชนแห่งชาติ ครั้งที่ 29 มีสองตัวชื่อ "ปูแป้ง" และ "รำพัน" โดยมีต้นแบบมาจากปูทูลกระหม่อม ซึ่งเป็นปูที่มีสีสันสวยงาม และพบแห่งเดียวที่จังหวัดมหาสารคาม และเป็นสัตว์นำโชคพิธีการพิธีเปิด พิธีการ. พิธีเปิด. พิธีเปิดการแข่งขัน จัดขึ้นในวันที่ 18 มีนาคม พ.ศ. 2556 ณ สนามกีฬาสถาบันการพลศึกษา วิทยาเขตมหาสารคาม โดยจัดการแสดงไว้ทั้งหมด 4 ชุด ได้แก่ “อลังการเยาวชนสกลไสว” เป็นขบวนพาเหรดสีสันสวยงาม “ออนซอน มหาสารคามเสน่ห์อีสาน” ที่ใช้ชุดคณะกลองยาว 25 คณะ และนักแสดงฟ้อนรำกว่า 400 คน “มหัศจรรย์ไฟศักดิ์สิทธิ์สถิตใจ” ที่เป็นขบวนอัญเชิญไฟพระฤกษ์อย่างตระการตา และ “โรจน์ไสวไฟกีฬาสู่สากล” ซึ่งเป็นการแสดงชุดสุดท้าย โดยการแสดทั้งหมดเน้นเรื่องวัฒนธรรมของชาวมหาสารคาม ความเป็นเอกลักษณ์ของอีสาน และพลังของเยาวชนที่จะก้าวสู่อนาคตของชาติ และมีการเดินขบวนพาเหรดนักกีฬาจาก 77 จังหวัดลงสู่สนามกีฬาพิธีปิด พิธีปิด. พิธีปิดการแข่งขันจัดขึ้นในวันที่ 29 มีนาคม พ.ศ. 2556 เวลา 17.00 น. ณ สนามสถาบันการพลศึกษา วิทยาเขตมหาสารคาม โดยจัดการแสดงไว้ทั้งหมด 4 ชุด ได้แก่ "ม่วนซื่นไมตรีจิตมิตรภาพ" เป็นการแสดงที่สร้างความครื้นเครงให้กับนักกีฬา "พลังเยาวชนซึ้งซาบตราบดินฟ้า", "ส่งมอบไฟ ด้วยใจรัก ด้วยศรัทธา" และการแสดง "สืบคุณค่าพลังกีฬาสู่สากล" ต่อจากนั้นผู้ชมในสนามได้สัมผัสผ้าสร้อยดอกหมาก ก่อนที่จะแสดงร่วมพิธีปิดและดับไฟในกระถางคบเพลิง พิธีมอบธงในพีธีปิด ดร.ยิ่งยศ อุดรพิมพ์ นายกสมาคมกีฬาจังหวัดมหาสารคาม ได้มอบธงประจำการแข่งขันให้กับ จังหวัดศรีสะเกษ ซึ่งจะเป็นเจ้าภาพกีฬาเยาวชนแห่งชาติ ครั้งที่ 30 โดยมอบให้กับ นายนพวัชร สิงห์ศักดา ผู้ว่าราชการจังหวัดมหาสารคาม ก่อนมอบต่อไปให้กับ นายกนกพันธุ์ จุลเกษม ผู้ว่าการการกีฬาแห่งประเทศไทย ในฐานะประธานอำนวยการจัดการแข่งขัน ก่อนที่จะส่งต่อไปยัง นายสิริพงศ์ อังคสกุลเกียรติ นายกสมาคมกีฬาจังหวัดศรีสะเกษ นายสนิท ขาวสะอาด รองผู้ว่าราชการจังหวัดศรีสะเกษ และส่งให้กับ นายประทีป กีรติเรขา ผู้ว่าราชการจังหวัดศรีสะเกษเป็นคนสุดท้าย ซึ่งช่วงสุดท้านในพิธีปิด จังหวัดศรีสะเกษได้นำการแสดงชื่อว่า "ออนซอนนครลำดวน" มาแสดง ซึ่งการแสดงชุดนี้เป็นการแสดงที่รวมศิลปวัฒนธรรมของ 4 ชนเผ่าของจังหวัด ได้แก่ ส่วย ลาว เยอ เขมร โดยใช้เวลาแสดง 10 นาที ใช้นักแสดงจากโรงเรียนศรีสะเกษวิทยาลัยพิธีเชิญคบเพลิง พิธีเชิญคบเพลิง. การวิ่งคบเพลิงใช้นักกีฬา 5 คน ได้แก่ พิเศษสุทธิ์ อิสสระวงศ์ นักฟุตบอลเยาวชนทีมชาติไทย ณัฐพงษ์ กัณหคุณ นักกีฬาลีลาศ พัชร สมจริง นักกีฬาเทควันโดทีมชาติไทย พิมพิกา มุ่งสุเพ็ง และสุกัญญา คำทอง นักกีฬาตะกร้อลอดห่วงเยาวชนทีมชาติไทย และผู้จุดคบเพลิง ได้แก่ ธนวรรธก์ ปาละจินต์ นักกีฬาว่ายน้ำเยาวชนทีมชาติตารางการแข่งขันสรุปเหรียญรางวัล สรุปเหรียญรางวัล. หมายเหตุ รายการที่ครองเหรียญร่วมกัน- ยิมนาสติก ยิมนาสติกศิลป์ ประเภทราวเดี่ยว (ชาย) - วูซูยุทธลีลา ยุทธลีลาดาบใต้ (หนานเตา) - วูซูยุทธลีลา ยุทธลีลาพลองใต้ (หนานกุ้น) - วูซูยุทธลีลา - ยุทธลีลาชุดต่อสู้มือเปล่า (หญิง)</doc>
