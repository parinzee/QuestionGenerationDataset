<doc id="711680" url="https://th.wikipedia.org/wiki?curid=711680" title="การระบาดของไวรัสอีโบลาในประเทศไลบีเรีย">การระบาดของไวรัสอีโบลาในประเทศไลบีเรีย ประเทศไลบีเรียได้เกิดการระบาดของโรคไวรัสอีโบลา (ส่วนมากรู้จักกันในชื่อ "อีโบลา") ในช่วงปี พ.ศ. 2557 และ 2558 และประเทศเพื่อนบ้านอย่างกินีและเซียร์ราลีโอน ก็มีการระบาดไวรัสอีโบลาด้วยเช่นกัน การระบาดถูกพบครั้งแรกเมื่อปลายเดือนมีนาคม พ.ศ. 2557 ส่วนไวรัสอีโบลา ซึ่งเป็นอาร์เอ็นเอไวรัส ถูกพบครั้งแรกในปี พ.ศ. 2519 ก่อนที่ไวรัสอีโบลาจะระบาดนั้น ประเทศไลบีเรียมีแพทย์จำนวน 50 คนสำหรับประชากรกว่า 4.3 ล้านคน ซึ่งพึ่งพัฒนาหลังจากสงครามกลางเมืองที่สิ้นสุดลงในปี พ.ศ. 2546 ประเทศนี้ได้ถูกประกาศอย่างเป็นทางการแล้วว่าปลอดจากไวรัสอีโบลา เมื่อเดือนพฤษภาคม พ.ศ. 2558 หลังจากที่ไม่พบผู้ติดเชื้อมา 42 วัน</doc>
