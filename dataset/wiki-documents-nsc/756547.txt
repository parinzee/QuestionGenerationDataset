<doc id="756547" url="https://th.wikipedia.org/wiki?curid=756547" title="ปลาหมูข้างลาย">ปลาหมูข้างลาย ปลาหมูข้างลาย (; ) ปลาน้ำจืดชนิดหนึ่ง ในวงศ์ปลาหมู (Botiidae) นับเป็นปลาหมูลายชนิดหนึ่ง มีลำตัวแบนข้าง หัวและจะงอยปากยื่นแหลม ตาเล็ก ใต้ตามีหนามโค้ง ปากเล็กและมีหนวดสั้น ๆ 3 คู่ ลำตัวสีน้ำตาลอ่อนหรือสีเทาคล้ำ ข้างลำตัวมีแถบสีคล้ำพาดตามแนวเฉียง 8-10 บั้ง และสีคล้ำตามแนวตั้ง ท้องสีจาง ครีบใสมีประสีคล้ำ ครีบหลังสั้น ครีบหางเว้าลึกและบั้งสีคล้ำตามขวาง มีขนาดประมาณ 10-15 เซนติเมตร พบกระจายพันธุ์ตามแม่น้ำและแหล่งน้ำสายใหญ่ในพื้นที่ภาคกลาง, ภาคเหนือและอีสานของประเทศไทย, ลาว, กัมพูชา, เวียดนาม กินอาหารจำพวกสัตว์ไม่มีกระดูกสันหลังตามหน้าดินต่าง ๆ รวมถึงลูกกุ้งและแมลงน้ำ มีพฤติกรรมอยู่รวมกันเป็นฝูงใหญ่ เป็นปลาที่ได้รับความนิยมในการเลี้ยงเป็นปลาสวยงาม แต่มีอุปนิสัยก้าวร้าวมักไล่กัดปลาชนิดอื่น ๆ เสมอ ๆ</doc>
