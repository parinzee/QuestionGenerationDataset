<doc id="387630" url="https://th.wikipedia.org/wiki?curid=387630" title="สุทัตตา อุดมศิลป์">สุทัตตา อุดมศิลป์ สุทัตตา อุดมศิลป์ (เกิด 5 มิถุนายน พ.ศ. 2540) ชื่อเล่น ปันปัน เป็นนักแสดงชาวไทย สุทัตตาเริ่มแสดงตั้งแต่อายุสิบปี เป็นที่รู้จักจากภาพยนตร์เรื่อง ลัดดาแลนด์ (2554) ฤดูร้อนนั้น ฉันตาย (2556) และ เมย์ไหน..ไฟแรงเฟร่อ (2558) ตลอดจนละครชุดเรื่อง ฮอร์โมนส์ วัยว้าวุ่น (2556) สุทัตตายังได้รับรางวัลมากมายในด้านการแสดง เช่น รางวัลภาพยนตร์แห่งชาติ สุพรรณหงส์ ครั้งที่ 21 และคมชัดลึก อวอร์ด ครั้งที่ 9 สาขาผู้แสดงสมทบหญิงยอดเยี่ยม จากภาพยนตร์เรื่อง ลัดดาแลนด์ รางวัลภาพยนตร์แห่งชาติ สุพรรณหงส์ ครั้งที่ 23 สาขาผู้แสดงนำหญิงยอดเยี่ยม จากภาพยนตร์เรื่อง ฤดูร้อนนั้น ฉันตาย และรางวัลสมาคมผู้กำกับภาพยนตร์ไทย ครั้งที่ 6 สาขารองนักแสดงนำหญิงยอดเยี่ยม จากภาพยนตร์เรื่อง เมย์ไหน..ไฟแรงเฟร่อ สุทัตตาเป็นข่าวอื้อฉาวเรื่องเสพยาไอซ์เมื่อกลางปี 2556 และปลายปีเดียวกัน มูลนิธิ 5 ธันวามหาราช มอบรางวัลผู้ทำคุณประโยชน์ให้สังคมแก่เธอ ต่อมาในปี 2558 สุทัตตาถูกพักงานหกเดือนเพราะประพฤติไม่เหมาะสมในประเทศญี่ปุ่น ครั้นปี 2559 สุทัตตาด่าทอเพื่อนนักแสดง จนถูกวิพากษ์วิจารณ์อย่างหนักอีกครั้ง และตัดสินใจจะลาออกจากบริษัทตันสังกัดประวัติชีวิตช่วงแรก ประวัติ. ชีวิตช่วงแรก. สุทัตตาเกิดที่กรุงเทพมหานคร เป็นบุตรคนที่สามของครอบครัว มีพี่ชายชื่อเล่นว่า ปิงปอง กำลังศึกษาที่นานาชาติร่วมฤดีและพี่สาวชื่อเล่นว่า ป๋อมแป๋ม สุทัตตาสำเร็จระดับประถมศึกษาที่โรงเรียนสาธิตแห่งมหาวิทยาลัยเกษตรศาสตร์ และระดับมัธยมศึกษาที่โรงเรียนนานาชาติร่วมฤดี ตอนนี้สุทัตตากำลังศึกษาต่อระดับอุดมศึกษาที่ คณะนิเทศศาสตร์ จุฬาลงกรณ์มหาวิทยาลัยอาชีพ อาชีพ. สุทัตตาเข้าวงการบันเทิงตอนอายุ 4 ปี จากการเป็นนางแบบโฆษณาหลายรายการ ภายหลังได้รับบท แนน ในภาพยนตร์เรื่อง ลัดดาแลนด์ ของค่ายจีทีเอช นับเป็นจุดเริ่มต้นของการเป็นนักแสดง และภาพยนตร์ดังกล่าวยังทำให้เธอได้รางวัลภาพยนตร์แห่งชาติ สุพรรณหงส์ สาขานักแสดงสมทบหญิงยอดเยี่ยม และรางวัลนักแสดงสมทบหญิงยอดเยี่ยม จากคมชัดลึก อวอร์ด ครั้งที่ 9 จากภาพยนตร์เรื่องนี้อีกด้วย ต่อมา ได้แสดงโฆษณาอีกหลายรายการ ทำให้ได้รับเลือกแสดงภาพยนตร์อีกเรื่อง คือ รัก 7 ปี ดี 7 หน ในโอกาสฉลองครบรอบ 7 ปีของค่ายจีทีเอช สำหรับด้านการแสดงสุทัตตาได้รับรางวัลโอเค อวอร์ด ในสาขานักแสดงดาวรุ่งดวงใหม่ นอกจากนี้ สุทัตตายังแสดงละครโทรทัศน์ เช่น รักริทึ่ม, คุณพ่อกระโปรงบาน, 4 รุ่น 4 วุ่น เดอะซีรีส์, หมวดโอภาส เดอะซีรีส์ ปี 2 และ ฮอร์โมนส์ วัยว้าวุ่น ฯลฯเรื่องอื้อฉาวยาเสพติด เรื่องอื้อฉาว. ยาเสพติด. วันที่ 24 กรกฎาคม 2556 มีการเผยแพร่บนอินเทอร์เน็ตซึ่งภาพถ่ายสุทัตตากำลังเสพยาเสพติด (ยาไอซ์) สุทัตตาจึงแจ้งว่าจะแถลงข่าวในบ่ายวันถัดมา ขณะที่กลุ่มผู้ชื่นชอบสุทัตตาชี้แจงว่าเป็นภาพจากการถ่ายทำรายการโทรทัศน์ ครั้นถึงกำหนด สุรศักดิ์ อุดมศิลป์ บิดาของสุทัตตา แถลงข่าวแทนว่า สุทัตตาเสพยาเสพติดจริง ครั้นวันที่ 26 กรกฎาคม 2556 เฉลิม อยู่บำรุง รัฐมนตรีว่าการกระทรวงแรงงาน นำพาสุทัตตาและบิดามาแถลงข่าวอีกว่า ให้สุทัตตาไปตรวจปัสสาวะหาสารเสพติดแล้วไม่พบสาร จึงไม่เชื่อว่า สุทัตตาเสพจริง ทั้งยังแถลงว่า ที่บิดาของสุทัตตากล่าวว่าสุทัตตาเสพยาเสพติดนั้น เป็นเพราะกำลังตกใจ ในการนี้ เฉลิมกล่าวและตอบคำถามแทนสุทัตตากับบิดาทั้งสิ้น โดยไม่เปิดโอกาสให้ผู้สื่อข่าวสอบถามบุคคลทั้งสองแต่ประการใด บิดาของสุทัตตาจึงลุกขึ้นกล่าวว่า ถ้อยคำของเฉลิมนั้นไม่จริง เพราะสุทัตตายอมรับต่อตนว่า เสพจริง และยืนยันจะให้สุทัตตาออกจากวงการบันเทิงไว้ก่อน ทั้งกล่าวว่า "สอนลูกตลอดว่า โกหกทุกคนได้ แต่โกหกตัวเองไม่ได้" เป็นเหตุให้เฉลิมไม่พอใจและลุกเดินออกจากห้องทันที ทั้งนี้ ที่เฉลิมออกหน้า คาดว่าเพราะสุทัตตาสนิทสนมกับอาชวิน อยู่บำรุง ลูกชายของวัน อยู่บำรุง และหลานชายของเฉลิมพฤติกรรมไม่เหมาะสมที่ญี่ปุ่น พฤติกรรมไม่เหมาะสมที่ญี่ปุ่น. วันที่ 2 เมษายน 2558 สุทัตตาโพสต์วิดีโอคลิปในอินสตาแกรม เป็นภาพนักแสดงบางคนจากซีรีส์ ฮอร์โมน วัยว้าวุ่น คือ ณภัทร โชคจินดาชัย ธีรดนย์ ศุภพันธุ์ภิญโญ เสฎฐวุฒิ อนุสิทธิ์ และผกามาศ กาญจนบุรางกูร ร้องเพลงและเต้นในรถไฟฟ้าที่ประเทศญี่ปุ่น เมื่อถูกวิจารณ์ กลับมีภาพหน้าจอที่ปันปันแสดงความเห็นว่า "ใช่เรื่องที่จะมาจริงจังปะ ช่วยดึงสติกันหน่อยน่า" ซึ่งเป็นภาพตัดต่อ จึงเกิดกระแสวิพากษ์วิจารณ์อย่างรุนแรงว่า เธอกับเพื่อนแสดงพฤติกรรมไม่เหมาะสม ไร้มารยาท และน่าอับอาย วันที่ 5 เมษายน 2558 สุทัตตาโพสต์ข้อความในอินสตาแกรม ขอโทษทั้งชาวไทยและชาวญี่ปุ่น และชี้แจงว่า ตนไม่ได้แสดงความเห็นข้างต้น วันที่ 8 เมษายน ปีเดียวกัน สุทัตตาและณภัทรถูกต้นสังกัดพักงานและงดใช้สื่อสังคมเป็นเวลาหกเดือนการหมิ่นประมาทในอินสตาแกรม การหมิ่นประมาทในอินสตาแกรม. วันที่ 28 กรกฎาคม 2559 สุทัตตาโพสต์รูปภาพของชีรณัฐ ยูสานนท์ ลงบนอินสตาแกรมของตัวเอง พร้อมข้อความว่า "อิกะหรี๊ *เสียงสูง*" ทำให้เป็นที่วิพากษ์วิจารณ์อย่างกว้างขวาง สุทัตตาจึงขอโทษคู่กรณี และตัดสินใจที่จะลาออกจากนาดาวบางกอกบริษัทต้นสังกัดผลงานภาพยนตร์ละครโทรทัศน์ซีรีส์มิวสิกวิดีโอเพลงคอนเสิร์ตผลงาน. คอนเสิร์ต. - คอนเสิร์ต Hormones Day Hormones Night- Hormones Prom Night (2557) - รวมนักแสดง ฮอร์โมนส์ วัยว้าวุ่น- STAR THEQUE GTH 11 ปีแสงคอนเสิร์ต (2558)โฆษณาโฆษณา. - ผลงานโฆษณา เบบี้มายด์ - ผลงานโฆษณา KFC - ผลงานโฆษณา ขนมโดโซะ - ผลงานโฆษณา พรเกษมคลินิก ชุด หนูเป็นสิวเม็ดแรก - ผลงานโฆษณา มะเร็งปากมดลูก - ผลงานโฆษณา ผลิตภัณฑ์ตราพันท้ายนรสิงห์ - &nbsp;ผลงานโฆษณา ขนมปังฟาร์มเฮ้าส์ - โฆษณา แผ่นมาส์กหน้า All About Skin ร่วมกับ จุฑาวุฒิ ภัทรกำพล - ผลงานโฆษณา อิชิตัน ทัวร์เจแปนสุดหรู เคียงคู่ 40 ซุปตาร์รางวัล</doc>
