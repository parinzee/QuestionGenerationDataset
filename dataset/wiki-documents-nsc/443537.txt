<doc id="443537" url="https://th.wikipedia.org/wiki?curid=443537" title="มะกอกออลิฟ">มะกอกออลิฟ มะกอกออลิฟ (; ) เป็นมะกอกชนิดที่นำมาทำน้ำมันมะกอก เป็นพืชท้องถิ่นในแถบทะเลเมดิเตอร์เรเนียน เป็นไม้ยืนต้น ลำต้นออกสีเทาออกขาวนวล ต้นโค้งงอ ดอกสีขาวครีมขนาดเล็ก กลิ่นหอม ผลเล็กเท่านิ้วหัวแม่มือ ผลดิบสีเขียว ผลสุกเปลี่ยนเป็นสีน้ำตาลแดงหรือสีม่วงการใช้ประโยชน์ การใช้ประโยชน์. เนื้อมะกอกออลิฟรับประทานได้แต่มีรสเฝื่อนเพราะมีสารอัลคาลอยด์ จึงต้องนำไปดองเกลือก่อนรับประทาน น้ำมันมะกอกออลิฟใช้ปรุงอาหารแทนน้ำมันพืชหรือเนย ใช้ผสมในน้ำสลัด และใช้เป็นยารักษาโรคทางเดินอาหาร บำรุงกระดูก บำรุงผมคุณค่าทางอาหาร คุณค่าทางอาหาร. ผลมะกอกออลิฟสีเขียว 100 กรัม ประกอบไปด้วย :- แคลอรี 145 - ไขมัน (กรัม): 15.32 - คาร์โบไฮเดรต (กรัม): 3.84 - เส้นใย (กรัม): 3.3 - โปรตีน (กรัม): 1.03 - คอเลสเตอรอล (มิลลิกรัม): 0ความเชื่อ ความเชื่อ. ชาวกรีกถือว่ามะกอกออลิฟเป็นสัญลักษณ์แทนอิสรภาพและความหวัง กีฬาโอลิมปิกสมัยโบราณจะใช้มงกุฎใบมะกอกออลิฟประดับศีรษะให้นักกีฬาที่ชนะการแข่งขัน สหประชาชาติยังใช้ช่อมะกอกออลิฟเป็นสัญลักษณ์บนธงเพื่อสื่อถึงเสรีภาพและมิตรภาพ ชาวยิวใช้น้ำมันมะกอกออลิฟถูตัวในพิธีทางศาสนา</doc>
