<doc id="485256" url="https://th.wikipedia.org/wiki?curid=485256" title="โรงพยาบาลเด็กเซนต์หลุยส์">โรงพยาบาลเด็กเซนต์หลุยส์ โรงพยาบาลเด็กเซนต์หลุยส์ () เป็นหนึ่งในโรงพยาบาลเด็กแรกเริ่มในสหรัฐอเมริกา ซึ่งทำหน้าที่ไม่เพียงแต่เฉพาะเด็กจากเซนต์หลุยส์เท่านั้น หากแต่รวมถึงเด็กๆจากทั่วโลก โดยทางโรงพยาบาลได้ให้บริการด้านกุมารเวชกรรมแบบครบวงจรในพื้นที่นครบาลของเซนต์หลุยส์ รัฐมิสซูรี ตลอดจนให้บริการเบื้องต้นของภูมิภาคที่ครอบคลุมในหกรัฐ ในฐานะโรงพยาบาลหลักสำหรับโรงเรียนแพทย์แห่งมหาวิทยาลัยวอชิงตัน โดยโรงพยาบาลเด็กเซนต์หลุยส์ได้นำเสนอหลักสูตรที่ได้รับการยอมรับในระดับประเทศสำหรับการฝึกอบรมแพทย์และการวิจัย โรงพยาบาลมีเตียงที่ได้รับใบอนุญาต 258 เตียง, พนักงาน 3,000 คน, สมาชิกเจ้าหน้าที่ทางการแพทย์ 700 คน และสมาชิกผู้ช่วยกับอาสาสมัครอีก 1,300 คนประวัติ ประวัติ. โรงพยาบาลเด็กเซนต์หลุยส์เปิดใน ค.ศ. 1989 ในย่านใจกลางเมืองเซนต์หลุยส์ ซึ่งเป็นโรงพยาบาลเด็กแห่งแรกทางตะวันตกของแม่น้ำมิสซิสซิปปี และเก่าแก่ที่สุดอันดับเจ็ดของประเทศ โดยได้มีการฉลองครบรอบ 125 ปี ใน ค.ศ. 2004 โรงพยาบาลแห่งนี้ก่อตั้งโดยกลุ่มผู้บุกเบิกหญิง 8 คน ในรูปแบบของโรงพยาบาลขนาดเล็ก ที่เป็นบ้านเช่าและมี 15 เตียง ปัจจุบัน คลินิกของโรงพยาบาลเด็กเซนต์หลุยส์และโครงการขยายสู่ชุมชนสามารถเข้าถึงผู้ป่วยได้กว่า 250,000 คนเป็นประจำทุกปีรางวัลและความสำเร็จ รางวัลและความสำเร็จ. ไชลด์แมกกาซีนได้ให้โรงพยาบาลเด็กเซนต์หลุยส์ติดอันดับ 10 รายชื่อโรงพยาลเด็กที่ดีที่สุดของประเทศสี่สมัยติดต่อกัน โรงพยาบาลเด็กเซนต์หลุยส์เป็นโรงพยาบาลเพียงแห่งเดียวในรัฐมิสซูรี, อิลลินอยส์ และแปดรัฐในภูมิภาคโดยรอบที่ประสบความสำเร็จในการจัดอันดับในระดับสูง ใน ค.ศ. 2008 นิตยสารได้จัดอันดับด้านเวชศาสตร์ทารกแรกเกิดและหลักสูตรศัลยกรรมกระดูกในอันดับที่ 3, วิชาโรคระบบการหายใจกับเวชศาสตร์ฉุกเฉินในอันดับที่ 4 และการอภิบาลผู้ป่วยหัวใจในอันดับที่ 6 ยูเอสนิวส์แอนด์เวิลด์รีพอร์ตยังมีชื่อของโรงพยาบาลเด็กเซนต์หลุยส์ในฐานะโรงพยาบาลเด็กที่ดีที่สุดในสหรัฐอเมริกา ใน ค.ศ. 2008 นิตยสารได้จัดอันดับโรงพยาบาลเด็กเซนต์หลุยส์อยู่ในอันดับ 6 ในประสาทวิทยาและศัลยกรรม, อันดับ 11 ในการดูแลทารกแรกเกิด, อันดับ 12 ในแผนกความผิดปกติของระบบทางเดินหายใจ, อันดับ 17 ในกุมารเวชศาสตร์ทั่วไป, การรักษามะเร็ง, หัวใจกับการผ่าตัดหัวใจ และอันดับที่ 23 ในแผนกความผิดปกติทางเดินอาหาร ค.ศ. 2009 โรงพยาบาลเด็กเซนต์หลุยส์เป็นหนึ่งใน 10 เกียรตินิยมแห่งข่าวสหรัฐฯ โดยการจัดอันดับใน 10 การประเมินแบบพิเศษ โรงพยาบาลได้รับการจัดอันดับในแผนกโรคมะเร็ง, ความผิดปกติของต่อมไร้ท่อกับโรคเบาหวาน, ความผิดปกติของการย่อยอาหาร, หัวใจกับการผ่าตัดหัวใจ, ความผิดปกติของไต, การดูแลทารกแรกเกิด, ประสาทวิทยากับศัลยกรรม, ศัลยกรรมกระดูก, ความผิดปกติของระบบทางเดินหายใจ และระบบทางเดินปัสสาวะ ทั้งใน ค.ศ. 2010 และ 2011 โรงพยาบาลได้รับการประกาศชื่ออีกครั้งในฐานะเกียรตินิยมแห่งข่าวสหรัฐฯ ในเดือนตุลาคม ค.ศ. 2005 โรงพยาบาลเด็กแห่งนี้ได้รับเกียรติสูงสุดของประเทศในด้านความเป็นเลิศทางการพยาบาลที่ดึงดูดใจจากศูนย์รับรองคุณภาพพยาบาลของประเทศสหรัฐอเมริกา (เอเอ็นซีซี) จนถึงปัจจุบัน มีโรงพยาบาลเพียง 170 แห่ง จากที่มีอยู่ทั่วประเทศ 5,000 แห่ง หรือเพียง 3 เปอร์เซ็นต์ที่อยู่ในฐานะน่าดึงดูด ในเดือนมกราคม ค.ศ. 2010 โรงพยาบาลเด็กเซนต์หลุยส์ได้รับการกำหนดให้เป็นโรงพยาบาลที่น่าดึงดูดอีกครั้งโดยหลักสูตรดึงดูดใจของเอเอ็นซีซี ซึ่งมีโรงพยาบาลทั่วประเทศเพียง 2 เปอร์เซ็นต์เท่านั้นที่ได้รับการแต่งตั้งนี้</doc>
