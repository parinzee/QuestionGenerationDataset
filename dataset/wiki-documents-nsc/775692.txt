<doc id="775692" url="https://th.wikipedia.org/wiki?curid=775692" title="สวนน้ำการ์ตูนเน็ทเวิร์ค อเมโซน">สวนน้ำการ์ตูนเน็ทเวิร์ค อเมโซน สวนน้ำการ์ตูนเน็ทเวิร์ค อเมโซน (อังกฤษ: Cartoon Network Amazone Waterpark) เป็นสวนน้ำธีมการ์ตูนเน็ทเวิร์คแห่งแรกของโลก ตั้งอยู่ที่ตำบลนาจอมเทียน อำเภอสัตหีบ จังหวัดชลบุรี ประเทศไทย ห่างจากพัทยาใต้ 15 กิโลเมตร ภายในสวนน้ำเป็นการจำลองบรรยากาศป่าดิบชื้นแอมะซอน ซึ่งประกอบไปด้วยเครื่องเล่นและกิจกรรมหลากหลายแบบ ทั้งสไลเดอร์ ทะเลจำลอง การล่องแพ โฟลว์ ไรเดอร์ รวมถึงการแสดงและการเดินขบวนของบรรดาตัวละครจากการ์ตูนยอดนิยมของการ์ตูนเน็ทเวิร์คมากมาย อาทิ เบ็นเท็น เดอะ พาวเวอร์พัฟฟ์ เกิร์ลส์ จอห์นนี่ บราโว แอดเวนเจอร์ ไทม์ และโลกสุดอัศจรรย์ของกัมบอล เป็นต้นประวัติ ประวัติ. สวนน้ำการ์ตูนเน็ทเวิร์ค อเมโซน ดำเนินกิจการโดยบริษัท อเมซอน ฟอลส์ จำกัด โครงการนี้เริ่มต้นก่อสร้างขึ้นในปีพ.ศ. 2555 บนพื้นที่ติดถนนสุขุมวิทในตำบลนาจอมเทียนใกล้กับหาดบางเสร่ เดิมทีสวนน้ำมีกำหนดเปิดให้บริการในไตรมาสที่ 4 ของปี 2556 แต่การก่อสร้างใช้เวลานานกว่ากำหนด การเปิดให้บริการจึงถูกเลื่อนมาในปีถัดไป สวนน้ำการ์ตูนเน็ทเวิร์ค อเมโซนเปิดทดลองให้บริการในเดือนสิงหาคม พ.ศ. 2557 โดยเปิดให้ใช้งานได้เฉพาะผู้ซื้อบัตรรายปีเท่านั้น และจึงเปิดให้บริการอย่างเต็มรูปแบบตั้งแต่วันที่ 3 ตุลาคม พ.ศ. 2557 เป็นต้นมาโซนและเครื่องเล่น โซนและเครื่องเล่น. สวนน้ำการ์ตูนเน็ทเวิร์ค อเมโซน แบ่งเป็น 6 โซน แบ่งเป็นโซนที่มีเครื่องเล่นสไลเดอร์ 3 โซน คือ ออมนิเวิร์สโซน แอดเวนเจอร์โซน และการ์ตูนนิวัลโซน ซึ่งมีเครื่องเล่นสไลเดอร์รวมกันทั้งหมด 18 แบบ และโซนอื่นๆอีก 3 โซนคือ เมก้าเวฟ ริปไทด์ เรพิดส์ และเซิร์ฟ อารีน่าออมนิเวิร์สโซน ออมนิเวิร์สโซน. เป็นโซนที่มีเครื่องเล่นสไลเดอร์ขนาดใหญ่ที่สุดของสวนน้ำ สไลเดอร์ในโซนนี้จะมีการออกแบบมาจากการ์ตูนเรื่องเบ็นเท็น ซึ่งมีความยาวและความหวาดเสียวในการเล่นมากกว่าโซนอื่นๆ โดยแบ่งออกเป็นทั้งหมด 6 เครื่องเล่น- ฮิวมังกาสไลด์ สไลเดอร์ที่ออกแบบจากตัวละครอัลติเมทฮิวมังกาซอร์ มีลักษณะเป็นแบบรางคู่ โดยให้ผู้เล่น 2 คนนั่งบนห่วงยาง ประกอบไปด้วยการเลี้ยว การหมุนและจบด้วยการพุ่งลงมาบนอ้อมแขนของฮิวมังกาซอร์จากความสูง 8 เมตร (25 ฟุต) ด้วยความเร็ว 51 กม./ชม.- อินเตอร์กาแลคทิค เรเซอร์ สไลเดอร์แบบ 4 เลนที่ได้รับแรงบันดาลใจจากบล็อกซ์ หนึ่งในเอเลี่ยนของเบ็น โดยผู้เล่นแต่ละคนจะต้องนอนคว่ำลงบนบอร์ดและสไลด์ลงมาตามสไลเดอร์ที่สูงชันและคดเคี้ยว คล้ายการแข่งขันขับยานอวกาศ- กู๊ปลูป ผู้เล่นต้องเข้าไปอยู่ในแคปซูลของกู๊ป เอเลี่ยนสไลม์จากเบ็นเท็น เมื่อเริ่มเล่นพื้นที่ยืนจะเปิดออก และทิ้งตัวผู้เล่นลงจากความสูง 12 เมตรด้วยความเร็วสูง ก่อนจะหมุนวนแบบ 360 องศาและส่งตัวผู้เล่นลงมาถึงพื้น กู๊ปลูปเป็นเครื่องเล่นที่หวาดเสียวที่สุดอันดับ 1 จากการจัดอันดับเครื่องเล่นของทางสวนน้ำในปีพ.ศ. 2558- เอ็กเซเลเรเตอร์ ผู้เล่นสไลด์ลงมาจากความสูงถึง 18 เมตรด้วยความเร็วสูงเพื่อจำลองความเร็วของเอ็กเซเลเรท เอเลี่ยนที่มีความเร็วเทียบเท่ากับความเร็วแสง โดยเครื่องเล่นนี้ได้ชื่อว่าเป็นหนึ่งในเครื่องเล่นสไลเดอร์ที่สูงและชันที่สุดในเอเชีย- เอเลี่ยน แอทแทค ผู้เล่นทั้ง 2 คนนั่งบนห่วงยางเพื่อผจญภัยบนสไลเดอร์ที่มีความยาวตลอดการเดินทางถึง 110 เมตร โดยแบ่งเป็น 3 ช่วงจาก 3 ตัวละคร ซึ่งมีกระสวยขนาดใหญ่เป็นตัวเชื่อมแต่ละช่วงของสไลเดอร์ที่เต็มไปด้วยเส้นทางอันคดเคี้ยว ขึ้นสูงและลงต่ำ โดยเรียงลำดับจากแคนนอนโบลท์ สไลเดอร์สีขาว-ดำ-เหลือง ตามด้วยเอ็นอาร์จี สไลเดอร์สีน้ำเงิน-เทา และจบที่สแวมพ์ไฟร์ สไลเดอร์สีเขียว-ส้ม- ดิ ออมนิทริกต์ เครื่องเล่นขนาดยักษ์ที่สูงถึง 77 ฟุตซึ่งเป็นจุดสังเกตสำคัญอีกจุดหนึ่งของสวนน้ำ โดยในการเล่นผู้เล่น 4 คนจะต้องนั่งห่วงยางผ่านเส้นทางที่คดเคี้ยวลงมาหมุนวนในกระแสน้ำภายในลูกทรงกลมขนาดยักษ์ ซึ่งจำลองมาจากนาฬิกาที่เบ็นใช้ในการแปลงร่างเป็นเอเลี่ยนแอดเวนเจอร์โซน แอดเวนเจอร์โซน. เป็นโซนที่มีธีมจากการ์ตูนเรื่องแอดเวนเจอร์ไทม์ และจอห์นนี่ บราโว แบ่งออกเป็นทั้งหมด 3 สไลด์ ดังนี้- เจคจั๊มพ์ สไลเดอร์สีเหลืองขนาดยักษ์ของเจค ตัวละครจากเรื่องแอดเวนเจอร์ไทม์ โดยให้ผู้เล่นทั้ง 2 คนนั่งห่วงยางลงมาตามสไลเดอร์ที่สูงและชัน ความเร็วจะส่งให้ห่วงยางของผู้เล่นไถลขึ้นไปถึงระดับใบหน้าของเจคที่อยู่ฝั่งตรงข้าม ก่อนที่จะทิ้งตัวกลับลงมาสู่สระน้ำเบื้องล่าง- บานาน่า สปิน ผู้เล่น 2 คนนั่งห่วงยางลงไปตามสไลเดอร์ที่เชื่อมต่อไปยังอ่างสีเขียวขนาดใหญ่ของจอห์นนี่ บราโว สายน้ำจะพาผู้เล่นหมุนวนไปรอบอ่าง และจบด้วยการถูกดูดลงไปในหลุมที่จะพาผู้เล่นไปสู่ทางออก- เรนฟอล เรนิคอน สไลเดอร์ที่มีขนาดสั้น โดยออกแบบจากธีมของเลดี้ เรนิคอร์น ตัวละครลูกครึ่งยูนิคอร์น-สายรุ้งจากเรื่องแอดเวนเจอร์ไทม์ วิธีการเล่นคือให้ผู้เล่น 2 คนนั่งห่วงยางหมุนวงลงมาตามสไลเดอร์ที่สูงชันลงสู่สระน้ำด้านล่างการ์ตูนนิวัลโซน การ์ตูนนิวัลโซน. โซนสำหรับเด็ก มีสไลเดอร์ต่างๆทั้งหมด 9 แบบ จากตัวการ์ตูนเรื่องต่างๆเช่น พาวเวอร์พัฟฟ์เกิร์ลส์ เบ็นเท็น ชาวเดอร์ โลกสุดอัศจรรย์ของกัมบอล ห้องทดลองของเด็กซ์เตอร์ เป็นต้น นอกจากเครื่องเล่นสไลเดอร์ต่างๆแล้วภายในโซนนี้ยังมีลูกเล่นแอบซ่อนอยู่หลายอย่าง เช่นป้อมยิงปืนฉีดน้ำ ถังน้ำรูปออมนิตริกซ์ขนาดยักษ์ที่จะสาดลงมาด้านล่าง และอื่นๆอีกรวมกว่า 150 อย่างเมก้าเวฟ เมก้าเวฟ. ทะเลเทียมพร้อมคลื่นจำลองขนาดใหญ่ มีบริการห่วงยางให้ผู้เล่นได้นั่งลอยตัวอย่างเพลิดเพลินไปกับคลื่นและแสงแดด นอกจากนี้ยังมีการแสดงบนเวทีและเพลงสนุกๆจากดีเจตลอดทั้งวัน ในบริเวณรอบสระมีคาบาน่าไว้สำหรับการพักผ่อนหย่อนใจ และโซนที่นั่งอาบแดดเพื่อให้นักท่องเที่ยวได้ผ่อนคลายหลังจากการเล่นเครื่องเล่นต่างๆริปไทด์ เรพิดส์ ริปไทด์ เรพิดส์. แม่น้ำจำลองที่ทอดตัวอยู่บริเวณออมนิเวิร์สโซนและแอดเวนเจอร์โซน มีความยาวตลอดสายอยู่ที่ 335 เมตร เหมาะสำหรับการลอยตัวบนห่วงยาง คล้ายการล่องแพ เพื่อผ่อนคลายร่างกายไปตามสายน้ำและชมบรรยากาศรื่นรมย์รอบๆสวนน้ำที่คล้ายกับป่าดิบชื้นแอมะซอนเซิร์ฟ อารีน่า เซิร์ฟ อารีน่า. โซนเครื่องเล่นโฟลว์ ไรเดอร์ ซึ่งเป็นกีฬาทางน้ำชนิดหนึ่งที่เล่นโดยการโต้คลื่นบนเครื่องจำลองคลื่นเทียม โดยในเซิร์ฟ อารีน่านี้จะแบ่งเป็น 2 ฝั่ง คือฝั่งสำหรับการเล่นด้วยท่านอน ซึ่งเหมาะสำหรับผู้เริ่มต้น และฝั่งสำหรับท่ายืน สำหรับการเล่นท่าต่างๆที่ต้องใช้ทักษะสูงยิ่งขึ้น โดยจะมีผู้เชี่ยวชาญคอยให้คำแนะนำและสอนวิธีการเล่นให้กับผู้เล่นตลอดทั้งวันการแสดง การแสดง. นอกจากเครื่องเล่นนานาชนิดแล้ว สวนน้ำการ์ตูนเน็ทเวิร์ค อเมโซนยังมีการแสดงหลากหลายรูปแบบ ไม่ว่าจะเป็นโชว์จากตัวละครชื่อดังของการ์ตูนเน็ทเวิร์คอย่างเบ็น เกว็น และปู่แม็กซ์ที่จะมาปราบจอมวายร้ายไคเบอร์ ในการแสดงชุดเบ็นเท็นไลฟ์ ภารกิจปกป้องโลกของบลอซซัม บับเบิลส์ และบัตเตอร์คัพจากพาวเวอร์พัฟฟ์เกิร์ลส์โชว์ การผจญภัยสุดป่วนของเจคและฟินพร้อมทั้งเจ้าหญิงบับเบิ้ลกัม ไอซ์คิง และมาร์เซลีนในแอดเวนเจอร์ไทม์ไลฟ์ รวมถึงคู่หูสุดหรรษากัมบอลกับดาร์วิน และพ่อหนุ่มอารมณ์ดีจอห์นนี่ บราโว ทั้งยังมีการแสดงพิเศษอื่นๆ อาทิ ดีเจโชว์ บีบอย และโชว์เคป๊อปของบอยแบนด์และเกิร์ลกรุ๊ปสไตล์เกาหลีร้านอาหารฟู้ดวิลล์ ร้านอาหาร. ฟู้ดวิลล์. ศูนย์อาหารขนาดใหญ่ภายในสวนน้ำที่มีร้านอาหารมากมาย ดังนี้- ห้องอาหารจอห์นนี่ น้ำผลไม้ปั่น ปลาและมันฝรั่ง, ป๊อปคอร์น, สลัด, แซนวิช และขนมขบเคี้ยว - เบอร์เกอร์จอห์นนี่ เบอร์เกอร์ประเภทต่างๆ ทั้งไก่ เนื้อ และปลา - ห้องอาหารจีนกัมบอล มีตั้งแต่อาหารมังสวิรัติ ไปจนถึงผู้ที่ชื่นชอบเนื้อ - วิงคิงดอม ไก่และอาหารทะเลหลากชนิดรสชาติเผ็ดร้อน - โมเดไค กริลล์ บาร์บีคิว ตั้งแต่ไก่ย่างจนถึงเนื้อประเภทต่างๆ - มาซิลีนพิซซ่า พิซซ่าเมนูเฉพาะ โดยเลือกจากเมนูหรือเลือกด้วยตัวคุณเอง เริ่มจากแป้งที่สด ซอส และส่วนผสมที่สดจากเนื้อ ผัก และเครื่องเทศ - พาวเวอร์พัฟเกริ์ลเอเชียดีไลท์ อาหารท้องถิ่น อาทิ ส้มตำ ไก่ย่าง แกงและอื่นๆอีกมากมาย - เด็กซ์เตอส์ ไอซ์แล็ป ร้านไอศกรีมที่มีรสชาติให้เลือกหลากหลาย ทั้งนิวเทล่าช็อกโกแลต มะม่วง และสตอเบอรี่ ที่มาในรูปแบบต่างๆทั้งโคน ซันเดย์ หรือบนวาฟเฟิล - ดีดี้ส์ คาเฟ่ เครื่องดื่มชา กาแฟ และน้ำปั่น รวมถึงบาร์ขนมหวานที่เสริฟด้วยขนมเค้ก คุกกี้ เครปและผลไม้ตูนนาลิเชียซ ตูนนาลิเชียซ. ร้านอาหารธีมการ์ตูนเน็ทเวิร์คบนชั้นดาดฟ้าแห่งแรกของโลก ที่มีการปรุงอาหารสดๆของเชฟฝีมือดีบนกระทะต่อหน้าลูกค้าด้วยแท่นปรุงอาหารโมลเทนี ผลงานจากผู้เชี่ยวชาญของบริษัทอีเลคโทรลักซ์ ที่ได้รับการปรับแต่งเป็นพิเศษตามความต้องการโดยเฉพาะสำหรับสวนน้ำการ์ตูนเน็ทเวิร์ค อเมโซนจากโรงงานผลิตในประเทศฝรั่งเศส โดยในร้านจะมีตัวละครจาก โลกสุดอัศจรรย์ของกัมบอล ชาวด์เดอร์ แอทเวนเจอร์ ไทม์ เบ็นเท็นและเดอะ พาวเวอร์พัฟเกิร์ลส์ โดยโครงการตูนนาลิเชียซนี้มีกำหนดเปิดให้บริการในช่วงไตรมาสแรกของปี 2559สินค้าที่ระลึก สินค้าที่ระลึก. ภายในสวนน้ำยังมีการ์ตูนเน็ทเวิร์ค อเมโซนสโตร์ ร้านจำหน่ายสินค้าแบรนด์การ์ตูนเน็ทเวิร์คทั้งแอดเวนเจอร์ ไทม์ เดอะพาวเวอร์พัฟฟ์เกิร์ลส์ โลกสุดอัศจรรย์ของกัมบอล จอห์นนี่ บราโว และอื่นๆ ที่มีทั้งเครื่องแต่งกาย ชุดว่ายน้ำ ตุ๊กตา และของที่ระลึกต่างๆมากมาย รวมทั้งสินค้าที่เป็นสินค้าลิขสิทธิ์พิเศษของสวนน้ำการ์ตูนเน็ทเวิร์ค อเมโซนที่เดียวโดยเฉพาะ</doc>
