<doc id="413425" url="https://th.wikipedia.org/wiki?curid=413425" title="คินเดอร์โทเทนลีเดอร์">คินเดอร์โทเทนลีเดอร์ คินเดอร์โทเทนลีเดอร์ () (แปลว่า เพลงกล่อมเด็กเกี่ยวกับความตาย แต่ในที่นี้หมายความว่า เพลงแห่งความตายของลูก) เป็นชุดเพลงร้อง (Liedercyclus) สำหรับขับร้องประกอบดนตรีออร์เคสตรา ผลงานของกุสตาฟ มาห์เลอร์ โดยนำคำร้องมาจากโคลงภาษาเยอรมัน 428 บทของฟรีดิช รูเคิร์ต รูเคิร์ตประพันธ์บทกวีต้นฉบับขึ้นมาระหว่างปี ค.ศ. 1833-1834 บรรยายถึงความสิ้นหวังที่ลูกทั้งสองคนของตน ป่วยหนักเป็นไข้ดำแดง และเศร้าโศกหลังอาการกำเริบจนเสียชีวิต มาห์เลอร์คัดเลือกบทกวีจำนวน 5 บท จาก 428 บทของรูเคิร์ต ประพันธ์เป็นชุดเพลงร้อง โดยระบุว่าในการจัดแสดง ให้บรรเลงเพลงทั้งห้าต่อเนื่องกันไป มาห์เลอร์ประพันธ์ชุดเพลงร้องคินเดอร์โทเทนลีเดอร์ ขึ้นระหว่างปี ค.ศ. 1901 ถึง 1904 ออกแสดงรอบปฐมทัศน์ที่เวียนนาเมื่อวันที่ 29 มกราคม ค.ศ. 1905 โดยเป็นผู้อำนวยเพลงด้วยตัวเอง สี่ปีหลังจากนั้น ลูกสาวสองคนของมาห์เลอร์ คือ มาเรีย แอนนา วัย 4 ปี และมาเรีย วัย 2 ปี ต่างล้มป่วยพร้อมกันด้วยไข้ดำแดงและโรคคอตีบ โดยมาเรีย แอนนา บุตรสาวคนโตเสียชีวิตเมื่อวันที่ 12 กรกฎาคม 1907 ด้วยผลจากความสูญเสียนี้ มาห์เลอร์เขียนจดหมายถึงเพื่อน ระบุว่าตนเองมีอาการซึมเศร้าจนไม่สามารถเขียนเพลงได้อีกต่อไป ชุดเพลงร้องคินเดอร์โทเทนลีเดอร์ทั้งห้าบท ความยาวทั้งสิ้นประมาณ 25 นาที ประกอบด้วย1. Nun will die Sonn' so hell aufgeh'n (Now the sun wants to rise as brightly) 2. Nun seh' ich wohl, warum so dunkle Flammen (Now I see well, why with such dark flames) 3. Wenn dein Mütterlein (When your mother) 4. Oft denk' ich, sie sind nur ausgegangen (I often think: they have only just gone out) 5. In diesem Wetter (In this weather)</doc>
