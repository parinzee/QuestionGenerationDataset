<doc id="264829" url="https://th.wikipedia.org/wiki?curid=264829" title="คอนโด้ อิซาโอะ">คอนโด้ อิซาโอะ คอนโด้ อิซาโอะ (ชื่อในมังงะภาษาไทย) หรือ คอนโด อิซาโอะ (ชื่อในอะนิเมะภาษาไทย) () เป็นตัวละครในหนังสือการ์ตูนและภาพยนตร์การ์ตูนเรื่องกินทามะ ผลงานของฮิเดอากิ โซราจิข้อมูลตัวละคร ข้อมูลตัวละคร. คอนโด้ อิซาโอะ เป็นหัวหน้าของกองกำลังตำรวจพิเศษติดอาวุธชินเซ็นงุมิ แต่เดิมเป็นศิษย์และทายาทของเจ้าสำนักดาบที่บุซูโดยมีศิษย์น้องคือโอคิตะและฮิจิคาตะ ต่อมาทั้งหมดจึงได้เดินทางเข้าเอโดะ แล้วคอนโด้ก็ได้รับตำแหน่งหัวหน้าแห่งชินเซ็นงุมิ คอนโด้เป็นคนที่ใช้ชีวิตอย่างง่ายๆ และเป็นคนที่มองคนอื่นในแง่ดีจนเกินไป จนบางครั้งตนเองกลับต้องมาเดือดร้อนทุกข์โศกพอสมควร แต่คอนโด้เป็นหัวหน้าที่ลูกน้องล้วนจงรักภักดี ยอมสละชีวิตเพื่อปกป้องให้ได้ คอนโด้เป็นคนที่มีหน้าตาไม่ค่อยดี จึงมักถูกเรียกล้อว่าเป็นกอริลลาอยู่บ่อยๆ มีอยู่ครั้งหนึ่งที่มัตสึไดระที่เป็นผู้บัญชาตำรวจแห่งเอโดะได้ขอร้องให้คอนโด้ ฮิจิคาตะและโอคิตะ มาทำภารกิจในการขัดขวางการเดทของลูกสาวตนเอง คอนโด้ได้ร่วมมือแล้วใช้นามตนว่า มือสังหารกอริลลา 13 โดยเลข 13 มาจากที่ว่าเขาจีบหญิงไม่ติดมา 13 ครั้ง ในเรื่องความรัก คอนโด้มีโชคน้อยมากในเรื่องความรัก วันหนึ่ง คอนโด้ได้ไปที่ร้านอาหารที่โอทาเอะพี่สาวของชินปาจิทำงานอยู่ แล้วได้ปรับทุกข์กับโอทาเอะเรื่องที่เขาจีบหญิงไม่ติดเพราะมีหญ้าหลังเขาดก แล้วเขาได้ถามโอทาเอะว่า สมมติถ้าแฟนของของโอทาเอะมีหญ้าหลังเขาดก เธอจะทำอย่างไร โอทาเอะตอบว่า เธอก็จะรักเขาและหญ้าของเขา คอนโด่จึงเริ่มชอบโอทาเอะ และมักจะตามตื๊อขอแต่งงานอยู่เสมอ แต่โอทาเอะก็ไม่เล่นด้วย และมักจะสอยคอนโด้จนเจ็บตัวหลายครั้ง แต่คอนโด้ก็ยังไม่ล้มเลิกความพยายามทุกครั้งไปชื่อของคอนโด้ ชื่อของคอนโด้. ชื่อ คอนโด้ อิซาโอะ มีที่มาจากชื่อของ คอนโด้ อิซามิ หัวหน้ากลุ่มชินเซ็นงุมิในประวัติศาสตร์จริงการปรากฏตัวบนปก การปรากฏตัวบนปก. คอนโด้ปรากฏตัวบนหน้าปกของหนังสือการ์ตูนกินทามะ เล่มที่ 7 และยังปรากฏตัวบนสันปกของหนังสือการ์ตูนกินทามะเล่ม 8</doc>
