<doc id="439507" url="https://th.wikipedia.org/wiki?curid=439507" title="การเลือกตั้งซ่อมในประเทศพม่า พ.ศ. 2555">การเลือกตั้งซ่อมในประเทศพม่า พ.ศ. 2555 การเลือกตั้งซ่อมในประเทศพม่า พ.ศ. 2555 กำหนดจัดขึ้นในวันที่ 1 เมษายน พ.ศ. 2555 การเลือกตั้งจะถูกจัดขึ้นเพื่อเลือกผู้แทนจำนวน 45 ที่นั่งที่ว่างลงในรัฐสภา สันนิบาตแห่งชาติเพื่อประชาธิปไตย (เอ็นแอลดี) พรรคฝ่ายค้านหลัก ได้รับการจดทะเบียนร่วมการเลือกตั้งซ่อมอีกครั้งในวันที่ 13 ธันวาคม พ.ศ. 2554 เป็นส่วนหนึ่งของการปฏิรูปในพม่าตั้งแต่ พ.ศ. 2553 หัวหน้าพรรคเอ็นแอลดี ออง ซาน ซูจี จะลงสมัครเลือกตั้งในเขตกอว์มู (Kawhmu)ผู้สังเกตการเลือกตั้ง ผู้สังเกตการเลือกตั้ง. เมื่อเดือนกุมภาพันธ์ พ.ศ. 2555 ประธานาธิบดีเต็ง เส่ง ให้ความเห็นว่า รัฐบาลจะ "พิจารณาอย่างจริงจัง" ในการอนุญาตให้ผู้สังเกตการณ์เอเชียตะวันออกเฉียงใต้จากสมาคมประชาชาติแห่งเอเชียตะวันออกเฉียงใต้เข้าสังเกตการณ์การเลือกตั้ง รัฐบาลพม่ายืนยันว่า พม่าได้ร้องขอให้ผู้สังเกตการณ์การเลือกตั้งอาเซียนมาถึงในวันที่ 28 มีนาคม ห้าวันก่อนการเลือกตั้ง สหรัฐอเมริกา สหภาพยุโรป จีนและเกาหลีเหนือ ตลอดจนคู่เจรจาของอาเซียน (อินเดีย ญี่ปุ่น นิวซีแลนด์ เกาหลีใต้ รัสเซียและออสเตรเลีย) ก็ได้รับเชิญให้เข้าสังเกตการณ์การเลือกตั้งด้วยเช่นกัน แม้ยังไม่ชัดเจนถึงระดับการเข้าถึงของผู้สังเกตการณ์การเลือกตั้งเหล่านี้ที่จะมี สหรัฐอเมริกาจะส่งผู้สังเกตการณ์การเลือกตั้ง 2 คน และผู้สื่อข่าว 3 คน วันที่ 13 มีนาคม พ.ศ. 2555 คณะกรรมการการเลือกตั้งสหภาพ อนุมัติให้ตัวแทนพรรคการเมืองจับตาดูหน่วยเลือกตั้งระหว่างการเลือกตั้ง ในการเลือกตั้งครั้งก่อน มีเพียงตัวแทนจากพรรคสหสามัคคีและการพัฒนาเท่านั้นที่ได้รับอนุญาตให้สังเกตการณ์การเลือกตั้งและการนับบัตรลงคะแนน กลุ่มตัวแทนนำโดยพลเรือน รวมทั้งสมาชิกของกลุ่มนักศึกษารุ่น 88 จะยังพิจารณาความผิดปกติในการเลือกตั้งด้วยข้อโต้เถียง ข้อโต้เถียง. ออง ดินแห่งกลุ่มรณรงค์เพื่อพม่าในสหรัฐอเมริกา (US Campaign for Burma) กล่าวว่า รัฐบาลพม่ากำลังใช้การเลือกตั้งให้ชาติตะวันตกยกเลิกการลงโทษให้เร็วที่สุดเท่าที่จะเป็นไปได้ เพราะการเลือกตั้งเสรีและโปร่งใสเป็นหนึ่งในเงื่อนไขซึ่งตั้งโดยสหภาพยุโรปและรัฐบาลอเมริกา ยิ่งไปกว่านั้น สันนิบาตแห่งชาติเพื่อประชาธิปไตยยังชี้ถึงความผิดปกติในรายการผู้ออกเสียงลงคะแนนและการละเมิดกฎโดยคณะกรรมการการเลือกตั้งท้องถิ่น วันที่ 21 มีนาคม พ.ศ. 2555 ออง ซาน ซูจีกล่าวว่า "การโกงและการละเมิดกฎกำลังดำเนินต่อไป และเราสามารถกระทั่งกล่าวได้ว่า กำลังมีเพิ่มขึ้น" เครือข่ายเอเชียเพื่อการเลือกตั้งเสรี (ANFREL) องค์การจับตาการเลือกตั้งซึ่งมีฐานอยู่ในกรุงเทพมหานคร ได้เรียกการสังเกตการณ์การเลือกตั้งอย่างเปิดเผยว่า ไม่เพียงพอ ไม่เป็นไปตามมาตรฐานนานาชาติ จำกัดเกินไป (มีผู้สังเกตการณ์เพียง 2 คนต่อรัฐบาล หรือ 5 คนต่อชาติอาเซียน) และมาช้าเกินไป (คำเชิญถูกส่งมาน้อยกว่า 2 สัปดาห์ก่อนวันเลือกตั้ง) ซึ่งทั้งหมดทำให้เป็นไปไม่ได้ที่จะสังเกตหน่วยเลือกตั้งทั้ง 48 หน่วย วันที่ 20 มีนาคม พ.ศ. 2555 สมศรี หาญอนันทสุข ผู้อำนวยการบริหาร ANFREL ถูกเนรเทศออกจากย่างกุ้ง โดยอ้างว่าเข้าประเทศโดยใช้วีซ่าท่องเที่ยว วันที่ 23 มีนาคม พ.ศ. 2555 การเลือกตั้งซ่อมในสามเขตเลือกตั้งในรัฐกะฉิ่น ถูกเลื่อนออกไปเนื่องจากสถานการณ์ความมั่นคงในพื้นที่</doc>
