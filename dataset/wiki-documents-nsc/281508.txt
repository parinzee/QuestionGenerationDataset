<doc id="281508" url="https://th.wikipedia.org/wiki?curid=281508" title="การตรึงกางเขนมอนด์ (ราฟาเอล)">การตรึงกางเขนมอนด์ (ราฟาเอล) พระเยซูตรึงกางเขนมอนด์ หรือ พระเยซูตรึงกางเขนกาวารี () เป็นภาพเขียนสีน้ำมันที่เขียนโดยราฟาเอล จิตรกรสมัยเรอเนซองส์คนสำคัญชาวอิตาลีที่ปัจจุบันตั้งแสดงอยู่ที่หอศิลป์แห่งชาติ, ลอนดอน ราฟาเอลเขียนภาพ “พระเยซูตรึงกางเขน” ราวระหว่างปี ค.ศ. 1502 ถึงปี ค.ศ. 1503 ทั้ง “มอนด์” และ “กาวารี” ท้ายชื่อต่างก็เป็นชื่อของเจ้าของเดิมของภาพเขียน งานเขียนชิ้นนี้เป็นงานเขียนชิ้นแรกๆ ของราฟาเองที่ยังแสดงให้เห็นถึงอิทธิพลของเปียโตร เปรูจิโน เดิมเป็นฉากแท่นบูชาในวัดซานโดเมนนิโคที่ซิตตาดิคาสเตลโล ใกล้กับเมืองเกิดของราฟาเอลเองที่เออร์บิโน ภาพ “พระเยซูตรึงกางเขน” เป็นภาพของพระเยซูบนกางเขนที่ดูสงบสำรวมแม้ว่าจะใกล้ตาย สองข้างกางเขนเป็นภาพเทวดารองพระโลหิตจากพระอุระและพระหัตถ์ลงในถ้วย ทางขงเป็นภาพของแมรี แม็กดาเลนคุกเข่า โดยมีนักบุญจอห์นอีแวนเจลิสยืนอยู่ข้างหลัง ทางด้านซ้ายพระแม่มารียืนอยู่ข้างหลังนักบุญเจอโรม ที่เป็นนักบุญที่ฉากแท่นบูชาอุทิศให้ ที่ฐานกางเขนมีคำจารึก “” (“ราฟาเอลแห่งเออร์บิโนเขียนภาพนี้”) สีเงิน ลุดวิก มอนด์นักเคมีและนักอุตสาหกรรมชาวอังกฤษผู้เป็นเจ้าของภาพส่วนบุคคลคนสุดท้ายอุทิศงานเขียนให้แก่หอศิลป์แห่งชาติ, ลอนดอน</doc>
