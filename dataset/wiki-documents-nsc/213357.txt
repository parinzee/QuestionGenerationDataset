<doc id="213357" url="https://th.wikipedia.org/wiki?curid=213357" title="โลเรนโซ โมนาโก">โลเรนโซ โมนาโก ลอเร็นโซ โมนาโค (ภาษาอังกฤษ: Lorenzo Monaco; ชื่อเมื่อแรกเกิด: Piero di Giovanni) (ราว ค.ศ. 1370 - ค.ศ. ค.ศ. 1425) เป็นจิตรกรสมัยกอธิคชาวอิตาลีของปลายคริสต์ศตวรรษที่ 14 มีความเชี่ยวชาญทางการเขียนภาพจิตรกรรมแบบกอธิคนานาชาติ ลอเร็นโซเข้านิกายคามัลโดเลเซ (Camaldolese) ที่วัดซานตามาเรีย เดกลิ อันเจลิที่ฟลอเรนซ์ในปีค.ศ. 1391แต่ก็ลาออกเสียก่อนที่จะรับศีลบวช แม้กระนั้นก็ยังเป็นที่รู้จักกันในชื่อ “Lawrence the Monk” งานของ ลอเร็นโซมีอิทธิพลจากการเขียนแบบกอธิคนานาชาติของปลายคริสต์ศตวรรษที่ 14 และแบบตระกูลการเขียนแบบเซียนนา (Sienese school) งานชิ้นสำคัญก็ได้แก่:- “พระแม่มารีและพระบุตรกับนักบุญ” (ค.ศ. 1395-ค.ศ. 1402) - งานแท่นบูชาเป็นภาพ “การสวมมงกุฏของพระแม่มารี”  (ราว ค.ศ. 1407-ค.ศ. 1409) เขียนให้สำนักสงฆ์คามัลโดเลเซ - “เหตุการณ์ในชีวิตของนักบุญเบ็นเนดิค”  (Incidents in the Life of Saint Benedict) (ราว ค.ศ. 1407-ค.ศ. 1409) - “การประสูติของพระเยซู” (ค.ศ. 1409) เป็นแผงที่เชื่อว่าเป็นส่วนหนึ่งของฐานบานพับภาพ - งานแท่นบูชาเป็นภาพ “การสวมมงกุฏของพระแม่มารี”  (ค.ศ. 1414) สำหรับวัดซานตามาเรีย เดกลิ อันเจลิ - “การชื่นชมของแมไจ”" (ค.ศ. 1422) จอร์โจ วาซารี รวมประวัติของลอเร็นโซ โมนาโคในหนังสือ “ชีวิตจิตรกร, ประติมากร, และสถาปนิกผู้ดีเด่น” หรือ “ชีวิตศิลปิน”</doc>
