<doc id="328043" url="https://th.wikipedia.org/wiki?curid=328043" title="ฟุตบอลโลก 2022">ฟุตบอลโลก 2022 ฟุตบอลโลก 2022 เป็นการแข่งขันกีฬาฟุตบอลโลก ที่จะจัดขึ้นในปี ค.ศ. 2022 (พ.ศ.2565) โดย ประเทศกาตาร์ เป็นเจ้าภาพ นับเป็นประเทศแรกในประวัติศาสตร์ที่ไม่เคยมีทีมฟุตบอลที่เข้ารอบสุดท้ายฟุตบอลโลก ณ วันที่ได้รับการคัดเลือก แล้วได้เป็นเจ้าภาพ ประเทศที่มีศาสนาอิสลามเป็นศาสนาประจำชาติประเทศแรกที่ได้จัดฟุตบอลโลก และเป็นประเทศที่สามในทวีปเอเชียที่ได้จัดฟุตบอลโลก ต่อจากญี่ปุ่นและเกาหลีใต้ซึ่งจัดร่วมกันในปี 2002 โดยการประกาศประเทศเจ้าภาพอย่างเป็นทางการในวันที่ 2 ธันวาคม 2553 ณ นครซูริก ประเทศสวิสเซอร์แลนด์ พร้อมกับการประกาศประเทศเจ้าภาพ ปี 2018 ในการนี้ เชค โมฮัมเหม็ด บิน ฮาหมัด อัลตานี พระโอรสในเชคฮามัด บิน คอลีฟะห์ อัลตานี เจ้าผู้ครองรัฐกาตาร์ และองค์ประธานคณะกรรมการเสนอตัวเป็นเจ้าภาพฟุตบอลโลก เสด็จพระดำเนินร่วมในการเสนอแผนขั้นสุดท้ายและมีพระดำรัสแสดงความขอบคุณหลังจากที่ได้รับเลือกอีกด้วย ฟุตบอลโลกครั้งนี้เจ้าภาพได้เตรียมการสร้างสนามใหม่ถึง 7 แห่ง โดยเฉพาะสนามกีฬาแห่งชาติ ความจุ 86,000 ที่นั่ง รวมกับสนามที่มีอยู่เดิมอีก 5 สนาม โดยมีสนามที่ตั้งในโดฮา เมืองหลวงถึง 6 แห่งการคัดเลือกเจ้าภาพ</doc>
