<doc id="701586" url="https://th.wikipedia.org/wiki?curid=701586" title="นมระเหย">นมระเหย นมระเหย () หรือที่ในภาษาไทยนิยมเรียกว่า นมข้นจืด เป็นผลิตภัณฑ์จากนมชนิดหนึ่ง ซึ่งใช้กรรมวิธีแปรรูปน้ำนมโดยระเหยน้ำออก เพื่อเพิ่มความเข้มข้นของน้ำนม จนกระทั่งมีธาตุน้ำนมที่ไม่รวมมันเนย ในปริมาณไม่ต่ำกว่าร้อยละ 17.5 ของน้ำหนัก โดยนิยมใช้เครื่องระเหยแบบสุญญากาศ เพื่อป้องกันมิให้กลิ่นและรสชาติของน้ำนมเปลี่ยนไป หรืออาจใช้นมผงขาดมันเนยผสมกับน้ำสะอาด แล้วเข้าสู่กระบวนการฆ่าเชื้อด้วยความร้อน จากนั้นผู้ผลิตมักนำไปบรรจุในกระป๋องโลหะ แล้วเข้าสู่กระบวนการสเตอริไลซ์เชิงพาณิชย์ จากนั้นจึงทำให้เย็นลง เพื่อยืดอายุของการเก็บรักษาขึ้นอีก 1-2 ปี ตามปริมาณของไขมัน ซึ่งนมระเหยนี้ นิยมใช้ประกอบในการปรุงอาหาร หรือขนมอบชนิดเบเกอรี หรือนำไปผสมกับเครื่องดื่ม อย่างกาแฟหรือน้ำชาเป็นต้น</doc>
