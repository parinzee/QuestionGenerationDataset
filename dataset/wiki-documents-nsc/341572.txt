<doc id="341572" url="https://th.wikipedia.org/wiki?curid=341572" title="หลิว เสี่ยวโป">หลิว เสี่ยวโป หลิว เสี่ยวโป (; 28 ธันวาคม พ.ศ. 2498 – 13 กรกฎาคม พ.ศ. 2560) คือ ปัญญาชนชาวจีน นักต่อต้านคอมมิวนิสต์และนักเคลื่อนไหวเพื่อสิทธิมนุษยชนในประเทศจีน แต่งงานกับภรรยาชื่อ หลิว เซีย เขาดำรงตำแหน่งประธานศูนย์สมาคมนักเขียนสากลจีนอิสระตั้งแต่ พ.ศ. 2546 เมื่อวันที่ 8 ธันวาคม พ.ศ. 2551 หลิวถูกกักขังเนื่องจากพบว่ามีส่วนเกี่ยวข้องกับคำประกาศ "กฎบัตร 08" เขาถูกจับกุมอย่างเป็นทางการเมื่อวันที่ 23 มิถุนายน พ.ศ. 2552 เนื่องจากต้องสงสัยว่า "ยั่วยุให้เกิดการบ่อนทำลายอำนาจรัฐ" เขาถูกไต่สวนด้วยข้อหาเดียวกันเมื่อวันที่ 23 ธันวาคม พ.ศ. 2552 และถูกตัดสินจำคุก 11 ปี และถูกถอดถอนสิทธิทางการเมืองเป็นเวลา 2 ปี เมื่อวันที่ 25 ธันวาคม พ.ศ. 2552 ระหว่างกำหนดโทษจำคุกครั้งที่สี่ตั้งแต่ พ.ศ. 2552 จนถึง พ.ศ. 2563 เขาได้รับการเสนอชื่อเข้าชิงรางวัลโนเบลสาขาสันติภาพ และ ซึ่งเขาได้รับทราบผ่านการบอกเล่าของทนายความในภายหลัง ว่าเมื่อวันที่ 8 ตุลาคม พ.ศ. 2553 เขาเป็นผู้ได้รับรางวัลโนเบลสาขาสันติภาพประจำปี พ.ศ. 2553 "เนื่องจากการต่อสู้อันยาวนานและปราศจากความรุนแรงเพื่อสิทธิมนุษยชนขั้นพื้นฐานในประเทศจีน" หลิวถึงแก่กรรมด้วยโรคมะเร็งตับเมื่อวันที่ 13 กรกฎาคม พ.ศ. 2560 ที่โรงพยาบาลเฟิร์สท์แห่งมหาวิทยาลัยการแพทย์จีน ในเมืองเสิ่นหยาง มณฑลเหลียวหนิง ประเทศจีน</doc>
