<doc id="237333" url="https://th.wikipedia.org/wiki?curid=237333" title="ทู้ทซี่">ทู้ทซี่ ทู้ทซี่ (Tootsie) เป็นชื่อของภาพยนตร์แนวตลกเรื่องหนึ่งที่ออกฉายใน พ.ศ. 2525 (ค.ศ. 1982) โดย โคลัมเบีย พิคเจอร์ส (Columbia Pictures) โดยมีดาราดังในขณะนั้น คือ ดัสติน ฮอฟแมน เป็นตัวเอกของเรื่อง ทู้ทซี่ เป็นภาพยนตร์ที่เกี่ยวกับดาราชายที่ตกอับ ได้ปลอมตัวเป็นผู้หญิงคนใหม่ เข้าวงการใหม่อีกครั้ง และมีชื่อเสียงโด่งดังไปทั่วประเทศ ซึ่งเป็นแนวคิดที่แปลกใหม่ไม่ซ้ำใครในช่วงเวลานั้น ถึงแม้จะไม่ใช่ภาพยนตร์เรื่องแรกที่เกี่ยวกับการปลอมตัวเป็นเพศตรงข้าม แต่ทู้ทซี่ ก็เป็นเรื่องแรกที่เกี่ยวกับการปลอมตัวเป็นเพศตรงข้ามที่โด่งดังในประเทศไทย ประกอบกับเพลงประกอบภาพยนตร์ คือเพลง It Might Be You ซึ่งร้องโดย สตีเฟน บิชอป ซึ่งติดอันดับท็อปฮิตในสหรัฐอเมริกา ทำให้ภาพยนตร์เรื่องนี้ประสบความสำเร็จงดงาม ทู้ทซี่ ได้รับรางวัลออสการ์ 1 สาขา คือ นักแสดงสมทบหญิงยอดเยี่ยม (เจสซิกา แลงจ์) ภาพยนตร์เรื่องนี้ ทำรายได้เปิดตัวสัปดาห์แรก 5,440,470 ดอลลาร์สหรัฐ และทำรายได้รวมทั้งหมด 177.2 ล้านดอลลาร์สหรัฐ ซึ่งเทียบเท่า 390.6 ล้านดอลลาร์สหรัฐในปัจจุบัน เป็นภาพยนตร์ตลกที่ทำรายได้สูงที่สุดประจำปี พ.ศ. 2525เรื่องย่อ เรื่องย่อ. ไมเคิล ดอร์ซีย์:Michael Dorsey (รับบทโดย ดัสติน ฮอฟแมน:Dustin Hoffman) เป็นดาราที่อายุกำลังจะย่างเข้าสี่สิบ มีประสบการณ์สูง แต่เป็นคนช่างเลือกบท ทำให้ไม่มีผู้ผลิตละครโทรทัศน์จ้างเขาไปแสดง เขาจึงเริ่มไม่มีงานทำ และเริ่มกลายเป็นนักแสดงที่ตกอับและถังแตก เขาจึงตัดสินใจปลอมตัวเป็นผู้หญิง (มิใช่แปลงเพศ แต่แค่เปลี่ยนเครื่องแต่งกายให้ดูเหมือนสตรี) และใช้ชื่อในขณะเป็นสตรีว่า โดโรธี มิเชล:Dorothy Michaels โดโรธี ได้เทสต์เข้าวงการใหม่อีกครั้ง และมีชื่อเสียงไปทั่วสหรัฐอเมริกา แต่ก็ไม่ง่ายอย่างที่คิด เขาเผลอทำสิ่งที่ควรทำในขณะอยู่ในเพศตรงข้ามหลายครั้ง ทำให้คนใกล้ตัวเข้าใจผิดในตัวเขา จนในที่สุดเขาก็จำเป็นต้องเปิดเผยตัวจริงออกมานักแสดง</doc>
