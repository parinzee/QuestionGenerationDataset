<doc id="479782" url="https://th.wikipedia.org/wiki?curid=479782" title="ยู บู">ยู บู ยู บู (You Bo) เป็นนักเขียนชาวกัมพูชาและเป็นประธานสมาคมนักเขียนเขมร เกิดเมื่อ 6 เมษายน พ.ศ. 2485 ที่จังหวัดกันดาล สำเร็จการศึกษาระดับมัธยมศึกษาใน พ.ศ. 2505 และได้เป็นอาจารย์ใน พ.ศ. 2506 และเข้าเป็นสมาชิกสมาคมนักเขียนเขมร ในระหว่าง พ.ศ. 2510 – 2512 ได้เป็นนักเขียนในหนังสือพิมพ์สุภมิตรและราษฎรนิยม และเป็นผู้จัดการหนังสือพิมพ์เมื่อลาออกจากการเป็นอาจารย์ หลังสงครามกลางเมืองกัมพูชา บูได้มาทำงานกับอันแทคใน พ.ศ. 2536 และฟื้นฟูสมาคมนักเขียนเขมรขึ้นอีกครั้ง และได้เป็นประธานจนถึงปัจจุบัน ผลงานทางวรรณกรรมที่สำคัญของบู ได้แก่ ละครวิทยุเรื่อง เพลิงรักภักดี รวมกวีนิพนธ์เรื่อง มรรคาแห่งสุข (មារជាសុខ) และแปลวรรณกรรมภาษาเวียดนามเป็นภาษาเขมรสองเรื่องคือ ผู้ยืนยามอยู่ทางแยกและปากทางที่แคบ</doc>
