<doc id="403164" url="https://th.wikipedia.org/wiki?curid=403164" title="เจ้าชายคริสเตียนแห่งเดนมาร์ก">เจ้าชายคริสเตียนแห่งเดนมาร์ก เจ้าชายคริสเตียน วัลเดมาร์ เฮนรี จอห์นแห่งเดนมาร์ก, เคานต์แห่งมงเปอซา (15 ตุลาคม พ.ศ. 2548) เป็นพระโอรสพระองค์แรกในเจ้าชายเฟรเดอริก มกุฎราชกุมารแห่งเดนมาร์ก กับเจ้าหญิงแมรี มกุฎราชกุมารีแห่งเดนมาร์ก พระราชนัดดาในสมเด็จพระราชินีนาถมาร์เกรเธอที่ 2 แห่งเดนมาร์ก และพระราชภาคิไนยในสมเด็จพระราชินีอันเนอ-มารีแห่งกรีซ พระองค์ทรงอยู่ในลำดับที่สองในการสืบราชบัลลังก์เดนมาร์กต่อจากพระบิดาคือมกุฎราชกุมารเฟรเดอริกพระประวัติ พระประวัติ. เจ้าชายคริสเตียน ประสูติเมื่อวันที่ 15 ตุลาคม พ.ศ. 2548 ณ โรงพยาบาลมหาวิทยาลัยโคเปนเฮเกน โคเปนเฮเกน ประเทศเดนมาร์ก เป็นพระบุตรองค์แรกและพระโอรสพระองค์แรกในเจ้าชายเฟรเดอริก มกุฎราชกุมารแห่งเดนมาร์ก กับเจ้าหญิงแมรี มกุฎราชกุมารีแห่งเดนมาร์ก เมื่อแรกประสูติทรงมีน้ำหนัก 3.5 กิโลกรัม (7.7 ปอนด์) มีความยาวของพระวรกาย 51 เซนติเมตร (20 นิ้ว) และในช่วงเที่ยงของวันนั้นก็ได้มีการยิงสลุตสดุดีที่ฐานทัพเรือโคเปนเฮเกน และปราสาทครอนบอร์กที่ซีแลนด์เหนือ พระองค์มีพระอนุชาคือเจ้าชายวินเซนต์ และพระขนิษฐาอีกสองพระองค์คือเจ้าหญิงอิซาเบลลา และเจ้าหญิงโจเซฟิน ซึ่งเจ้าชายวินเซนต์และเจ้าหญิงโจเซฟินเป็นฝาแฝดกัน เจ้าชายคริสเตียนทรงเข้ารับบัพติศมาเมื่อวันที่ 21 มกราคม พ.ศ. 2549 ณ โบสถ์น้อยภายในพระราชวังคริสเตียนบอร์ก โดยมีบิชอปอีริก นอร์มัน สเวนด์เซน เป็นผู้ดำเนินพิธีการ ทรงได้รับพระนาม คริสเตียน วัลเดมาร์ เฮนรี จอห์น ทรงมีพ่อทูนหัวและแม่ทูนหัว ได้แก่ มกุฎราชกุมารโฮกุนแห่งนอร์เวย์, มกุฎราชกุมารีเมตเต-มาริตแห่งนอร์เวย์, มกุฎราชกุมารีวิกตอเรียแห่งสวีเดน, เจ้าชายโจอาคิมแห่งเดนมาร์ก, เจ้าชายเปาโลส มกุฎราชกุมารแห่งกรีซ, เจน สตีเฟน (พระมาตุจฉา) และสหายอีกสองคนของพระมาตุจฉาคือ เจปป์ แฮนเวิร์ก และแฮมิส แคมป์เบล วันที่ 11 กันยายน พ.ศ. 2549 สติก เมิลเลอร์ รัฐมนตรีว่าการกระทรวงการต่างประเทศของเดนมาร์ก ได้ลงนามและลงลายมือชื่อลงในเอกสารอย่างเป็นทางการในการเพิ่มพระนามของเจ้าชายคริสเตียน เป็นรัชทายาทในการสืบราชบัลลังก์ ซึ่งรวมไปถึงข้อมูลปลีกย่อยต่างๆ ได้ถูกบันทึกตามกฎมนเทียรบาล ปี พ.ศ. 2342การศึกษา การศึกษา. วันที่ 27 มีนาคม พ.ศ. 2550 เจ้าชายคริสเตียน ทรงเริ่มเข้าศึกษาในโรงเรียนอนุบาลบ้านเด็กควีนลูอิส ซึ่งอยู่ห่างออกไป 35 กิโลเมตรทางเหนือของโคเปนเฮเกน ในวังเฟรเดินสบอร์กที่ครอบครัวของมกุฎราชกุมารพำนักอยู่ พระองค์เสด็จฯ พร้อมกับพระชนกและพระชนนี ซึ่งมกุฎราชกุมารีทรงเห็นว่าจะช่วยในการขัดเกลาทางด้านสังคมช่วงระยะเวลาก่อนศึกษาต่อในระดับประถมศึกษา เมื่อวันที่ 27 เมษายน พ.ศ. 2554 ได้มีการประกาศว่า พระองค์จะเข้าศึกษาในโรงเรียนทราเนอโอเวอร์โกร์ (Trane Overgaard) ในเขตเจนทอฟต์ (Gentofte) และพระองค์จะเริ่มต้นเข้าศึกษาในระดับประถมศึกษาในวันที่ 12 สิงหาคม พ.ศ. 2554 ถือเป็นพระบรมวงศานุวงศ์พระองค์แรกในเดนมาร์กที่เข้ารับการศึกษาในโรงเรียนอนุบาล และเป็นพระองค์แรกที่เข้าศึกษาในโรงเรียนรัฐบาลสามัญเช่นชาวเดนมาร์กทั่วไปพระกรณียกิจ พระกรณียกิจ. เจ้าชายคริสเตียนได้ประกอบพระกรณียกิจครั้งแรก ร่วมกับเจ้าชายเฮนริก พระราชสวามีฯ พระอัยกา ในการเปิดบ้านช้างแห่งใหม่ขึ้นในสวนสัตว์โคเปนเฮเกน ซึ่งได้ให้การอุปถัมภ์สวนสัตว์ และวางศิลาฤกษ์ในเดือนตุลาคม พ.ศ. 2549 เจ้าชายคริสเตียนได้กดปุ่มเพื่อเริ่มพิธีเปิดบ้านช้างดังกล่าว ซึ่งช้างในสวนสัตว์แห่งนี้เป็นช้างที่พระบาทสมเด็จพระเจ้าอยู่หัวภูมิพลอดุลยเดช และสมเด็จพระนางเจ้าสิริกิติ์ พระบรมราชินีนาถ พระราชทานให้เป็นของขวัญแก่สมเด็จพระราชินีนาถมาร์เกรเทอที่ 2 และพระราชสวามี เมื่อครั้งการเสด็จเยือนประเทศไทยครั้งล่าสุด และบ้านช้างดังกล่าวเป็นผลงานการออกแบบของนอร์มัน ฟอสเตอร์ วันที่ 19 มิถุนายน พ.ศ. 2553 พระองค์ได้ทำหน้าที่ในงานอภิเษกสมรสของมกุฎราชกุมารีวิกตอเรียแห่งสวีเดน กับดาเนียล เวสต์ลิง วันที่ 17 พฤศจิกายน พ.ศ. 2553 พระองค์พร้อมด้วยพระชนนี และเจ้าชายเฮนริก พระอัยกา ได้เสด็จฯ เปิดตัวภาพเขียนของเจ้าชายอุลริก ที่ปราสาทโรเซินบอร์กพระอิสริยยศพระอิสริยยศ. - ฮิสรอยัลไฮนิส เจ้าชายคริสเตียนแห่งเดนมาร์ก (15 ตุลาคม พ.ศ. 2548 - 29 เมษายน พ.ศ. 2551) - ฮิสรอยัลไฮนิส เจ้าชายคริสเตียนแห่งเดนมาร์ก, เคานต์แห่งมงเปอซา (29 เมษายน พ.ศ. 2551 - ปัจจุบัน)พงศาวลี</doc>
