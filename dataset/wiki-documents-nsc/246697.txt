<doc id="246697" url="https://th.wikipedia.org/wiki?curid=246697" title="เกริกวิทยาลัย">เกริกวิทยาลัย เกริกวิทยาลัย (Krirk Institution ) เป็นวิทยาลัยในประเทศไทย ตั้งอยู่ที่ อำเภอบางพลี จังหวัดสมุทรปราการประวัติ ประวัติ. เกริกวิทยาลัยเป็นโรงเรียนอาชีวะศึกษาเอกชน ตั้งอยู่ที่ 18/9 ทางเข้าสนามบินสุวรรณภูมิ ถนนบางนา-ตราด กม.15 อำเภอบางพลี จังหวัดสมุทรปาการ ซึ่งก่อตั้งโดย ดร.เกริก มังคละพฤกษ์ตั้งแต่ปีพ.ศ.2495 ทางด้านพาณิชยกรรมเปิดสอนในระดับประกาศนียบัตรวิชาชีพ (ปวช) และประกาศนียบัตรวิชาชีพขั้นสูง (ปวส) โดยใช้หลักสูตรของกระทรวงศึกษาธิการ เปิดสอนทั้งภาคปกติ ภาคค่ำและภาคพิเศษ โรงเรียนเกริกวิทยาลัยถือกำเนิดขึ้นมาจากโรงเรียนสอนภาษาอังกฤษของอาจารย์เกริก มังคละพฤกษ์ เมื่อปีพ.ศ. 2495 ที่อาคาร ก. ถนนราชดำเนิน กรุงเทพมหานคร โดยได้ใช้ชื่อว่า "โรงเรียนอาจารย์เกริก" และต่อมาได้ทำการเปิดสอนในสาขาวิชาชีพ หลักสูตรประกาศนียบัตร ทางด้านบัญชีการตลาด และเลขานุการ ในการจัดตั้งโรงเรียนเกริกวิทยาลัยนั้น ดร.เกริก มังคละพฤกษ์มีเจตจำนงค์และเจตนาอันแรงกล้า ที่จะให้เป็นโรงเรียนประเภทอาชีวะศึกษา ในระดับประกาศนียบัตรวิชาชีพ (ปวช) ทางด้านพาณิชยกรรม ที่มีคุณภาพและมีชื่อเสียง โดยเฉพาะอย่างยิ่งด้านภาษาต่างประเทศ และวิชาชีพ โดยได้ทำการขยายการศึกษาถึงระดับประกาศนียบัตรวิชาชีพขั้นสูง (ปวส) สายบริหารธุรกิจ เพื่อให้การจัดการศึกษาครบวงจร ในปีพ.ศ. 2513 ดร.เกริก มังคละพฤกษ์ได้จัดตั้งวิทยาลัยเกริกขึ้น และนับว่าเป็นวิทยาลัยแห่งที่ 1ใน 5 แห่งแรกที่จัดตั้งขึ้นมาในสมัยนั้น เพื่อรองรับนักศึกษาที่มีศักยภาพเข้าศึกษาต่อในระดับอุดมศึกษา โดยปัจจุบันได้ยกให้เป็นมหาวิทยาลัยเกริก ตั้งอยู่ที่ 43/1111 ถนนรามอินทราเขตบางเขน กรุงเทพมหานครและนับเป็นอีกมหาวิทยาลัยหนึ่งที่มีชื่อเสียง และมีศักยภาพทางด้านการศึกษา มีบุคลากรที่มีคุณภาพตลอดจนมีหลักสูตรที่สามารถรองรับความต้องการที่ตรงตามมาตรฐานอีกด้วย ในปัจจุบัน โรงเรียนเกริกวิทยาลัย ได้ทำการย้ายสถานที่ใหม่โดยตั้งอยู่ที่ 18/9 ทางเข้าสนามบินสุวรรณภูมิ ถนนบางนา-ตราด กม.15 อ. บางพลี จ.สมุทรปราการสัญลักษณ์ สัญลักษณ์. ประกอบไปด้วย- ธรรมจักรหมายถึง วงล้อแห่งความรู้ที่ไม่หยุดอยู่กับที่ - คบเพลิง หมายถึง แสงสว่างแห่งปัญญาส่องสว่างไปสู่ความรุ่งโรจน์ - ต้นไม้ หมายถึง สถานที่อันร่มเย็น เปรียบได้ดั่งการเอื่อเฟื้อความอบอุ่นแก่ศิษย์ทุกคน - สีประจำโรงเรียน สีเขียว-ขาวเกียรติประวัติโรงเรียนเกียรติประวัติโรงเรียน. - ดร.สุวรรณี มังคละพฤกษ์ รับพระราชทานรางวัลโรงเรียนพระราชทาน จาก สมเด็จพระเทพรัตนราชสุดาฯสยามบรมราชกุมารี เมื่อปีพ.ศ. 2538 - ปีพ.ศ. 2537 ดร.สุวรรณี มังคละพฤกษ์ได้รับการยกย่องให้เป็นแม่ดีเด่น จากสภาสังคมสงเคราะห์แห่งประเทศไทย - ปีพ.ศ. 2538 ดร.สุวรรณี มังคละพฤกษ์ได้รับปริญญดุษฎีบัณฑิตกิตติมศักดิ์ สาขาการบริหารทั่วไป มหาวิทยาลัยเกริก - ปีพ.ศ. 2543 ดร.เบญจา มังคละพฤกษ์รับรางวัล "โรงเรียนรางวัลพระราชทาน" จาก สมเด็จพระเทพรัตนราชสุดาฯสยามบรมราชกุมารี - ปีพ.ศ. 2544 ได้รับรองมาตรฐานการศึกษา จากสำนักงานคณะกรรมการการศึกษาเอกชน - ปีพ.ศ. 2551 ได้รับรองมาตรฐานการศึกษา จากสำนักรับรองมาตรฐาน (องค์การมหาชน) ด้านการอาชีวะศึกษาหลักสูตรที่เปิดสอน ระดับ ปวช และ ปวสหลักสูตรที่เปิดสอนในระดับปริญญาโท</doc>
