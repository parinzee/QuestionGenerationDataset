<doc id="40590" url="https://th.wikipedia.org/wiki?curid=40590" title="ยามาดะ ครอบครัวนี้ไม่ธรรมดา">ยามาดะ ครอบครัวนี้ไม่ธรรมดา ยามาดะ ครอบครัวนี้ไม่ธรรมดา () หรือในชื่อภาษาอังกฤษว่า "My Neighbors the Yamadas" เป็นภาพยนตร์อะนิเมะที่กำกับโดย อิซาโอะ ทาคาฮาตะ เข้าฉายที่ญี่ปุ่นเมื่อ 17 กรกฎาคม พ.ศ. 2542 ภาพยนตร์คอมิดี้เกี่ยวกับครอบครัวที่นำเสนอออกมาในลักษณะหนังสือการ์ตูนลายเส้น ซึ่งแตกต่างจากภาพยนตร์เรื่องอื่นจากสตูดิโอจิบลิเรื่องอื่นๆ อย่างสิ้นเชิง แม้ว่าจะได้รับเสียงวิจารณ์ที่ค่อนข้างดี แต่เรื่องนี้กลับไม่สามารถเก็บรายได้ที่ดีบนตารางบ็อกซ์ออฟฟิศ และได้รับการจัดจำหน่ายในรูปแบบดีวีดีในอเมริกาในเดือน สิงหาคม พ.ศ. 2548 อำนวยการสร้างโดย โทชิโอะ ซูซึกิ (สตูดิโอจิบลิ) เรื่องราวกล่าวถึงหลากชีวิตของครอบครัวญี่ปุ่น ชีวิตที่ยุ่งเหยิงของพวกเขา เป็นภาพยนตร์ที่สนุกสนานและเล่าเรื่องถึงความบริสุทธิ์เช่นเดียวกับผลงานเรื่องอื่นของ อิซาโอะ ทาคาฮาตะ เดิม "ยามาดะ ครอบครัวนี้ไม่ธรรมดา" ใช้ชื่อเรื่องว่า "โทนาริ โนะ ยามาดะคุง" () ซึ่งเป็นการ์ตูนสี่ช่อง เขียนโดย ฮิซาอิจิ อิชิอิ เริ่มลงตีพิมพ์ในหนังสือพิมพ์อาซาฮี ตั้งแต่ปี พ.ศ. 2534 แต่หลังจากนั้นในปี พ.ศ. 2540 ได้มีการเปลี่ยนตัวเอกของเรื่องใหม่ เป็นน้องสาวที่ชื่อโนโนโกะแทน เนื่องจากโนโนโกะเป็นตัวละครที่ได้รับความนิยมมากกว่าตัวเอกหลายเท่า ด้วยเหตุนี้ "โทนาริ โนะ ยามาดะคุง" จึงถูกเปลี่ยนชื่อเรื่องเป็น โนโนจัง () ต่อมาได้มีการสร้างเป็นอะนิเมะโดยโตเอ แอนิเมชัน ออกอากาศในช่วงปี พ.ศ. 2544 - 2545 ทางสถานีทีวีอาซาฮี มีความยาวทั้งสิ้น 61 ตอน ในประเทศไทย โนโนจังเคยออกอากาศทางยูบีซีสปาร์ค ช่อง 28 ของสถานีเคเบิลโทรทัศน์ยูบีซี เมื่อปี พ.ศ. 2548 ปัจจุบันได้ออกอากาศจบชุดไปแล้วตัวละครตัวละคร. - ยามาดะ ทากาชิ และ มัทซึโกะ - พ่อและแม่ - ยามาโนะ ชิเงะ - แม่ของมัทซึโกะ - ยามาดะ โนโบรุ - ลูกชาย (อดีตตัวเอกของเรื่อง) - ยามาดะ โนโนโกะ - ลูกสาว (ตัวเอกของเรื่อง) - โปจิ - สุนัขสัตว์เลี้ยงของครอบครัว</doc>
