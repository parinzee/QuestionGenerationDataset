<doc id="299268" url="https://th.wikipedia.org/wiki?curid=299268" title="มิลลา โยโววิช">มิลลา โยโววิช มิลลา โยโววิช (; เกิด 17 ธันวาคม ค.ศ. 1975) เป็นนักแสดง นางแบบ นักดนตรี และนักออกแบบแฟชั่นชาวอเมริกัน เกิดในเคียฟ ในอาชีพการทำงานของเธอ เธอมีผลงานแสดงในภาพยนตร์แนวนวนิยายวิทยาศาสตร์และแอ็กชันหลายเรื่อง ในทางดนตรีช่องวีเอชวัน เรียกเธอว่า "ราชินีผู้ครองความเจ๋ง" โยโววิช เริ่มอาชีพนางแบบเมื่ออายุ 11 ปี เมื่อริชาร์ด เอเวดอนเลือกให้เธอเป็น 1 ในโฆษณาของเรฟลอน ใน "ผู้หญิงที่ไม่น่าลืมเลือนที่สุดในโลก" เธอยังทำงานในโฆษณาที่เป็นที่สร้างชื่ออื่นอย่าง เครื่องสำอางค์โลรีอัล, บานานารีพับบลิก, คริสเตียนดิออร์, ดอนนาคาแรน และเวอร์ซาเช ในปี 1988 เธอเริ่มงานแสดงอาชีพครั้งแรกในภาพยนตร์โทรทัศน์เรื่อง The Night Train to Kathmandu และถัดมาปีเดียวกันเธอแสดงภาพยนตร์เรื่องแรกคือเรื่อง Two Moon Junction หลังจากนั้นก็ปรากฏตัวเล็กน้อยในโทรทัศน์อย่างเช่น "Fair Exchange" (1989) และรับบทเป็นสาวฝรั่งเศส (ตอนเธออายุ 14 ปีในเวลานั้น) ใน Married with Children เธอเริ่มมีชื่อเสียงมากขึ้นจากการแสดงภาพยนตร์รักเรื่อง Return to the Blue Lagoon (1991) ภาคต่อของภาพยนตร์ The Blue Lagoon เธอแสดงในภาพยนตร์เรื่อง Dazed and Confused ในปี 1993 แสดงร่วมกับเบน แอฟเฟล็ก และแมทธิว แม็คคอนาเฮย์ โยโววิชยังแสดงร่วมกับบรูซ วิลลิสในภาพยนตร์แนววิทยาศาสตร์เรื่อง The Fifth Element (1997) และต่อมารับบทใน (1999) ในปี 2002 เธอแสดงในภาพยนตร์ดัดแปลงจากวิดีโอเกมเรื่อง Resident Evil ที่ต่อมามีภาคต่ออีก 3 ภาคคือ (2004), (2007), (2010) และ (2012) นอกจากการเป็นนางแบบและนักแสดง โยโววิชออกผลงานอัลบั้มที่ได้รับเสียงวิจารณ์ที่ดี ชุด The Divine Comedy ในปี 1994 เธอยังคงออกเดโม่ของเพลงหลายเพลงในเว็บไซต์อย่างเป็นทางการและทำเพลงประกอบภาพยนตร์หลายเพลง โยโววิชยังไม่ได้ออกผลงานอัลบั้มถัดมา ในปี 2003 เธอและนางแบบที่ชื่อคาร์เมน ฮอว์ก ออกไลน์เสื้อผ้าที่ชื่อ โยโววิช-ฮอว์ก ที่หยุดดำเนินงานในต้นปี 2008 ในฤดูกาลที่ 3 ของการทำไลน์เสื้อผ้านี้ก่อนเลิกไป มีวางขายในเฟรด ซีกอลในลอสแอนเจลิส, ในฮาร์วีย์ นิโคลส์ และมากกว่า 50 ร้านค้าทั่วโลก โยโควิชยังมีบริษัทผลิตงานของเธอที่ชื่อ ครีเอเจอร์เอนเตอร์เทนเมนต์</doc>
