<doc id="293533" url="https://th.wikipedia.org/wiki?curid=293533" title="Family Outing ครอบครัวตัวเก่ง">Family Outing ครอบครัวตัวเก่งFamily Outing Season 1 (ครอบครัวตัวเก่ง ฤดูกาลที่ 1) Family Outing Season 1 (ครอบครัวตัวเก่ง ฤดูกาลที่ 1). Family Outing ครอบครัวตัวเก่ง (, ) เป็นรายการวาไรตี้ของประเทศเกาหลีใต้โดยเป็นการอาศัยอยู่ร่วมกันของแฟมิลี่ซึ่งประกอบไปด้วย พิธีกร ดารา และนักร้องชื่อดัง เป็นรายการในช่วงเวลา Good Sunday (เป็นช่วงเวลาเดียวกับที่เคยเป็นของรายการ เอกซ์แมน ปริศนาเขาคือใคร) ของสถานีโทรทัศน์เอสบีเอส ที่ออกอากาศทุกวันอาทิตย์เวลา 17.30 - 19.00 น. (ตามเวลาประเทศเกาหลีใต้) โดยรายการในแต่ละตอนนั้นจะให้เหล่าสมาชิกแฟมิลี่ออกไปใช้ชีวิตในแถบชนบทของเกาหลีใต้ โดยทำหน้าที่และภารกิจตามที่เจ้าของบ้านได้สั่งการเอาไว้ทั้งหมด (โดยเจ้าของบ้านที่แท้จริงจะได้ออกไปพักผ่อนตากอากาศแบบไม่รู้ลืม) และมีการแข่งขันสนุกสนานมากมาย รวมทั้งมีแขกรับเชิญพิเศษมาร่วมไปกับสมาชิกแฟมิลี่เสมอ ๆ รายการ Family Outing ออกอากาศที่ประเทศเกาหลีใต้ครั้งแรกเมื่อวันที่ 15 มิถุนายน ค.ศ. 2008 จนถึงปัจจุบัน ส่วนในประเทศไทยออกอากาศทางสถานีโทรทัศน์เคเบิล ทรูวิชั่นส์ ช่อง ทรูเอกซ์ไซต์ (ระบบอนาล็อกช่องที่ 18, ระบบดิจิทัลช่องที่ 62) ทุกวันอาทิตย์ เวลา 20.00 น. (ตามเวลาในประเทศไทย) ออกอากาศครั้งแรกเมื่อวันที่ 10 พฤษภาคม ค.ศ. 2009 โดยใช้ชื่อไทยว่า ครอบครัวตัวเก่ง หลังจากที่พิธีกรของรายการอย่าง ยูเจซอก ประกาศถอนตัวออกจากเป็นหนึ่งในสมาชิกของรายการ รวมทั้งสัญญาระหว่างผู้สร้างรายการและสถานีโทรทัศน์กำลังจะสิ้นสุดลง ทำให้ต้องดำเนินมาถึงจุดสุดท้ายของรายการ ตัวแทนจากช่องเอสบีเอส ออกมาประกาศยุติการถ่ายทำรายการ Family Outing ฤดูกาลที่ 1 อย่างเป็นทางการ หลังจากที่สร้างความสนุกสนานและเสียงหัวเราะ รวมทั้งมีเรตติ้งที่ดีเสมอมา โดยจะมีกำหนดออกอากาศจนถึงเดือนมกราคม ค.ศ. 2010 นี้ ซึ่งรวมทั้งหมดแล้วครอบครัวตัวเก่งฤดูกาลที่ 1 ได้ออกอากาศไปทั้งสิ้น 41 ตอน หรือ 82 วันออกอากาศ (ไม่รวมตอนอำลาเฉพาะกิจต่างๆ)สมาชิกของแฟมิลี่ สมาชิกของแฟมิลี่. ในทุกสัปดาห์จะมีศิลปินดารานักร้องเข้าร่วมเป็นหนึ่งในสมาชิกใหม่ของแฟมิลี่เป็นประจำทุกสัปดาห์ เขาหรือเธอจะต้องร่วมทำภารกิจและใช้ชีวิตอยู่ร่วมกันกับสมาชิกแฟมิลี่ตลอดทั้งรายการ ในเดือนพฤษภาคม ค.ศ. 2009 ทางช่องเอสบีเอส แถลงการณ์ว่า สมาชิกของแฟมิลี่ ปาร์คเยจิน และ ลีชอนฮี ได้ขอถอนตัวออกไปเนื่องจากครบวาระสัญญา 1 ปีและพวกเขามีตารางงานที่แน่น ทำให้ขอถอนตัวออกไปจากรายการในที่สุด รายการตอนที่ 52 - 53 จึงเป็นตอนพิเศษเลี้ยงส่งและอำลาพวกเขาเป็นครั้งสุดท้ายในฐานะสมาชิกของแฟมิลี่ ในเดือนสิงหาคม ค.ศ. 2009 คังแดซอง หนึ่งในสมาชิกของแฟมิลี่ประสบอุบัติเหตุระหว่างการเดินทางกลับหลังจากการถ่ายทำเสร็จในตอนที่ 62 - 63 (คิมฮยอนจุงเป็นสมาชิกรับเชิญ) ทำให้เขาได้รับบาดเจ็บสาหัสและต้องได้รับการเก็บรักษาตัวหลังจากการผ่าตัดเป็นเวลา 4 สัปดาห์ ทำให้เขาต้องงดการถ่ายทำรายการไปชั่วคราว โดยคังแดซองได้รักษาตัวหายเป็นปกติและกลับมาถ่ายทำรายการได้ในตอนที่ 68 - 69 (ฮาจีวอนเป็นสมาชิกรับเชิญ) ในเดือนพฤศจิกายน ค.ศ. 2009 พิธีกรของรายการอย่าง ยูเจซอก ประกาศถอนตัวจากการเป็นพิธีกรของรายการ หลังจากครบวาระตามสัญญาที่ทำเอาไว้ และไม่ได้มีการเซ็นสัญญาต่ออีกใดใด ส่วนอีกเหตุผลคือเขาต้องการให้เวลากับชีวิตครอบครัวเนื่องจากภรรยาสาวของเขากำลังตั้งครรภ์ได้ 5เดือนอยู่ในขณะนั้น โดยได้บันทึกเทปรายการครั้งสุดท้ายในเดือนมกราคม ค.ศ. 2010 พร้อมกันนั้นนางเอกสาว ปาร์คชียอน ก็ประกาศถอนตัวจากการเป็นหนึ่งในสมาชิกของรายการตามกัน เนื่องจากเหตุผลทางด้านสุขภาพของเธอ โดยรายการตอนสุดท้ายของเธอคือตอนที่ 73 (ปาร์ค ซานดารา เป็นสมาชิกรับเชิญ) ในเดือนกุมภาพันธ์ ค.ศ. 2010 สมาชิกของแฟมิลี่ฤดูกาลที่ 1 ได้หมดหน้าที่ได้ร่วมทำกิจรรมส่งท้ายกันในตอนที่ 83 และ 84 รวมทั้ง แฟมิลี่ อวอร์ดส ในตอนที่ 85 ด้วย และหลังจากนั้นสมาชิกของแฟมิลี่ฤดูกาลที่ 2 ก็เข้ามารับหน้าที่ต่อนับตั้งแต่ตอนที่ 86 เป็นต้นไป โดยรูปแบบรายการและกิจกรรมจะแตกต่างออกไปจากเดิมอย่างสิ้นเชิง ซึ่งตอนที่ 86 ได้เริ่มออกอากาศวันที่ 21 กุมภาพันธ์ ค.ศ. 2010สมาชิกฤดูกาลที่ 1สมาชิกฤดูกาลที่ 1. - ยู แจซอก (พิธีกร) (ตั้งแต่ตอนที่ 1 - 85) - (นักร้อง, นักแต่งเพลง) (ตั้งแต่ตอนที่ 1 - 85) - (นักแสดง) (ตั้งแต่ตอนที่ 1 - 85) - ลี ฮโยริ (นักร้อง) (ตั้งแต่ตอนที่ 1 - 85) - (นักร้องวงบิ๊กแบง) (ตั้งแต่ตอนที่ 1 - 85) - คิม จองกุ๊ก (นักร้อง) (ตั้งแต่ตอนที่ 19 - 85) - (นักแสดง) (ตั้งแต่ตอนที่ 54 - 85) - ปาร์ค ซียอน (นักแสดง, นางงาม) (ตั้งแต่ตอนที่ 54 - 73 / 83 - 85) - (นักแสดง) (ตั้งแต่ตอนที่ 1 - 53 / 83 - 85) - (นักแสดง) (ตั้งแต่ตอนที่ 1 - 53 / 83 - 85)Family Outing Season 2 (ครอบครัวตัวเก่ง ฤดูกาลที่ 2) Family Outing Season 2 (ครอบครัวตัวเก่ง ฤดูกาลที่ 2). Family Outing 2 ครอบครัวตัวเก่ง 2 (, ) เป็นรายการวาไรตี้ฤดูกาลที่ 2 ต่อจาก ครอบครัวตัวเก่งฤดูกาลที่ 1 โดยมีการปรับเปลี่ยนรูปแบบรายการและสมาชิกแฟมิลี่ซึ่งประกอบไปด้วย พิธีกร ดารา และนักร้องชื่อดังทั้งหมด โดยเริ่มออกอากาศที่ประเทศเกาหลีใต้ครั้งแรกเมื่อวันที่ 21 กุมภาพันธ์ ค.ศ. 2010 โดยในฤดูกาลใหม่นี้ รูปแบบของรายการได้เปลี่ยนแปลงไปอย่างสิ้นเชิง แต่ยังเป็นการนำเอาศิลปิน นักแสดง นักร้อง หรือบุคคลจากวงการบันเทิงชั้นนำ มาอาศัยอยู่ร่วมกันภายใต้ชายคาเดียวกันเช่นเดิม แต่ในฤดูกาลใหม่นี้จะไม่มีพิธีกรหลักที่เป็นผู้นำทุกอย่าง จะให้สมาชิกแฟมิลี่คัดเลือก ผู้นำครอบครัว (Family Leader) กันเป็นประจำทุกสัปดาห์ (หมายถึงทุกตอน) โดยผู้นำครอบครัวจะมีสิทธิ์ออกคำสั่งเหนือจากสมาชิกทั่วไป ทั้งทำงานหนัก ทำอาหาร หรือทำงานบ้าน หลังจากที่รายการได้ออกอากาศไปร่วมระยะเวลา 3 เดือน ต้องประสบกับปัญหาความนิยมของรายการตกต่ำลงอย่างหนัก จึงทำให้รายการต้องปรับปรุงรูปแบบของรายการ โดยนำการเชื้อเชิญสมาชิกรับเชิญมาเช่นเดียวกับฤดูกาลที่ 1 แต่เพิ่มจำนวนมากขึ้น จากเดิมที่จะรับเชิญมาครั้งละ 1-2 คน แต่สำหรับในรูปแบบรายการใหม่นี้ จะเป็นการเชิญสมาชิกรับเชิญเป็นกลุ่มใหญ่ เช่น วงโซนยอชิแดทั้ง 9 คน หรือวงวันเดอร์เกิร์ล ทั้ง 5 คน เป็นต้น นอกจากนี้ยังเป็นการเชิญสมาชิกจากวงการบันเทิงที่ล้วนแต่ต่างสาขาอาชีพมารวมตัวกันเพื่อทำกิจกรรมกันมากขึ้นอีกด้วยสมาชิกของแฟมิลี่ สมาชิกของแฟมิลี่. ในเดือนกุมภาพันธ์ ค.ศ. 2010 สมาชิกของแฟมิลี่ฤดูกาลที่ 1 ได้หมดหน้าที่ได้ร่วมทำกิจรรมส่งท้ายกันในตอนที่ 83 และ 84 รวมทั้ง แฟมิลี่ อวอร์ดส ในตอนที่ 85 ด้วย และหลังจากนั้นสมาชิกของแฟมิลี่ฤดูกาลที่ 2 จะเข้ามารับหน้าที่ต่อในตอนที่ 86 เป็นต้นไป กับรูปแบบรายการและกิจกรรมที่แตกต่างออกไปจากเดิมอย่างสิ้นเชิง โดยในฤดูกาลที่ 2 เริ่มออกอากาศวันที่ 21 กุมภาพันธ์ ค.ศ. 2010 ในเดือนพฤษภาคม ค.ศ. 2010 ทางสถานีโทรทัศน์เอสบีเอสได้คัดเลือกสมาชิกแฟมิลี่คนที่ 8 ประจำฤดูกาลที่ 2 ได้ในที่สุด นั่นคือ คิม ฮีช็อล นักร้องวงซูเปอร์จูเนียร์ ซึ่งจะเริ่มมาร่วมสร้างสีสันให้กับรายการตั้งแต่ตอนที่ 12 เป็นต้นไป ซึ่งถือเป็นกลยุทธ์ล่าสุดที่ทางช่องเลือกใช้ทีนไอดอลมาเสริม เพื่อสร้างฐานคนดู หลังจากเรตติ้งของรายการตกต่ำอย่างต่อเนื่อง ตลอดการออกอากาศในช่วงแรก และหลังจากที่ทำทุกหนทางในการกอบกู้ความนิยมของรายการกลับคืนมา จนเกิดเป็นเสียงวิพากย์วิจารณ์อย่างมากมาย ในท้ายที่สุดทางสถานีโทรทัศน์เอสบีเอส ได้สั่งยกเลิกรายการอย่างทันควัน ในเดือนมิถุนายน ค.ศ. 2010 หลังจากความไม่ประสบความสำเร็จและได้รับเรตติ้งที่ตกต่ำอย่างต่อเนื่องมาตลอดระยะเวลา 5 เดือนนับตั้งแต่ฤดูกาลที่ 2 ได้ออกอากาศเป็นต้นมา จึงทำให้เส้นทางการเดินทางกับ ครอบครัวตัวเก่ง ต้องยุติลงอย่างบริบูรณ์ในฤดูกาลที่ 2 ทั้งนี้นอกจากทางสถานีจะสั่งปลดรายการออกจากผังแล้วนั้น ยังสั่งยกเลิกกิจกรรมการถ่ายทำต่างๆ ของรายการไปพร้อมกันนี้ด้วย ซึ่งทำให้ ครอบครัวตัวเก่ง ฤดูกาลที่ 2 จะสิ้นสุดลงในตอนที่ 17 (ซึ่งเดิมมีแผนจะถ่ายทำต่อเป็นตอนสุดท้าย) โดยไม่มีตอนพิเศษอำลาส่งท้ายรายการอย่างเป็นทางการแต่อย่างใด</doc>
