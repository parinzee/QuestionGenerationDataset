<doc id="674421" url="https://th.wikipedia.org/wiki?curid=674421" title="พึ่ง ศรีจันทร์">พึ่ง ศรีจันทร์ พึ่ง ศรีจันทร์ (14 พฤษภาคม พ.ศ. 2450 - 13 ตุลาคม พ.ศ. 2535) อดีตประธานสภาผู้แทนราษฎรไทย 1 สมัย อดีตรัฐมนตรี 2 สมัย และอดีตสมาชิกสภาผู้แทนราษฎรจังหวัดอุตรดิตถ์ 4 สมัยประวัติ ประวัติ. นายพึ่ง ศรีจันทร์ เกิดเมื่อวันที่ 14 พฤษภาคม พ.ศ. 2450 ที่เรือนแพในแม่น้ำยม ที่บ้านท่าทราย ตำบลกง อำเภอกงไกรลาศ จังหวัดสุโขทัยโดยไม่ทราบชื่อของบิดาและมารดา โดยนามสกุล "ศรีจันทร์" นั้นมาจากชื่อของปู่และย่ามาต่อกัน มารดาของนายพึ่งเสียชีวิตตั้งแต่นายพึ่งอายุได้แค่ 5 ขวบ และอีก 2 ปีต่อมาก็กำพร้าบิดา จึงมีตาและยายเป็นผู้เลี้ยงดู จบการศึกษาจากโรงเรียนประชาบาลที่บ้านท่าทราย จากนั้นจึงย้ายมาศึกษาต่อในวระดับชั้นมัธยมศึกษาที่จังหวัดพิษณุโลก สามารถสอบได้เป็นที่ 1 ของโรงเรียน จนกระทั่งจบการศึกษาในชั้นมัธยมศึกษาปีที่ 6 จึงเข้าศึกษาต่อที่โรงเรียนกฎหมายของกระทรวงยุติธรรม และเป็นหนึ่งในลูกศิษย์ของนายปรีดี พนมยงค์ จบเนติบัณฑิตไทยในปี พ.ศ. 2469 จากนั้นได้ประกอบอาชีพทนายความที่จังหวัดเชียงใหม่อยู่ระยะหนึ่ง จากนั้นจึงได้ย้ายมาอาศัยอยู่ที่จังหวัดอุตรดิตถ์และประกอบอาชีพเกษตรกรและค้าไม้สักไปด้วย ในช่วงสงครามโลกครั้งที่ 2 นายพึ่งได้เข้าร่วมเป็นสมาชิกขบวนการเสรีไทย รับผิดชอบภารกิจด้านจังหวัดพิษณุโลก, อุตรดิตถ์, สุโขทัย และตาก ปฏิบัติหน้าที่ได้เป็นอย่างดี จนได้รับฉายาว่า "นายพลผึ้ง"งานการเมือง งานการเมือง. นายพึ่ง ศรีจันทร์ ได้รับการเลือกให้เป็นสมาชิกสภาผู้แทนราษฎรครั้งแรกใน พ.ศ. 2480 และได้รับเลือกตั้งเรื่อยมา รวม 4 สมัย อีกทั้งยังได้รับเลือกเป็นประธานสภาผู้แทนราษฎร 1 สมัย และสมาชิกวุฒิสภา 1 สมัยสมาชิกสภาผู้แทนราษฎร สมาชิกสภาผู้แทนราษฎร. นายพึ่ง ศรีจันทร์ ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2480 จังหวัดอุตรดิตถ์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2481 จังหวัดอุตรดิตถ์ 3. การเลือกตั้งสมาชิกสภาผู้แทนราษฎรไทยเป็นการทั่วไป สิงหาคม พ.ศ. 2489 จังหวัดอุตรดิตถ์ 4. การเลือกตั้งสมาชิกสภาผู้แทนราษฎรไทยเป็นการทั่วไป กุมภาพันธ์ พ.ศ. 2500 จังหวัดอุตรดิตถ์ พรรคชาตินิยมประธานสภาผู้แทนราษฎร ประธานสภาผู้แทนราษฎร. นายพึ่ง ศรีจันทร์ ได้รับการเลือกตั้งเป็นประธานสภาผู้แทนราษฎรมาแล้ว 1 สมัย คือ1. ประธานสภาผู้แทนราษฎรไทย ชุดที่ 4 โดยหลังการรัฐประหารในวันที่ 8 พฤศจิกายน พ.ศ. 2490 นายพึ่งในฐานะประธานสภาได้ทำการเปิดประชุมสภาขึ้น ในวันที่ 12 พฤศจิกายน พ.ศ. 2490 เนื่องจากได้นัดหมายก่อนหน้านั้นแล้ว แต่การประชุมก็ไม่เกิดขึ้นเนื่องจากสมาชิกมาไม่ครบ และเป็นนายทหาร คือ พันโท กาจ กาจสงคราม ต้องมาเชิญตัวออกไปสมาชิกวุฒิสภา สมาชิกวุฒิสภา. นายพึ่ง ศรีจันทร์ ได้รับการเลือกตั้งเป็นสมาชิกวุฒิสภามาแล้ว 1 สมัย1. วุฒิสภาไทย ชุดที่ 1รัฐมนตรี รัฐมนตรี. นายพึ่ง ศรีจันทร์ ได้รับการแต่งตั้งเป็นรัฐมนตรีมาแล้ว 2 สมัย คือ1. รัฐมนตรี คณะรัฐมนตรีไทย คณะที่ 12 2. รัฐมนตรี คณะรัฐมนตรีไทย คณะที่ 13เสียชีวิต เสียชีวิต. นายพึ่ง ศรีจันทร์ เสียชีวิตเมื่อวันที่ 13 ตุลาคม พ.ศ. 2535 สิริอายุได้ 85 ปี</doc>
