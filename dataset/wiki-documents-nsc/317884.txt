<doc id="317884" url="https://th.wikipedia.org/wiki?curid=317884" title="ตำบลจิกเทิง">ตำบลจิกเทิง ตำบลจิกเทิง เป็นตำบลหนึ่งของอำเภอตาลสุม จังหวัดอุบลราชธานี ราษฎรได้อพยพมาจากอำเภอพิบูลมังสาหาร แล้วมาตั้งรกรากอยู่ที่บ้านจิกเทิง หมู่ที่ 1 สภาพตำบลเป็นพื้นที่ราบลุ่ม มีน้ำท่วมเกือบทุกปี เป็นพื้นที่กว้างขวาง พื้นที่นี้เขาเรียกกันว่าทุ่งมาหิว มีเนื้อที่ประมาณ 3,000 ไร่เศษ ตำบลจิกเทิงมีมาประมาณ 200 ปีมาแล้วอาณาเขตตำบลอาณาเขตตำบล. - ทิศเหนือ ติดต่อกับ ตำบลนาคาย และ ตำบลคำหว้า อำเภอตาลสุม - ทิศตะวันออก ติดต่อกับ ตำบลคำหว้า และ ตำบลตาลสุม อำเภอตาลสุม - ทิศใต้ ติดต่อกับ ตำบลตาลสุม อำเภอตาลสุม และ ตำบลดอนมดแดง อำเภอดอนมดแดง - ทิศตะวันตก ติดต่อ กับตำบลดอนมดแดง และ ตำบลเหล่าแดง อำเภอดอนมดแดงการแบ่งเขตการปกครอง การแบ่งเขตการปกครอง. ปัจจุบันมีการแบ่งการปกครองออกเป็น 9 หมู่บ้าน คือ- บ้านจิกเทิง หมู่ที่ 1 - บ้านจิกลุ่ม หมู่ที่ 2 - บ้านเชียงแก้ว หมู่ที่ 3 - บ้านเชียงแก้ว หมู่ที่ 4 - บ้านดอนโด่ หมู่ที่ 5 - บ้านดอนยุง หมู่ที่ 6 - บ้านค้อ หมู่ที่ 7 - บ้านดอนแป้นลม หมู่ที่ 8 - บ้านสร้างคำ หมู่ที่ 9ประชากร ประชากร. จำนวนประชากรในเขตตำบล 5,231 คน และจำนวนหลังคาเรือน 1,225 หลังคาเรือนอาชีพ อาชีพ. อาชีพหลักของประชากรคือการทำนา ส่วนอาชีพเสริมคือการทำหัตถกรรมในครัวเรือน เช่น ทอเสื่อ ทำแจ่วบอง ทำข้าวหลาม ทำบั้งไฟการคมนาคม การคมนาคม. การเดินทางเข้าสู่ตำบลโดยรถยนต์และรถจักรยานยนต์ ระยะทาง 12 กิโลเมตร เป็นถนนลาดยาง</doc>
