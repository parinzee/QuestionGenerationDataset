<doc id="74346" url="https://th.wikipedia.org/wiki?curid=74346" title="ไอเอไอ คเฟอร์">ไอเอไอ คเฟอร์ ไอเอไอ คเฟอร์ (IAI Kfir) คเฟอร์เป็นเครื่องบินขับไล่แบบแรกที่สร้างในอิสราเอล โดยต้นแบบของคเฟอร์ คือ มิราจ 5 ของฝรั่งเศส เมื่อในปี ค.ศ. 1969 ฝรั่งเศสงดขายเครื่องบินมิราจให้กับอิสราเอล ทำให้เกิดโครงการคเฟอร์ซึ่งเป็นงานแผนแบบเจ๊ตขับไล่และทิ้งระเบิดในระดับความเร็ว 2 มัคและเป็นความลับสุดยอดของอิสราเอล เครื่องต้นแบบคเฟอร์ก็สำเร็จในปี ค.ศ. 1972 ซึ่งตั้งชื่อว่าเนเชอร์ เนเชอร์ได้ทำการบินทดสอบและแก้ไขดัดแปลงหลายส่วนโดยเฉพาะส่วนท้ายที่สันดาปท้ายร้อนจัดจนละลาย และเมื่อทดสอบปรับปรุงใหม่เสร็จ เนเชอร์ก็เปลี่ยนชื่อเป็น บาราค การผลิตบาราคเริ่มในปี ค.ศ. 1972 และประสบความสำเร็จอย่างสูงในการต่อสู้กับเครื่องบินมิกของอาหรับ และนับจากนั้นบาราคจึงได้เปลี่ยนชื่อเป็นคเฟอร์ในปัจจุบัน คเฟอร์ได้รับการเปิดเผยต่อสาธารณชนอย่างเป็นทางการในวันที่ 14 เมษายน ปี ค.ศ. 1975 และในวันที่ 20 กันยายน ปี ค.ศ. 1976 บริษัท ไอเอไอก็ได้เปิดตัวรุ่นใหม่ชื่อว่า คเฟอร์ ซี 2 คเฟอร์ ซี 2 มีลักษณะแตกต่างจากรุ่นแรกคือ ติดตั้งคานาร์คหรือปีกเล็กๆด้านหน้า เหนือช่องรับอากาศประเทศผู้ใช้งานปัจจุบันอดีตรายละเอียด คเฟอร์ ซี 2รายละเอียด คเฟอร์ ซี 2. - ผู้สร้าง :บริษัทไอเอไอ(IAI-Isarael Aircraf Industries) ประเทศอิสราเอล - ประเภท:เจ๊ตขับไล่สกัดกั้นและโจมตีหน่วยกำลังภาคพื้น ที่นั่งเดียว - เครื่องยนต์: เทอร์โบเจ๊ต เจเนลรัล อีเล็กตริค เจ 79-ยีอี-17 ให้แรงขับสถิต 5,385 กิโลกรัม และ 8,120 กิโลกรัมเมื่อสันดาปท้าย 1 เครื่อง - กางปีก: 8.22 เมตร - ยาว: 15.55 เมตร - สูง: 4.25 เมตร - พื้นที่ปีก: 34.8 ตารางเมตร - น้ำหนักเปล่า: 7,285 กิโลกรัม - น้ำหนักวิ่งขั้นสูงสุด: 14,600 กิโลกรัม - อัตราเร็วสูงสุด: 2.3 มัค ที่ระยะสูง 10,970 เมตร และ 1.12 มัค ที่ระยะสูง 305 เมตร - อัตราไต่สูงสุด: 14,000 เมตร - ระยะเวลาไต่สูงสุด: 11,000 เมตร ภายในเวลา 1 นาที 45 วินาที - ระยะทางวิ่งขึ้น: 700 เมตร เมื่อเครื่องหนัก 11,000 กิโลกรัม - ระยะทางร่อนลง: 450 เมตร เมื่อเครื่องหนัก 9,000 กิโลกรัม - เพดานบินสูงสุด: 18,000 เมตร - รัศมีทำการรบ: 520 กิโลเมตร เมื่อบินสกัดกั้น- 650 กิโลเมตร เมื่อบินโจมตีกำลังภาคพื้นดิน และบิน ต่ำ-ต่ำ-ต่ำ - 1,300 กิโลเมตร เมื่อบินโจมตีกำลังภาคพื้นดิน และบิน สูง-ต่ำ-สูง - อาวุธ:ปืนใหญ่อากาศ เดฟา สร้างในอิสราเอล ขนาด 30 มม. พร้อมกระสุนกระบอกละ 125 นัด ติดตั้งอยู่ภายในท่อรับอากาศเข้าเครื่องยนต์ ข้างละ 1กระบอก- ภารกิจสกัดกั้น - อาวุธปล่อยอากาศสู่อากาศ ราฟาเอล ชาเฟอร์ (Shafrir) ที่ใต้ปีก ข้างละ 2 นัด - ภารกิจโจมตีกำลังภาคพื้นดิน - อาวุธปล่อยอากาศสู่พื้น แบบ ไชรค์(Shrike) มาเวอริค(Maverick) หรือ โฮโบส(Hobos) ที่ใต้ลำตัว - ลูกระเบิดทำลาย ลูกระเบิดเจาะคอนกรีต หรือ ลูกระเบิดเนปาล์ม ที่ใต้ลำตัว 3 ตำบล และใต้ปีกอีกข้างละ 2 ตำบล - รวม:คิดเป็นน้ำหนักประมาณ 4,000 กิโลกรัม</doc>
