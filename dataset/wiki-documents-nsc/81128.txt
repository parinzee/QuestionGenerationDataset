<doc id="81128" url="https://th.wikipedia.org/wiki?curid=81128" title="จอมมฤตยู 007">จอมมฤตยู 007 จอมมฤตยู 007 () เป็นภาพยนตร์เรื่องที่ 3 ในภาพยนตร์ชุดบอนด์เดอะซีรีส์ที่ค่ายภาพยนตร์อีโอเอ็น (EON) สร้างขึ้น และเป็นครั้งที่ 3 ที่ฌอน คอนเนอรี่ แสดงเป็นเจมส์ บอนด์ ให้กับค่ายอีโอเอ็นนี้ กำกับโดย กาย ฮามิลตัน (Guy Hamilton) ออกฉายในพ.ศ. 2507 ทุนการสร้างรวมทั้งหมด 3,000,000 ดอลลาร์สหรัฐ เทียบเท่าเงิน 22,000,000 ดอลลาร์สหรัฐในพ.ศ. 2555 กวาดรายได้รวมทั้งหมด 124,900,000 ดอลลาร์สหรัฐ เทียบเท่าเงิน 936,000,000 ดอลลาร์สหรัฐในพ.ศ. 2555 เป็นภาพยนตร์เจมส์ บอนด์ ที่ขายดีเป็นอันดับที่ 2 จากภาพยนตร์เจมส์ บอนด์ อย่างเป็นทางการ 22 เรื่อง (ดูเพิ่ม)เรื่องย่อ เรื่องย่อ. เจมส์ บอนด์ (Sean Connery) จะต้องประมือกับศัตรูที่ชื่อ ออริก โกลด์ฟิงเกอร์ (Gert Frobe) ที่มีแผนจะปั่นราคาทองคำของตนให้สูงขึ้น โดยนำระเบิดรังสีไปถล่มที่ฟอร์ด น็อกซ์ แหล่งเก็บทองคำของอเมริกา บอนด์จึงต้องหยุดมัน พร้อมทั้งได้เจอกับ พุซซี่ กาลอร์ (Honor Blackman) สาวบอนด์ที่มีชื่อประหลาดที่สุดตัวละครหลักเกี่ยวกับภาพยนตร์เกี่ยวกับภาพยนตร์. - เป็นภาคที่นักวิจารณ์บางรายยกให้เป็นภาพยนตร์ชุดเจมส์ บอนด์ ที่ดีที่สุด (ส่วนใหญ่จะยกให้แก่ From Russia With Love หรือ เพชฌฆาต 007) - เป็นภาคที่โกโช อาโอยาม่า ผู้แต่งการ์ตูนญี่ปุ่นเรื่อง Detective Conan หรือ ยอดนักสืบจิ๋วโคนัน ชอบมากที่สุด โดยได้แนะนำผู้อ่านไว้ในหลังปกหน้าหนังสือการ์ตูน - ได้รับ 1 รางวัลออสการ์ ในสาขาลำดับเสียงยอดเยี่ยม - ออเนอร์ แบลคแมน เคยแสดงเป็นนักสืบสาวในซีรีส์ทางโทรทัศน์ที่ได้รับความนิยมทั่วโลกชื่อ เพื่อนใจสายลับ (ชุดแรกของ The Avengers หรือ ขวัญใจสายลับ) ที่ออกอากาศทางไทยทีวีช่อง 4 บางขุนพรหม ก่อนรับบทสาวของบอนด์ - เป็นหนึ่งในภาพยนตร์ที่พระบาทสมเด็จพระปรมินทรมหาภูมิพลอดุลยเดช เสด็จทอดพระเนตรถึงโรงภาพยนตร์ด้วย โดยเสด็จเมื่อปี พ.ศ. 2507 ณ โรงภาพยนตร์เมโทร</doc>
