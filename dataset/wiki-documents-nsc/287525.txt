<doc id="287525" url="https://th.wikipedia.org/wiki?curid=287525" title="อินเทอร์เซเทอรา">อินเทอร์เซเทอรา อินเทอร์เซเทอรา ( (“ในงานอื่น ๆ”)) เป็นสารตราพระสันตะปาปาที่ออกโดยสมเด็จพระสันตะปาปาอเล็กซานเดอร์ที่ 6 เมื่อวันที่ 4 พฤษภาคม ค.ศ. 1493 ที่มอบดินแดนทาง “ตะวันตกและใต้” ตั้งแต่ขั้วโลกเหนือถึงขั้วโลกใต้ที่เส้น 100 ลีกทางตะวันตกและใต้ของเกาะทั้งหมดของอาโซเรช หรือ หมู่เกาะเคพแวร์ดี ให้แก่สเปน (ราชบัลลังก์คาลตีล และ ราชบัลลังก์อารากอน) แต่เนื้อหาของสารตราก็ยังไม่ชัดแจ้งถึงวัตถุประสงค์ของพระสันตะปาปาว่าจะประทาน “อุทิศ” อธิปไตยแก่สเปน หรือ จะทรงมอบให้เป็นรัฐของสเปน (feudal infeodation) หรือจะทรงมอบอำนาจในการปกครอง (investiture) สารตราฉบับนี้จึงได้รับการตีความหมายกันไปต่างๆ ที่บางท่านก็เห็นว่าเป็นเพียงการมอบอำนาจในการเป็นเจ้าของและการครอบครองดินแดนให้แก่ประมุขตามกฎหมาย หรือความเห็นอื่นที่รวมทั้งราชบัลลังก์สเปนและผู้พิชิตดินแดนก็ตีความหมายอย่างกว้างที่สุดว่าเป็นมอบอำนาจอธิปไตยอย่างเต็มที่ให้แก่สเปน อินเทอร์เซเทอรา และสารตราฉบับอื่นที่คล้ายคลึงกัน รวมเรียกว่า “สารตราบริจาค” (Bulls of Donation)</doc>
