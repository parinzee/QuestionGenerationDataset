<doc id="247912" url="https://th.wikipedia.org/wiki?curid=247912" title="ราชวงศ์โบนาปาร์ต">ราชวงศ์โบนาปาร์ต ราชวงศ์โบนาปาร์ต (, ) เป็นราชวงศ์สุดท้าย ที่ปกครองฝรั่งเศส สถาปนาขึ้นเมื่อปี ค.ศ. 1804 โดย จักรพรรดินโปเลียนที่ 1 และราชวงศ์นี้ในรัชสมัยจักรพรรดินโปเลียนได้ขยายอาณาเขตออกไปอย่างกว้างขวาง แต่หลังจากที่พ่ายแพ้ในยุทธการที่วอเตอร์ลูในปี ค.ศ. 1815 จักรพรรดินโปเลียนก็ทรงถูกบังคับให้สละราชสมบัติ โดยก่อนหน้านั้นประเทศใกล้เคียงก็ได้มีสมาชิกราชสกุลโบนาปาร์ตไปปกครอง แต่หลังจากนโปเลียนลงจากราชบัลลังก์ กษัตริย์ในประเทศที่มีเชื้อพระวงศ์โบนาปาร์ตปกครองก็สละราชสมบัติและถูกเนรเทศไปจนหมดสิ้น หลังจากนโปเลียนถูกเนรเทศไปเกาะเอลบาได้ไม่นานก็ทรงรวบรวมกำลังทหารขึ้นมาอีกครั้ง พร้อมกับหนีออกจากเกาะเอลบาและกลับมาปกครองฝรั่งเศสอีกครั้ง แต่ปกครองได้เพียง 100 วันก็ทรงถูกบังคับให้สละราชสมบัติอีกครั้งและถูกส่งตัวไปยังเกาะเซนต์เฮเลนา และสวรรคตที่เกาะนี้เมื่อปี ค.ศ. 1821 หลังจากนั้นราชสกุลโบนาปาร์ตก็เงียบหายไปจนถึงปี ค.ศ. 1848 หลุยส์ นโปเลียน โบนาปาร์ต พระราชนัดดาในพระเจ้านโปเลียนที่ 1 ก็ได้เป็นประธานาธิบดีฝรั่งเศสคนแรก ต่อมาหลังจากดำรงตำแหน่ง ครบ 4 ปี ก็ประกาศสถาปนาตนเองขึ้นเป็น จักรพรรดินโปเลียนที่ 3 ในปี ค.ศ. 1852และครองราชย์อยู่ 18 ปีก็สละราชสมบัติในปี ค.ศ. 1870 เป็นอันสิ้นสุดราชวงศ์โบนาปาร์ตและสิ้นสุดระบอบกษัตริย์ที่ปกครองฝรั่งเศสมายาวนานพระนามแบ่งตามอิสริยยศจักรพรรดิแห่งฝรั่งเศสพระนามแบ่งตามอิสริยยศ. จักรพรรดิแห่งฝรั่งเศส. - นโปเลียนที่ 1 แห่งฝรั่งเศส (1804–1814, 1815) และทรงเป็น กษัตริย์แห่งอิตาลี (1805–1814) และหลังถูกเทรเทศได้รับยศเป็น จักรพรรดิแห่งเอลบา (1814–1815) - นโปเลียนที่ 2 แห่งฝรั่งเศส (1815), อ้างเป็นกษัตริย์แห่งโรมตั้งแต่เกิด แต่ไม่ได้ขึ้นครองราชย์ - นโปเลียนที่ 3 แห่งฝรั่งเศส (1852–1870)กษัตริย์แห่งฮอลแลนด์กษัตริย์แห่งฮอลแลนด์. - หลุยส์ที่ 1 แห่งฮอลแลนด์ (1806–1810) - หลุยส์ที่ 2 แห่งฮอลแลนด์ (1810), เป็นแกรนด์ดยุกแห่งแบร์ก (1809–1813)กษัตริย์แห่งเนเปิลส์กษัตริย์แห่งเนเปิลส์. - โยเซฟที่ 1 แห่งเนเปิลส์ (1806–1808)กษัตริย์แห่งเวสต์ฟาเลียกษัตริย์แห่งเวสต์ฟาเลีย. - เยโรมที่ 1 แห่งเวสต์ฟาเลีย (1807–1813)กษัตริย์แห่งสเปนกษัตริย์แห่งสเปน. - โฮเซที่ 1 แห่งสเปน (1808–1813)แกรนด์ดัชเชสทัสคานีแกรนด์ดัชเชสทัสคานี. - เอลิซา โบนาปาร์ต (1809–1814)รายชื่อของผู้นำราชวงศ์โบนาปาร์ต (ตั้งแต่ 1852)รายชื่อของผู้นำราชวงศ์โบนาปาร์ต (ตั้งแต่ 1852). - นโปเลียนที่ 3 (1852-1873) - นโปเลียนที่ 4 (1873-1879) (โอรสของนโปเลียนที่ 3) - นโปเลียนที่ 5 วิคเตอร์ (1879-1926) (หลานชายของน้องชายคนสุดท้องของนโปเลียนที่ 1, เจโรม โบนาปาร์ต) - นโปเลียนที่ 6 หลุยส์ (1926-1997) (โอรสของนโปเลียนที่ 5 วิคเตอร์) พิพาทตั้งแต่ปี 1997:- นโปเลียนที่ 7 ชาร์ล (1997 - ปัจจุบัน) (โอรสของนโปเลียนที่ 6 หลุยส์) - นโปเลียนที่ 8 ฌ็อง-คริสตอฟ (1997 - ปัจจุบัน) (หลานชายของนโปเลียนที่ 6 หลุยส์)ผังราชวงศ์โบนาปาร์ตตราอาร์ม</doc>
