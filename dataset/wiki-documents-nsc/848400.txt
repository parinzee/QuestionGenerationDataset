<doc id="848400" url="https://th.wikipedia.org/wiki?curid=848400" title="ถะ">ถะ ถะ () คือสถูปที่สร้างตามสถาปัตยกรรมจีน มีลักษณะเป็นหอคอยมีหลังคาซ้อนกันเป็นชั้น ๆ ใช้เป็นที่ประดิษฐานพระบรมสารีริกธาตุเพื่อความปลอดภัยหรือเป็นที่สักการะบูชา พัฒนามาจากสถูปที่สร้างขึ้นในอินเดียสมัยโบราณ ถะ ในภาษาอังกฤษเรียกว่า pagoda มาจากคำว่า pagode ในภาษาโปรตุเกส ซึ่งสันนิษฐานว่ามาจากคำว่า butkada ในภาษาเปอร์เซียที่แปลว่า เทวสถานที่มีเทวรูป บ้างก็สันนิษฐานว่ามาจากคำว่า "ผาโจวถะ" () ซึ่งเป็นชื่อถะสำคัญแห่งหนึ่งในกวางโจวและชาวยุโรปที่มาเยือนจีนมักได้พบเห็น</doc>
