<doc id="397414" url="https://th.wikipedia.org/wiki?curid=397414" title="ระวี หิรัญโชติ">ระวี หิรัญโชติ นายระวี หิรัญโชติ อดีตรัฐมนตรีช่วยว่าการกระทรวงวิทยาศาสตร์ เทคโนโลยีและสิ่งแวดล้อม ในรัฐบาลของนายชวน หลีกภัย อดีตสมาชิกสภาผู้แทนราษฎร จังหวัดร้อยเอ็ด อดีตเลขาธิการพรรคกิจสังคม และอดีตกรรมการบริหารพรรคไทยรักไทยประวัติ ประวัติ. ระวี หิรัญโชติ เกิดเมื่อวันที่ 19 สิงหาคม พ.ศ. 2500 ที่ตำบลในเมือง อำเภอเมือง จังหวัดร้อยเอ็ด เป็นบุตรของร้อยตรีอำพัน หิรัญโชติ (อดีต ส.ส.ร้อยเอ็ด) กับนางผ่องผิว หิรัญโชติ สำเร็จการศึกษาระดับประกาศนียบัตรวิชาชีพ จากวิทยาลัยจักรพงษ์ภูวนาถ (ปัจจุบันคือ มหาวิทยาลัยเทคโนโลยีราชมงคลตะวันออก) และระดับปริญญาตรี นิติศาสตรบัณฑิต จากมหาวิทยาลัยรามคำแหงการทำงาน การทำงาน. ระวี หิรัญโชติ เคยเป็นสมาชิกสภาผู้แทนราษฎรจังหวัดร้อยเอ็ด 5 สมัย โดยได้รับเลือกตั้งสมัยแรกในการเลือกตั้ง พ.ศ. 2529 สังกัดพรรคกิจสังคม เคยดำรงตำแหน่งเลขาธิการพรรคกิจสังคม ในช่วงที่มีนายสุวิทย์ คุณกิตติ เป็นหัวหน้าพรรค และเคยได้รับแต่งตั้งเป็นรัฐมนตรีช่วยว่าการกระทรวงวิทยาศาสตร์ เทคโนโลยีและสิ่งแวดล้อม ในรัฐบาลของนายชวน หลีกภัย ระหว่างปี พ.ศ. 2541 ถึงปี พ.ศ. 2542 ต่อมาได้ลาออกจากพรรคกิจสังคมมาร่วมงานกับพรรคไทยรักไทย ในการเลือกตั้ง พ.ศ. 2544 กระทั่งศาลรัฐธรรมนูญ ได้มีคำวินิจฉัยให้ยุบพรรคไทยรักไทย และตัดสิทธิทางการเมืองคณะกรรมการบริหารพรรค เป็นเวลา 5 ปี ซึ่งนายระวี ได้ถูกตัดสิทธิ์ในครั้งนี้ด้วยเครื่องราชย์อิสริยาภรณ์เครื่องราชย์อิสริยาภรณ์. - พ.ศ. 2542 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2541 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
