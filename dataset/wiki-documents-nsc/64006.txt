<doc id="64006" url="https://th.wikipedia.org/wiki?curid=64006" title="เจ้าหญิงโซเฟียแห่งปรัสเซีย">เจ้าหญิงโซเฟียแห่งปรัสเซีย เจ้าหญิงโซเฟียแห่งปรัสเซีย () (โซเฟีย โดโรเธีย อุลริเคอ อลิซ; 14 มิถุนายน พ.ศ. 2413 - 13 มกราคม พ.ศ. 2475) ทรงเป็นสมเด็จพระราชินีแห่งกรีซเจ้าหญิงแห่งปรัสเซีย เจ้าหญิงแห่งปรัสเซีย. เจ้าหญิงโซเฟียประสูติในวันที่ 14 มิถุนายน พ.ศ. 2413 ณ เมืองพอทสดัม ประเทศเยอรมนี เป็นพระธิดาในมกุฎราชกุมารฟรีดริชแห่งปรัสเซีย และ เจ้าหญิงวิกตอเรีย พระวรราชกุมารีแห่งสหราชอาณาจักร พระราชธิดาองค์ใหญ่ในสมเด็จพระราชินีนาถวิกตอเรียและเจ้าชายอัลเบิร์ตแห่งแซ็กซ์-โคบูร์กและก็อตธา เมื่อทรงพระเยาว์ พระองค์มีพระนามเรียกเล่นว่า "ซอสซี" (เป็นพระนามที่เลือกมาเพื่อให้เสียงคล้องจองกับ "มอสซี่" อันเป็นพระนามเรียกเล่นของเจ้าหญิงมาร์กาเรเท พระขนิษฐาองค์เล็ก) และเป็นพระธิดาองค์ที่เจ็ดและที่สามของเจ้าชายฟรีดริชและเจ้าหญิงวิกตอเรีย นอกจากนี้แล้วยังเป็นพระขนิษฐาในสมเด็จพระจักรพรรดิวิลเฮล์มที่ 2 แห่งเยอรมนี เจ้าหญิงชาร์ล็อต เจ้าชายไฮน์ริค เจ้าชายวัลเดมาร์ ซึ่งสิ้นพระชนม์ขณะพระชนมายุ 11 พรรษา เมื่อเจ้าหญิงโซเฟียมีพระชนมายุ 8 พรรษา เจ้าหญิงวิกตอเรีย และเจ้าชายซิกิสมุนด์ ซึ่งสิ้นพระชนม์เมื่อเจ้าหญิงประสูติ และพระภคินีในเจ้าหญิงมาร์กาเรเท พระองค์เป็นพระอัยยิกาในสมเด็จพระราชินีโซเฟียแห่งสเปน และสมเด็จพระราชาธิบดีคอนสแตนตินที่ 2 อดีตกษัตริย์แห่งกรีซ นอกจากนั้นเจ้าหญิงโซเฟียแห่งสเปน พระราชนัดดาของสมเด็จพระราชินีโซเฟียแห่งสเปน โดยเป็นพระธิดาองค์เล็กในเจ้าชายเฟลิเป เจ้าชายแห่งอัสตูเรียส และ เจ้าหญิงเลติเซีย พระชายา ทรงได้รับการขนานพระนามนี้เพื่อเป็นเกียรติแก่พระองค์อภิเษกสมรส อภิเษกสมรส. เจ้าหญิงทรงอภิเษกสมรสเมื่อวันที่ 27 ตุลาคม พ.ศ. 2432 ณ กรุงเอเธนส์ กับมกุฎราชกุมารคอนสแตนตินแห่งกรีซ (เสวยราชสมบัติเป็นกษัตริย์แห่งกรีซ) พระราชโอรสในสมเด็จพระราชาธิบดีจอร์จที่ 1 แห่งกรีซ และ แกรนด์ดัชเชสโอลกา คอนสแตนตินอฟนาแห่งรัสเซีย โดยทั้งสองพระองค์เป็นพระญาติกันในชั้นที่สาม (third cousins) ผ่านทางเชื้อสายในสมเด็จพระจักรพรรดิพอลที่ 1 แห่งรัสเซีย และพระญาติชั้นที่สองในรุ่นที่สาม (second cousins once removed) ผ่านทางสมเด็จพระราชาธิบดีเฟรเดอริค วิลเลียมที่ 3 แห่งปรัสเซีย และมีพระโอรสธิดา 6 พระองค์ ดังนี้- สมเด็จพระราชาธิบดีจอร์จที่ 2 แห่งกรีซ (19 มิถุนายน พ.ศ. 2433 - 1 เมษายน พ.ศ. 2490)- ทรงครองราชสมบัติครั้งแรกระหว่าง 27 กันยายน พ.ศ. 2465 - 24 มีนาคม พ.ศ. 2466 ซึ่งทรงถูกบังคับให้เสด็จออกนอกประเทศไป - ทรงครองราชสมบัติครั้งที่สองระหว่าง 3 พฤศจิกายน พ.ศ. 2478 - 23 เมษายน พ.ศ. 2488 โดยทรงถูกบังคับให้เสด็จออกนอกประเทศหลังจากการบุกรุกของนาซีเยอรมัน - ทรงกลับมาครองราชสมบัติอีกครั้งระหว่าง 28 กันยายน พ.ศ. 2489 - 1 เมษายน พ.ศ. 2490 - ทรงอภิเษกสมรสเมื่อวันที่ 27 กุมภาพันธ์ พ.ศ. 2464 ณ กรุงเอเธนส์ แต่ได้ทรงหย่าร้างในวันที่ 6 กรกฎาคม พ.ศ. 2478 กับ เจ้าหญิงเอลิซาเบธ ชาร์ล็อต โยเซฟีน อเล็กซานดรา วิกตอเรียแห่งโรมาเนีย (11 ตุลาคม พ.ศ. 2437 - 15 พฤศจิกายน พ.ศ. 2499) - สมเด็จพระราชาธิบดีอเล็กซานเดอร์ที่ 1 แห่งกรีซ (1 สิงหาคม พ.ศ. 2436 - 20 ตุลาคม พ.ศ. 2463)- ทรงครองราชสมบัติระหว่าง 11 มิถุนายน พ.ศ. 2460 - 25 ตุลาคม พ.ศ. 2463 - ทรงอภิเษกสมรสเมื่อวันที่ 4 พฤศจิกายน พ.ศ. 2462 ณ กรุงเอเธนส์ กับ แอสปาเซีย มานอส (4 กันยายน พ.ศ. 2439 - 7 สิงหาคม พ.ศ. 2515) - สมเด็จเจ้าฟ้าหญิงเฮเลนแห่งกรีซและเดนมาร์ก (2 พฤษภาคม พ.ศ. 2439 - 28 พฤศจิกายน พ.ศ. 2525)- ทรงอภิเษกสมรสเมื่อวันที่ 10 มีนาคม พ.ศ. 2464 ณ กรุงเอเธนส์ แต่ทรงหย่าร่างเมื่อวันที่ 21 มิถุนายน พ.ศ. 2471 กับ สมเด็จพระราชาธิบดีคาโรลที่ 2 แห่งโรมาเนีย - เป็นพระชนนีในสมเด็จพระราชาธิบดีไมเคิลที่ 1 แห่งโรมาเนีย - สมเด็จพระราชาธิบดีพอลที่ 1 แห่งกรีซ (14 ธันวาคม พ.ศ. 2444 - 6 มีนาคม พ.ศ. 2507)- ทรงครองราชสมบัติระหว่าง 1 เมษายน พ.ศ. 2490 - 6 มีนาคม พ.ศ. 2507 - ทรงอภิเษกสมรสเมื่อวันที่ 9 มกราคม พ.ศ. 2481 ณ กรุงเอเธนส์ กับ เจ้าหญิงฟรีเดริเค หลุยส์ ไธรา วิคตอเรีย มาร์กาเรเท โซฟี โอลกา เซซิลี อิซาเบลล์ คริสตาแห่งฮาโนเวอร์ (18 สิงหาคม พ.ศ. 2460 - 6 กุมภาพันธ์ พ.ศ. 2523) - พระชนกในสมเด็จพระราชินีโซเฟียแห่งสเปน และ สมเด็จพระราชาธิบดีคอนสแตนตินที่ 2 แห่งกรีซ - สมเด็จเจ้าฟ้าหญิงไอรีนแห่งกรีซและเดนมาร์ก (13 กุมภาพันธ์ พ.ศ. 2448 - 14 เมษายน พ.ศ. 2517)- ทรงอภิเษกสมรสในวันที่ 1 กรกฎาคม พ.ศ. 2482 ณ เมืองฟลอเรนซ์ ประเทศอิตาลี กับ เจ้าชายไอโมเน โรแบร์โต มาร์เกริตา จูเซปเป โตริโนแห่งซาวอย ดยุคที่ 4 แห่งออสตา (9 มีนาคม พ.ศ. 2444 - 29 มกราคม พ.ศ. 2491) มีพระโอรส 1 พระองค์ - สมเด็จเจ้าฟ้าหญิงแคทเธอรีนแห่งกรีซและเดนมาร์ก (4 พฤษภาคม พ.ศ. 2456 - 2 ตุลาคม พ.ศ. 2550)- ทรงสละพระอิสริยยศเจ้าฟ้าหญิงแห่งกรีซและเดนมาร์ก เมื่อวันที่ 25 สิงหาคม พ.ศ. 2490 - ทรงได้รับพระราชทานพระบรมราชานุญาตให้ดำรงพระอิสริยยศเป็น เลดี้ แคทเธอรีน แบรนด์แรม อันมีศักดิ์ศรีเทียบเท่าบุตรีของดยุคในประเทศอังกฤษ จากสมเด็จพระเจ้าจอร์จที่ 6 เมื่อวันที่ 9 กันยายน พ.ศ. 2490 - ทรงอภิเษกสมรสเมื่อวันที่ 21 เมษายน พ.ศ. 2490 ณ กรุงเอเธนส์ ประเทศกรีซ กับ ริชาร์ด แคมเบลล์ แอนดรูว์ แบรนด์แรม (เกิด 5 สิงหาคม พ.ศ. 2454 ถึงแก่กรรม 28 มีนาคม พ.ศ. 2537) มีพระโอรส 1 พระองค์ - เป็นพระราชปนัดดาหญิงที่ทรงพระชนม์ชีพพระองค์สุดท้ายและยืนยาวที่สุดในสมเด็จพระบรมราชินีนาถวิกตอเรีย (94 พรรษา 4 เดือน 28 วัน) ในปี พ.ศ. 2459 ขณะที่สมเด็จพระราชาธิบดีและสมเด็จพระราชินีประทับอยู่ที่พระตำหนักในเมืองตาตอย ก็ได้เกิดเพลิงไหม้อันน่าฉงนขึ้น ซึ่งเผาทำลายพระตำหนักหลักและผืนป่าไปจำนวนมาก พระราชินีทรงฉวยเจ้าหญิงแคทเธอรีน พระธิดาองค์เล็กไว้ในอ้อมพระกรและทรงวิ่งไปในระยะหนึ่งไมล์ครึ่ง เพลิงไหม้โหมกระหน่ำอยู่ราว 48 ชั่วโมงและสงสัยกันว่าน่าจะเป็นฝีมือของพวกลอบวางเพลิงการลี้ภัยของพระราชสวามี การลี้ภัยของพระราชสวามี. เมื่อวันที่ 11 มิถุนายน พ.ศ. 2460 สมเด็จพระราชินีโดยเสด็จออกนอกประเทศไปกับพระราชสวามี (ซึ่งได้ทรงสละราชสมบัติเพราะการถูกกล่าวหาว่าฝักใฝ่ฝ่ายเยอรมัน) และเสด็จลี้ภัยไปอยู่ยังประเทศสวิตเซอร์แลนด์ แต่ไม่นานก็เสด็จกลับประเทศกรีซเมื่อทรงทราบว่ากษัตริย์อเล็กซานเดอร์ พระราชโอรสองค์ที่สองสวรรคตจากการถูกลิงทรงเลี้ยงกัด พระราชสวามีของพระองค์ทรงถูกบังคับให้สละราชบัติเป็นครั้งที่สองหลังจากแพ้สงครามกับประเทศตุรกีในปี พ.ศ. 2465 และเสด็จสวรรคตภายหลังจากนั้นไม่นานในปีต่อมาความภักดีในช่วงสงครามโลกครั้งที่ 1 ความภักดีในช่วงสงครามโลกครั้งที่ 1. ในช่วงสงครามโลกครั้งที่ 1 ชาวกรีกได้เข้าใจในสมเด็จพระราชินีโซเฟียอย่างผิดๆ ว่าทรงสนับสนุนฝ่ายเยอรมันเนื่องจากเห็นว่ามีพระเชษฐาธิราชเป็นถึงสมเด็จพระจักรพรรดิแห่งเยอรมนี แต่หาเป็นเช่นนั้นไม่เพราะพระองค์ทรงสนับสนุนฝ่ายอังกฤษอย่างสมัครรักใคร่เหมือนอย่างพระราชชนนีการสิ้นพระชนม์ การสิ้นพระชนม์. ในปลายพระชนม์ชีพ ได้มีการตรวจวินิจฉัยพบว่าสมเด็จพระราชินีโซเฟียประชวรด้วยพระโรคมะเร็งและได้สิ้นพระชนม์เมื่อวันที่ 13 มกราคม พ.ศ. 2475 ณ เมืองแฟรงค์เฟิร์ต ประเทศเยอรมนีพระอิสริยยศพระอิสริยยศ. - พ.ศ. 2413 - พ.ศ. 2432: สมเด็จเจ้าฟ้าหญิงโซเฟียแห่งปรัสเซีย (Her Royal Highness Princess Sophia of Prussia) - พ.ศ. 2432 - พ.ศ. 2456: สมเด็จเจ้าฟ้าหญิงมกุฎราชกุมารีแห่งกรีซ (Her Royal Highness The Crown Princess of Greece) - พ.ศ. 2456 - พ.ศ. 2466: สมเด็จพระราชินีแห่งกรีซ (Her Majesty The Queen of Greece) - พ.ศ. 2466 - พ.ศ. 2475: สมเด็จพระราชินีโซเฟีย พระบรมราชชนนีพันปีหลวง (Her Majesty Dowager Queen Sophia)ราชตระกูล</doc>
