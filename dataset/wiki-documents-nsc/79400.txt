<doc id="79400" url="https://th.wikipedia.org/wiki?curid=79400" title="โทคิเมคิเมโมเรียล เกิร์ลไซด์">โทคิเมคิเมโมเรียล เกิร์ลไซด์ โทคิเมคิเมโมเรียล เกิร์ลไซด์ () เป็นเกมซิมูเลชันแนวจีบหนุ่ม พัฒนาโดยบริษัทโคนามิ ออกวางจำหน่ายครั้งแรกสำหรับเครื่องเพลย์สเตชัน 2 ในปี พ.ศ. 2545 ต่อมาได้พอร์ตลงเครื่องนินเทนโด ดีเอส ในปี พ.ศ. 2550 โทคิเมคิเมโมเรียล เกิร์ลไซด์ เป็นเกมแนวเดียวกับ โทคิเมคิเมโมเรียล แต่ต่างกันที่ตัวผู้เล่นจะเป็นผู้หญิง และตัวละครหลักทั้งหมดของเกมจะเป็นผู้ชาย เนื่องจากเกมนี้ถูกสร้างขึ้นเพื่อจับกลุ่มเป้าหมายนักเล่นเกมผู้หญิงเป็นหลัก ระบบของเกมจึงเน้นไปที่รายละเอียดและความสมจริงในด้านการใช้ชีวิตแบบผู้หญิงของตัวผู้เล่น ไม่ว่าจะเป็นการทำงานพิเศษเพื่อหารายได้ในการซื้อเสื้อผ้าและเครื่องประดับมาแต่งกายให้ดูสวยงาม (ซึ่งจะมีผลต่อความรู้สึกของคู่เดท) การเลือกซื้อช็อกโกแลตวันวาเลนไทน์ให้กับตัวละครชาย หรืออาจลงมือทำด้วยตัวเอง นอกจากนี้ยังมีตัวละครหญิงคนอื่นมาเป็นคู่แข่งด้านความรักอีกด้วยเนื้อหาของเกม เนื้อหาของเกม. ตัวผู้เล่นจะรับบทเป็นนักเรียนหญิง ซึ่งมาเข้าเรียนต่อในชั้นมัธยมปลายที่โรงเรียนฮาบาตาคิ ตลอดระยะเวลา 3 ปีที่ศึกษาอยู่ในโรงเรียน ตัวผู้เล่นจะมีโอกาสได้พบเจอกับชายหนุ่มมากหน้าหลายตา ซึ่งนอกจากต้องทำกิจกรรมหลาย ๆ อย่าง เช่นการเรียนหนังสือ เข้าชมรม หรือทำงานพิเศษเพื่อเพิ่มค่าความสามารถในด้านต่าง ๆ ของตนเองแล้ว ก็ยังต้องพยายามสร้างความสนิมสนมกับชายหนุ่มโดยการพูดคุยและชวนไปออกเดท เพื่อที่ชายหนุ่มจะได้มาสารภาพรักกับตัวผู้เล่นในวันสำเร็จการศึกษาโทคิเมคิเมโมเรียล เกิร์ลไซด์ 1st Love โทคิเมคิเมโมเรียล เกิร์ลไซด์ 1st Love. วันที่ 15 มีนาคม พ.ศ. 2550 โทคิเมคิเมโมเรียล เกิร์ลไซด์ ได้ออกวางจำหน่ายในรูปแบบเกมสำหรับเครื่องนินเทนโด ดีเอส โดยใช้ชื่อว่า "โทคิเมคิเมโมเรียล เกิร์ลไซด์ 1st Love" รายละเอียดโดยรวมจะเหมือนกับเวอร์ชันเครื่องเพลย์สเตชัน 2 แต่จะมีการจัดวางรูปแบบหน้าจอและไอคอนคำสั่งใหม่ เพื่อให้เหมาะสมกับจอของเครื่องดีเอส มีการเพิ่มภาพอีเวนท์กับฉากจบใหม่ และมีระบบใหม่เพิ่มขึ้นมา คือ ระบบ "สกินชิป" ซึ่งเป็นการใช้ปากกาสัมผัสไปที่ตัวละครชายเพื่อเพิ่มค่าความสัมพันธ์ ยิ่งไปกว่านั้นยังมีตัวละครใหม่ที่ตัวผู้เล่นสามารถสร้างความสัมพันธ์ด้วยได้ เพิ่มมาอีก 1 คน คือ เทนโด จิน เกมโทคิเมคิเมโมเรียล เกิร์ลไซด์ 1st Love ได้มีการผลิตออกมาจำหน่าย 2 เวอร์ชันด้วยกัน คือ เวอร์ชันปกติ และเวอร์ชันพิเศษ โดยเวอร์ชันพิเศษจะมีสินค้าชนิดอื่น ๆ รวมอยู่ในเซ็ตด้วย ได้แก่ กระเป๋าขนาดเล็กสำหรับใส่ที่ทำความสะอาดหน้าจอเครื่องดีเอส, สติกเกอร์ติดตัวเครื่องดีเอส, เครื่องราง, สายคล้องข้อมือ และแผ่นสติกเกอร์รวมรูปตัวละคร 2 ใบตัวละครตัวละครหลักตัวละคร. ตัวละครหลัก. - ฮาสึกิ เค (葉月 珪) - โมริมุระ ซาคุยะ (守村 桜弥) - ซึซึกะ คาซึมะ (鈴鹿 和馬) - คิโจ มาโดกะ (姫条 まどか) - มิฮาระ ชิกิ (三原 色) - ฮิมุโระ เรอิจิ (氷室 零一) - ฮิบิยะ วาตารุ (日比谷 渉) - อามาโนะฮาชิ อิคคาคุ (天之橋 一鶴) - อาโอกิ จิฮารุ (蒼樹 千晴) - เทนโด จิน (天童 壬)ตัวละครรองตัวละครรอง. - อาริซาวะ ชิโฮะ (有沢 志穂) - สุโด มิซึกิ (須藤 瑞希) - ฟูจิอิ นัตสึมิ (藤井 奈津実) - คนโนะ ทามามิ (紺野 珠美) - ฮานะสึบากิ โกโร่ (花椿 吾郎) - สึคุชิ (尽)เพลงประกอบเพลงประกอบ. - เพลงเปิด (สำหรับเครื่อง PS2) "SIGNAL" - เพลงปิด (สำหรับเครื่อง PS2) "อุสึคุชิกิเซะไค" (美しき世界)</doc>
