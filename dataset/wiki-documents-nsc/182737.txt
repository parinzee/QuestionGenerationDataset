<doc id="182737" url="https://th.wikipedia.org/wiki?curid=182737" title="เรซิเดนต์อีวิล 4">เรซิเดนต์อีวิล 4 เรซิเดนต์อีวิล 4 () หรือ ไบโอฮาซาร์ด 4 () เป็นวิดีโอเกมแนวแอ็กชันสยองขวัญเอาชีวิตรอด ผลิตและพัฒนาโดยแคปคอมโพรดักชันสตูดิโอ 4 และออกจำหน่ายโดยผู้จัดทำหลายแห่ง ได้แก่ แคปคอม, ยูบิซอฟต์, นินเทนโดออสเตรเลีย, เรดแอนต์เอนเตอร์ไพรส์ และทีเอชคิวเอเชียแปซิฟิก เป็นเกมลำดับที่ 6 ในเกมชุดเรซิเดนต์อีวิล แรกเริ่มวางจำหน่ายสำหรับเครื่องเกมคิวบ์ในเดือนมกราคม พ.ศ. 2548 ในอเมริกาเหนือและญี่ปุ่น และในเดือนมีนาคม พ.ศ. 2548 ในยุโรป และออสเตรเลีย เนื้อเรื่องของเกมเรซิเดนต์อีวิล 4 ติดตามเจ้าหน้าที่พิเศษจากรัฐบาลสหรัฐฯ ชื่อ ลีออน เอส. เคนเนดี ที่ถูกส่งตัวไปช่วยชีวิตแอชลีย์ เกรแฮม ลูกสาวของประธานาธิบดีที่ถูกกลุ่มลัทธิชั่วร้ายลักพาตัวไป ขณะเดินทางไปยังดินแดนห่างไกลในยุโรป ลีออนต้องต่อสู้กับฝูงชาวบ้านและสัตว์ประหลาดกลายพันธุ์ และได้รวมตัวกับสายลับลึกลับ เอด้า วอง ตัวเกมริเริ่มและทำให้แนวเกมมุมมองบุคคลที่สาม "เล็งข้ามหัวไหล่" เป็นที่นิยม มีคำบอกใบ้เมื่อต้นเดือนธันวาคม พ.ศ. 2542 ว่า เรซิเดนต์อีวิล 4 อยู่ในช่วงพัฒนา ขณะที่เกมทั้งหมด 4 รุ่นที่นำเสนอถูกยกเลิกไป แรกเริ่มพัฒนาให้กับเครื่องเพลย์สเตชัน 2 ของโซนี่คอมพิวเตอร์เอ็นเตอร์เทนเมนต์ ความพยายามครั้งแรกกำกับโดยฮิเดกิ คามิยะ หลังจากโปรดิวเซอร์ชื่อชินจิ มิคามิ ขอให้เขาสร้างงานชิ้นใหม่ในเกมชุดเรซิเดนต์อีวิล แม้กระนั้น เกิดตัดสินใจเริ่มพัฒนาใหม่อีกครั้ง เกมตั้งใจจะให้เป็นรุ่นเฉพาะของเครื่องเกมคิวบ์ที่เป็นส่วนหนึ่งของแคปคอมไฟฟ์ แต่รุ่นเพลย์สเตชัน 2 ถูกประกาศออกมาก่อนรุ่นเกมคิวบ์ หลังจากนั้นเรซิเดนต์อีวิล 4 ออกจำหน่ายสำหรับไมโครซอฟท์ วินโดวส์ วี เพลย์สเตชัน 3 เอกซ์บอกซ์ 360 และรุ่นสำหรับไอโอเอส โทรศัพท์มือถือมากมาย และซีโบ ในปี พ.ศ. 2556 เรซิเดนต์อีวิล 4 ออกรุ่นสำหรับแอนดรอยด์ (เฉพาะซัมซุง ผ่านซัมซุงแอปส์) เกมรุ่นดังกล่าวมีอยู่ในเพลย์สโตร์ในญี่ปุ่นระยะหนึ่ง เรซิเดนต์อีวิล 4 ได้รับคำสรรเสริญจากทั่วโลก นักวิจารณ์ถือว่าเกมเป็นคู่แข่งอันดับต้น ๆ ในฐานะเกมแห่งปี พ.ศ. 2548 และถือว่าเป็นเกมที่ทำข้ามแพลตฟอร์มที่ประสบความสำเร็จ และถือว่ามีอิทธิพลต่อเกมประเภทเกมยิงมุมมองบุคคลที่สามอย่างมากเนื้อเรื่อง เนื้อเรื่อง. ในปี 2004 ภารกิจขององค์กรลับอัมเบรลล่า (Umbrella Corperation) ในเมืองแร็คคูนกลายมาเป็นเรื่องใหญ่ของส่วนรวม ต่อมาด้วยการสืบสวนสอบสวนที่ดำเนินการโดยรัฐบาลสหรัฐอเมริกา ทำให้เจ้าหน้าที่ในอัมเบรลล่าได้มาเกี่ยวพันและติดตามงานของรัฐบาลด้วย รัฐบาลจึงต้องระงับธุรกิจของอัมเบรลล่า และเป็นเหตุที่ทำให้องค์กรนี้ล้มละลาย ลีออน สก็อตต์ เคนเนดี้ได้รับเลือกจากรัฐบาลหลังจากสิ่งของเขาทำไว้ในเมืองแร็คคูน ลีออนถูกส่งตัวออกไปเพื่อหาทางและช่วยชีวิตลูกสาวประธานาธิบดีชื่อ แอชลี่ย์ แกรแฮม ที่ถูกลัทธิประหลาดลักพาตัวไป ลีออนได้เดินทางไปตามหมู่บ้านชนบทแห่งหนึ่งในยุโรป(อาจเป็นไปได้ว่าจะเป็นในสเปนสันนิษฐานจากภาษาบนเสื้อตำรวจและภาษาตามเนื้อเรื่อง)ที่เขาต้องเผชิญหน้ากับฝูงชาวบ้านเกเรที่ได้ปฏิญาณชีวิตตนไว้กับลัทธิลอสอิลลูมินาดอส (Los Illuminados) ที่ลักพาตัวแอชลี่ย์ไป ในระหว่างทางของการปฏิบัติหน้าที่ของลีออน ลีออนได้พบกับเอด้า วอง ผู้หญิงที่เขาเคยเจอในเรซิเดนต์อีวิล 2 และแจ็ค คราวเซอร์ สหายเก่าของลีออนในสมัยที่ฝึกงานรัฐบาลด้วยกันและคิดว่าเขาตายไปแล้ว เขายังได้พบกับลูอิส เซร่า อดีตนักวิจัยของลัทธิประหลาด เขาเป็นคนคอยช่วยเหลือลีออนก่อนที่เขาจะถูกสังหารโดยออสมันด์ แซดเลอร์ (Osmund Saddler) หัวหน้าลัทธิลอสอิลลูมินาดอส จากกระดาษโน้ตของลูอิสที่ ลีออนค้นพบว่าลัทธิลอสอิลลูมินาดอสได้มีเพิ่มประชากรเข้าลัทธิตนโดยการเพาะเชื้อปรสิตที่คอยควบคุมจิตใจที่รู้กันในชื่อ ลาส พลากัส (Las Plagas) เข้าไปในร่างกาย หลังจากแซดเลอร์รู้ว่าลีออนได้ช่วยชีวิตแอชลี่ย์ไว้ได้ เขาได้สั่งให้ประชากรหาวิธีเพื่อจะพาเธอกลับคืนมา ในระหว่างนั้น หลังจากการเอาชนะบิโตเรส เมนเดส (Bitores Mendez) หัวหน้าประจำหมู่บ้านได้ ลีออนและแอชลี่ย์จึงไปหลบภัยในปราสาทแห่งหนึ่ง ที่ซึ่งมีรามอน ซาลัสซาร์ (Ramon Salazar) แอชลี่ย์เริ่มไอเป็นเลือดซึ่งเป็นสัญญาณให้รู้ว่าเธอได้ติดเชื้อแล้วและวิ่งไปยังห้อง ๆ หนึ่งซึ่งมีกับดักมากมาย ลีออนจึงฟันฝ่าหาทางผ่านทางคดเคี้ยวและเหล่าสมุนของซาลัสซาร์เพื่อหาตัวซาลัสซาร์ให้พบและได้รู้ว่าแอชลี่ย์ได้ถูกพาตัวไปยังเกาะโรงงานวิจัยแห่งหนึ่งแล้ว หลังจากเหตุพิพาทในเรื่องอำนาจความรุนแรงของแซดเลอร์มากมาย รวมถึงแจ็ค คราวเซอร์ ลีออนสามารถช่วยชีวิตแอชลี่ย์ได้อีกครั้งและเอาชนะแซดเลอร์ได้ด้วยความช่วยเหลือจากเอด้า ลีออนได้ค้นพบขวดเล็ก ๆ ซึ่งใส่ตัวอย่างเชื้อลาสพลากัสไว้จากศพของแซดเลอร์ แต่เอด้าได้เอาปืนขู่ให้ลีออนส่งมันให้เธอ แล้วเธอก็หนีออกจากเรื่องวุ่นวายโดยเฮลิคอปเตอร์ ปล่อยให้ลีออนกับแอชลี่ย์ต้องใช้เจ็ตสกีหนีออกจากเกาะนั้นอย่างปลอดภัย ด้วยเนื้อเรื่องที่เป็นตัวอย่างของภาคนี้ยังให้ผู้เล่นได้กำจัดศัตรูกว่า 900 ตัวระบบการเล่น ระบบการเล่น. โครงสร้างรายละเอียดของเกมเรซิเดนต์อีวิลได้ถูกออกแบบขึ้นมาใหม่เพื่อระบบอาวุธปืนทำให้ตัวเกมเน้นแอ๊คชั่นที่มากขึ้น และการใช้ปืนต่อสู้กับกลุ่มศัตรูมากมายในพื้นที่กว้างใหญ่ รวมกับความหลากหลายของไอเทมเพิ่มพลังชีวิตและกระสุนปืน ส่งผลให้เกิดความแตกต่างของระบบเกมจากภาคก่อน ๆ ขณะที่ภาคก่อนๆจะเน้นไปที่การประหยัดอาวุธ ไอเทม และมุ่งการสร้างบรรยากาศที่น่ากลัวเป็นหลัก ศัตรูตัวหลักในเกมนี้คือมนุษย์ที่ถูกควบคุมโดยปรสิต เหล่ามนุษย์พวกนี้ชื่อลอสกานาดอส (Los Ganados) (มาจากภาษาสเปนแปลว่า ฝูงปศุสัตว์) ศัตรูเหล่านี้ฉลาดและรวดเร็วกว่าซอมบี้จากภาคก่อน ๆ เหล่ากานาดอสมีความหลากหลายแตกต่างออกไปตามช่วงการดำเนินเกม มีเล่ห์เหลี่ยมและการต่อสู้ที่มากกว่าซอมบี้ เช่นสามารถจู่โจมเป็นกลุ่ม สื่อสารร้องเรียกพวกเดียวกันได้ ตัวอย่างเช่นชาวนา จะใช้อาวุธประเภทเครื่องมือทำสวนในขณะที่ทหารที่จะใช้ระเบิดและอาวุธปืน หรือแม้แต่จรวดในการจู่โจม กานาดอสยังสามารถปรากฏร่างปรสิตแตกออกมาจากตัวมนุษย์ที่พวกมันเข้าไปอาศัยอยู่ได้ ซึ่งก็มีหลากหลายแบบแตกต่างกันอีก เกมเรซิเดนต์อีวิล 4 ยังมีการเปลี่ยนแปลงในเรื่องของสิ่งของ มุมกล้อง และระบบการบังคับ โดยปกติ มุมกล้องจะอยู่หลังตัวละครที่ยืนอยู่ตรงกลางด้านซ้านของจอ (ซึ่งให้ความรู้สึกคล้ายคลึงกับการมองเห็นของผู้ที่ต่อสู้ด้วยการถือปืนไว้ในมือขวาที่สุด) การซูมกล้องในมุมมองเหนือไหล่ตัวละครเมื่อทำการเล็งอาวุธ และมีแสงเลเซอร์จากปากกระบอกปืนเพื่อความแม่นยำ (คุณลักษณะนี้ได้ถูกลบออกไปในเวอร์ชันวีเพื่อเปลี่ยนเป็นการเล็งแบบร่างแหควบคุมโดยรีโมทของเครื่องเล่นวี) การเล็งโดยมีแสงเลเซอร์เป็นผลให้เกิดการควบคุมที่แตกต่างจากเดิม ในภาคก่อนให้ผู้เล่นเล็งอาวุธในระดับสายตา เงยขึ้น และก้มลงได้เท่านั้น แต่ภาคนี้ได้ขยายรายละเอียดเหล่านี้มากขึ้นอีก ศัตรูในเกมจะมีการตอบสนองได้หลากหลายตามอวัยวะในร่างกายที่ถูกโจมตี ตัวอย่างเช่น การยิงที่ขาอาจทำให้ศัตรูสะดุดล้มลง ถ้ายิงที่แขนอาจทำให้อาวุธหลุดจากมือ หรือการเล็งที่ศีรษะจะสร้างความเสียหายได้มากที่สุด โดยแลกกับความยากในการเล็ง ผู้เล่นที่เชี่ยวชาญก็จะบริหารทรัพยากรอาวุธและกระสุนได้อย่างมีประสิทธิภาพ เนื่องจาก กระสุนปืนจะหาเก็บได้ตามเส้นทาง หรือเก็บจากศัตรูที่กำจัดได้เท่านั้น ไม่มีการซื้อขายกระสุนปืน ทำได้เพียงซื้อและอัพเกรดอาวุธใหม่ๆจากพ่อค้า โดยใช้เงินที่เก็บได้ หรือขายสมบัติมีค่าต่างๆให้กับพ่อค้า แลกเป็นเงินในเกมที่มีหน่วยเป็นเปเซต้า (Peseta) ระบบการจัดการไอเทมก็มีการเปลี่ยนแปลงเช่นกัน ขณะที่ภาคก่อนใช้การจำกัดช่องเก็บไอเทม ในขณะที่เรซิเดนต์อีวิล 4 จะใช้การเก็บไอเทมไว้ในระบบเส้นกริด ไอเทมแต่ละชิ้นจะถูกวางไว้ในกรอบสี่เหลี่ยม โดยกินพื้นที่ต่างกันตามไอเทมนั้นๆ ผู้เล่นต้องจัดการวางตำแหน่งไอเทมลงในกระเป๋าของตัวละคร ซึ่งปริมาณของช่องว่างจะสามารถเพิ่มขึ้นได้โดยการซื้อที่ใส่ไอเทมขนาดใหม่จากพ่อค้า ไอเทมสำคัญ(Key Item) และสมบัติ (Treasure) จะถูกเก็บแยกจากอาวุธและไอเทมรักษาโรค ตัวละครสามารถเก็บไอเทมได้โดยไม่มีตำแหน่งที่เก็บของไอเทมหรือเดินย้อยกลับมาที่ลังใส่ไอเทมที่ใกล้ที่สุดเหมือนภาคก่อน สมบัติของมีค่าสามารถขายให้พ่อค้า ในส่วนของสมุนไพรในภาคนี้จะมีสีเขียว สีแดงเหมือนภาคก่อน และที่เพิ่มมาใหม่คือสีเหลือง ที่เมื่อผสมกับสีอื่น ๆ แล้วจะสามารถช่วยขยายหลอดพลังชีวิตสูงสุดให้ด้วย รูปแบบลักษณะใหม่อีกอย่างหนึ่งของ เรซิเดนต์อีวิล 4 คือการควบคุมตัวละครแบบไวต่อคำอธิบาย (Context-sensitive Controls) กล่าวถึงในสถานการณ์ต่างๆ ผู้เล่นสามารถกดปุ่มให้ตัวละครมีปฏิกิริยาโต้ตอบกับสภาพแวดล้อมรอบตัว เช่น เตะบันไดให้ล้มลงพื้น กระโดดออกทางหน้าต่าง หรือหลบหลีกศัตรู เมื่ออ้างถึงภาคก่อน ตัวละครสามารถกระทำการโจมตีเป็นหมู่เพื่อต่อต้านศัตรู ขณะที่ศัตรูมึน นอกจากนี้ยังมีฉากคัตซีน (cutscene) ซึ่งบางฉากผู้เล่นจะต้องกดปุ่มตามคำสั่งที่ปรากฏบนหน้าจอให้ทัน เช่น หลบหินก้อนใหญ่ที่กลิ้งตามตัว หรือการต่อสู้ดิ้นรนกับศัตรูเพื่อความอยู่รอด รวมถึงในการต่อสู้กับศัตรูบางตัว ที่ผู้เล่นจะต้องระวังการโจมตีแบบครั้งเดียวตาย (One-hit Kill Attacks) ในเวอร์ชันวี ได้มีการขยายในแนวคิดนี้โดยการใช้รีโมทเพื่อเขย่าระหว่างการโจมตีในบริบทต่าง ๆ ตัวเกมยังมีคุณลักษณะของปุ่มที่ใช้สู้ด้วยมีดโดยเฉพาะ ที่ผู้เล่นสามารถใช้เป็นอาวุธได้ ในเวอร์ชันวี การกดปุ่มรีโมทโดยปราศจากปุ่มอาวุธมีดจะให้ผลเป็นการโจมตีจากมีดที่ไม่ค่อยรุนแรง ซึ่งจะเล็งเป้าหมายที่ใกล้ที่สุดได้โดยอัตโนมัติ คุณลักษณะของตัวเกม การนำเสนอด้านภาพยนตร์โดยการใช้แบบเล็ตเทอร์บ็อกซิง (letterboxing) เวลาขณะโหลดเกมใช้เพียงเล็กน้อย ไม่เหมือนกับภาคก่อน ๆ ที่จะโหลดเมื่อมีการย้ายไปพื้นที่อื่น ในเรซิเดนต์อีวิล 4 นี้ ตัวละครสามารถเข้าไปในห้องต่างๆ หรือยิงกุญแจที่ล็อกห้องไว้เพื่อเปิดทางไปต่อได้ โดยตัวเกมจะโหลดเฉพาะในช่วงเปลี่ยนพื้นที่ต่างๆเท่านั้น (ในเกมจะแสดงไว้ด้วยอักษรสีเขียว) พื้นที่ต่าง ๆ อาจเป็นได้ตั้งแต่สิ่งก่อสร้างเล็ก ๆ ถึงฐานทัพทางทหารขนาดใหญ่ ประตูในเกมจะถูกเปิดอย่างช้าๆ แต่สามารถถีบประตูเข้าไปอย่างรวดเร็วโดยการกดปุ่มสองครั้ง ซึ่งประตูที่ถูกเปิดในลักษณะนี้สามารถกระแทกศัตรูให้มึนงงได้ด้วยตัวละครอาวุธ อาวุธ. เรซิเดนต์อีวิล 4 มีลักษณะเด่นในเรื่องความหลากหลายของอาวุธที่ผู้เล่นสามารถเก็บไว้และใช้ได้ อาวุธบางอย่างมีทั้งความได้เปรียบและเสียเปรียบ เป้าหมายหลักในการออกแบบเกมนี้คือเพื่อที่จะเพิ่มความหลากหลายเพื่อให้ทำให้ผู้เล่นมีอิสระและทำให้เล่นได้อย่างลึกซึ้งและจริงจังมากขึ้น ความหลากหลายที่เพิ่มเข้ามาได้กล่าวชมเชยไว้โดยสื่อสิ่งพิมพ์เกี่ยวกับเกมต่าง ๆ เช่น เกมโปร และนิตยสารเกมโอเวอร์ออนไลน์ ผู้สร้างเรซิเดนต์อีวิล 4 พยายามสร้างนวัตกรรมใหม่ ๆ ควบคู่กับการใช้อาวุธและการหาอาวุธจากร้านค้าต่าง ๆ โทมัส วิลด์ อธิบายว่า "ผู้เล่นสามารถจัดระเบียบการใช้อาวุธเพื่อยิงศัตรูให้หัวขาดได้" คริส คุก ผู้แจ้งข่าวจากเกมอินฟอร์เมอร์ กล่าวว่า "กระสุนปืนในภาคนี้นั้นมีมากกว่าภาคก่อน ๆ ทำให้แนวเกมภาคนี้มุ่งไปทางแนวแอ็กชันมากกว่า" ฮิโรยูกิ โคบายาชิ ผู้สร้างเกมเรซิเดนต์อีวิล 4 เปิดเผยว่า "การเปลี่ยนแปลงของอาวุธปืนครั้งนี้ทำขึ้นด้วยกลไกเดิม และไม่ยากจนเกินไปที่จะทำให้บรรลุผลมากขึ้น" อาวุธในเกมเรซิเดนต์อีวิล 4 มีเอกลักษณ์ตรงที่เป็นเกมที่มีการบังคับอาวุธแบบพิเศษคล้ายเลื่อยตัดไม้ สำหรับเวอร์ชันเพลย์สเตชัน 2 และเกมคิวบ์ เลื่อยตัวนี้ ได้ถูกปล่อยจำหน่ายไปทั่วโลก มีลักษณะเป็นเชือกที่เล่นเพิ่มโดยใช้ปุ่มสตาร์ท ตัวควบคุมถูกออกแบบสำหรับเพลย์สเตชัน 2 และพีซี ดังนั้นจึงมาพร้อมกับตัวควบคุมยูเอสบีอะแดปเตอร์ของเพลย์สเตชัน 2 ซึ่งหมายความว่ามันสามารถใช้ได้กับเพลย์สเตชัน 3 ได้ด้วย นิวบี้ เทค ออกแบบตัวควบคุมเพื่อให้ดูเหมือนเลื่อยตัดไม้ของ ดร.ซัลวาดอร์ซึ่งปรากฏในเกม ส่วนประกอบทั้งหมดของอุปกรณ์ต่อพ่วงกับคอมพิวเตอร์ของเกมนี้ได้รับการชมเชยเป็นอย่างดีระดับความรุนแรงของเกม ระดับความรุนแรงของเกม. นอกจากจะได้เรต18+ จากPEGIแล้ว เกมนี้ยังติดอยู่ในอันดับ10เกมอันตรายของสหรัฐอีกด้วย เนื่องจากเกมนี้เต็มไปด้วยเลือด ไม่เว้นแม้แต่ลีออน เพราะว่ามีฉากที่ลีออนถูกฟันด้วยเลื่อยยนต์จนหัวขาด นอกจากนี้ ผู้เล่นเกมบางคนไม่สามารถเล่นจบเกมได้เพราะรุนแรงมากเกินไป</doc>
