<doc id="317905" url="https://th.wikipedia.org/wiki?curid=317905" title="กระโดดจั้มพ์ทะลุข้ามเวลา">กระโดดจั้มพ์ทะลุข้ามเวลา กระโดดจั้มพ์ทะลุข้ามเวลา () เป็นภาพยนตร์แอนิเมชันแนวนวนิยายวิทยาศาสตร์ของญี่ปุ่นในปี 2006 มีเรื่องราวเกี่ยวกับหญิงสาววัยมัธยมที่มีพลังสามารถเดินทางข้ามเวลาได้ เพื่อเริ่มแก้ไขปัญหาต่าง ๆ ภาพยนตร์ผลิตขึ้นโดยสตูดิโอแมดเฮาส์ และกำกับโดยมาโมรุ โฮโซดะ โดยได้รับแรงบันดาลใจจากบทประพันธ์ในปี 1976 เรื่อง Toki o Kakeru Shōjo ของยาซุทากะ ซึซุย ภาพยนตร์ได้รับเสียงวิจารณ์ที่ดีมาก ได้รับหลายรางวัล รวมถึงรางวัลออสการ์ของญี่ปุ่นในสาขาแอนิเมชันแห่งปีเนื้อเรื่องย่อ เนื้อเรื่องย่อ. มาโคโตะ เป็นหญิงสาววัยรุ่นที่ใช้ชีวิตอยู่อย่างสงบสุข จนกระทั่งเมื่อเธอได้รับอุบัติเหตุส่งผลให้เธอได้รับความสามารถพิเศษในการกระโดดย้อนเวลาเพื่อแก้ไขอดีตที่ผ่านมาของเธอได้ไม่ว่าจะเป็นเรื่องเล็กหรือเรื่องใหญ่ก็ตาม โดยเธอรู้สึกสนุกสนานกับสิ่งที่ตัวเองได้กระทำ แต่การกระทำแต่ละสิ่งไม่ว่าถูกหรือผิดนั้น ได้ส่งผลลัพธ์ที่เธอไม่คาดคิดทั้งต่อตนเองและผู้อื่นอยู่เสมอ</doc>
