<doc id="838003" url="https://th.wikipedia.org/wiki?curid=838003" title="พระยาศรีสุนทรโวหาร (ผัน สาลักษณ)">พระยาศรีสุนทรโวหาร (ผัน สาลักษณ) มหาเสวกตรี พระยาศรีสุนทรโวหาร (24 มิถุนายน พ.ศ. 2424 - 6 สิงหาคม พ.ศ. 2466) นามเดิม ผัน สาลักษณ เจ้ากรมพระอาลักษณ์ องคมนตรีปฐมวัย ปฐมวัย. มหาเสวกตรี พระยาศรีสุนทรโวหาร (ผัน สาลักษณ) เป็นบุตรของมหาเสวกโท พระยาศรีภูริปรีชา (กมล สาลักษณ) สมุหพระอาลักษณ์ในรัชสมัยพระบาทสมเด็จพระจุลจอมเกล้าเจ้าอยู่หัวและพระบาทสมเด็จพระมงกุฎเกล้าเจ้าอยู่หัว กับคุณหญิง (พึ่ง) ศรีภูริปรีชา และยังเป็นหลานของพระยาศรีสุนทรโวหาร (ฟัก สาลักษณ) เจ้ากรมพระอาลักษณ์ในรัชสมัยพระบาทสมเด็จพระจอมเกล้าเจ้าอยู่หัว กับคุณหญิงอิ่ม โดยท่านเจ้าคุณเกิดเมื่อวันพุธที่ 24 มิถุนายน พ.ศ. 2424 ปีมะเส็ง ที่เคหาสน์ของพระคชภักดี (ท้วม คชนันท์) ผู้เป็นตา ตำบลถนนเฟื่องนคร จังหวัดพระนครการศึกษา การศึกษา. พระยาศรีสุนทรโวหารได้เข้ารับการศึกษาตามลำดับ ดังนี้- พ.ศ. 2433 ศึกษาวิชาหนังสือไทยที่โรงเรียนวัดราชบพิธ (อายุ 9 ขวบ) - พ.ศ. 2435 ย้ายไปศึกษาที่โรงเรียนพระตำหนักสวนกุหลาบ ในพระบรมมหาราชวัง (อายุ 11 ขวบ) - พ.ศ. 2438 บรรพชาเป็นสามเณรอยู่ ณ วัดบวรนิเวศราชวรวิหาร ซึ่งเป็นการศึกษาในทางธรรมและภาษาบาลี โดยตั้งต้นศึกษาวิชาสำหรับนวกะ จนกระทั่งสอบไล่วิชาธรรมกถา และเข้าศึกษาวิชาภาษาไทยและภาษาบาลีต่อในโรงเรียนมหามกุฎราชวิทยาลัย (มหามกุฏราชวิทยาลัยในปัจจุบัน) - พ.ศ. 2439 สอบไล่วิชาภาษาไทยได้ชั้นนักเรียนที่ 3 - พ.ศ. 2440 สอบไล่วิชาภาษาบาลีได้ชั้นนักเรียนตรี - พ.ศ. 2441 สอบไล่วิชาภาษาไทยได้ชั้นนักเรียนที่ 2 โดยได้รับรางวัลชั้นที่ 2 นอกจากนั้น มหาเสวกตรี พระยาศรีสุนทรโวหาร (ผัน สาลักษณ) ยังได้รับการศึกษาวิชาภาษามคธชั้นธรรมบทโดยตรงจากสมเด็จพระมหาสมณเจ้า กรมพระยาวชิรญาณวโรรส (เมื่อครั้นยังดำรงพระยศเป็นพระเจ้าน้องยาเธอ กรมหมื่นฯ) เป็นกรณีพิเศษ - พ.ศ. 2443 ลาสิกขาบทเพื่อเข้ารับราชการต่อไปชีวิตราชการชีวิตราชการ. - พ.ศ. 2443 รับราชการเป็นเสมียนเอกในกรมราชเลขานุการ - พ.ศ. 2445 ย้ายไปรับราชการในกระทรวงนครบาล ในตำแหน่งสารวัตรตรวจหัวเมือง - พ.ศ. 2445 ย้ายไปดำรงตำแหน่งนายอำเภอดุสิต - พ.ศ. 2451 ย้ายไปดำรงตำแหน่งนายอำเภอพระนคร พร้อมทั้งเลื่อนบรรดาศักดิ์เป็นหลวงพิทักษ์เทพนคร - พ.ศ. 2454 เลื่อนตำแหน่งขึ้นเป็นเสมียนตรา พร้อมทั้งรับพระราชทานยศเป็นรองอำมาตย์เอก - พ.ศ. 2455 ย้ายไปดำรงตำแหน่งเลขานุการของกระทรวงนครบาล - พ.ศ. 2456 เลื่อนตำแหน่งขึ้นเป็นข้าหลวงตรวจการศึกษาเป็นพิเศษ - พ.ศ. 2456 โปรดเกล้าฯ ให้ย้ายมารับราชการในกระทรวงมุรธาธรเพื่อเป็นทางสืบตระกูลในหน้าที่อาลักษณ์ พร้อมทั้งพระราชทานสัญญาบัตรให้เป็นหลวงสารประเสริฐ ตำแหน่งปลัดกรมพระอาลักษณ์ - พ.ศ. 2457 โปรดเกล้าฯ พระราชทานเลื่อนยศขึ้นเป็นอำมาตย์ตรี - พ.ศ. 2458 โปรดเกล้าฯ ให้เลื่อนบรรดาศักดิ์เป็นพระสารประเสริฐ - พ.ศ. 2459 โปรดเกล้าฯ ให้เลื่อนยศเป็นเสวกเอก - พ.ศ. 2459 โปรดเกล้าฯ ให้เลื่อนบรรดาศักดิ์เป็นพระยาศรีสุนทรโวหาร ญาณปรีชามาตย์ บรมนาถนิตยภักดี พิริยพาหะ เจ้ากรมพระอาลักษณ์ในรัชสมัยพระบาทสมเด็จพระมงกุฎเกล้าเจ้าอยู่หัว - พ.ศ. 2464 โปรดเกล้าฯ พระราชทานเลื่อนยศขึ้นเป็นมหาเสวกตรีราชการพิเศษราชการพิเศษ. - องคมนตรี - เลขาธิการราชนาวีสมาคมแห่งกรุงสยามยศยศ. - มหาเสวกตรี (ยศในพระราชสำนัก) - นายกองตรี ตำแหน่งสัสดี กองเสนาหลวงรักษาพระองค์ (ยศในกองเสือป่า)ผลงานทางด้านการประพันธ์ ผลงานทางด้านการประพันธ์. นอกจากหน้าที่ราชการในฐานะเจ้ากรมพระอาลักษณ์ ที่ต้องคิดนาม และร่างประกาศสถาปนาตั้งกรม ตั้งพระองค์เจ้า และตั้งเจ้าพระยา จนเป็นที่พอพระราชหฤทัยในส่วนพระองค์แล้ว มหาเสวกตรี พระยาศรีสุนทรโวหาร (ผัน สาลักษณ) ยังได้สนองพระเดชพระคุณในการประพันธ์ฉันท์ กาพย์ และกลอน กับคิดนามสกุลให้แก่ข้าราชการ นามหม่อมเจ้าและบุตรข้าราชการอีกเป็นอันมาก จนได้รับพระมหากรุณาธิคุณนับให้อยู่ในพวกเพื่อนกวีด้วยผู้หนึ่ง ดังนั้นแล้ว จึงเป็นการสมควรอย่างยิ่ง ที่จะยกย่องพระยาศรีสุนทรโวหารผู้นี้ให้เป็นนักประพันธ์คนสำคัญท่านหนึ่งของประเทศไทย ดังจะเห็นได้จากผลงานต่างๆ อันประกอบไปด้วย- 1. อิลราชคำฉันท์ (พระบาทสมเด็จพระมงกุฎเกล้าเจ้าอยู่หัวได้พระราชทานคำนำแห่งหนังสือ และกระทรวงศึกษาธิการได้อนุญาตให้หนังสือเล่มดังกล่าว เป็นแบบสอนอ่านใช้ภายในโรงเรียนอีกด้วย) - 2. ปัญจสิงขร - 3. คำกลอน ฉันท์ และกลอนเบ็ดเตล็ดต่างๆชีวิตครอบครัวและชีวิตในบั้นปลาย ชีวิตครอบครัวและชีวิตในบั้นปลาย. มหาเสวกตรี พระยาศรีสุนทรโวหาร (ผัน สาลักษณ) ได้ตั้งเคหสถานยังที่พระราชทาน ณ ถนนเพชรบุรี จังหวัดพระนคร และสมรสกับคุณหญิงวงศ์ มีบุตรธิดาจำนวนทั้งสิ้น 4 คน แต่เหลือเพียงบุตรชายใหญ่เพียงคนเดียว คือ ขุนปฏิภาณพิจิตร (กมลวงศ์ สาลักษณ) ต.จ. รับราชการสืบตระกูลอยู่ในกระทรวงมุรธาธร นอกจากนั้น ยังได้สมรสกับนางแย้มอนุภรรยา มีบุตรธิดารวมจำนวน 4 คน อันได้แก่- 1. นายพงศ์สุนทร สาลักษณ - 2. นายพรพัจน์ สาลักษณ - 3. นางสาวชัชศรี สาลักษณ - 4. นายมณีวรรณ สาลักษณเครื่องราชอิสริยาภรณ์เครื่องราชอิสริยาภรณ์. - เหรียญรัตนาภรณ์ รัชกาลที่ 6 (ว.ป.ร.3) - ตราวชิรมาลา (ว.ม.ล.) - โต๊ะทอง กาทอง - พานทอง เครื่องยศ ตามราชประเพณีเข็มพระราชทานเข็มพระราชทาน. - เข็มข้าหลวงเดิม เสมาทองคำและแหนบอักษรพระปรมาภิไธยถึงแก่อนิจกรรม ถึงแก่อนิจกรรม. มหาเสวกตรี พระยาศรีสุนทรโวหาร (ผัน สาลักษณ) ถึงแก่อนิจกรรมในเช้าวันที่ 6 สิงหาคม พ.ศ. 2466 ณ บ้านพักถนนเพชรบุรี สิริรวมอายุได้ 43 ปี</doc>
