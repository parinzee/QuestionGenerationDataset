<doc id="49104" url="https://th.wikipedia.org/wiki?curid=49104" title="โฮเวน ฮอนด้า">โฮเวน ฮอนด้า โฮเวน ฮอนด้า หรือ โฮเวน ฮอร์ดา (Joven Jorda) นักมวยสากลชาวฟิลิปปินส์ เกิดเมื่อ 24 เมษายน พ.ศ. 2516 ที่ จังหวัดเลย์เต ประเทศฟิลิปปินส์ สถิติการชก 42 ครั้ง ชนะ 15 (น็อค 13) เสมอ 4 แพ้ 23 เป็นนักมวยจากฟิลิปปินส์ที่มาชกชนะนักมวยสากลชาวไทยถึงถิ่นหลายคน เช่น ชนะ เอกพล โยธินพนาเวช จ้าวสิงห์ทอง นครหลวงโปรโมชั่น พนมเดช อ.ยุทธนากร และเม็ดเงิน กระทิงแดงยิม อดีตแชมป์โลกรุ่นฟลายเวทของสภามวยโลกด้วยประวัติ ประวัติ. ฮอร์ดาขึ้นชกมวยสากลครั้งแรกเมื่อ 30 กันยายน พ.ศ. 2537 ชนะน็อค ซาน วิเซนเต ยก 1 ที่ ฟิลิปปินส์ จากนั้นขึ้นชกอีก 9 ครั้ง ชนะ 5 ครั้ง ก็เดินทางมาชกในไทยครั้งแรกเมื่อ พ.ศ. 2539 ชนะน็อค เอกพล โยธินพนาเวช ยก 6 และในปีเดียวกันนี้ เขายังชกชนะน็อค จ้าวสิงห์ทอง เฉลิมศรี ยก 8 ด้วย นอกจากนั้น ก็ชกแพ้คะแนน นภาพล เกียรติศักดิ์โชคชัย เด็ดดวง ป.พงษ์สว่าง ดาวจรัสน้อย ลูกบ่อทอง และแพ้น็อค โชคชัย โชควิวัฒน์ ยก 3 ต่อมา ใน พ.ศ. 2540 มาชกในไทย ชนะน็อค พนมเดช อ.ยุทธนากร ยก 5 แพ้คะแนน วีรพล นครหลวงโปรโมชั่น โผน แสงมรกต สุริยา ช.วีโก้ และแพ้น็อค หลักหิน ซีพียิม ยก 5 ส่วนในพ.ศ. 2541 ฮอร์ดาขึ้นชกเพียง 3 ครั้ง ซึ่งในนั้นเป็นการมาชกในไทย แพ้น็อค วีรพล นครหลวงโปรโมชั่น ยก 6 ด้วย จากนั้น ฮอร์ดาหยุดชกไป 4 ปี กลับมาชกอีกครั้งใน พ.ศ. 2545 ขึ้นชกแพ้บ้าง ชนะบ้าง จนได้มาชิงแชมป์ WBO เอเชียรุ่นแบนตัมเวท เมื่อ 2 พฤษภาคม พ.ศ. 2546 แพ้น็อค รัตนชัย ส.วรพิน ยก 4 ไม่ได้แชมป์ ต่อมา ใน พ.ศ. 2547 มาชกชนะน็อค เม็ดเงิน กระทิงแดงยิม ยก 4 ใน พ.ศ. 2548 เขามาชกแพ้คะแนน รัตนชัย ส.วรพิน และมาชิงแชมป์ ABCO รุ่นแบนตัมเวทเมื่อ 21 กันยายน พ.ศ. 2548 แพ้น็อค แสงหิรัญ ลูกบ้านใหญ่ ยก 3 จากนั้น ฮอร์ดาหยุดชกไป 3 ปี กลับมาชกอีกครั้งใน พ.ศ. 2551 โดยขึ้นชกที่ญี่ปุ่นอีก 3 ครั้ง หลังจากที่ชกแพ้น็อค ฮายาโตะ คิมูระ ยก 4 เมื่อ 16 ตุลาคม พ.ศ. 2552 ฮอร์ดาก็แขวนนวมไปเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์ WBOเอเชียฯ รุ่นแบนตัมเวท,2 พ.ค. 2546 แพ้น็อค รัตนชัย ส.วรพิน ยก 4 ที่ จ.สมุทรสาคร - ชิงแชมป์ ABCO รุ่นซูเปอร์แบนตัมเวทเมื่อ 21 กันยายน 2548 แพ้น็อค แสงหิรัญ ลูกบ้านใหญ่ ยก 3 ที่ กทม.</doc>
