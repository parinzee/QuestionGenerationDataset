<doc id="774818" url="https://th.wikipedia.org/wiki?curid=774818" title="เอชทีทีเพลโตร์">เอชทีทีเพลโตร์ เอชทีทีเพลโตร์ () หรือเป็นที่รู้จักกันในอีกชื่อต้นแบบ โลคัสเพลโตร์ () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 1+2 ที่นั่ง ผลิตโดยบริษัทรถยนต์สัญชาติแคนาดา เอชทีทีออโตโมบิล (HTT Automobile) ตั้งแต่ปี ค.ศ. 2010 เป็นต้นมา โดยมีฐานการผลิตอยู่ที่ควิเบก ประเทศแคนาดา เปิดตัวครั้งแรกในงานมอนทรีออลอินเตอร์เนชันแนลออโตโชว์ปี ค.ศ. 2007 เอชทีทีเพลโตร์ ยังถือเป็นรถคันแรกของค่าย รถได้รับการออกแบบที่นั่งภายในคลายคลึงกับแม็คลาเรน เอฟ1 ที่ออกแบบที่นั่งคนขับไว้ตรงกลาง และมีที่นั่งเล็กๆ 2 ที่ ด้านขวาและซ้ายของรถ เพลโตร์ใช้เครื่องยนตร์ขนาด 6.2 ลิตรซูเปอร์ชาร์ท V8 ซึ่งให้กำลังสูงถึง 750 แรงม้า (560 kW) และแรงบิดที่ 655 lb·ft (888 N·m) นอกจากนี้ยังมีออปชันเพิ่มเติมของเครื่องยนตร์ซึ่งสามารถเพิ่มแรงม้าแก่เครื่องยนตร์ไปจนถึง 1,100 แรงม้า (820 kW) ซึ่งเป็นเครื่องแบบเดียวกับเชฟโรเลต คอร์เวต จากบริษัทแพรตต์แอนด์มิลเลอร์ (Pratt & Miller) รถได้รับการยืนยันที่จะผลิตออกสู่ตลาดเพียง 99 คัน โดยแต่ละคันลูกค้าสามารถสามารถเลือกแต่งได้เอง เพลโตสามารถทำอัตราเร่ง 0-100 กม./ชม. ในเวลาเพียง 2.9 วินาที และความเร็วสูงสุดได้ถึง 385 กม./ชม. (239 ไมล์/ชม.)</doc>
