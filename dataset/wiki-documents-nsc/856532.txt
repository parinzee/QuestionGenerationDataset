<doc id="856532" url="https://th.wikipedia.org/wiki?curid=856532" title="สาขาวิชาวิทยาศาสตร์สุขภาพ มหาวิทยาลัยสุโขทัยธรรมาธิราช">สาขาวิชาวิทยาศาสตร์สุขภาพ มหาวิทยาลัยสุโขทัยธรรมาธิราช สาขาวิชาวิทยาศาสตร์สุขภาพ มหาวิทยาลัยสุโขทัยธรรมธิราช (อังกฤษ : School of Health Sciences) เป็นสาขาวิชาในสังกัดมหาวิทยาลัยสุโขทัยธรรมาธิราช ซึ่งเป็นมหาวิทยาลัยเปิดที่ใช้ระบบการศึกษาทางไกลแห่งเดียวในประเทศไทย สาขาวิชาในมหาวิทยาลัยสุโขทัยธรรมาธิราช มีฐานะเทียบเท่ากับคณะในมหาวิทยาลัยทั่วไปประวัติ ประวัติ. สาขาวิชาวิทยาศาสตร์สุขภาพ แรกเริ่มโดยเหตุที่ในปัจจุบันนโยบายของรัฐได้เล็งเห็นว่าการพัฒนาบุคลากรสาธารณสุขทุกประเภทยังมีความจำเป็นอยู่ ทั้งนี้ เพราะการพัฒนาบุคลากรสาธารณสุขจะนำไปสู่การให้บริการที่มีคุณภาพแก่ประชาชนชาวไทยอันจะก่อให้เกิดภาวะสุขภาพอนามัยที่ดีส่งผลต่อการพัฒนาคุณภาพชีพ มหาวิทยาลัยสุโขทัยธรรมาธิราชในฐานะเป็นสถาบันผู้ผลิตบุคลากรระดับอุดมศึกษา ได้ตระหนักในเป้าหมายดังกล่าวนี้ โดยมีจุดมุ่งหมายที่จะสนับสนุนด้านการผลิตและพัฒนาบุคลากรสาธารณสุขให้มีคุณภาพมาตรฐานวิชาชีพและเกิดประโยชน์สูงสุดแก่ประเทศชาติ ดังนั้น มหาวิทยาลัยสุโขทัยธรรมาธิราชจึงได้จัดตั้งสาขาวิชาวิทยาศาสตร์สุขภาพขึ้นตั้งแต่ปี พ.ศ. 2523 ปัจจุบันได้เปิดสอนหลักสูตรสาธารณสุขศาสตร์ทั้งในระดับปริญญาตรีและปริญญาโท สำหรับหลักสูตรปริญญาตรีมี 3 วิชาเอก ได้แก่ วิชาเอกสาธารณสุขศาสตร์ วิชาเอกบริหารสาธารณสุข และวิชาเอกอาชีวอนามัยและความปลอดภัย ด้วยเหตุผลที่สำคัญคือ บุคลากรสาธารณุขประเภทต่าง ๆ ยังมีความต้องการในการศึกษาต่อเนื่องอยู่เป็นจำนวนมาก ประกอบกับปัจจุบันนโยบายของรัฐจะต้องมีบุคลากรที่มีความสามารถอยู่ในระดับตำบล บุคลากรสาธารณสุขจึงต้องมีการพัฒนาตนเองด้วยการพัฒนาพื้นฐานการศึกษา อันจะก่อให้เกิดความก้าวหน้าทางวิชาการนำมาผสมผสานกับการเรียนรู้จากประสบการณ์ เพื่อส่งเสริมการให้บริการอย่างมีประสิทธิภาพแก่ประชาชน และนำไปสู่การมีคุณภาพชีวิตที่ดีหลักสูตรที่เปิดสอน</doc>
