<doc id="342226" url="https://th.wikipedia.org/wiki?curid=342226" title="มารีนา กาเรลลา">มารีนา กาเรลลา มารีนา พระชายาในเจ้าชายไมเคิลแห่งกรีซและเดนมาร์ก (; เกิด: 17 กรกฎาคม พ.ศ. 2483) มีนามเดิมว่า มารีนา กาเรลลา () พระชายาในเจ้าชายไมเคิลแห่งกรีซและเดนมาร์ก พระโอรสในเจ้าชายคริสโตเฟอร์และกรีซและเดนมาร์ก กับเจ้าหญิงฟร็องซัวแห่งออร์เลอองประวัติ ประวัติ. มารีนา พระชายาในเจ้าชายไมเคิลแห่งกรีซและเดนมาร์ก เกิดเมื่อวันที่ 17 กรกฎาคม พ.ศ. 2483 ณ กรุงเอเธนส์ ราชอาณาจักรกรีซ เป็นธิดาของทีโอดอร์ กาเรลลา กับเอลลี คาลิกิโอปูโลส ชาวกรีซ เธอเคยเป็นจิตรกรเกี่ยวกับงานประติมากรรม และงานวาดภาพก่อนหน้าที่เธอเสกสมรส และปัจจุบันเธอก็ยังแสดงผลงานของเธออยู่ โดยจัดแสดงในสหรัฐอเมริกาเสกสมรส เสกสมรส. ในปี 7 กุมภาพันธ์ พ.ศ. 2508 มารีนา ได้เสกสมรสกับเจ้าชายไมเคิลแห่งกรีซและเดนมาร์ก ณ พระราชวังหลวงในกรุงเอเธนส์ แต่การสมรสของทั้งคู่เป็นการสมรสแบบต่างฐานันดร เนื่องจากบิดาและมารดาของเธอเป็นสามัญชน ด้วยเหตุนี้จึงกลายเป็นการตัดสิทธิในการสืบราชบัลลังก์ของเจ้าชายไมเคิลซึ่งรวมไปถึงผู้สืบสันดานด้วย ซึ่งการตัดสินใจออกจากการสืบราชบัลลังก์ครั้งนี้เกิดขึ้นภายหลังจากการอนุมัติการสมรสจากสมเด็จพระราชาธิบดีคอนสแตนตินที่ 2 แห่งกรีซ ด้วยเหตุนี้มารีนาจึงไม่มีอิสริยยศเป็น เจ้าหญิงแห่งกรีซและเดนมาร์ก แต่เธอจะได้รับชื่อเป็น มารีนา พระชายาในเจ้าชายไมเคิลแห่งกรีซและเดนมาร์ก ส่วนผู้สืบเชื้อสายของเธอจะมีพระอิสริยยศเป็น เจ้าชาย/เจ้าหญิงแห่งกรีซ โดยพระโอรสธิดาที่จะกำเนิดมาในเบื้องหน้านั้นจะได้รับการยอมรับจากพระมหากษัตริย์ แต่ไม่ถูกยกเป็น Royal Highness และไม่มีสร้อยพระนาม เจ้าชาย/เจ้าหญิงแห่งเดนมาร์ก ซึ่งเป็นเชื้อสายขั้นต้นพระราชวงศ์กรีซพระธิดา พระธิดา. ทั้งสองมารีนาและพระสวามีได้มีพระธิดาด้วย 2 พระองค์ ได้แก่1. เจ้าหญิงอเล็กซันดราแห่งกรีซ (15 ตุลาคม พ.ศ. 2511 —) เสกสมรสกับนายนิโกลาส มีร์ซายันตซ์ มีบุตรชายด้วยกันสองคน ได้แก่ ทิกรัน มีร์ซายันตซ์ และดาริอุส มีร์ซายันตซ์ 2. เจ้าหญิงโอลกาแห่งกรีซ (17 พฤศจิกายน พ.ศ. 2514 —) เสกสมรสกับเจ้าชายไอโมน ดยุกแห่งอาพูเลีย พระโอรสในเจ้าชายอาเมเดโอ ดยุกแห่งออสตา พระนัดดาในเจ้าหญิงไอรีนแห่งกรีซและเดนมาร์ก พระราชธิดาในสมเด็จพระราชาธิบดีคอนสแตนตินที่ 1 แห่งกรีซ เจ้าชายไอโมน และเจ้าหญิงโอลกา มีพระโอรสด้วยกันสองพระองค์ คือ เจ้าชายอุมแบร์โตแห่งเพียดมอนด์ และเจ้าชายอเมเดโอ ดยุกแห่งอาบรูซซี</doc>
