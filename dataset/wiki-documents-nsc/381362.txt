<doc id="381362" url="https://th.wikipedia.org/wiki?curid=381362" title="โคเรียเซอราทอปส์">โคเรียเซอราทอปส์ โคเรียเซอราทอปส์ (; ) เป็นสกุลหนึ่งของมูลฐานสายวิวัฒนาการไดโนเสาร์กลุ่มเซอราทอปเซียน ที่ได้ค้นพบที่ชั้นหินครีเทเชียสตอนต้นในยุคอัลเบียน ที่ประเทศเกาหลีใต้ มันเป็นตัวอย่างต้นแบบแรกของรหัส KIGAM VP 200801 ชุดเป็นปล้องของกระดูกสันหลังมีหาง 36 ปล้อง ซึ่งอยู่ในกลุ่มของขาหลังบางส่วน และกระดูกก้น ตัวอย่างนี้ได้รับการค้นพบที่กลุ่มหินทราย ที่ได้รับการรวมเข้าไปในเขื่อนทันโดที่เมืองฮวาซอง ตามตัวอย่างสำหรับการทดสอบที่ได้แนะนำให้ตัดออกไปมากขึ้น ได้แสดงให้เห็นว่ามันมีอยู่ก่อนการขุดเจาะหิน เขื่อนแห่งนี้สร้างขึ้นใน ค.ศ. 1994 และชุดกระดูกได้ถูกนำมาสร้างความสนใจต่อนักบรรพชีวินวิทยาครั้งแรกใน ค.ศ. 2008 ภายหลังจากรัฐได้ประกาศอย่างเป็นทางการ ตัวอย่างนี้เป็นไปได้ว่าอาจมาจากส่วนล่างของแนวหิน ส่วนบนของชั้นหินที่ยังไม่มีการตั้งชื่ออย่างเป็นทางการนี้มีอายุอยู่ในช่วง 103 ± 0.5 ล้านปีก่อน ที่มาของชื่อ โคเรียเซอราทอปส์ ได้รับการอธิบายโดย อี ยองนัม กับเพื่อนร่วมงานใน ค.ศ. 2011 ซึ่งชื่อสกุลเป็นการผสมระหว่างคำว่า "Korea" กับภาษากรีก คือ κερας/keras ที่หมายถึง 'เขาสัตว์' กับคำว่า οψις/opsis ที่หมายถึง 'ใบหน้า' โดยชนิดต้นแบบคือ K. hwaseongensis โดยตั้งชื่อตามชื่อเมืองฮวาซอง โคเรียเซอราทอปส์ มีความโดดเด่นตรงเงี่ยงที่อยู่บนกระดูกสันหลังส่วนหาง และกระดูกข้อต่อ ในบางส่วนของปลายกระดูกสันหลังส่วนหาง เงี่ยงบนกระดูกสันหลังส่วนหางมีความสูงกว่ากระดูกสันหลังส่วนลำตัวกว่าห้าเท่าที่แนบติดกัน อีและคณะตั้งข้อสังเกตว่าเซอราทอปเซียนอื่นๆอีกหลายชนิดยังมีเงี่ยงสูงบนหางของพวกมันด้วยเช่นกัน โดยลักษณะเช่นนี้จะปรากฏในหลายสายพันธุ์ของเทอราทอปเซียน อีและคณะได้ตั้งสมมติฐานว่าเป็นคุณสมบัติที่ถูกพัฒนาอยางเป็นอิสระ บางทีอาจจะเป็นการปรับตัวสำหรับการว่ายน้ำ อีและคณะได้ดำเนินการสายวิวัฒนาการ และได้ค้นพบว่าโคเรียเซอราทอปส์มีตำแหน่งอยู่ระหว่างอาร์คีโอเซอราทอปส์ และได้มาอยู่ในกลุ่มเซอราทอปเซียน</doc>
