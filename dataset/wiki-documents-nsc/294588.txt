<doc id="294588" url="https://th.wikipedia.org/wiki?curid=294588" title="พ่อหนูเป็นซูเปอร์สตาร์">พ่อหนูเป็นซูเปอร์สตาร์ พ่อหนูเป็นซูเปอร์สตาร์ เป็นละครโทรทัศน์สัญชาติไทย สร้างโดยดาราวิดีโอ ซึ่งเป็นบทประพันธ์ของณหรรษา สุนทรพจน์ ออกอากาศทางช่อง 7 ตั้งแต่วันที่ 10 มกราคม พ.ศ. 2553 ทุกวันศุกร์-วันเสาร์ -วันอาทิตย์ เวลา 20:30-22.30 นาฬิกา บทโทรทัศน์โดย ณหรรษา สุนทรพจน์ กำกับการแสดงโดย ณรงค์ ปุนบุตรดา แสดงนำโดย ศุกลวัฒน์ คณารศ อคัมย์สิริ สุวรรณศุข พลอยปภัส ธนันต์ชัยกานต์ กาญจน์เกล้า ด้วยเศียรเกล้า กฤษณกัณท์ มณีผกาพันธ์ ละครเรื่องนี้ได้เรตติ้งตอนจบที่ 16 เรตติ้งเฉลี่ยอยู่ที่ 11.7เรื่องย่อ เรื่องย่อ. แดนเทพ (ศุกลวัฒน์) ซูเปอร์สตาร์หนุ่มวัย 30 ปีกลับต้องเจอเรื่องไม่คาดฝันขึ้นเมื่ออยู่ๆ ได้มีเด็กสาวคนหนึ่งชื่อ ไอด้า (พลอยปภัส) มาอ้างตัวว่าเป็นลูกสาวของเขาแต่ตอนแรกเขาและ ปั๋ง (โอลิเวอร์) ผู้จัดการส่วนตัวซึ่งเป็นเกย์ก็ไม่เชื่อแต่แล้วเมื่อไอด้าได้นำหลักฐานความสัมพันธ์ระหว่างเขาและ เคท (อคัมย์สิริ) แม่ของเธอขณะอายุได้ 15 ปีมายืนยันจึงทำให้เขาเริ่มเชื่อและรับไอด้าเป็นลูกสาวซึ่งเขาก็พยายามปกปิดเรื่องนี้โดยได้ให้เคทและไอด้าย้ายไปอยู่กับ คุณยุทธ (วันชัย) , คุณเอื้อ (ปภัสรา) และ ผู้พันดนัย (สุรวุฑ) พ่อแม่และพี่ชายของเขาเพื่อให้พ้นจาก ปรายฟ้า (กาญจน์เกล้า) ดาราสาวซึ่งเป็นคู่หมั้นของเขา, คีตะ (เต็งหนึ่ง) ดาราดาวรุ่งซึ่งปกปิดว่าตัวเองเป็นเกย์ที่จ้องจะทำลายชื่อเสียงของเขา และ โม่ง (วิชญ) ปาปาราซซีที่มักจะแอบถ่ายรูปแดนเทพ แต่เพราะความซื่อของไอด้าได้ทำให้เธอเข้าวงการแบบไม่รู้ตัวและแดนเทพจึงได้ถือโอกาสนี้ประกาศความจริงว่าไอด้าเป็นลูกสาวของเขานักแสดง</doc>
