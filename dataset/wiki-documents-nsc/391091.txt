<doc id="391091" url="https://th.wikipedia.org/wiki?curid=391091" title="พรรคปฏิรูปเขมร">พรรคปฏิรูปเขมร พรรคปฏิรูปเขมร ( คณบกฺสกํแณทมฺรง̍ขฺแมร; ; ) เป็นพรรคการเมืองที่มีแนวคิดแบบชาตินิยม นิยมเจ้า และต่อต้านคอมมิวนิสต์ ก่อตั้งในกัมพูชาเมื่อเดือนกุมภาพันธ์ พ.ศ. 2490 ต่อมาใน พ.ศ. 2498 พรรคนี้ได้เป็นองค์ประกอบหลักในพรรคสังคมของพระนโรดม สีหนุ พรรคนี้มีความสำคัญเพราะสมาชิกหลักของพรรคสองคนคือพระสีสุวัตถิ์ สิริมตะและลน นลได้เป็นผู้นำในการปฏิวัติของกลุ่มฝ่ายขวาใน พ.ศ. 2513 ต่อต้านพระนโรดม สีหนุและระบอบสังคมของพระองค์ประวัติ ประวัติ. พรรคการเมืองนี้ก่อตั้งโดยนักการเมืองและนักการทหาร เนียก เทียวลอง และผู้นำตำรวจ ลน นล. ผู้นำที่ขึ้นเป็นตัวแทนคือพระสีสุวัตถิ์ สิริมตะ ซึ่งเคยเป็นคู่แข่งในการขึ้นครองราชสมบัติกับพระนโรดม สีหนุ เมื่อ พ.ศ. 2484 ชื่อที่ไม่เป็นทางการของพรรคคือ "Renos"", พรรคนี้มีแนวคิดสังคมนิยมเชิงอนุรักษนิยมแต่มีลักษณะนิยมเจ้ามากกว่าพรรคเสรีนิยมของพระนโรดม นรินทร์เดช ทำให้มีสมาชิกเป็นกลุ่มชนชั้นสูงและเจ้าหน้าที่ทหาร พรรคได้ออกหนังสือพิมพ์ชื่อ Khmera หรือ Rénovation ทั้งภาษาเขมรและภาษาฝรั่งเศส ลน นลได้นำพรรคนี้เข้าร่วมการเลือกตั้งใน พ.ศ. 2494 แต่ได้เพียง 2 ที่นั่ง เพราะพรรคปฏิรูปเขมรไม่ค่อยประสบความสำเร็จในการเลือกตั้ง ในที่สุดจึงเข้าไปอยู่เบื้องหลังระบอบสังคมของพระนโรดม สีหนุ เนียก เทียวลองได้เป็นนายกรัฐมนตรีในระบอบสังคมและต่อมาได้เข้าร่วมกับพรรคฟุนซินเปก ต่อมา ลน นลและเจ้าสีสุวัตถิ์ สิริมตะได้ร่วมกับปฏิวัติล้มล้างระบอบสังคมและก่อตั้งสาธารณรัฐเขมรขึ้นเมื่อ พ.ศ. 2513</doc>
