<doc id="705237" url="https://th.wikipedia.org/wiki?curid=705237" title="พระราชินีแห่งชีบา">พระราชินีแห่งชีบา พระราชินีแห่งชีบา ( , กีเอซ: ንግሥተ ሳባ , ) เป็นพระราชินีนาถที่ปรากฏในพระคัมภีร์ไบเบิลที่ว่านางได้เสด็จไปเข้าเฝ้ากษัตริย์ซาโลมอน ซึ่งเรื่องดังกล่าวได้แพร่หลายในหมู่ชาวยิว, อาหรับ และเอธิโอเปีย และกลายเป็นตำนานที่แพร่หลายที่สุดเรื่องหนึ่งของโลกตะวันออก ตามคติชนยิวว่า พระราชินีแห่งชีบาปกครองอียิปต์และเอธิโอเปียสลับกัน บ้างก็ว่าเป็นกษัตริย์บุรุษเพศปกครองอาณาจักรชีบาแถบอาระเบียใต้ (ปัจจุบันคือบริเวณประเทศเยเมน) ในคติชนเอธิโอเปียว่า พระราชินีแห่งชีบาทรงมีสัมพันธ์สวาทกับกษัตริย์ซาโลมอน ดังปรากฏใน เกแบรแนแกสต์ (กีเอซ: ክብረ ነገሥት, ) อันเป็นวรรณกรรมของเอธิโอเปีย กล่าวถึงผลจากความสัมพันธ์ดังกล่าวทำให้นางตั้งพระหน่อประสูติกาลเป็นจักรพรรดิเมเนลิกที่ 1 จักรพรรดิพระองค์แรกแห่งเอธิโอเปียในศิลปะ ในศิลปะ. เรื่องราวของพระราชินีแห่งชีบาได้รับความนิยมในสมัยฟื้นฟูศิลปวิทยาในอิตาลี ดังปรากฏในงานศิลป์ อาทิ บานประตูของหอศีลจุ่มซันโจวันนี ผลงานของโลเรนโซ กีแบร์ตี, จิตรกรรมฝาผนังที่กัมโปซันโตโมนูเมนตาเล และห้องราฟาเอล ผลงานของเบนอซโซ กอซโซลี และในศตวรรษที่ 17 โกลด ลอแร (Claude Lorrain) ได้เขียนภาพ การเดินทางของพระราชินีแห่งชีบา (The Embarkation of the Queen of Sheba) นอกจากนี้เรื่องราวของนางยังได้รับการดัดแปลงเป็นวรรณกรรม, ภาพยนตร์ และเพลง เป็นต้น</doc>
