<doc id="91344" url="https://th.wikipedia.org/wiki?curid=91344" title="007 เพชฌฆาตปืนทอง">007 เพชฌฆาตปืนทอง เพชฌฆาตปืนทอง () เป็นภาพยนตร์เรื่องที่ 9 ในภาพยนตร์ชุดบอนด์เดอะซีรีส์ ที่ค่ายภาพยนตร์อีโอเอ็นโปรดักชั่นส์ (EON Productions) จัดทำขึ้น และเป็นครั้งที่ 2 ที่โรเจอร์ มัวร์ รับบทเป็นเจมส์ บอนด์ ให้กับค่ายอีโอเอ็นนี้ ภาพยนตร์เรื่องนี้ออกฉายใน ค.ศ. 1974 กำกับโดยกาย ฮามิลตัน ใช้ทุนสร้างทั้งสิ้น 7,000,000 ดอลลาร์สหรัฐ เทียบเท่าเงิน 33,000,000 ดอลลาร์สหรัฐใน ค.ศ. 2012 กวาดรายได้รวมทั้งสิ้น 97,600,000 ดอลลาร์สหรัฐ เทียบเท่าเงิน 460,000,000 ดอลลาร์สหรัฐใน ค.ศ. 2012 ขายดีเป็นอันดับที่ 17 จากภาพยนตร์ เจมส์ บอนด์ อย่างเป็นทางการ 22 เรื่องเรื่องย่อ เรื่องย่อ. เจมส์ บอนด์ (โรเจอร์ มัวร์) ต้องเจอกับฟรานซิสโก้ สการามังก้า (Christopher Lee) สุดยอดนักฆ่าที่มีฉายาว่าเพชฌฆาตปืนทอง เพราะเขาจะรับจ้างฆ่าคนด้วยเงินสูงถึง 1 ล้านดอลล่าร์ และเขาจะสังหารเหยื่อด้วยปืนและกระสุนทองคำของเขาเท่านั้น และเป้าหมายต่อไปของเขาคือเจมส์ บอนด์ นั่นเองตัวละครหลักเกร็ดเกร็ด. - คริสโตเฟอร์ ลี โด่งดังจากหนังจอเงินชุดแดร็กคูล่า ตั้งแต่ปี 1959-1973 เคยเป็นดาราสมทบหลายตอนในทีวีซีรีส์ยอดฮิตทั่วโลก ขวัญใจสายลับ/The Avengers (1967-1969) ก่อนแสดงเรื่องนี้ - หลายฉากได้ถ่ายทำในประเทศไทย เช่น คลองภาษีเจริญ, วัดนางชีโชติการาม, เวทีมวยลุมพินี, ถนนราชดำเนินในกรุงเทพมหานคร และเขาตะปูในจังหวัดพังงา ซึ่งทำให้เขาตาปูเป็นที่รู้จักโด่งดังไปทั่วโลกในฐานะ "เกาะเจมส์ บอนด์" (James Bond Island)</doc>
