<doc id="703846" url="https://th.wikipedia.org/wiki?curid=703846" title="ชนินทร์ แซ่เอียะ">ชนินทร์ แซ่เอียะ ชนินทร์ แซ่เอียะ เกิดวันที่ 5 กรกฎาคม พ.ศ. 2535 ที่ประเทศไทย เป็นนักกีฬาฟุตบอลชาวไทย เขาได้เข้าแข่งขันไทยพรีเมียร์ลีกให้แก่สังกัดสโมสรฟุตบอลชลบุรี ชนินทร์ ยังได้รับการยกย่องจากธวัชชัย ดำรงค์อ่องตระกูล และเกียรติศักดิ์ เสนาเมือง ว่าเป็นผู้รักษาประตูฝีมือดีคนหนึ่งของทีมประวัติ ประวัติ. ชนินทร์ แซ่เอียะ เกิดที่จังหวัดชุมพร เคยเข้าศึกษาที่โรงเรียนเทพนิมิตวนาราม จังหวัดชุมพร ก่อนจะย้ายมาศึกษาระดับชั้นมัธยมต่อที่โรงเรียนอัสสัมชัญศรีราชา จากนั้น เขาได้เข้าร่วมชุดนักเรียนทีมชาติไทย ในการแข่งขันฟุตบอลนักเรียนชิงแชมป์เอเชีย ครั้งที่ 38 ที่ประเทศเกาหลีใต้ และมีส่วนช่วยให้ทีมสามารถครองแชมป์การแข่งครั้งดังกล่าว วันที่ 26 มีนาคม พ.ศ. 2558 ชนินทร์ได้ทำหน้าที่ผู้รักษาประตูให้แก่ฟุตบอลทีมชาติไทย เมื่อครั้งที่พบกับฟุตบอลทีมชาติสิงคโปร์ ของรายการ “ฉลองครบรอบ 50 ปี การเชื่อมความสัมพันธ์ทางการทูตระหว่างไทยกับสิงคโปร์” จากการแข่งขันนัดดังกล่าว เขาสามารถทำหน้าที่โดยไม่เสียประตูให้แก่คู่แข่ง ซึ่งทีมของเขาเป็นฝ่ายชนะที่ 2 ประตูต่อ 0ผลงานในระดับนานาชาติ ผลงานในระดับนานาชาติ. ชนินทร์ชนะการแข่งซีเกมส์ 2013 ร่วมกับฟุตบอลทีมชาติไทยรุ่นอายุไม่เกิน 23 ปี และลงแข่งหนึ่งนัดเมื่อครั้งที่พบกับฟุตบอลทีมชาติกัมพูชารุ่นอายุไม่เกิน 23 ปี นอกจากนี้ เขายังเป็นตัวแทนฟุตบอลทีมชาติไทยรุ่นอายุไม่เกิน 23 ปี เข้าร่วมการแข่งเอเชียนเกมส์ 2014 และชนินทร์ ได้เป็นส่วนหนึ่งของฟุตบอลทีมชาติไทย ในการแข่งขันเอเอฟเอฟ ซูซูกิ คัพ 2014ชีวิตส่วนตัว ชีวิตส่วนตัว. ชนินทร์ เคยเป็นนักฟุตบอลตำแหน่งกองหน้า ซึ่งครั้งหนึ่ง เขาเคยคิดจะเลิกทำหน้าที่ในตำแหน่งผู้รักษาประตู เนื่องด้วยความท้อ แต่ในที่สุด เขาก็ได้ตัดสินใจที่จะทำหน้าที่ในตำแหน่งที่เขาเลือกนี้ให้เต็มที่ โดยเลือกสวมชุดกีฬาฟุตบอลหมายเลข 9 เมื่อครั้งทำหน้าที่ร่วมทีมชัยนาท ฮอร์นบิล ซึ่งเป็นหมายเลขเดียวกันกับที่เขาเคยเป็นกองหน้ามาก่อน ชนินทร์ มีผู้รักษาประตูที่เขาประทับใจคือกวินทร์ ธรรมสัจจานันท์ ที่คอยให้คำแนะนำในการทำหน้าที่ผู้รักษาประตูเกียรติประวัติ เกียรติประวัติ. ระดับนานาชาติ- ทีมชาติไทย - อาเซียนฟุตบอลแชมเปียนชิพ ผู้ชนะ (1 สมัย) : 2014 - ไทย ยู-23 ปี - ซีเกมส์ เหรียญทอง (2 สมัย); 2013, 2015</doc>
