<doc id="644022" url="https://th.wikipedia.org/wiki?curid=644022" title="มิชิโอะ คะกุ">มิชิโอะ คะกุ มิชิโอะ คะกุ (; เกิด 24 มกราคม ค.ศ. 1947) เป็นนักฟิสิกส์เชิงทฤษฎีลูกครึ่งญี่ปุ่น-อเมริกัน ปัจจุบันเป็นศาสตราจารย์สอนอยู่ที่ City College of New York เขามีผลงานที่เป็นหนังสือทางฟิสิกส์หลายเล่ม และปรากฏตัวทางวิทยุและโทรทัศน์บ่อยครั้งในประเทศสหรัฐอเมริกา อีกทั้งเขายังได้เขียนบล็อกและบทความออนไลน์อีกด้วย ในอดีตเขาได้เขียนหนังสือทางฟิสิกส์และสร้างชื่อเสียงให้เขาเอาไว้ 2 เล่ม คือ Hyperspace ซึ่งเป็นหนังสือที่ขายดีที่สุดของเขาในประเทศสหรัฐอเมริกา โดยได้รับการโหวตเลือกจาก The New York Times ในปี ค.ศ. 1994 และ The Washington Post ส่วนในอังกฤษหนังสือที่สร้างชื่อเสียงให้เขาคือ Parallel Worlds และทำให้เขาได้รับรางวัล Samuel Johnson Prize ในปี ค.ศ. 2005 ปัจจุบันหนังสือที่ขายดีและสร้างชื่อเสียงให้เขามีทั้งหมด 3 เล่ม ได้แก่ Physics of the Impossible (2008), Physics of the Future (2011) และ The Future of the Mind (2014) โดยได้รับการยืนยันจาก The New York Times Best Seller นอกจากนี้เขายังได้รับเชิญจากรายการสารคดีชื่อดัง อาทิ BBC, Discovery Channel, History Channel และ Science Channel ให้ไปเป็นแขกรับเชิญของรายการอีกด้วย</doc>
