<doc id="465558" url="https://th.wikipedia.org/wiki?curid=465558" title="รุจิราภรณ์ ณีนา ลิเกิล">รุจิราภรณ์ ณีนา ลิเกิล ณีนา รุจิราภรณ์ ล่ำซำ ลิเกิล หรือ รุจิราภรณ์ ล่ำซำ ลีเกิล () เป็นนักกีฬาขี่ม้าหญิงทีมชาติไทย เกิดวันที่ 8 ตุลาคม พ.ศ. 2533 ที่โรงพยาบาลสมิติเวช เป็นบุตรสาวของ นายออสติน ลีเกิล นักธุรกิจชาวอเมริกัน กับนางสมรมิตต์ ล่ำซำ มีพี่ชาย 2 คน ปัจจุบันกำลังศึกษาอยู่ ณ มหาวิทยาลัยสแตนฟอร์ด ณีนา รุจิราภรณ์ ล่ำซำ ลิเกิล เป็นนักกีฬาขี่ม้าหญิงคนแรกในประวัติศาสตร์ของทวีปเอเชียที่ผ่านการคัดเลือกเข้าสู่การแข่งขันกีฬาโอลิมปิก ปัจจุบัน ได้รับการอันดับเป็นอันดับที่ 56 ของโลกในกีฬาขี่ม้าในปี ค.ศ. 2011ประวัติ ประวัติ. ณีนา ล่ำซำ ลิเกิ้นได้ย้ายตามครอบครัวไปอาศัยที่สหรัฐอเมริกาเมื่ออายุได้เพียง 17 วัน เริ่มขี่ม้าจากความที่รักสัตว์มาตั้งแต่อายุ 5 ขวบ ที่สหรัฐอเมริกา พร้อมกับการได้รับการสนับสนุนจากครอบครัว ณีนามีผลงานการแข่งขันขี่ม้ามาแล้วมากมายในระดับนานาชาติ ทั้งเหรียญเงินประเภททีม และที่ 4 ประเภทบุคคล เอเชียนเกมส์ 2010 ที่เมืองกวางโจว ประเทศจีน, 2 เหรียญทอง อีเวนติ้งประเภทบุคคล และประเภททีม ซีเกมส์ 2007 ที่พัทยา จังหวัดชลบุรี และได้รับรางวัลประเภทนักกีฬาดาวรุ่งอีกมากมาย เช่น สยามกีฬาอวอร์ด, Young Rider of the Year ปี ค.ศ. 2010 และ ค.ศ. 2011 เป็นต้น ในกีฬาโอลิมปิก 2012 ที่กรุงลอนดอน สหราชอาณาจักร เป็น 1 ในนักกีฬาไทยที่เข้าร่วมการแข่งขันในครั้งนี้ โดยถือเป็นนักกีฬาขี่ม้าเพียงคนเดียว และเป็น 1 ใน 47 นักกีฬาที่ได้รับเชิญให้ไปร่วมแข่งขันในรายการ Greenwich Olympic Test Event เมื่อเดือนกรกฎาคม ค.ศ. 2011 เพื่อทดสอบสนามที่ใช้แข่งขันจริง ที่กรุงลอนดอน โดยในการแข่งขันโอลิมปิก ณีนาได้ขี่ม้าชื่อ "บัตส์ ลีออน" จบด้วยอันดับ 41 จากนักกีฬาทั้งหมด 74 คน ไม่ได้รับเหรียญรางวัลใด ๆ ในการขี่ม้าประเภทอีเวนติ้ง บุคคล จากการแข่งขันทั้งหมด 3 วัน รวมคะแนนเสียทั้งหมด 91.90 แต้ม แม้ว่าเธอจะไม่ได้รับเหรียญรางวัลในครั้งดังกล่าว แต่เธอก็ได้สร้างแรงบันดาลใจให้แก่นักกีฬาระดับเยาวชนในการตั้งความฝันสู่การแข่งขันกีฬาโอลิมปิกหลายราย ซึ่งหนึ่งในนั้นก็คือเสียงซอ เลิศรัตนชัยเครื่องราชอิสริยาภรณ์เครื่องราชอิสริยาภรณ์. - พ.ศ. 2552 - เหรียญเงินดิเรกคุณาภรณ์ (ร.ง.ภ.) - พ.ศ. 2553 - เหรียญทองดิเรกคุณาภรณ์ (ร.ท.ภ.)</doc>
