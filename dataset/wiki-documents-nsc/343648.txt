<doc id="343648" url="https://th.wikipedia.org/wiki?curid=343648" title="ฮิกิโกะโมะริ">ฮิกิโกะโมะริ ฮิกิโกะโมะริ () เป็นคำภาษาญี่ปุ่น ใช้เรียกปรากฏการณ์ที่บุคคลผู้รักษาสันโดษเลือกแยกตัวออกมาจากสังคม เพื่อแสวงหาความโดดเดี่ยวและกักตัวเองอย่างสุดโต่ง มีเหตุมีปัจจัยมาจากเรื่องราวส่วนบุคคลและเรื่องราวทางสังคมที่บุคคลนั้น ๆ ประสบมา เช่น ความผิดปรกติทางบุคลิกภาพแบบหลีกเลี่ยง หรือความอับอายอย่างแรง, อาการกลัวการเข้าสังคม, อาการกลัวที่โล่งหรือที่ชุมชน, อาการกลัวความล้มเหลว เป็นต้นการจำกัดความ การจำกัดความ. กระทรวงสาธารณสุข แรงงาน และสวัสดิการของญี่ปุ่นได้จำกัดความฮิกิโกะโมะริว่าเป็นกลุ่มบุคคลที่ปฏิเสธที่จะออกจากบ้าน และปลีกตัวจากสังคมในบ้านเป็นเวลาอย่างน้อยหกเดือน ระดับของภาวะฮิกิโกะโมะรินี้มีความแตกต่างกันไปในแต่ละคน ในกรณีที่ร้ายแรงอาจปลีกตัวจากสังคมเป็นเวลาหลายปีหรือหลายสิบปี โดยส่วนใหญ่ภาวะฮิกิโกะโมะริเริ่มต้นขึ้นจากการปฏิเสธโรงเรียนหรือสังคมในโรงเรียนสามัญลักษณะ สามัญลักษณะ. คนส่วนใหญ่อาจรู้สึกกดดันกับโลกภายนอก แต่บุคคลในภาวะฮิกิโกะโมะรินั้นถึงขั้นปลีกตัวจากสังคมแบบสมบูรณ์ ในบางกรณีอาจขังตัวเองอยู่ในห้องเป็นเวลานานมาก กลุ่มบุคคลเหล่านี้มักจะมีเพื่อนน้อยหรือไม่มีเพื่อนเลย ผู้มีภาวะฮิกิโกะโมะริโดยทั่วไปชื่นชอบกิจกรรมในร่มหรือในห้อง แต่ก็มีบางคนที่นิยมกิจกรรมกลางแจ้งหรือนอกบ้านในบางโอกาส การปลีกตัวออกจากสังคมมักจะเริ่มต้นอย่างค่อยเป็นค่อยไป โดยค่อย ๆ สูญเสียเพื่อนไปทีละน้อย และอาจจะแสดงอาการที่ไม่มีความสุข ขาดความมั่นใจ ขี้อายมากขึ้น และพูดน้อยลง</doc>
