<doc id="103813" url="https://th.wikipedia.org/wiki?curid=103813" title="ตระกูลภาษาออสโตรเอเชียติก">ตระกูลภาษาออสโตรเอเชียติก ภาษากลุ่มออสโตร-เอเชียติก () เป็นภาษากลุ่มใหญ่ในเอเชียตะวันออกเฉียงใต้ และบางส่วนในอินเดียและบังกลาเทศ ชื่อนี้มาจากคำในภาษาละตินที่แปลว่า “ใต้” และชื่อทวีปเอเชียในภาษากรีก ดังนั้นชื่อของภาษาตระกูลนี้จึงหมายถึงเอเชียใต้ ในบรรดาภาษากลุ่มนี้ทั้งหมด ภาษาเวียดนาม ภาษาเขมร และภาษามอญเป็นภาษาที่มีบันทึกทางประวัติศาสตร์ยาวนาน และเฉพาะภาษาเวียดนาม กับภาษาเขมรเท่านั้นที่เป็นภาษาทางการ ภาษาที่เหลือมักเป็นภาษาที่พูดโดยชนกลุ่มน้อย ภาษาตระกูลออสโตรเอเชียติกมีการแพร่กระจายตั้งแต่อินเดีย บังกลาเทศ และเอเชียตะวันออกเฉียงใต้ แยกจากกันด้วยบริเวณที่มีผู้พูดภาษาตระกูลอื่นอยู่ จึงเชื่อกันว่าภาษาตระกูลนี้เป็นภาษาดั้งเดิมในเอเชียตะวันออกเฉียงใต้และอินเดียตะวันออก ส่วนภาษากลุ่มอื่นในบริเวณนี้ได้แก่ตระกูลอินโด-ยุโรเปียน ไท-กะได ดราวิเดียนและจีน-ทิเบตเป็นผลจากการอพยพเข้ามา มีตัวอย่างคำในภาษาตระกูลออสโตรเอเชียติกอยู่ในตระกูลภาษาย่อยทิเบต-พม่าในเนปาลตะวันออก นักภาษาศาสตร์บางคนเชื่อว่า ภาษานี้เกี่ยวข้องกับตระกูลภาษาออสโตรนีเซียนและจัดเป็นตระกูลใหญ่ออสตริกการจัดจำแนก การจัดจำแนก. นักภาษาศาสตร์โดยทั่วไปจัดภาษานี้เป็นสองกลุ่มใหญ่คือภาษากลุ่มมุนดาที่พบในอินเดียตะวันออกและอินเดียกลางกับบางส่วนของบังกลาเทศและภาษากลุ่มมอญ-เขมร ที่พบในเอเชียตะวันออกเฉียงใต้ อินเดียตะวันออกเฉียงเหนือและหมู่เกาะนิโคบาร์ จากภาษาในตระกูลนี้ทั้งหมด 168 ภาษา อยุ่ในกลุ่มมอญ-เขมร 147 ภาษาและอยู่ในกลุ่มมุนดา 21 ภาษา การแบ่งย่อยลงไปอีกมีความแตกต่างกันดังนี้Grérard Diffloth (1974) Grérard Diffloth (1974). เป็นการจัดแบ่งที่มีผู้นำไปอ้างอิงมากที่สุด แต่ภาษาที่ยังไม่พบในขณะนั้นไม่ได้รวมไว้ด้วย- มุนดา- มุนดาเหนือ- กอร์กู - เคอร์วาเรียน - มุนดาใต้- คาเรีย-จวา - โกราปุต มุนดา - มอญ-เขมร- มอญ-เขมรตะวันออก- ภาษาเขมร - เปียริก - ภาษากลุ่มบะห์นาริก - ภาษากลุ่มกะตู - ภาษากลุ่มเวียตติก (รวมภาษาเวียดนาม) - มอญ-เขมรเหนือ- ภาษากาสี (รัฐเมฆาลัย, อินเดีย) - ปะหล่อง - ขมุ - มอญ-เขมรใต้- ภาษามอญ - อัสเลียน - นิโคบาร์ (หมู่เกาะนิโคบาร์)Ilia Peiros (2004) Ilia Peiros (2004). เป็นการแบ่งโดยใช้ข้อมูลจากการใช้คำศัพท์ร่วมกัน- นิโคบาร์ - มุนดา-เขมร- มุนดา - มอญ-เขมร- ภาษากาสี - มอญ-เขมรศูนย์กลาง- ม้ง (ม้งและปยู) - เวียตติก - มอญ-เขมรเหนือ ประกอบด้วยกลุ่มปะหล่องและขมุ - มอญ-เขมรกลาง- ภาษาเขมรสำเนียงต่างๆ - เปียริก - อัสลี-บะห์นาริก- อัสเลียน - มอญ-บะห์นาริก- มอญ - กะตู-บะห์นาริก- กะตู - บะห์นาริกGrérard Diffloth (2005)Grérard Diffloth (2005). - มุนดา- กลุ่มโกวาปุต - กลุ่มมุนดาแกนกลาง - กลุ่มคาเรีย-จวา 2 ภาษา - กลุ่มมุนดาเหนือ- กลุ่มกอร์กู, กลุ่มคาวาเรีย 12 ภาษา - กลุ่มกาสี-เขมร- กลุ่มกาสี 3 ภาษาในอินเดียและบังกลาเทศ - กลุ่มปะหล่อง-ขมุ- กลุ่มขมุ มี 13 ภาษาในลาวและไทย - กลุ่มปะหล่อง-ปะกัน- กลุ่มปะกันหรือปยู มี 2 ภาษาในจีนตอนใต้ - กลุ่มปะหล่อง มี 21 ภาษาในพม่า จีนตอนใต้และไทย รวมภาษาม้งในเวียดนาม - กลุ่มมอญ-เขมรศูนย์กลาง- กลุ่มเขมร-เวียตติก- กลุ่มเวียต-กะตู- กลุ่มเวียตติก มี 10 ภาษาในเวียดนามและลาวรวทั้งภาษาเวียดนามซึ่งเป็นภาษาเดียวในตระกูลออสโตรเอเชียติกที่มีเสียงวรรณยุกต์ - กลุ่มกะตู มี 19 ภาษาในลาว เวียดนามและไทย - กลุ่มเขมร-บะห์นาริก- กลุ่มบะห์นาริก มี 40 ภาษาในเวียดนาม ลาว และกัมพูชา - กลุ่มเขมร ซึ่งได้แก่ภาษาเขมรสำเนียงต่างๆ ในไทย กัมพูชา เวียดนามและกลุ่มเปียริกที่มี 6 ภาษาในกัมพูชา - กลุ่มนิโคบาร์-มอญ- กลุ่มนิโคบาร์ มี 6 ภาษาในหมุ่เกาะนิโคบาร์ - กลุ่มอัสลี-มอญ- กลุ่มอัสเลียน มี 19 ภาษาในไทยและมาเลเซีย - กลุ่มมอญ มี 2 ภาษาคือภาษามอญในพม่าและภาษาญัฮกุ้รในไทย และยังมีอีกหลายภาษาที่ยังจัดแบ่งไม่ได้ในจีนตอนใต้</doc>
