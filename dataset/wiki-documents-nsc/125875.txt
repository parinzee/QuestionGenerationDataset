<doc id="125875" url="https://th.wikipedia.org/wiki?curid=125875" title="บุญยอด สุขถิ่นไทย">บุญยอด สุขถิ่นไทย บุญยอด สุขถิ่นไทย เป็นสมาชิกสภาผู้แทนราษฎร แบบบัญชีรายชื่อ พรรคประชาธิปัตย์ อดีตผู้ประกาศข่าว และอดีตนักจัดรายการวิทยุชาวไทยประวัติ ประวัติ. นายบุญยอด เกิดเมื่อวันที่ 17 กันยายน พ.ศ. 2508 ที่ย่านลาดพร้าว กรุงเทพมหานคร ในครอบครัวชาวไทยเชื้อสายจีนที่มีอาชีพขายของชำ มีชื่อเล่นว่า "ฝัด" แปลว่า "ผู้รู้" จบการศึกษาระดับมัธยมศึกษาจาก โรงเรียนสาธิตมหาวิทยาลัยรามคำแหง และ โรงเรียนเตรียมอุดมศึกษา ปริญญาตรี และปริญญาโท จากคณะนิเทศศาสตร์ จุฬาลงกรณ์มหาวิทยาลัย ประกาศนียบัตรชั้นสูงการบริหารงานภาครัฐและกฎหมายมหาชน, สถาบันพระปกเกล้า ปี พ.ศ. 2552การทำงานวงการข่าว การทำงาน. วงการข่าว. นายบุญยอด สุขถิ่นไทย เริ่มทำงานทางด้านโฆษณาที่บริษัทโอกิลวี่ จากนั้นจึงเริ่มทำงานในสายข่าว โดยเข้าเป็นผู้สื่อข่าวภูมิภาคในช่อง 7 นาน 3 ปี แล้วจึงลาไปศึกษาต่อที่ประเทศออสเตรเลีย เมื่อกลับมาจึงข่าวอ่านช่วงภาคค่ำทางช่อง 5 อยู่ 2 ปี จากนั้นจึงได้หันไปทำงานทางด้านวิทยุสไมล์ เรดิโอ 5 ร่วมกับ อัญชลี ไพรีรักษ์ และงานด้านสายข่าว ในปี พ.ศ. 2539 นายบุญยอดได้เป็นพิธีรายการวาไรตี้ตอนเช้าทางช่อง 9 คือ รายการ"สวัสดีบางกอก" ส่วนในปี พ.ศ. 2542 นายบุญยอดได้เป็นพิธีกรรายการตอบปัญหาทางวิชาการชื่อ "เกมคนเก่งกับแอลจี" และเป็นผู้ประกาศ พิธีกร และนักจัดรายการวิทยุอิสระเรื่อยมา จนกระทั่งในปี พ.ศ. 2548 ได้กลับมาอ่านข่าวกับทางช่อง 3 อีกครั้ง ในรายการ ข่าววันใหม่ อันเป็นการรายงานข่าวประจำวันช่วงดึกคู่กับอริสรา กำธรเจริญ รวมทั้งได้ร่วมงานกับทางเอเอสทีวีด้วยช่วงสั้น ๆ ในช่วงวิกฤตการณ์การเมืองในประเทศไทย พ.ศ. 2548-2550 นายบุญยอด ได้ถูกปลดออกจากช่อง 3 ซึ่งเจ้าตัวเชื่อว่าเป็นเพราะตนเองได้วิพากษ์วิจารณ์รัฐบาล พ.ต.ท.ทักษิณ ชินวัตร รวมประสบการณ์การทำงานเป็นสื่อมวลชนทั้งหมด 18 ปี ใน ปี พ.ศ. 2558 นายบุญยอด สุขถิ่นไทย เป็นผู้ประกาศข่าวทางสถานีโทรทัศน์ฟ้าวันใหม่ ในรายการ ข่าวฟ้าวันใหม่ ทุกวันจันทร์ - ศุกร์ เวลา 06.05 - 07.50 น. เริ่มวันจันทร์ที่ 4 พฤษภาคม เป็นต้นไปการเมือง การเมือง. นายบุญยอดได้ลงสมัครเลือกตั้งเป็นสมาชิกวุฒิสภา (สว.) ในกรุงเทพมหานคร ในวันที่ 19 เมษายน พ.ศ. 2549 นายบุญยอดได้เบอร์ 32 ได้รับการเลือกตั้งด้วยคะแนนมาเป็นลำดับที่ 18 ซึ่งถือเป็นลำดับสุดท้ายของกรุงเทพมหานคร แต่ยังไม่ได้รับการรับรองจากคณะกรรมการการเลือกตั้ง (กกต.) เนื่องจากได้รับร้องเรียนว่าขึ้นเวทีปราศรัยของกลุ่มพันธมิตรประชาชนเพื่อประชาธิปไตย จนกระทั่งเกิดการรัฐประหารขึ้นในวันที่ 19 กันยายน การเลือกตั้ง สว. ครั้งนี้จึงได้ถูกยกเลิกไปพร้อมกับรัฐธรรมนูญ ปี พ.ศ. 2540 บุญยอด ได้ลงเลือกตั้งในการเลือกตั้งสมาชิกสภาผู้แทนราษฎรในประเทศไทย พ.ศ. 2550 ในเขต 4 กรุงเทพมหานคร ซึ่งประกอบด้วย เขตจตุจักร, บางซื่อ, หลักสี่ โดยร่วมทีมกับ นายอรรถวิชช์ สุวรรณภักดี และ นายสกลธี ภัททิยกุล ซึ่งได้รับเลือกทั้ง 3 คน โดยนายบุญยอดได้รับคะแนนเป็นอันดับ 1 ของเขต รวม 113,280 คะแนน ต่อมาในการเลือกตั้ง พ.ศ. 2554 ได้ลงสมัครรับเลือกตั้งในระบบบัญชีรายชื่อ สังกัดพรรคประชาธิปัตย์ และได้รับเลือกตั้งเป็น ส.ส.อีกสมัยวงการบันเทิง วงการบันเทิง. นายบุญยอด ได้เคยร่วมแสดงภาพยนตร์ เรื่อง “ผู้หญิง 5 บาป” ซึ่งเป็นที่มาของการวิพากษ์วิจารณ์ เมื่อวันที่ 15 กุมภาพันธ์ พ.ศ. 2552 ได้มีผู้เข้าไปโพสต์ข้อความไว้ในเว็บไซต์ประชาไท ถึงการร่วมเล่นภาพยนตร์ของนายบุญยอด เนื่องจากภาพยนตร์เรื่องดังกล่าวมีเนื้อหาล่อแหลมต่อเรื่องทางเพศ ทางวัฒนธรรมอย่างมาก ทำให้นายบุญยอด ฟ้องเว็บไซต์ประชาไท และหนังสือพิมพ์ประชาทรรศน์ ประมาณ 20 ล้านบาท เพราะตนอยู่ในวงการมา 20 ปี ทำรายการสารประโยชน์มาตลอด และจะนำเงินที่ได้ ไปให้สื่อดังกล่าวที่เกี่ยวข้อง ไปอบรมจริยธรรม ให้ทำสื่ออย่างมีคุณธรรม ไม่เอียงข้าง แต่อย่างไรก็ตามนายบุญยอดไม่ได้ฟ้องหนังสือพิมพ์มติชน ซึ่งนำเสนอข่าวดังกล่าวด้วยเช่นกัน หลังจากมีการเจรจาไกล่เกลี่ยที่ศาล เว็บไซต์ประชาไท ยอมเขียนชี้แจงว่านายบุญยอด สุขถิ่นไทยไม่ได้แสดงหนังโป๊ แต่อย่างใด และยังคงเป็นบุคคลที่มิได้มีความเสื่อมเสียทางจริยธรรมเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.)</doc>
