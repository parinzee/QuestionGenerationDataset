<doc id="115726" url="https://th.wikipedia.org/wiki?curid=115726" title="อารี วงศ์ลือเกียรติ">อารี วงศ์ลือเกียรติ อารี วงศ์ลือเกียรติ หรือ อารี ซง (; เกิด 1 พฤษภาคม พ.ศ. 2529) นักกอล์ฟอาชีพหญิง ลูกครึ่งไทย-เกาหลีใต้ ปัจจุบันถือสัญชาติเกาหลีใต้ ตามบิดา อารี เกิดที่กรุงเทพมหานคร เป็นบุตรของ อิน-จอง ซง กับ วาณี วงศ์ลือเกียรติ มีฝาแฝด คือ นารี วงศ์ลือเกียรติ (นารี ซง) มีพี่ชายที่เป็นนักกอล์ฟอีกหนึ่งคน คือ ชาญ วงศ์ลือเกียรติ เติบโตที่จังหวัดเชียงใหม่ ในวัยเด็กเคยเล่นให้กับทีมเยาวชนทีมชาติไทย แต่ไม่ได้รับการสนับสนุนจากทางการไทยเท่าที่ควร ประกอบกับเหตุผลด้านการตลาด การโฆษณา และบริษัทผู้สนับสนุน อารีและนารี จึงเปลี่ยนไปถือสัญชาติเกาหลีใต้ ในปี พ.ศ. 2542 ขณะอายุเพียง 13 ปี อารีชนะเลิศรายการ U.S. Girls' Junior Championship ทำสถิติผู้เล่นอายุน้อยที่สุด และยังชนะอีกหลายรายการในปีนั้น เธอเริ่มเล่นกอล์ฟอาชีพ หลังจากจบชั้นมัธยม โดยไม่เรียนต่อระดับมหาวิทยาลัยเหมือนพี่สาว ได้ร่วมเล่นใน แอลพีจีเอทัวร์ ตั้งแต่ พ.ศ. 2547</doc>
