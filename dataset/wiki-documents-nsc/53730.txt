<doc id="53730" url="https://th.wikipedia.org/wiki?curid=53730" title="ชนะ ป.เปาอินทร์">ชนะ ป.เปาอินทร์ ชนะ ป.เปาอินทร์ มีชื่อจริงว่า คูณ หมดมา เกิดเมื่อวันที่ 25 มีนาคม พ.ศ. 2509 ที่บ้านเลขที่ 191 หมู่ 12 บ้านน้ำหลุม ตำบลบ้านกลาง อำเภอหล่มสัก จังหวัดเพชรบูรณ์ มีสถิติการชกทั้งหมด 61 ครั้ง ชนะ 54 (น็อก 19) เสมอ 3 แพ้ 4 แต่ชนะเกิดทีหลังด้วยความเชื่อของคนต่างจังหวัด จึงนับว่าเป็นพี่ ชนะได้รับฉายาจากแฟนมวยชาวไทยว่า "แชมป์โลกจอมคาถา" เนื่องจากมีรอยสักยันต์ที่กลางหลัง และก่อนชกพี่เลี้ยงจะบริกรรมคาถาให้ทุกครั้งเหมือนการชกมวยไทยประวัติ ประวัติ. ชนะเป็นบุตรชายของนายหำ และนางทองปาน หมดมา โดยเป็นน้องชายฝาแฝดของสงคราม ป.เปาอินทร์ ชนะและสงครามได้เข้ามาอยู่ในสังกัดของนิวัฒน์ เหล่าสุวรรณวัฒน์ เมื่อนิวัฒน์ไปเที่ยวที่เพชรบูรณ์ และได้พบกับคู่แฝดนี้โดยบังเอิญ และหมายมั่นว่าจะปั้นให้เป็นแชมป์โลกคู่แฝดอีกคู่หนึ่งเหมือนเขาทราย-เขาค้อ แกแล็คซี่ ในอดีต ชนะ ป.เปาอินทร์ เป็นนักมวยรูปร่างเล็ก ไม่มีที่เด็ดทีขาดอะไร แต่มีความทรหดและใจสู้ สามารถชกได้ตลอด 12 ยก โดยไม่หมดแรง ชนะขึ้นชกมวยสากลครั้งแรกเมื่อ `23 พฤษภาคม พ.ศ. 2531 ชนะน็อค รันแต เลือดอยุธยา ยก 3 จากนั้นขึ้นชกชนะรวด รวมทั้งชนะคะแนนฟ้าลั่น ลูกมิ่งขวัญด้วย ต่อมา ได้ครองแชมป์มวยสากลเวทีราชดำเนินรุ่นมินิมัมเวทเมื่อ 19 ตุลาคม พ.ศ. 2531 ชนะคะแนน เด็ด ดอนเจดีย์ จากนั้น ชกชนะรวดในช่วง พ.ศ. 2532 – 2535 รวมทั้ง ชนะคะแนน แมนนี่ เมลชอร์ ริค มากราโม จูเนียร์ และเออร์เนสโต้ รูบิลลาร์ จนได้เป็นรองแชมป์โลกอันดับ 1 ในรุ่นมินิมัมเวท WBA จึงได้มีโอกาสไปถึงแชมป์โลกถึงที่ประเทศญี่ปุ่นในไฟต์บังคับเมื่อ 10 กุมภาพันธ์ พ.ศ. 2536 กับ ฮิเดยูกิ โอฮาชิ ผลปรากฏว่าชนะเป็นฝ่ายชนะคะแนน กลายเป็นแชมป์โลกคนที่ 18 ของประเทศไทย และป้องกันแชมป์ไว้ได้ถึง 8 ครั้ง รวมทั้งเอาชนะการ์โลส มูรีโย นักมวยอันตรายชาวปานามาถึง 2 ครั้ง ก่อนจะเสียแชมป์ไปอย่างไม่มีใครคาดคิดด้วยการแพ้คะแนน 12 ยก แก่โรเซนโด อัลบาเรซ นักมวยชาวนิการากัว ที่จังหวัดสระแก้ว ในปลายปี พ.ศ. 2538 ทั้ง ๆ ที่รูปแบบน่าจะออกเสมอกันมากกว่า อีกทั้งเป็นการชกในประเทศด้วย หลังจากเสียแชมป์ ชนะยังคงชกมวยอย่างต่อเนื่องและชกชนะเป็นส่วนใหญ่ และไปชกที่ญี่ปุ่นเมื่อ พ.ศ. 2542 ชนะคะแนน เคอิสุเกะ โยโกฮาม่า จน 16 เมษายน พ.ศ. 2543 ได้ชิงแชมป์โลกรุ่นมินิมัมเวท WBA อีกครั้ง และเป็นฝ่ายชนะคะแนน เคอิทาโร่ โฮชิโน ได้แชมป์มาครอง แต่พอป้องกันแชมป์ครั้งแรกเมื่อ 25 สิงหาคม พ.ศ. 2543 ก็เสียแชมป์ แพ้คะแนน ยูทากะ นิอิดะ หลังจากเสียแชมป์โลก ชนะยังคงขึ้นชกชนะรวด และได้ชิงแชมป์เฉพาะกาลรุ่นมินิมัมเวท WBA เมื่อ 31 มกราคม พ.ศ. 2547 แพ้คะแนน ฮวน โฮเซ่ ลันดาเอตา ที่ เวเนซุเอลา ไม่ได้แชมป์ ชนะได้ชิงแชมป์แก้มือกับลันดาเอตาอีกครั้งเมื่อ 5 พฤษภาคม พ.ศ. 2547 แต่ทำได้เพียงแค่เสมอกัน ไม่ได้แชมป์ หลังจากนั้น ชนะชกมวยต่อมาจนถึง พ.ศ. 2549 แต่เสมอและแพ้มากกว่าชนะ เขาขึ้นชกครั้งสุดท้ายเมื่อ 11 ธันวาคม พ.ศ. 2549 เสมอกับ คัตสุฮิโตะ อิเอซูมิ ที่ญี่ปุ่น จากนั้นก็แขวนนวมไป ปัจจุบัน ชนะมีกิจการร้านขายข้าวสารอยู่ที่อำเภอบางใหญ่ จังหวัดนนทบุรี มีความเป็นอยู่ตามอัตภาพเกียรติประวัติเกียรติประวัติ. - แชมป์ประเทศไทยรุ่นมินิฟลายเวต (2531 - 2535)- ชิง, 19 ตุลาคม 2531 ชนะคะแนน เด็ด ดอนเจดีย์ - แชมป์โลกรุ่นมินิมัมเวต WBA สมัยที่ 1 (2536 - 2538)- ชิง, 10 กุมภาพันธ์ 2536 ชนะคะแนน ฮิเดยูกิ โอฮาชิ () ที่ เมโทรโปลิแตนท์ ยิม กรุงโตเกียว - ป้องกันครั้งที่ 1, 9 พฤษภาคม 2536 ชนะคะแนน การ์โลส มูรีโย () ที่ ศูนย์จิตวิทยาศึกษา จ.อ่างทอง - ป้องกันครั้งที่ 2, 22 สิงหาคม 2536 ชนะคะแนน รอนนี่ มากราโม () ที่ สนามกีฬากลางจังหวัด จ.สระบุรี - ป้องกันครั้งที่ 3, 28 พฤศจิกายน 2536 ชนะน็อก ยก 4 ราฟาเอล ทอร์เรส () ที่ สนามกีฬากลางจังหวัด จ.พิจิตร - ป้องกันครั้งที่ 4, 26 มีนาคม 2537 ชนะคะแนน การ์โลส มูรีโย (ปานามา) ที่ ชลบุรี - ป้องกันครั้งที่ 5, 3 กันยายน 2537 ชนะคะแนน กัง คึมยอง () ที่ ศูนย์กีฬาในร่ม ภายในสนามกีฬากลางจังหวัด จ.พัทลุง - ป้องกันครั้งที่ 6, 5 พฤศจิกายน 2537 ชนะคะแนน มานูเอล เฮซุส เฮอร์รีร่า (โดมินิกัน) ที่ หาดใหญ่ - ป้องกันครั้งที่ 7, 28 มกราคม 2538 ชนะคะแนน คิม จินโฮ (เกาหลีใต้) ที่ สนามกีฬานิมิบุตร ภายในสนามกีฬาแห่งชาติ เขตปทุมวัน กรุงเทพฯ - ป้องกันครั้งที่ 8, 6 สิงหาคม 2538 ชนะน็อก เออร์เนสโต้ รูบิลลาร์ (ฟิลิปปินส์) ยก 6 ที่ เวทีราชดำเนิน - เสียแชมป์, 28 ธันวาคม 2538 แพ้คะแนน โรเซนโด อัลบาเรซ (นิการากัว) ที่ ยิมเนเซียมอำเภอเมืองสระแก้ว - แชมป์โลกรุ่นมินิมัมเวต WBA สมัยที่ 2 (2544)- ชิง, 16 เมษายน 2544 ชนะคะแนน เคอิทาโร โฮชิโน (ญี่ปุ่น) ที่ แปซิฟิกโก โยโกฮามา จ.คานากาวะ - เสียแชมป์, 25 สิงหาคม 2544 แพ้คะแนน ยูทากะ นิอิดะ (ญี่ปุ่น) ที่ แปซิฟิกโก โยโกฮามา จ.คานากาวะ - เคยชิงแชมป์ต่อไปนี้แต่ไม่สำเร็จ- ชิงแชมป์โลกเฉพาะกาลรุ่นมินิมัมเวต WBA 31 มกราคม 2547 แพ้คะแนน ฮวน ลันดาเอตา () ที่ เอลโปลิโด กรุงการากัส - ชิงแชมป์โลกเฉพาะกาลรุ่นมินิมั่มเวต WBA 5 พฤษภาคม 2547 เสมอกับ ฮวน ลันดาเอตา (เวเนซุเอลา)ที่ เวตีราชดำเนิน</doc>
