<doc id="483112" url="https://th.wikipedia.org/wiki?curid=483112" title="เดชคัมภีร์แดนพยัคฆ์">เดชคัมภีร์แดนพยัคฆ์ คัมภีร์แดนพยัคฆ์ (; จีนตัวเต็ม: 新龍門客棧; จีนตัวย่อ: 新龙门客栈; พินอิน: Xīn Lóng Mén Kè Zhàn) ภาพยนตร์กำลังภายใน ในปี ค.ศ. 1992เนื้อเรื่อง เนื้อเรื่อง. ในยุคราชวงศ์หมิง เมื่อฮ่องเต้ถูกครอบงำจาก เฉา กงกง ขันทีวรยุทธสูงแห่งตงฉั่ง ขยายอำนาจปกคลุมเหนือราชสำนัก ควบรวมอำนาจการปกครองไว้แต่เพียงผู้เดียว เฉา กงกงสังหารขุนนางตกฉินด้วยอำนาจเบ็ดเสร็จเด็ดขาดเพียงผู้เดียว แม้กระทั่งขุนนางผู้จงรักภักดีอย่าง แม่ทัพ หยาง หยู่ซวง ที่คิดแข็งข้อ ก็ถูกจับตัวถูกประหารทั้งตระกูลอย่างไร้ความผิด เหลือเพียงบุตรชาย บุตรสาว ที่ถูกจองจำรอวันประหาร โจว เหวยอัน จอมยุทธผู้ผดุงคุณธรรม อดีตมือขวา และคนสนิทของ แม่ทัพหยาง ทำการรวบรวมชาวยุทธกลุ่มหนึ่ง บุกจู่โจมเข้าชิงตัวทายาทของแม่ทัพ โดยมี จอมยุทธหญิง ชิว ม่อหยวน อดีตคนรักเป็นกำลังสำคัญ โดยมีเป้าหมายพาเด็กน้อยทั้งสองหลบหลีออกนอกด่านส่ง สู่แดนไกลอันเป็นแหล่งพักพิงที่ปลอดภัยแห่งสุดท้าย ทางเดียวที่แผนการจะสำเร็จทั้งหมดต้องผ่าน "หลงเหมิน" (ด่านมังกร) ด่าน ณ ชายแดนอันห่างไกลกลางทะเลทราย โดยมี "โรงเตี๊ยมหลงเหมิน" เป็นเส้นทางสำคัญ ที่จำเป็นต้องผ่าน และค้างแรมถึงจะผ่านด่านไปได้ กลุ่มชาวยุทธจำเป็นต้องค้างแรม ณ โรงเตี๊ยมหลงเหมิน อย่างหลีกเลี่ยงไม่ได้ ถึงแม้จะทราบดีว่า เฉา กงกง ได้ส่งมือดีมากมาย ออกตามล่า จำนวนหนึ่งก็ฝังตัวรอ อยู่ในโรงเตี๊ยมอยู่แล้ว เช่นเดียวกับกองทัพหลวงนับพันที่กำลังเดินทางตามมาสมทบ สิ่งที่ทุกฝ่ายไม่คาดคิดก็คือ โรงเตี๊ยมแห่งนี้ไม่ธรรมดา โดยเฉพาะอย่างยิ่ง เจ้าของโรงเตี๊ยมหญิง ชื่อว่า จิน ซางอวี้ ที่เป็นหญิงทรงเสน่ห์ ซ่อนไว้ด้วยพิษร้ายมากมาย ทั้งวิชา ฝีมือเพลงยุทธอันจัดจ้าน หรือปากคอเราะร้าย เกินใครจะทานทน บทบาทของ จิน ซางอวี้ กลับมีผลต่อเรื่องราวอย่างไม่คาดคิด การกระทำอันคาดเดาไม่ได้ ของนางมีผลต่อชัยชนะ และภารกิจของโจว เหวยอัน อย่างหลีกเลี่ยงไม่ได้นักแสดงนักแสดง. - เหลียง เจียฮุย...โจว เหวยอัน - หลิน ชิงเสีย...ชิว ม่อหยวน - จาง ม่านอวี้...จิน ซางอวี้ - เจิ้น จื่อตัน...เฉา กงกงเบื้องหลังการสร้าง เบื้องหลังการสร้าง. Dragon Inn หรือ New Dragon Gate Inn เป็นภาพยนตร์กำลังภายในจากการอำนวยการสร้างโดย ฉีเคอะ ผู้กำกับฯชื่อดัง ที่ประสบความสำเร็จจาก The Swordsman หรือ เดชคัมภีร์เทวดา ก่อนหน้านั้นไม่นาน เป็นภาพยนตร์ที่สร้างใหม่มาจากภาพยนตร์ในปี ค.ศ. 1966 เรื่อง Dragon Gate Inn หรือ ตะลุยแดนพยัคฆ์ จากการกำกับของ คิง ฮู ขณะที่ในประเทศไทยเข้าฉายในปีถัดมา โดย สหมงคลฟิล์ม ต่อมาในปี ค.ศ. 2012 ฉีเคอะ ก็ได้ลงมือกำกับ The Flying Swords of Dragon Gate ซึ่งเป็นภาพยนตร์สามมิติ ก็เป็นอีกเรื่องหนึ่งที่สร้างมาจากภาพยนตร์เรื่องนี้เช่นเดียวกัน</doc>
