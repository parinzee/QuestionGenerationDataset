<doc id="551450" url="https://th.wikipedia.org/wiki?curid=551450" title="ฉลอง สิมะเสถียร">ฉลอง สิมะเสถียร ฉลอง สิมะเสถียร นักแสดงชาวไทยผู้ล่วงลับ อดีตพระเอกดาราที่มีชื่อเสียง ในละครเวที หลังสงครามมหาเอเซียบูรพา จนถึงยุคจอแก้วทางไทยทีวี ช่อง 4 บางขุนพรหมประวัติ ประวัติ. ชาวไทย เชื้อสายจีนฮกเกี้ยนตระกูลซิม/ซิ้ม (สมัยรัชกาลที่ 3) เกิดที่ตำบลวัดกัลยาณมิตร ฝั่งธนบุรี วันที่ 3 พฤศจิกายน พ.ศ. 2468 เป็นบุตรคนที่สองในบรรดาพี่น้องรวม 8 คน ของนายสุจินต์ และนางสังวาลย์ สิมะเสถียร หลังจบโรงเรียนสวนกุหลาบวิทยาลัย ได้เข้าทำงานที่ บริษัทสหไทยวัฒนา จำกัดในวงการเพลงและการแสดง ในวงการเพลงและการแสดง. สมัครเป็นนักร้องวงทรัพย์สินส่วนพระมหากษัตริย์ จนยุบวงแล้วไปสมัครเป็นนักแสดงละครเวทีของคณะศิวารมย์ เริ่มด้วย ขุนทัพพญายม ของ อรวรรณ พ.ศ. 2492 ตามด้วย ราชินีบอด ของ สุวัฒน์ วรดิลก พ.ศ. 2493 ประสบความสำเร็จอย่างดียิ่ง ปีเดียวกัน บนเวทีศาลาเฉลิมไทย นำแสดงเป็น กษัตริย์อริยวัต ในละครประกอบเพลงวงสุนทราภรณ์ จุฬาตรีคูณ ของ พนมเทียน ซึ่งมี มัณฑนา โมรากุล รับบท เจ้าหญิงดาราราย ,ชาลี อินทรวิจิตร รับบท เจ้าชายอนุวัต และ สวลี ผกาพันธุ์ รับบท เจ้าหญิงอารียา บทเด่นที่ยังเป็นที่กล่าวขวัญจนทุกวันนี้คือ ชายกลาง คู่กับ พจมาน (สวลี ผกาพันธุ์) คู่แรกของเมืองไทย ใน บ้านทรายทอง ของ ก.สุรางคนางค์ โดยคณะอัศวินการละคร ปีต่อมา และบทอื่นๆ เช่น ขุนวรวงศาธิราช ใน เจ้าแม่อยู่หัวศรีสุดาจันทร์ เป็นต้น เมื่อหมดยุคละครเวที ขณะมีอายุราว 32 ปี จำนง รังสิกุล ผู้อำนวยการบริษัทไทยโทรทัศน์ จำกัด ชวนเข้าทำงานเป็นหัวหน้าแผนกผู้ประกาศ ฝ่ายจัดรายการ ของสถานีไทยทีวีช่อง 4 บางขุนรหม ยุคบุกเบิก รับผิดชอบการเตรียมบทผู้ประกาศเช้า-เย็น และเริ่มปรากฏตัวทางจอแก้วใน ละครชวนหัวภาคค่ำชุด นุสรา ด้วยบท คุณทายาท ทนายความหนุ่มใหญ่ สามีของนุสรา สาวน้อยจอมยุ่ง (อารีย์ นักดนตรี) ร่วมด้วยป้ากัลยา (กัณฑรีย์ นาคประภา) ที่ประสบความสำเร็จอย่างมาก ในช่วงเปิดสถานีใหม่ ๆ พ.ศ. 2501 - 2504นอกจากนี้ยังมีหน้าที่รวบรวมเพลงเก่ายุคละครเวทีเพื่อนำมาสอนเพื่อนร่วมงานรุ่นน้องสำหรับรายการ เพลงแห่งความหลัง ออกอากาศ พ.ศ. 2507 ซึ่งได้รับความนิยมอย่างต่อเนื่องเช่นเดียวกัน ที่ช่อง 4 ช่วงแรกมักคู่กับ อารีย์ นักดนตรี หากเป็นละครหรือรายการที่มีการขับร้องเพลง เมื่อเป็นผู้จัดและพระเอกละคร คณะกัญชลิกา (ชื่อบุตรสาว) ได้นำเรื่อง บ้านทรายทอง กลับมาแสดงเป็นละครทีวีครั้งแรกคู่กับ สวลี อีกครั้ง และหลายปีต่อมา คู่กับ อรัญญา นามวงศ์ ละครเด่นอื่นๆ อีกหลายเรื่อง เช่น ศรอนงค์ ,นันทาเทวี ,ค่าของคน ฯลฯ บันทึกแผ่นเสียงไว้หลายเพลง ปัจจุบันยังมีเผยแพร่ในรูปแบบซีดี เช่น นันทาเทวี ,น้ำตาแสงไต้ ,เมื่อแดนฟ้าขาดเดือน ,ค่าของคน ,สำคัญที่ใจ (คู่ รวงทอง ทองลั่นทม ) ฯลฯความภูมิใจความภูมิใจ. - รางวัล ใบโพธิ์ทองพระราชทาน (ในฐานะผู้ประกาศทางโทรทัศน์ผู้เผยแพร่ภาษาไทยได้ชัดเจนถูกต้อง) จัดโดย คณะอักษรศาสตร์ จุฬาลงกรณมหาวิทยาลัย พ.ศ. 2514ผลงานละครเวทีผลงาน. ละครเวที. - 2492: ขุนทัพพญายม - 2493: ราชินีบอด (คู่กับ สุพรรณ บูรณะพิมพ์) ,จุฬาตรีคูณ (คู่กับ มัณฑนา โมรากุล) - 2494: บ้านทรายทอง (คู่กับ สวลี ผกาพันธ์) - 249-: ผาคำรณ (คู่กับ สุพรรณ บูรณะพิมพ์) - 2498: นเรนทร์ริษยา (คู่กับ สุพรรณ บูรณะพิมพ์) - 249-: เจ้าแม่อยู่หัวศรีสุดาจันทร์ (คู่กับ กัณฑรีย์ นาคประภา) - 2518: นันทาเทวี (คู่กับ อารีย์ นักดนตรี) ฯลฯรายการโทรทัศน์รายการโทรทัศน์. - 2501 - 2504: นุสรา (คู่กับ อารีย์ นักดนตรี) - 2501 , 2513: บ้านทรายทอง (คู่กับ สวลี ผกาพันธ์ และ อรัญญา นามวงศ์ ตามลำดับ) - 2502: ศรอนงค์ (คู่กับ อารีย์ นักดนตรี) - 2502 , 2507: นันทาเทวี (คู่กับ อารีย์ นักดนตรี) - 2507: เพลงแห่งความหลัง (นักร้อง) - 2512: ค่าของคน (คู่กับ อรัญญา นามวงศ์) - 251-: คุณแม่ไม่โง่ (คู่กับ เยาวเรศ นิศากร) ฯลฯภาพยนตร์ภาพยนตร์. - 2497: เจ้าสาวชาวไร่ (คู่กับ กรองจิตต์ เตมียศิลปิน) - 2498: แม่พระ (คู่กับ สวลี ผกาพันธุ์) - 2500: กะล่อนทอง ,โชคมนุษย์ , ปักธงไชย (พากย์ลงฟิล์มแทน สมยศ อินทรกำแหง ดารานำแสดง) - 2502: เชลยศักดิ์ (พากย์ลงฟิล์มแทน ประศาสน์ คุณะดิลก ดารานำแสดง)</doc>
