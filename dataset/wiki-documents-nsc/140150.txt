<doc id="140150" url="https://th.wikipedia.org/wiki?curid=140150" title="สมเด็จพระราชาธิบดีวิลเลิม-อเล็กซานเดอร์แห่งเนเธอร์แลนด์">สมเด็จพระราชาธิบดีวิลเลิม-อเล็กซานเดอร์แห่งเนเธอร์แลนด์ สมเด็จพระราชาธิบดีวิลเลม-อเล็กซานเดอร์แห่งเนเธอร์แลนด์ (พระนามเต็ม: วิลเลม อเล็กซานเดอร์ คลอส จอร์จ เฟอร์ดินานด์; ) พระราชสมภพเมื่อวันที่ 27 เมษายน ค.ศ. 1967 เป็นพระราชโอรสพระองค์โตในสมเด็จพระราชินีนาถเบียทริกซ์แห่งเนเธอร์แลนด์และเจ้าชายเคลาส์แห่งเนเธอร์แลนด์ พระสวามี พระองค์มีพระอนุชา 2 พระองค์คือ เจ้าชายฟริโซ และ เจ้าชายคอนสแตนตินสมเด็จพระราชาธิบดีแห่งเนเธอร์แลนด์ สมเด็จพระราชาธิบดีแห่งเนเธอร์แลนด์. หลังจากสมเด็จพระราชินีนาถเบียทริกซ์ พระราชมารดาสละราชสมบัติอย่างเป็นทางการในวันที่ 30 เมษายน ค.ศ. 2013 พระองค์ทรงขึ้นครองราชย์เป็น สมเด็จพระราชาธิบดีแห่งเนเธอร์แลนด์ พระองค์แรกนับตั้งแต่สมเด็จพระเจ้าวิลเลมที่ 3 เสด็จสวรรคตเมื่อ ค.ศ. 1890 เป็นอันสิ้นสุดการครองราชย์โดยพระมหากษัตรีย์ที่ยาวนานถึง 123 ปี และการครองราชย์โดยพระมหากษัตรีย์จะกลับมาอีกโดยพระราชธิดาของพระองค์ เจ้าหญิงคาทารีนา-อะมาเลีย เจ้าหญิงแห่งออเรนจ์ ในวันครองราชย์ 30 เมษายน พ.ศ. 2556การอภิเษกสมรส การอภิเษกสมรส. สมเด็จพระราชาธิบดีวิลเลม-อเล็กซานเดอร์ทรงเข้าพิธีหมั้นกับสมเด็จพระราชินีแม็กซิมา ธิดาอดีตรัฐมนตรีว่าการกระทรวงเกษตรของประเทศอาร์เจนตินา เมื่อวันที่ 30 มีนาคม ค.ศ. 2001 ทรงเข้าพิธีอภิเษกสมรสในวันที่ 2 กุมภาพันธ์ ค.ศ. 2002 ทรงได้รับการจดทะเบียนสมรสโดยนายกเทศมนตรีแห่งกรุงอัมสเตอร์ดัมที่ Beurs van Berlage และทรงเข้ารับการประสาทพรที่โบสถ์นิวเวอร์แคร์ก (Nieuwe Kerk) ในกรุงอัมสเตอร์ดัม สมเด็จพระราชาธิบดีวิลเลม-อเล็กซานเดอร์และสมเด็จพระราชินีแม็กซิมา มีพระธิดาด้วยกัน 3 พระองค์คือ1.  เจ้าหญิงคาทารีนา-อะมาเลีย เจ้าหญิงแห่งออเรนจ์ พระราชสมภพ 7 ธันวาคม ค.ศ. 2003 2. เจ้าหญิงอะเลกซียาแห่งเนเธอร์แลนด์ ประสูติ 26 มิถุนายน ค.ศ. 2005 3. เจ้าหญิงอารียานแห่งเนเธอร์แลนด์ ประสูติ 10 เมษายน ค.ศ. 2007ราชการทหาร ราชการทหาร. สมเด็จพระราชาธิบดีวิลเลม-อเล็กซานเดอร์ทรงผ่านการฝึกจากสถาบันราชนาวีของเนเธอร์แลนด์ พระองค์ทรงรับราชการเป็นนายทหารประจำเรือหลวง Tromp และเรือหลวง Abraham Crijnssen และทรงดำรงยศนาวาโท นอกจากนั้นยังทรงผ่านการฝึกจากวิทยาลัยป้องกันราชอาณาจักรของเนเธอร์แลนด์ ดำรงยศ นาวาอากาศโทแห่งกองทัพอากาศเนเธอร์แลนด์ และ พลจัตวาแห่งกองทัพบกเนเธอร์แลนด์การกีฬา การกีฬา. พระองค์ทรงเป็นสมาชิกคณะกรรมการโอลิมปิกสากล ตั้งแต่ ค.ศ. 1998 จนกระทั่งก่อนเสด็จขึ้นครองราชย์ นอกจากนั้น พระองค์ยังสนพระทัยในกีฬาเทนนิส กรีฑา สกี ว่ายน้ำ แล่นเรือใบ กอล์ฟ ปีนเขา ขี่ม้า สเก็ตช์น้ำแข็ง และดำน้ำ ทรงเข้าร่วมการแข่งขันสเก็ตช์น้ำแข็งมาราธอน และทรงเข้าร่วมการแข่งขันวิ่งมาราธอนที่นิวยอร์กอีกด้วยการบิน การบิน. พระองค์ทรงสนพระราชหฤทัยในการบินเป็นอย่างยิ่ง ทรงได้รับใบอนุญาตขับเครื่องบินส่วนพระองค์ และ ใบอนุญาตขับเครื่องบินพาณิชย์พระอิสริยยศพระอิสริยยศ. - พ.ศ. 2510 - พ.ศ. 2523 ฮิสรอยัลไฮเนส เจ้าชายวิลเลิม-อเล็กซานเดอร์แห่งเนเธอร์แลนด์ - พ.ศ. 2523 - พ.ศ. 2556 ฮิสรอยัลไฮเนส เจ้าชายวิลเลิม-อเล็กซานเดอร์ เจ้าชายแห่งออเรนจ์ - พ.ศ. 2556 - ปัจจุบัน ฮิสมาเจสตี สมเด็จพระราชาธิบดีวิลเลิม-อเล็กซานเดอร์แห่งเนเธอร์แลนด์เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้น 1 ปฐมจุลจอมเกล้าฝ่ายหน้า (ป.จ.) (16 มกราคม พ.ศ. 2547)</doc>
