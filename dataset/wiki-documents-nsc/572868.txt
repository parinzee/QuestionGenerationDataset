<doc id="572868" url="https://th.wikipedia.org/wiki?curid=572868" title="ไทเกอร์แอร์">ไทเกอร์แอร์ ไทเกอร์แอร์ (Tigerair) หรือชื่อเดิมคือ ไทเกอร์ แอร์เวย์ (Tiger Airways) คือสายการบินราคาประหยัดที่มีฐานการบินอยู่ที่ประเทศสิงคโปร์ ให้บริการในเขตภูมิภาคเอเชียตะวันออกเฉียงใต้ ออสเตรเลีย จีน และอินเดีย จากท่าอากาศยานสิงคโปร์ชางงี ไทเกอร์แอร์ได้รับรางวัล CAPA Low Cost Airline of Year ในปี ค.ศ. 2006 และ 2010 ไทเกอร์แอร์ได้เข้าร่วมเป็นสายการบินสมาชิกของพันธมิตรสายการบิน แวลูอัลไลแอนซ์ (Value Alliance) ในปี พ.ศ. 2559 ไทเกอร์แอร์ยุบรวมกิจการกับสายการบินสกู๊ต และเปลี่ยนชื่อและโลโก้จากไทเกอร์แอร์เป็นสกู๊ตทั้งหมด โดยมีผลตั้งแต่วันที่ 25 กรกฎาคม พ.ศ. 2560 โดยในช่วงแรกนั้นเครื่องบินบางลำจะยังคงมีโลโก้ไทเกอร์แอร์ติดอยู่ และจะทยอยเปลี่ยนเป็นสกู๊ตจนครบทุกลำฝูงบิน ฝูงบิน. ข้อมูล ณ วันที่ 11 ตุลาคม ค.ศ. 2013 สายการบินไทเกอร์แอร์ประกอบด้วยฝูงบินดังนี้: ฝูงบินของสายการบินไทเกอร์แอร์ เครื่องบินทุกลำถูกจัดที่นั่งแบบชั้นประหยัดจำนวน 180 ที่นั่งต่อลำ ระยะห่างต่อที่นั่งประมาณ 72.5 ซม. สำหรับแถวปกติ และ 97.5 ซม. สำหรับแถวที่มีความกว้างพิเศษ เมื่อวันที่ 21 มิถุนายน ค.ศ. 2007 ไทเกอร์แอร์ได้ประกาศว่ามีจะมีการจัดซื้อเครื่องบินอีกจำนวน 30 ลำ ซึ่งมีมูลค่ากว่า 2.2 พันล้านดอลลาร์สหรัฐ ซึ่งคาดว่าจะสามารถส่งมอบได้ระหว่างปีค.ศ. 2011 และ 2014 โดยจะนำมาใช้บินในเอเชีย-แปซิฟิก และภายในประเทศออสเตรเลีย และต่อมาในวันที่ 18 ธันวาคม ค.ศ. 2007 ได้มีการประกาศเพิ่มเติมถึงการจัดซื้อเพิ่มขึ้นเป็นจำนวนทั้งสิ้นรวม 70 ลำแทน</doc>
