<doc id="760453" url="https://th.wikipedia.org/wiki?curid=760453" title="คูลฟอร์เดอะซัมเมอร์">คูลฟอร์เดอะซัมเมอร์ "คูลฟอร์เดอะซัมเมอร์" () เป็นเพลงของนักร้องชาวอเมริกัน เดมี โลวาโต และซิงเกิลแรกในสตูดิโออัลบั้มที่ห้าของเธอ คอนฟิเดนท์ ออกจำหน่ายครั้งแรกในวันที่ 1 กรกฎาคม พ.ศ. 2558 โดยฮอลลีวูดเรเคิดส์ ไอแลนด์เรเคิดส์ และเซฟเฮาส์เรเคิดส์ ในรูปแบบดิจิตอลดาวน์โหลด และเปิดเล่นครั้งแรกผ่านวิทยุในวันเดียวกันผ่านรีพับลิกเรเคิดส์ เพลงเขียนโดยโลวาโต, ซาวาน โคเทชา, แมกซ์ มาร์ติน, อเล็กซานเดอร์ ครอนลัน และอาลี ปายามี เนื้อเพลงสอดแทรกเกี่ยวกับความสนใจในรักร่วมสองเพศและชักชวนให้มีเพศสัมพันธ์ มิวสิกวิดีโอปล่อยในวันที่ 23 กรกฎาคม พ.ศ. 2558 กำกับโดยแฮนนาห์ ลักซ์ เดวิส เพลงได้รับคำวิจาร์ณด้านบวกเรื่องของจังหวะเพลงที่เร่าร้อนและหนักแน่นแตกต่างจากอัลบั้มก่อนหน้าของโลวาโต เพลง "คูลฟอร์เดอะซัมเมอร์" ขึ้นบน 10 อันดับแรกในชาร์ตซิงเกิลของเบลเยี่ยม นิวซีแลนด์ สก็อตแลนด์ และสหราชอาณาจักร และ 20 อันดับในหลายประเทศรวมทั้งสหรัฐอเมริกา เพลงได้รับการรับรองระดับทองคำขาวจากสมาคมผู้ประกอบกิจการเพลงของสหรัฐอเมริกา (RIAA) ด้วยยอดขายมากกว่า 1 ล้านหน่วยบนชาร์ตเพลง บนชาร์ตเพลง. บนชาร์ตบิลบอร์ดฮอต 100 ในสัปดาห์ของวันที่ 18 กรกฎาคม พ.ศ. 2558 เพลง “คูลฟอร์เดอะซัมเมอร์” เปิดตัวที่อันดับที่ 36 ด้วยยอดขาย 80,000 ก๊อปปี้ และ 834,000 สตรีม 4 สัปดาห์ต่อมาหลังจากอันดับเพลงเปลี่ยนตำแหน่งขึ้นลง เพลงได้เข้า 20 อันดับแรกของชาร์ต และทำตำแหน่งสูงสุดที่อันดับที่ 11 ในสัปดาห์ของวันที่ 19 กันยายน และวันที่ 26 กันยายน พ.ศ. 2558 หลังจากเพลงอยู่บนชาร์ตอีก 9 สัปดาห์ เพลงก็ตกชาร์ตไป รวมสัปดาห์บนชาร์ตได้ทั้งหมด 20 สัปดาห์</doc>
