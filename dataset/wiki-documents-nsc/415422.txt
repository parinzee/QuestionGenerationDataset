<doc id="415422" url="https://th.wikipedia.org/wiki?curid=415422" title="การปลูกถ่ายเซลล์ต้นกำเนิดของเม็ดเลือด">การปลูกถ่ายเซลล์ต้นกำเนิดของเม็ดเลือด การปลูกถ่ายเซลล์ต้นกำเนิดของเม็ดเลือด () คือการปลูกถ่ายเซลล์ต้นกำเนิดเม็ดเลือด ซึ่งอาจเก็บจากเลือดดำ (peripheral blood หรือ Venous blood) ไขกระดูก (bone marrow) หรือ เลือดจากสายสะดือ (umbilical cord blood) เซลล์เหล่านี้เจริญมาจากเนื้อเยื่อมีโซเดิร์ม และส่วนใหญ่อยู่ที่ไขกระดูกส่วนไขแดง พบได้ในใจกลางกระดูกส่วนใหญ่ เซลล์ต้นกำเนิดเม็ดเลือดนี้สามารถพัฒนาไปเป็นเม็ดเลือดในสายไมอีลอยด์ (เช่น เม็ดเลือดขาวโมโนไซต์ แมโครฟาจ นิวโตรฟิล เบโซฟิล อีโอซิโนฟิล เม็ดเลือดแดง เซลล์เดนไดรต์ เมกะแคริโอไซต์ และเกล็ดเลือด) และสายลิมฟอยด์ (เช่น เม็ดเลือดขาวลิมโฟไซต์ชนิดเซลล์ทีและเซลล์บี เซลล์เอ็นเค) ได้</doc>
