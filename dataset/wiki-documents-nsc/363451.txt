<doc id="363451" url="https://th.wikipedia.org/wiki?curid=363451" title="โยฮัน เบเยอร์">โยฮัน เบเยอร์ โยฮัน เบเยอร์ (; 1572-7 มีนาคม ค.ศ. 1625) เป็นทนายความชาวเยอรมันและนักเขียนแผนที่ดาว เกิดที่เมืองเรน แคว้นบาวาเรีย ในปี ค.ศ. 1572 เริ่มต้นการศึกษาด้านปรัชญาที่ Ingolstadt ในปี ค.ศ. 1592 จากนั้นย้ายมา Augsburg และเริ่มต้นอาชีพทนายความ ระหว่างที่อยู่เมือง Augsburg จึงเริ่มต้นสนใจทางด้านดาราศาสตร์ เขาได้เป็นที่ปรึกษาทางกฎหมายแก่สภามนตรีเมือง Augsburg ในปี ค.ศ. 1612 และเสียชีวิตในปี ค.ศ. 1625 เบเยอร์มีชื่อเสียงจาก Uranometria ซึ่งเป็นแผนที่ดาวของเขา ตีพิมพ์ในปี ค.ศ. 1603 นับเป็นแผนที่ดาวชุดแรกที่ครอบคลุมทรงกลมฟ้าทั้งหมด เป็นจุดตั้งต้นสำหรับระบบการตั้งชื่อดาวแบบใหม่ ซึ่งต่อมาเรียกกันว่า ระบบเบเยอร์ แผนที่ดาวชุดนี้ได้เสนอกลุ่มดาวใหม่ 12 กลุ่มในพื้นที่ท้องฟ้าซึ่งอยู่ไกลออกไปทางใต้ ซึ่งนักดาราศาสตร์กรีกและโรมันโบราณไม่เคยรู้จักมาก่อน แอ่งบนดวงจันทร์แห่งหนึ่งชื่อ แอ่งเบเยอร์ ตั้งชื่อตามนามสกุลของเขา</doc>
