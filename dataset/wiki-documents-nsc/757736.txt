<doc id="757736" url="https://th.wikipedia.org/wiki?curid=757736" title="ตึกระทึกเสียดฟ้า">ตึกระทึกเสียดฟ้า ตึกระทึกเสียดฟ้า () เป็นภาพยนตร์แนวชีวิต/ระทึกขวัญจากสหราชอาณาจักร กำกับโดยเบน วีทลีย์ เขียนบทโดยเอมี จัมพ์ โดยดัดแปลงจากนิยายชื่อเดียวกันของเจ. จี. บัลลาร์ด นำแสดงโดย ทอม ฮิดเดิลสตัน เจเรมี ไอเอินส์และเซียนนา มิลเลอร์ ภาพยนตร์เรื่องนี้ออกฉายรอบปฐมทัศน์โลกที่งานเทศกาลภาพยนตร์นานาชาติโทรอนโตในเดือนกันยายน 2015เรื่องย่อ เรื่องย่อ. ภาพยนตร์เปิดเรื่องด้วยฉากที่ดร. รอเบิร์ต แลง อาศัยอยู่ในอะพาร์ตเมนต์ที่เสื่อมโทรม แลงเลี้ยงสุนัขตัวหนึ่งซึ่งต่อมาเขานำมาย่างกินเป็นอาหาร ก่อนที่ภาพยนตร์จะตัดภาพกลับไปเมื่อ 3 เดือนที่แล้ว หลังจากพี่สาวเสียชีวิต แลงย้ายเข้ามาอาศัยที่ชั้นที่ 25 ของอะพาร์ตเมนต์หรูหรา 1 ใน 5 แห่งที่สร้างโดยแอนโทนี รอยัล อะพาร์ตเมนต์ที่นี่มีทุกอย่างครบครันเช่น สระว่ายน้ำ ห้องออกกำลังกาย ซุปเปอร์มาร์เก็ตและลิฟต์ความเร็วสูง ทำให้ผู้อาศัยส่วนใหญ่ไม่จำเป็นต้องออกจากอาคาร ภายในอะพาร์ตเมนต์แห่งนี้แบ่งผู้อาศัยออกเป็น 3 กลุ่มตามระดับชั้น หลังจากได้พบและร่วมงานเลี้ยงกับชาร์ล็อตต์ เมลวิลล์ แลงถูกเชิญให้ไปพบกับรอยัล ภรรยาของรอยัล แอน เชิญแลงให้มางานเลี้ยงของกลุ่มคนชั้นสูง แลงพบกับมันโรว์ หนึ่งในผู้ฝึกงานกับเขาและถูกหัวเราะเยาะก่อนพาออกจากงาน ต่อมาแลงตรวจผลสแกนศีรษะของมันโรว์ที่เป็นลมระหว่างการฝึก แลงซึ่งต้องการแก้แค้นมันโรว์คืนบอกว่าเขาพบ "บางอย่าง" ในสมองของมันโรว์ ต่อมาแลงร่วมงานเลี้ยงเด็กที่ชั้นที่ 2 ของริชาร์ด ไวลเดอร์และภรรยาท้องแก่ เฮเลน ริชาร์ดนำเด็ก ๆ ไปที่สระว่ายน้ำหลังได้ยินว่าเด็ก ๆ ถูกห้ามลงสระ ก่อนจะพบว่าที่สระว่ายน้ำมีงานเลี้ยงที่จัดโดยนักแสดง เจน เชอริแดน ท่ามกลางความวุ่นวาย ไวลเดอร์ฆ่าสุนัขของเจน ต่อมาผู้อาศัยในอะพาร์ตเมนต์ทราบข่าวมันโรว์กระโดดตึกฆ่าตัวตาย ชีวิตภายในอะพาร์ตเมนต์เริ่มแย่ลงเมื่อไฟฟ้าขัดข้อง การกระทบกระทั่งระหว่างผู้อาศัยและการแบ่งแยกระหว่างชนชั้น แพงบอร์น ผู้อาศัยชั้นสูงนำคนเข้ายึดซุปเปอร์มาร์เก็ตและทำร้ายไวลเดอร์ ส่วนเฮเลนไปหาแลงและมีเพศสัมพันธ์กัน หลังเฮเลนออกจากห้อง เธอถูกจับตัวให้ไปเป็นแม่บ้านให้กับชนชั้นสูง ไวลเดอร์ซึ่งฟื้นจากการถูกทำร้ายตัดสินใจบุกขึ้นชั้นบนเพื่อฆ่ารอยัล ส่วนแลงซึ่งปฏิเสธที่จะทำการผ่าตัดสมองไวลเดอร์ตามจดหมายของแพงบอร์นถูกชนชั้นสูงจับตัวไปและเกือบจะถูกโยนลงมา แต่รอยัลมาช่วยไว้ทัน ทั้งคู่ทานอาหารเย็นร่วมกันแล้วถกเรื่องชีวิตภายในอะพาร์ตเมนต์ ไวลเดอร์ขึ้นมาชั้นบนสุดและยิงรอยัลเสียชีวิต ส่วนตัวไวลเดอร์เองถูกกลุ่มผู้หญิงรุมแทงจนเสียชีวิต ภาพยนตร์ตัดกลับมาที่ฉากเริ่มต้น โดยกลุ่มผู้หญิงชั้นบนร่วมกันสร้างสังคมใหม่ ส่วนแลงดูแลรักษาผู้บาดเจ็บและอาศัยอยู่กับชาร์ล็อตต์ พร้อมกับเตรียมพร้อมรับผู้คนจากอะพาร์ตเมนต์รอบ ๆ ที่อีกไม่นานจะต้องพบกับชะตากรรมเช่นเดียวกับตน ภาพยนตร์จบลงที่ฉากโทบี ลูกชายของชาร์ล็อตต์ (ที่ก่อนหน้านี้เปิดเผยว่าเกิดกับรอยัล) นั่งฟังสุนทรพจน์ของมาร์กาเรต แทตเชอร์ นายกรัฐมนตรีแห่งสหราชอาณาจักรนักแสดงนักแสดง. - ทอม ฮิดเดิลสตัน รับบท ดร. รอเบิร์ต แลง - เจเรมี ไอเอินส์ รับบท แอนโทนี รอยัล - เซียนนา มิลเลอร์ รับบท ชาร์ล็อตต์ เมลวิลล์ - ลุค อีแวนส์ รับบท ริชาร์ด ไวลเดอร์ - เอลิซาเบธ มอสส์ รับบท เฮเลน ไวลเดอร์ - เจมส์ เพียวฟอย รับบท จอห์น แพงบอร์น - คีลีย์ ฮอวส์ รับบท แอน รอยัล - เซียนนา กิลลอรี รับบท เจน เชอริแดน - ออกัสตัส พรูว์ รับบท มันโรว์ - หลุยส์ ซัค รับบท โทบี เมลวิลล์การสร้าง การสร้าง. เจเรมี ทอมัส ผู้อำนวยการสร้างต้องการจะสร้างภาพยนตร์ที่ดัดแปลงจากนิยาย High-Rise ของเจ. จี. บัลลาร์ดมาตั้งแต่ทศวรรษที่ 1970 เขาเคยร่วมมือกับนิโคลัส โรกและพอล เมเยอส์เบิร์กสร้างภาพยนตร์เรื่องนี้ในช่วงปลายทศวรรษที่ 1970 ต่อมาในช่วงทศวรรษ 2000 ทอมัสร่วมมือกับริชาร์ด สแตนลีย์และวินเซนโซ นาตาลีพัฒนาโครงการสร้างภาพยนตร์เรื่องนี้อีกครั้ง ในปี 2013 เบน วีทนีย์พบกับทอมัสซึ่งเป็นผู้ถือสิทธิ์ในการดัดแปลงนิยายและให้เอมี จัมพ์ ซึ่งเป็นภรรยาของวีทนีย์เองทำหน้าที่เขียนบท ทอม ฮิดเดิลสตันได้รับเลือกให้แสดงบทนำในเดือนกุมภาพันธ์ 2014 ต่อมาในเดือนมิถุนายน ปีเดียวกัน ลุค อีแวนส์และเอลิซาเบธ มอสส์ได้รับเลือกให้ร่วมแสดง การถ่ายทำเริ่มในเดือนกรกฎาคม ปีเดียวกันที่เบลฟาสต์ และถ่ายทำที่เมืองบังกอร์ ไอร์แลนด์เหนือการตอบรับการตอบรับในประเทศไทย การตอบรับ. การตอบรับในประเทศไทย. ตึกระทึกเสียดฟ้า ทำรายได้เปิดตัวในประเทศไทย 65,000 บาท ระหว่างวันที่ 5–11 พฤษภาคม 2016 ภาพยนตร์เรื่องนี้ทำรายได้ 310,000 บาทรางวัล รางวัล. ตึกระทึกเสียดฟ้า ได้รับรางวัล European Composer and Songwriter Alliance Grand Scores Award สาขาเพลงประกอบยอดเยี่ยม</doc>
