<doc id="687259" url="https://th.wikipedia.org/wiki?curid=687259" title="วัดศาลาแดง">วัดศาลาแดงที่ตั้ง ที่ตั้ง. วัดศาลาแดง ตั้งอยู่เลขที่ ๔๘๖ บ้านศาลาแดง ถนนพิชัยญรงค์สงคราม ตำบลปากเพรียว อำเภอเมืองสระบุรี จังหวัดสระบุรี สังกัดคณะสงฆ์มหานิกาย มีฐานะเป็นวัดราษฎร์ พื้นที่ตั้งวัดมีเนื้อที่ ๖ ไร่ ๓ งาน ๕๒ ตารางวา โฉนดที่ดินเลขที่ ๗๗๔๑.อาณาเขตอาณาเขต. - ทิศเหนือ จดแม่น้ำป่าสัก - ทิศใต้ จดถนนพิชัยรณรงค์สงคราม - ทิศตะวันออก จดอนามัยเทศบาลเมืองสระบุรี - ทิศตะวันตก จดถนนพิชัยรณรงค์สงคราม ซอย ๔๐ - ที่ธรณีสงฆ์ จำนวน ๑ แปลง เนื้อที่ ๒ ไร่ ๔๐ ตารางวา โฉนดที่ดินเลขที่ ๑๘๐ประวัติประวัติ. - วัดศาลาแดง ตั้เมื่อ พ.ศ. ๒๓๑๑ เดิมเรียกว่า "วัดแก่งม่วง" โดยมีต้นมะม่วงใหญ่ยืนต้นอยู่บนแก่งเป็นสัญลักษณ์ ต่อมาน้ำได้พัดเอาแก่งและต้นมะม่วงจมหายไปกับน้ำหมดสภาพไป คงเหลือแต่ศาลาหลังหนึ่งมีหลังคามุงกระเบื้องสีแดงซึ่งใช้เป็นที่พักสำหรับคนเดินทางไปนมัสการรอยพระพุทธบาท และพระพุทธฉาย จังหวัดสระบุรี จึงได้เรียกเป็นนามวัดว่า "วัดศาลาแดง" จนเป็นที่รู้จักกันทั่วไป - วัดศาลาแดง ได้รับพระราชทานวิสุงคามสีมาเมื่อวันที่ ๑๒ มีนาคม พ.ศ. ๒๕๑๘ มีเขตวิสุงคามสีมากว้าง ๑๕ เมตร ยาว ๓๕ เมตร.อาคารเสนาสนะอาคารเสนาสนะ. - ๑. อุโบสถ กว้าง ๑๕ เมตร ยาว ๓๕ เมตร สร้างเมื่อ พ.ศ. ๒๕๑๙ เป็นอาคารคอนกรีตเสริมเหล็ก ได้รับพระราชทานวิสุงคามสีมาเมื่อวันที่ ๑๒ มีนาคม พ.ศ. ๒๕๑๘ มีเขตวิสุงคามสีมากว้าง ๑๕ เมตร ยาว ๓๕ เมตร - ๒. ศาลาการเปรียญ กว้าง ๑๔ เมตร ยาว ๔๐ เมตร สร้างเมื่อ พ.ศ. ๒๕๑๘ เป็นอาคาคอนกรีตเสริมเหล็ก - ๓. กุฏิสงฆ์ จำนวน ๖ หลัง เป็นอาคารไม้ ๔ หลัง ครึ่งตึกครึ่งไม้ ๑ หลัง และเป็นอาคาคอนกรีตเสริมเหล็ก ๑ หลัง - ๔. วิหาร กว้าง ๑๐ เมตร ยาว ๒๐ เมตร สร้างเมื่อ พ.ศ. ๒๕๑๘ เป็นอาคาคอนกรีตเสริมเหล็ก - นอกจากนี้ยังมี หอระฆัง ๑ หลัง หอกลอง ๑ หลัง โรงครัว ๑ หลัง โรงเก็บพัสดุ ๑ หลัง.ปูชนียวัตถุปูชนียวัตถุ. - ๑. พระประธานในอุโบสถปางมารวิชัย ขนาดหน้าตักกว้าง ๕๙ นิ้ว สูง ๗๔.๕ นิ้ว สร้างเมื่อปี พ.ศ. ๒๔๖๔ - ๒. พระประธานในศาลาการเปรียญ ปางมารวิชัย ขนาดหน้าตักกว้าง ๓๕ นิ้ว สูง ๔๔๙ นิ้วสร้างเมื่อ พ.ศ. ๒๕๑๘.การบริหารและการปกครองลำดับเจ้าอาวาสการบริหารและการปกครอง. ลำดับเจ้าอาวาส. - รูปที่ ๑ พระอธิการบุญ พ.ศ. ๒๔๔๐ ถึง พ.ศ. ๒๔๗๘ - รูปที่ ๒ พระครูวัตรโสภณ พ.ศ. ๒๔๗๘ ถึง พ.ศ. ๒๔๙๐ - รูปที่ ๓ พระครูสรการพิศิษฐ์ (เฉื่อย) พ.ศ. ๒๔๙๐ ถึง พ.ศ. ๒๕๐๒ - รูปที่ ๔ พระครูสังวรวุฒิคุณ (ออน) พ.ศ. ๒๕๐๒ ถึง พ.ศ. ๒๕๒๑ - รูปที่ ๕ พระครูวิมลธรรมรัต (หลาบ) พ.ศ. ๒๕๒๑ ถึง พ.ศ. ๒๕๕๐ - รูปที่ ๖ พระครูสันตจิตตากร (กมล) พ.ศ. ๒๕๕๐ ถึง ปัจจุบัน.ลำดับเจ้าอาวาส</doc>
