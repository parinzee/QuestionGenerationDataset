<doc id="538267" url="https://th.wikipedia.org/wiki?curid=538267" title="มทิรา ตันติประสุต">มทิรา ตันติประสุต มทิรา ตันติประสุต (เกิด 1 ตุลาคม พ.ศ. 2539) ชื่อเดิมว่า ทิชา ตันติประสุต ชื่อเล่นว่า แยม เป็นนักแสดงและนางแบบชาวไทย มีชื่อเสียงจากบทบาทเจ้าหญิงสุวิญชาในละครจักร ๆ วงศ์ ๆ เรื่อง ไชยเชษฐ์ เมื่อปี 2555 ต่อมาได้เข้าเป็นนักแสดงในสังกัดช่อง 3 จนปัจจุบันประวัติ ประวัติ. มทิราเกิดที่โรงพยาบาลโกลด์โคสต์ เมืองโกลด์โคสต์ รัฐควีนส์แลนด์ ประเทศออสเตรเลีย บิดามารดาเป็นชาวไทยแท้ เข้ารับการศึกษาระดับประถมศึกษาในโรงเรียนท้องถิ่น ครั้นปี 2548 อายุได้เก้าปี มทิราย้ายมาศึกษาต่อที่โรงเรียนนานาชาติแอ๊ดเวนต์รามคำแหงในประเทศไทย จนปี 2551 จึงกลับประเทศออสเตรเลียอีกครั้ง เพื่อไปอยู่กับยายที่กำลังป่วย ต่อมาในปี 2553 ย้ายกลับประเทศไทยเพื่อศึกษายังโรงเรียนนานาชาติกีรพัฒน์ ปัจจุบัน ศึกษาที่คณะศิลปศาสตร์ มหาวิทยาลัยธรรมศาสตร์ ภาควิชาภาษาอังกฤษเชิงธุรกิจ (Business English Communication หรือ BEC) หลักสูตรนานาชาติ เมื่ออาศัยในประเทศไทยแล้ว ในปี 2555 มารดาได้พาไปคัดเลือกเป็นนักแสดงที่โรงถ่ายลาดหลุมแก้วของบริษัทดาราวิดีโอ ไพรัช สังวริบุตร กับสยม สังวริบุตร พึงพอใจ จึงให้แสดงเป็นเจ้าหญิงสุวิชญาซึ่งเป็นนางเอกในละครเรื่อง ไชยเชษฐ์ ของช่อง 7 ทันที แม้เป็นการแสดงครั้งแรกของเธอก็ตาม ละครดังกล่าวทำให้เธอมีชื่อเสียง ในเดือนกันยายน 2555 มทิราได้เข้าเป็นนักแสดงในสังกัดช่อง 3 ซึ่งทำให้สยม สังวริบุตร ตกใจและน้อยใจ เพราะคาดหวังจะให้เธอสังกัดช่อง 7 แต่ก็กล่าวว่า ให้ "เป็นความประสงค์ของแต่ละคน" ครั้นปี 2556 วรายุฑ มิลินทจินดา เลือกให้เธอแสดงเป็นจริมาในละครเรื่อง แค้นเสน่หา คู่กับฐากูร การทิพย์ เป็นละครเรื่องแรกของเธอที่เผยแพร่ทางช่อง 3ผลงานละครโทรทัศน์เพลงเพลง. - "รัวรัว" เพลงประกอบละคร ดอกไม้ใต้เมฆ (2558) - "มารักให้เข้าใจ" เพลงประกอบละคร ดอกไม้ใต้เมฆ (2558) (ร้องคู่ ขวัญ KPN)- Happy Birthday ช่อง 3" ร่วมกับ เพื่อน คณิน และ สายไหม มณีรัตน์ (2559) เพลงเนื่องในโอกาสฉลองครบรอบ 46 ปี ช่อง 3คอนเสิร์ตคอนเสิร์ต. - คิดถึงแม่ ครั้งที่ 17 : เอ็มซีซี ฮอลล์ เดอะมอลล์ บางกะปิ (2557) - LOVE IS IN THE AIR : CHANNEL 3 CHARITY CONCERT (2560)รางวัลรางวัล. - บุคคลต้นแบบ "ลูกตัวอย่างดีเด่น" ประจำปี ๒๕๕๘ จากโครงการเฉลิมพระเกียรติองค์ราชัน เมื่อวันที่ 25 สิงหาคม 2558 - ทูตความดี "ทำดี..ทำได้ทุกวัน" จากสภานิติบัญญัติแห่งชาติ เมื่อวันที่ 27 กันยายน 2560</doc>
