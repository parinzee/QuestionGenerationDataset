<doc id="249583" url="https://th.wikipedia.org/wiki?curid=249583" title="เจนตีเล ดา ฟาบรีอาโน">เจนตีเล ดา ฟาบรีอาโน เจ็นทิเล ดา ฟาบริอาโน () (ราว ค.ศ. 1370 - ราว ค.ศ. 1427) เป็นจิตรกรที่มีลักษณะการเขียนแบบกอธิคนานาชาติของคริสต์ศตวรรษที่ 15 ผู้มีความเชี่ยวชาญทางการเขียนจิตรกรรมฝาผนัง และจิตรกรรมสีฝุ่นบนไม้ เจ็นทิเล ดา ฟาบริอาโนเกิดราว ค.ศ. 1370 ใกล้เมืองฟาบริอาโนในประเทศอิตาลีปัจจุบัน มารดาของฟาบริอาโนเสียชีวิตก่อน ค.ศ. 1380 และบิดานิโคโล ดิ จิโอวานนิ มาสสิปลดเกษียรไปบวชอยู่ในสำนักสงฆ์ในปีเดียวกัน และมาเสียชีวิตเมื่อปี ค.ศ. 1385 เจ็นทิเลทำงานหลายแห่งทางตอนกลางของอิตาลีส่วนใหญ่ในทัสเคนี งานชิ้นสำคัญที่สุดที่เขียนคือ “การชื่นชมของแมไจ” และภาพ “หนีไปอียิปต์” เมื่อมาถึงปี ค.ศ. 1408 เจ็นทิเลก็ไปทำงานที่เวนิส ระหว่างปี ค.ศ. 1409 ถึงปี ค.ศ. 1414 ก็เขียนจิตรกรรมฝาผนัง (สูญหายไป) ภายในวังดยุคแห่งเวนิส (Doge's Palace) เป็นภาพการยุทธการทางเรือระหว่างเวนิสกับสมเด็จพระจักรพรรดิออตโตที่ 3 แห่งโรมันอันศักดิ์สิทธิ์ ก่อนที่จะย้ายไปทางตะวันตกไปทำงานอยู่ที่เบรสชา (Brescia) เมื่อมาถึงคริสต์ศตวรรษ 1420 เจ็นทิเลก็ไปทำงานที่ฟลอเรนซ์ ที่ไปเขียนงานชิ้นเอก “การชื่นชมของแมไจ” ที่เป็นฉากแท่นบูชาที่เขียนในปี ค.ศ. 1423 ในปัจจุบันภาพนี้ตั้งแสดงอยู่ที่หอศิลป์อุฟฟิซิ ภาพเขียนภาพนี้ถือกันว่าเป็นงานเขียนชิ้นเอกของงานเขียนแบบศิลปะกอธิคนานาชาติ ในปี ค.ศ. 1425 เจ็นทิเลก็ย้ายจากฟลอเรนซ์ไปเซียนา และออร์วิเอโต (ที่ไปเขียนจิตรกรรมฝาผนัง “พระแม่มารีและพระบุตร” ภายในมหาวิหารออร์วิเอโต) ก่อนที่จะไปถึงกรุงโรม ในเซียนาเจ็นทิเลก็ทิ้งอิทธิพลอันสำคัญไว้กับสเตฟาโน ดิ จิโอวานนิ (Stefano di Giovanni) เจ็นทิเลเสียชีวิตในปี ค.ศ. 1427 ขณะที่ทำงานจิตรกรรมฝาผนัง (ถูกทำลาย) ในมหาวิหารเซนต์จอห์นแลเตอร์รัน</doc>
