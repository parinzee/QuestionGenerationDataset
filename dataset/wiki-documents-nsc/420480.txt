<doc id="420480" url="https://th.wikipedia.org/wiki?curid=420480" title="มุสึ มุเนะมิสึ">มุสึ มุเนะมิสึ มุตสึ มุเนะมิสึ (1844-1897) เป็นซามูไร,นักการเมืองและนักคิดในช่วงปลาย ยุคเอะโดะ ถึง ยุคเมจิ เกิดเมื่อวันที่ 20 สิงหาคม ค.ศ. 1844 ที่ จังหวัดคิอิ หรือ จังหวัดวะกะยะมะ ในปัจจุบันช่วงชีวิต ช่วงชีวิต. มุสึเกิดในครอบครัวซามูไรที่รับใช้ ตระกูลโทะกุงะวะ แต่พ่อของเขาคือ ดะเตะ มุเนะฮิโระ เป็นซามูไรหัวก้าวหน้าที่ต้องการโค่นล้มระบอบโชกุนและเชิดชูองค์พระจักรพรรดิ ต่อมามุสึได้เข้าฝึกทหารเรือที่ ศูนย์ฝึกทหารเรือ ของ คัตสึ ไคชู ที่ โกเบ พร้อมกับ ซะกะโมะโตะ เรียวมะ และ อิโต ฮิโระบุมิก้าวเข้าสู่การเมือง ก้าวเข้าสู่การเมือง. หลังจากเข้าสู่ ยุคเมจิ มุสึก็ได้เป็นผู้ว่าราชการถึง 2 จังหวัดคือ จังหวัดเฮียวโงะ และ จังหวัดคะนะกะวะ แต่ก็มีอันต้องติดคุกนานถึง 5 ปีระหว่างปี 1878-1883 เพราะไปติดต่อกับ ไซโง ทะคะโมะริ ในช่วงเกิด กบฏสัตสึมะ หลังจากออกจากคุกเขาก็ได้กลับเข้าร่วมรัฐบาลอีกครั้งใน กระทรวงการต่างประเทศ (ประเทศญี่ปุ่น) 1 ปีต่อมาคือปี 1884 เข้าได้เดินทางไปศึกษาต่อที่ ยุโรป หลังจากเรียนจบเขาก็ได้เดินทางไปยัง วอชิงตัน ดี.ซี. ในฐานะรัฐมนตรีในปี 1888 เพื่อแก้ไขสนธิสัญญาที่ไม่เป็นธรรมระหว่างญี่ปุ่นและอเมริกา ในปี 1890 หลังจากที่เดินทางกลับจากอเมริกามุสึก็ได้รับเลือกตั้งเป็น ส.ส. เขต 1 จังหวัดวะกะยะมะ ต่อจากนั้นเขาก็ได้เป็นรัฐมนตรีว่าการกระทรวงการต่างประเทศในสมัยของ อิโต ฮิโระบุมิ นายกรัฐมนตรีในขณะนั้นซึ่งเป็นเพื่อนสนิทของมุสึตั้งแต่สมัยเรียนทหารเรือจากนั้นเขาก็ได้เดินทางไปแก้ไข สนธิสัญญาชิโมะโนะเซะกิบั้นปลายชีวิต บั้นปลายชีวิต. มุสึหลังจากวางมือทางการเมืองเขาใช้ชีวิตที่เหลือกับ มุสึ เรียวโกะ ภริยาคู่ชีวิตก่อนจะถึงแก่อสัญกรรมด้วย โรควัณโรค ที่บ้านพักในย่าน คิตะ หลังจากผ่านวันเกิดของเขาเพียง 4 วัน</doc>
