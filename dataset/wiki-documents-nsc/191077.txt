<doc id="191077" url="https://th.wikipedia.org/wiki?curid=191077" title="บอดี้การ์ดหน้าเหลี่ยม 2">บอดี้การ์ดหน้าเหลี่ยม 2 บอดี้การ์ดหน้าเหลี่ยม 2 () เป็นภาพยนตร์ กำกับและแสดงนำโดย เพ็ชรทาย วงษ์คำเหลา (หม่ำ จ๊กมก) โดยเป็นภาคต่อของ บอดี้การ์ดหน้าเหลี่ยม ออกฉายเมื่อวันที่ 8 มีนาคม พ.ศ. 2550เนื้อเรื่องย่อ เนื้อเรื่องย่อ. เนื้อเรื่องในภาค 2 นี้เล่าถึงต้นกำเนิดของวงศ์คม (หม่ำ จ๊กมก) ก่อนที่จะมาเป็นบอดี้การ์ดให้กับท่านโชติ (หงา คาราวาน) และชายชล (พิพัฒน์ อภิรักษ์ธนากร) ในช่วงแรกเขามีชื่อจริงว่า "คำเหลา" มีเมียชื่อว่า "เขียว" (เจเน็ต เขียว) เป็นเจ้าของร้านเสริมสวยปากจัด โดยก่อนหน้านั้นคำเหลาเป็นตำรวจพิเศษของรัฐบาลสาธารณรัฐหนองหวายหลึม เขาได้รับคำสั่งให้แทรกซึมเข้าไปยังบริษัท "GRSM GRAMMA" บริษัทค่ายเพลงยักษ์ใหญ่ที่มี "เฮียสุรชัย" (สุรชัย สมบัติเจริญ) และ "สุชิน" (สุชิน ควรสงวน) เป็นเจ้าของ แต่เบื้องหลังแล้วทั้งสองคือพ่อค้าอาวุธเถื่อนรายใหญ่ คำเหลาได้แทรกซึมโดยการเข้าไปเป็นนักร้องในบริษัท โดยใช้ชื่อในวงการว่า "มัมมี่ เหลา" และที่นี่เขาได้พบกับ "พอลล่า" (แจ๊คเกอรีน อภิธนานนท์) เลขาสาวสวยของเฮียสุรชัยและสุชิน ซึ่งแท้จริงแล้วเธอคือ CIA ปลอมตัวมา ซึ่งทั้งคู่จะต้องร่วมมือกันหยุดยั้งเฮียสุรชัยและสุชินให้ได้นักแสดงนักแสดง. - หม่ำ จ๊กมก เป็น คำเหลา/มัมมี่เหลา/วงศ์คม - เจเน็ต เขียว เป็น เขียว - แจ็คเกอลิน อภิธนานนท์ เป็น พอลล่า - สุชิน ควรสงวน เป็น สุชิน - สุรชัย สมบัติเจริญ เป็น เฮียสุรชัย - หงา คาราวาน เป็น ท่านโชติ เพชรพันธการ - ติ๊ก ชีโร่ เป็น ครูสอนเต้น - เท่ง เถิดเทิง เป็น เจ้าพ่อปู่ - โหน่ง ชะชะช่า เป็น โหน่ง ลูกน้องสุรชัย - ตุ๊กกี้ ชิงร้อยชิงล้าน เป็น เด็กฝึกงาน - ทัชชกร ยีรัมย์ เป็น คนขายช้างออมสิน - เสริมเวช ช่วงยรรยง เป็น ครูถลา - ชูศรี เชิญยิ้ม เป็น คนเช็ดกระจกคอนโด - วนิดา แสงสุข เป็น เจ้าของคอนโด - คม ซุปเปอร์โจ๊ก เป็น คนสมัครร้องเพลง - ต่าย เชิญยิ้ม เป็น มือปืน - มอริส เค เป็น ลูกค้าบาร์เกย์ - ปิยะ เศวตพิกุล เป็น ลูกค้าบาร์เกย์ - วสันต์ อุตตมะโยธิน เป็น เจ้าของบาร์เกย์ - อ่าง เถิดเทิง รับบท อ่าง ลูกน้องเจ้าพ่อ</doc>
