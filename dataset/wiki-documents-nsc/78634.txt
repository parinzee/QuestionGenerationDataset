<doc id="78634" url="https://th.wikipedia.org/wiki?curid=78634" title="เจ้าชายแคสเปียน">เจ้าชายแคสเปียน เจ้าชายแคสเปียน (: The Return to Narnia หรือ Prince Caspian เฉยๆ ในบางฉบับ) เป็นนิยายแฟนตาซีเยาวชนในชุดตำนานแห่งนาร์เนีย เขียนโดยซี. เอส. ลูอิส ใน พ.ศ. 2494(ค.ศ. 1951) ถือเป็นเล่มที่สองในชุดถ้านับตามลำดับเวลาที่เขียน แต่ถ้านับตามลำดับเหตุการณ์ในเรื่องถือเป็นลำดับที่สี่ ฉบับภาษาไทยจัดพิมพ์โดยสำนักพิมพ์ผีเสื้อ แปลโดยสุมนา บุณยะรัตเวช พิมพ์ครั้งแรก พ.ศ. 2545รายชื่อบทรายชื่อบท. 1. เกาะ 2. ท้องพระคลังโบราณ 3. ฅนแคระ 4. ฅนแคระเล่าเรื่องเจ้าชายแคสเปี้ยน 5. การผจญภัยของเจ้าชายแคสเปี้ยนบริเวณภูเขา 6. ประชากรที่ซ่อนเร้น 7. ภัยมาสู่นาร์เนียโบราณ 8. ออกจากเกาะ 9. ลูซี่มองเห็นอะไร 10. การกลับมาของสิงโต 11. สิงโตคำราม 12. มนตร์ร้าย และความพยาบาทที่คาดไม่ถึง 13. จอมราชันเข้าบัญชาการ 14. ทั้งหมดมีงานเต็มมือ 15. อัสลานสร้างประตูในอากาศเนื้อเรื่อง เนื้อเรื่อง. เนื้อเรื่องเกิดขึ้นใน พ.ศ. 2484(ค.ศ. 1941) โดยพี่น้องตระกูลพีเวนซี่ทั้ง 4 คนที่เป็นตัวเอกในตู้พิศวงได้กลับมายังดินแดนนาร์เนียอีกครั้ง และพบว่าเวลาในดินแดนนาร์เนียล่วงเลยไปมากกว่าหนึ่งพันปี หลังจากเหตุการณ์ช่วงที่พวกเขาได้ปกครองดินแดนในฐานะพระราชา และพระราชินี (เหตุการณ์ใน ตู้พิศวง) เด็กทั้งสี่คนได้มีส่วนร่วมในการช่วยเจ้าชายแคสเปียน ชาวเทลมารีน ผู้เป็นเจ้าของบัลลังก์ที่แท้จริงในยุคนั้น ชิงบัลลังก์คืนมาจากพระราชามิราซ อาเขยของพระองค์ที่แย่งบัลลังก์ไป โดยได้รับความช่วยเหลือจากสิงโตอัสลานอีกครั้ง ช่วงสุดท้ายเด็กทั้งสี่คนได้กลับมายังประเทศอังกฤษ โดยปีเตอร์และซูซานได้รับการบอกกล่าวจากอัสลานว่า ทั้งสองคนโตเกินกว่าจะเข้ามาในนาร์เนียได้อีกแล้ว เจ้าชายแคสเปียนยังมีบทบาทต่อในหนังสือเล่มถัดไปอีก 2 เล่ม คือ ผจญภัยโพ้นทะเล และเก้าอี้เงินฉบับภาพยนตร์ ฉบับภาพยนตร์. หลังจากประสบความสำเร็จใน อภินิหารตำนานแห่งนาร์เนีย ตอน ราชสีห์ แม่มด กับตู้พิศวง ทางวอลท์ ดิสนีย์ พิคเจอร์สนำตอนเจ้าชายแคสเปี้ยนไปสร้างเป็นภาคต่อในชื่อว่าอภินิหารตำนานแห่งนาร์เนีย ตอน เจ้าชายแคสเปี้ยน ได้ฉายในปี พ.ศ. 2551 มีรายชื่อนักแสดงดังต่อไปนี้ วิลเลียม มอสลีย์ แสดงเป็น ปีเตอร์ พีเวนซี แอนนา ป็อปเปิลเวลล์ แสดงเป็น ซูซาน พีเวนซี สแกนดาร์ คีย์เนส แสดงเป็น เอ็ดมันด์ พีเวนซี จอร์จี เฮนลีย์ แสดงเป็น ลูซี พีเวนซี เบ็น บาร์น แสดงเป็น เจ้าชายแคสเปียน เลียม นีซัน ให้เสียง อัสลาน ทิลดา สแวนตัน แสดงเป็น แม่มดขาว</doc>
