<doc id="807528" url="https://th.wikipedia.org/wiki?curid=807528" title="จักรพรรดิเรเซ">จักรพรรดิเรเซ จักรพรรดิเรเซ ( , ) จักรพรรดิองค์ที่ 63 แห่ง ราชวงศ์ญี่ปุ่น ตามที่ได้จัดเรียงไว้ใน รายพระนามจักรพรรดิญี่ปุ่น จักรพรรดิเรเซทรงครอง ราชบัลลังก์ดอกเบญจมาศ ระหว่างปี ค.ศ. 967 - ค.ศ. 969 ต่อมาพระนามของพระองค์ได้ถูกนำไปใช้เป็นพระนามของ จักรพรรดิโกะ-เรเซ จักรพรรดิองค์ที่ 70 ในช่วง คริสต์ศตวรรษที่ 11พระราชประวัติ พระราชประวัติ. ก่อนจะขึ้นสืบ ราชบัลลังก์ดอกเบญจมาศ จักรพรรดิเรเซมีพระนามเดิมว่า เจ้าชายโนะริฮิระ ( , ) เป็นพระราชโอรสองค์ที่ 2 ของ จักรพรรดิมุระกะมิ จักรพรรดิองค์ที่ 62 ที่ประสูติแต่ และยังเป็นพระเชษฐาร่วมพระราชมารดากับ จักรพรรดิเอ็งยู จักรพรรดิองค์ที่ 64 นอกจากนี้ยังเป็นพระราชบิดาของ จักรพรรดิคะซัง จักรพรรดิองค์ที่ 65 และ จักรพรรดิซังโจ จักรพรรดิองค์ที่ 67 นอกจากนี้ยังเป็นต้นสายราชสกุล เรเซเก็งจิ ตระกูลย่อยสาขาหนึ่งของ ตระกูลมินะโมะโตะเหตุการณ์ในพระชนมชีพของจักรพรรดิเรเซ เหตุการณ์ในพระชนมชีพของจักรพรรดิเรเซ. เจ้าชายโนะริฮิระหลังจากประสูติได้ไม่นานก็ได้รับการสถาปนาเป็นรัชทายาท- 7 กรกฎาคม ค.ศ. 967 (วันที่ 25 เดือน 5 ปี โคโฮ ที่ 4) : ปีที่ 16 ในรัชสมัยจักรพรรดิมุระกะมิองค์จักรพรรดิสวรรคตทำให้เจ้าชายโนะริฮิระที่รัชทายาทพระชนมายุ 17 พรรษาขึ้นสืบราชบัลลังก์ดอกเบญจมาศต่อมาเป็น จักรพรรดิเรเซ หลังจากนั้นไม่นานได้มีการประกอบพระราชพิธีราชาภิเษกจักรพรรดิเรเซ- 15 พฤศจิกายน ค.ศ. 967 (วันที่ 11 เดือน 10 ปี โคโฮ ที่ 4) : ได้มีการประกอบพระราชพิธีราชาภิเษกจักรพรรดิเรเซที่ พระราชวังหลวงเฮอัง- 27 กันยายน ค.ศ. 969 (วันที่ 13 เดือน 8 ปี อังนา ที่ 2) : ปีที่ 2 ในรัชสมัยจักรพรรดิเรเซสละราชบัลลังก์ให้กับพระราชอนุชาขึ้นสืบราชบัลลังก์ต่อมาเป็นจักรพรรดิเอ็งยูหลังจากนั้นไม่นานได้มีการประกอบพระราชพิธีราชาภิเษกจักรพรรดิเอ็งยูโดยอดีตจักรพรรดิเรเซได้เป็น ไดโจโค (มหาจักรพรรดิ) นานถึง 42 ปี- 5 พฤศจิกายน ค.ศ. 969 (วันที่ 23 เดือน 9 ปี อังนา ที่ 2) : ได้มีการประกอบพระราชพิธีราชาภิเษกจักรพรรดิเอ็งยูที่พระราชวังหลวงเฮอัง- 21 พฤศจิกายน ค.ศ. 1011 (วันที่ 24 เดือน 10 ปี คังโก ที่ 8) : ในรัชสมัยจักรพรรดิซังโจผู้เป็นพระราชโอรสอดีตจักรพรรดิเรเซสวรรคตเมื่อพระชนมายุได้ 61 พรรษา</doc>
