<doc id="94304" url="https://th.wikipedia.org/wiki?curid=94304" title="อาเลสซันโดร เนสตา">อาเลสซันโดร เนสตา อเลสซานโดร เนสตา (Alessandro Nesta) เกิดเมื่อวันที่ 19 มีนาคม ค.ศ. 1976 ในกรุงโรมประเทศอิตาลี เป็นนักฟุตบอลตำแหน่งกองหลัง ปัจจุบันเล่นอยู่กับเอซี มิลาน ซึ่งก่อนหน้านั้นเคยเล่นอยู่สโมสรลาซิโอ ก่อนที่จะย้ายมาอยู่กับเอซี มิลาน ในปี 2002 ด้วยค่าตัวประมาณ 30 ล้านยูโร เนสตาเริ่มเป็นนักเตะเยาวชนฝึกหัดกับสโมสรฟุตบอลลาซิโอตั้งแต่ปี ค.ศ. 1985 ซึ่งฝึกอยู่หลายต่ำแหน่งทั้งกองหน้า กองกลาง และ กองหลังซึ่งเป็นตำแหน่งที่เล่นได้ดีที่สุด ในปี 1996 เนสตา พาทีมชาติอิตาลีชุดอายุต่ำกว่า 21 ปี คว้าแชมป์ฟุตบอลยุโรปชุดอายุต่ำกว่า 21 ปี ได้สำเร็จโดยชนะเหนือทีมชาติสเปน และได้เล่นให้กับอิตาลีชุดใหญ่ครั้งแรกพบกับมอลโดวา ในวันที่ 5 ตุลาคม ปี ค.ศ. 1996 และในปีถัดมาก็ได้แชมป์โคปาอิตาเลีย กับทีมสโมสร ลาซิโอ หลังจากได้ชัยชนะเหนือ เอซี มิลาน และประสบความสำเร็จสูงสุดในฤดูกาลปี 1999-2000 เมื่อพาทีมลาซิโอได้ดับเบิลแชมป์ คือได้ทั้ง แชมป์ลีกกัลโช่เซเรียอา และ แชมป์อิตาเลียนคัพ ช่วงที่อยู่กับสโมสรลาซิโอโดยเฉพาะเมื่อทีมลาซิโอเผชิญหน้ากับทีมโรม่า นั้นก็ได้มีการเปรียบเทียบกับทีมคู่ปรับร่วมเมืองอย่าง โรม่า ว่า ทางโรม่ามี ฟรานเชสโก ต๊อตติ กองกลางตัวเก่งซึ่งใช้เสื้อหมายเลข 10 ส่วนทาง ลาซิโอก็มี อเลสซานโดร เนสตา ปราการหลังตัวเก่งที่ใช้เสื้อหมายเลข 13 เอาไว้ต่อกรเช่นกัน และมีท่าทีว่าทั้งคู่จะเป็นสัญลักษณ์ของทีมเหมือนกับเปาโล มัลดีนี ที่อยู่กับ เอซี มิลาน มาโดยตลอด ในปี 2002-2003 ทีมลาซิโอที่มีปัญหาทางการเงินจึงจำเป็นต้องขายนักเตะที่สำคัญ หนึ่งในนั้นก็มี เนสตา อยู่ด้วย ลาซิโอตัดสินใจขายเนสตาให้กับมิลาน หลังจากที่ เนสตาย้ายไปอยู่กับเอซี มิลาน แล้วก็มีส่วนช่วยให้ทีมประสบความสำเร็จมากขึ้น ด้วยการพาทีม เอซี มิลาน ได้แชมป์ลีกเซเรียอาในฤดกาล 2003-2004 ยูฟ่า แชมเปียนส์ลีก ยูโรเปียนซูเปอร์คัพ และ โคปาอิตาเลีย ปัจจุบันเนสตายังคงค้าแข้งอยู่กับเอซี มิลาน และเป็นกองหลังตัวสำคัญในทีมชาติอิตาลีแต่แทบไม่มีส่วนช่วยให้ทีมชาติอิตาลีเป็นแชมป์ฟุตบอลโลก ปี ค.ศ. 2006 เนื่องจากในการแข่งขันฟุตบอลโลกครั้งนี้ เนสตา มีอาการบาดเจ็บจึงได้เป็นตัวสำรองซึ่งทดแทนโดย มาร์โค มาเตรัสซี แต่เนสตาก็มีส่วนช่วยให้ทีมชาติอิตาลีผ่านรอบคัดเลือกเข้าไปเล่นบอลโลกในรอบสุดท้ายได้การเล่นอาชีพการเล่นอาชีพ. - 1 ไม่นับรวมการเล่น เพลออฟ , บอลโคปปาอิตาเลีย , อิตาเลียนซูเปอร์คัพ - 2 ไม่นับรวมการเล่น บอลยูฟ่าคัพ , ยูฟ่าแชมเปียนส์ลีก , ยูโรเปียนส์ ซูเปอร์คัพเกียรติประวัติเกียรติประวัติ. - โคปปา อิตาเลีย: 3- ลาซิโอ: 1997-1998,1999-2000 - เอซี มิลาน: 2002-2003 - อิตาเลียน ซูเปอร์คัพ: 3- ลาซิโอ: 1998,2000 - เอซี มิลาน: 2004 - แชมป์กัลโช่ เซเรียอา: 2- ลาซิโอ: 1999-2000 - เอซี มิลาน: 2003-2004 - คัพวินเนอร์สคัพ: 1- ลาซิโอ: 1998-1999 - ยูโรเปียนซูเปอร์คัพ: 2- ลาซิโอ: 1999 - เอซี มิลาน: 2003 - แชมเปียนส์ลีก: 2- เอซี มิลาน: 2002-2003 , 2006-2007</doc>
