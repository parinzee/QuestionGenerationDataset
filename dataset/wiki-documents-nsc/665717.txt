<doc id="665717" url="https://th.wikipedia.org/wiki?curid=665717" title="อัลด์โนอา.เซโร่">อัลด์โนอา.เซโร่ อัลด์โนอา.เซโร่ (, ) เป็นอะนิเมะโทรทัศน์แนวหุ่นยนต์ ผลิตโดยค่าย Olympus Knights และ A-1 Pictures ออกอากาศตอนแรกเมื่อ กรกฎาคม พ.ศ 2557 โดยแบ่งเป็นครึ่งแรกและครึ่งหลังอย่างละ 12 ตอน โดยครึ่งหลังออกอากาศในเดือน มกราคม พ.ศ 2558 สำหรับครึ่งแรกนับว่าเป็นอะนิเมะที่ได้รับผลตอบรับสูงสำหรับท้ายปี พ.ศ. 2557 แต่การวางเนื้อเรื่องในครึ่งหลังทำออกมาได้ไม่ดีนักซึ่งส่งผลให้ได้รับคำโจมตีและได้รับความนิยมลดลงเรื่อยๆเนื้อเรื่อง เนื้อเรื่อง. ในปี ค.ศ. 1972 มนุษยชาติได้ค้นพบอารยธรรมโบราณที่เรียกว่า ไฮเปอร์เกท บนพื้นผิวของดวงจันทร์ ซึ่งด้วยอารยธรรมนี้ ทำให้มนุษยชาติ สามารถไปตั้งรกรากและอาศัยอยู่บนดาวอังคาร ในบรรดาบุคคลที่ไปยังดาวอังคารเหล่านั้น ศาสตราจารย์ เรเวอร์ ได้ค้นพบกับอารยธรรมเก่าแก่ของดาวอังคารที่เรียกว่า อัลด์โนอา ซึ่งเป็นแหล่งพลังงานอนันต์ เรเวอร์ ได้ตั้งตนเป็นจักรพรรดิและสถาปนาดาวอังคารเป็นจักรวรรดินามว่า จักรวรรดิเวิร์ส ในการนี้ ได้แต่งตั้งคน 37 คนขึ้นเป็นอัศวินชั้นบรรดาศักดิ์ เคานต์ และยืมสิทธิ์การใช้อัลด์โนอา มีปราการอวกาศและกองทหารเป็นของตัวเอง อย่างไรก็ตาม แม้ว่าเวิร์สจะมีอารยธรรมและเทคโนโลยีที่สูงส่ง แต่ชีวิตความเป็นอยู่กลับยากลำบากเนื่องจากขีดจำกัดทางด้านทรัพยากรน้ำและอากาศ ภายหลัง จักรวรรดิเวิร์ส ก็ประกาศสงครามต่อสหพันธ์โลก ในปี 1999 ระหว่างการต่อสู้บนดวงจันทร์ ไฮเปอร์เกทเกิดการระเบิดขึ้นทำให้มีเศษชิ้นส่วนของดวงจันทร์แตกออกและตกลงสู่โลก ทำให้สงครามต้องยุติ และในอีก 15 ปีต่อมาใน ค.ศ. 2014 เจ้าหญิงแห่งจักรวรรดิเวิร์สได้เสด็จเยือนโลกเพื่อต้องการผูกไมตรีและสันติภาพ แต่ก็เกิดเหตุลอบปลงพระชนม์โดยกลุ่มบุคคลไม่ทราบฝ่าย นั้นเองทำให้เหล่าตระกูลอัศวินทั้ง 37 ใช้เป็นข้ออ้างตัดสินใจเปิดสงครามกับสหพันธ์โลกและเริ่มโจมตีโลกอีกครั้งตัวละครหลักรายชื่อตอนครึ่งแรกครึ่งหลังบลูเรย์ / ดีวีดี บลูเรย์ / ดีวีดี. อัลด์โนอา.เซโร่ ฉบับบลูเรย์และดีวีดีที่วางจำหน่ายในประเทศญี่ปุ่น</doc>
