<doc id="198474" url="https://th.wikipedia.org/wiki?curid=198474" title="โนมอร์เทียร์">โนมอร์เทียร์ โนมอร์เทียร์ () เป็นวงดนตรีไทยจากค่ายจีนี่เรคคอร์ดส ที่สร้างชื่อมาจากแวดวงเพลงใต้ดินของไทย ด้วยสไตล์ดนตรีที่โดดเด่น และนักร้องนำมีเอกลักษณ์อย่าง “ฟักแฟง” และนอกจากนี้งานของโนมอร์เทียร์ยังได้ อ๊อฟ พูลศักดิ์ จตุระบุล ที่ผ่านงานโปรดิวซ์ให้กับ บิ๊กแอส, บอดี้แสลม และปาล์มมี่ มาดูแลให้อย่างใกล้ชิดประวัติ ประวัติ. ปีพ.ศ. 2549 ฟักแฟง (นักร้องนำ), เม้ง (อดีตมือกีตาร์), เติ้ล (อดีตมือกลอง), เฮง (อดีตมือกีตาร์) และนิค (อดีตมือเบส) ได้ตั้งวงดนตรีขึ้นมาโดยในช่วงแรกๆ จะเล่นดนตรีคัฟเวอร์เพลงร็อกสากล และทดลองทำเพลงของตัวเองขึ้นมา แล้วออกตระเวนเล่นตามงานเพลงใต้ดินต่างๆ จนกระทั่ง เติ้ล, เฮง และ นิคได้ติดภารกิจบางประการซึ่งไม่สามารถเล่นด้วยกันต่อไปได้ ทางวงจึงเกิดปัญหาขึ้นเพราะขาดสมาชิกไปถึง 3 คน เม้ง ก็ได้เริ่มหาสมาชิกใหม่โดยทันที ซึ่งก็ได้ ไอซ์ มาเป็นมือกลองของวง และ ปาล์ม เพื่อนร่วมสถาบัน (คณะดุริยางคศาสตร์ มหาวิทยาลัยศิลปากร) ของเม้งมาเล่นเบสให้ จนได้เริ่มฟอร์มวงขึ้นมาใหม่โดยใช้ชื่อว่า อิมแมจินารี่ลาย (Imaginary lie) วงอิมแมจินารี่ลาย เดินหน้าทำงานเพลงของตัวเองอย่างจริงจัง และได้ตระเวนออกเล่นตามงานต่างๆ อีกครั้งจนเริ่มเป็นที่รู้จักกันอย่างดี ในแวดวงเพลงใต้ดินของไทย ซึ่งต่อมาทางวง ได้มือกีตาร์ซึ่งก็คือ ชาย มาช่วยทำให้วงมีภาคกีตาร์ริทึ่มที่สมบูรณ์ยิ่งขึ้น ทางวงได้เริ่มทำเพลงเก็บไว้จำนวนนึง โดยที่ฟักแฟงจะเป็นคนดูแลในส่วนเนื้อร้องทั้งหมด ส่วนทำนองและเรียบเรียงโดยทางวง ช่วงปลายปี พ.ศ. 2550 ซึ่งเป็นจุดเปลี่ยนของทางวงเมื่อทางวงได้เซ็นสัญญากับ จีนี่เรคคอร์ดส ในเครือของจีเอ็มเอ็มแกรมมี่ โดยการชักชวนของ พูลศักดิ์ จตุระบุล สมาชิกวงบิ๊กแอสที่มาเป็นโปรดิวเซอร์ให้ และได้ ขจรเดช พรมรักษา สมาชิกวงบิ๊กแอส เช่นเดียวกัน มาร่วมงานในฐานะผู้ควบคุมเนื้อเพลง วงอิมแมจินารี่ลายนั้นถือเป็น วงดนตรีน้องใหม่วงที่ 3 ของ Mango Team นับจากบิ๊กแอสและบอดี้แสลม ต่อมาทางวงอิมแมจินารี่ลายได้เริ่มปรับเปลี่ยนแนวทางดนตรีของวงให้ลงตัวยิ่งขึ้นและเปลี่ยนชื่อวงเป็น โนมอร์เทียร์ ปี พ.ศ. 2551 โนมอร์เทียร์ ได้ออกอัลบั้มชุดแรก "Yellow Light" โดยมีเพลงที่ได้รับความนิยมอย่าง "หัวใจหมดแรง" "ฉันเป็น DJ. ให้เธอ" และ "รักเคยดีกว่านี้" ทำให้ทางวงเรื่มเป็นที่รู้จักและมีกลุ่มผู้ฟังเพิ่มขึ้น ปี พ.ศ. 2552 ค่ายจีเอ็มเอ็มแกรมมี่ ได้ฉลองครบรอบ 25 ปี โดยทางค่ายได้มีโปรเจกต์อัลบั้ม "PLAY" ซึ่งเป็นการนำบทเพลงยอดนิยมของศิลปินชื่อดังในอดีตมาคัฟเวอร์ใหม่โดยวงร็อกรุ่นใหม่ โดยโนมอร์เทียร์ได้นำเพลง "บูมเมอแรง" ของธงไชย แมคอินไตย์มาคัฟเวอร์ในสไตล์ของตนเอง ปี พ.ศ. 2554 โนมอร์เทียร์ ได้ปล่อยซิงเกิลฮิตอย่าง "รู้สึกดี" และ "เพลงที่ฉันไม่ได้แต่ง" โดยเพลงนี้ถูกนำไปใช้ประกอบภาพยนตร์เรื่อง "SuckSeed ห่วยขั้นเทพ" โดยต่อมาภาพยนตร์เรื่องนี้ประสบความสำเร็จทั้งรายได้และคำวิจารณ์ และทำให้เพลงนี้ได้รับความนิยมอย่างสูงอย่างมากด้วยเช่นกัน ต่อมาในปี พ.ศ. 2556 โนมอร์เทียร์ ได้ออกอัลบั้มชุดที่ 2 "Look at the sky" มีเพลงที่ได้รับความนิยมอย่าง "ความพยายาม" "ไม่มีน้ำตา" "พักผ่อนไม่เพียงพอ" และ "แสงสว่างที่ปลายอุโมงค์" ปี พ.ศ. 2557 ค่ายจีนี่เรคอร์ดสฉลองครบรอบ 16 ปี โดยค่ายจีนี่เรคอร์ดสได้จัดคอนเสิร์ตใหญ่ "Genie Fest 16 ปีแห่งความร็อก" ซึ่งมีศิลปินในสังกัดจีนี่เรคอร์ดส หนึ่งในนั้นเป็น โนมอร์เทียร์ ซึ่งศิลปินทุกคนนั้นได้มีส่วนร่วมในคอนเสิร์ตนี้และมีซิงเกิลพิเศษ "ความเชื่อ" เป็นเพลงฉลองคอนเสิร์ต ซึ่งขับร้องโดยศิลปินในสังกัดจีนี่เรคอร์ดส ปัจจุบัน วง No more tear ยุบวงไปแล้วในปี 2557 โดยไม่ทราบถึงสาเหตุที่แน่ชัด หลังจากที่ทางจีนี่ประกาศให้การพักวงของ No more tear ในปี 2556.สมาชิกสมาชิก. - สมาชิกปัจจุบัน - ไปรยา มาลาศรี "ฟักแฟง" - ร้องนำ - จุติ รุ่งเรื่องระยับกุล "เต้" - เบส - สุทธิพล บัวอนนท์ "ไอซ์" - กลอง - เชาว์วรรธน์ อุปนันท์ "ชาย" - กีตาร์- อดีตสมาชิก - ชิตกร ปัญญาปัตโชโต "เม้ง" - กีตาร์ - "เฮง" - กีตาร์ - "นิค" - เบส - "เติ้ล" - กลองผลงานผลงานอัลบั้มผลงานเพลงอื่น ๆผลงาน. ผลงานเพลงอื่น ๆ. - บูมเมอแรง (ต้นฉบับโดยธงไชย แมคอินไตย์) – อัลบั้ม Play (พ.ศ. 2552) ฉลองครบ 25 ปีของ จีเอ็มเอ็ม แกรมมี่ เป็นการนำเอาเพลงฮิต ๆ ของศิลปินชื่อดังในอดีต มาเรียบเรียงใหม่ - เพลงที่ฉันไม่ได้แต่ง – เพลงประกอบภาพยนตร์เรื่อง SuckSeed ห่วยขั้นเทพ - แค่กระจกกั้น – เพลงประกอบละคร อุบัติเหตุ - แค่กระจกกั้น (Acoustic Version) - Sister Day - รู้สึกดี - รู้สึกดี (Acoustic Version) - รักบนเส้นขนาน - ฟักแฟง NO MORE TEAR Ost.จับตายวายร้ายสายสมรงานคอนเสิร์ตงานคอนเสิร์ต. - Full metal romance 3 - Music express ถึง 2 ครั้ง - กิจกรรมของToyota ณ ตึกToyota @Siam - YOS fest 2 - Stop sencership - กิจกรรมของ AIS - อ๊าก ว๊าก จ๊าก ครั้งที่ 3 - Rock and Roll 101 ฉลองครบรอบของ Rock pub - Acsp Summer Concert 2013 - Genie Fest 16 ปี แห่งความร็อก (G16)</doc>
