<doc id="271171" url="https://th.wikipedia.org/wiki?curid=271171" title="ราชอาณาจักรยูโกสลาเวีย">ราชอาณาจักรยูโกสลาเวีย ราชอาณาจักรยูโกสลาเวีย (เซอร์เบีย-โครเอเชียและสโลวีน: Kraljevina Jugoslavija, อักษรซีริลลิก: Краљевина Југославија; ) เป็นราชอาณาจักรที่มีดินแดนครอบคลุมตั้งแต่ทางตะวันตกของคาบสมุทรบอลข่านไปจนถึงยุโรปกลาง ที่รุ่งเรืองอยู่ระหว่าง ค.ศ. 1918 จนถึง ค.ศ. 1945 ระหว่างสงครามโลกครั้งที่หนึ่งถึงสงครามโลกครั้งที่สอง ราชอาณาจักรยูโกสลาเวียก่อตั้งขึ้นโดยการรวมตัวของรัฐแห่งชาวสโลวีน โครแอต และเซิร์บที่เพิ่งก่อตั้งขึ้นและราชอาณาจักรเซอร์เบียที่เป็นราชอาณาจักรอิสระ ราชอาณาจักรมอนเตเนโกรตกไปอยู่ภายใต้การปกครองของเซอร์เบียก่อนหน้านั้นแล้ว ขณะที่บริเวณคอซอวอ วอยวอดีนา และมาซิโดเนียเป็นส่วนหนึ่งของเซอร์เบียก่อนหน้าการรวมตัว 11 ปีแรกราชอาณาจักรเรียกตนเองอย่างเป็นทางการว่า ราชอาณาจักรแห่งชาวเซิร์บ โครแอต และสโลวีน (, อักษรซีริลลิก: ; ) แต่คำว่า "ยูโกสลาเวีย" เป็นชื่อเรียกกันอย่างง่าย ๆ มาตั้งแต่ต้น เมื่อวันที่ 17 เมษายน ค.ศ. 1941 ยูโกสลาเวียก็ตกอยู่ภายใต้การยึดครองของนาซี ที่จัดเขตการปกครองใหม่เป็นสี่จังหวัด รัฐบาลเดิมของราชอาณาจักรที่ได้รับการรับรองและสนับสนุนโดยฝ่ายพันธมิตรหนีไปลี้ภัยนอกราชอาณาจักรในลอนดอน แต่ราชบัลลังก์ก็มาถูกยุบเลิกเมื่อวันที่ 29 พฤศจิกายน ค.ศ. 1945 เมื่อสาธารณรัฐประชาธิปไตยยูโกสลาเวียได้รับการก่อตั้งขึ้นหลังจากการรุกรานเซอร์เบียของสหภาพโซเวียต</doc>
