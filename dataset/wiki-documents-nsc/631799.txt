<doc id="631799" url="https://th.wikipedia.org/wiki?curid=631799" title="นกปักษาสวรรค์ (สกุล)">นกปักษาสวรรค์ (สกุล) นกปักษาสวรรค์ หรือ นกการเวก เป็นสกุลของนกในสกุล Paradisaea (/พา-รา-ดิ-เซีย/) ในวงศ์นกปักษาสวรรค์ ( Paradisaeidae) โดยถือว่าเป็นสกุลของนกปักษาสวรรค์ที่เป็นที่รู้จักกันดีที่สุด เนื่องจากตัวผู้มีชุดขนที่สวยงาม และมีสีสันฉูดฉาดสดใส จึงเป็นที่ต้องการทำมาทำเป็นเครื่องประดับของชาวพื้นเมืองนิวกินี ตลอดจนเป็นสินค้าส่งออกในช่วงปลายศตวรรษที่ 19 ถึงต้นศตวรรษที่ 20 อีกทั้งยังเป็นสกุลที่ปรากฏบนธงชาติของนิวกินีอีกด้วย โดยคำว่า Paradisaea นั้นมาจากภาษาละตินที่หมายถึง "สวรรค์" และภาษาท้องถิ่นในอินโดนีเซีย คำว่า "Cenderawasih" หมายถึง "ของขวัญแห่งรัก" นกปักษาสวรรค์ กระจายพันธุ์ในป่าที่ราบสูงเหนือระดับน้ำทะเล จนถึงป่าบนภูเขาสูงในหมู่เกาะอูรู, หมู่เกาะดอนเตรแคสโต และหมู่เกาะปาปัวตะวันตก เป็นนกที่อาศัยอยู่รวมกันเป็นฝูง มักส่งเสียงร้องดังเพื่อสื่อสารกันรวมถึงการหาคู่ นกตัวผู้จะเป็นฝ่ายเกี้ยวพาตัวเมียด้วยการอวดขน กางปีก กางหางบนต้นไม้ ตัวเมียจะเป็นฝ่ายเลือกตัวผู้ด้วยตัวเอง การผสมพันธุ์เกิดขึ้นสั้น ๆ เพียงไม่กี่วินาที แต่นกตัวผู้อาจจะผสมพันธุ์กับตัวเมียตัวเดิม ๆ หรือเปลี่ยนตัวเมียไปเรื่อย ๆ ก็ได้ ในปี ค.ศ. 2009 มีการศึกษาทางไมโตรคอนเดรียดีเอ็นเอพบว่านกปักษาสวรรค์สกุลนี้อยู่ในชั้นเดียวกันกับนกปักษาสวรรค์สกุล Cicinnurus และยังแสดงให้เห็นว่านกปักษาสวรรค์น้ำเงินเองก็เป็นสกุลย่อยอยู่ในสกุลนี้ด้วยเช่นกันการจำแนกการจำแนก. - นกปักษาสวรรค์เล็ก, Paradisaea minor - นกปักษาสวรรค์ใหญ่, Paradisaea apoda - นกปักษาสวรรค์เรจจินา, Paradisaea raggiana - นกปักษาสวรรค์โกลดี, Paradisaea decora - นกปักษาสวรรค์แดง, Paradisaea rubra - นกปักษาสวรรค์จักรพรรดิ์, Paradisaea guilielmi - นักปักษาสวรรค์น้ำเงิน, Paradisaea rudolphi</doc>
