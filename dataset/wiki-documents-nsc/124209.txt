<doc id="124209" url="https://th.wikipedia.org/wiki?curid=124209" title="แม่น้ำปิง">แม่น้ำปิง แม่น้ำปิง () เป็นแม่น้ำสายสำคัญของประเทศไทย และเป็นหนึ่งในสองของแม่น้ำที่บรรจบมาเป็นแม่น้ำเจ้าพระยา แม่น้ำปิงไหลอยู่ในหุบเขาระหว่างทิวเขาถนนธงชัยกลางกับทิวเขาผีปันน้ำตะวันตก มีต้นน้ำอยู่ที่ดอยเชียงดาวในอำเภอเชียงดาว จังหวัดเชียงใหม่ ไหลลงทางใต้ผ่านจังหวัดลำพูน รวมกับแม่น้ำวังที่อำเภอบ้านตาก จังหวัดตาก ไหลลงใต้ผ่านจังหวัดกำแพงเพชร แล้วบรรจบกับแม่น้ำน่านที่ อำเภอเมืองนครสวรรค์ จังหวัดนครสวรรค์ และจากจุดนี้ไปเป็นต้นกำเนิดของแม่น้ำเจ้าพระยา แม่น้ำปิงมีความยาวทั้งสิ้น 658 กิโลเมตร แม่น้ำปิงมีแม่น้ำสาขาที่สำคัญอยู่ 6 สาย ได้แก่ น้ำแม่งัด น้ำแม่แตง น้ำแม่กวง น้ำแม่ลี้ น้ำแม่กลาง และน้ำแม่แจ่ม ในบริเวณแม่น้ำปิงตอนบนเป็นที่ตั้งของอุทยานแห่งชาติแม่ปิง มีเนื้อที่ 627,346 ไร่ (1,003.75 ตร.กม.)เขื่อนและอ่างเก็บน้ำ เขื่อนและอ่างเก็บน้ำ. เขื่อนที่สำคัญกั้นลำน้ำสายนี้คือเขื่อนภูมิพล ตั้งอยู่ที่อำเภอสามเงา จังหวัดตาก ลุ่มแม่น้ำปิงกินเนื้อที่ 33,898 ตารางกิโลเมตร และหากรวมกับลุ่มแม่น้ำวังจะกินเนื้อที่ 44,688 ตารางกิโลเมตร นอกจากนี้มีฝายแม่แฝก ที่ตำบลแม่แฝก อำเภอสันทรายแม่น้ำสาขาแม่น้ำสาขา. - แม่น้ำแม่งัด (รวมเข้ากับแม่น้ำปิงที่พิกัด ) ที่จังหวัดเชียงใหม่ - แม่น้ำแม่แตง (รวมเข้ากับแม่น้ำปิงที่พิกัด ) ที่จังหวัดเชียงใหม่ - แม่น้ำแม่ริม (รวมเข้ากับแม่น้ำปิงที่พิกัด ) ที่จังหวัดเชียงใหม่ - แม่น้ำแม่กวง ที่จังหวัดลำพูน - แม่น้ำแม่ขาน อำเภอสะเมิง กับ อำเภอสันป่าตอง จังหวัดเชียงใหม่ - แม่น้ำแม่วาง อำเภอแม่วาง กับ อำเภอดอยหล่อ จังหวัดเชียงใหม่ - แม่น้ำแม่งาน - แม่น้ำลี้ (รวมเข้ากับแม่น้ำปิงที่พิกัด ) ที่อำเภอจอมทอง จังหวัดเชียงใหม่ - แม่น้ำแม่กลาง (รวมเข้ากับแม่น้ำปิงที่พิกัด ) - แม่น้ำแม่แจ่ม (รวมเข้ากับแม่น้ำปิงที่พิกัด ) ที่อำเภอจอมทอง กับ อำเภอฮอด จังหวัดชียงใหม่ - แม่น้ำแม่หาด - แม่น้ำแม่ตื่น - ห้วยแม่ท้อ - คลองวังเจ้า - คลองแม่ระกา - คลองสวนหมาก - แม่น้ำวัง (รวมเข้ากับแม่น้ำปิงที่พิกัด ที่อำเภอบ้านตาก จังหวัดตาก โดยจุดรวมเป็นจุดเชื่อมต่อของ 3 ตำบล คือ ตำบลแม่สลิด ตำบลตากออก และ ตำบลเกาะตะเภาเขตชุมชนในลุ่มน้ำ เขตชุมชนในลุ่มน้ำ. เขตชุมชนหลายแหล่งอยู่บริเวณลุ่มน้ำปิงแสดงด้านล่าง พื้นที่หลายแห่งเป็นพื้นที่ประวัติศาสตร์ที่มีความสัมพันธ์เกี่ยวโยงกับน้ำแม่ปิง ลำดับของเมืองเรียงจากจุดเริ่มต้นของแม่น้ำไปถึงจุดปลายสุด- เชียงดาว (เชียงใหม่) - แม่แตง (เชียงใหม่) - สันทราย (เชียงใหม่) - แม่ริม (เชียงใหม่) - เมืองเชียงใหม่ (เชียงใหม่) - สารภี (เชียงใหม่) - หางดง (เชียงใหม่) - เมืองลำพูน (ลำพูน) - สันป่าตอง (เชียงใหม่) - ป่าซาง (ลำพูน)- ดอยหล่อ (เชียงใหม่) - เวียงหนองล่อง (ลำพูน) - จอมทอง (เชียงใหม่) - บ้านโฮ่ง (ลำพูน) - ฮอด (เชียงใหม่) - ดอยเต่า (เชียงใหม่) - ลี้ (ลำพูน) - สามเงา (ตาก) - บ้านตาก (ตาก) - เมืองตาก (ตาก)- วังเจ้า (ตาก) - โกสัมพีนคร (กำแพงเพชร) - เมืองกำแพงเพชร (กำแพงเพชร) - คลองขลุง (กำแพงเพชร) - ขาณุวรลักษบุรี (กำแพงเพชร) - บรรพตพิสัย (นครสวรรค์) - เก้าเลี้ยว (นครสวรรค์) - เมืองนครสวรรค์ (นครสวรรค์)เขื่อนที่สำคัญในลุ่มแม่น้ำปิงเขื่อนที่สำคัญในลุ่มแม่น้ำปิง. - เขื่อนภูมิพล อำเภอสามเงา จังหวัดตาก</doc>
