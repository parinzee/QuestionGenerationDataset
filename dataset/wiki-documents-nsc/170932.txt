<doc id="170932" url="https://th.wikipedia.org/wiki?curid=170932" title="คู่กิ๊กพริกกะเกลือ">คู่กิ๊กพริกกะเกลือ คู่กิ๊กพริกกะเกลือ เป็นละครแนวซิตคอม ทางสถานีโทรทัศน์สีกองทัพบกช่อง 7 สร้างโดย บริษัท โพลีพลัส เอ็นเตอร์เทนเม้นท์ จำกัด กำกับการแสดงโดย บุญชู พิทักษ์เลิศกุล ซึ่งมาแทนละครเรื่อง กลิ้งไว้ก่อนพ่อสอนไว้ ที่สิ้นสุดการออกอากาศเมื่อวันที่ 20 เมษายน พ.ศ. 2551 นำแสดงโดย รังสิต ศิรนานนท์, คะนึงนิจ จักรสมิทธานนท์, ณัฐวัฒน์ เปล่งศิริวัธน์, แซมมี่ เคาวเวลล์ ในช่วงแรกๆ จะไม่มีแขกรับเชิญมาร่วมแสดงมากนัก แต่ในตอนต่อๆมา เริ่มมีแขกรับเชิญมาร่วมแสดงมาในแต่ละตอนเป็นระยะๆ และจะไม่มีแขกรับเชิญในบางตอน คู่กิ๊กพริกกะเกลือออกอากาศทุก วันอาทิตย์ เวลา 11.15 น. - 12.00 น. โดยเปิดตัวออกอากาศครั้งแรกใน วันอาทิตย์ ที่ 27 เมษายน พ.ศ. 2551 จนถึง วันอาทิตย์ ที่ 29 กันยายน พ.ศ. 2556 เนื่องจากเดือนตุลาคม ปี 2556 ทางช่อง 7 สี ได้มีการปรับผังละครในวันเสาร์ และ วันอาทิตย์ ออกอากาศเวลาใหม่ ทุกวันเสาร์ เวลา 13.00 น. ตั้งแต่วันที่ 5 ตุลาคม พ.ศ. 2556 - 25 เมษายน พ.ศ. 2558 คู่กิ๊กพริกกะเกลือ เสนอตอนสุดท้าย เมื่อวันที่ 25 เมษายน พ.ศ. 2558 และ ตั้งแต่วันที่ 2 พฤษภาคม พ.ศ. 2558 ได้มีละครซิตคอมเรื่องใหม่มาแทน คือเรื่อง สภ.รอรักทีมงานทีมงาน. - บทโทรทัศน์- ปณธี ศุภศักดิ์สุทัศน์ - อภิวัฒน์ เล่าสกุล - ปิยพร วายุภาพ - พลพล พงษ์แพทย์ - สันทัด โพธิสา- บทประพันธ์- สามสหาย- ผู้กำกับการแสดง- บุญชู พิทักษ์เลิศกุล- ผู้ช่วยผู้กำกับ- รัฐวุฒิ ชูชื่นกลิ่น - ทินกร เชิดทรัพย์ - พิมพ์ชนก สิงห์สุวรรณ- ผู้ผลิต- โพลีพลัส เอ็นเตอร์เทนเม้นท์เค้าโครงเรื่อง เค้าโครงเรื่อง. เซียน เซลล์แมนหนุ่มหน้าใสสไตล์เกาหลีอาศัยอยู่กับ พายุ ลูกของน้าญาติเพียงคนเดียวที่เหลืออยู่ ทั้งสองคนพักอยู่ที่แมนชั่นเล็กๆที่อยู่ภายใต้การปกครองและดูแลของ กิมบ๊วย สาวหน้าหวานแต่เค็ม เกลือยังเรียกแม่ กิมบ๊วยอยู่กับ อาม่าซูหลิง ผู้ก่อตั้งแมนชั่นตั้งแต่สมัยยังเป็นแค่ห้องเช่า อาม่าเป็นคนจิตใจดี มีน้ำใจกว้างใหญ่มหาศาลซึ่งตรงข้ามกับหลานสาวอย่างสิ้นเชิง เซียนและกิมบ๊วยเป็นคู่ปรับตัวฉกาจ เพราะเซียนไม่ค่อยมีตังค์ จ่ายเงินค่าเช่าห้องช้าเป็นประจำ ทำให้กิมบ๊วยขัดเคืองใจ จ้องจะไล่ออกจากแมนชั่นทุกวัน แต่เซียนก็เอาตัวรอดไปอย่างฉิวเฉียดทุกเดือน แต่แล้วคราวซวยของเซียนก็มาถึง เมื่อไม่สามารถหาเงินมาจ่ายได้ตามกำหนด และกิมบ๊วยมีผู้เช่ารายใหม่มาติดต่อคือ สมรัก หนุ่มหล่อใจดี ถือกำเนิดที่จังหวัดสกลนคร พ่อแม่มีฐานะรวยมาก สมรักเข้ามาเรียนกรุงเทพตั้งแต่มัธยมปลาย ปัจจุบันเรียนปริญญาโทสาขาบริหารจัดการธุรกิจระหว่างประเทศ สมรักต้องการพักที่แมนชั่นของ กิมบ๊วยเพราะอยู่ใกล้บ้านของ คุณหนูต้นอ้อ คุณหนูไฮโซเพื่อนร่วมห้องที่ตัวเองปิ๊ง สมรักยอมทุ่มทุนจ่ายล่วงหน้าทั้งปีเพื่อจะได้พักที่นี่ กิมบ๊วยไม่รอช้ารีบงัดห้องขนของเซียนและพายุออกไปทันที ทำให้เซียนกับพายุคับแค้นใจ จึงสืบรู้ว่าเหตุผลที่แท้จริงของสมรัก ทั้งสองคนเลยแอบอ้างว่ารู้จักกับต้นอ้อและจะแฉว่าสมรักคิดมิดีมิร้าย เป็นพวกโรคจิตแอบดูระยะไกล สมรักรีบอธิบายว่าเขาไม่ได้คิดไกลแค่ต้องการอยู่ใกล้นางในฝัน แอบดูแค่หลังคาบ้านก็พอแล้ว แต่เซียนไม่ยอมยืนยันว่าจะแฉ แต่มีข้อแม้ว่าถ้าไม่อยากโดนเปิดโปง สมรักต้องยอมให้เขาและพายุพักอยู่ในห้องตามเดิม สมรักตกอยู่ในอาการน้ำท่วมปาก จึงจำใจต้องยอมให้สองคนนั้นเข้ามาอยู่ร่วมห้อง สมรัก และ พายุ ต้องใช้ชีวิตอยู่ร่วมกันอย่างลุ่มๆ ดอนๆ ท่ามกลางความเค็มของกิมบ๊วย และความปั่นป่วนชวนปวดกบาลของเพื่อนข้างห้องสุดเพี้ยนและไฮเปอร์อย่าง พี่แพทริค หรือ พี่ติ๊ก นักแสดงตัวประกอบและของหางแถว และ พี่ป๋อ หัวหน้าวินมอเตอร์ไซด์หน้าปากซอยที่แอบหลงรักกิมบ๊วยจนเข้าไปถึงไส้ติ่ง ทั้งติ๊กและป๋อเทียวไปเทียวมาขายขนมจีบ กิมบ๊วยไม่เว้นแต่ละวัน สร้างความงุนงง และสมเพชให้เซียนเป็นอย่างยิ่ง ในขณะที่กิมบ๊วยเองก็แสนจะข้องจิต ที่ผู้ชายไร้ความมั่นคงอย่างเซียนมักจะมีสาวแก่แม่หม้ายแวะเวียนมาหลงเสน่ห์อยู่เนืองๆ โดยเฉพาะขาประจำอย่าง น้องมะลิ ลูกสาวของ ลุงเบี้ยว เจ้าของร้านอาหารตามสั่งหน้าปากซอย คู่ปะทะฝีปากของ ป้าใหญ่ แม่นมของคุณหนูต้นอ้อ แถมลุงเบี้ยวยังเกลียดขี้หน้าเซียนอย่างแรงเพราะนอกจากจะชอบหลอกขายของไร้สาระให้ลูกสาวแล้วนักแสดงหลักนักแสดงหลัก. - รังสิต ศิรนานนท์ รับบท : เซียน (พ.ศ. 2551 – พ.ศ. 2558) หนุ่มหล่อ สไตล์เกาหลี ฉลาด รู้ทันคน มีฉายาว่า “ซวย” ที่กิมบ๊วยชอบเรียก แต่เป็น “เซียนดองวุค” ขวัญใจของน้องมะลิ มีอาชีพเป็นเซลล์แมน จึงใช้เสน่ห์ของตัวเองขายของจนยอดพุ่งปรี๊ด..ด เซียนเป็นเด็กกำพร้าเกิดมาไม่เคยเห็นหน้าพ่อแม่มีเพียงน้าสาวที่คอยเลี้ยงดูมาจนโต พร้อมกับ “พายุ” ลูกของน้า พายุจึงเสมือนน้องชายแท้ๆ เซียนมีความฝันอยากมีบ้านเป็นของตัวเอง จึงตั้งหน้าตั้งตาทำงานทุกอย่างเพราะเงินคือสิ่งสำคัญที่สุดในชีวิตเซียนแอบรักบ๊วยแต่ไม่แสดงอออก- คะนึงนิจ จักรสมิทธานนท์ รับบท : กิมบ๊วย (เค็ม) (พ.ศ. 2551 – พ.ศ. 2558) สาวหน้าหวานแต่งก!! จึงมีฉายาว่า “บ๊วยเค็ม” เป็นคนอารมณ์ร้าย ไม่ยอมคน ไม่ยอมเสียเปรียบ เอาเปรียบผู้อื่นบ้างเป็นบางครั้ง พ่อแม่ของกิมบ๊วยเสียตั้งแต่เล็กๆ จึงอาศัยอยู่กับอาม่าเพียง 2 คน ซึ่งเป็นเจ้าของแมนชั่นที่ชื่อ "ปราณีแมนชั่น" กิมบ๊วยจัดให้มีทุกอย่างที่สามารถสร้างรายให้กับตัวเอง ไม่ว่าจะเป็นร้านขายของชำ ซักผ้า แม้กระทั่งห้องคาราโอเกะ และอินเทอร์เน็ต เพราะความฝันของกิมบ๊วยคืออยากมีเงินเก็บเยอะๆ เพื่อทำแมนชั่นให้เช่าเพิ่มและเพิ่มขึ้นเรื่อยๆ บ๊วยแอบรักเซียนไม่แสดงอออก- ณัฐวัฒน์ เปล่งศิริวัธน์ รับบท : สมรัก (พ.ศ. 2551 – พ.ศ. 2558) หนุ่มหล่อ จิตใจดี ไม่ซับซ้อน แต่ไม่ได้โง่ มองโลกในแง่ดี รวยอารมณ์ขัน แต่ต้องขำอยู่คนเดียว เพราะมุขฝืดมาก ขนาดใส่จารบีเข้าไปยังช่วยไม่ได้เลย ฐานะทางบ้านดี แต่ ไม่แสดงออก สมรักเป็นคนสกลนคร เข้ามาเรียนกรุงเทพตั้งแต่ ม.ปลาย ปัจจุบันเรียนปริญญาโทสาขาบริหารจัดการธุรกิจระหว่างประเทศ ความฝันคือเรียนให้จบ แต่ดันปิ๊งรัก “ต้นอ้อ” คุณหนูไฮโซเพื่อนร่วมห้อง จนเป็นเหตุให้มาเช่าแมนชั่นของกิมบ๊วย เพราะอยากเห็นหลังคาบ้านนางในฝัน- แซมมี่ เคาวเวลล์ รับบท : คุณหนูต้นอ้อ (พ.ศ. 2551 – พ.ศ. 2558) คุณหนูต้นอ้อเป็นคนไม่ค่อยพูด ไม่ค่อยยิ้ม ค่อนข้างเก็บตัว สวยแบบเย็นๆ การมาของเธอแต่ละทีทำให้คนรอบข้างเสียวสันหลังวาบ เพราะมาเงียบเหลือเกิน แต่ที่ต้นอ้อเป็นแบบนี้ เพราะถูกพ่อกับแม่จับวางชีวิตให้เป็นไปตามที่ขีดไว้ ทำให้เธอไม่มีความคิดเป็นของตัวเอง แต่กลับโดนใจสมรักอย่างแรง- บรรเจิดศรี ยมาภัย รับบท : อาม่าซูหลิง (พ.ศ. 2551 – พ.ศ. 2558) หญิงจีนใจดี อายุ 60 กว่าๆ มีน้ำใจ ชอบช่วยเหลือผู้คน มักจะมีคำสอนหรือสุภาษิตจีนอันคมคายมาพูดให้คนในแมนชั่นฟังอย่างสม่ำเสมอ เป็นที่รักของกิมบ๊วยและทุกคนในแมนชั่น แต่เป็นคนสำคัญที่สุดของเซียน เพราะชอบแอบให้เงินเซียนมาจ่ายค่าเช่า- ค่อม ชวนชื่น รับบท : เฮียเบี้ยว (พ.ศ. 2551 – พ.ศ. 2558) พ่อของมะลิเจ้าของร้านอาหารตามสั่ง พูดจาเสียงดัง ไม่ง้อลูกค้า ใครเรื่องเยอะ ขัดใจเฮีย ก็จะอดรับประทาน ลุงเบี้ยวถูกชะตากับสมรักเพราะเห็นว่าเป็นคนบ้านเดียวกัน (จังหวัดสกลนคร) และที่สำคัญรวย!! จึงอยากให้มะลิตีสนิทมากกว่าเซียน ลุงเบี้ยวเป็นคู่ปรับกับนมใหญ่ เจอกันทีไรต้องกัด เอ๊ย! ทะเลาะกันทุกที- โก๊ะตี๋ อารามบอย รับบท : พี่ป๋อ (พ.ศ. 2551 – พ.ศ. 2558) มีชื่อเก่าว่า “ไอ้ถึก” แต่พอเข้ากรุงจึงเปลี่ยนชื่อเป็น “พี่ป๋อ” เพราะชื่นชอบ ป๋อ-ณัฐวุฒิ จนยกให้เป็นไอดอลในดวงใจ พี่ป๋อเป็นหัวหน้าวินมอเตอร์ไซด์หน้าแมนชั่น หลงรักกิมบ๊วยเช่นกัน จึงยอมทำทุกอย่างที่กิมบ๊วยสั่ง แม้จะต้องคว้าดาวกับเดือนก็จะเอื้อมมาให้ได้ ถึงรูปร่างจะเตี้ย อ้วน ดำ ถึก แต่ก็มีหัวใจรักที่ยิ่งใหญ่ จึงพยายามเร่งสร้างเนื้อสร้างตัว เปิดอู่รถ เพื่ออนาคตของตัวเองกับกิมบ๊วย- บริบูรณ์ จันทร์เรือง รับบท : แพทริค หรือ ติ๊ก (พ.ศ. 2551 – พ.ศ. 2558) เพื่อนร่วมแมนชั่น เป็นตัวประกอบหางแถว ที่มีความฝันว่าต้องได้เป็นพระเอก เพราะมั่นใจในความหล่อของตัวเอง ติ๊กชอบหยอดคำหวานที่แสนจะเลี่ยนและเสี่ยวใส่ กิมบ๊วย ทำให้ไม่ถูกกับป๋อ แต่บางครั้งก็รวมมือกัน เพื่อสกัดดาวรุ่งที่มาจีบกิมบ๊วย- พงษ์อนันต์ หวังสิทธิเดช รับบท : จ๊อด (พ.ศ. 2551 – พ.ศ. 2558) ลูกน้องของพี่ป๋อ เซ่อ ซุ่มซ่าม ขำผิดที่ผิดเวลา แต่รักลูกพี่ ออกโรงปกป้องแบบผิดๆ ตลอดเวลา แก้ตัวเหมือนด่าซ้ำซะมากกว่า ทำให้ป๋อเครียดได้อย่างเสมอต้นเสมอปลาย- วัฒนชวินท์ กิตติเลิศรัฐ รับบท : แจ๊ค (พ.ศ. 2551 – พ.ศ. 2558) ลูกน้องอีกคนของพี่ป๋อ ชอบใช้กำลังมากกว่าใช้สมอง แรงหยั่งกับช้างสารบวกควายถึก พูดตามจ๊อดเกือบตลอด เพราะคิดเองไม่ค่อยเป็น สั่งให้ลุยก็ลุยโลด จนบางทีไม่รู้ด้วยซ้ำว่าให้ลุยใคร- ธฤศวรรณ กาหาวงษ์ (มิว) รับบท : บุ้ง (4 มีนาคม พ.ศ. 2555 – พ.ศ. 2558) หลานสาวของเฮียเบี้ยว ซึ่งมีศักดิ์เป็นน้า บุ้งเป็นเด็กซนแสบที่อยู่ที่ไหนวอดวายที่นั้น เดิมเป็นหลานที่เฮียเบี้ยวกลัวที่สุด แม่ของบุ้งไม่อยากให้บุ้งอยู่หอพักแม่ของบุ้งจึงส่งให้มาอยู่กับเฮียเบี้ยว ทีแรกเฮียเบี้ยวไม่ยอมรับแต่พอเข้าใจกันได้เฮียเบี้ยวจึงรับให้อยู่ด้วยถือว่าเป็นลูกคนที่สองของเฮียเบี้ยว ชอบมีนิสัยปั่นจักรยานและชอบยุ่งเรื่องของชาวบ้านทุกเรื่อง แล้วเมื่อรู้ว่าใครชอบใครก็ชอบปั่นจักรยานป่าวประกาศให้ชาวบ้านรับรู้ (ทั้งที่ไม่เป็นความจริง) ปรากฏตัวครั้งแรกในตอน หลานสาวคนใหม่หัวใจซาบซ่า- ภัทราณี จารุวรรณสถิต รับบท : มะลิ (พ.ศ. 2551 – 19 กุมภาพันธ์ พ.ศ. 2555) (กลับมาอีกครั้ง 23 กันยายน พ.ศ. 2555) ลูกสาวของลุงเบี้ยวร้านขายข้าวแกง ชอบบอกคนอื่นว่าชื่อ “แจสมิน” หรือเรียกสั้นๆ ว่า “แจส” เพื่อยกระดับฐานะตัวเอง แถมยังบอกอีกว่าที่บ้านทำเรสเทอรองต์ ทั้งๆ ที่เป็นแค่เพิงเล็กๆ มะลิเป็นเด็กที่อินเทรนด์ ล้ำหน้าเรื่องแฟชั่น บ้าละครเกาหลี ชอบทำตัวคิกขุแอ๊บแบ๊ว พูดไทยคำอังกฤษคำเกาหลีคำ จนฟังไม่รู้เรื่อง มะลิหลงรักเซียน และฝันอยากมีครอบครัวกับเซียน แต่เป็นคู่กัดกับพายุ จึงชอบตั้งชื่อเรียกให้พายุ มากมาย อาทิ ยุวดี , ยุวเรศ หรือ บ่างช่างยุ ตอนนี้ไปเป็นทูตวัฒนธรรมไปเรียนภาษาเกาหลี 3 เดือน มะลิกลับมาอีกครั้งโดยปลอมตัวเป็น เจ้าหญิงคำเวียง เฮียเบี้ยวจับได้ว่ามะลิปลอมตัวมานักแสดงที่ไม่ได้ปรากฏตัวแล้วนักแสดงที่ไม่ได้ปรากฏตัวแล้ว. - วนิดา แสงสุข รับบท : ป้าใหญ่, คุณใหญ่, หญิงใหญ่ หรือ นมใหญ่ (พ.ศ. 2551 – พ.ศ. 2553) แม่บ้านผู้ดูแลคุณหนูต้นอ้อ ชอบทำตัวเป็นผู้ดี เชิดหยิ่ง หัวสูง คอตั้งตรงขนานกับพื้นตลอดเวลา มาดเยอะ เรื่องแยะ หวงคุณหนูหยั่งกับไข่ในหิน ไม่ยอมให้ชายใดมาข้องเกี่ยว ถ้าอยากเอี่ยวต้องข้ามศพนมใหญ่ไปก่อน (ปัจจุบันถูกถอนตัวแล้ว)- ภัทรนันท์ จามิกรณ์ รับบท : พายุ (พ.ศ. 2551 – มีนาคม พ.ศ. 2555) ลูกของน้าของพายุ แต่พยายามทำตัวเป็นผู้ใหญ่ทั้งที่ยังไม่รู้จักความหมายของคำว่าผู้ใหญ่อย่างแท้จริง เป็นคนพูดจาโผงผาง มะนาวไม่มีน้ำ กล้าได้กล้าเสีย ชอบเล่นกีฬาเอกซ์ตรีม รักดนตรี มีความฝันอยากเป็นนักร้องอย่าง ตูน บอดี้แสลม เพราะเป็นเหมือน ไอดอล (เรื่องจริงพัตเตอร์ภัทรนันท์ไปเป็นนักฟุตบอลทีม เกร็กคู ลูกทัพฟ้า ปทุมธานี จึงยุติบทของพายุ)นักแสดงรับเชิญที่ยังมีบทบาทนักแสดงรับเชิญที่ยังมีบทบาท. - กฤตย์ อัทธเสรี รับบทเป็น สมศักดิ์ คุณพ่อของคุณหนูต้นอ้อ - ธนเวทย์ สิริวัฒน์ธนกุล รับบทเป็น โจ๊ก พี่ชายคนสนิทของต้นอ้อ อดีตหนุ่มในฝันของต้นอ้อ แอบชอบต้นอ้อและเป็นคู่แข่งสมรัก (ปรากฏตัวครั้งแรกในตอน คู่กั๊กฉันรักเธอ) - นภัสสร ช่วยเกิด (ลูกเกด) รับบทเป็น คริสตี้ นางแบบชื่อดัง แอบชอบเซียน แข่งกับบ๊วย (ปรากฏตัวครั้งแรกในตอน รักสู้ฟัด) - จักรพันธ์ วงศ์คณิต (บอส) รับบทเป็น โอม เพื่อนชายของมะลิ พ่อของโอมคือเสี่ยตุ๋ยเป็นอริเก่ากับเบี้ยว ซึ่งเบี้ยวพยายามไม่ให้มะลิกับโอมคบกันเพราะกลัวว่าโอมจะมาจีบและไม่ยอมให้โอมเข้าใกล้มะลิ เคยวางแผนแกล้งเป็นแฟนมะลิเพื่อหลอกเฮียเบี้ยว (ปรากฏตัวครั้งแรกตอน ชายในฝัน (ร้าย)) - เฉลิมพล ทิฆัมพรธีรวงศ์ (แจ๊ค แฟนฉัน) รับบทเป็น เต้ย ลูกชายเจ้าของค่ายมวย เด็กโข่งที่มหา’ลัย ชอบตามรังควานบุ้ง (ปรากฏตัวครั้งแรกตอน มาเฟียบุ้งมาแล้วจ้า) - พรพิศิษฐ์ สมชาติวงศ์ (บีโป้) รับบทเป็น ผู้กำกับ ผู้กำกับที่ติ๊กชอบไปรับบทเล่นในเรื่องภาพยนตร์และละครด้วยกันกับป๋ออยู่บ่อยๆ - เป็ด ผู้อาศัยในปราณีแมนชั่นที่ชอบโผล่มากวนประสาทคนอื่นหรือโดนคนกวนประสาทกลับซะเอง โดยเฉพาะป๋อ (เคยทำให้ป๋อสมองกลับมาแล้ว)เพลงประกอบละคร เพลงประกอบละคร. เพลงเริ่มไตเติ้ลและเพลงจบเรื่อง- เพลง คู่กิ๊กพริกกะเกลือ- คำร้องโดย สุรพันธ์ ชาญวิชณานันต์ - ทำนองโดย สุรพันธ์ ชาญวิชณานันต์ - เรียบเรียงโดย ชันษา เมตตพันธุ์ - ขับร้องโดย พัฒน์นรี ชัยพันธุ์ (แจ้)รางวัลที่ได้รับรางวัลที่ได้รับ. - พ.ศ. 2553 : รางวัลรายการโทรทัศน์ในดวงใจครอบครัว ประเภท น 13+ จากงาน แฟมิลี่ อวอร์ดส 2010</doc>
