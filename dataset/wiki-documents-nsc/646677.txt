<doc id="646677" url="https://th.wikipedia.org/wiki?curid=646677" title="จักรมณฑ์ ผาสุกวนิช">จักรมณฑ์ ผาสุกวนิช จักรมณฑ์ ผาสุกวนิช กรรมการกฤษฎีกา เป็นอดีตรัฐมนตรีว่าการกระทรวงอุตสาหกรรม ในรัฐบาลของพลเอกประยุทธ์ จันทร์โอชา และเป็นอดีตปลัดกระทรวงอุตสาหกรรม อดีตประธานกรรมการธนาคารซีไอเอ็มบีไทยประวัติ ประวัติ. จักรมณฑ์ ผาสุกวนิช หรือ ดร.จักรมณฑ์ ผาสุกวนิช เกิดเมื่อวันที่ 15 กุมภาพันธ์ พ.ศ. 2491 เป็นบุตรของนายจรูญ ผาสุกวนิช กับนางมาลี ผาสุกวนิช สำเร็จการศึกษาปริญญาตรี ด้านเศรษฐศาสตร์ จากจุฬาลงกรณ์มหาวิทยาลัย และปริญญาโท ด้านเศรษฐศาสตร์ จากมหาวิทยาลัยแคลิฟอร์เนียสเตท ประเทศสหรัฐอเมริกา จักรมณฑ์ ผาสุกวนิช สมรสกับนางนภาสิริ ผาสุกวนิช (สกุลเดิม อนุกูลยุทธธน) มีบุตร 2 คนการทำงาน การทำงาน. จักรมณฑ์ ผาสุกวนิช เคยดำรงตำแหน่งผู้ช่วยเลขาธิการคณะกรรมการส่งเสริมการลงทุน และเป็นรองเลขาธิการคณะกรรมการส่งเสริมการลงทุน ในปี พ.ศ. 2538 จากนั้นได้รับแต่งตั้งเป็นเลขาธิการคณะกรรมการส่งเสริมการลงทุน ในปี พ.ศ. 2544 ในช่วงรัฐบาลพันตำรวจโท ทักษิณ ชินวัตร และย้ายไปดำรงตำแหน่งเลขาธิการคณะกรรมการพัฒนาการเศรษฐกิจและสังคมแห่งชาติ ในปีถัดมา จากนั้นจึงได้ดำรงตำแหน่งปลัดกระทรวงอุตสาหกรรม หลังเกษียณอายุราชการเขาได้รับแต่งตั้งให้ดำรงตำแหน่งประธานกรรมการธนาคารซีไอเอ็มบีไทย และเป็นประธานบริษัท พี.ซี.เอส.แมชีน กรุ๊ปโฮลดิ้ง จำกัด (มหาชน) ในทางการเมือง นายจักรมณฑ์ เคยเข้าร่วมกิจกรรมทางการเมืองกับกลุ่ม กปปส. โดยขึ้นปราศัยบนเวทีเมื่อวันที่ 1 กุมภาพันธ์ พ.ศ. 2557 และในปีเดียวกัน เขาได้รับแต่งตั้งเป็นรัฐมนตรีว่าการกระทรวงอุตสาหกรรม ในรัฐบาลของพลเอกประยุทธ์ จันทร์โอชาเครื่องราชอิสริยาภรณ์</doc>
