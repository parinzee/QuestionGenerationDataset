<doc id="355187" url="https://th.wikipedia.org/wiki?curid=355187" title="วลาดิมีร์ โฮโรวิตซ์">วลาดิมีร์ โฮโรวิตซ์ วลาดิมีร์ ซามอยโลวิช โฮโรวิตซ์ (; )&nbsp;&nbsp;(1 ตุลาคม ค.ศ. 1903 &ndash; 5 พฤศจิกายน ค.ศ. 1989) เป็นนักเปียโนชาวอเมริกัน-รัสเซียที่มีชื่อเสียงในระดับโลก มีผลงานการบันทึกเสียงดนตรีคลาสสิก การเรียบเรียง และประพันธ์จนได้การยอมรับว่าเป็นหนึ่งในนักเปียโนผู้ยิ่งใหญ่คนหนึ่งในศตวรรษที่ 20 โฮโรวิตซ์เกิดในครอบครัวชาวยิวรัสเซียที่เมืองเคียฟ (ปัจจุบันอยู่ในประเทศยูเครน) เริ่มหัดเล่นเปียโนตั้งแต่เด็กจากการฝึกสอนของมารดา เริ่มมีชื่อเสียงในรัสเซียตั้งแต่อายุ 17 ปี ในปี 1920 และมีชื่อเสียงในการแสดงดนตรีในยุโรปตั้งแต่ปี 1925 โดยออกตระเวนแสดงในเบอร์ลิน ปารีส ลอนดอน และนิวยอร์ก เขาตัดสินใจตั้งรกรากในสหรัฐอเมริกาตั้งแต่ปี 1939 และได้รับสัญชาติอเมริกันในปี 1944 ด้านชีวิตส่วนตัว โฮโรวิตซ์สมรสกับแวนดา ตอสกานินี บุตรสาวของอาตูโร ตอสกานินี วาทยกรชื่อดังชาวอิตาลี มีบุตรสาวหนึ่งคน แต่ตลอดชีวิตของเขากลับมีข่าวลือมาตลอดว่าเป็นโฮโมเซ็กชวล</doc>
