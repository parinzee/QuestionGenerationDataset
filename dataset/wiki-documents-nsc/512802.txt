<doc id="512802" url="https://th.wikipedia.org/wiki?curid=512802" title="ไก่ป่าลังกา">ไก่ป่าลังกา ไก่ป่าลังกา หรือ ไก่ป่าศรีลังกา หรือ ไก่ป่าซีลอน (; ทมิฬ: காட்டுக்கோழி; ) เป็นไก่ป่าชนิดหนึ่ง ไก่ป่าลังกา นับเป็นไก่ป่าชนิดที่ใกล้เคียงกับไก่ป่า (G. gallus) ที่พบในภูมิภาคเอเชียตะวันออกเฉียงใต้มากที่สุด มีลักษณะเด่น คือ ตัวผู้มีสีแดงแทบทั้งตัว หน้าอกและใต้ท้องเป็นสีแดง แตกต่างจากไก่ป่าที่หน้าอกและใต้ท้องเป็นสีดำ ปลายปีกและหางสีดำแกมม่วง ตุ้มหูสีขาว ส่วนตัวเมียมีหน้าอกเป็นลายเลือน ๆ สีน้ำตาล ปลายปีกและหางมีลายขวาง ตัวผู้มีขนาดประมาณ 66–72 เซนติเมตร (26–28 นิ้ว) และน้ำหนักระหว่าง 790–1,140 กรัม (1.7–2.5 ปอนด์) ขณะที่ตัวเมียมีลำตัวประมาณ 35 เซนติเมตร (14 นิ้ว) และน้ำหนักประมาณ 510–645 กรัม (1.1–1.42 ปอนด์) เป็นไก่ที่พบเฉพาะถิ่นในศรีลังกา หรือเกาะซีลอนที่เดียวเท่านั้น เช่น อุทยานแห่งชาติยาลา หรือป่าสงวนสิงหราชา เป็นต้น</doc>
