<doc id="348704" url="https://th.wikipedia.org/wiki?curid=348704" title="นพเก้า พูนพัฒน์">นพเก้า พูนพัฒน์ นพเก้า พูนพัฒน์ เกิดวันที่ 13 กันยายน พ.ศ. 2538 เป็นนักกีฬาเรือใบหญิงทีมชาติไทย ซึ่งได้เข้าร่วมการแข่งขันกีฬาเรือใบในเอเชียนเกมส์ 2010 และสามารถชนะการแข่งขันจนได้รับรางวัลเหรียญทองประเภทออพติมิสต์หญิง นพเก้า พูนพัฒน์ เป็นชาวกรุงเทพ เธอมีพี่สาวเป็นนักกีฬาทีมชาติเรือใบมาก่อน โดยมีพ่อของเธอทำหน้าที่เป็นโค้ช และเนื่องด้วยความชอบในกีฬาเรือใบ ทางครอบครัวของเธอจึงตัดสินใจย้ายมายังจังหวัดชลบุรี และนพเก้าได้ติดทีมชาติในขณะที่มีอายุได้ 11 ปี ปัจจุบัน เธอกำลังศึกษาอยู่ที่คณะเภสัชศาสตร์ มหาวิทยาลัยบูรพาผลงานที่ผ่านมาผลงานที่ผ่านมา. - พ.ศ. 2550 รางวัลนักกีฬายุวชนยอดเยี่ยม จากวันนักกีฬายอดเยี่ยม - พ.ศ. 2552 แชมป์เยาวชนโลก เรือใบออปติมิสต์ บุคคลหญิง ประเทศบราซิล - พ.ศ. 2553 เหรียญทองแดง การแข่งขันเรือใบชิงแชมป์เอเชีย ประเภทออปติมิสต์ บุคคลหญิง รุ่นเยาวชนอายุไม่เกิน 15 ปี - พ.ศ. 2553 เหรียญทอง การแข่งขันกีฬาเรือใบในเอเชียนเกมส์ 2010 ประเภทออพติมิสต์หญิง ที่ประเทศจีน - พ.ศ. 2555 แชมป์เยาวชนโลก เรือใบออปติมิสต์ บุคคลหญิง ประเทศมาเลเซีย - พ.ศ. 2556 เหรียญทองแดง การแข่งขันเรือใบ 420 หญิง ซีเกมส์ 2013 ที่ประเทศพม่า - พ.ศ. 2557 เหรียญทอง การแข่งขันกีฬาเรือใบในเอเชียนเกมส์ 2014 ประเภททเวนตี้ไนเนอร์หญิง ที่ประเทศเกาหลีใต้รางวัลที่ได้รับรางวัลที่ได้รับ. - พ.ศ. 2554 รางวัลนักกีฬาสมัครเล่นยอดเยี่ยมหญิง งานวันนักกีฬายอดเยี่ยม ประจำปี 2553 - พ.ศ. 2554 รางวัลนักกีฬาสมัครเล่นยอดเยี่ยมหญิง สยามกีฬาอวอร์ดส์ ครั้งที่ 5เครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นจตุตถดิเรกคุณาภรณ์ (จ.ภ.)</doc>
