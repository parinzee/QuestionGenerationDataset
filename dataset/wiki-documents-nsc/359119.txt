<doc id="359119" url="https://th.wikipedia.org/wiki?curid=359119" title="บีเอ็ม-21 แกรด">บีเอ็ม-21 แกรด เครื่องยิงจรวดบีเอ็ม-21 (; ; BM ย่อมาจาก boyevaya mashina หรือ ‘combat vehicle’) เป็นเครื่องยิงจรวดหลายลำกล้องแบบติดตั้งท้ายรถบรรทุกของสหภาพโซเวียต ใช้กับจรวด M-21OF ขนาดเส้นผ่านศูนย์กลาง 122 ม.ม. ระบบจรวดแบบนี้ได้รับการพัฒนาในช่วงต้นทศวรรษ 1960 เพื่อแทนที่เครื่องยิงจรวดบีเอ็ม-14 ขนาด 140 ม.ม. รุ่นก่อนหน้า โดยพัฒนามาจากเครื่องยิงจรวดคัทยูชา (บีเอ็ม-13) ที่ใช้งานมาตั้งแต่ยุคสงครามโลกครั้งที่สอง เริ่มประจำการครั้งแรกในปี ค.ศ. 1963 ปัจจุบันเครื่องยิงจรวดรุ่นนี้มีประจำการในหลายสิบประเทศในกลุ่มประเทศสนธิสัญญาวอร์ซอ และได้รับการพัฒนาเพิ่มเติมเพื่อผลิตขึ้นใช้เองสำหรับกองทัพเบลารุส ยูเครน จีน เชโกสโลวาเกีย อียิปต์ เกาหลีเหนือ อิหร่าน ปากีสถาน โรมาเนีย และแอฟริกาใต้ ระบบยิงจรวดแบบนี้ ประกอบด้วยเครื่องยิงจรวดจำนวน 40 ลำกล้อง (4 แถวๆละ 10 ลำกล้อง) ติดตั้งบนรถบรรทุก 6 ล้อ และรถบรรทุกจรวดจำนวน 60 ลูก สำหรับบรรจุจรวดใหม่ ในหนึ่งหน่วยใช้ทหารประจำการ 5 นาย สามารถยิงจรวดทั้งหมด 40 ลูกได้ภายใน 20 วินาที และบรรจุใหม่ได้ใน 10 นาที จรวดแต่ละลูกมีความยาว 2.87 เมตร (9 ฟุต 5 นิ้ว) มีพิสัยยิง 20-30 กิโลเมตร น้ำหนักหัวรบ 20 กิโลกรัม</doc>
