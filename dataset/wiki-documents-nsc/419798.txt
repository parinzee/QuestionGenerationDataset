<doc id="419798" url="https://th.wikipedia.org/wiki?curid=419798" title="สิรินทร รามสูต">สิรินทร รามสูต นางสิรินทร รามสูต (เกิด 27 เมษายน พ.ศ. 2503) เป็นอดีตสมาชิกสภาผู้แทนราษฎรน่าน เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2548 ในสังกัดพรรคไทยรักไทย ปัจจุบันสังกัดพรรคเพื่อไทยประวัติ ประวัติ. สิรินทร รามสูต เกิดเมื่อวันที่ 27 เมษายน พ.ศ. 2503 เป็นบุตรของนายสมชาย โลหะโชติ อดีต สมาชิกสภาผู้แทนราษฎรจังหวัดน่าน หลายสมัย และนางกันยา โลหะโชติ มีพี่น้อง 5 คน เป็นน้องสาวของ พูนสุข โลหะโชติ สำเร็จการศึกษา Bachelor of Art สาขา Consunmer Business Glassboro N.J. ประเทศสหรัฐอเมริกา สมรสกับนายทรงยศ รามสูต อดีต ส.ส.จังหวัดหนองคาย (บุตรนายสยม รามสูต อดีต ส.ส.เชียงใหม่) มีบุตร 2 คน รามสูต เป็นสกุลพระราชทาน รัชกาลที่ 6 ลำดับที่ 0693 พระราชทานให้แก่ขุนวรพัศดุ์บรรหาร (เลี่ยน) กรมศุลการกร กระทรวงพระคลังมหาสมบัติ บิดา ปู่และทวด เป็นพระยารามรณรงค์สงครามฯ บิดาคือพระยารามฯ (อ้น) ปู่คือพระยารามฯ (เกิด) ทวดคือพระยารามฯ (นาค) เขียนเป็นอักษรโรมันว่า "Ra^masuta"งานการเมือง งานการเมือง. อดีตเป็นสมาชิกสภาเทศบาล (18 ปี), เทศมนตรีการศึกษา และนายกเทศมนตรีเทศบาลเมืองน่าน (2 สมัย;เลือกตั้ง พ.ศ. 2538 2543) ตามลำดับ ลงสมัครรับเลือกตั้งเป็นสมาชิกสภาผู้แทนราษฎรเป็นครั้งแรกในปี พ.ศ. 2548 สังกัดพรรคไทยรักไทย ได้รับการเลือกตั้งเป็นครั้งแรก และได้รับการเลือกตั้งต่อมาอีก 2 สมัยสมาชิกสภาผู้แทนราษฎร สมาชิกสภาผู้แทนราษฎร. สิรินทร รามสูต ได้รับการเลือกตั้งเป็นสมาชิกสภาผู้แทนราษฎรมาแล้ว 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดน่าน สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดน่าน สังกัดพรรคพลังประชาชน 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดน่าน สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
