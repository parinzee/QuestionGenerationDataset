<doc id="741867" url="https://th.wikipedia.org/wiki?curid=741867" title="บริษัทวิศวกรรมการขนส่งญี่ปุ่น">บริษัทวิศวกรรมการขนส่งญี่ปุ่น บริษัทวิศวกรรมการขนส่งญี่ปุ่น (Japan Transport Engineering Company: J-TREC) หรือชื่อตามที่จดทะเบียนคือ โรงงานประกอบยานล้อเลื่อน (総合車両製作所 โซโง ชะเรียว เซซะกุโช) เป็นโรงงานรับจ้างผลิตรถไฟรางหนักในประเทศญี่ปุ่น มีที่ตั้งอยู่ในเขตคะนะซะวะ นครโยะโกะฮะมะ และเป็นโรงงานในเครือของ บริษัทรถไฟญี่ปุ่นตะวันออก (JR ตะวันออก) อย่างไรก็ตาม โรงงานแห่งนี้ไม่ได้ผลิตเฉพาะรถไฟให้แก่ JR ตะวันออกและโทกีวคอร์ปอเรชันเท่านั้น แต่ยังผลิตให้ผู้ดำเนินงานรถไฟเจ้าอื่นของกลุ่มบริษัทรถไฟญี่ปุ่นด้วย ตลอดจนบริษัทรถไฟฟ้ากรุงเทพ และเอสเอ็มอาร์ทีคอร์ปอเรชันของสิงคโปร์ ก่อตั้งเมื่อ 23 สิงหาคม พ.ศ. 2491 เดิมมีชื่อว่า ฝ่ายผลิตยานล้อเลื่อนโทกีว (東急車輛製造 โทกีว ชะเรียว-เซโซ) ในเครือโทกีวคอร์ปอเรชัน แต่ในปี พ.ศ. 2554 โทกีวคอร์ปอเรชันได้ขายโรงงานแห่งนี้ให้แก่ JR ตะวันออก และได้เปลี่ยนชื่อเป็น "โรงงานประกอบยานล้อเลื่อน"</doc>
