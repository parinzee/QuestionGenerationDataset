<doc id="653403" url="https://th.wikipedia.org/wiki?curid=653403" title="แกรนด์ พระราม 9">แกรนด์ พระราม 9 เดอะ แกรนด์ พระราม 9 เป็นโครงการพัฒนาย่านธุรกิจและพื้นที่พาณิชยกรรมแบบประสมในกรุงเทพมหานคร บนพื้นที่ 73 ไร่ บริเวณถนนพระราม 9 ซอย 3 ใกล้แยกพระราม 9 ในพื้นที่แขวงห้วยขวาง เขตห้วยขวาง กรุงเทพมหานคร บริหารงานโดย บริษัท แกรนด์ คาแนล แลนด์ จำกัด (มหาชน)การจัดสรรพื้นที่ การจัดสรรพื้นที่. ภายในโครงการเดอะ แกรนด์ พระราม 9 มีการแบ่งพื้นที่ภายในโครงการออกเป็นหลายส่วนตามจุดประสงค์ของการใช้พื้นที่ ซึ่งพื้นที่ทั้งหมดประกอบไปด้วยอาคารสำนักงานอาคารสำนักงาน. - อาคาร จี ทาวเวอร์ ตั้งอยู่ริมถนนรัชดาภิเษก ติดกับเซ็นทรัลพลาซา แกรนด์ พระราม 9 เป็นอาคารสำนักงานแบบ 2 อาคารฐานเดียว ความสูง 26 และ 36 ชั้น ปัจจุบันเสร็จสมบูรณ์และเปิดใช้งานเรียบร้อยแล้ว อาคารนี้เป็นที่ตั้งของบริษัทข้ามชาติเป็นส่วนใหญ่ ไม่ว่าจะเป็น หัวเว่ย เน็กซอน รวมถึงยังเป็นที่ตั้งสำนักงานใหญ่ของ กรุงไทย-แอ็คซ่า ประกันชีวิต และเป็นสำนักงานย่อยของธนาคารไทยพาณิชย์ที่ขยายออกมาจากอาคารเอสซีบีปาร์คพลาซาเดิม - อาคาร เดอะไนน์ ทาวเวอร์ส ตั้งอยู่ในซอยพระราม 9 สแควร์ เป็นอาคารสำนักงานแบบ 2 อาคารฐานเดียว ความสูง 34 และ 36 ชั้น ปัจจุบันได้เปิดใช้งานเรียบร้อยแล้ว และอาคารนี้ยังเป็นที่ตั้งของสำนักงานใหญ่ บริษัท แกรนด์ คาแนล แลนด์ จำกัด (มหาชน) และสำนักงานบริหารโครงการเดอะ แกรนด์ พระราม 9 - อาคาร ยูนิลีเวอร์เฮาส์ ตั้งอยู่บริเวณปากซอยพระราม 9 ซอย 3 เป็นอาคารสำนักงานแบบอนุรักษ์สิ่งแวดล้อม ความสูง 12 ชั้น ปัจจุบันได้เปิดใช้งานแล้ว โดย ยูนิลีเวอร์ ประจำภูมิภาคเอเชียแปซิฟิก ได้เช่าเหมาอาคารเพื่อใช้งานเป็นอาคารสำนักงานใหญ่ประจำภูมิภาคเอเชียแปซิฟิก ซึ่งย้ายมาจากอาคารเอสซีบี ปาร์ค พลาซาเดิมศูนย์การค้าศูนย์การค้า. - เซ็นทรัลพลาซา แกรนด์ พระราม 9 ตั้งอยู่ริมถนนรัชดาภิเษก เป็นอาคารศูนย์การค้าและอาคารสำนักงานความสูง 15 ชั้น ภายในประกอบไปด้วย ห้างสรรพสินค้าโรบินสัน ร้านค้า ร้านอาหาร โรงภาพยนตร์เอสเอฟเอ็กซ์ ซีเนม่า ลานไอซ์สเก็ต ศูนย์สุขภาพ สถาบันความงาม และศูนย์การศึกษา ซึ่ง เซ็นทรัลพัฒนา ได้เช่าเหมาอาคารทั้งหมดจากแกรนด์ คาแนล แลนด์ เปิดให้บริการเมื่อวันที่ 14 ธันวาคม พ.ศ. 2554 - เดอะ ช้อปเปส แกรนด์ พระราม 9 เป็นโครงการศูนย์การค้าและร้านค้าเช่าในพื้นที่ของเดอะแกรนด์ พระราม 9 กระจายตัวอยู่หลายจุดทั่วโครงการดังต่อไปนี้- ช้อปเปส แอท เบลล์ ตั้งอยู่ในซอยพระราม 9 สแควร์ เป็นอาคารศูนย์การค้าความสูง 4 ชั้น โดยเป็นฐานใหญ่ของโครงการ เบล แกรนด์ อเวนิว ภายในประกอบไปด้วย ซุปเปอร์มาร์เก็ต "วิลล่า มาร์เก็ต" ร้านค้า ร้านอาคาร สถาบันความงาม และลานกิจกรรม ปัจจุบันเปิดใช้งานแล้ว - ช้อปเปส แอท จี ทาวเวอร์ ตั้งอยู่ริมถนนรัชดาภิเษก เป็นอาคารศูนย์การค้าความสูง 4 ชั้น และเป็นฐานใหญ่ของโครงการจีทาวเวอร์ส์ มีทางเชื่อมไปสถานีพระราม 9 ที่ชั้น B2 และทางเชื่อมเข้าเซ็นทรัลพลาซา แกรนด์ พระราม 9 ที่ชั้น B1อาคารใช้สอยอื่นๆอาคารใช้สอยอื่นๆ. - อาคารที่พักอาศัย เบล แกรนด์ อเวนิว ตั้งอยู่ภายในซอยพระราม 9 สแควร์ เป็นอาคารที่พักอาศัย 8 อาคาร ปัจจุบันเปิดใช้งานบางส่วน และอยู่ในระหว่างการก่อสร้างบางส่วน คาดว่าจะแล้วเสร็จภายในปี พ.ศ. 2559 - เดอะ ซุปเปอร์ ทาวเวอร์ ตั้งอยู่ภายในซอยพระราม 9 ซอย 3 เป็นอาคารระฟ้าแบบประสมความสูง 125 ชั้น 615 เมตร ภายในประกอบไปด้วย ศูนย์แสดงสินค้า หอประชุม โรงมหรสพ ร้านค้า ร้านอาหาร สถาบันความงาม โรงแรม อาคารสำนักงาน ห้องพักให้เช่า และหอชมทิวทัศน์ ปัจจุบันอยู่ในระหว่างการขออนุญาตเพื่อเริ่มก่อสร้าง คาดว่าจะแล้วเสร็จภายในปี พ.ศ. 2564 - โรงแรมนิวเวิลด์ แกรนด์ พระราม 9 กรุงเทพ ตั้งอยู่ภายในซอยพระราม 9 ซอย 3 เป็นโรงแรมระดับ 5 ดาว จำนวน 260 ห้อง ความสูง 32 ชั้น บริหารงานโดยกลุ่มโรงแรมโรสวู๊ด ปัจจุบันอยู่ในระหว่างการเตรียมการก่อสร้าง คาดว่าจะแล้วเสร็จภายในปี พ.ศ. 2561</doc>
