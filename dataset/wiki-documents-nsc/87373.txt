<doc id="87373" url="https://th.wikipedia.org/wiki?curid=87373" title="ภาษากาปัมปางัน">ภาษากาปัมปางัน ภาษากาปัมปางัน เป็นภาษาหนึ่งที่ใช้พูดในประเทศฟิลิปปินส์สัทวิทยาพยัญชนะไวยากรณ์คำนาม ไวยากรณ์. คำนาม. คำนามมี 3 การก คือ สัมบูรณ์ เกี่ยวพัน และกรรมตรง เป็นภาษาที่นิยมใช้ในรูปถูกกระทำ เครื่องหมายสำหรับการกสัมบูรณ์จะแสดงการกระทำของอกรรมกริยาและกรรมของสกรรมกริยา เครื่องหมายแสดงการกเกี่ยวพัน แสดงกรรมของอกรรมกริยา และการกระทำของสกรรมกริยา และใช้แสดงความเป็นเจ้าของ เครื่องหมายแสดงกรรมเหมือนกับบุพบทในภาษาอังกฤษแสดงตำแหน่งและทิศทาง เครื่องหมายของคำนามแบ่งเป็น 2 กลุ่มคือ ใช้กับบุคคลและใช้ทั่วไป ดังในตาราง ตัวอย่างประโยค- Dinatang ya ing lalaki = ผู้ชายมาถึง - Ikit neng Juan i Maria = จอห์นเห็นมาเรีย - Munta la ri Elena at Roberto king bale nang Miguel = เอเลนาและโรเบอร์โตจะไปบ้านของมิเกล - Nukarin la ring libro = หนังสือเหล่านั้นอยู่ที่ไหนสรรพนาม สรรพนาม. ตัวอย่างประโยค- Sinulat ku. = ฉันเขียนแล้ว (อดีต) - Silatanan na ku = (เขา)เขียนถึงฉัน - Dinatang ya = เขามาถึงแล้ว - Ninu ing minaus keka? = ใครเรียกคุณ คำสรรพนามแสดงความเป็นเจ้าของตามหลังคำที่ถูกขยาย คำสรรพนามที่เป็นกรรมอาจใช้แทนคำสรรพนามแสดงความเป็นเจ้าของได้ แต่จะนำหน้าคำที่ถูกขยาย เช่น- Ing bale ku = Ing kakung bale = บ้านของฉัน คำสรรพนามทวิพจน์ ikata ใช้แทนสรรพนามบุรุษที่ 1 และ 2 คำสรรพนามรวมผู้ฟัง ikatamu ใช้แทนบุรุษที่ 1 และ 2 อาจรวมบุรุษที่ 3 ด้วย คำสรรพนามไม่รวมผู้ฟัง ikami ใช้แทนสรรพนามบุรุษที่ 1 และ 3 แต่ไม่รวมบุรุษที่ 2 ตัวอย่างเช่น- Ala tang nasi = เรา (คุณและฉัน) กินข้าว - Ala tamung nasi = เรา (คุณและฉันและคนอื่นๆ) กินข้าว - Ala keng nasi = เรา (คนอื่นๆและฉัน ไม่รวมคุณ) กินข้าว ภาษากาปัมปางันต้องแสดงคำสรรพนาม แม้ว่าจะมีคำนามปรากฏอยู่ก็ตาม เช่น- Dinatang ya i Ernine = เออร์นินมาถึง - Mamasa la ri Maria at Juan = มาเรียและฮวนกำลังอ่านหนังสือ สรรพนาม ya และ la มีรูปพิเศษเมื่อใช้เป็นคำสันธานกับคำ ati (มี) และ ala (ไม่มี) เช่น- Ati yu king Pampanga = เขาอยู่ในปัมปางา - Ala lu ring doktor keni = หมอไม่ได้อยู่ที่นี่นานการรวมคำสรรพนาม การรวมคำสรรพนาม. การเรียงลำดับและรูปแบบของคำสรรพนามในภาษากาปัมปางันแสดงในตารางข้างล่าง สรรพนามเหล่านี้มีลำดับแน่นอนในการตามหลังคำกริยาหรืออนุภาค เช่นคำปฏิเสธ คำสรรพนามภายในจะตามหลังคำสรรพนามอีกตัวเป็นลำดับแรก เช่น- Ikit da ka = ฉันเห็นคุณ - Silatanan na ku = เขาเขียนถึงฉัน การเรียงลำดับคำสรรพนามสลับกันถือว่าผิดไวยากรณ์ มีการรวมตัวของคำสรรพนามด้วย เช่น- Ikit ke (แทน Ikit ku ya) = ฉันเห็นหล่อน - Dinan kung pera (Dinan ku lang pera) = ฉันจะให้เงินแก่พวกเขา คำสรรพนามที่รวมกันนี้ใช้ในคำถามด้วย เช่น- Akakit mya? = คุณเห็นเขาไหม ตารางต่อไปนี้แสดงคำสรรพนามที่รวมกันได้ ช่องว่างแสดงว่าคำสรรพนามคู่นั้นรวมกันไม่ได้ ตามแนวตั้งเป็นสรรพนามรูปสัมบูรณ์ ส่วนแนวนอนเป็นสรรพนามรูปเกี่ยวพันคำสรรพนามชี้เฉพาะ คำสรรพนามชี้เฉพาะ. คำสรรพนามชนิดนี้ในภาษากาปัมปางันต่างจากภาษาในฟิลิปปินส์อื่นๆ คือมีการแยกรูปเอกพจน์กับพหูพจน์ imi และ iti หมายถึง"นี่" เหมือนกันแต่ใช้ต่างกัน iti ใช้แทนสิ่งที่เป็นนามธรรม เช่น iting musika (ดนตรีนี้) ini ใช้กับสิ่งที่เป็นรูปธรรมเท่านั้น เช่น ining libru (หนังสือเล่มนี้) ในรูปชี้บ่งสถานที่ keni ใช้เมื่อผู้พูดไม่อยู่ใกล้สิ่งที่พูดถึง keti ใช้เมื่อผู้พูดอยู่ใกล้สิ่งที่พูดถึง ทั้งสองคำหมายถึง "ที่นี่" เหมือนกัน ตัวอย่างเช่น- Ninu ing lalaking ita = ใครคือผู้ชายคนนั้น - Me keni = มาที่นี่ - Ati ku keti = ฉันอยู่ที่นี่ - Oreni adwang regalo para keka = นี่คือของขวัญ 2 ชิ้น สำหรับคุณคำกริยา คำกริยา. คำกริยาในภาษากาปัมปางันมีโครงสร้างที่ซับซ้อน มีการลงวิภัติปัจจัยผันตามสิ่งเน้น จุดประสงค์ รูปแบบ และอื่นๆ ผู้พูดภาษาอื่นๆในฟิลิปปินส์จะมองว่าคำกริยาของภาษากาปัมปางันยากกว่าภาษาอื่น เพราะมีรูปแบบที่คาดเดาได้ยาก ตัวอย่างเช่นคำว่า sulat (เขียน) ซึ่งเป็นรากศัพท์ที่พบทั้งภาษาตากาล็อกและภาษากาปัมปางัน มีการผันต่างกันดังนี้- susulat ภาษากาปัมปางันแปลว่า "กำลังเขียน" ภาษาตากาล็อกแปลว่า "จะเขียน" - sumulat ภาษากาปัมปางันแปลว่า "จะเขียน" ภาษาตากาล็อกแปลว่า "เขียนแล้ว" และใช้เป็นรูปนามกริยาทั้ง 2 ภาษา - sinulat แปลว่า "เขียนแล้ว" ทั้ง 2 ภาษา แต่ภาษากาปัมปางันเน้นผู้กระทำ ภาษาตากาล็อกเป็นรูปเน้นกรรม มีคำกริยาในรูปเน้นผู้ถูกกระทำที่ไม่ใช้อาคม -um- แต่ใช้การเชื่อมต่อ เช่น gawa(ทำ) bulus (จม) sindi (สูบบุหรี่)คำกริยาเหล่านี้เกิดจากการเปลี่ยนเสียงสระในรูปเน้นผู้กระทำจะเกิดกับคำกริยาที่มีสระ u ที่พยางค์แรก เช่น lucas (เอาออกไป) lukas (จะเอาออกไป) lulukas (กำลังเอาออกไป) และ likas (เอาออกไปแล้ว) ตัวอย่างประโยคทั่วไป- Kumusta naka? = คุณเป็นอย่างไรบ้าง - Masalese kupu = ฉันสบายดี - Nanung lagyu mu? = คุณชื่ออะไรจำนวน จำนวน. 1 = metung 2 = adwa 3 = atlu 4 = apat 5 = lima 6 = anam 7 = pitu 8 = walu 9 = siyam 10 = apulu</doc>
