<doc id="849360" url="https://th.wikipedia.org/wiki?curid=849360" title="จัสต์คอส 3">จัสต์คอส 3 จัสต์คอส 3 () เป็นวิดีโอเกมแอ็กชันผจญภัยโลกเปิด พัฒนาโดยทีมแอวาลานช์สตูดิโอส์ และจำหน่ายโดยสแควร์อีนิกซ์ เกมเปิดตัวในวันที่ 11 พฤศจิกายน ค.ศ. 2014 เป็นเกมที่สามในเกมชุดจัสต์คอส และเป็นภาคต่อของเกมจัสต์คอส 2 ที่จำหน่ายในปี ค.ศ. 2010 เกมจำหน่ายทั่วโลกในวันที่ 1 ธันวาคม ค.ศ. 2015 สำหรับไมโครซอฟท์ วินโดวส์ เพลย์สเตชัน 4 และเอกซ์บอกซ์ วัน เนื้อเรื่องเริ่มขึ้นหลังเหตุการณ์ภาคที่แล้วหกปี จัสต์คอส 3 เล่าเกี่ยวกับตัวเอก ริโก โรดริเกซ ขณะเขาเดินทางกลับมาที่ เมดิชี เมืองสมมุติแถบเมดิเตอร์เรเนียน บ้านเกิดของเขา ภายใต้การปกครองของนายพลเซบาสเตียโน ดี ราเบโย ผู้นำเผด็จการ เกมเล่นด้วยมุมมองบุคคลที่สาม และให้ผู้เล่นสำรวจเกาะเมดิชีในสภาพแวดล้อมแบบปลายเปิด จัสต์คอส 3 ได้รับคำวิจารณ์ทั่วไปในด้านดี นักวิจารณ์ยกย่องระบบเกมปลายเปิด กลไกการทำลายล้าง และการเลื่อนระดับตัวสนับสนุนของผู้เล่น ขณะที่มีข้อตำหนิในเรื่องเนื้อเรื่อง ซึ่งมองว่าธรรมดาและไม่มีแรงบันดาลใจ และนักวิจารณ์หลายคนสังเกตถึงปัญหาเกี่ยวกับสมรรถนะ โดยเฉพาะในคอนโซลเกม</doc>
