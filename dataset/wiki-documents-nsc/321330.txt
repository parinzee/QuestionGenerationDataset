<doc id="321330" url="https://th.wikipedia.org/wiki?curid=321330" title="สเปซ มารีนส์">สเปซ มารีนส์สเปซ มารีนส์ (วอร์แฮมเมอร์ 40,000) สเปซ มารีนส์ (วอร์แฮมเมอร์ 40,000). จากเกมชุด วอร์แฮมเมอร์ 40,000 สร้างสรรค์โดยค่ายเกม เกมส์ เวิร์คชอพ, จัดจำหน่ายโดยค่ายทีเอชคิว สเปซ มารีนส์(อังกฤษ:Space Marines)คือกองกำลังพิทักษ์มนุษย์และเป็นกองทัพที่แข็งแกร่งที่สุดของ “องค์จักรพรรดิ”(อังกฤษ:God-Emperor) ซึ่งพวกเขาไม่ใช่มนุษย์ธรรมดาแต่เป็นสุดยอดมนุษย์ ; ผ่านทางการปรับแต่งพันธุกรรมอย่างสุดขั้ว รวมทั้งการฝึกฝนอย่างหนักหน่วงทั้งร่างกายและจิตใจไม่ว่าจะโรคร้ายหรือโรคระบาดชนิดใดก็ไม่อาจเกิดขึ้นกับสเปซ มารีนส์ได้และพวกเขายังสามารถทนทานต่อบาดแผลฉกรรจ์ต่างๆที่สิ่งมีชีวิตอื่นไม่อาจทำได้ พวกเขาสวมใส่ชุดเกราะที่แข็งแกร่งและใช้อาวุธที่ทรงประสิทธิภาพมหาศาล สเปซ มารีนส์ถือเป็นลูกรักผู้น่าเกรงขามแห่งองค์จักรพรรดิและศรัทธาที่พวกเขามีต่อองค์จักรพรรดิจะไม่มีทางเสื่อมคลาย พวกเขาเหมือนเป็นเทพบุตรมรณะขององค์จักรพรรดิและพวกเขาไม่รู้จักคำว่ากลัวชุดเกราะต่างๆของสเปซ มารีนส์ ชุดเกราะต่างๆของสเปซ มารีนส์. เกราะสอดแนม เกราะประเภทนี้จะสวมใส่โดยหน่วยสอดแนมของสเปซ มารีนส์(อังกฤษ:Scout Marines) เท่านั้น ด้วยเหตุผลที่ว่าพวกเขายังไม่แข็งแกร่งพอที่จะสวมใส่เกราะแบบเพิ่มพลังได้ เกราะประเภทนี้มีส่วนผสมของโลหะคาร์บอน-ไทเทเนียมซึ่งสามารถทนทานต่อการโจมตีจากอาวุธขนาดเล็ก เกราะเพิ่มพลัง จุดเด่นๆของสเปซ มารีนส์คือชุดเกราะทรงพลังที่เกิดจากการรวมกันของเทคโนโลยีล้ำยุค ซึ่งจะเพิ่มพลังให้กับผู้สวมใส่และยังเพิ่มพูนความสามารถระดับเหนือมนุษย์ของสเปซ มารีนส์ ชุดเกราะนี้ทำให้พวกเขาทนทานต่อการโจมตีที่รุนแรงได้อย่างง่ายดาย ชุดเกราะนี้ยังสามารถปกป้องสเปซ มารีนส์ได้จากทุกสภาพแวดล้อมรวมไม่ว่าจะเป็นสภาวะไร้อากาศในอวกาศหรือมลพิษที่ร้ายแรงที่สุดในจักรวาล ยังมีคนไม่มากนักที่จะรู้ว่าชุดเกราะประจำกายของสเปซ มารีนส์นั้นจะไม่สามารถสวมใส่โดยสเปซ มารีนส์คนอื่นได้ ซึ่งสเปซ มารีนส์ทุกนายจะต้องปฏิญานตนต่อชุดเกราะประจำกายว่าจะรักษาไว้ซึ่งเกียรติและจิตวิญญาณของชุดเกราะที่พวกเขาสวมใส่ เกราะพิฆาต เป็นหนึ่งในชุดเกราะประจำกายที่แข็งแกร่งที่สุดรวมไปถึงมีน้ำหนักมากที่สุด, และพลังสะท้อนกลับที่สูงที่สุดอีกด้วย ชุดเกราะนี้ใช้ส่วนผสมของโลหะเซราไมต์ พลาสตีล อัลลอย ซึ่งผู้สวมใส่จะสั่งการโดยการเคลื่อนไหวกล้ามเนื้อและระบบประสาท ชุดเกราะนี้สามารถต้านทานการโจมตีในระดับที่สูงมาก เหมาะสำหรับเป็นแท่นอาวุธหนักจู่โจมในพื้นที่โล่ง เกราะกลยุทธ์ เป็นชุดเกราะที่ถูกปรับแต่งในขั้นสูงสำหรับสเปซ มารีนส์ที่สามารถพิสูจน์ตัวเองว่ามีคุณค่าเพียงพอเท่านั้นจึงจะได้สวมใส่ เกราะกลยุทธ์เป็นผลงานชิ้นเอก ซึ่งมีพลังป้องกันเทียบเท่ากับเกราะพิฆาตเลยทีเดียวยานพาหนะ ยานพาหนะ. เดรดเนาท์ เหล่าทหารผ่านศึกแห่งสเปซ มารีนส์ผู้ผ่านการรบที่สาหัสมามากมายจะได้ถูกย้ายไปประจำในหน่วยไซเบอร์เนติค เดรดเนาท์ซึ่งผู้ขับขี่จะถูกเชื่อมต่อโดยตรงกับระบบของเดรดเนาท์ให้เสมือนเป็นหนึ่งเดียวกันกับร่างกายของผู้ขับ นับว่าเป็นเกียรติอย่างสูงสำหรับผู้ขับที่มีคุณค่าเพียงพอที่จะได้ขับเดรดเนาท์และต่อสู้ในนามองค์จักพรรดิ ยานขนส่งหุ้มเกราะไรโน่ เป็นยานลำเลียงพลหุ้มเกราะเคลื่อนที่เร็ว สามารถจุทหารได้สิบนายไม่รวมพลขับสองคน เป็นพาหนะพื้นฐานของสเปซ มารีนส์ สามารถติดตั้งอาวุธต่อต้านบุคคลได้ ยานขนส่งจู่โจมเรเซอร์แบค ถูกดัดแปลงจากตัวถังยานขนส่งไรโน่โดยแทนที่ส่วนขนทหารบางส่วนเพื่อติดตั้งอาวุธเพิ่มเติม เรเซอร์แบคส่วนใหญ่จะถูกติดตั้งด้วยปืนกลหนักแบบสองลำกล้องหรือปืนเลเซอร์แบบสองลำกล้อง สามารถจู่โจมหน่วยทหารขนาดกลางได้ และด้วยการติดตั้งป้อมสำหรับอาวุธเพิ่มเติมนี้ ทำให้พื้นที่บรรจุทหารเหลือเพียงหกนายเท่านั้น รถหุ้มเกราะพรีเดเตอร์ พรีเดเตอร์เป็นยานยนต์หุ้มเกราะที่ดัดแปลงจากตัวถังของยานขนส่งไรโน่ พื้นที่ขนส่งทหารทั้งหมดถูกแทนที่ด้วยการติดตั้งอาวุธเพิ่มเติม โดยมีปืนออโต้แคนนอนหรือปืนเลเซอร์บนป้อมปืนหลักและยังสามารถติดตั้งอาวุธเพิ่มเติมบนป้อมปืนเสริมด้านข้างตัวถังได้ รถจู่โจมระยะไกลเวิร์ลวินด์ แม้สเปซ มารีนส์จะเน้นในการเป็นกองรบที่เคลื่อนที่เร็ว จึงไม่ต้องการกองปืนใหญ่สนับสนุนมากนักแต่เมื่อต้องการ เวิรล์วินด์จะถูกเรียกใช้ ซึ่งมันเป็นอีกอีกหนึ่งพาหนะที่ถูกดัดแปลงจากยานขนส่งไรโน่ มันถูกติดตั้งด้วยเครื่องยิงขีปนาวุธระยะไกลซึ่งสามารถใช้ระดมจู่โจมตำแหน่งของศัตรูได้ เหมือนกับยานหุ้มเกราะพรีเดเตอร์ เวิร์ลวินด์ไม่มีพื้นที่สำหรับขนส่งทหารหลังจากที่ถูกดัดแปลงแล้ว รถถังจู่โจมวินดิเคเตอร์ เมื่อต้องโจมตีป้อมปราการที่แข็งแกร่ง สเปซ มารีนส์จะเรียกใช้วินดิเคเตอร์ อีกหนึ่งพาหนะที่ถูกดัดแปลงจากตัวถังยานขนส่งไรโน่ ซึ่งพื้นที่ภายในทั้งหมดถูกแทนที่สำหรับติดตั้งปืนใหญ่กวาดล้าง ซึ่งสามารถเจาะผ่านกำแพงกีดขวางที่หนามากๆได้ แลนด์ สปีดเดอร์ เป็นอากาศยานเคลื่อนที่เร็วมากแบบสองที่นั่ง ถูกออกแบบเพื่อโจมตีอาวุธหนักหรือป้อมปราการของศัตรูภาคพื้นดินจากบนอากาศ ติดตั้งอาวุธเพื่อเน้นโจมตี เนื่องจากต้องเคลื่อนที่เร็วจึงติดเกราะป้องกันชนิดเบาเท่านั้น รถถังประจัญบาญแลนด์ ไรเดอร์ เป็นรถถังประจัญบานที่แข็งแกร่งและดีเยี่ยมที่สุด มันทั้งสามารถขนส่งทหารไปยังสนามรบและยังติดตั้งอาวุธโจมตีหนักเพียงพอที่จะฝ่าแนวป้องกันทุกรูปแบบ เกราะที่หนาพิเศษของมันสามารถต้านทานการโจมตีจำนวนมากได้เป็นเวลานาน แลนด์ ไรเดอร์แบบปกติถูกเรียกว่าโฟบอส มันถูกติดตั้งด้วยปืนกลหนักสองลำกล้องซึ่งสามารถสลายทหารราบของฝ่ายศัตรูในเวลาอันสั้นและป้อมเสริมด้านข้างยังถูกติดตั้งด้วยปืนเลเซอร์สองลำกล้องแบบ “ก็อดแฮมเมอร์” ทำให้แลนด์ ไรเดอร์เป็นที่น่าเกรงขามอย่างมากในบรรดารถหุ้มเกราะ เมื่อมันต้องประจัญบาญกับยานพาหนะอื่นๆมันจะได้รับชัยชนะเป็นส่วนใหญ่ แลนด์ ไรเดอร์ยังถูกติดตั้งด้วย “แมชชีน สปิริต” หรือจิตวิญญาณจักรกล ซึ่งเป็นระบบปัญญาประดิษฐ์(Artificial Intelligence หรือ AI ) ซึ่งมันสามารถบังคับรถถังให้ทำการรบโดยที่ไม่มีพลขับ นั่นทำให้รถถังเคลื่อนที่และโจมตีอัตโนมัติเมื่อพลขับไม่สามารถบังคับรถถังได้ อย่างไรก็ตามระบบอัตโนมัติไม่อาจเทียบได้กับความเจนจัดในการบังคับรถถังโดยพลขับสเปซ มารีนส์ผู้ช่ำชอง รถถังประจัญบาญแลนด์ ไรเดอร์ ครูเซเดอร์ มีลักษณะใกล้เคียงกับแลนด์ ไรเดอร์แบบปกติ แต่มีการติดตั้งอาวุธโจมตีระยะใกล้และอาวุธจู่โจมทหารราบเพิ่มเติม แลนด์ ไรเดอร์ ครูเซเดอร์ติดตั้งปืนใหญ่จู่โจมบนป้อมหลักและติดตั้งป้อมเสริมด้างข้างด้วยปืนกลหนักเฮอร์ริเคน(ปืนกลหนักหกลำกล้อง) และยังติดตั้งด้วยเครื่องพ่นไฟมัลติ-เมต้าสำหรับเผาผลาญเกราะต่างๆ ด้านหน้าติดตั้งด้วยสะพานลำเลียงพล และได้มีการถอดป้อมเสริมสำหรับปืนเลเซอร์ออกเพื่อเพิ่มพื้นที่บรรจุทหาร รถถังประจัญบาญแลนด์ ไรเดอร์ รีดีเมอร์ เป็นรถถังที่ติดตั้งปืนกลหนักเหมือนครูเซเดอร์แบบปกติแต่แทนที่ปืนกลเฮอร์ริเคนด้วยเครื่องพ่นไฟแบบเฟลม สตอร์มซึ่งสามารถกวาดล้างบังเกอร์ที่มีการป้องกันแน่นหนาได้ภายในไม่กี่วินาที รถถังประจัญบาญแลนด์ ไรเดอร์ เทอร์มินัส อัลตร้า เป็นหนึ่งในแบบรถถังที่ดีที่สุดของสเปซ มารีนส์ มันติดตั้งปืนเลเซอร์สองลำกล้องและลำกล้องเดี่ยวอย่างละสองกระบอกด้านข้างตัวถัง และแบบสองลำกล้องอีกกระบอกบนหลังคา มีข้อจำกัดคือไม่สามารถใช้ขนส่งทหารได้ แต่ก็มีพลังยิงโจมตีที่ยอดเยี่ยมมาก</doc>
