<doc id="333020" url="https://th.wikipedia.org/wiki?curid=333020" title="แคลริเน็ตคอนแชร์โต (โมซาร์ท)">แคลริเน็ตคอนแชร์โต (โมซาร์ท) แคลริเน็ตคอนแชร์โต ในบันไดเสียง เอ เมเจอร์ () ผลงานประพันธ์ของโวล์ฟกัง อะมาเดอุส โมซาร์ท เป็นคอนแชร์โตสำหรับแคลริเน็ต ที่โมซาร์ทแต่งขึ้นในปี ค.ศ. 1791 สำหรับให้แอนตัน สแทดเลอร์ (1753 – 1812) นักแคลริเน็ตและฮอร์นชาวออสเตรียเป็นผู้บรรเลง คอนแชร์โตชิ้นนี้เป็นหนึ่งในผลงานชิ้นสุดท้ายที่โมซาร์ทแต่งได้เสร็จสมบูรณ์ก่อนจะเสียชีวิต (โมซาร์ทเสียชีวิต 6 สัปดาห์หลังจากการแสดงรอบปฐมทัศน์) สแทดเลอร์เล่นคอนแชร์โตรอบปฐมทัศน์เมื่อวันที่ 16 ตุลาคม ค.ศ. 1791 ที่ปราก เขาต้องใช้แคลริเน็ตที่ปรับแต่งเป็นพิเศษให้มีระดับเสียงต่ำลง เป็นระดับ ซี แทนที่จะใช้แคลริเน็ตแบบทั่วไปซึ่งมีระดับเสียงต่ำสุด อี ต่อมาเมื่อบริษัทผู้จัดพิมพ์โน้ตดนตรีวางจำหน่าย จึงได้ดัดแปลงต้นฉบับของโมซาร์ท เพื่อให้นักดนตรีที่ใช้แคลริเน็ตทั่วไปตามท้องตลาด สามารถเล่นท่อนไฮไลต์ของคอนแชร์โตบทนี้ได้ คอนแชร์โตบทนี้แบ่งออกเป็น 3 มูฟเมนต์ จังหวะ เร็ว-ช้า-เร็ว ได้แก่- I. Allegro - II. Adagio - III. Rondo: Allegro มูฟเมนต์ที่สอง Adagio ได้รับความนิยมจากการนำไปใช้เป็นเพลงประกอบภาพยนตร์เรื่อง Out of Africa และได้รับรางวัลออสการ์และรางวัลลูกโลกทองคำ สาขาดนตรีประกอบภาพยนตร์ยอดเยี่ยม</doc>
