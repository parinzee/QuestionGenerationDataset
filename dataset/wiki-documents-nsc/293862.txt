<doc id="293862" url="https://th.wikipedia.org/wiki?curid=293862" title="เจ้าชายอาลี เรซา ปาห์ลาวีที่ 1">เจ้าชายอาลี เรซา ปาห์ลาวีที่ 1 เจ้าชายอาลี เรซาที่ 1 ปาห์ลาวี (1 มีนาคม ค.ศ. 1922 - 17 ตุลาคม ค.ศ. 1954) พระราชโอรสองค์ที่สองในพระเจ้าชาห์ เรซา ปาห์ลาวี กับสมเด็จพระราชินีตาจ อัล-โมลูก ในอดีตพระองค์เป็นหนึ่งในผู้มีสิทธิในราชบัลลังก์อิหร่านพระองค์หนึ่งพระประวัติ พระประวัติ. เจ้าชายอาลี เรซาที่ 1 ปาห์ลาวี ประสูติเมื่อวันที่ 1 มีนาคม ค.ศ. 1922 เป็นพระราชโอรสองค์ที่สองในพระเจ้าชาห์ เรซา ปาห์ลาวี กับสมเด็จพระราชินีทัดจ์ อัล-โมเลาก์ โดยพระองค์มีพระขนิษฐา 2 พระองค์ และพระเชษฐา 1 พระองค์ ได้แก่ เจ้าหญิงชาม ปาห์ลาวี เจ้าชายโมฮัมหมัด เรซา ปาห์ลาวี และเจ้าหญิงอัชราฟ ปาห์ลาวี โดยพระองค์เป็นพระเจ้าลูกเธอพระองค์เล็กสุด พระองค์จึงเป็นหนึ่งในผู้มีสิทธิในราชบัลลังก์พระองค์หนึ่ง ต่อมาพระเจ้าชาห์เรซา ปาห์ลาวี ได้สละราชบัลลังก์ โดยต่อมาพระเชษฐาคือมกุฎราชกุมารโมฮัมหมัด เรซา ปาห์ลาวี ได้รับการสถาปนาเป็นพระเจ้าชาห์ โมฮัมหมัด เรซา ปาห์ลาวี ชาห์แห่งอิหร่าน ส่วนเจ้าชายอาลี เรซา พร้อมด้วยพระราชบิดาได้เสด็จไปประทับอยู่ในประเทศมอริเชียส และได้ไปประทับที่เมืองโยฮันเนสเบิร์ก ประเทศแอฟริกาใต้เสกสมรส เสกสมรส. เจ้าชายอาลี เรซา ได้เสกสมรสกับนางคริสติน โชแลฟสกี (Christine Cholevsky) ที่กรุงปารีส ประเทศฝรั่งเศส ในปี ค.ศ. 1946 โดยทั้งคู่มีพระโอรสด้วยกัน 1 พระองค์ คือ- เจ้าชายแพทริค อาลี ปาห์ลาวี (1 กันยายน ค.ศ. 1947-) เสกสมรสกับซอนยา เลามาน ที่ประเทศสวิตเซอร์แลนด์ มีพระโอรสด้วยกัน 3 พระองค์ นอกจากนี้ พระองค์ทรงรับอุปการะบุตรคนโตของนางคริสเตียนด้วย ชื่อ โจอาคิม คริสเตียน ฟิลิปป์ ปาลาวัน นัสซับ (15 กันยายน ค.ศ. 1941) ต่อมาเขาได้สมรสกับยานา อัฟชาร์ มีบุตรชยด้วยกัน 3 คนสิ้นพระชนม์ สิ้นพระชนม์. เจ้าชายอาลี เรซา ถูกลอบปลงพระชนม์ ทำให้เครื่องบินที่ประทับตกลงที่เทือกเขาอัลบอร์ซ เมื่อวันที่ 17 ตุลาคม ค.ศ. 1954 สิริพระชนมายุได้ 32 พรรษา</doc>
