<doc id="738548" url="https://th.wikipedia.org/wiki?curid=738548" title="โรงเรียนสิริราชอนุสรณ์">โรงเรียนสิริราชอนุสรณ์ โรงเรียนสิริราชอนุสรณ์ เป็นโรงเรียนระดับมัธยมศึกษา สังกัดองค์การบริหารส่วนจังหวัดสะแก้ว ตั้งอยู่ที่ 193 ม.9 ต.บ้านแก้ง อำเภอเมืองสระแก้ว จังหวัดสระแก้วสัญลักษณ์ประจำโรงเรียนสัญลักษณ์ประจำโรงเรียน. - สีประจำโรงเรียน : ฟ้า-เหลือง คติพจน์ :สุสสูสํลภเต ปัญญํ- ความหมายคติพจน์ : ตั้งใจฟังย่อมได้ปัญญา - ต้นไม้ประจำโรงเรียน : ต้นเฟื่องฟ้า-ดอกเฟื่องฟ้า - เอกลักษณ์ :ยิ้มง่าย ไหว้เป็น วจีไพเราะ ประวัติโรงเรียน ประวัติโรงเรียน. - เดิมโรงเรียนบ้านแก้งวิทยาได้แจ้งความประสงค์ขอจัดตั้งสาขาโรงเรียนมัธยมศึกษาในปีการศึกษา ๒๕๓๕ ไปยังสำนักงานสามัญศึกษาจังหวัดปราจีนบุรี เพื่อดำเนินการจัดส่งข้อมูลให้กรมสามัญศึกษาพิจารณา กรมสามัญศึกษาพิจารณาแล้วอนุญาตให้ โรงเรียนบ้านแก้งวิทยาดำเนินการจัดตั้งสาขาโรงเรียนมัธยมศึกษาที่ตำบลบ้านแก้ง อำเภอสระแก้ว จังหวัดปราจีนบุรี(ในขณะนั้น)ในปีการศึกษา ๒๕๓๕ โดยมีนายกฤษณ สุนทรกิจพาณิชย์ อาจารย์ ๒ ระดับ ๕ โรงเรียนบ้านแก้งวิทยา เป็นผู้ประสานงาน ณ โรงเรียนบ้านแก้งวิทยา สาขาหนองสามขา หมู่ที่ ๙ ตำบลบ้านแก้ง อำเภอสระแก้ว จังหวัดปราจีนบุรี(ในขณะนั้น) เป็นที่สาธารณะประโยชน์และเปิดทำการสอนครั้งแรก เมื่อวันที่ ๑๖ พฤษภาคม ๒๕๓๕ จากนั้น กรมสามัญศึกษา โดยโรงเรียนบ้านแก้งวิทยา สาขาหนองสามขา ได้ดำเนินการขอเข้าทำประโยชน์ในเขตพื้นที่ป่าไม้ เพื่อสร้างโรงเรียนในเขตป่าสงวนแห่งชาติ บริเวณป่าแก่งดินสอ ป่าแก่งใหญ่ และป่าเขาสโตน เนื้อที่ ๔๑ ไร่ ๒ งาน ๒๕ ตารางวา ในปี พ.ศ. ๒๕๓๖ ได้มีประกาศจัดตั้งจังหวัดสระแก้ว แยกออกจากจังหวัดปราจีนบุรีและพร้อมกันนี้ ได้มีประกาศกรมป่าไม้ เรื่องกำหนดบริเวณพื้นที่ให้ส่วนราชการหรือองค์กรของรัฐ เข้าใช้ประโยชน์ในเขตป่าสงวนแห่งชาติ ฉบับที่ ๔๕๕ / ๒๕๓๖ เพื่อสร้างโรงเรียนสาขาบ้านแก้งวิทยา เนื้อที่ ๔๑ ไร่ ๒ งาน ๒๕ ตารางวา ตั้งแต่วันที่ ๑๖ ธันวาคม ๒๕๓๖ จากนั้นผู้ประสานงานได้ร่วมกับ กำนันไพโรจน์ เที่ยงธรรม กำนันตำบลบ้านแก้ง(ในขณะนั้น)ได้ดำเนินการขอรับการสนับสนุนจากผู้มีอุปการคุณชาวตำบลบ้านแก้งและตำบลใกล้เคียง พร้อมร่วมแรงร่วมมือ พัฒนาพื้นที่ก่อสร้างอาคารเรียนชั่วคราว จำนวน ๑ หลัง ในปี พ.ศ. ๒๕๓๖ เปิดทำการสอนแบบสหศึกษาในระดับ ชั้นมัธยมศึกษาตอนต้น (มัธยมศึกษาปีที่ ๑ - ๓) และต่อมากระทรวงศึกษาธิการได้ประกาศจัดตั้ง โรงเรียนสิริราชอนุสรณ์เมื่อวันที่ ๘ มีนาคม ๒๕๓๘ ซึ่งมีหน่วยงานระดับจังหวัด คือ สำนักงานสามัญศึกษาจังหวัดสระแก้ว สังกัดกรมสามัญศึกษา กระทรวงศึกษาธิการ ดูแลและกรมสามัญศึกษาได้แต่งตั้งให้ นายกฤษณ สุนทรกิจพาณิชย์ รักษาการในตำแหน่ง ครูใหญ่โรงเรียนสิริราชอนุสรณ์ ตามคำสั่ง สศ.ที่ ๑๙๔๘ / ๒๕๓๘ สั่ง ณ วันที่ ๔ พฤษภาคมพ.ศ. ๒๕๓๘ จนกระทั่งถึง ปีการศึกษา ๒๕๔๑ โรงเรียนสิริราชอนุสรณ์ได้ขออนุมัติ เปิดทำการสอนถึงระดับชั้นมัธยมศึกษาตอนปลาย เมื่อวันที่ ๑ เมษายน ๒๕๕๒ โรงเรียนสิริราชอนุสรณ์ ได้ถ่ายโอนเข้าสังกัดองค์การปกครองส่วนท้องถิ่น สังกัดองค์การบริหารส่วนจังหวัดสระแก้ว (อบจ.สระแก้ว)รายนามผู้บริหารสถานศึกษา</doc>
