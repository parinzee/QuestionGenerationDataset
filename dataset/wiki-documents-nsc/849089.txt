<doc id="849089" url="https://th.wikipedia.org/wiki?curid=849089" title="ชีวิตรักวุ่น ๆ ของมาดามซุปตาร์">ชีวิตรักวุ่น ๆ ของมาดามซุปตาร์ ชีวิตรักวุ่นๆของมาดามซุปตาร์ (; ) ละครโทรทัศน์เกาหลีในแนวครอบครัว, ตลก, ดราม่า, โรแมนติก ออกฉายทางสถานีเอสบีเอส ระหว่างวันที่ 16 ตุลาคม ค.ศ. 2012 จนถึงวันที่ 7 เมษายน ค.ศ. 2013 ทุกวันเสาร์และอาทิตย์ ในเวลา 20:40 น. รวมทั้งสิ้น 51 ตอน สำหรับในประเทศไทยออกอากาศทางทรูเอเชียนซีรีส์ ของทรูวิชันส์ ทุกคืนวันพุธ, พฤหัสบดี และศุกร์ เวลา 22.00 น. เริ่มตอนแรก 8 สิงหาคม ค.ศ. 2014เนื้อเรื่อง เนื้อเรื่อง. นัม นา-บี (นาบี–나비 แปลว่า "ผีเสื้อ" ในภาษาเกาหลี) นักแสดงหญิงวัย 35 ปี ผู้เป็นดาราระดับซุปเปอร์สตาร์ของวงการบันเทิงเกาหลี แม้นาบีจะอยู่ในวงการนี้มานานกว่า 20 ปี แต่เธอกลับแสดงไม่ได้เรื่องเลย ทุกเรื่องที่เธอแสดงจะมีแค่หน้าเดียวตลอด แต่นาบีเป็นเจ้าแม่พรีเซนเตอร์ เธอมีผลงานโฆษณาเต็มไปหมด โดยเฉพาะสินค้าแฟชั่น เพราะเธอได้รับการยอมรับว่า มีความงามเป็นอมตะและมีเซนส์ทางแฟชั่นสูงมาก ด้วยความเป็นซุปเปอร์สตาร์ทำให้นาบีเป็นคนโผงผาง พูดจาไม่มีมารยาทต่อใคร และใช้ชีวิตห่าม ๆ แม้เธอจะไม่ได้ตั้งใจก็ตาม เธอพบรักกับนักธุรกิจหนุ่มหล่อ คิม จอง-อุก หรือที่เธอเรียกว่า รอย โดยผ่านการแนะนำของ ยุน ซอล-อา ผู้เปรียบเสมือนที่ปรึกษาและเพื่อนของเธอเพียงคนเดียว โดยที่หารู้ไม่ว่าที่แท้ จอง-อุก เป็นนักลงทุนอสังหาริมทรัพย์ที่หลอกเอาเงินลงทุนของผู้อื่นมาทำธุรกิจแล้วก็หลบหนีไปต่างประเทศ โดยที่ร่วมมือกับซอล-อา เพราะซอล-อา ต้องการจะแก้แค้นนา-บี เพราะนา-บีมีอดีตแค้นต่อเธอ ขณะเดียวกัน อี อู-เจ ทายาทเพียงคนเดียวของห้างเวิลด์ ห้างสรรพสินค้าใหญ่ของเกาหลี ผู้เป็นผู้จัดการฝ่ายการตลาด กำลังจะหาดารามาเป็นพรีเซนเตอร์ของห้าง ก็เลือกเอานัม นา-บี จากที่พบกับเธอโดยบังเอิญอย่างไม่น่าประทับใจ ขณะที่จอง-อุก หนีไปต่างประเทศ นา-บี และแม่ได้ย้ายเข้าไปอยู่ในครอบครัวของจอง-อุก ซึ่งเป็นครอบครัวธรรมดา ๆ ที่ประกอบอาชีพทำร้านอาหารและหมักเต้าเจี้ยว ที่ต่างจังหวัด แม้จะมีวิถีชีวิตที่เรียบง่ายและแตกต่างไปจากที่นา-บีเคยใช้ แต่เธอก็อดทนและปรับตัวให้เข้ากับทุกคนให้ได้นักแสดง นักแสดง. ตัวละครหลัก- ยอม จอง-อา...นัม นา-บี - พัก ยอง-วู...อี อู-เจ - คิม ซัง-ซู...คิม จอง-อุก, รอย คิม - ยุน เซ-อา...ยุน ซอล-อา ตัวละครประกอบ- คิม ยอง-เอ...อี จอง-เอ - จัง ยอง...คิม แบ็ก-โฮ - อี โอ-ฮี...แพ ซิน-จา - คิม จอง-ฮุน...คิม ชาง-กี - ชา ซู-ฮย็อน...มุก ซู-จอง - ชอย มิน-ซัง...คิม แบ็ก-กี - คิม จุน-ฮยุง...อี กุ๊ก-ฮี - คิม กา-อึน...คิม ซัล-กู - อิม ซัง-มิน...ฮง โม-รัน - อี เฮ-ซุก...ซิลเวีย ชอย - อี จอง-ฮุน...มุน ซัง-ชิก - อี ฮี-จิน...ยอน จี-ยอน</doc>
