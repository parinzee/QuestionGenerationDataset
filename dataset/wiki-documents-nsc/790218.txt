<doc id="790218" url="https://th.wikipedia.org/wiki?curid=790218" title="แอสตราเซเนกา">แอสตราเซเนกา แอสตราเซเนกา พีแอลซี () เป็นบริษัทยาและชีวเภสัชภัณฑ์ของอังกฤษ-สวีเดน มีสำนักงานใหญ่อยู่ที่เมืองเคมบริดจ์ ประเทศอังกฤษ ในปี ค.ศ. 2015 แอสตราเซเนกาเป็นบริษัทยาที่ใหญ่เป็นอันดับ 8 ของโลก โดยอิงจากรายได้ แอสตราเซเนกาก่อตั้งในปี ค.ศ. 1999 จากการควบรวมกิจการระหว่างแอสตรา เอบี บริษัทยาจากสวีเดนและบริษัทเซเนกา บริษัทยาจากสหราชอาณาจักร ในปีเดียวกัน แอสตราเซเนกาตั้งสำนักงานในสหรัฐอเมริกาที่นอร์ธวิลมิงตัน รัฐเดลาแวร์ ในปี ค.ศ. 2006 แอสตราเซเนกาซื้อกิจการแคมบริดจ์แอนติบอดีเทคโนโลยี บริษัทเทคโนโลยีชีวภาพจากอังกฤษด้วยมูลค่า 702 ล้านยูโร และรวมกิจการกับเมดอิมมูน บริษัทลูกที่เข้าซื้อกิจการในปี ค.ศ. 2007 ต่อมาในปี ค.ศ. 2013 แอสตราเซเนกาซื้อกิจการอะไมลิน บริษัทชีวเภสัชภัณฑ์จากอเมริกัน แอสตราเซเนกาพัฒนาและผลิตยารักษาโรคระบบทางเดินอาหาร, โรคหัวใจหลอดเลือด, โรคปอด, โรคระบบประสาท, โรคติดเชื้อ, การอักเสบ, มะเร็งและความผิดปกติทางจิต</doc>
