<doc id="820650" url="https://th.wikipedia.org/wiki?curid=820650" title="ไมก์ เพนซ์">ไมก์ เพนซ์ ไมเคิล ริชาร์ด เพนซ์ () หรือเรียกอย่างง่ายว่า ไมก์ เพนซ์ () เป็นนักการเมืองชาวอเมริกัน ปัจจุบันดำรงตำแหน่งรองประธานาธิบดีสหรัฐอเมริกา ก่อนหน้านี้เขาเป็นผู้ว่าการรัฐอินดีแอนาระหว่าง พ.ศ. 2556 ถึง พ.ศ. 2560 เขาเกิดและโตในเมืองโคลัมบัส รัฐอินดีแอนา จบการศึกษาระดับมัธยมจากวิทยาลัยแฮโนเวอร์ และเข้าศึกษาต่อด้านกฎหมายที่วิทยาลัยกฎหมายแม็กคินนีย์ แห่งมหาวิทยาลัยอินดีแอนา รอเบิร์ต เฮช. ต่อมาหลังพ่ายแพ้ในการชิงตำแหน่งเป็นตัวแทนผู้ลงสมัครเป็นสมาชิกรัฐสภาในปี พ.ศ. 2531 และ พ.ศ. 2533 เขากลายเป็นนักจัดรายการวิทยุและพิธีกรทอล์กโชว์ระหว่างปี พ.ศ. 2537 ถึง พ.ศ. 2542 เพนซ์ได้เข้าเป็นสมาชิกสภาผู้แทนราษฎรระหว่างปี พ.ศ. 2544 ถึง ค.ศ. 2556 โดยเป็นผู้แทนจากรัฐอินดีแอนาเขต 2 และ 6 เพนซ์ได้ดำรงตำแหน่งเป็นผู้ว่าการรัฐอินดีแอนาในวันที่ 20 มกราคม พ.ศ. 2556 เขาได้ลดอัตราภาษีในรัฐอินดีแอนาลงมากที่สุดเป็นประวัติการณ์ เพิ่มงบประมาณด้านการศึกษา และเริ่มใช้นโยบายการคลังแบบเกินดุล และยังลงนามในกฎหมายต้านการทำแท้ง นอกจากนี้เขายังมีชื่อเสียงจากการประกาศใช้รัฐบัญญัติฟื้นฟูศาสนาอย่างเสรี ซึ่งกลายเป็นข้อขัดแย้งกับสมาชิกระดับกลางในพรรคริพับลิกัน เขายังประกาศใช้รัฐบัญญัติคุ้มครองเพศทางเลือกอีกด้วย หลังจากที่ประกาศตัวในเดือนกรกฎาคม พ.ศ. 2560 ว่าจะไม่ลงสมัครรับเลือกตั้งเป็นผู้ว่าการฯ สมัยถัดไป เขาออกเดินสายหาเสียงกับดอนัลด์ ทรัมป์ ในการเลือกตั้งประธานาธิบดี โดยทรัมป์ได้ประกาศว่าหากเขาชนะจะให้เพนซ์เป็นรองประธานาธิบดี</doc>
