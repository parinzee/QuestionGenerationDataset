<doc id="769640" url="https://th.wikipedia.org/wiki?curid=769640" title="โฟลว์ไรเดอร์">โฟลว์ไรเดอร์ โฟลว์ไรเดอร์ (อังกฤษ: Flowriding) เป็นกีฬาเอ็กซ์ตรีมประเภทหนึ่งที่ได้รับอิทธิพลมาจากกีฬาหลายชนิด เช่น สเก็ตบอร์ด การโต้คลื่น สโนว์บอร์ด และเวคเบอร์ด ที่มีวิธีการเล่นโดยให้ผู้เล่นโต้คลื่นบนเครื่องจำลองคลื่นเทียมซึ่งมีความเร็ว 38 กม./ชม. ถึง 48 กม./ชม. กีฬาชนิดนี้ถูกคิดค้นขึ้นในปี พ.ศ.2531 ที่รัฐเท็กซัส สหรัฐอเมริกา โดยทอม ล็อชท์เฟลด์ ผู้ก่อตั้งเวฟล็อก บริษัทผลิตเครื่องเล่นและอุปกรณ์ในการเล่นโฟลว์ไรเดอร์รายใหญ่ ในประเทศไทยมีสนามโฟลว์ไรเดอร์เปิดให้บริการเป็นแห่งแรกในปี พ.ศ.2555 คือโฟลว์ เฮ้าส์ แบงค์ค็อก การเล่นโฟลว์ไรเดอร์แบ่งออกเป็น 2 ประเภทคือ โฟลว์บอร์ดและบอร์ดี้บอร์ดโฟลว์บอร์ด โฟลว์บอร์ด. โฟลว์บอร์ด หรือ สแตนด์อัพบอร์ด เป็นการเล่นในท่ายืน โดยอุปกรณ์ของโฟลว์บอร์ดจะมีความแตกต่างกับเซิร์ฟบอร์ดและเวคบอร์ดตรงที่มีขนาดเล็กกว่า เนื่องจากการเคลื่อนที่ของน้ำในเครื่องโฟลว์ไรเดอร์มีแรงตึงผิวมากกว่าทำให้สามารถใช้บอร์ดขนาดเล็กได้ ท่าต่างๆในการเล่นโฟลว์บอร์ดได้รับแรงบันดาลใจมาจากสเก็ตบอร์ด ซึ่งแต่ละท่าก็จะมีระดับความยากแตกต่างกันไป เช่น ออลลี่ (กระโดดขึ้นเหนือน้ำ) ป๊อป โชฟ อิท (กระโดดขึ้นและหมุน) และอื่นๆอีกมากมายบอร์ดี้บอร์ด บอร์ดี้บอร์ด. บอร์ดี้บอร์ด เป็นการเล่นที่เหมาะสำหรับผู้เริ่มต้นเล่นโฟลว์ไรเดอร์ เพราะง่ายในการทรงตัว และมีอันตรายน้อย โดยมีวิธีการเล่น 3 ประเภทคือประเภทนอนคว่ำ ประเภทคุกเข่าคู่ และประเภทชันเข่าหนึ่งข้าง ซึ่งแต่ละประเภทจะใช้ทักษะที่แตกต่างกันไป ในการแข่งขันทั่วไปจะแบ่งรายการผู้เข้าแข่งขันบอร์ดี้บอร์ดแต่ละประเภทแยกออกจากกันการแข่งขัน การแข่งขัน. โฟลว์ทัวร์ เป็นรายการการแข่งขันโฟลว์ไรเดอร์ที่จัดขึ้นในหลายทวีป ทั้งเอเชีย ยุโรป และอเมริกา โดยในปี พ.ศ.2558 ได้มีการจัดแข่งขันเอเชียโฟลว์ทัวร์ในหลายประเทศรวมถึงประเทศไทย ซึ่งมีสถานที่ที่ใช้ในการจัด 2 แห่งคือ โฟลว์ เฮ้าส์ แบงค์ค็อก ในรอบคัดเลือกของประเทศไทย และที่สวนน้ำการ์ตูนเน็ทเวิร์ค อเมโซน ในรอบชิงชนะเลิศเอเชีย</doc>
