<doc id="277607" url="https://th.wikipedia.org/wiki?curid=277607" title="แฮ็นดริก เตอร์บรึคเคิน">แฮ็นดริก เตอร์บรึคเคิน แฮ็นดริก ยันส์โซน เตอร์บรึคเคิน (; ค.ศ. 1588 - 1 พฤศจิกายน ค.ศ. 1629) เป็นจิตรกรคนสำคัญของยุคทองของเนเธอร์แลนด์ในคริสต์ศตวรรษที่ 17 เตอร์บรึคเคินเป็นหนึ่งในผู้นำจิตรกรชาวดัตช์ที่ได้รับอิทธิพลจากงานเขียนของการาวัจโจที่เรียกว่า "กลุ่มการาวัจโจแห่งยูเทรกต์"ชีวิต ชีวิต. ชีวิตเบื้องต้นของเตอร์บรึคเคินไม่เป็นที่ทราบกันเท่าใดนัก เตอร์บรึคเคินอาจจะเกิดที่เดอะเฮก แต่ครอบครัวดูเหมือนจะย้ายไปยังเมืองยูเทรกต์ซึ่งเป็นเมืองโรมันคาทอลิกเมื่อต้นคริสต์ทศวรรษ 1590 ซึ่งเป็นที่ที่เตอร์บรึคเคินเริ่มทำงานเขียนภาพเมื่ออายุได้สิบสามปี เริ่มด้วยการศึกษากับอาบราฮัม บลุมาร์ต เตอร์บรึคเคินศึกษาพื้นฐานของศิลปะจากบลุมาร์ต แต่ราว ค.ศ. 1604 เตอร์บรึคเคินก็เดินทางไปอิตาลีเพื่อหาประสบการณ์เพิ่มเติม ซึ่งเป็นการกระทำที่ต่างจากจิตรกรดัตช์รุ่นเดียวกัน เตอร์บรึคเคินไปถึงโรมในปี ค.ศ. 1604 ซึ่งอาจจะมีโอกาสติดต่อกับการาวัจโจโดยตรง (การาวัจโจหนีออกจากโรมในปี ค.ศ. 1606 เพราะถูกกล่าวหาว่าไปฆ่าคน) แต่ที่แน่ ๆ คือได้ศึกษาผลงานของการาวัจโจและจากผู้ได้รับอิทธิพลจากเขา – "กลุ่มการาวัจโจแห่งอิตาลี" (Caravaggisti) – เช่น โอราซีโอ เจนตีเลสกี งานของการาวัจโจสร้างความตื่นเต้นในวงการศิลปะในอิตาลีในขณะนั้น ลักษณะเด่นของการเขียนภาพคือการใช้แสงเงาที่ตัดกันอย่างรุนแรงที่เรียกว่า "ค่าต่างแสง" (chiaroscuro) บนฉากหลังหรือสิ่งแวดล้อมที่มืด และความเป็นสัจนิยมของตัวแบบและหัวเรื่องที่เขียน บางครั้งก็มีความดึงดูด และบางครั้งก็สร้างความตกตะลึงให้แก่ผู้ชม หรือบางครั้งก็หยาบไปเลย (vulgar) จิตรกรคนอื่น ๆ ที่มีอิทธิพลต่อเตอร์บรึคเคินระหว่างที่พำนักอยู่ในอิตาลีก็ได้แก่ อันนีบาเล การ์รัชชี, โดเมนีกีโน และกวีโด เรนี (Guido Reni) เตอร์บรึคเคินเสียชีวิตในยูเทรกต์ในปี ค.ศ. 1629</doc>
