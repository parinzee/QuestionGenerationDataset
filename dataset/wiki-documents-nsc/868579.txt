<doc id="868579" url="https://th.wikipedia.org/wiki?curid=868579" title="โยะชิฮิโระ นะสึกะ">โยะชิฮิโระ นะสึกะ โยะชิฮิโระ นะสึกะ (ญี่ปุ่น: 名塚 善寛, อังกฤษ: Yoshihiro Natsuka) เป็นอดีตนักฟุตบอลทีมชาติญี่ปุ่น ปัจจุบันทำงานเป็นโค้ชให้กับสโมสรฟุตบอลคอนซาโดเล ซัปโปะโระประวัติ ประวัติ. นะสึกะเข้าเรียนที่โรงเรียนมัธยมปลายนะระชิ ตั้งแต่ปี 1988 โดยได้เข้าร่วมเล่นในลีก JSL ดิวิชัน 1 กับ Fujita Industries (ที่ภายหลังเปลี่ยนชื่อมาเป็นเบลมาเร ฮิระสึกะและโชนัน เบลมาเร) โดยในช่วงมัธยมปลาย ยังไม่มีชื่อเสียงเท่าไรนัก และเมื่อจบการศึกษาระดับมัธยมปลาย ได้กลับบ้านเกิดไปสมัครงานเป็นพนักงานโรงแรมข้างๆสวนสนุกโตเกียวดิสนีย์แลนด์ แม้จะได้ตอบรับเข้าทำงานแล้ว ในจังหวะนั้น ผู้จัดการทีมสมัยมัธยมปลายได้เรียกตัวเข้าไปฝึกซ้อม จนเริ่มเห็นแววความสามารถที่แท้จริง จากรูปร่างที่สูงใหญ่ ประกอบกับความนิ่งในการเล่นอย่างเยือกเย็น การอ่านเกมที่ขาด จึงได้เริ่มมาเน้นที่การเล่นตำแหน่งกองหลัง เข้ากับทีมได้ดีจนได้รับความไว้วางใจให้เป็นกัปตันทีมตั้งแต่อายุ 22 ปี จนกระทั่งติดทีมชาติญี่ปุ่นชุดอายุไม่เกิน 23 ปีไปเล่นโอลิมปิกฤดูร้อน 1992 ที่บาร์เซโลนา เมื่อทีมได้เลื่อนขึ้นสู่เจลีก ลีกสูงสุดในปี 1994 นะสึกะทำผลงานได้ดีจนติด 11 ผู้เล่นยอดเยี่ยมประจำฤดูกาล และติดทีมชาติญี่ปุ่นชุดใหญ่ในเวลาต่อมา และยิงประตูในนามทีมชาติได้ในเกมที่พบกับทีมชาติกาน่าเมื่อวันที่ 8 กรกฎาคม 1994 แต่เมื่อปี 1999 สโมสรเบลมาเร ประสบปัญหาทางการเงินจนถูกบังคับให้ปล่อยนักเตะบางรายออกไป ทำให้นะสึกะที่อยู่กับทีมมานานนั้น จำใจตองโบกมือลาทีมไปด้วยน้ำตา และเดินทางเข้าสู่การค้าแข้งกับสโมสรคอนซาโดเล ซัปโปะโระ และพาทีมเลื่อนชั้นขึ้นสู่เจลีก ดิวิชัน 1 ได้สำเร็จในฤดูกาล 2001 ซึ่งเป็นฤดูกาลสุดท้ายก่อนจะตัดสินใจอำลาวงการลูกหนังไป ในช่วงค้าแข้งนั้น นะสึกะเป็นผู้นำที่เข้มแข็ง เป็นรุ่นพี่ที่ดีให้กับรุ่นน้องหลายคน รวมทั้งเทะรุโอะ อิวะโมะโตะและฮิเดะโตะชิ นะกะตะ และเมื่อสิ้นสุดการค้าแข้ง ได้ทำงานเป็นโค้ชให้กับสโมสรคอนซาโดเล ซัปโปะโระ โดยเริ่มจากการเป็นโค้ชชุดเยาวชุนอายุไม่เกิน 12 ปีในช่วงปี 2002-2006 และชุดอายุไม่เกิน 15 ปีในช่วงปี 2007-2012 จนได้เลื่อนเป็นโค้ชทีมชุดใหญ่ตั้งแต่ปี 2013สถิติการค้าแข้งสถิติทีมชาติรางวัลรางวัล. - 11 ผู้เล่นยอดเยี่ยมเจลีก: 1994เส้นทางการเป็นโค้ชเส้นทางการเป็นโค้ช. - 2002–ปัจจุบัน : คอนซาโดเล ซัปโปะโระ</doc>
