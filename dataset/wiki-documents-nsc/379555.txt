<doc id="379555" url="https://th.wikipedia.org/wiki?curid=379555" title="มีเดียม">มีเดียม มีเดียม () เป็นซีรีส์อเมริกัน แนวดราม่า ออกอากาศครั้งแรกทาง NBC เมื่อวันที่ 3 มกราคม ค.ศ. 2005 และฉายตอนสุดท้ายทาง CBS เมื่อวันที่ 21 มกราคม ค.ศ. 2011 เนื้อเรื่องจะเกี่ยวข้องกับพรสวรรค์พิเศษเหนือธรรมชาติของตัวละครหลัก แอลลิสัน ดูบัวส์ (รับบทโดย Patricia Arquette) ซึ่งทำงานเป็นที่ปรึกษาให้กับสำนักงานอัยการเขตแห่งเมืองฟินิกซ์ รัฐแอริโซนา แอลลิสันมีสามีชื่อ โจ (เจค เวเบอร์) และมีลูกสาวซึ่งมีพรสวรรค์พิเศษที่ติดตัวมาจากแอลลิสัน 3 คน ซีรีส์แรกเริ่มนั้นจะยึดการเป็นสื่อกลางของแอลลิสัน ดูบัวส์ ที่ทำงานให้กับหน่วยบังคับใช้กฎหมายข้ามประเทศเพื่อการสืบสวนอาชญากรรมเป็นหลัก มีเดียม ริเริ่มโดย เกลนน์ กอร์ดิน คารอน และผลิตโดย Picturemaker Productions และ Grammnet Productions ร่วมกับสถานีโทรทัศน์ CBS ซีรีส์ออกอากาศทาง NBC ใน 5 ซีซันแรก ก่อนที่จะเปลี่ยนช่องออกอากาศเป็น CBS ซึ่งดูแลการผลิตของซีรีส์ตั้งแต่ซีซันที่ 6 เป็นต้นไป CBS ประกาศกยกเลิกการผลิตซีรีส์หลังซีซันที่ 7 เมื่อวันที่ 21 ธันวาคม ค.ศ. 2010 ที่ผ่านมา</doc>
