<doc id="536446" url="https://th.wikipedia.org/wiki?curid=536446" title="อาร์กเดอทรียงฟ์ดูว์การูแซล">อาร์กเดอทรียงฟ์ดูว์การูแซล ประตูชัยแห่งนี้ได้ถูกขึ้นทะเบียนเป็นอนุสรณ์สถานทางประวัติศาสตร์ของประเทศฝรั่งเศสเมื่อปี ค.ศ. 1808ลักษณะทางสถาปัตยกรรม ลักษณะทางสถาปัตยกรรม. อนุเสาวรีย์แห่งนี้มีขนาดความสูง 19 เมตร หน้ากว้าง 23 เมตร และหนา 7.3 เมตร บริเวณช่องโค้งกลางสูง 6.4 เมตร ขนาบข้างด้วยช่องโค้งขนาดเล็กเท่ากันจำนวน 2 ช่อง สูง 4.3 เมตร และกว้าง 2.7 เมตร เสาต่างๆโดยรอบมีลักษณะเป็นเสาคอรินเทียน ทำจากหินอ่อน เหนือหัวเสาเป็นรูปปั้นนายทหารเอกทั้งแปดแห่งจักรวรรดิฝรั่งเศส บริเวณส่วนหน้าบันซึ่งอยู่ระหว่างรูปปั้นนั้น เป็นงานสลักนูนต่ำประกอบด้วย;- ตราแผ่นดินของราชอาณาจักรอิตาลี แสดงถึงประวัติศาสตร์และศิลปะ - ตราแผ่นดินของจักรวรรดิฝรั่งเศส แสดงออกถึงชัยชนะ ความมีชื่อเสียง ประวัติศาสตร์ และความอุดมสมบูรณ์ นอกจากนี้ ยังมีงานสลักนูนต่ำบนหินอ่อนสีชมพูแสดงถึงชัยชนะทางการทหารและการทูตของนโปเลียน ซึ่งกล่าวถึงเหตุการณ์ต่างๆดังนี้;- สนธิสัญญาเพรสบวร์ก - กองทัพของนโปเลียนเข้าตีเมืองมิวนิค - กองทัพของนโปเลียนเข้าตีกรุงเวียนนา - ยุทธการที่เอาสเทอร์ลิทซ์ - สนธิสัญญาทิลซิท - ชัยชนะที่ยุทธการแห่งอุล์ม ประตูชัยแห่งนี้สร้างตามลักษณะสถาปัตยกรรมตามอย่างประตูชัยในสมัยจักรวรรดิโรมัน ในสมัยของจักรพรรดิเซปตีมิอุส เซเวรุส งานแกะสลักนูนต่ำหินอ่อนซึ่งเล่าเรื่องราวของยุทธการต่างๆนั้นถูกเลือกโดย วิว็อง เดอนง (Vivant Denon) ผู้อำนวยการของพิพิธภัณฑ์นโปเลียน (ปารีส) (ซึ่งเคยตั้งอยู่ในพระราชวังลูฟวร์ในสมัยนั้น) และออกแบบโดย ชาร์ลส์ เมนิเย (Charles Meynier) รูปสำริดม้าเทียมรถศึก (Quadriga) นั้นเป็นแบบจำลองของ "Horses of Saint Mark" ซึ่งตั้งอยู่บนประตูทางเข้าหลักของบาซิลิกา ซาน มาร์โก ที่เมืองเวนิส โดยในสมัยจักรวรรดิฝรั่งเศสนั้นได้มีการย้ายรูปสำริดของจริงมาเนื่องในโอกาสพิเศษต่างๆอีกด้วยประวัติ ประวัติ. ประตูชัยแห่งนี้ออกแบบการสร้างโดย ชาร์ล แปร์ซีเย (Charles Percier) และ ปิแย์-ฟร็องซัว-เลโอนาร์ ฟงแตน (Pierre François Léonard Fontaine) โดยคำสั่งของจักรพรรดินโปเลียน สร้างระหว่างปีค.ศ. 1806 ถึงค.ศ. 1808 ตามรูปแบบของประตูชัยคอนสแตนติน () ซึ่งสร้างในสมัย 312 ปีก่อนคริสตกาล โดยสร้างเพื่อเป็นซุ้มประตูทางเข้าหลักของพระราชวังทุยเลอรี ซึ่งต่อมาหลังจากการรื้อถอนอาคารพระราชวังนี้หลังจากเหตุการณ์ Paris Commune ในปีค.ศ. 1871 ทำให้ทัศนียภาพเปิดโล่งไปจนถึงประตูชัยฝรั่งเศส ในตอนแรกนั้นได้มีการติดตั้งบนยอดของประตูชัยด้วยรูปสำริดของ "Horses of Saint Mark" ของจริงซึ่งยึดมาจากบาซิลิกา ซาน มาร์โก ในปีค.ศ. 1798 โดยจักรพรรดินโปเลียน ซึ่งได้มีการคืนให้ในปีค.ศ. 1815 หลังจากการพ่ายแพ้ของฝรั่งเศสในยุทธการที่วอเตอร์ลู และการฟื้นฟูราชวงศ์บูร์บง โดยผ่านทางจักรวรรดิออสเตรีย และต่อมาจึงมีทดแทนโดยรูปสำริดม้าเทียมรถศึกใหม่ในปีค.ศ. 1828 เป็นผลงานของบารอน ฟร็องซัว โฌแซฟ โบซิโอ (Baron François Joseph Bosio) เป็นรูปม้า 4 ตัวเทียมรถศึกนำโดยเทพีทั้งสองฝั่ง โดยรูปหล่อสำริดนี้สร้างขึ้นเพื่อเป็นเกียรติแก่สมัยฟื้นฟูราชวงศ์บูร์บง และจุดจบของนโปเลียน ประตูชัยแห่งนี้ยังเป็นต้นแบบสำคัญให้แก่ "มาร์เบิล อาร์ช" (Marble Arch) ซึ่งตั้งอยู่ ณ กรุงลอนดอน ประเทศอังกฤษ สร้างขึ้นในระหว่างปีค.ศ. 1826 - ค.ศ. 1833</doc>
