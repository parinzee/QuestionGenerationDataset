<doc id="536631" url="https://th.wikipedia.org/wiki?curid=536631" title="สายลับ เลิศรัตนชัย">สายลับ เลิศรัตนชัย สายลับ เลิศรัตนชัย (12 พฤษภาคม พ.ศ. 2536 — ) เป็นนักกีฬาขี่ม้าทีมชาติไทย เธอเป็นลูกสาวของวินิจ เลิศรัตนชัย กับเพ็ญ พิสุทธิ์ และมีน้องสาวเป็นนักกีฬาขี่ม้าทีมชาติชื่อ เสียงซอ เลิศรัตนชัย โดยสายลับเป็นผู้มอบม้า "วิกตอรี่" ให้แก่น้องสาวของเธอในเวลาต่อมาประวัติ ประวัติ. สายลับใช้ม้าชื่อ "วิกตอรี่ บีบี" เข้าแข่งขันรายการ เอฟอีไอเวิลด์ชาเลนจ์ 2010 ที่จังหวัดระยอง เพื่อคัดตัวนักกีฬาเข้าแข่งขันโอลิมปิกเยาวชนฤดูร้อน 2010 ซึ่งเธอทำคะแนนขึ้นนำนักกีฬาทีมชาติไทยที่เข้าแข่งทั้งสิ้น 4 คน อย่างไรก็ตาม จากจำนวนโควตาที่กำหนดไว้สำหรับโซนอาเซียนในครั้งนี้ที่มีอยู่ 5 ประเทศ จะเหลือเพียง 4 ประเทศ เนื่องจากนักกีฬาจากประเทศสิงคโปร์ได้รับสิทธิในฐานะเป็นเจ้าภาพจัดการแข่งขัน และมีประเทศอื่นทำคะแนนได้ดีกว่า เธอจึงพลาดโอกาสเข้าร่วมแข่งในครั้งดังกล่าว ทั้งนี้ สายลับสามารถคว้าแชมป์รายการเพรซิเดนท์คัพในประเภทจัมปิ้งโชว์ และในภายหลัง วินิจ เลิศรัตนชัย ผู้เป็นบิดาได้ส่งเธอไปศึกษาต่อที่ประเทศเนเธอร์แลนด์เพื่อทำการฝึกซ้อมกับแชมป์โอลิมปิก พ.ศ. 2557 สายลับได้เป็นหนึ่งในตัวแทนนักกีฬาทีมชาติไทย ในการแข่งขันกีฬาขี่ม้าในเอเชียนเกมส์ 2014 ที่จัดขึ้น ณ อินช็อน ประเทศเกาหลีใต้ ซึ่งเธอทำการฝึกซ้อมอย่างต่อเนื่องก่อนเข้าร่วมการแข่งขันนี้มาเป็นเวลากว่า 1 ปี จากการแข่งขันครั้งดังกล่าว เธอได้อันดับที่ 15 ในประเภทโชว์จัมปิง</doc>
