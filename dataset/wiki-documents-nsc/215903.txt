<doc id="215903" url="https://th.wikipedia.org/wiki?curid=215903" title="เดวิด ฟินเชอร์">เดวิด ฟินเชอร์ เดวิด ฟินเชอร์ (; เกิด: 28 สิงหาคม ค.ศ. 1962 ที่เดนเวอร์ รัฐโคโลราโด; ชื่อเต็ม: เดวิด ลีโอ ฟินเชอร์ (David Leo Fincher)) เป็นผู้กำกับภาพยนตร์ชาวอเมริกันที่มีชื่อเสียง ฟินเชอร์ เกิดที่เมืองเดนเวอร์ ในรัฐโคโลราโด มีพ่อเป็นผู้สื่อข่าวของนิตยสารไลฟ์ และขณะเป็นนักเรียนชั้นมัธยมศึกษาตอนปลายเคยเป็นผู้ผลิตข่าวให้กับสถานทีโทรทัศน์ท้องถิ่น ฟินเชอร์ เริ่มต้นงานในแวดวงภาพยนตร์ด้วยการเป็นผู้ช่วยผู้กำกับภาพจากภาพยนตร์ไตรภาคชุด Star Wars ในตอน Return of the Jedi ในปี ค.ศ. 1983 ขณะอายุได้ 19 ปี และเป็นผู้กำกับมิวสิกวิดีโอให้กับมาดอนนา ศิลปินป๊อปหญิงชื่อดังระดับโลก ในหลายเพลง เช่น Vogue, Express yourself, Oh Father และยังเป็นผู้กำกับภาพยนตร์โฆษณาให้กับรองเท้ากีฬาไนกี้อีกด้วย ด้วยอายุเพียง 21 ปี ก่อนจะเริ่มต้นงานภาพยนตร์จริง ๆ เมื่อปี ค.ศ. 1992 กับเรื่อง Alien³ ขณะอายุเพียงแค่ 27 ปีเท่านั้น ซึ่งในขณะนั้นฟินเชอร์ถูกมองว่ายังอ่อนประสบการณ์ เนื่องจากเป็นภาพยนตร์ไซไฟสยองขวัญที่ใช้ทุนสร้างสูง ซ้ำยังมีข่าวคราวถึงความขัดแย้งภายในบริษัทผู้สร้างอีกด้วย แต่ซิกัวร์นีย์ วีเวอร์ นักแสดงนำหญิงในเรื่องกล่าวถึงฟินเชอร์ว่า เขาเป็นผู้กำกับที่อ่อนไหว และเข้าใจถึงสถานการณ์ เนื่องจากเธอต้องเผชิญกับความกดดันและความเครียดอย่างสูงระหว่างถ่ายทำ ทั้งต้องเปลือยกายนอนอยู่บนโต๊ะโดยมีผ้าคลุมเพียงผืนเดียว โดยที่ใส่คอนเทคเลนส์สีแดงที่หนาทึบอยู่เพื่อทำให้ดูเหมือนเลือดออกในตา ทำให้เธอมองอะไรไม่เห็นเหมือนคนตาบอด และต้องเจอกับฝูงแมลงคลานไต่ยั้วเยี้ยไปมาตามลำตัว บางครั้งก็เข้าหูเข้าตา ทั้งยังต้องลืมตาและไม่ลืมบทพูดด้วย สไตล์การกำกับภาพยนตร์ของฟินเชอร์นั้นเป็นไปในลักษณะมืดทึมแต่ทันสมัย และเคยได้รับการเสนอชื่อเข้าชิงรางวัลออสการ์มาแล้ว ผลงานที่โดดเด่นได้แก่ Se7en, Fight Club, Zodiac และ The Curious Case of Benjamin Button เป็นต้นผลงานผลงาน. - Alien³ (1992) - Se7en (1995) - The Game (1997) - Fight Club (1999) - Panic Room (2002) - Zodiac (2007) - The Curious Case of Benjamin Button (2008) - The Social Network (2010) - The Girl with The Dragon Tattoo (2011) - Gone Girl (2014)</doc>
