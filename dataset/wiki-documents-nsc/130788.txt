<doc id="130788" url="https://th.wikipedia.org/wiki?curid=130788" title="ทอดด์ ลาเวลล์">ทอดด์ ลาเวลล์ ทอดด์ ทองดี มีชื่อจริงว่า โทมัส เจมส์ ลาเวลล์ (อังกฤษ: Thomas James Lavelle) เกิดเมื่อวันที่ 20 เมษายน พ.ศ. 2506 เป็นนักร้อง นักแต่งเพลง นักดนตรีชาวอเมริกันที่มาใช้ชีวิตอยู่ในประเทศไทยนานหลายปี ปัจจุบันเป็นพิธีกรรายการโทรทัศน์ คุณพระช่วย ร่วมกับภาณุพันธ์ ครุฑโต และพงษ์ศักดิ์ พงษ์สุวรรณ ทอดด์ ทองดี เกิดที่สแครนตัน เพนซิลเวเนีย สหรัฐอเมริกา มีเชื้อสายเยอรมันจากบิดา และไอริช-อเมริกันผิวสีจากมารดา ทอดด์เป็นบุตรคนที่ 3 จาก 6 คนของโทมัส ลาเวลล์ (เสียชีวิตแล้ว) และเชอร์ลีย์ ลาเวลล์ จบปริญญาตรีชีววิทยาและเอเชียศึกษาจากมหาวิทยาลัยสแครนตัน ในปี พ.ศ. 2528 หลังจากเรียนจบ ทอดด์สมัครเป็นนักร้อง มีหน้าที่ให้ความบันเทิงกับผู้โดยสารเรือควีนแอลิซาเบธ 2 และเดินทางท่องโลกมากับเรือ จนได้รับทุนฟูลไบรต์เข้าเรียนต่อที่จุฬาลงกรณ์มหาวิทยาลัย ทำวิจัยเกี่ยวกับสมุนไพร ทอดด์มีโอกาสได้เล่นดนตรี และได้รับการชักชวนให้ร่วมเดินทางไปแสดงคอนเสิร์ตกับวงคาราวานที่ประเทศญี่ปุ่น จากนั้นได้ร่วมแสดงกับวงซูซู และแสดงคอนเสิร์ตร่วมกับหงา คาราวาน และแอ๊ด คาราบาว เป็นครั้งคราว ทอดด์ทำงานในค่ายผู้อพยพ ที่อำเภอพนัสนิคมอยู่ระยะหนึ่ง ก่อนจะศึกษาต่อด้านเอเชียศึกษาที่มหาวิทยาลัยฮาวาย ขณะเดียวกันก็ได้รับทุนฟูลไบรต์ ศึกษาต่อที่มหาวิทยาลัยเชียงใหม่ และออกผลงานเพลงชุดแรกชื่อ "Thailand: Inside-Outside" เป็นภาษาอังกฤษ เมื่อ พ.ศ. 2535 ในปี พ.ศ. 2539 ทอดด์มีผลงานร่วมกับวงตาวัน ในชุด "Promise" แนวโปรเกรสซีฟร็อก เป็นคอนเซ็ปต์อัลบั้มที่มีเนื้อหาเกี่ยวกับสภาพจิตใจของคนไข้จิตเภท (schizophrenia) ในโรงพยาบาลโรคจิต โดยทอดด์เป็นผู้เขียนคำร้องภาษาอังกฤษทั้งหมด ต่อมาทอดด์ได้เป็นผู้เขียนคำร้องภาษาอังกฤษให้กับ พงษ์พรหม สนิทวงศ์ ณ อยุธยา ในอัลบั้มเดี่ยว "ชัมบาลา" (Shambala) ปัจจุบัน ทอดด์หันมาเล่นดนตรีแนวเวิลด์มิวสิก ออกแสดงไปทั่วประเทศไทย และเป็นพิธีกรรายการโทรทัศน์ "คุณพระช่วย" คู่กับ ธงชัย ประสงค์สันติ และเท่ง เถิดเทิง นำเสนอเกี่ยวกับภูมิปัญญาและศิลปวัฒนธรรมไทย ทางช่อง 9ผลงานละครโทรทัศน์ผลงานเพลง ผลงาน. ผลงานเพลง. Thailand: Inside-Outside (2535)- Songs of the Earth "เพลงแผ่นดิน" (2538) - Rhythm of the Earth "จังหวะแผ่นดิน" - Colors of the Earth - Acoustic Life "ชีวิตโปร่ง" - Aq Kaq Zaq Ma - Akha Hilltribe Celebrations (vol. 1 and 2) - The PROmISE - You & me - The Legend of Toja "ตำนานโทจา" - Back to the Beach : an Island Opera - Sand'n Shells (mini CD) - และอัลบัมใหม่ล่าสุดที่จะวางแผงปลายปี 2008 นี้ "HIMMAPAN : 2nd World"</doc>
