<doc id="277422" url="https://th.wikipedia.org/wiki?curid=277422" title="คนตาบอดนำคนตาบอด (เบรอเคิลผู้พ่อ)">คนตาบอดนำคนตาบอด (เบรอเคิลผู้พ่อ) คนตาบอดนำคนตาบอด () หรือ นิทานคติสอนใจของคนตาบอด (; ) เป็นงานจิตรกรรมที่เขียนโดยปีเตอร์ เบรอเคิล (ผู้พ่อ) (ค.ศ. 1525 - ค.ศ. 1569) ผู้เป็นจิตรกรชาวเฟลมิชคนสำคัญของจิตรกรรมสมัยฟื้นฟูศิลปวิทยาแบบดัตช์และเฟลมิช ภาพ "คนตาบอดนำคนตาบอด" เขียนขึ้นเมื่อปี ค.ศ. 1568 ปัจจุบันตั้งแสดงอยู่ที่พิพิธภัณฑสถานกาโปดีมอนเตที่เมืองเนเปิลส์ ประเทศอิตาลี ภาพ "คนตาบอดนำคนตาบอด" ประกอบด้วยคนตาบอดหกคนที่เดินนำกันไปเป็นแถว คนตาบอดคนนำคนแรกเดินนำไปก่อนและไปล้มตกลงไปในหลุมพร้อมกับไม้เท้า คนตาบอดคนนำคนที่สองสะดุดคนแรก คนที่สามตามคนที่สองด้วยไม้เท้าก็ตกตามไป และต่อกันไปจนถึงคนที่ห้าที่หกที่ยังไม่ทราบถึงเหตุการณ์ที่เกิดขึ้นข้างหน้า แต่ก็คงจะล้มลงไปในหลุมเช่นเดียวกับคนแรกในที่สุด ภาพเขียนอาจจะมาจากคัมภีร์ไบเบิลที่ว่า "คนตาบอดนำคนตาบอด? คนตาบอดทั้งสองจะไม่ตกลงไปในคูหรือ" (ลูกา 6:39)</doc>
