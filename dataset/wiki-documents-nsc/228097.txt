<doc id="228097" url="https://th.wikipedia.org/wiki?curid=228097" title="ครัวอาโนเนะ">ครัวอาโนเนะ ครัวอาโนเนะ เป็นรายการวาไรตี้โชว์จากญี่ปุ่นที่ให้คนดังซึ่งทำอาหารเป็นและไม่เป็นมาทำอาหารแข่งกัน โดยออกอากาศในวันเสาร์เวลา 1:11 น. - 1:40 น. ต่อมาย้ายเวลาเป็น เวลา 1:00 น. - 1:30 น. ต่อมาย้ายเวลาในครั้งที่ 3 เป็นเวลา 0:30 น. - 1:00 น. และย้ายเวลาอีกครั้งในครั้งที่ 4 (จนถึงเทปสุดท้ายของรายการ) เป็นวันพุธเวลา 19:00 น. - 19:54 น. ตามลำดับ ทางสถานีโทรทัศน์อาซาฮีในประเทศญี่ปุ่นช่วงต่างๆของรายการ ช่วงต่างๆของรายการ. 1.ให้โจทย์และส่วนประกอบVIP ทางรายการจะระบุโจทย์(เมนูอาหาร)ที่จะให้ผู้เข้าแข่งขันทำพร้อมส่วนประกอบVIPที่ผู้เข้าแข่งขันทุกคนต้องใส่ลงไป 2.ช่วงทำอาหาร ผู้เข้าแข่งขันจะต้องทำอาหารตามโจทย์โดยที่ไม่มีสูตรและวิธีการทำอาหาร ภายในเวลาที่กำหนด (ในช่วงการออกอากาศระยะหลังๆจะข้ามช่วงทำอาหารไปแต่จะแทรกVTRในการทำอาหารของผู้เข้าแข่งขันก่อนที่จะเริ่มชิมอาหารของผู้เข้าแข่งขันคนนั้น) 3.ช่วงชิมอาหาร พิธีกรและกรรมการรับเชิญในแต่ละครั้งจะชิมอาหารของผู้เข้าแข่งขันทุกคน ในบางตอนขณะที่ชิมอาหารที่รสชาติไม่ดีกรรมการบางท่านจะออกไปคายทิ้งหลังฉากซึ่งรายการจะตัดภาพออกแล้วแทนที่ด้วยภาพอาหารเมนูนั้น(ที่ปรุงอย่างถูกต้อง) เป็นต้น พร้อมคำบรรยายด้านล่างว่า おいしい(ชื่ออาหาร)の映像でお楽しみください (ไทย:โปรดชมภาพของ(ชื่ออาหาร)ที่อร่อยกว่าไปก่อน) เรียกว่าEtiquette Time 4.ช่วงตัดสิน ตั้งแต่ช่วงแรกของรายการจะมีตารางแสดงอันดับความสามารถในการทำอาหารแบ่งเป็น 5 ระดับได้แก่ ระดับดีเยี่ยม(特級エプロン) ,ระดับบน(上級エプロン) ,ระดับกลาง(中級エプロン) ,ระดับล่าง(下級エプロン) และนอกตาราง(ランク外)(ไม่อยู่ใน 4 ระดับข้างต้น) โดยมีกรรมการรับเชิญในแต่ละครั้งตัดสินโดยใช้แผ่นป้ายแม่เหล็กซึ่งมีชื่อของผู้เข้าแข่งขันคนนั้นๆเขียนอยู่ การตัดสินจะขึ้นอยู่กับตัวกรรมการตัดสินเองและผู้ที่ได้ระดับดีเยี่ยมจะได้ถ้วยรางวัลจากทางรายการอีกด้วย ต่อมาในระยะท้ายๆของรายการเปลี่ยนเป็นการให้คะแนนโดยกรรมการ 5 คน มีคะแนนเต็มคนละ 20 คะแนนรวมคะแนนเต็มทั้งหมด 100 คะแนน ผู้ที่มีคะแนนมากที่สุดเป็นผู้ชนะรูปแบบการแข่งขัน รูปแบบการแข่งขัน. รูปแบบแรก(ฤดูกาลที่ 1) มีผู้เข้าแข่งขันจากทางบ้านจำนวน 5 คนมาแข่งขันกัน รูปแบบที่ 2(ฤดูกาลที่ 2 และ 3) ล้างตารางอันดับใหม่หมดและเป็นกติกาโดยมีผู้เข้าแข่งขันที่เป็นดารา นักร้อง นักแสดงหญิง มาทำอาหารแข่งกันจำนวน 3 คน ต่อมาทางสถานีได้ย้ายสตูดิโอทำให้ผู้ที่ได้อันดับนอกตาราง(ที่อยู่ด้านนอกสตูดิโอ)หายไปเป็นจำนวนหนึ่ง รูปแบบที่ 3(ฤดูกาลที่ 4 ช่วงแรก) ล้างตารางอันดับใหม่อีกครั้งและเปลี่ยนกติกาเล็กน้อย โดยจะมีดารา นักร้อง นักแสดงหญิง มาร่วมทำอาหารแข่งกันจำนวน 5-6 คน ในบางตอนจะให้ดาราชายมาแข่งขันทำอาหารเช่นกันแต่ก็ยังคงเป็นกติกาเดียวกัน รูปแบบสุดท้าย(ฤดูกาลที่ 4 ช่วงหลัง) จะมีดารา นักร้อง นักแสดงทั้งหญิงและชายจำนวน 6-8 คน มาร่วมแข่งขันทำอาหาร เปลี่ยนรูปแบบจากการตัดสินอันดับความสามารถเป็นการให้คะแนนโดยกรรมการ 5 คนโดยมีคะแนนเต็ม 100 คะแนน</doc>
