<doc id="516342" url="https://th.wikipedia.org/wiki?curid=516342" title="เลียม แกลลาเกอร์">เลียม แกลลาเกอร์ วิลเลียม จอห์น พอล แกลลาเกอร์ (; 21 กันยายน พ.ศ. 2515) เป็นทั้งนักร้อง นักแต่งเพลง นักดนตรีชาวอังกฤษ อดีตผู้นำวงดนตรีโอเอซิส และอดีตผู้นำวงดนตรีบีดีอาย ด้วยพฤติกรรมคุ้มดีคุ้มร้าย ทัศนคติและท่าทีต่อต้านสังคม ซึ่งได้รับอิทธิพลจากปัญหาความรุนแรงในครอบครัวสมัยวัยเด็ก ส่งผลให้เลียมกลายเป็นประเด็นที่พูดถึงอย่างมากในหนังสือพิมพ์และข่าว ทำให้เขาเป็นบุคคลหนึ่งที่มีชื่อเสียงในประวัติศาสตร์ดนตรีอังกฤษสมัยใหม่ เลียม ยังมีสไตล์การร้องเพลงที่โดดเด่น ในท่าร้องเพลงแหงนหน้าหาไมค์ มือไขว้หลัง หรือที่เรียกว่า "Singing pose" ซึ่งเขามักแสดงเช่นนี้ในทุกคอนเสิร์ตจนกลายเป็นเอกลักษณ์ โดยให้เหตุผลว่าการวางตำแหน่งไมโครโฟนไว้ระหว่างจมูกและปาก พร้อมทั้งย่อเข่ามือไขว้หลังนั้นจะช่วยให้เปล่งเสียงออกได้มากยิ่งขึ้น นอกจากนี้แกลลาเกอร์ยังได้รับยกย่องให้เป็นหนึ่งในฟร้อนท์แมนตลอดกาลของวงการเพลงอีกด้วย ถึงแม้ว่าพี่ชายของเขา โนล แกลลาเกอร์ เป็นผู้ประพันธ์เพลงให้วงโอเอซิสเป็นส่วนใหญ่ แต่เลียมก็มีโอกาสแต่งเพลง "Little James", "Songbird" และ "I'm Outta Time" เป็นซิงเกิ้ลของวงด้วย ตั้งแต่โนล แกลลาเกอร์ได้ลาออกจากวงในเดือนสิงหาคม พ.ศ. 2552 เลียมยังคงทำผลงานเพลงต่อไปโดยก่อตั้งวงดนตรีร่วมกับอดีตสมาชิกวงโอเอซิส คือ เก็ม อาร์เชอร์, แอนดี เบล, คริส ชาร์ร็อก ด้วยชื่อวงใหม่ "บีดีอาย" ออกอัลบั้มได้เพียงสองชุด เลียมก็ประกาศยุบวงในวันที่ 25 ตุลาคม พ.ศ. 2557 เลียมเป็นแฟนบอลของแมนเชสเตอร์ซิตี้ โดยมักจะออกมาแขวะแมนเชสเตอร์ยูไนเต็ดเป็นประจำประวัติ ประวัติ. เลียม แกลลาเกอร์เกิดที่ย่านเบอร์นิจ เมืองแมนเชสเตอร์ เป็นลูกคนที่สามและเป็นลูกคนสุดท้องของครอบครัวชาวไอริช บิดาชื่อ ทอมัส แกลลาเกอร์ และมารดาชื่อเป็กกี้ แกลลาเกอร์ บิดาของแกลลาเกอร์ได้ใช้ความรุนแรงต่อครอบครัวอยู่บ่อยครั้ง โดยโนลพี่ชายของเขาถูกกระทำหนักที่สุด เลียมได้กล่าวว่าการทารุณกรรมของพ่อเป็นแรงผลักดันให้เขาอยากเป็นศิลปิน เมื่อเลียมอายุประมาณ 7 ขวบ เป็กกี้มารดาของเลียมพาลูกของเธอหนีจากสามี แม้ว่าเลียมยังคงติดต่อเป็นระยะ ๆ กับบิดาในช่วงวัยรุ่น แต่ความสัมพันธ์ระหว่างเขากับพ่อยังคงไม่ลงรอยกันจนถึงปัจจุบัน พอล พี่ชายของเลียม และโนลยังยืนยันอีกว่า เลียมในช่วงวัยรุ่นมีท่าทีเป็นปฏิปักษ์ต่อผู้คน โดยเฉพาะกับโนลพี่ชายของเขาเพราะทั้งสองนอนห้องเดียวกัน เลียมถูกไล่ออกจากโรงเรียนเมื่ออายุ 15 ปี เพราะไปมีเรื่องทะเลาะวิวาท โนลกล่าวว่า เลียมเริ่มแสดงความสนใจในด้านดนตรีในช่วงวัยรุ่นตอนปลาย เขามั่นใจในความสามารถในการร้องของตนเองเป็นอย่างมาก และเริ่มฟังวงดนตรีดัง ๆ ในสมัยนั้น เช่น เดอะสโตนโรสเซส, เดอะฮู, เดอะคิงส์, เดอะแจม, ที. เรกซ์ โดยเฉพาะวง เดอะบีเทิลส์ เลียมคลั่งไคล้จอห์น เลนนอนเป็นอย่างมาก แกลลาเกอร์ยืนยันอีกว่าเขาคือ เลนนอน ที่กลับชาติมาเกิดใหม่ แม้ว่าแกลลาเกอร์จะถือกำเนิดมาแล้ว 8 ปี ก่อนที่เลนนอนจะถูกฆาตกรรมก็ตาม แกลลาเกอร์ยังเป็นแฟนคลับตัวยงของสโมสรฟุตบอลแมนเชสเตอร์ซิตี อีกด้วยชีวิตส่วนตัว ชีวิตส่วนตัว. เลียม แกลลาเกอร์ผ่านการสมรส 2 ครั้ง มีบุตรทั้งสิ้น 4 คน ได้แก่ลูกสาว 2 คนและลูกชาย 2 คน แกลลาเกอร์เคยคบหากับ ลิซ่า มูริช นักร้องชาวอังกฤษ มีบุตรสาวคือ มอลลี่ มูริช กำเนิดเมื่อปี พ.ศ. 2540 หลังจากนั้นแกลลาเกอร์แต่งงานกับ แพทซี เคนซิท ดาราและนางแบบชาวอังกฤษ เมื่อวันที่ 7 เมษายน พ.ศ. 2540 มีบุตรชายด้วยกันคนเดียว คือ เลนนอน ฟรานซิส แกลลาเกอร์ กำเนิดเมื่อปี พ.ศ. 2542 หนึ่งปีหลังจากนั้น แพทซีและแกลลาเกอร์ก็หย่าร้างกัน แกลลาเกอร์ให้กำเนิดบุตรคนที่สามกับ นิโคล แอปเพิลตัน โดยเป็นบุตรชายชื่อว่า ยีน แกลลาเกอร์ เมื่อวันที่ 1 กรกฎาคม พ.ศ. 2544 หลังจากนั้นในปี พ.ศ. 2551 แกลลาเกอร์และแอปเพิลตั้นก็แต่งงานกัน โดยที่โนล แกลลาเกอร์และสมาชิกของวง โอเอซิส ไม่มีใครรู้เลยจนกระทั่งพิธีวิวาห์ได้เริ่มขึ้นแล้ว ต่อมาปี พ.ศ. 2557 แอปเพิลตั้นฟ้องหย่าแกลลาเกอร์อย่างเป็นทางการ หลังจาก ลิซ่า จอร์บานี นักข่าวบันเทิงฟรีแลนซ์ของนิวยอร์กไทม์ส ออกมาเปิดเผยว่าเธอมีบุตรสาววัย 7 เดือนกับแกลลาเกอร์ โดยทั้งคู่รู้จักกันหลังจากที่กอร์บานีได้สัมภาษณ์แกลลาเกอร์เมื่อครั้งเดินทางไปนิวยอร์กเมื่อ พ.ศ. 2553 เรื่องที่เกิดขึ้นทำให้แอปเพิลตั้นโกรธมาก ต้องฟ้องหย่าในชั้นศาล ช่วงเวลานี้เองที่แกลลาเกอร์ไม่ได้ทำงานเพลง และต้องใช้เวลาอยู่แต่กับนักกฎหมายเป็นเวลาหลายปี ต้องใช้เงินจำนวนมากในการว่าความและขึ้นศาล ปัจจุบัน แกลลาเกอร์คบหากับ เด็บบี้ กวิเธอร์ อดีตผู้จัดการส่วนตัววงบีดีอาย ซึ่งทำหน้าที่เป็นผู้จัดการส่วนตัวให้แกลลาเกอร์ในฐานะศิลปินเดี่ยวด้วยความสัมพันธ์ของสองพี่น้อง ความสัมพันธ์ของสองพี่น้อง. - เลียมกล่าวว่า เขาไม่ค่อยได้พูดคุยกับพี่ชายมากนักแทบที่จะไม่สนิทชิดเชื้อกันเลย ระหว่างทัวร์ครั้งสุดท้ายเขาและพี่ชายพูดคุยกันซึ่งๆหน้าเฉพาะตอนอยู่บนเวทีเท่านั้น - ระหว่างทีไปทัวร์คอนเสิร์ตที่ประเทศสหรัฐอเมริกา เมื่อปี พ.ศ. 2537 เลียมได้เปลี่ยนแปลงเนื้อร้องของเพลงโดยเจตนา เพื่อที่จะว่าร้ายทั้ง คนอเมริกา และโนล หลังการแสดงจบสองพี่น้องทะเลาะวิวาทถึงขั้นการปาเก้าอี้ใส่กัน โนลได้ถอนตัวออกจากทัวร์ในภายหลัง - ระหว่างการบันทึกเสียงอัลบั้ม "(What's the Story) Morning Glory?" สองพี่น้องทะเลาะวิวาทกันอย่างรุนแรงอีกครั้ง เนื่องจากเลียมได้เชิญชวนทุกคนในผับท้องถิ่นมาที่สตูดิโอบันทึกเสียงของทางวงโดยตอนนั้นโนลกำลังทำงานอยู่ - ในปี พ.ศ. 2552 ก่อนที่ โอเอซิส จะยุบวง โนลได้บรรยายลักษณะของเลียมไว้ว่า "หยาบคาย หยิ่งยโส อันธพาลและขี้เกียจ เขาเป็นบุคคลที่น่ารังเกียจที่สุดที่ผมเคยพบ เขาก็เหมือนกับส้อมในโลกของซุป" ฟางเส้นสุดท้ายระหว่างเลียมและโนลก็มาถึง เมื่อวงได้ไปแสดงคอนเสิร์ตที่ปารีส เนื่องด้วยความบาดหมางของทั้งสองคนที่มีอยู่ก่อนแล้ว ก่อนที่คอนเสิร์ทจะเริ่ม ทั้งสองทะเลาะวิวาทกันอีกครั้ง เลียมบันดาลโทสะทำลาย กีต้าร์ ของโนล เป็นเหตุให้โนลประกาศแยกตัวจากวง โอเอซิส ในที่สุด - ในปี พ.ศ. 2555 สามปีหลังจากที่แทบจะไม่ได้สื่อสารกับพี่ชายเลย มีการเปิดเผยว่าทั้งสองคนได้สื่อสารกันผ่านข้อความทางโทรศัพท์อย่างเป็นมิตร หลังจากที่ สโมสรฟุตบอลแมนเชสเตอร์ซิตี ชนะพรีเมียร์ลีก แหล่งข่าววงในของสองพี่น้องกล่าวอีกว่า "ทั้งสองคนตื่นเต้นและมีความสุขมากๆ หลังจากที่ แมนเชสเตอร์ซิตีชนะ พวกเขาส่งข้อความทางโทรศัพท์ถึงกันและกันในที่สุดพวกเขาก็ลดความบาดหมางระหว่างกันและเริ่มติดต่อกันบ้างผ่านข้อความทางโทรศัพท์" หลังจากนั้นทั้งสองคนก็มาร่วมงานปาร์ตี้ของเพื่อนที่กรุง ลอนดอน ตามคำบอกเล่าของโนล ตอนแรกปาร์ตี้เป็นไปได้ด้วยดีแต่ก็จบลงด้วยการเถียงกันของทั้งคู่ เพราะโนลปฏิเสธที่จะรวมวง โอเอซิส ใหม่ภายในปี พ.ศ. 2558 - สำหรับความสัมพันธ์ในทางที่ดีของเขากับโนล เขาเคยแสดงความเป็นมิตรกับพี่ชาย เมื่อถูกสื่อถามว่า "ใครเป็นผู้นำวงที่ดีที่สุด" เขาตอบว่า "โนล แกลลาเกอร์ไง อะไรคือคุณสมบัติของผู้นำวงที่ดีนะเหรอ? ก็คนที่ประพฤติตัวดีและไม่โดดโหยงเหยงไปมาเหมือนคนบ้าไง" "ผลงานผลงาน. - "Scorpio Rising" กับ เดทอินเวกัส (2002) - "Shoot Down" กับ เดอะโพรดิจี อัลบั้ม Always Outnumbered, Never Outgunned (2004) - "Carnation" กับศิลปินอื่น ๆ อัลบั้ม (1999) - "Love Me and Leave Me" กับ เดอะซีฮอร์ส อัลบั้ม Do It Yourself (1997) - "Come On" กับ เดอะเวิร์ฟ อัลบั้ม Urban Hymns (1997) - "Nothing Lasts Forever" กับ เอโค & เดอะบันนีเมน อัลบั้ม Evergreen (1997) เลียม แกลลาเกอร์ กลับมาสร้างผลงานเพลงอีกครั้งในฐานะศิลปินเดี่ยวครั้งแรก โดยออกเดบิวต์อัลบั้มที่มีชื่อว่า "As You Were" วางจำหน่ายเมื่อวันที่ 6 ตุลาคม พ.ศ. 2560 ได้รับคำชมจากนักวิจารณ์ในแง่บวก พร้อมทั้งได้รับเสียงตอบรับที่ดีจากแฟนเพลง อัลบั้มขึ้นชาร์ตอันดับ 1 ใน iTune ของ 10 ประเทศทั่วโลก รวมทั้งประเทศไทยด้วย มีซิงเกิ้ลฮิตอย่าง "Wall of Glass" , "For What It's Worth" และ "Come Back To Me" แกลลาเกอร์ได้ร่วมเขียนเพลงเอง โดยมี เกร็ก เคอร์สติน เป็นโปรดิวเซอร์ ซึ่งนิตยสารโรลลิ่งสโตนได้จัดอันดับให้อัลบั้ม As You Were ของเลียม แกลลาเกอร์ติด 1 ใน 50 อัลบั้มที่ดีที่สุดของปี 2560 โดยอยู่ลำดับที่ 37 ร่วมกับ "Who Built The Moon" อัลบั้มชุดที่ 3 ของพี่ชาย โนล แกลลาเกอร์คอนเสิร์ตเลียม แกลลาเกอร์ในประเทศไทย คอนเสิร์ตเลียม แกลลาเกอร์ในประเทศไทย. วันที่ 12 มกราคม พ.ศ. 2561 เลียม แกลลาเกอร์ ได้เดินทางมาเล่นคอนเสิร์ต "Liam Gallagher Live In Bangkok 2018" ณ ไบเทคบางนา ฮอลล์ 106 ซึ่งนับว่าเป็นการเดินทางกลับมาเมืองไทยครั้งที่สามในรอบ 12 ปี บัตรขายหมดเกลี้ยงในชั่วโมงสุดท้ายก่อนคอนเสิร์ตจะเริ่ม สำหรับเพลงที่นำมาเล่นนั้น ประกอบด้วยเพลงสมัยวงโอเอซิส, บีดีอาย และเพลงใหม่จากอัลบั้ม As You Were- Rock N Roll Star - Morning Glory - Greedy Soul - Wall of Glass - Paper Crown - Bold - For What It's Worth - Soul Love - Some Might Say - Slide Away - Come Back To Me - You Better Run - Be Here Now - Cigarette and Alcohol - Wonderwall ทั้งนี้ ในคอนเสิร์ตไม่มีช่วง Encore โดยมีเพลง 2 เพลงที่ถูกตัดออกจากเซ็ทลิสต์ ได้แก่ Universal Gleam และ Live Forever ภายหลังแกลลาเกอร์ได้โพสต์ข้อความผ่านทวิตเตอร์ส่วนตัวว่า ขอบคุณชาวกรุงเทพฯสำหรับคอนเสิร์ตเมื่อคืน และเปิดเผยว่าตนหัวเสียกับระบบซาวด์ของทีมงานตัวเอง โดยในวันที่ 15 มกราคม พ.ศ. 2561 ภายหลังสิ้นสุดการเล่นคอนเสิร์ตที่อินโดนีเซีย แกลลาเกอร์บินกลับมาพักผ่อนส่วนตัวที่จังหวัดภูเก็ต ประเทศไทย และชอบดื่มน้ำมะพร้าวมาก</doc>
