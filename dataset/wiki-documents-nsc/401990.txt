<doc id="401990" url="https://th.wikipedia.org/wiki?curid=401990" title="นีช">นีช นีช () เป็นเมืองใหญ่เป็นอันดับ 3 ของประเทศเซอร์เบีย (รองจากกรุงเบลเกรดและนอวีซาด) จากข้อมูลปี ค.ศ. 2005 เขตเมืองมีประชากร 260,237 คน เป็นหนึ่งในเมืองที่เก่าแก่ที่สุดในบอลคานและยุโรป และในอดีตยังถือว่าเป็นประตูจากทางผ่านของตะวันตกและตะวันออก เป็นสถานที่ประสูติของจักรพรรดิโรมันที่มีพระนามว่า คอนสแตนตินมหาราช ชาวบัลแกเรีย ฮังการี และเติร์กผลัดกันเข้ายึดครองหลายครั้งเป็นเวลานาน 300 ปี จนตกเป็นของอาณาจักรเซอร์เบียใน ค.ศ. 1878 และเป็นเมืองหลวงของเซอร์เบียจนถึง ค.ศ. 1901 เยอรมนีได้ยึดครอง 2 ครั้งใน ค.ศ. 1915 และ ค.ศ. 1941 ใน ค.ศ. 1944 ตกอยู่ใต้การยึดครองของรัสเซีย นีชมีมหาวิทยาลัยแห่งนีชซึ่งมีนักศึกษาราว 30,000 คน มี 13 คณะวิชา นีซยังเป็นหนึ่งในเมืองที่สำคัญด้านอุตสาหกรรมของเซอร์เบีย เป็นศูนย์กลางอุตสาหกรรมอุปกรณ์อิเล็คทรอนิกส์ อุตสาหกรรมด้านเครื่องจักร วิศวกรรม สิ่งทอ ผลิตภัณฑ์ยาสูบ</doc>
