<doc id="405976" url="https://th.wikipedia.org/wiki?curid=405976" title="ป่ากงเปียญ">ป่ากงเปียญ ป่ากงเปียญ () เป็นป่าใหญ่ในแคว้นปีการ์ดี ประเทศฝรั่งเศส ใกล้กับเมืองกงเปียญและอยู่ห่างจากกรุงปารีสขึ้นมาทางเหนือประมาณ 60 กิโลเมตรภูมิศาสตร์ ภูมิศาสตร์. ป่ากงเปียญเป็นรูปเกือบวงกลมมีเส้นผ่านศูนย์กลางประมาณ 14 กิโลเมตร เส้นรอบวงยาวประมาณ 93 กิโลเมตร และมีพื้นที่คร่าว ๆ 35,620 เอเคอร์ ทำให้มันเป็น ป่าไม้ของรัฐ (forêt domaniale) ขนาดใหญ่ที่สุดอันดับสาม ป่ากงเปียญชุ่มชื้นเพราะอยู่ติดกับแม่น้ำอวซและแอน เช่นเดียวกับลำน้ำสาขาและธารน้ำที่เล็กกว่าอีกมาก ทางตะวันตกเฉียงเหนือ ป่าโอบล้อมเมืองขนาดเล็กชื่อเดียวกัน และทางเหนือและตะวันออกเฉียงเหนือ พ้นแม่น้ำแอนไป เป็นป่าแห่งชาติขนาดใหญ่แลก (Forêt Domaniale de Laigue) รอบอาณาเขตส่วนที่เหลือ ป่ากงเปียญติดต่อกับเทศบาลหลายแห่ง และทางใต้ มันติดต่อกับป่าอาลัต (Halatte)ประวัติศาสตร์ ประวัติศาสตร์. ป่ากงเปียญเป็นสถานที่สงบศึกระหว่างฝ่ายสัมพันธมิตรกับเยอรมนี ซึ่งยุติสงครามโลกครั้งที่หนึ่ง เมื่อวันที่ 11 พฤศจิกายน ค.ศ. 1918 ผู้บัญชาการทหารสูงสุดของฝรั่งเศส จอมพลฟ็อชเรียกประชุมการสงบศึกลึกเข้าไปในป่าข้างหมู่บ้านขนาดเล็กชื่อ เรอตงด์ (Rethondes) โดยตั้งใจให้เป็นความลับเพราะเขาต้องการกีดกันมิให้นักหนังสือพิมพ์มารบกวน เช่นเดียวกับการละเว้นผู้แทนเยอรมันจากการแสดงความเป็นปรปักษ์โดยชาวฝรั่งเศสท้องถิ่น ระหว่างสงครามโลกครั้งที่สอง มีการลงนามสนธิสัญญาที่สองในป่า คราวนี้เป็นการจัดการสงบศึกระหว่างฝรั่งเศสกับนาซีเยอรมนี เมื่อวันที่ 22 มิถุนายน ค.ศ. 1940 ด้วยความปรารถนาอย่างชัดเจนในอันที่จะทำให้ศัตรูที่พ่ายแพ้ของเขาขายหน้า ผู้เผด็จการเยอรมัน อดอล์ฟ ฮิตเลอร์ ออกคำสั่งให้การยอมจำนนควรมีขึ้น ณ จุดเดิม แม้กระทั่งรถรางคันเดียวกับที่ฝ่ายเยอรมนียอมจำนนใน ค.ศ. 1918</doc>
