<doc id="525370" url="https://th.wikipedia.org/wiki?curid=525370" title="กองทัพรัฐฉานใต้">กองทัพรัฐฉานใต้ กองทัพรัฐฉานใต้ (Shan State Army-South; ภาษาพม่า: ရှမ်းပြည် တပ်မတော် (တောင်ပိုင်း) ;ภาษาไทใหญ่: တပ်ႉသိုၵ်းၸိုင်ႈတႆး - ပွတ်းၸၢၼ်း) เป็นกลุ่มกอบกู้เอกราชของชนชาติไตหรือไทใหญ่ในแผ่นดินรัฐฉานที่ใหญ่ที่สุดที่ยังต่อสู้เพื่อต่อต้านพม่า ผู้นำคนปัจจุบันของกองทัพรัฐฉานใต้คือเจ้ายอดศึก เมื่อ 21 พฤษภาคม พ.ศ. 2554 เจ้ายอดศึกได้ประกาศว่าไม่มีการแบ่งแยกระหว่างกองทัพรัฐฉานใต้และเหนือ ณ ที่มั่นที่กองทัพที่ดอยไตแลง โดยเจ้าจายทูรองผู้บัญชาการกองทัพรัฐฉานเหนือได้ยืนยันถึงการรวมตัวเป็นพันธมิตรระหว่างกองทัพทั้งสองด้วยเขตพื้นที่ เขตพื้นที่. กองทัพรัฐฉานใต้มีฐานที่มั่น 5 แห่งตามแนวชายแดนไทย-พม่าได้แก่ ดอยไตแลงเป็นฐานที่มั่นหลักตรงข้ามอำเภอปางมะผ้า จังหวัดแม่ฮ่องสอน ดอยมูนเมิง อยู่ตรงข้ามอำเภอเมือง จังหวัดแม่ฮ่องสอน ดอยดำ อยู่ตรงข้ามอำเภอเวียงแหง จังหวัดเชียงใหม่ ดอยสามสิบ อยู่ตรงข้ามอำเภอฝาง จังหวัดเชียงใหม่ ดอยก่อวันอยู่ตรงข้ามอำเภอแม่ฟ้าหลวง จังหวัดเชียงรายขนาด ขนาด. ประมาณว่าในปัจจุบันกองทัพรัฐฉานมีทหารราว8,000-14,000 คน โดยมีเจ้ายอดศึกเป็นผู้นำ แม้จะมีฐานที่มั่นโดดเดี่ยวบนยอดเขาแต่เชื่อว่าได้รับการสนับสนุนด้านอาวุธจากจีนและสหรัฐพันธมิตร พันธมิตร. เมื่อ 21 พฤษภาคม พ.ศ. 2548 กองทัพรัฐฉานใต้ได้ร่วมมือกับกองทัพแห่งชาติรัฐฉานในการต่อต้านรัฐบาลทหารพม่าเพื่อให้ได้การปกครองตนเอง ในเดือนธันวาคม พ.ศ. 2551 ได้จัดตั้งสภารัฐฉานที่ดอยไตแลงภายใต้การนำของเจ้ายอดศึกโดยรวมกลุ่มที่ไม่ใช่ชาวไทใหญ่ด้วย คือสหภาพประชาธิปไตยลาหู่ องค์กรปลดปล่อยแห่งชาติปะโอ สภาฟื้นฟูแห่งรัฐฉาน คณะกรรมการความร่วมมือไต องค์กรแห่งชาติว้า และยังเป็นพันธมิตรกับกองทัพก้าวหน้าแห่งชาติกะเรนนี พรรคเสรีภาพอาระกัน แนวร่วมแห่งชาติฉิ่น สหภาพแห่งชาติกะเหรี่ยง และองค์กรแห่งชาติคะฉิ่น นอกจากนั้น เจ้ายอดศึกยังแสดงความต้องการให้จัดการเลือกตั้ง พ.ศ. 2553 ใหม่</doc>
