<doc id="359344" url="https://th.wikipedia.org/wiki?curid=359344" title="แนต เทอร์เนอร์">แนต เทอร์เนอร์ แนทแธนเนียล "แนต" เทอร์เนอร์ (; 2 ตุลาคม ค.ศ. 1800 — 11 พฤศจิกายน ค.ศ. 1831) เป็นทาสชาวอเมริกันซึ่งนำการกบฏของทาสในรัฐเวอร์จิเนีย เมื่อวันที่ 21 สิงหาคม ค.ศ. 1831 ซึ่งทำให้คนผิวขาวเสียชีวิต 56 คน และคนผิวดำเสียชีวิตมากกว่า 55 คน นับเป็นจำนวนผู้เสียชีวิตมากที่สุดที่เกิดขึ้นในการกบฏหนึ่งครั้งก่อนหน้าสงครามกลางเมืองอเมริกันในสหรัฐอเมริกาตอนใต้ เขาได้ผู้สนับสนุนมาจากเซาท์แธมป์ตันเคาน์ตี รัฐเวอร์จิเนีย เทอร์เนอร์ถูกพิพากษาว่ามีความผิด ถูกตัดสินประหารชีวิต หลังจากนั้น รัฐได้ประหารชีวิตคนผิวดำอีก 56 คน ซึ่งถูกกล่าวหาว่ามีส่วนร่วมกับกบฏทาสของเทอร์เนอร์ คนผิวดำอีกกว่าสองร้อยคนถูกเฆี่ยนตีและถูกสังหารโดยทหารชาวบ้านผิวขาวและม็อบที่ปฏิกิริยาต่อความรุนแรงที่เกิดขึ้น ในรัฐเวอร์จิเนียและรัฐทางใต้อื่น ๆ ได้มีการผ่านกฎหมายฉบับใหม่ไม่ให้การศึกษาแก่ทาสและคนผิวดำอิสระ จำกัดสิทธิในการชุมนุมและสิทธิพลเมืองแก่อิสรชนผิวดำ และกำหนดให้พระสอนศาสนาผิวขาวประจำอยู่ในการนมัสการพระเจ้าของคนผิวดำชีวิตช่วงต้น ชีวิตช่วงต้น. แรกเกิด เจ้านายของเทอร์เนอร์บันทึกไว้เฉพาะเพียงชื่อเท่านั้น แนต ถึงแม้ว่าเขาอาจมีนามสกุลอยู่ภายใต้ชุมชนทาส ตามการปฏิบัติโดยทั่วไปในยุคนั้น คนผิวขาวมักจะเรียกถึงเขาโดยนามสกุลของเจ้านาย ซามูเอล เทอร์เนอร์ วิธีปฏิบัติดังกล่าวได้รับการใช้ต่อมาโดยนักประวัติศาสตร์ เทอร์เนอร์ทราบเพียงเล็กน้อยเกี่ยวกับภูมิหลังของบิดาเท่านั้น ผู้ซึ่งเชื่อว่าสามารถหลบหนีจากการเป็นทาสได้เมื่อเทอร์เนอร์ยังเป็นเด็กชาย เทอร์เนอร์อาศัยอยู่ใกล้ชิดกับย่าของเขา บริดเจ็ท ซึ่งเป็นทาสของซามูเอลอีกเช่นกัน ส่วนยายของเทอร์เนอร์เป็นหนึ่งใน Coromantee จากกานาในปัจจุบัน กลุ่มซึ่งเป็นที่รู้จักกันว่าเคยก่อกบฏทาสมาแล้ว เธอถูกจับตัวได้ในแอฟริกาขณะอายุได้ 13 ปี และถูกส่งตัวมาจากอเมริกา เทอร์เนอร์ใช้ชีวิตในเซาท์แธมป์ตันเคาน์ตี รัฐเวอร์จิเนีย เขตที่อยู่อาศัยของคนผิวดำ</doc>
