<doc id="268699" url="https://th.wikipedia.org/wiki?curid=268699" title="สกุลชินวัตร">สกุลชินวัตร สกุลชินวัตร เป็นสกุลที่ดำเนินกิจกรรมทางการเมืองและธุรกิจมากมายในปัจจุบัน โดยมีเส็ง แซ่คูเป็นต้นตระกูล ซึ่งอพยพย้ายถิ่นฐานมาจากสาธารณรัฐประชาชนจีน มายังจังหวัดจันทบุรี ประเทศไทย ต่อมาได้ย้ายไปตั้งรกรากที่จังหวัดเชียงใหม่ ในพ.ศ. 2454 เชียง แซ่คู บุตรชายคนโตของครอบครัวได้เริ่มต้นธุรกิจทอผ้าไหมในจังหวัดเชียงใหม่ จนในปัจจุบันเป็นกิจการผ้าไหมที่มีมายาวนานที่สุดของประเทศไทย สกุลชินวัตรเป็นที่รู้จักมากยิ่งขึ้นเมื่อทักษิณ ชินวัตร สมาชิกรุ่นที่ 3 ได้ดำเนินธุรกิจต่างๆ อาทิเช่น เครือค่ายโทรศัพท์เคลื่อนที่เอไอเอส จนประสบความสำเร็จ และได้เข้าสู่การเมืองในเวลาต่อมา พร้อมทั้งมีสมาชิกคนอื่นๆ ตามมา ซึ่งทำให้สกุลชินวัตรเป็นที่รู้จักมากในด้านของการเมืองในปัจจุบันสมาชิกรุ่นที่ 1 และรุ่นที่ 2 สมาชิก. รุ่นที่ 1 และรุ่นที่ 2. ต้นสกุลคือ ชุ่นเส็ง แซ่คู ชาวจีนฮากกา ที่อพยพย้ายถิ่นฐานจากมณฑลกวางตุ้ง สาธารณรัฐประชาชนจีน มายังอำเภอท่าใหม่ จังหวัดจันทบุรี ประกอบอาชีพสร้างเนื้อสร้างตัว จนได้เป็นนายอากรบ่อนเบี้ย ต่อมาย้ายจากจังหวัดจันทบุรี ไปตั้งถิ่นฐานที่อำเภอสันกำแพง จังหวัดเชียงใหม่ ชุ่นเส็งแต่งงานกับสตรีชาวไทยชื่อทองดี มีบุตรชายคนโตชื่อ เชียง แซ่คู เชียงเข้าเป็นแกนหลักของตระกูลและเป็นปู่ของอดีตนายกรัฐมนตรีถึง 2 คน ในเวลาต่อมา ประกอบอาชีพค้าขาย กับจีนฮ่อและไทยใหญ่ ก่อนที่ต่อมาจะมีกิจการหลัก คือโรงทอผ้าไหมไทย เมื่อปี พ.ศ. 2481 เชียงเปลี่ยนมาใช้นามสกุลชินวัตรรุ่นที่ 3 รุ่นที่ 3. เชียงสมรสกับแสง (สกุลเดิม: สมณะ) มีบุตรธิดารวม 12 คน ได้แก่- เข็มทอง ชินวัตร (โอสถาพันธุ์) เจ้าของกิจการ ท.ชินวัตรไหมไทย ซึ่งตั้งอยู่บนซอยสุขุมวิท 23 ถนนสุขุมวิท กรุงเทพมหานคร - พันเอก (พิเศษ) ศักดิ์ ชินวัตร (พ.ศ. 2458-) - บุญสม ชินวัตร - เลิศ ชินวัตร (พ.ศ. 2462-พ.ศ. 2540) อดีตสมาชิกสภาผู้แทนราษฎรจังหวัดเชียงใหม่ สมรสกับนางยินดี มีบุตรธิดารวม 10 คน - สุเจตน์ ชินวัตร (พ.ศ. 2464-) อดีตนายกเทศมนตรีเทศบาลนครเชียงใหม่ - จันทร์สม ชินวัตร (พ.ศ. 2466-) เจ้าของโรงงานทอผ้าไหม ชินวัตรพาณิชย์ - สมจิตร ชินวัตร (พ.ศ. 2470-พ.ศ. 2547) เจ้าของกิจการ ส.ชินวัตรไหมไทย ตั้งอยู่บนถนนเชียงใหม่-สันกำแพง - เถาวัลย์ ชินวัตร (พ.ศ. 2472-) - สุรพันธ์ ชินวัตร (พ.ศ. 2474-พ.ศ. 2559) อดีตสมาชิกสภาผู้แทนราษฎรจังหวัดเชียงใหม่ หลายสมัย อดีตรัฐมนตรีช่วยว่าการกระทรวงคมนาคม ในรัฐบาลพลเอกเปรม ติณสูลานนท์ - บุญรอด ชินวัตร (พ.ศ. 2477-พ.ศ. 2537) อดีตผู้จัดการโรงงานทอผ้าชินวัตรไหมไทย สมรสกับนางสุรัตน์ ตันติเวสส มีบุตรธิดารวม 3 คน - วิไล ชินวัตร (พ.ศ. 2479-พ.ศ. 2558) สมรสกับผู้ช่วยศาสตราจารย์สมหวัง คงประยูร มีบุตร 2 คน - ทองสุทธิ์ ชินวัตร (โครซาติเย่ร์) (พ.ศ. 2482-) อดีตเจ้าของกิจการ ชินวัตรแฟชั่นเฮ้าส์ ชินวัตรรุ่นที่ 3 เป็นรุ่นที่เริ่มมีการเข้าสู่วงการการเมือง ทั้งในระดับท้องถิ่นและระดับชาติถึง 3 คน คือเลิศ, สุเจตน์ และสุรพันธ์รุ่นที่ 4 รุ่นที่ 4. ชินวัตรรุ่นที่ 4 มีการเข้าสู่การเมืองจำนวนหลายคน โดยเป็นที่รู้จักอยู่ 2 สายคือสายพันเอก (พิเศษ) ศักดิ์ ชินวัตร สายพันเอก (พิเศษ) ศักดิ์ ชินวัตร. พันเอก (พิเศษ) ศักดิ์ สมรสกับทวี มีบุตรชายคือ- พลเอกอุทัย ชินวัตร อดีตรองปลัดกระทรวงกลาโหม อดีตที่ปรึกษารัฐมนตรีว่าการกระทรวงมหาดไทย (วันมูหะมัดนอร์ มะทา) - พลเอกชัยสิทธิ์ ชินวัตร (25 มิถุนายน พ.ศ. 2488-) อดีตผู้บัญชาการทหารสูงสุด ผู้บัญชาการทหารบก - เรืออากาศเอก ประวิตร ชินวัตร อดีตรองกรรมการผู้อำนวยการใหญ่ สายปฏิบัติการ บริษัท การบินไทย จำกัด (มหาชน)สายเลิศ ชินวัตร สายเลิศ ชินวัตร. เลิศสมรสกับยินดี (สกุลเดิม: ระมิงค์วงศ์) มีบุตรธิดารวม 10 คน ได้แก่- เยาวลักษณ์ คล่องคำนวณการ สมรสและแยกทางกับ พันเอก (พิเศษ) ศุภฤกษ์ คล่องคำนวณการ มีบุตร 2 คน อดีตผู้สมัครรับเลือกตั้งสมาชิกสภาผู้แทนราษฎรจังหวัดเชียงใหม่ ในปี พ.ศ. 2529 - ทักษิณ ชินวัตร อดีตนายกรัฐมนตรี อดีตรัฐมนตรีว่าการกระทรวงการต่างประเทศ และผู้ก่อตั้งพรรคไทยรักไทย สมรสและหย่ากับ คุณหญิงพจมาน ณ ป้อมเพชร มีบุตรธิดารวม 3 คน - เยาวเรศ ชินวัตร อดีตประธานสภาสตรีแห่งชาติ ปัจจุบันเป็นนายกสมาคมสตรีไทยดีเด่นแห่งชาติ สมรสและแยกทางกับ วีรชัย วงศ์นภาจันทร์ มีบุตรธิดารวม 3 คน - ปิยนุช ลิ้มพัฒนาชาติ (เสียชีวิตแล้ว) สมรสกับสง่า ลิ้มพัฒนาชาติ - อุดร ชินวัตร (เสียชีวิตแล้ว) สมรสกับ ดารารัตน์ ชินวัตร มีธิดา 1 คน ชื่อน.ส.นภัสถ์ ชินวัตร - เยาวภา วงศ์สวัสดิ์ อดีตสมาชิกสภาผู้แทนราษฎรจังหวัดเชียงใหม่ อดีตหัวหน้ากลุ่มวังบัวบานของพรรคไทยรักไทย สมรสกับสมชาย วงศ์สวัสดิ์ อดีตนายกรัฐมนตรี มีบุตรธิดา 3 คน - พายัพ ชินวัตร ประธานภาคอีสานพรรคเพื่อไทย อดีตสมาชิกสภาผู้แทนราษฎรจังหวัดเชียงใหม่ สมรสกับพอหทัย มีบุตรชาย 4 คน - มณฑาทิพย์ ชินวัตร อดีตประธานกรรมการบริหาร และกรรมการผู้จัดการบริษัทเอ็ม ลิงก์ เอเชีย คอร์ปอเรชั่น สมรสกับนายแพทย์สมชัย โกวิทเจริญกุล - ทัศนีย์ ชินวัตร (เสียชีวิตแล้ว) - ยิ่งลักษณ์ ชินวัตร อดีตนายกรัฐมนตรี สมรสโดยไม่ได้จดทะเบียนกับอนุสรณ์ อมรฉัตร มีบุตรชาย 1 คน ได้แก่ศุภเสกข์ อมรฉัตรรุ่นที่ 5สายทักษิณ ชินวัตร รุ่นที่ 5. สายทักษิณ ชินวัตร. ทักษิณ สมรสและหย่ากับ คุณหญิงพจมาน ณ ป้อมเพชร (ดามาพงศ์) มีบุตรธิดารวม 3 คนคือ- พานทองแท้ ชินวัตร ผู้ช่วยกรรมการผู้อำนวยการ บริษัท วอยซ์ ทีวี จำกัด - พินทองทา ชินวัตร ประธานกรรมการบริหาร บริษัท อัลไพน์กอล์ฟแอนด์สปอร์ตคลับ จำกัด, ประธานเจ้าหน้าที่บริหาร บริษัท เรนด์ ดีเวลอปเมนต์ จำกัด และบริษัท เดอะซิสเตอร์ส'เนลส์ จำกัด, กรรมการมูลนิธิไทยคม สมรสกับณัฐพงศ์ คุณากรวงศ์ - แพทองธาร ชินวัตร รองประธานเจ้าหน้าที่บริหาร บริษัท เรนด์ ดีเวลอปเมนต์ จำกัด และบริษัท เดอะซิสเตอร์ส'เนลส์ จำกัด, กรรมการมูลนิธิไทยคมสายพายัพ ชินวัตรสายพายัพ ชินวัตร. - ฤภพ ชินวัตร สมรส กับ นางสาว ณัฐาภรณ์ เจริญสวัสดิ์ - พิรุณ ชินวัตร ผู้อำนวยการและผู้ถือหุ้นบริษัทนอกอาณาเขต บริษัท เอสเอ็นเอส เว็นเจอร์ส ลิมิดเต็ด - พอพงษ์ ชินวัตร - พีรพัฒน์ ชินวัตรสายเยาวเรศ ชินวัตร สายเยาวเรศ ชินวัตร. เยาวเรศสมรส และแยกทางกับวีรชัย วงศ์นภาจันทร์ มีบุตรธิดารวม 3 คนคือ- ชยิกา วงศ์นภาจันทร์ ข้าราชการการเมือง ประจำสำนักเลขาธิการนายกรัฐมนตรี ในรัฐบาลยิ่งลักษณ์ ชินวัตร - รัตนะ วงศ์นภาจันทร์ รักษาการประธานกรรมการบริษัท พีเออี (ประเทศไทย) - ธนวัฒน์ วงศ์นภาจันทร์ผู้ถือหุ้นรายใหญ่ บริษัท พีเออี (ประเทศไทย)สมรสกับ วิชชุลดา ปรีชมสายมณฑาทิพย์ ชินวัตรสายมณฑาทิพย์ ชินวัตร. - นาควรี โกวิทเจริญกุล - ณัฏฐธิดา โกวิทเจริญกุลสายเยาวภา วงศ์สวัสดิ์ สายเยาวภา วงศ์สวัสดิ์. เยาวภาสมรสกับ สมชาย วงศ์สวัสดิ์ มีบุตรธิดารวม 3 คนคือ- ผศ.ดร.ยศธนัน วงศ์สวัสดิ์ อาจารย์ประจำภาควิชาวิศวกรรมชีวการแพทย์ คณะวิศวกรรมศาสตร์ มหาวิทยาลัยมหิดล - ชินณิชา วงศ์สวัสดิ์ อดีตสมาชิกสภาผู้แทนราษฎรจังหวัดเชียงใหม่ พรรคเพื่อไทย - ชยาภา วงศ์สวัสดิ์ (เชอร์รี่) อดีตนักร้อง ปัจจุบันสมรสกับ นัม ลีนาลสายยิ่งลักษณ์ ชินวัตร สายยิ่งลักษณ์ ชินวัตร. ยิ่งลักษณ์สมรสกับ อนุสรณ์ อมรฉัตร มีบุตรชาย 1 คน คือ- นาย ศุภเสกข์ อมรฉัตร หรือ น้องไปป์ เรียนอยู่โรงเรียนนานาชาติฮาร์โรว์สายบุญสม ชินวัตร (ปู่) สายบุญสม ชินวัตร (ปู่). บุญสมมีหลานชายคือ- พันเอกสราวุธ ชินวัตร ฝ่ายเสนาธิการประจำผู้บังคับบัญชา, อดีตผู้บังคับกองพันทหารปืนใหญ่ต่อสู้อากาศยานที่ 7 (ผบ.พัน.ปตอ.7)สกุลดามาพงศ์ สกุลดามาพงศ์. สกุลชินวัตรดองกับสกุลดามาพงศ์ ผ่านทางการสมรสของ พันตำรวจโท ทักษิณ กับคุณหญิงพจมาน ณ ป้อมเพชร (ดามาพงศ์) บุตรสาวของ พลตำรวจโท เสมอ ดามาพงศ์ อดีตผู้ช่วยอธิบดีกรมตำรวจ โดยพลตำรวจโท เสมอ มีบุตรธิดารวม 4 คนคือ- พงศ์เพชร ดามาพงศ์ - พลตำรวจเอกเพรียวพันธ์ ดามาพงศ์ อดีตผู้บัญชาการตำรวจแห่งชาติ - พลตำรวจโทพีระพงศ์ ดามาพงศ์ - คุณหญิงพจมาน ณ ป้อมเพชร และยังมีบุตรบุญธรรมอีก 1 คนคือ- บรรณพจน์ ดามาพงศ์ความสัมพันธ์กับสกุลอื่นความสัมพันธ์กับสกุลอื่น. - สุรพงษ์ โตวิจักษณ์ชัยกุล รัฐมนตรีว่าการกระทรวงต่างประเทศ ในรัฐบาลยิ่งลักษณ์ นับเป็นญาติห่างๆ ของทักษิณ โดยอาหญิงของสุรพงษ์ คือสุมาลี สมรสกับเสถียร ชินวัตร - ยินดี มารดาของทักษิณ มีศักดิ์เป็นหลาน(น้า) ของเจ้าไชยสุริวงศ์ ณ เชียงใหม่ ซึ่งเป็นบิดาของเจ้าธวัชวงศ์ ณ เชียงใหม่ อดีตรัฐมนตรี และอดีตแกนนำพรรคความหวังใหม่ (ยินดีจึงมีศักดิ์เป็นลูกพี่ลูกน้องกับเจ้าธวัชวงศ์) - ท.พญ.ศรีญาดา ชินวัตร อดีตเลขานุการรัฐมนตรีว่าการกระทรวงการพัฒนาสังคมและความมั่นคงของมนุษย์ อดีตเลขานุการรัฐมนตรีว่าการกระทรวงศึกษาธิการ สะใภ้ตระกูลชินวัตร</doc>
