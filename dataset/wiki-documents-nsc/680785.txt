<doc id="680785" url="https://th.wikipedia.org/wiki?curid=680785" title="คอฟฟีเมต (ตราสินค้า)">คอฟฟีเมต (ตราสินค้า) คอฟฟีเมต () เป็นครีมเทียมที่ผลิตโดยบริษัทเนสท์เล่ มีทั้งแบบผงแบบน้ำและแบบเข้มข้น เริ่มจำหน่ายขายมาตั้งแต่ปี พ.ศ. 2504 คอฟฟีเมตที่ยังไม่เปิดสามารถคงอยู่ได้ถึงสองปีโดยที่ไม่ต้องแช่ตู้เย็น และอยู่ได้ถึง 2 อาทิตย์หลังจากที่เปิดแล้ว เป็นผลิตภัณฑ์ที่นิยมเพราะไม่ต้องเก็บในตู้เย็น และประโยชน์อย่างหนึ่งของครีมเทียมก็คือผู้ที่แพ้แล็กโทสสามารถบริโภคได้ (แทนผลิตภัณฑ์นม)รูปแบบ รูปแบบ. แบบดั้งเดิมได้เริ่มจำหน่ายตั้งแต่ปี ค.ศ. 1961 ตามด้วยแบบไลท์ และหลังจากนั้นแบบน้ำในปี ค.ศ. 1989 ในประเทศสหรัฐอเมริกาที่ผลิตโดยบริษัทเนสท์เล่ในเมืองเกล็นเดล รัฐแคลิฟอร์เนีย คอฟฟีเมตมีทั้งแบบน้ำ แบบเข้มข้น และแบบผง มีรสเกินกว่า 25 ประเภทรวมทั้งรสขนมปังขิง ครีมอัลมอนด์ และมอคค่า ในยุโรป มีแต่แบบผงไม่กี่ประเภทที่ไม่ได้แยกเป็นรสต่าง ๆ และผลิตโดยไม่ใช้ไขมันแปรสภาพ (หรือที่รู้จักว่า ไขมันทรานส์) ซึ่งอาจมีส่วนเกี่ยวข้องกับโรคหัวใจองค์ประกอบ องค์ประกอบ. คอฟฟีเมตรสดั้งเดิม (ปี ค.ศ. 2009) ประกอบด้วย- น้ำตาลจากข้าวโพด (corn syrup solids) - น้ำมันพืช เป็นน้ำมันที่ผ่านการแปรสภาพจากน้ำมันมะพร้าว ถั่วเหลือง หรือปาลม์ (แต่มักมาจากปาลม์ในประเทศไทย) - โซเดียมเคซีเนต เป็นโปรตีนที่ทำมาจากนม - ไดโพแทสเซียมฟอสเฟต (dipotassium phosphate - เพื่อลดกรดในกาแฟ หรือเพื่อไม่ให้จับเป็นก้อน) - โมโน- และไดกลีเซอไรด์ (mono- และ diglycerides - ทำหน้าที่เป็นอิมัลซิฟายเออร์เพื่อไม่ให้ไขมันแยกตัวออกจากน้ำ) - โซเดียมอลูมิโนซิลิเกต (sodium aluminosilicate - เพื่อป้องกันความชื้นเพื่อไม่ให้จับเป็นก้อน) - เครื่องปรุงรส - สีจากต้นคำแสด (annatto - ทำให้สีออกเหลือง) คอฟฟีเมตช้อนชาหนึ่งจะให้พลังงานประมาณ 30 แคลอรีเชิงอรรถและอ้างอิง</doc>
