<doc id="155831" url="https://th.wikipedia.org/wiki?curid=155831" title="ชญาดา ลิ่วเฉลิมวงศ์">ชญาดา ลิ่วเฉลิมวงศ์ ชญาดา ลิ่วเฉลิมวงศ์ (ชื่อเล่น: โบ; เกิด: 20 มิถุนายน พ.ศ. 2518) เป็นพิธีกรหญิงชาวไทย โดยเป็นพิธีกรรายการแฟ้บทีวี และเป็นอดีตพิธีกรรายการตีสิบประวัติ ประวัติ. ชญาดา ลิ่วเฉลิมวงศ์ เป็นบุตรคนที่สองจากทั้งหมดสามคนของอาคม ลิ่วเฉลิมวงศ์ ที่เกิดกับหม่อมราชวงศ์สิริมาดา วรวรรณ มีพี่สาวและน้องสาวร่วมบิดามารดาคือ จณิสตา และสุนุชดา ลิ่วเฉลิมวงศ์ และมีน้องต่างบิดาอีกสองคนคือ ชวิทย์ และฐนุชดี เสรีวัฒโนภาส ซึ่งมารดาของเธอเป็นบุตรคนเล็กของพันตำรวจโท หม่อมเจ้าหัชชากร วรวรรณ สำเร็จการศึกษาจากโรงเรียนเซนต์โยเซฟคอนเวนต์ และโรงเรียนเตรียมอุดมศึกษา ชญาดาสมรสครั้งแรกกับเกริกพล มัสยวานิช นักแสดงชาวไทย เมื่อวันที่ 4 กันยายน พ.ศ. 2545 ทั้งสองมีบุตรชายด้วยกันหนึ่งคนชื่อ อชิรวัฒน์ มัสยวานิช แต่ต่อมาเธอได้แยกกันอยู่กับเกริกพลเป็นเวลา 2 ปี และหย่ากันเมื่อวันที่ 14 มีนาคม พ.ศ. 2551 หลังจากนั้นเธอได้คบหากับกรุณพล เทียนสุวรรณ ที่เป็นนักแสดง ภายหลังได้เลิกรากัน ต่อมาชญาดาสมรสครั้งที่สองกับร้อยเอกกฤชพล เศวตนันทน์ เมื่อวันที่ 27 พฤศจิกายน พ.ศ. 2558</doc>
