<doc id="725494" url="https://th.wikipedia.org/wiki?curid=725494" title="ขีปนาวุธทิ้งตัว">ขีปนาวุธทิ้งตัว ขีปนาวุธทิ้งตัว () หมายถึงขีปนาวุธซึ่งติดหัวรบหนึ่งหัวหรือมากกว่าเพื่อทำล้ายล้างเป้าหมายในวงกว้างหรือหลายเป้าหมายในการยิงครั้งเดียว ขีปนาวุธประเภทนี้เกือบทั้งหมดจะเป็นขีปนาวุธพิสัยกลางและขีปนาวุธข้ามทวีป ระหว่างที่บิน ตัวขีปนาวุธจะมีการปลดถังเชื้อเพลิงที่ใช้หมดแล้วออกเป็นท่อนๆตกลงไปตามแรงโน้มถ่วงของโลก หลังปลดถังเชื้อเพลิงท่อนสุดท้ายออกแล้ว หัวรบก็จะทำการทิ้งตัวตกลงสู่เป้าหมาย ขีปนาวุธพิสัยกลางจะมีการขับดันขึ้นไปถึงบริเวณไม่เกินชั้นบรรยากาศ ในขณะที่ขีปนาวุธข้ามทวีปจะขับดันขึ้นไปถึงบริเวณวงโคจรย่อย การสกัดหัวรบที่กำลังทิ้งตัวลงสู่เป้าหมายเป็นเรื่องค่อนข้างลำบาก ยิ่งขีปนาวุธทำการทิ้งตัวที่ระดับความสูงเท่าใด ยิ่งมีความเร็วในการตกสู่เป้าหมายเร็วเท่านั้น ความเร็วของหัวรบที่กำลังทิ้งตัวนี้อาจเร็วพอๆกับอุกกาบาต ซึ่งไม่มีขีปนาวุธใดสามารถไล่ตามได้ทัน การสกัดจึงต้องยิงสกัดจากทิศทางด้านหน้าหรือด้านข้างเท่านั้น และโอกาสที่จะสกัดได้ในครั้งแรกครั้งเดียวก็ค่อนข้างต่ำ- การจำแนกประเภท - ขีปนาวุธทิ้งตัวทางยุทธวิธี (Tactical ballistic missile) พิสัยปฏิบัติการ 150 ถึง 300 กม. - ขีปนาวุธทิ้งตัวจำกัดขอบเขต (Theatre ballistic missile) พิสัยปฏิบัติการ 300 ถึง 3,500 กม.- ขีปนาวุธทิ้งตัวพิสัยสั้น (Short-range ballistic missile) พิสัยปฏิบัติการ 300 ถึง 1,000 กม. - ขีปนาวุธทิ้งตัวพิสัยกลาง (Medium-range ballistic missile) พิสัยปฏิบัติการ 1,000 ถึง 3,500 กม. - ขีปนาวุธทิ้งตัวพิสัยปานกลาง (Intermediate-range ballistic missile) พิสัยปฏิบัติการ 3,500 ถึง 5,500 กม. - ขีปนาวุธทิ้งตัวข้ามทวีป (Intercontinental ballistic missile) พิสัยปฏิบัติการมากกว่า 5,500 กม.</doc>
