<doc id="46063" url="https://th.wikipedia.org/wiki?curid=46063" title="คนดีที่โลกรอ หมอโฮจุน">คนดีที่โลกรอ หมอโฮจุน คนดีที่โลกรอ หมอโฮจุน ( หรือชื่อ Hur Jun ในภาษาอังกฤษ) เป็นละครชุดของเกาหลีใต้ เรื่องราวของ หมอโฮจุน ที่มีชีวิตในช่วง ค.ศ. 1546-1615 โดยเป็นละครอิงอัตชีวประวัติของหมอหลวงในราชสำนักโชซอน จากการฉายที่เกาหลีครั้งแรกเมื่อปี 2543 ณ สถานีโทรทัศน์ MBC เกาหลีใต้ และได้นำออกฉายที่ประเทศอื่นๆ เช่น ไต้หวัน ฮ่องกงถือได้ว่าเป็นละครที่ได้รับความนิยมอย่างสูงในประเทศต่างๆที่ได้ออกอากาศ ส่วนในประเทศไทยนั้น ได้ฉายทางสถานีโทรทัศน์ไทยทีวีสีช่อง 3 อสมท. ทุกวันเสาร์-อาทิตย์ 18.00-20.00 น. โดยได้เริ่มฉายตั้งแต่ 20 พฤษภาคม พ.ศ. 2549 เป็นต้นมาจนถึงปัจจุบันซึ่งต่อมาเนื่องด้วยเหตุผลทางเรตติ้ง ละครเกาหลีเรื่องนี้ถูกลดเวลาออกอากาศลงเหลือเพียงวันเสาร์ เท่านั้น ละครเกาหลีเรื่อง คนดีที่โลกรอ หมอโฮจุน ถือเป็นละครอิงประวัติศาสตร์ที่ยกย่องผู้กระทำความดีโดยไม่ย่อท้อต่ออุปสรรคต่างๆที่ถาโถมเข้ามาในชีวิต ยึดมั่นในอุดมการณ์ เชื่อมั่นในความสุจริต และศรัทธาอันแรงกล้าในอาชีพแพทย์</doc>
