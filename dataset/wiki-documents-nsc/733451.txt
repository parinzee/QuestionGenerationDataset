<doc id="733451" url="https://th.wikipedia.org/wiki?curid=733451" title="โตชิบา">โตชิบา โตชิบา คอร์ปอเรชัน (株式会社東芝 คะบุชิกิ-ไงฉะ โทชิบะ) หรือเรียกสั้นๆว่า โตชิบา เป็นกลุ่มบริษัทข้ามชาติจากประเทศญี่ปุ่น มีสำนักงานใหญ่ตั้งอยู่ในกรุงโตเกียว มีผลิตภัณฑ์และบริการมากมายหลากหลายกลุ่ม ซึ่งรวมไปถึงเทคโนโลยีสารสนเทศและอุปกรณ์และระบบโทรคมนาคม เครื่องใช้ไฟฟ้าและชิ้นส่วน, ระบบไฟฟ้าและพลังงาน, โครงสร้างพื้นฐานทางสังคมและอุตสาหกรรม, เครื่องใช้ไฟฟ้าในครัวเรือน, อุปกรณ์ภายในบ้าน เครื่องมือทางการแพทย์, อุปกรณ์สำนักงาน, ระบบส่องสว่าง และระบบขนส่ง โตชิบา คอร์ปอเรชัน จกทะเบียนขึ้นในปี ค.ศ. 1938 ในชื่อ บริษัท โตเกียว ชิบะอุระ อิเล็กทริกส์ มหาชน จำกัด ซึ่งเป็นการผนวกระหว่างสองบริษัทคือ ชิบะอุระ เซซะกุโช (ก่อตั้ง 1875) กับ โตเกียว เด็งกิ (ก่อตั้ง 1890) ซึ่งต่อมาในปี 1978 บริษัทก็ได้เปลี่ยนชื่อเป็น โตชิบา คอร์ปอเรชัน โตชิบา คอร์ปอเรชัน แบ่งสายงานธุรกิจออกเป็น 4 สายงานด้วยกัน คือ สายงานผลิตภัณฑ์ดิจิทัล, สายงานเครื่องใช้ไฟฟ้า, สายงานเครื่องใช้ภายในบ้าน และ สายงานโครงสร้างพื้นฐานทางสังคม ทั้งนี้ ในปี 2010 โตชิบาได้รับการจัดอันดับเป็น บริษัทผู้จัดจำหน่ายคอมพิวเตอร์ส่วนบุคคลที่ใหญ่เป็นอันดับ 5 ของโลกเรียงตามรายได้ (รองจากเฮชพี, เดลล์, เอเซอร์ และ เลอโนโว) และในปีเดียวกัน ก็ได้รับการจัดอันดับให้เป็นบริษัทผู้ผลิตอุปกรณ์กึ่งตัวนำที่ใหญ่เป็นอันดับสี่ของโลกเรียงตามรายได้ (รองจาก อินเทล, ซัมซุง และ เท็กซัส อินทรูเมนต์)</doc>
