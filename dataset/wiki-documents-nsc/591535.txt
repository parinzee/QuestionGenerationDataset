<doc id="591535" url="https://th.wikipedia.org/wiki?curid=591535" title="สุลต่านมูรัดที่ 5">สุลต่านมูรัดที่ 5 สุลต่านมูรัดที่ 5 (Murad V; ภาษาตุรกีออตโตมาน:مراد خامس) ประสูติเมื่อวันที่ 21 หรือ 22 กันยายน พ.ศ. 2383 เป็นสุลต่านพระองค์ที่ 33 แห่งจักรวรรดิออตโตมานประวัติ ประวัติ. พระองค์ประสูติที่คอนสแตนติโนเปิล เป็นพระโอรสของสุลต่านอับดุล เมจิดที่ 1 พระองค์ขึ้นครองราชย์เมื่อ 30 พฤษภาคม พ.ศ. 2419 เมื่อสุลต่านอับดุล อะซีซ ลุงของพระองค์ถูกถอดออกจากราชบัลลังก์ พระองค์เป็นผู้ที่นิยมวัฒนธรรมฝรั่งเศสมาก พระองค์ครองราชย์ได้เพียง 39 วันก็ถูกถอดออกจากราชบัลลังก์เมื่อ 31 สิงหาคม เพราะมีอาการทางประสาทอย่างหนัก และยังมีแนวคิดที่จะต่อต้านการปฏิรูปประเทศ ไม่สนับสนุนการประกาศใช้รัฐธรรมนูญ สุลต่านอับดุล ฮามิดที่ 2 ได้ขึ้นครองราชย์แทน พระองค์สิ้นพระชนม์เมื่อ 29 สิงหาคม พ.ศ. 2447 พระศพถูกฝังที่กรุงอิสตันบูล</doc>
