<doc id="889821" url="https://th.wikipedia.org/wiki?curid=889821" title="จังหวัดแยย์ดา">จังหวัดแยย์ดา แยย์ดา (), แยย์ดอ (อารัน: ) หรือ เลริดา () เป็นหนึ่งในสี่จังหวัดของแคว้นปกครองตนเองกาตาลุญญา ทางทิศตะวันออกเฉียงเหนือของประเทศสเปน มีอาณาเขตติดต่อกับจังหวัดฌิโรนา จังหวัดบาร์เซโลนา จังหวัดซาราโกซา จังหวัดอูเอสกา ประเทศฝรั่งเศส และประเทศอันดอร์รา บ่อยครั้งมีผู้เรียกจังหวัดนี้ว่า ปูเน็น (, "ตะวันตก") เนื่องจากตั้งอยู่ในส่วนตะวันตกของแคว้นกาตาลุญญา แยย์ดาเป็นจังหวัดเดียวของแคว้นที่ไม่มีทางออกสู่ทะเล ประมาณร้อยละ 30 ของประชากร 414,015 คนในจังหวัดแยย์ดา (ณ ปี ค.ศ. 2007) อาศัยอยู่ในเมืองแยย์ดาซึ่งเป็นเมืองหลักของจังหวัด เมืองสำคัญบางแห่งของจังหวัด ได้แก่ ลาแซ็วดูร์เฌ็ลย์ (ถิ่นพำนักของอัครมุขนายกซึ่งดำรงตำแหน่งผู้ปกครองร่วมแห่งอันดอร์ราด้วย), มุลยารูซา, ซาร์แบรา, ตาร์รากา และบาลาเก จังหวัดนี้มีเทศบาล 231 เทศบาล ทางด้านเหนือของเทือกเขาพิเรนีสเป็นที่ตั้งของหุบเขาอารันซึ่งมีฐานะเป็นหน่วยดินแดนพิเศษที่มีอำนาจปกครองตนเองสูงและใช้ภาษาอารัน (ภาษาถิ่นหนึ่งของภาษาอ็อกซิตัน) เป็นภาษาราชการ จังหวัดแยย์ดามีอุตสาหกรรมผลไม้ที่เฟื่องฟู ซึ่งรวมถึงผลไม้สกุลแพร์และท้อ</doc>
