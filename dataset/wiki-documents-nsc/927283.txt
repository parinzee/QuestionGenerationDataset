<doc id="927283" url="https://th.wikipedia.org/wiki?curid=927283" title="The Eyes มองตาก็รู้ใคร">The Eyes มองตาก็รู้ใคร The Eyes มองตาก็รู้ใคร เป็นรายการโทรทัศน์ประเภทเกมโชว์ ออกอากาศทางสถานีโทรทัศน์ไทยทีวีสีช่อง 3 (โทรทัศน์ระบบดิจิตอลหมายเลข 33) ทุกวันจันทร์ถึงวันศุกร์ เวลา 17:30 - 18:00 น. โดยมี จอนนี่ แอนโฟเน่ ทำหน้าที่เป็นผู้ดำเนินรายการ เริ่มออกอากาศครั้งแรกวันที่ 5 มีนาคม พ.ศ. 2561รูปแบบและกติกาของรายการ รูปแบบและกติกาของรายการ. ในการแข่งขันแต่ละครั้งจะมีผู้เข้าแข่งขัน 1 คน (ภายหลังในเทปที่31 ได้เพิ่มผู้เข้าแข่งขันเป็น 2 คน โดยที่คนหนึ่งจะเป็นผู้เข้าแข่งขันจากทางบ้านที่สมัครเข้าร่วมเล่นเกมผ่านทางเฟซบุ๊คแฟนเพจของรายการและอีกคนหนึ่งจะเป็นดารานักแสดง) ผู้เข้าแข่งขันจะต้องทำการดูรูปภาพดวงตาของบุคคลปริศนา ซึ่งเป็นผู้ที่มีชื่อเสียงจากทุกวงการทั่วโลก ระหว่างนั้นทางรายการจะมีเวลา 120 วินาที สำหรับการคิดวิเคราะห์ค้นหาคำตอบจากรูปภาพดวงตาปริศนาในแต่ละข้อ แล้วตอบให้ได้ว่าดวงตาปริศนาคู่นั้นเป็นของใคร ถ้าตอบถูกจะได้สะสมเงินรางวัลตามลำดับขั้นดังต่อไปนี้ ในดวงตาปริศนาคู่ที่ 1 - 9 หากตอบผิดในข้อใดก็ตาม เกมจะหยุดลงและต้องนำเงินรางวัลที่สะสมมาทั้งหมดไปเล่นในรอบ “ตาเดียวได้ ตาร้ายเสีย” นั่นคือ ผู้เข้าแข่งขันจะต้องทายรูปภาพดวงตาปริศนา 1 คู่ เมื่อเริ่มเกมเงินรางวัลที่สะสมอยู่จะค่อย ๆ ลดลงทีละ 100 บาท แต่ภาพจะค่อย ๆ ปรากฎใบหน้าที่ชัดเจนขึ้น หากผู้เข้าแข่งขันมั่นใจในคำตอบ สามารถบอก “หยุด” และใช้สิทธิ์ในการตอบได้ทันที โดยมีโอกาสบอก “หยุด” ได้เพียงครั้งเดียวเท่านั้น ถ้าตอบถูกจะได้เงินรางวัลสะสมที่เหลืออยู่ทั้งหมดกลับไป แต่ถ้าตอบผิดจะต้องกลับบ้านมือเปล่าทันที ยกเว้นในดวงตาปริศนาคู่ที่ 10 แม้ว่าตอบผิด ผู้เข้าแข่งขันจะยังคงได้เงินรางวัลมูลค่า 30,000 บาท กลับไปโดยไม่ต้องเล่นรอบ “ตาเดียวได้ ตาร้ายเสีย” แต่ถ้าตอบผิดในข้อแรก เกมจะจบลงโดยทันทีและกลับบ้านมือเปล่าโดยไม่ได้ไปเล่นรอบ ""่'ตาเดียวได้ ตาร้ายเสีย""' ทั้งนี้ ในดวงตาปริศนาคู่ที่ 10 ผู้เข้าแข่งขันจะต้องทายดวงตาปริศนา ซึ่งจะมาเป็นบุคคลที่มีหน้าที่เป็นปรัศนีย์รับเชิญโดยถูกแอบซ่อนไว้อยู่ในตู้ โดยด้านหน้าของตู้จะเปิดเผยให้เห็นในส่วนของดวงตาทั้งสองข้างของปรัศนีย์คนดังกล่าวเท่านั้น ถ้าตอบถูกจะได้เงินรางวัลแจ็คพอตมูลค่า 100,000 บาท กลับไปทันที อนึ่ง ในระหว่างการตอบคำถาม หากผู้เข้าแข่งขันไม่แน่ใจในคำตอบ สามารถขอใช้ตัวช่วยได้ ซึ่งมีอยู่ 3 ตัวช่วย ได้แก่- ขอเปิดภาพส่วนปากของเจ้าของรูปภาพดวงตาปริศนาคู่นั้น - ขอใช้วิดีโอคอล หรือ Face Time ถามใครก็ได้ภายในเวลา 1 นาที - ขอให้หุ่นยนต์ผู้ช่วย (ในรายการจะเรียกเขาว่า "พี่กระป๋อง") ทำการสแกนรูปภาพของดวงตาปริศนาคู่นั้นเพื่อขอคำตอบเพียง 2 ตัวเลือก (ในรายการจะเรียกว่า "สแกนม่านตา") แต่ถ้าผู้เข้าแข่งขันจำชื่อที่คิดว่าเป็นเจ้าของดวงตาคู่นั้นไม่ได้ สามารถถามหุ่นยนต์ผู้ช่วยได้ทุกเมื่อ</doc>
