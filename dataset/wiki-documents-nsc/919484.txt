<doc id="919484" url="https://th.wikipedia.org/wiki?curid=919484" title="เขตสงวนชีวภาคมายา">เขตสงวนชีวภาคมายา เขตสงวนชีวภาคมายา () เป็นเขตสงวนธรรมชาติในประเทศกัวเตมาลา ซึ่งมีสภาพื้นที่คุ้มครองแห่งชาติของกัวเตมาลาเป็นผู้จัดการ มีพื้นที่ 21,602 ตารางกิโลเมตร สวนนี้เป็นถิ่นที่อยู่ของสัตว์หลายชนิดรวมทั้งจระเข้เม็กซิโก (Morelet's crocodile) และไก่งวงลายนกยูง (ocellated turkey) นอกจากนี้ยังมีพืชพรรณอุดมรวมทั้งเบรดนัต, มะฮอกกานี, มะฮอกกานีเม็กซิโก (Swietenia humilis), ฟิดเดิลวูด (Vitex gaumeri), ซีดาร์, Bucida buceras, ล็อกวูด (Haematoxylum campechianum), โกงกางใบใหญ่ (Rhizophora mangle) และออลสไปซ์ บริเวณมีตั้งแต่พื้นที่ชุ่มน้ำไปจนถึงทิวเขาเตี้ย ๆ และมีแหล่งน้ำจำนวนมากทั้งทะเลสาบ แม่น้ำ ลำธาร และปล่องหินปูน เขตสงวนฯ ตั้งขึ้นในปี 2533 เพื่อพิทักษ์พื้นที่ป่าเขตร้อนที่ใหญ่ที่สุดในทวีปอเมริกาที่เหลืออยู่ทางเหนือของป่าแอมะซอน แบบจำลองเขตสงวนชีวภาคซึ่งยูเนสโกนำไปปฏิบัติมุ่งส่งเสริมความสมดุลระหว่างกิจกรรมของมนุษย์กับชีวภาคโดยรวมการพัฒนาเศรษฐกิจอย่างยั่งยืนอยู่ในการวางแผนอนุรักษ์ด้วยโบราณคดี โบราณคดี. วันที่ 1 กุมภาพันธ์ 2561 นักโบราณคดีกัวเตมาลา สหรัฐ และยุโรปประกาศว่าพวกเขาใช้ไลดาร์ค้นหาอาคารมายาอีก 60,000 อาคารในเขตสงวนฯ มีศูนย์กลางพิธีกรรมหลักของมายาสี่แห่งทั้งลานกว้างและพีระมิดซึ่งซ่อนอยู่ภายใต้กลุ่มใบหนาแน่น สิ่งปลูกสร้างอื่นมีทางหลวงยกระดับ การชลประทานซับซ้อนและระบบขั้นบันได กำแพงป้องกัน เชิงเทินและค่ายคู นอกจากนี้ยังพบร่องรอยการปล้นสะดม ภาพไลดาร์ยังแสดงว่าชาวมายาเปลี่ยนแปลงภูมิภาพอย่างสำคัญกว่าที่คาดไว้เดิม ในบางพื้นที่ร้อยละ 95 ของพื้นที่ที่มีอยู่มีการเพาะปลูก มีการสำรวจพื้นที่กว่า 2,100 ตารางกิโลเมตร ผลิตชุดข้อมูลของไลดาร์ใหญ่สุดเท่าที่เคยทำสำหรับการวิจัยโบราณคดี</doc>
