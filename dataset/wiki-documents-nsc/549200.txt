<doc id="549200" url="https://th.wikipedia.org/wiki?curid=549200" title="การฝังกลบ">การฝังกลบ การฝังกลบ ในอดีตถึงปัจจุบัน เป็นวิธึการหลักในการกำจัดขยะเกือบทุกชนิด บางแห่ง เป็นการฝังอย่างถาวรเช่นของเสียจากปฏิกิริยานิวเคลียร์ แต่บางแห่งใช้ฝังเพื่อเป็นที่เก็บรักษาชั่วคราว หรือเพื่อทำการรวบรวมก่อนส่งไปเข้าขบวนการอื่น หรือเพื่อการนำกลับมาใช้อีก และที่สำคัญก็คือเพื่อผลิตเป็นเชื้อเพลิงชีวภาพ ในปัจจุบัน เรามีเทคโนโลยีด้านนี้ เพื่อใช้ประโยชน์จากขยะให้ได้มากที่สุด จุดประสงค์หลักก็คือ เพื่อแก้ปัญหาพลังงาน และสิ่งแวดล้อมมาตรฐาน มาตรฐาน. บ่อกลบต้องอยู่ในพื้นที่หน่วยงานรับผิดชอบอนุญาต ต้องถูกออกแบบ ปฏิบัติงานและควบคุมสอดส่องจากเจ้าหน้าที่ตลอดระยะเวลาการดำเนินงาน บ่อฝังกลบขยะแข็งต้องระวังเรื่องสารปนเปื้อนที่อาจออกมาจากไอน้ำ ต้องมีการตรวจวัดการปนเปื้อนของน้ำใต้ดินและการรั่วไหลจากแก๊สในบ่อหมัก และมีมาตรการรองรับเมื่อเกิดปัญหา บ่อกลบต้องปฏิบัติตามข้อกำหนดดังกล่าว รวมทั้งข้อกำหนด ดังต่อไปนี้- ตำแหน่งที่ตั้ง ต้องไม่อยู่ใกล้รอยเลื่อนของเปลือกโลก, พื้นที่ชุ่มน้ำ หรือเขตหวงห้ามที่ประกาศ - มีดินเหนียวอัดแน่นหนา 60 ซม.กับแผ่นวัสดุกันน้ำ ปูทั้งด้านล่างและด้านข้างของบ่อ เพื่อป้องกันน้ำใต้ดินซึมเข้าไป หรือน้ำชะขยะรั่วซึมออกมา - มีระบบการเก็บกักและระบายน้ำชะขยะ เพื่อนำไปบำบัดก่อนทิ้ง - มีกิจกรรมต่อเนื่องเพื่อบดอัดและเติมดินหนาๆปิดผิวหน้าเพื่อลดกลิ่น, มูลฝอย, แมลง, สัตว์กัดแทะ เพื่อสุขลักษณะที่ดี - การปิดบ่อและการดูแลหลังการปิดบ่อ ต้องมีมาตรการคลุมบ่อและมาตรการดูแลระยะยาวกับบ่อที่ปิดแล้ว - จัดทำกิจกรรมแก้ไข ควบคุมและทำความสะอาดบ่อที่หมดสภาพและกิจกรรมเพื่อป้องกันคุรภาพของน้ำใต้ดิน - ประกันด้านการเงินโดยให้ทุนสำหรับการป้องกันสิ่งแวดล้อม ทั้งก่อนและหลังการปิดบ่อ วัสดุบางอย่างที่เป็นขยะชุมชนเช่น สีทาบ้าน, สารเคมี, น้ำมันเครื่อง, แบตเตอรี และยาฆ่าแมลง อาจถูกห้ามไม่ให้ฝังกลบของชุมชน เพราะเป็นขยะอันตราย ควรแยกออกไปดำเนินการกำจัดต่างหาก</doc>
