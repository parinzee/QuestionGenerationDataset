<doc id="112877" url="https://th.wikipedia.org/wiki?curid=112877" title="ธงชาติมองโกเลีย">ธงชาติมองโกเลีย ธงชาติมองโกเลีย แบบปัจจุบันเริ่มใช้เมื่อ พ.ศ. 2535 เป็นธงสี่เหลี่ยมผืนผ้า กว้าง 1 ส่วน ยาว 2 ส่วน ภายในแบ่งริ้วธงขนาดเท่ากันเป็น 3 ริ้วตามแนวตั้ง พื้นนอกสีแดง ตรงกลางธงเป็นสีน้ำเงิน ที่ด้านคันธงนั้นมีเครื่องหมายซอยอนโบ (Soyonbo) สีเหลือง สัญลักษณ์ต่างๆ ในธง สามารถอธิบายได้ดังนี้- สีแดง หมายถึง ความเจริญก้าวหน้าของชาติ - สีน้ำเงิน หมายถึง ประชาชนชาวมองโกลและความภักดีต่อชาติ - เครื่องหมายซอยอนโบ หมายถึง ลัทธิชาตินิยม และ พระพุทธศาสนา ภายในเครื่องหมายดังกล่าวยังประกอบด้วยสัญลักษณ์ย่อยอื่นๆ อีก ได้แก่- รูปพระอาทิตย์ (วงกลม) และพระจันทร์เสี้ยว หมายถึง ความมีชีวิตนิรันดร์ - เครื่องหมายหยินหยาง หมายถึง ความสมดุลของชีวิตและธรรมชาติ - ความหมายโดยรวมของตราซอยอนโบ จึงหมายถึงเอกราช อธิปไตย และจิตวิญญาณชาวมองโกเลียพัฒนาการรัฐมองโกเลียสาธารณรัฐประชาชนมองโกเลีย พัฒนาการ. สาธารณรัฐประชาชนมองโกเลีย. ในสมัยที่มองโกเลียปกครองด้วยระบอบคอมมิวนิสต์ (พ.ศ. 2492-พ.ศ. 2535) ได้มีการใช้ธงชาติซึ่งมีลักษณะที่เหมือนกันเกือบทุกประการกับธงชาติมองโกเลียปัจจุบัน ผิดกันแต่ว่าที่ยอดเครื่องหมายซอยอนโบนั้นมีรูปดาวสีเหลือง 5 แฉกอยู่ด้วย (ซึ่งในธงชาติปัจจุบันไม่มีรูปดาว) ทั้งความหมายของสีในธงยังมีนิยามที่แตกต่างกันออกไป กล่าวคือ สีแดงมีนัยความหมายถึงชัยชนะของลัทธิคอมมิวนิสต์ และดาวในเครื่องหมายซอยอนโบก็มีนัยความหมายถึงลัทธิคอมมิวนิสต์ด้วยเช่นกันแบบสีธง แบบสีธง. แบบสีมาตรฐานของธงชาติมองโกเลียประกาศอย่างเป็นทางการเมื่อ กรกฎาคม [[พ.ศ. 2554].</doc>
