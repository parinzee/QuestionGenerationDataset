<doc id="235293" url="https://th.wikipedia.org/wiki?curid=235293" title="สโมสรฟุตบอลเซาแทมป์ตัน">สโมสรฟุตบอลเซาแทมป์ตัน สโมสรฟุตบอลเซาแทมป์ตัน () เป็นสโมสรฟุตบอลที่ก่อตั้งในปี ค.ศ. 1885 โดยมีฉายาว่า นักบุญ (The Saints) เคยประสบความสำเร็จด้วยการคว้าแชมป์เอฟเอคัพปี 1976 ซึ่งในนัดชิงต้องพบแมนเชสเตอร์ยูไนเต็ด โดยชนะไป1-0 จากประตูของบ็อบบี สโตก รวมถึงเคยมียอดกองกลางอย่างแมททิว เลอ ทิซซิเอร์ ซึ่งเล่นให้เซาแทมป์ตันทีมเดียวรวม 16 ปีจนกลายเป็นตำนานของทีม เซาแทมป์ตันได้ตกชั้นลงไปเล่นในลีกวันหรือดิวิชั่น 3 ในฤดูกาล 2009/2010 แล้ว เนื่องจากเซาแธมป์ตันได้อันดับรองสุดท้าย คืออันดับที่ 23 ในลีกเดอะแชมเปียนชิปฤดูกาล 2008/09 โดยตกชั้นลงไปพร้อมกับนอริชซิตีและชาร์ลตันแอทเลติก เนื่องจากบริษัทแม่ล้มละลาย ทำให้ถูกตัด 10 แต้ม ในช่วงปิดฤดูกาล ทีมได้แต่งตั้งแอลัน พาร์ดิว เข้ามาคุมทีมเพื่อหวังให้ทีมเลื่อนชั้นกลับมา โดยพาร์ดิวเคยพาเวสต์แฮมยูไนเต็ดเข้าชิงชนะเลิศ เอฟเอคัพ มาแล้วในปี 2006 แต่ในช่วงเดียวกันทีมได้ขายเดวิด แม็คโกลลิค ดาวซัลโวสูงสุดของทีมไปให้นอตทิงแฮมฟอเรสต์ ฤดูกาล 2010-2011 จบอันดับที่ 2 ของลีกวัน ทีมได้เลื่อนชั้นขึ้นมาเล่นในลีกแชมเปียนชิป ฤดุกาล 2011-2012 ทีมสามารถจบอันดับที่ 2 แชมเปียนชิป ได้ขึ้นสู่การเล่นในลีกสูงสุดของอังกฤษได้ (พรีเมียร์ลีก)ผู้เล่นผู้เล่นชุดปัจจุบันผู้เล่นที่ถูกยืมตัว</doc>
