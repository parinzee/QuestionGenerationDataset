<doc id="349470" url="https://th.wikipedia.org/wiki?curid=349470" title="อินช็อน">อินช็อน อินช็อน (, Incheon) เป็นเมืองที่มีขนาดใหญ่เป็นอันดับสามของประเทศเกาหลีใต้ รองจากโซลและปูซาน อินช็อนเป็นศูนย์กลางการคมนาคมที่สำคัญของเกาหลีใต้ในศตวรรษที่ 21 ท่าเรือเมืองอินช็อนเป็นท่าเรือที่ใหญ่ที่สุดในชายฝั่งตะวันตกของเกาหลีใต้ ท่าอากาศยานนานาชาติอินช็อนเป็นท่าอากาศยานที่ใหญ่ที่สุดของประเทศ อินช็อนได้รับการพัฒนาให้เป็นเมืองศูนย์กลางธุรกิจนานาชาติและอุตสาหกรรมไฮเท็ค โดยเฉพาะเมืองนานาชาติซงโด อินช็อนได้รับคัดเลือกเป็นเจ้าภาพการแข่งขันกีฬาเอเชียนเกมส์ครั้งที่ 17 ในปี 2014 (พ.ศ. 2557) ในระหว่างวันที่ 19 กันยายน - 4 ตุลาคม พ.ศ. 2557ประวัติ ประวัติ. อินช็อนปรากฏในบันทึกประวัติศาสตร์ครั้งแรกในปี ค.ศ. 475 ในรัชสมัยของจักรพรรดิชังซูมหาราชแห่งจักรวรรดิโคกูรยอ โดยมีชื่อว่า "มีชูฮล" พื้นที่ในบริเวณนี้ถูกเปลี่ยนชื่อหลายชื่อตามอาณาจักรและราชวงศ์ ชื่ออินช็อนอย่างในปัจจุบันตั้งขึ้นในปี ค.ศ. 1413 ในรัชสมัยของพระเจ้าแทจงแห่งราชวงศ์โชซ็อน ในวันที่ 15 กันยายน ค.ศ. 1950 ในระหว่างสงครามเกาหลี อินช็อนเป็นหนึ่งในสมรภูมิรบ เมื่อกองทัพสหรัฐอเมริกายกทัพขึ้นบกที่นี่เพื่อเข้ายับยั้งเหตุการตึงเครียด และปฏิบัติการผลักดันขึ้นเหนือร่วมกับกองกำลังสหประชาชาติ</doc>
