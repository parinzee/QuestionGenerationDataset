<doc id="344834" url="https://th.wikipedia.org/wiki?curid=344834" title="ไทยเดินเรือทะเล">ไทยเดินเรือทะเล บริษัท ไทยเดินเรือทะเล จำกัด เดิมเป็นรัฐวิสาหกิจ ประเภทบริษัทจำกัด ในสังกัดกระทรวงคมนาคม ดำเนินธุรกิจด้านการบริการขนส่งสินค้าทางทะเลระหว่างประเทศ บริการด้านคลังสินค้าและท่าเทียบเรือ ตลอดจนธุรกิจการขนส่งทางน้ำ ก่อตั้งขึ้นเมื่อปี พ.ศ. 2483 ปัจจุบันยุบเลิกกิจการแล้วประวัติ ประวัติ. บริษัท ไทยเดินเรือทะเล จำกัด จัดตั้งขึ้นตามประมวลกฎหมายแพ่งพาณิชย์ เมื่อปี พ.ศ. 2483 ต่อมาคณะรัฐมนตรี ได้มีมติเมื่อวันที่ 31 สิงหาคม พ.ศ. 2542 และวันที่ 4 กรกฎาคม พ.ศ. 2543 ให้เตรียมดำเนินการยุบเลิกกิจการ หากยังไม่สามารถสรรหาผู้สนใจมาซื้อหุ้นเพิ่มทุนได้ ในระยะต่อมาบริษัทฯ มีสถานะเป็นเพียงนายหน้าขนส่ง เนื่องจากไม่มีเรือเดินทะเลเป็นของบริษัทเอง จนกระทั่งในปี พ.ศ. 2554 คณะรัฐมนตรี จึงได้มีมติให้ยุบเลิกกิจการบริษัทฯกิจการของบริษัท กิจการของบริษัท. บริษัท ไทยเดินเรือทะเล จำกัด ในอดีตเป็นรัฐวิสาหกิจของไทยที่ดำเนินธุรกิจสำคัญ 3 ประการ คือ1. การเดินเรือเพื่อรับขนส่งสินค้าทางทะเลระหว่างประเทศ ส่วนใหญ่เป็นสินค้าของการไฟฟ้าฝ่ายผลิตแห่งประเทศไทย โรงงานยาสูบ กระทรวงการคลัง กองบัญชาการกองทัพไทย 2. การขนส่งสินค้าทางทะเลระหว่างประเทศ โดยการเช่าระวางเรือของบริษัทอื่นมาเสริมการให้บริการของบริษัทฯ 3. ท่าเทียบเรือและโรงพักสินค้าอนุมัติ เป็นภารกิจที่บริษัทฯ ร่วมกับบริษัท ธนาพรชัย พอร์ท เซอร์วิส จำกัดผลการดำเนินงาน ผลการดำเนินงาน. บริษัท ไทยเดินเรือทะเล จำกัด เป็นรัฐวิสาหกิจที่ไม่มีผลกำไรในปี พ.ศ. 2551 ซึ่งจากรายงานงบการเงินปี 2551 บริษัทมีผลขาดทุนสุทธิ 0.29 ล้านบาท เนื่องจากมีรายได้จากการให้บริการลดลงทั้งในเส้นทางยุโรป และเส้นทางอเมริกา</doc>
