<doc id="290693" url="https://th.wikipedia.org/wiki?curid=290693" title="ความเกลียดกลัวต่างชาติ">ความเกลียดกลัวต่างชาติ ความเกลียดกลัวต่างชาติ () คือภาวะความชังและ/หรือความกลัวของผู้ที่มีชาติพันธุ์ที่ไม่รู้จักหรือแตกต่างจากตนเอง “Xenophobia” มาจากภาษากรีก “ξένος” (xenos) ที่แปลว่า “คนแปลกหน้า” หรือ “ชาวต่างประเทศ” และ “φόβος” (phobos) ที่แปลว่า “กลัว” ความเกลียดกลัวต่างชาติสามารถแสดงออกมาได้หลายวิธีซึ่งเกี่ยวข้องกับความสัมพันธ์และการรับรู้ของกลุ่มในที่มีต่อกลุ่มนอก ซึ่งรวมถึงความกลัวเสียอัตลักษณ์ ความสงสัยในกิจกรรม ความก้าวร้าวและความปรารถนาทำลายการมีอยู่เพื่อธำรงความบริสุทธิ์ที่คิด ความเกลียดกลัวต่างชาติยังสามารถแสดงออกมาในรูป "การเยินยอวัฒนธรรมโดยไม่วิเคราะห์" ซึ่งมีความเห็นว่าวัฒนธรรมนั้น "มีสภาพไม่จริง เหมารวมและมาจากที่อื่น" บางทีมีผู้สับสนคำว่า ความเกลียดกลัวต่างชาติและคตินิยมเชื้อชาติ และใช้แทนกันเพราะบุคคลที่มีประเทศกำเนิดเดียวกันอาจมีเชื้อชาติเดียวกันด้วย ด้วยเหตุนี้ ปกติจึงแยกแยะความเกลียดกลัวต่างชาติได้ด้วยการคัดค้านวัฒนธรรมต่างชาติความหมายทั่วไป ความหมายทั่วไป. พจนานุกรมภาษาอังกฤษ ฉบับออกซฟอร์ดให้ความหมายของคำว่า “Xenophobia” ว่าเป็นคำสมาสระหว่างคำว่า “Xeno” (“แขก, คนแปลกหน้า, ผู้ที่ดูแตกต่าง, ชาวต่างประเทศ”) และคำว่า “phobia” (“ความกลัว, ความสยองหรือความเกลียดชังโดยเฉพาะในทางร้าย”) แต่ใน “พจนานุกรมจิตวิทยา” ให้ความหมายไว้อย่างกว้างๆ ว่าคือ “ความกลัวคนแปลกหน้า” ตามความหมายของพจนานุกรมภาษาอังกฤษ ฉบับออกซฟอร์ดหมายความได้ทั้งความกลัวหรือความชังที่มิใช่ที่มีต่อบุคคลจากอีกประเทศหนึ่ง และรวมทั้งบุคคลจากวัฒนธรรมอื่น, จากวัฒนธรรมรอง (subculture) หรือจจากผู้ที่มีความเชื่อที่แตกต่างออกไป หรือพูดสั้นๆ ได้ว่าต่อผู้ใดก็ได้ที่มีลักษณะที่แตกต่างจากตนเองทางด้านที่มา, ศาสนา, ความเชื่อ, อุปนิสัย, ภาษา หรือปัจจัยอื่นๆ ขณะที่อาจจะกล่าวได้ว่า กลุ่มที่ถูกชังเป็นกลุ่มที่ไม่ยอมรับโดยสังคมแต่ตามความเป็นจริงแล้วผู้ที่มีความชังชาวต่างชาติเท่านั้นที่เป็นผู้มีความเชื่อว่ากลุ่มบุคคลที่ตนชังไม่ควรที่จะเป็นที่ยอมรับโดยสังคม ขณะที่ผู้ที่มีความชังทราบว่าตนเองเต็มไปด้วยความชังต่อชนกลุ่มหนึ่งกลุ่มใดโดยเฉพาะ แต่อาจจะไม่ยอมรับว่าความคิดดังว่าเป็นความกลัว</doc>
