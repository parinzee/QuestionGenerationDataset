<doc id="307146" url="https://th.wikipedia.org/wiki?curid=307146" title="อาร์เต้ มิวสิค">อาร์เต้ มิวสิค อาร์เต้ มิวสิก (Arte' Music) เป็นค่ายเพลงในเครือบริษัท อาร์เอส จำกัด (มหาชน) โดยเป็นหนึ่งในค่ายย่อยที่แยกออกมาในช่วงของการปรับรูปแบบธุรกิจเพลงของอาร์เอส ในช่วงปี 2546 - 2547 ภายใต้การนำของ 2 สมาชิกวง ลำดวน คือ โอ๋ เสาวรส ศรีชาติ และ จัมโบ้ สาธิต วงศ์สัมพันธ์ประวัติ ประวัติ. พ.ศ. 2545 บริษัท อาร์เอส โปรโมชั่น ในขณะนั้น ได้มีแนวคิดที่จะทำการปรับรูปแบบของธุรกิจเพลง จากการรวมศูนย์ทุกอย่างไว้ที่ส่วนกลาง มาเป็นการเปิดบริษัทลูกขึ้นมาเป็นค่ายเพลงย่อยๆ เพื่อแบ่งหน้าที่การผลิตเพลงตามแต่ละกลุ่มเป้าหมายของแนวเพลง โดยเริ่มต้นจากการปรับโครงสร้างของทีมผลิตเพลงในยุคนั้น ให้กลายมาเป็นรูปแบบบริษัทที่ดำเนินการบริหารจัดการได้ด้วยตัวเอง โดยทีมผลิตเพลงของค่ายอาร์เอสในขณะนั้นมีดังนี้ MP1 (ดูแลโดย สุทธิพงษ์ วัฒนจัง), MP2 (ดูแลโดย เทพนม สุวรรณบุณย์ และ อนุชา อรรจนาวัฒน์), MP3 (ดูแลโดย พิสุทธิ์ ทรัพย์วิจิตร และ ธีระศักดิ์ วดีศิริศักดิ์) รวมทั้งทีมเพลงใหม่ของ ปอนด์ ธนา ลวสุต พ.ศ. 2546 วงดนตรี ลำดวน หนึ่งในวงดนตรีอินดี้สไตล์ ป๊อป-แจ๊ส ที่กำลังประสบความสำเร็จอยู่ในขณะนั้น ตัดสินใจเซ็นสัญญาเข้ามาเป็นศิลปินของค่ายอาร์เอส จึงได้มีแนวคิดที่จะเปิดค่ายเพลงสำหรับนักดนตรีอิสระที่มีแนวทางต่างไปจากงานเพลงอื่นๆ ของทางอาร์เอส เช่นเดียวกับทางวง กลายเป็นที่มาของการเปิดตัวค่ายเพลง อาร์เต้ มิวสิก (Arte' Music) ในช่วงปลายปี 2546 โดยคำว่า อาร์เต้ มีความหมายว่า ศิลปะ ชื่อ อาร์เต้ มิวสิก จึงหมายถึง ดนตรีที่มีความเป็นศิลปะ พ.ศ. 2547 เปิดตัววงดนตรีนอกกระแสหลากหลายวง รวมทั้งงานเพลงอัลบั้มใหม่ของวงลำดวนด้วย แต่ไม่มีอัลบั้มไหนที่ประสบความสำเร็จตามที่ทางอาร์เอสคาดหวังไว้ ในที่สุดผู้บริหารของทางอาร์เอสจึงตัดสินใจยุบค่ายเพลง อาร์เต้ มิวสิก ลง และคืนสัญญาให้กับศิลปินของทางค่าย รวมทั้งสมาชิกวงลำดวนด้วยเช่นกันศิลปินในสังกัดศิลปินในสังกัด. - ลำดวน - บอมบ์ ทัศธน เจริญทรัพย์ - โซฟี ธนะปุระ - ปา-ท่อง-โก๋ - เนอสเซอรี่ ซาวนด์ - บา-ลา-มี</doc>
