<doc id="45492" url="https://th.wikipedia.org/wiki?curid=45492" title="โนโซมิ สึจิ">โนโซมิ สึจิ โนโซมิ สึจิ (; ) หรือ โนโซมิ ซุงิอุระ (เกิดวันพุธที่ 17 มิถุนายน พ.ศ. 2530) คือนักร้องหญิงชาวญี่ปุ่น อดีตสมาชิกของกลุ่มนักร้อง "มอร์นิงมุซุเมะ" "เกียรุรุ" และ "ดับเบิลยู" และอดีตสมาชิกของกลุ่มนักร้องย่อย "มินิโมนิ" (รุ่นก่อตั้ง) และ "มอร์นิงมุซุเมะ โอโตเมะกูมิ" เธอเคยได้รับเลือกให้เป็นสมาชิกในกลุ่มนักร้องผสมของเฮลโล! โปรเจกต์ ต้นสังกัดของเธอ อีก 3 กลุ่มด้วยกัน ได้แก่ 10นิง-มะสึริ โอะโดะรุ 11 และ 11วอเตอร์ อีกด้วย ปัจจุบันกำลังพักฟื้นจากการคลอดบุตรีที่ชื่อ โนะอะ ซุงิอุระประวัติการทำงานพ.ศ. 2543 ประวัติการทำงาน. พ.ศ. 2543. โนโซมิ สึจิ ได้รับการคัดเลือกให้เข้ามาเป็นนักร้องรุ่นที่ 4 ของกลุ่ม มอร์นิงมุซุเมะ โดยในช่วงแรก สึงกุ โปรดิวเซอร์ของกลุ่ม ต้องการสมาชิกใหม่มาเพิ่มเพียงแค่ 3 คนเท่านั้น นั่นก็คือริกะ อิชิกาวะ, ฮิโตมิ โยชิซาวะ และไอ คาโงะ แต่ไม่ได้มีชื่อของเธอติดอยู่ด้วย แต่อย่างไรก็ตาม ในภายหลังสึงกุก็ได้สร้างความประหลาดใจโดยการนำเอาเธอมาเพิ่มอีกคนหนึ่งในฐานะสมาชิกคนที่ 4 ของรุ่น โดยเพลงซิงเกิลเปิดตัวของสมาชิกรุ่นนี้คือเพลง แฮปปีซัมเมอร์เวดดิง (เพลงซิงเกิลเพลงที่ 9 ของมอร์นิงมุซุเมะ) หลังจากที่เธอเข้ามาร่วมกับกลุ่มได้ไม่นาน มิตรภาพระหว่างเธอกับไอ คาโงะ เพื่อนร่วมรุ่นอีกคนหนึ่ง ก็ได้เติบโตขึ้นเรื่อย ๆ จนทั้งสองกลายเป็นเพื่อนสนิทกัน และในฐานะที่ทั้งสองคนนี้เป็นสมาชิกที่มีอายุน้อยที่สุด (ในขณะนั้น) พวกเธอเลยถูกทึกทักเอาว่าเป็นคู่ ‘ไฮเปอร์’ และเป็นตัวปัญหาประจำกลุ่มไป แต่อย่างไรก็ตาม เธอทั้งคู่ก็ได้รับความนิยมจากแฟนเพลงเพิ่มขึ้นอย่างรวดเร็ว โดยเหล่าแฟนเพลงได้ให้ฉายาเธอทั้งสองว่า “แฝด” เนื่องด้วยรูปลักษณ์และบุคลิกต่าง ๆ ที่คล้ายกันพ.ศ. 2544 พ.ศ. 2544. เดือนมกราคม สึจิได้เป็นสมาชิกรุ่นก่อตั้งของกลุ่มนักร้องย่อย มินิโมนิ ร่วมกับมาริ ยางูจิ และไอ คาโงะพ.ศ. 2546 พ.ศ. 2546. ทั้งสึจิและคาโงะต่างก็ยังคงบุคลิกที่เป็นจุดขายของพวกเธอเหล่านี้เอาไว้ในช่วงปีแรก ๆ ที่เป็นมอร์นิงมุซุเมะ จนกระทั่งปีนี้ พวกเธอก็ไม่ได้เป็นสมาชิกที่อายุน้อยหรือมีความเป็นเด็กมากที่สุดในกลุ่มอีกต่อไป ประกอบกับความ ‘ไฮเปอร์’ ของพวกเธอที่ไม่เข้มข้นเหมือนเดิมอีก แต่ถึงจะมีการเปลี่ยนแปลงอย่างไร เธอทั้งสองก็ยังคงสานความสัมพันธ์ต่อไปอย่างเข้มแข็งทั้งในกลุ่มและในชีวิตประจำวัน จนขนาดที่ทำให้แม้แต่แฟนเพลงขาจรของมอร์นิงมุซุเมะหลาย ๆ คน อดที่จะคิดถึงสึจิหรือคาโงะโดยที่จะไม่คิดถึงคู่ของเธออีกคนหนึ่งไปไม่ได้พ.ศ. 2547 พ.ศ. 2547. เดือนพฤษภาคม สึงกุได้ประกาศว่าเธอทั้งคู่จะ ‘สำเร็จการศึกษา’ จากมอร์นิงมุซุเมะ เพื่อไปสร้างผลงานในกลุ่มนักร้องคู่กลุ่มใหม่ที่ชื่อ ดับเบิลยู และในวันที่ 1 สิงหาคม สึจิและคาโงะก็ได้สำเร็จการศึกษาออกไปอย่างเป็นทางการ และได้สร้างงานในฐานะของดับเบิลยูต่อมา นอกจากจะเป็นนักร้อง เธอยังได้เป็นผู้รักษาประตูให้แก่ทีมฟุตซอลของเฮลโล! โปรเจกต์ ที่ชื่อ Gatas Brihantes H.P. และนอกจากจะเป็นนักกีฬา เธอยังเป็น “สาวน้อยปัญญาอ่อน” (บากาโจะ) ประจำมอร์นิงมุซุเมะอีก เนื่องจากว่าเธอได้ทำแบบทดสอบบากาโจะในตอนพิเศษของรายการโทรทัศน์เมจะ-เมจะ อิเกเตรุ! เพื่อที่จะวัดกันเล่น ๆ ว่า ใครจะเป็นสาวน้อยปัญญาอ่อนที่สุดในกลุ่ม ซึ่งเธอทำคะแนนในแบบทดสอบนี้ได้ 249 จาก 500 คะแนน จึงถือว่า ‘ปัญญาอ่อน’ ที่สุดพ.ศ. 2549 พ.ศ. 2549. หลังจากที่ไอ คาโงะ ต้องถูกพักงานไปในเดือนกุมภาพันธ์ด้วยข้อหาสูบบุหรี่ก่อนวัยที่กฎหมายของประเทศญี่ปุ่นกำหนดให้สูบได้ กลุ่มดับเบิลยูของเธอทั้งสองก็เข้าสู่ภาวะชงักงันอย่างไร้กำหนดไปอีกหนึ่งกลุ่ม ทำให้ในเวลาต่อมา สึจิต้องออกปรากฏตัวทางรายการโทรทัศน์และรายการสดต่าง ๆ เพียงคนเดียว ในฐานะของตัวแทนสังกัดเฮลโล! โปรเจกต์ ในเดือนกันยายน เธอได้เริ่มงานใหม่เป็นพิธีกรในรายการ คิวเรียส โนโนะ ซึ่งเป็นรายการของเธอเองที่อยู่ในเครือ เฮลโล! โปรเจกต์ ออนเฟร็ทส์ และจัดฉายแบบออนไลน์เฉพาะบนอินเทอร์เน็ตเท่านั้น ต่อมา เธอได้สร้างผลงานสมุดรวมภาพถ่ายเดี่ยวชุดที่ 2 ออกมาโดยใช้ชื่อว่า นนโนะ 19 ซึ่งชื่อนี้ได้แสดงความหมาย 2 นัยด้วยกัน นัยแรกเป็นการแสดงให้เห็นถึงการรวมกันของชื่อเล่นของเธอ 2 ชื่อ ได้แก่ "โนโนะ" กับ "นง" (นน) ส่วนอีกในนัยหนึ่งเป็นการแสดงให้เห็นถึงอายุของเธอ ซึ่งถ้าหากว่าอ่านชื่อผลงานชิ้นนี้แยกจากกันก็จะได้เป็น นน-โนะ-19 (Non no 19) ซึ่งในภาษาญี่ปุ่นจะมีความหมายว่าอายุ 19 ของนง (Non's 19) (ในขณะที่เธอสร้างผลงานชิ้นนี้ออกมา เธอมีอายุได้ 19 ปีพอดี) ในผลงานชุดนี้ เธอได้แสดงภาพความเป็นผู้ใหญ่ในตัวเธอออกมาทางภาพต่าง ๆ ที่คนส่วนใหญ่มักจะไม่มีโอกาสได้เห็นกันนัก อย่างเช่นภาพที่เธอปล่อยผมยาว เป็นต้นพ.ศ. 2550 พ.ศ. 2550. วันอังคารที่ 30 มกราคม ทางเฮลโล! โปรเจกต์ ต้นสังกัดของเธอได้ประกาศออกมาว่า เธอจะได้พากษ์เสียงในภาพยนตร์การ์ตูนเรื่อง ในฐานะของแขกรับเชิญ และในช่วงเดือนพฤษภาคมของปีเดียวกัน สึจิยังได้รับเลือกให้เล่นละครเวทีเรื่อง เวนวิลยูรีเทิร์น? (หรือ อิตสึโนะฮิกิมิคาเอรุ () ในภาษาญี่ปุ่น) โดยเธอจะสลับกันเล่นแบบดับเบิลแคสท์กับริกะ อิชิกาวะ อดีตสมาชิกมอร์นิงมุซุเมะรุ่นที่ 4 แต่สุดท้ายเธอก็ต้องถอนตัวจากการแสดงครั้งนี้ไปเนื่องจากเธอเป็นโรคลำไส้อักเสบ เป็นผลให้ต้องเปลี่ยนผู้แสดงเป็นฮิโตมิ โยชิซาวะ แทน นอกจากนั้น เธอยังได้รับหน้าที่ให้ร้องเพลง โคโกะนิอิรุเซ! (เพลงซิงเกิลของมอร์นิงมุซุเมะ) ในเวอร์ชันเดี่ยวเพื่อใช้เป็นเพลงประกอบอะนิเมะที่ชื่อ ร็อบบี & เคร็อบบี ซึ่งเธอได้ไปให้เสียงเป็นผู้ประกาศในเรื่องด้วย วันจันทร์ที่ 26 มีนาคมปีเดียวกัน หลังจากที่เฮลโล! โปรเจกต์ และอัพ-ฟร็อนท์ เอเจนซี ยกเลิกสัญญาทั้งหมดกับไอ คาโงะ เนื่องจากเรื่องอื้อฉาวที่เธอได้ก่อขึ้นเป็นครั้งที่ 2 กลุ่มดับเบิลยูของทั้งสองคนก็โดนยุบตัวลงไปในที่สุด วันอังคารที่ 24 เมษายน ได้มีการแถลงข่าวเกี่ยวกับกลุ่มนักร้องใหม่ของสึจิที่ชื่อว่า "เกียรูรุ" (Gyaruru) โดยสมาชิกในกลุ่มนี้จะประกอบไปด้วยโทกิโตะ อามิ, เกียรุ โซเนะ และตัวเธอเอง ซิงเกิลเพลงแรกของกลุ่มนี้คือเพลง บูมบูม เม็คจะมัคโจะ (BOOM BOOM Meccha Maccho) ซึ่งจะเปิดตัวในวันพุธที่ 20 มิถุนายนศกนี้ภายใต้สังกัดทีเอ็นเอ็กซ์ของสึงกุข่าวการตั้งครรภ์และแต่งงาน ข่าวการตั้งครรภ์และแต่งงาน. วันอังคารที่ 8 พฤษภาคม แหล่งข่าวของญี่ปุ่นหลายสำนักได้รายงานว่า เธอกำลังตั้งครรภ์ 2 เดือนกับนักแสดงที่ชื่อ ไทโยว ซูงิอูระ (อายุ 26 ปี, ผู้แสดงนำในภาพยนตร์ชุดเรื่อง "อุลตร้าแมนคอสมอส") ซึ่งทั้งสองได้ทำพิธีหมั้นกันแล้ว และมีแผนการที่จะเข้าพิธีวิวาห์กันในวันอาทิตย์ที่ 17 มิถุนายนของปีนี้ ซึ่งตรงกับวันเกิดครบรอบ 20 ปีของเธอพอดี ข่าวดังกล่าวนี้ได้รับการยืนยันว่าเป็นความจริงในวันต่อมาโดยทางอัพ-ฟร็อนท์ เอเจนซี ต้นสังกัดใหญ่ของเธอก็ยืนยันตามเนื้อความในข่าวเช่นกันและแสดงความไม่พอใจต่อการกระทำของเธอเป็นอย่างมาก จนขนาดออกมากดดันให้สึงกุปลดเธอออกจากเกียรูรุและตัดสินใจในเรื่องการพักงานระยะยาวของเธอทันที ขณะเดียวกัน งานทางด้านการพากษ์เสียงในภาพยนตร์การ์ตูนของเธอก็จะต้องมีผู้มารับหน้าที่แทนด้วย การแถลงข่าวอย่างเป็นทางการต่อหน้าสื่อมวลชนในประเด็นนี้ มีขึ้นในวันพฤหัสบดีที่ 10 พฤษภาคม เวลาประมาณ 16.00 น. (ตามเวลาท้องถิ่น) ณ โรงแรมโตเกียวทากาวะ กรุงโตเกียว ประเทศญี่ปุ่น โดยผู้เข้าร่วมการแถลงข่าวครั้งนี้ประกอบไปด้วยตัวสึจิเอง ซูงิอูระ กล้องโทรทัศน์ 14 ตัว และผู้สื่อข่าว 100 คน ซึ่งสึจินั้นได้กล่าวต่อผู้สื่อข่าวว่า เธอเสียใจในเหตุการณ์ดังกล่าวที่เกิดขึ้น และอยากจะขอโทษแฟนเพลงของเธอและผู้ที่เกี่ยวข้องจากต้นสังกัดของเธอทุก ๆ คน และขอให้ทุกคนช่วยดูแลเธอนับจากนี้ต่อไปด้วย ส่วนซูงิอูระก็ได้กล่าวต่อผู้สื่อข่าวในทำนองเดียวกันว่า เขาเสียใจที่เป็นผู้ก่อปัญหานี้ให้กับแฟนเพลงของสึจิและต้นสังกัดของสึจิด้วย นอกจากนั้น เขายังได้กล่าวถึงแผนการแต่งงานว่า เป็นแผนที่ตั้งเอาไว้ตั้งแต่เดือนมกราคมที่ผ่านมา หลังจากที่ทั้งคู่ออกเดตกันซักระยะหนึ่งแล้ว หลังจากการแถลงข่าวของเธอ ได้เกิดข้อวิพากษ์ทั้งในด้านบวกและลบจากศิลปินที่มีชื่อเสียงหลาย ๆ คน ทั้งจากอดีตสมาชิกมอร์นิงมุซุเมะ ฮิโตมิ โยชิซาวะ ผู้ที่ถูกเรียกให้มาแสดงละครเวทีเรื่อง "เว็นวิลยูรีเทิร์น?" (When Will You Return?) แทนสึจิในนาทีสุดท้าย และต้องถูกบังคับให้ศึกษาบทบาทของสึจิทั้งหมดในช่วงเวลาอันสั้น และนักร้องหญิง อากิโกะ วาดะ ที่มองว่าการตั้งครรภ์ของเธอและการประกาศวิวาห์สายฟ้าแลบเป็นการกระทำที่ขาดความรับผิดชอบ ส่วนสถานะของสึจิในสังกัดเฮลโล! โปรเจกต์ นั้น ทางต้นสังกัดใหญ่ยังไม่ได้ยืนยันอย่างเป็นทางการ แต่ทางสึจิเองได้กล่าวเอาไว้ในวันแถลงข่าวว่า เธอจะกลับมาสู่สายตาสาธารณชนอีกครั้ง หลังจากที่ให้กำเนิดบุตรและ "ทุกสิ่งสงบลง" แล้ว ส่วนกลุ่มเกียรูรุนั้น ก็ได้อาซามิ อาเบะ น้องสาวของนัตสึมิ อาเบะ สมาชิกรุ่นก่อตั้งของกลุ่มมอร์นิงมุซุเมะ มาเป็นสมาชิกใหม่มาแทนตัวของสึจิเป็นที่เรียบร้อย วันที่ 26 พฤศจิกายน พ.ศ. 2550 สึจิได้ให้กำเนิดบุตรีที่ชื่อ "โนะอะ ซุงิอุระ"โนโซมิ สึจิ กับสถิติโลกฮูลาฮูป โนโซมิ สึจิ กับสถิติโลกฮูลาฮูป. นอกจากเธอจะเป็นนักร้องและนักกีฬาแล้ว สึจิก็ยังเคยเป็นเจ้าของสถิติโลกอีกด้วย โดยในเดือนมกราคม พ.ศ. 2546 เธอเป็นผู้ที่สามารถหมุนฮูลาฮูปที่ใหญ่ที่สุด ซึ่งมีเส้นรอบวง 12.5 (ประมาณ 41 ฟุต) และเส้นผ่าศูนย์กลาง 3.98 เมตร (ประมาณ 13.1 ฟุต) ได้เป็นเวลานาน 30 วินาที แต่เธอก็รักษาตำแหน่งนี้เอาไว้ได้ไม่นาน ในเดือนมิถุนายนของปีเดียวกัน สถิติของเธอก็ถูกทำลายไปโดยพอล "ดิซซีย์ฮิปส์" แบลร์ ชาวอเมริกัน ส่งผลให้เธอได้มีชื่อติดอยู่ในหนังสือบันทึกสถิติโลกกินเนสส์ (กินเนสส์บุ๊ก) ประจำปี พ.ศ. 2547 แต่ในวันที่ 1 มกราคม พ.ศ. 2547 สึจิและเพื่อนสนิทของเธอไอ คาโงะ ก็ช่วยกันทวงตำแหน่งนักทำลายสถิติรายการเดิมคืนมาได้ผ่านการถ่ายทอดสดจากกรุงโตเกียว ประเทศญี่ปุ่น ทางรายการโทรทัศน์พิเศษเพื่อฉลองเทศกาลปีใหม่ของช่องเครือข่ายโทรทัศน์นิปปง โดยคราวนี้ ทั้งเธอและคาโงะสามารถหมุนฮูลาฮูปที่มีเส้นรอบวง 12.8 เมตร (ประมาณ 42 ฟุต) และเส้นผ่าศูนย์กลาง 4.08 เมตร (ประมาณ 13.4 ฟุต) ได้เป็นเวลานานกว่าสถิติเดิมของแบลร์ ทำให้ชื่อของเธอทั้งสองได้รับการบันทึกเอาไว้ในกินเนสส์บุ๊กทั้งฉบับประจำปี พ.ศ. 2548 และ พ.ศ. 2549 (ผู้ที่บันทึกชื่อของเธอเอาไว้ในกินเนสส์บุ๊กฉบับปี พ.ศ. 2548 ได้สะกดชื่อของเธอผิดไปจาก โนโซมิ สึจิ กลายเป็นชื่อ โนโซมิ สึจุ ซึ่งชื่อดังกล่าวนี้ได้รับการแก้ไขให้ถูกต้องแล้วในกินเนสส์บุ๊กฉบับปี พ.ศ. 2549) แต่ในที่สุดแล้ว สถิติของเธอทั้งสองก็ต้องถูกทำลายอีกครั้งในเดือนกันยายน พ.ศ. 2548 โดยแอส์ชริตา เฟอร์แมน ชาวอเมริกัน แต่เหตุที่ชื่อของเฟอร์แมนไม่ได้รับการบันทึกไว้แทนที่ชื่อของสึจิและคาโงะในกินเนสส์บุ๊กฉบับปี พ.ศ. 2549 นั้น เป็นเพราะว่าหนังสือกินเนสส์ฉบับดังกล่าวได้เข้ากระบวนการจัดทำไปก่อนหน้าที่เธอจะทำลายสถิติได้แล้ว สถิติของเธอจึงต้องนำไปบันทึกเอาไว้ในกินเนสส์บุ๊กฉบับปี พ.ศ. 2550 แทน ในปัจจุบันนี้ ยังไม่มีสัญญาณใด ๆ ที่บ่งบอกถึงความพยายามของสึจิและคาโงะที่จะกลับมาทวงสถิตินี้อีกครั้งรายละเอียดปลีกย่อยรายละเอียดปลีกย่อย. - ผู้ที่เรียกชื่อเล่นของเธอว่า "นนสึอัง" คือเรนะ ทานากะ และเอริ คาเมอิ - เธอรักโตเกียวดิสนีย์แลนด์อย่างมาก และก็ยังคงไปเที่ยวอยู่บ่อย ๆ ถึงแม้ว่าวัยของเธอจะมาถึงวัยรุ่นตอนปลายแล้วก็ตาม - เธอสามารถขี่จักรยานล้อเดียวได้ รวมทั้งยังมีทักษะการหยุดและการเลี้ยวอีกด้วย - สิ่งที่เป็นสัญลักษณ์อย่างหนึ่งของเธอคือการเลียนแบบเสียงร้องของไก่ - พี่สาวของเธอเป็นพวกกังงูโระ (แฟชั่นของวัยรุ่นหญิงชาวญี่ปุ่นที่จะต้องย้อมสีผมเป็นสีต่าง ๆ และเปลี่ยนสีผิวให้เป็นสีแทนเข้ม) - เธอเป็นคนที่ชอบทำอาหาร แต่เวลาที่เธอทำอาหารทีไร เธอจะมักจะทำเลอะเทอะจนต้องถูกตำหนิทุกครั้ง - เธอย้อมผมเป็นสีน้ำตาลส้มตั้งแต่ปี พ.ศ. 2546กลุ่มนักร้องที่ได้สังกัดกลุ่มนักร้องที่ได้สังกัด. - กลุ่มนักร้องในสังกัดเฮลโล! โปรเจกต์- มอร์นิงมุซุเมะ (พ.ศ. 2543 – 2547) - ดับเบิลยู (พ.ศ. 2547 – 2549) - กลุ่มนักร้องย่อยของมอร์นิงมุซุเมะ- มินิโมนิ (พ.ศ. 2543 – 2547) - มอร์นิงมุซุเมะ โอโตเมะกูมิ (พ.ศ. 2546 – 2547) - เฮลโล! โปรเจกต์ ชิโรงูมิ (พ.ศ. 2548) - กลุ่มนักร้องผสมของเฮลโล! โปรเจกต์- 10 นิงมัตสึริ (พ.ศ. 2544) - โอโดรุ 11 (พ.ศ. 2545) - 11 วอเตอร์ (พ.ศ. 2546) - เอช.พี. ออลสตาร์ส (พ.ศ. 2547) - กลุ่มนักร้องในสังกัดทีเอ็นเอ็กซ์- เกียรูรุ (พ.ศ. 2550)ผลงานละครโทรทัศน์ผลงาน. ละครโทรทัศน์. - แองเจิลฮาร์ทส (พ.ศ. 2545)ภาพยตร์ภาพยตร์. - โทคุเมย์ เซนไท โกบัสเตอร์ส เดอะมูฟวี จงปกป้อง โตเกียวเอเนอร์ทาวเวอร์ ไว้ให้ได้! พากย์เป็น เอเนตันอะนิเมะชันอะนิเมะชัน. - นักเตะแข้งสายฟ้า พากย์เป็น นาชิโมโตะ โนโนมิสมุดรวมภาพถ่ายสมุดรวมภาพถ่าย. - โนโนะ - นนโนะ 19 (พ.ศ. 2549)สิ่งพิมพ์อื่น ๆสิ่งพิมพ์อื่น ๆ. - U+U=W (4 ธันวาคม 2547)การปรากฏตัวทางรายการโทรทัศน์การปรากฏตัว. ทางรายการโทรทัศน์. - เฮลโล! มอร์นิง () (พ.ศ. 2543 – ปัจจุบัน) - ฟูตาริโงโตะ ()</doc>
