<doc id="142427" url="https://th.wikipedia.org/wiki?curid=142427" title="ช็อคโกแลต (ภาพยนตร์)">ช็อคโกแลต (ภาพยนตร์) ช็อคโกแลต () เป็น ภาพยนตร์ไทย ที่ออกฉายในวันที่ 6 กุมภาพันธ์ ปี พ.ศ. 2551 กำกับโดยปรัชญา ปิ่นแก้ว สร้างและจัดจำหน่ายโดย สหมงคลฟิล์ม ด้วยทุนสร้าง 120 ล้านบาท และทำรายได้รวม 78.5 ล้านบาทเรื่องย่อ เรื่องย่อ. ช็อคโกแลต เป็นเรื่องเกี่ยวกับ เซน เด็กสาวที่เป็น ออทิสติก ลูกครึ่งไทย-ญี่ปุ่น ที่เกิดจาก มาซาชิ หัวหน้าแก๊งยากูซ่า กับภรรยาลับชื่อ ซิน วันหนึ่งแม่ของเธอถูกทำร้ายจนล้มป่วยลง เซ็นจึงลุกขึ้นมาสู้ โดยอาศัยศิลปะการป้องกันตัว กังฟู ที่จำมาจากภาพยนตร์ของ บรูซ ลี ที่ฉายทาง โทรทัศน์ ผสมผสานกับวิชา มวยไทย ที่จำมาจากค่ายมวยไทยที่อยู่ข้างบ้านของเธอเองนักแสดงนักแสดงหลักนักแสดง. นักแสดงหลัก. - ญาณิน วิสมิตะนันทน์ รับบทเป็น เซน - อมรา ศิริพงศ์ รับบทเป็น ซิน - ฮิโรชิ อะเบะ รับบทเป็น มาซาชิ - พงษ์พัฒน์ วชิระบรรจง รับบทเป็น No.8 - ตภณ พบวันดี รับบทเป็น แมงมุม - เดชาวุฒิ ฉันทากะโร รับบทเป็น Pricilla - ธนิดา คงมีสุข รับบทเป็น เซน (ตอนเด็ก) - ศิลปกร มงคลนิมิตร รับบทเป็น แมงมุม (ตอนเด็ก)นักแสดงสมทบนักแสดงสมทบ. - กิตติฑัตย์ โควหกุล รับบทเป็น ชักกระตุก - ศิริมงคล สิงห์วังชา รับบทเป็น นักมวยไทยลูกน้อง No.8 - ลิม ซูจอง รับบทเป็น ลูกน้องนักมวยไทย - ซูเมีย อบัลฮาจา รับบทเป็น ลูกน้องนักมวยไทยการถ่ายทำ การถ่ายทำ. ญาณิน วิสมิตะนันทน์ (จีจ้า) เป็นนักแสดงหน้าใหม่ เป็นนักกีฬาเทควันโด ที่เข้ามาทดสอบบท และทำเวิร์กช็อปฉากการต่อสู้ สำหรับภาพยนตร์เรื่อง เกิดมาลุย กับ พันนา ฤทธิไกร แต่ถูกดึงมาแสดงภาพยนตร์เรื่องนี้แทน บทภาพยนตร์เรื่อง ช็อคโกแลต ถูกเขียนขึ้นมาสำหรับเธอโดยเฉพาะ ญาณิน วิสมิตะนันทน์ ต้องฝึกฝนศิลปะการต่อสู้ มวยไทยโบราณ และ ยิมนาสติก เป็นเวลา 2 ปี ตั้งแต่ พ.ศ. 2547 ก่อนเริ่มการถ่ายทำภาพยนตร์ โดยเธอเล่นบทบู๊ด้วยตัวเอง ไม่ใช้นักแสดงแทนเพลงประกอบภาพยนตร์ เพลงประกอบภาพยนตร์. เพลง Chocolate ของวง Hangmanภาคต่อ ภาคต่อ. ภาพยนตร์ชุดนี้ได้รับการตอบรับในเชิงบวกเป็นส่วนใหญ่ และด้วยความสำเร็จในสถิติบ็อกซ์ออฟฟิศของภาพยนตร์ ทางสหมงคลฟิล์มจึงได้ประกาศถึงความตั้งใจที่จะถ่ายทำภาคต่อของภาพยนตร์ชุดนี้ในรูปแบบ 3 มิติ</doc>
