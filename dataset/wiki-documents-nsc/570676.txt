<doc id="570676" url="https://th.wikipedia.org/wiki?curid=570676" title="ซาริน">ซาริน ซาริน หรือจีบี เป็นสารประกอบออร์แกโนฟอสฟอรัส มีสูตรเคมี [(CH)CHO]CHP(O)F ซารินเป็นของเหลวไร้สี ไร้กลิ่น ใช้เป็นอาวุธเคมีเนื่องจากเป็นสารประสาทที่ออกฤทธิ์รุนแรง ซารินจัดเป็นอาวุธอานุภาพทำลายล้างสูงในข้อมติสหประชาชาติที่ 687 อนุสัญญาอาวุธเคมี พ.ศ. 2536 ห้ามการผลิตและเก็บสะสมซาริน และจัดเป็นสารกำหนดรายการ 1 (Schedule 1 substance) ซารินมีฤทธิ์ถึงตายแม้ในความเข้มข้นต่ำมาก โดยผู้ที่ได้รับจะเสียชีวิตภายในหนึ่งนาทีหลังการกินโดยตรงเพราะการหยุดหายใจจากกล้ามเนื้อปอดเป็นอัมพาต นอกเสียจากได้รับยาแก้พิษ ซึ่งมักเป็นอะโทรปีนหรือไบเพริเดนและพลาลิด็อกซีม อย่างรวดเร็ว ผู้ที่ได้รับในปริมาณไม่ถึงตาย แต่ไม่ได้รับการรักษาทางการแพทย์ทันที อาจได้รับความเสียหายทางประสาทถาวร</doc>
