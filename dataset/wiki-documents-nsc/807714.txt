<doc id="807714" url="https://th.wikipedia.org/wiki?curid=807714" title="พระนางซินจ็อง">พระนางซินจ็อง พระมเหสีซินจอง พระพันปีหลวง จากตระกูลโจ () พระชายาใน องค์ชายรัชทายาทฮโยมยอง และพระราชมารดาของ พระเจ้าฮอนจง พระราชาลำดับที่ 24 แห่ง ราชวงศ์โชซอนพระประวัติ พระประวัติ. พระมเหสีซินจองมีพระนามเดิมว่า โจฮายอน (Jo Ha-Yeon) เป็นธิดาของ โจมันยอง (Jo Man-Yeong , 1776 - 1846) ขุนนางผู้ทรงอิทธิพลจากตระกูลโจแห่งพุงยาง ต่อมาได้เสกสมรสกับ องค์ชายลียอง พระราชโอรสองค์ใหญ่ใน พระเจ้าซุนโจ ที่ต่อมาได้รับการสถาปนาเป็น เจ้าชายฮโยมยอง มกุฎราชกุมาร เมื่อปี ค.ศ. 1819 ทำให้พระนางได้รับการสถาปนาพระอิสริยยศขึ้นเป็นพระชายารัชทายาท ในปี ค.ศ. 1828 ทรงมีพระประสูติกาลพระโอรสองค์แรกและองค์เดียวคือ องค์ชายลีฮวาน หลังจากนั้นอีก 2 ปีคือปี ค.ศ. 1830 องค์ชายรัชทายาทฮโยมยองก็สิ้นพระชนม์ทำให้พระนางต้องเลี้ยงดูองค์ชายลีฮวานที่ยังเยาว์วัยเพียงองค์เดียวพระพันปีหลวง พระพันปีหลวง. วันที่ 13 ธันวาคม ค.ศ. 1834 ปีที่ 34 ในรัชสมัยพระเจ้าซุนโจสวรรคตเมื่อพระชนมายุเพียง 44 พรรษาโดยไร้รัชทายาทเนื่องจากพระราชโอรสอีกองค์ที่ประสูติแต่ พระมเหสีซุนวอน เช่นเดียวกับองค์ชายรัชทายาทฮโยมยองสิ้นพระชนม์เมื่อพระชนมายุเพียง 3 เดือนทำให้องค์ชายลีฮวานที่ วังเซซุน (พระราชนัดดารัชทายาท) ได้ขึ้นสืบราชบัลลังก์ต่อมาเป็น พระเจ้าฮอนจง มีผลให้พระชายารัชทายาทโจพระราชมารดาของพระเจ้าฮอนจงได้รับการสถาปนาเป็นพระพันปีหลวงพระอิสริยยศเทียบเท่าพระมเหสีของพระราชามีพระนามว่า พระมเหสีซินจอง ตลอด 15 ปีในรัชสมัยของพระเจ้าฮอนจงพระมเหสีซินจองต้องแย่งชิงพระราชอำนาจกับพระอัยยิกาคิมหรือ พระมเหสีซุนวอน จากตระกูลคิมแห่งอันดงอดีตพระมเหสีในพระเจ้าซุนโจ</doc>
