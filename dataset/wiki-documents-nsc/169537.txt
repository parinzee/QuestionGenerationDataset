<doc id="169537" url="https://th.wikipedia.org/wiki?curid=169537" title="ธงชาติคูเวต">ธงชาติคูเวต ธงชาติคูเวต () เป็นธงรูปสี่เหลี่ยมผืนผ้า กว้าง 1 ส่วน ยาว 2 ส่วน ภายในแบ่งเป็นแถบ 3สีตามแนวนอน ได้แก่ สีเขียว สีขาว และสีแดง เรียงตามลำดับจากบนลงล่าง ที่ด้านคันธงนั้นเป็นรูปสี่เหลี่ยมคางหมู รูปดังกล่าวนี้เรียวไปทางด้านปลายธง ความกว้างตอนปลายสุดเท่ากับความกว้างของแถบสีขาว ธงนี้ได้ประกาศใช้เมื่อวันที่ 7 กันยายน พ.ศ. 2504 และได้ชักขึ้นอย่างเป็นทางการเมื่อวันที่ 24 พฤศจิกายน ปีเดียวกัน ก่อนหน้านั้น คูเวตใช้ธงสีแดงเป็นธงสำหรับชาติเช่นเดียวกับประเทศอาหรับทั้งหลาย ส่วนสีบนธงชาติในปัจจุบันนี้เป็นสีพันธมิตรอาหรับ แต่ละสีล้วนมีความหมายต่างๆ คือ สีดำหมายถึงความพ่ายแพ้ของพวกศัตรู สีแดงคือเลือดที่เปือนบนดาบของชาวคูเวต สีขาวเป็นตัวแทนของความบริสุทธิ์ และสีเขียวหมายถึงแผ่นดินอันอุดมสมบูรณ์ ทั้งนี้ ยังมีอีกแนวคิดหนึ่งเกี่ยวกับสีธงชาติคูเวตกล่าวว่า รูปสี่เหลี่ยมคางหมูสีดำนั้นอาจมีที่มาจากธงชาติอิรักในช่วงก่อน พ.ศ. 2500 ก็ได้ (ธงชาติอิรักในยุคนั้นเป็นธงสี่เหลี่ยมผืนผ้า พื้นสีดำ-เขียว-ขาว มีรูปสี่เหลี่ยมคางหมูสีแดงที่ด้านคันธง ภายในรูปดังกล่าวมีดาวสีขาว 2 ดวง) ความหมายของสีบนธงชาติ มีที่มาจากบทกวีของซาฟี อัล-ดีน อัล-ฮาลี การแสดงธงชาติคูเวตที่ถูกต้อง มีหลักสำคัญคือ หากแสดงธงตามแนวนอน แถบสีเขียวจะต้องอยู่บนสุดเสมอ กรณีเป็นการแขวนธงไว้ตามแนวตั้ง แถบสีเขียวจะต้องอยู่ทางด้านขวาของธงจากตำแหน่งของผู้มอง ในปี พ.ศ. 2548 ได้มีการนำธงชาติคูเวตไปออกแบบเป็นว่าวขนาด 1,019 ตารางเมตร ทำขึ้นที่ประเทศนิวซีแลนด์โดยปีเตอร์ ลินน์ และได้ชักอย่างเป็นทางการที่ประเทศคูเวต นับว่าเป็นว่าวที่มีขนาดใหญ่ที่สุดในโลกและยังไม่มีใครสามารถลบสถิติได้ธงชาติในอดีต</doc>
