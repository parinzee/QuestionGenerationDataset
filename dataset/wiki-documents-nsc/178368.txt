<doc id="178368" url="https://th.wikipedia.org/wiki?curid=178368" title="จันทนีย์ อูนากูล">จันทนีย์ อูนากูล จันทนีย์ อูนากูล หรือ จันทนีย์ พงศ์ประยูร (19 พฤษภาคม 2500 — ) เป็นนักร้อง นักแต่งเพลง ที่มีผลงานที่มีชื่อเสียงจากเพลง "สายชล" และ "ลองรัก" จันทนีย์ เกิดที่กรุงเทพมหานคร เติบโตที่จังหวัดชลบุรี จบการศึกษาจากโรงเรียนวัฒนาวิทยาลัย โรงเรียนเตรียมอุดมศึกษา และศึกษาต่อที่คณะอักษรศาสตร์ จุฬาลงกรณ์มหาวิทยาลัย หลังจบการศึกษาเมื่อ พ.ศ. 2522 ได้เข้าทำงานที่บริษัทโฆษณา โอกิลวี่ แอนด์ เมเธอร์ ต่อเนื่องจนถึงปัจจุบัน ระหว่างศึกษาที่จุฬาลงกรณ์มหาวิทยาลัย ได้แต่งเพลงร่วมกับไชย ณ ศีลวันต์ (บุตรชายของนายเชาวน์ ณ ศีลวันต์ องคมนตรี) จำนวนหลายเพลง โดยเฉพาะเพลง "ลองรัก" ได้รับการขับร้องบันทึกเสียงโดย สมเด็จพระเจ้าลูกเธอ เจ้าฟ้าจุฬาภรณ์วลัยลักษณ์ จันทนีย์ อูนากูล ได้ขับร้องเพลงของเธอเอง หลังจากศรีไศล สุชาตวุฒิ นำเพลง ลองรัก ของเธอไปบันทึกเสียง และเธอได้รับการติดต่อจากบริษัทอีเอ็มไอ เพื่อซื้อลิขสิทธิ์เพลงอื่นๆ แต่เมื่อผู้บริหารได้ฟังเสียงที่เธอร้อง ก็ได้ตัดสินใจที่จะออกอัลบั้มโดยให้จันทนีย์เป็นผู้ขับร้องด้วยตัวเอง ผลงานบันทึกเสียงชุดแรก ใช้ชื่ออัลบั้ม สายชล ประกอบด้วยเพลง สายชล, ลองรัก, เธอ, นกกับรถ, Memories ได้รับความนิยมสูงสุด ได้รับรางวัลพระราชทานแผ่นเสียงทองคำ จากยอดขายสูงสุดในปี พ.ศ. 2525ผลงาน ผลงาน. "สายชล (2524) "เธอที่แสนดี (2526)1. ความปรารถนา 2. รักเพื่อรัก 3. ฝัน 4. คนสิ้นหวัง 5. จะรักหรือจะหักใจ 6. เธอที่แสนดี 7. สิ่งที่ฉันรัก 8. บทเพลงกล่อมนอน 9. ตัดใจลืม 10. ชีวิต "สายไหม (2528)1. สายไหม 2. เมื่อเธอจากไป 3. ปรัชญาหิ่งห้อย 4. ความหวัง 5. อย่าฝืนสายป่าน 6. ระหว่างเรา 7. น้ำผึ้งหยดเดียว 8. มายา 9. ในฝัน 10. วันนั้น "คิดถึงบ้างไหม? (2548) "Memories1. สายชล 2. เธอ 3. ดอกไม้ 4. เพียงเผลอใจ 5. ลองรัก 6. หนึ่งเดียว 7. นกกับรถ 8. เธอที่แสนดี 9. คิดถึงบ้างไหม? 10. ความปรารถนา 11. เพลงคนโสด 12. เวลา 13. Memories touch the warmth once familiar (2551)เพลงเพลง. - My Mother Land ขับร้องโดย เกวลิน บุญศิริธรรม - You've Got Love ขับร้องโดย เกวลิน บุญศิริธรรม - Cold Blooded Mama ขับร้องโดย แกรนด์เอ็กซ์ - เธอเท่านั้น ขับร้องโดย แกรนด์เอ็กซ์ - ฉันเข้าใจ ขับร้อง โดย แกรนด์เอ็กซ์ - เกิดเป็นผู้ชาย ขับร้องโดย แกรนด์เอ็กซ์ - ฝากดาว ขับร้องโดย XYZ - รัก-ไม่รัก ขับร้องโดย ผู้หญิง - อยากกลับมา ขับร้องโดย ผู้หญิง - ขอใจคืน ขับร้องโดย อาร์เธอร์ - เอาเบอร์ไปก้อน ขับร้องโดย สิวะ แตร์สังข์ - เงา ขับร้องโดย พรรณี วีรานุกูล ประกอบภาพยนตร์การ์ตูนของวอลท์ ดิสนี่ย์ มู่หลาน - คงสักวัน ขับร้องโดย สบชัย ไกรยูรเสน ประกอบภาพยนตร์การ์ตูนของวอลท์ ดิสนี่ย์ The Hunchback of Notre Dame - ไกล้ดวงใจ แต่ไกลสุดขอบฟ้า ขับร้องโดยสมเด็จพระเจ้าลูกเธอ เจ้าฟ้าจุฬาภรณ์วลัยลักษณ์วรรณกรรมวรรณกรรม. - นิทานตามใจแม่ - รามเกียรติ์ - สังข์ทอง - สามก๊ก - นิทานชาดก เล่ม 1 - นิทานชาดก เล่ม 2 - ทศชาติชาดก - เทพเจ้ากรีก - สงครามกรุงทรอย - การผจยภัยของโอดิสซีอุส - จากไดโนเสาร์ถึงสุโขทัย - กรุงศรีอยุธยา - กรุงรัตนโกสินทร์ - สึนามิ - ร่างกายของเรา - ไซอิ๋ว - 225 ปี จังหวัดพระนคร - สยาม คือบ้านของเรา (ร่วมแปลกับ ศิษย์เก่าโรงเรียนวัฒนาวิทยาลัย) - บทกลอน-ประพันธ์อื่น ๆ</doc>
