<doc id="776593" url="https://th.wikipedia.org/wiki?curid=776593" title="โครงการสนับสนุนการจัดตั้งห้องเรียนวิทยาศาสตร์ในโรงเรียน โดยการกำกับดูแลของมหาวิทยาลัย">โครงการสนับสนุนการจัดตั้งห้องเรียนวิทยาศาสตร์ในโรงเรียน โดยการกำกับดูแลของมหาวิทยาลัย โครงการสนับสนุนการจัดตั้งห้องเรียนวิทยาศาสตร์ในโรงเรียน โดยการกำกับดูแลของมหาวิทยาลัย หรือโครงการ วมว. เป็นโครงการจัดตั้งห้องเรียนวิทยาศาสตร์ในโรงเรียนสำหรับผู้เรียนที่มีความสามารถ พิเศทางด้านวิทยาศาสตร์และเทคโนโลยี โดยมีมหาวิทยาลัยเป็นผู้กำกับดูแลการดำเนินการ การบริหาร จัดการหลักสูตรการเรียนการสอนห้องเรียนวิทยาศาสตร์ในโรงเรียนซึ่งอาจเป็นโรงเรียนเครือข่ายหรือโรงเรียนในกำกับของมหาวิทยาลัยโดยกระทรวงวิทยาศาสตร์และเทคโนโลยีเป็นผู้ให้การสนับสนุนการจัดการเรียนการสอนประวัติ ประวัติ. เมื่อวันที่ 24 เมษายน พ.ศ. 2550 คณะรัฐมนตรี ได้มีมติให้กระทรวงวิทยาศาสตร์และเทคโนโลยี ร่วมกับกระทรวงศึกษาธิการ ดำเนินงานโครงการสนับสนุนการจัดตั้งห้องเรียนวิทยาศาสตร์ในโรงเรียน โดยการกำกับดูแลของมหาวิทยาลัย (โครงการ วมว.) ขึ้น เพื่อผลิตนักเรียนที่มีความสามารถพิเศษทางวิทยาศาสตร์และเทคโนโลยีตั้งแต่ระดับมัธยมศึกษาตอนปลายจนสำเร็จการศึกษาในระดับปริญญาตรี ทั้งนี้ ให้ปรับเปลี่ยนจากการให้การสนับสนุนในรูป "ทุนการศึกษา" เป็นการสนับสนุน "หลักสูตรการศึกษา" ทางด้านวิทยาศาสตร์และเทคโนโลยีที่เหมาะสมแทน โดยเริ่มแรก (ปีการศึกษา 2551) มีมหาวิทยาลัยและโรงเรียนเข้าร่วมจำนวน 4 คู่ โดยในปัจจุบันมีมหาวิทยาลัยและโรงเรียนเข้าร่วมโครงการจำนวน 17 คู่ ซึ่งหลักสูตรจะแตกต่างกันไปตามศักยภาพ ความพร้อม และความโดดเด่นทางวิชาการในสาขาวิชาวิทยาศาสตร์และเทคโนโลยีของแต่ละมหาวิทยาลัยที่เข้าร่วมโครงการสัญลักษณ์ความหมายของสีสัญลักษณ์. ความหมายของสี. - สีเหลือง หมายถึง วิทยาศาสตร์สีประจำพระชนมวารพระบาทสมเด็จพระปรมินทรมหาภูมิพลอดุลยเดช เป็นสีที่ตามองเห็นได้ชัดเจน และดีที่สุดจากที่ไกล ๆ และกระตุ้นเร้าให้คนใช้ปัญญาและเกิดการอยากเรียนรูเป็นสีแห่ง ความเฉลียวฉลาด ความรอบรู้มุ่งมั่น ตั้งใจและรวดเร็วในการคิดซึ่งแสดงถึงการ เป็นผู้มีความเจริญรุ่งเรืองทางปัญญาความรู้อย่างมีเหตุผล - สีแสด หมายถึง สีประจำพระชนมวารพระบาทสมเด็จพระจอมเกล้าเจ้าอยู่หัว เป็นสีที่แสดงถึงแรงบันดาลใจเต็มเปี่ยม และพลังในการพัฒนาและการใช้ประโยชน์จากวิทยาศาสตร์ - สีน้ำเงิน หมายถึง นวัตกรรม พระมหากษัตริย์ ความมีอัจฉริยภาพ ความเป็นผู้นำการพัฒนา ความคิดสร้างสรรค์และก่อกำเนิดสิ่งที่มีคุณค่าใหม่ ๆ - สีเขียว หมายถึง สิ่งแวดล้อมความเป็นธรรมชาติและการเจริญเติบโตแสดงถึงการใช้ วิทยาศาสตร์ในการพัฒนาควบคู่กับการดำรงระบบนิเวศที่ต้องอนุรักษ์ สิ่งแวดล้อมและความเป็นธรรมชาติให้มากที่สุดการรับสมัครนักเรียนคุณสมบัติของนักเรียนผู้สมัครการรับสมัครนักเรียน. คุณสมบัติของนักเรียนผู้สมัคร. 1. กำลังศึกษาอยู่ในชั้นมัธยมศึกษาปีที่ 3 หรือเทียบเท่าในปีการศึกษานั้น 2. มีผลการเรียน ดังนี้- ระดับคะแนนเฉลี่ยสะสมรวมทุกรายวิชาในชั้น ม. 1 และ ม. 2 ไม่ต่ำกว่า 3.00 - ระดับคะแนนเฉลี่ยสะสมรายวิชาวิทยาศาสตร์พื้นฐานในชั้น ม. 1 และ ม. 3 ไม่ต่ำกว่า 3.00 - ระดับคะแนนเฉลี่ยสะสมรายวิชาคณิตศาสตร์พื้นฐานในชั้น ม.1 และ ม. 2 ไม่ต่ำกว่า 3,00 3. มีสัญชาติไทย (มีเลขประจำตัวประชาชน) 4. ไม่เป็นโรคติดต่อร้ายแรงซึ่งเป็นอุปสรรคต่อการศึกษา และการพักในหอพัก 5. มีความขยันหมั่นเพียร มีความประพฤติดีและมีบุคลิกภาพเหมาะสม 6. มีความตั้งใจเข้าเรียนในโรงเรียนที่อยู่ในโครงการ และได้รับการสนับสนุนจากผู้ปกครอง 7. สามารถพักอยู่ในโรงเรียนหรือสถานที่ที่โรงเรียนจัดไว้ให้ในลักษณะโรงเรียนประจำได้ขั้นตอนการรับสมัครและคัดเลือกขั้นตอนการรับสมัครและคัดเลือก. 1. โครงการฯ โดยกระทรวงวิทยาศาสตร์และเทคโนโลยีจะดำเนินการประกาศรับสมัครนักเรียนในช่วงสิงหาคมถึงกันยายนของทุกปีทาง Internet ผ่านเว็บไซต์ของโครงการ 2. มหาวิทยาลัยและโรงเรียนทำการตรวจสอบคุณสมบัติ เมื่อนักเรียนมีคุณสมบัติครบถ้วน จึงจะมีสิทธิ์ในการสอบคัดเลือก 3. โครงการฯ โดยโรงเรียนมหิดลวิทยานุสรณ์จะเป็นผู้ดำเนินการคัดเลือกนักเรียนในรอบแรก โดยการสอบข้อเขียนในรายวิชาวิทยาศาสตร์และคณิตศาสตร์ในช่วงเดือนพฤศจิกายนของทุกปี ซึ่งมีเกณฑ์การคัดเลือกโดยใช้คะแนนผลการสอบคัดเลือกโรงเรียนละ 100 อันดับแรก โดยคะแนนลำดับที่ 100 ให้คัดเลือกนักเรียนที่ได้คะแนนเท่ากันไว้ทั้งหมด 4. มหาวิทยาลัยที่เข้าร่วมโครงการแต่ละแห่งจะเป็นผู้ดำเนินการสอบคัดเลือกรอบสอง โดยแยกกัน โดยอิสระในช่วงเดือนมกราคมของทุกปีโดยวิธีการสอบภาคทฤษฎีและจัดกิจกรรมเพื่อทดสอบความสามารถ ความถนัดและทักษะ หรือทดสอบปฏิบัติการทางวิชาการ 5. มหาวิทยาลัยที่เข้าร่วมโครงการแต่ละแห่งเป็นผู้พิจารณาคัดเลือกนักเรียนในโครงการ วมว. แห่งละ 30 คน พร้อมสำรอง และส่งให้รายชื่อให้กระทรวงวิทยาศาสตร์และเทคโนโลยีรายชื่อมหาวิทยาลัยและโรงเรียนในกำกับ</doc>
