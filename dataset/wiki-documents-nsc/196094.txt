<doc id="196094" url="https://th.wikipedia.org/wiki?curid=196094" title="หงส์ผงาดฟ้า">หงส์ผงาดฟ้า หงส์ผงาดฟ้า (; Lu Xiao Feng Xi Lie) เป็นชุดนวนิยายกำลังภายในโดยการประพันธ์ของโกวเล้ง เขียนขึ้นในปี ค.ศ.1976 - 1981 เป็นเรื่องที่ประสบความสำเร็จเป็นอันดับต้นๆ ของนวนิยายทั้งหมดของโกวเล้งเลยก็ว่าได้ โดยผู้อ่านบางคนยกให้เป็นผลงานที่ดีที่สุดของโกวเล้ง ชุดนี้เป็นนิยายกำลังภายในแนวสืบสวน โดยแบ่งพฤติกรรม และเรื่องราวของตัวเอกเป็น 7 ตอน ดังนี้- หงส์ผงาดฟ้า - จอมโจรปักดอกไม้ - สองนักสู้ผู้ยิ่งใหญ่ - บ่อนพนันเบ็ดเงิน - หมู่ตึกภูตพราย - เกาะมหาภัย - กระบี่พิโรธเกี่ยวกับเรื่อง เกี่ยวกับเรื่อง. หงส์ผงาดฟ้า ชุดนี้เป็นชุดนิยายที่บรรยายถึงเรื่องราวของบุรุษผู้มีสี่คิ้ว นาม เล็กเซียวหงส์ ที่ชมชอบการผจญภัย และความตื่นเต้นเป็นทุนเดิม เขาสืบสวนสอบสวนคดีร่วมกับสหายที่มีสีสัน เรื่องนี้โกวเล้งได้รับแรงบันดาลใจในการสร้างตัวละคร เล็กเซียวหงส์ มาจากตัวละครในวรรณกรรมนักสืบเรื่องดังจากฝั่งตะวันตกอย่างเชอร์ล็อก โฮมส์ ของอาร์เทอร์ โคนัน ดอยล์ แต่โกวเล้งก็ดัดแปลงจนเล็กเซียวหงส์มีเอกลักษณ์เฉพาะตัวที่ตลกขบขัน ดังนั้นพฤติกรรมในแต่ละตอนจึงมีความโดดเด่นสนุกสนานเฉพาะตัวไปด้วยตัวละครหลักตัวละครหลัก. - เล็กเซียวหงส์ จอมยุทธรูปงาม จอมเจ้าชู้, บุรุษผู้มีสี่คิ้ว (2คิ้ว +2หนวดงาม),- ไซมึ้งซวยเสาะ - ฮวยมั่วเล่า น้องชายที่ 7และอายุยน้อยที่สุดของครอบครัวตระกูลฮวย ที่มีชื่อเสียงและมั่นคั่ง,- หลวงจีนสัตย์ซื่อ - จอมขโมยซือคงเตี๋ยแช - เอี๊ยบโกวเซียะ เจ้านครเมฆขาว - บักเต้าหยินตอนย่อย ตอนย่อย. หงส์ผงาดฟ้า (; Lu Xiao Feng Chuan Ji}}) หากแปลเป็นชื่อภาษาไทยตรงๆ จะมีชื่อตอนว่า ตำนานพิสดารของเล็กเซียวหงส์ เป็นตอนที่หนึ่งของชุดนิยายชื่อดังของโกวเล้งในชื่อเดียวกันนี้ ตอนนี้ได้รับการตีพิมพ์ครั้งแรกในปี ค.ศ. 1976 และได้รับการแปลเป็นภาษาไทยโดย น.นพรัตน์ โดยใช้ชื่อว่า หงส์ผงาดฟ้า และเป็นชื่อชุดของนวนิยายชุดนี้จนมาถึงปัจจุบัน</doc>
