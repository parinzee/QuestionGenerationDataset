<doc id="119401" url="https://th.wikipedia.org/wiki?curid=119401" title="ไมเคิล จอห์นสัน (นักฟุตบอลเกิดปี พ.ศ. 2531)">ไมเคิล จอห์นสัน (นักฟุตบอลเกิดปี พ.ศ. 2531) ไมเคิล จอห์นสัน () เป็นนักฟุตบอลสังกัดทีมสโมสรฟุตบอลแมนเชสเตอร์ซิตี ตำแหน่งกองกลาง เกิดเมื่อวันที่ 24 กุมภาพันธ์ พ.ศ. 2531 ที่ Urmston, เมืองแมนเชสเตอร์ จอห์นสันเซ็นสัญญากับทีมแมนเชสเตอร์ซิตี ในปี พ.ศ. 2547 ก่อนที่จะมาอยู่กับแมนเชสเตอร์ซิตี เคยเป็นนักเตะฝึกหัดของเอฟเวอร์ตัน, เฟยานูด และมาอยู่ในทีมเยาวชนของลีดส์ยูไนเต็ด เขาเป็นหนึ่งในผู้เล่นของทีมเยาวชนแมนเชสเตอร์ซิตี้ ชุดที่เข้าถึงรอบชิงชนะเลิศ เอฟเอคัพเยาวชน (FA Youth Cup) เขาลงเล่นในพรีเมียร์ลีกอังกฤษครั้งแรกในวันที่ 21 ธันวาคม 2549 นัดที่แมนเชสเตอร์ซิตี้พบวีแกน ที่เจเจบี สเตเดี้ยม และเป็นวีแกนที่ชนะไป 4-0, นัดที่ 2 ที่เขาลงเล่นในพรีเมียร์ลีกอังกฤษ คือนัดที่แมนเชสเตอร์ซิตี้ชนะมิดเดิลสโบรช์ ไป 2-0 ในเดือนเมษายน 2550 จอห์นสันโชว์ฟอร์มได้อย่างโดดเด่นตลอดมา ทำให้ทีมลิเวอร์พูลสนใจนักเตะคนนี้ แมนเชสเตอร์ซิตี้จึงได้เจรจาขอต่อสัญญากับเขา เมื่อวันที่ 18 กรกฎาคม 2550 เพื่อรั้งเขาไว้ไม่ให้ออกจากทีมไป ประตูแรกในพรีเมียร์ลีกนัดที่แมนเชสเตอร์ซิตี้ชนะดาร์บี้ 1-0 ในวันที่ 15 สิงหาคม 2550 ที่ ซิตี้ ออฟ แมนเชสเตอร์ สเตเดียม สนามเหย้าของแมนเชสเตอร์ซิตี้ และประตูที่ 2 เขายิงได้ในอีก 1 เดือนต่อมา ในนัดที่แมนเชสเตอร์ซิตี้ เปิดบ้านรับการมาเยือนของ แอสตัน วิลล่า ทีมที่มีกุนซือฝีมือดีอย่าง มาร์ติน โอนีล จอห์นสันโชว์ความแข็งแกร่งของร่างกายและทักษะบอล ด้วยการทำชิ่งหนึ่งสองกับเอลาโน่ พาบอลฝ่าแผงกองหลังวิลล่าถึง 3 คน แล้วแปบอลเล่นทางเข้าประตูไปอย่างสวยงาม ช่วยให้แมนเชสเตอร์ซิตี้ชนะวิลล่า 1-0 ปัจจุบัน ไมเคิล จอห์นสัน มีชื่อติดทีมชาติชุดอังกฤษชุด U21 ทั้งนี้จอห์นสันถูกนำไปเทียบเคียงว่ามีสไตล์การเล่นคล้ายกับ คอลลิน เบล (Colin Bell) นักเตะระดับตำนานของแมนเชสเตอร์ซิตี้</doc>
