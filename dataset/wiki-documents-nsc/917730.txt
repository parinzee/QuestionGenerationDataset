<doc id="917730" url="https://th.wikipedia.org/wiki?curid=917730" title="ชาร์ล-อ็องรี ซ็องซง">ชาร์ล-อ็องรี ซ็องซง ชาร์ล-อ็องรี ซ็องซง () เป็นเจ้าพนักงานเพชฌฆาตของฝรั่งเศส เขาเกิดในตระกูลเพชฌฆาต ตัวเขาเป็นเพชฌฆาตรุ่นที่ 4 ของตระกูลซ็องซง เขาทำงานเป็นเพชฌฆาตประจำกรุงปารีสเป็นเวลากว่า 40 ปี เขาประหารชีวิตผู้คนไปกว่า 3,000 คนซึ่งรวมถึงพระเจ้าหลุยส์ที่ 16 นอกจากนี้ เขายังเป็นผู้สนับสนุนให้รัฐบาลหันมาใช้การประหารชีวิตโดยกิโยตีน เขาเป็นผู้ประเดิมการประหารด้วยกิโยตีนเมื่อวันที่ 25 เมษายน ค.ศ. 1792 ในกรุงปารีส นักโทษประหารกิโยตีนรายแรกคือโจรนามว่า นีกอลา ฌัก แปลตีเย (Nicolas Jacques Pelletier) ชาร์ล-อ็องรี ซ็องซง มีบุตรชายสองคน คนแรกนามว่า อ็องรี (Henri) ซึ่งรับช่วงเป็นเพชฌฆาตเป็นรุ่นที่ 5 บุตรชายคนนี้เป็นผู้ลงมือประหารพระนางมารี อ็องตัวแน็ต ด้วยกิโยตีน บุตรชายอีกคนชื่อว่า กาบรีแยล (Gabriel) ซึ่งรับช่วงในส่วนธุรกิจของครอบครัว</doc>
