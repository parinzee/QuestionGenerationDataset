<doc id="806402" url="https://th.wikipedia.org/wiki?curid=806402" title="กิ่งฉัตร">กิ่งฉัตร กิ่งฉัตร เป็นนามปากกาของ ปาริฉัตร ศาลิคุปต (1 มกราคม พ.ศ. 2511- ) เป็นธิดาของ พล.ร.อ.วิเชียร และ องุ่น ศาลิคุปต กิ่งฉัตรเริ่มอ่านหนังสือตั้งแต่เรียนมัธยมต้น รักการอ่านและอ่านหนังสือได้แทบทุกประเภท จึงเกิดความรู้สึกอยากจะเขียนหนังสือให้ผู้อื่นอ่าน และมีอารมณ์ร่วมทั้งหัวเราะและร้องไห้ไปกับตัวละคร อย่างที่ตัวเองเคยรู้สึกเคยสัมผัสบ้าง จึงเริ่มต้นเขียนเรื่องสั้นเวียน ให้เพื่อนฝูงในชั้นอ่านก่อน พอขึ้นปี 2 ในมหาวิทยาลัย ก็เริ่มมีบทความลงในหนังสือพิมพ์บางฉบับ และนิตยสารอีกหลายเล่ม เช่น สตรีสาร แพรวสุดสัปดาห์ ขวัญเรือน กระทั่งเรียนมหาวิทยาลัยปีสุดท้ายจึงได้เริ่มต้นเขียนนวนิยายเรื่องยาวเรื่องแรก คือ พรพรหมอลเวง โดยอาศัยนิสัยใจคอเพื่อนสนิทมาเป็นตัวเอกของเรื่อง กิ่งฉัตรมีสิ่งที่ยึดในการทำงาน คือ เขียนหนังสือตามใจคนเขียนเป็นหลัก เพราะถือว่าคนเขียนเป็นคนอ่านคนแรก ถ้าอ่านแล้วสนุก คนอ่านส่วนหนึ่งที่มีชอบเรื่องในแนวเดียวกันก็คงสนุกด้วย เขียนในสิ่งที่ชอบที่ถนัด และเขียนด้วยใจรักการทำงาน กิ่งฉัตรเคยมีนามปากกาในการเขียนเรื่องสั้นว่า "ทองหลางลาย" แต่ พอเขียนเรื่องยาวก็ได้ใช้ "กิ่งฉัตร" มาตลอด นามปากกานี้มาจากชื่อจริงตัวสุดท้าย คือ "ปาริฉัตร" ส่วนกิ่งนี่เธอบอกว่าเหมือนกับกิ่งก้านสาขาที่แยกออกมาจากต้น คือ เวลาเขียนหนังสือจะรู้สึกว่าไม่ใช่ตัวเอง นอกจากผลงานนิยายแนวรักโรแมนติกที่กิ่งฉัตรถนัดแล้ว เธอยังมีผลงานนิยายแนวสืบสวนสอบสวนและแฟนตาซีในนามปากกา อลินา อีกด้วย แล้วยังมีศักดิ์เป็นน้าของ เพลิง พลภัคค์ วัชรพงศ์หิรัญ นักแสดงสังกัด ช่องวัน อีกด้วยการศึกษา การศึกษา. ระดับมัธยมศึกษา โรงเรียนสตรีวิทยา ปริญญาตรี คณะวารสารศาสตร์และสื่อสารมวลชน สาขาหนังสือพิมพ์ มหาวิทยาลัยธรรมศาสตร์ผลงานรวมเล่มในนามปากกากิ่งฉัตร ผลงานรวมเล่มในนามปากกากิ่งฉัตร. พ.ศ. 2535 พรพรหมอลเวง พ.ศ. 2536 มายาตวัน พ.ศ. 2537 ละครเล่ห์เสน่หา พ.ศ. 2537 เสราดารัล พ.ศ. 2538 ด้วยแรงอธิษฐาน  พ.ศ. 2539 บ้านอัญชัน พ.ศ. 2539 ตามรักคืนใจ พ.ศ. 2539 ดวงใจพิสุทธิ์ พ.ศ. 2540 แสงดาวฝั่งทะเล พ.ศ. 2540 เพรงเงา พ.ศ. 2541 บ่วงหงส์ พ.ศ. 2541 ดั่งไฟใต้น้ำ พ.ศ. 2541 มนต์จันทรา พ.ศ. 2542 มีเพียงรัก พ.ศ. 2543 รอยพรหม พ.ศ. 2543 ลางลิขิต พ.ศ. 2544 ลำเนาลม พ.ศ. 2544 ลำนำจันทร์ พ.ศ. 2545 สืบลับรหัสรัก พ.ศ. 2545 พรายปรารถนา พ.ศ. 2546 รหัสหัวใจ พ.ศ. 2546 ในเรือนใจ พ.ศ. 2547 ฟ้ากระจ่างดาว พ.ศ. 2547 สูตรเสน่หา พ.ศ. 2547 นางบาป พ.ศ. 2548 หิมะกลางทะเลทราย พ.ศ. 2548 แกะรอยรัก พ.ศ. 2549 ค่าของหัวใจ พ.ศ. 2550 สะพานอธิษฐาน พ.ศ. 2550 คลื่นลวง พ.ศ. 2551 สาปพระเพ็ง พ.ศ. 2552 เพียงใจที่ผูกพัน พ.ศ. 2554 รุ่งอรุณ พ.ศ. 2554 ลับลวงใจ พ.ศ. 2555 ลีลาวดีเพลิง พ.ศ. 2557 ปล่อยใจไปกับ...เช็ก พ.ศ. 2560 รื่นรักลมลวง@หัวหิน พ.ศ. 2561 กุหลาบเกี่ยวใจอลินา อลินา. อลินา เป็นอีกนามปากกาของหนึ่งของ กิ่งฉัตร ใช้ในงานเขียนนิยายแนวสืบสวนสอบสวนเบา ๆ กึ่ง ๆ คอเมดี้ที่เขาเรียกกันว่าแนว Cozy และเรื่องรักแนวเหนือจริงหรือแฟนตาซี เพื่อให้แยกจากเรื่องรักหรือดราม่าของกิ่งฉัตร ที่มาของนามปากกา "อลินา" มาจากเรื่อง สูตรเสน่หา นางเอกชื่อ ‘อลิน’ แล้วมีผู้อ่านท่านหนึ่งชอบชื่อนี้ก็เลยเอาไปตั้งชื่อลูกสาว แต่ว่าขอเป็น "อลินา" เพื่อทำให้ชื่อดูหวานขึ้น รู้สึกว่าชื่อนี้เพราะดีจึงขอยืมมาจากเขาอีกทีหนึ่ง มาเป็นชื่อลูกสาวนางเอกใน "สูตรเสน่หา" และพอมาเขียนนวนิยายชุดสาวน้อยเกวลิน เกิดนึกนามปากกาไม่ออก อยู่ดี ๆ ชื่อนี้ก็ผุดขึ้นมา เลยนำมาเป็นนามปากกาเสียเลยผลงานรวมเล่มในนามปากกาอลินาชุดสาวน้อยเกวลิน ผลงานรวมเล่มในนามปากกาอลินา. ชุดสาวน้อยเกวลิน. ชุดสาวน้อยเกวลิน เป็นเรื่องชุดแนวสืบสวนสอบสวนเบา ๆ กึ่ง ๆ คอเมดี้ที่เขาเรียกกันว่าแนว Cozy ชุดแรกในนามปากกา "อลินา" ซึ่ง "อลินา" ได้กล่าวในคำนำผู้เขียน เกี่ยวกับนวนิยายชุดสาวน้อยเกวลิน ว่า "ดิฉันเป็นคนชอบอ่านหนังสือสืบสวนสอบสวนมาตั้งแต่ไหนแต่ไร อ่านได้หมดตั้งแต่การ์ตูนสืบสวนทุกรูปแบบ นวนิยายสืบสวนแบบเบา ๆ อ่านเพลิน ๆ แบบโคซี่ (cozy) แบบเลือดสาดชิ้นส่วนเหยื่อเกลื่อนกระจาย นวนิยายฆาตกรโรคจิต ฆาตกรต่อเนื่อง สืบสวนแบบแฝงรักโรแมนติก สืบสวนแบบมืดมนชนิดที่ตัวเอกมีสภาพหดหู่ชวนให้ปลง (แต่ก็ยังสืบคดีได้อย่างน่าอัศจรรย์) สืบสวนแบบนักสิบฉายเดี่ยว หรือสืบกันเป็นทีม อ่านได้และชอบอ่านทุกประเภทจริง ๆ ค่ะ เมื่อชอบอ่านก็ลามมาถึงชอบเขียนด้วย เขียนทั้งแบบที่เป็นสืบสวนโรแมนติก สุดท้ายก็คันไม้คันมืออดไม่ไหวลองเขียนแนวโคซี่ขึ้นมา แม้จะรู้ว่าตลาดการอ่านในเมืองไทยแนวนี้ยังไม่เป็นที่นิยมมากนัก ไม่เหมือนเรื่องแปลที่เข้ามาจากญี่ปุ่น แต่ใจรักเสียอย่าง ยังไงก็ขอลองสักตั้งค่ะ ล้มลุกคลุกคลานพอควร แต่ก็ยังไม่ท้อ ขอลองสู้อีกสักที หวังว่าอย่างน้อย งานสไตล์นี้จาก 'อลินา' จะสร้างความสุขและความเพลิดเพลินให้ผู้อ่านได้บ้าง" จนถึงปัจจุบันมีการรวมเล่มแล้วทั้งหมด 8 ตอนได้แก่ พ.ศ. 2549 สาวน้อยเกวลิน ตอน ฆาตกรรมในแฟลต (เล่ม 1) พ.ศ. 2549 สาวน้อยเกวลิน ตอน จากตายจากเป็น (เล่ม 2) พ.ศ. 2550 สาวน้อยเกวลิน ตอน คลั่งดารา (เล่ม 3) พ.ศ. 2552 สาวน้อยเกวลิน ตอน บักสีดา (เล่ม 4) พ.ศ. 2555 สาวน้อยเกวลิน ตอน ดับฝัน (เล่ม 5) พ.ศ. 2556 สาวน้อยเกวลิน ตอน ความลับ (เล่ม 6) พ.ศ. 2557 สาวน้อยเกวลิน ตอน ริษยา (เล่ม 7) พ.ศ. 2558 สาวน้อยเกวลิน ตอน รอยยิ้มพิมพ์ตาย (เล่ม 8) พ.ศ. 2561 สาวน้อยเกวลิน ตอน อิทธิฤทธิ์ออนไลน์ (เล่ม 9)ชุดชมรมคนมีสัมผัสพิเศษ ชุดชมรมคนมีสัมผัสพิเศษ. ชุดชมรมคนมีสัมผัสพิเศษ เป็นเรื่องชุดแนว cozy เรื่องที่ 2 ซึ่ง "อลินา" ได้กล่าวในคำนำผู้เขียนชมรมคนมีสัมผัสพิเศษ ตอนทำเพื่อรัก ว่า "เคยคิดไว้นานแล้วกว่าสิบปีถึงพล็อตเรื่องกลุ่มคนที่มีความสามารถพิเศษเหนือธรรมชาติมารวมกลุ่มกัน แต่ละคนมีความสามารถพิเศษต่าง ๆ แล้วช่วยกันแก้ไขคดี แต่ก็ไม่ได้ลงมือเขียนสักที กระทั่งเมื่อปลายปี 54 จึงได้ฤกษ์ นำพล็อตนี้มาปัดฝุ่นใหม่ เป็นเรื่องชุดสืบสวนสั้น ๆ แนวเขียนเบา ๆ อ่านสบาย ๆ แรงบันดาลใจของแต่ละคดีมาจากเรื่องราวของคนรอบตัวและข่าวคราวตามสื่อต่าง ๆ ที่น่าสนใจเรื่องหนึ่งเรื่องเมื่อมองต่างมุม ก็จะเห็นสิ่งที่แตกต่างออกไป ชวนให้เค้นหาอีกด้านของความต่าง... ขอขอบคุณเพื่อนฝูงและญาติมิตรที่เล่าเรื่องราวและประสบการณ์ "สัมผัสพิเศษ" หรือเรื่องเหนือธรรมชาติต่าง ๆ จนเกิดเป็นหนังสือชุดนี้ขึ้นมาได้ จนถึงปัจจุบันมีการรวมเล่มแล้วทั้งหมด 4 ตอนได้แก่ พ.ศ. 2555 ชมรมคนมีสัมผัสพิเศษ ตอน ทำเพื่อรัก พ.ศ. 2556 ชมรมคนมีสัมผัสพิเศษ ตอน อยากได้ ใคร่มี พ.ศ. 2558 ชมรมคนมีสัมผัสพิเศษ ตอน ยับยั้งชั่งใจ พ.ศ. 2560 ชมรมคนมีสัมผัสพิเศษ ตอน หลงใหลไฝ่ฝันชุดนวหิมพานต์ ชุดนวหิมพานต์. ชุดนวหิมพานต์ เป็นเรื่องรักแนวเหนือจริงหรือแฟนตาซี ซึ่ง "อลินา" ได้กล่าวถึงที่มาของหนังสือชุดนวพิมพานต์ ว่า "เคยมีความคิดนานแล้วที่จะเขียนเรื่องรักแนวเหนือจริงหรือแฟนตาซี เพิ่งมีโอกาสตอนนี้เลยเลือกใช้นามปากกาอลินา เพื่อให้แยกจากเรื่องรักหรือดราม่าของกิ่งฉัตร ส่วนที่เลือกหิมพานต์มาเขียนเพราะเป็นเรื่องที่สนุกน่าสนใจ และเป็นอะไรที่คนไทยคุ้นเคยดีอยู่แล้ว แต่ไม่อยากเขียนในแบบเข้าไปผจญภัยในป่าหิมพานต์หรือว่าตัวละครอยู่ในหิมพานต์ พอดีได้ไปอ่านคำทำนายเรื่องโลกแตกจากหนังสือธรรมะเล่มหนึ่ง เลยเกิดความคิดเรื่องนวหิมพานต์ขึ้นมา" ในชุดประกอบด้วย 5 เรื่อง ได้แก่ พ.ศ. 2557 ตรีเนตรทิพย์ พ.ศ. 2558 ทุติยอสูร พ.ศ. 2559 เพชรรากษส พ.ศ. 2559 เอกเทพ พ.ศ. 2560 วิวาห์พิทยาธร พ.ศ. 2561 นิลนาคินทร์ ลงในเว็บไซต์อ่านเอา : anowl.coชื่อถง ชื่อถง. นามปากกาล่าสุดของคุณกิ่งฉัตร ที่ใช้สำหรับนิยายสไตล์จีน โดยเรื่องแรกที่แต่งชื่อ วาสนาชะตารัก (พ.ศ. 2560) เป็นนิยายแนวน่ารัก โรแมนติค ที่มีเนื้อหาอ่านง่าย น่าติดตาม โดยนิยายเรื่องนี้ผู้เขียนได้ลงให้อ่านออนไลน์เป็นตอนๆที่เว็ปไซด์เด็กดี พ.ศ. 2560 วาสนาชะตารัก</doc>
