<doc id="763676" url="https://th.wikipedia.org/wiki?curid=763676" title="เจฟเฟอร์สัน เดวิส">เจฟเฟอร์สัน เดวิส เจฟเฟอร์สัน ฟินิส เดวิส (, 3 มิถุนายน ค.ศ. 1808 – 6 ธันวาคม ค.ศ. 1889) เป็นนักการเมืองอเมริกัน สมาชิกสภาผู้แทนราษฎรและสมาชิกวุฒิสภาสหรัฐจากรัฐมิสซูรี รัฐมนตรีว่าการกระทรวงสงครามสหรัฐคนที่ 23 และประธานาธิบดีสมาพันธรัฐอเมริการะหว่างสงครามกลางเมืองอเมริกา เขารับผิดชอบแผนศึกของสมาพันธรัฐ แต่ไม่พบยุทธศาสตร์พิชิตฝ่ายสหภาพซึ่งมีประชากรมากกว่าและเป็นอุตสาหกรรมมากกว่า ความพยายายามทางการทูตของเขาไม่สามารถได้มาซึ่งการรับรองจากต่างประเทศแม้แต่ประเทศเดียว และในประเทศ เศรษฐกิจของสมาพันธรัฐที่กำลังล่มสลายบังคับให้รัฐบาลของเขาพิมพ์เงินกระดาษมากขึ้นทุกทีเพื่อโปะรายจ่ายของสงคราม นำไปสู่ภาวะเงินเฟ้อแบบกู่ไม่กลับและการลดค่าเงินตราดอลลาร์สมาพันธรัฐ เดวิสเกิดในรัฐเคนทักกีในครอบครัวเกษตรกรมั่งมีปานกลาง และเติบโตในไร่ใหญ่ฝ้ายของพี่ชายเขา โจเซฟ ในรัฐมิสซิสซิปปีและรัฐลุยเซียนา โจเซฟ เดวิสยังทำให้เขาได้รับแต่งตั้งเขาวิทยาลัยทหารสหรัฐที่เวสต์พอยต์ หลังสำเร็จการศึกษา เจฟเฟอร์สัน เดวิสรับราชการเป็นร้อยโทในกองทัพบกสหรัฐหกปี เขาสู้รบในสงครามเม็กซิโก–อเมริกา (ค.ศ. 1846–1848) เป็นพันเอกแห่งกรมอาสาสมัคร เขารับราชการเป็นรัฐมนตรีว่าการกระทรวงสงครามสหรัฐตั้งแต่ ค.ศ. 1853 ถึง 1857 ภายใต้ประธานาธิบดีแฟรงกลิน เพียร์ซ และเป็นสมาชิกวุฒิสภาพรรคแดโมแครตจากรัฐมิสซิสซิปปี ก่อนสงคราม เขาดำเนินการไร่ใหญ่ฝ้ายในรัฐมิสซิสซิปปีและมีทาสกว่า 100 คน หลังสงครามยุติ เขายังเป็นผู้แก้ต่าง (apologist) อุดมการณ์ความเป็นทาสซึ่งเขาและสมาพันธรัฐต่อสู้ แม้เดวิสโต้แย้งการแยกตัวออกใน ค.ศ. 1858 แต่เขาเชื่อว่าแต่ละรัฐมีอำนาจอธิปไตยและมีสิทธิอย่างไม่ต้องสงสัยในการแยกตัวออกจากฝ่ายสหภาพ ภรรยาคคนแรกของเดวิส ซาราห์ น็อกซ์ เทย์เลอร์ เสียชีวิตจากมาลาเรียสามเดือนหลังการสมรส และเขาเผชิญกับคราวเป็นซ้ำของโรค เขาสุขภาพไม่ดีเป็นส่วนใหญ่ของชีวิต เมื่ออายุ 36 ปี เขาสมรสอีกครั้งกับวารินา โฮเวลล์วัย 18 ปี คนพื้นเมืองแนตเชสผู้ได้รับการศึกษาในฟิลาเดลเฟียและมีความสัมพันธ์ครอบครัวบ้างในภาคเหนือ ทั้งสองมีบุตรหกคน มีเพียงสองคนที่รอดชีวิต และมีคนเดียวที่แต่งงานและมีบุตร นักประวัติศาสตร์จำนวนมากให้เหตุผลความอ่อนแอของสมาพันธรัฐว่าเพราะความเป็นผู้นำที่เลวของประธานาธิบดีเดวิส การหมกมุ่นกับรายละเอียด ความไม่เต็มใจมอบหมายความรับผิดชอบ การขาดการสนับสนุนของประชาชน การพิพาทกับผู้ว่าการและแม่ทัพของรัฐที่ทรงอำนาจ ความลำเอียงต่อเพื่อนเก่า ความไร้สามารถมีความสัมพันธ์กับผู้ที่ไม่เห็นด้วยกับเขา การปฏิเสธปัญหาทางพลเรือนโดยเน้นปัญหาทางทหาร และการคัดค้านความเห็นสาธารณะทั้งหมดเล่นงานเขา นักประวัติศาสตร์เห็นตรงกันว่าเขาเป็นผู้นำสงครามที่ด้อยประสิทธิภาพกว่าประธานาธิบดีอับราฮัม ลินคอล์นของฝ่ายสหภาพมาก หลังเดวิสถูกจับใน ค.ศ. 1865 เขาถูกกล่าวหาฐานกบฏ เขาไม่เคยถูกพิจารณาคดีและถูกปล่อยตัวอีกสองปีถัดมา แม้ไม่ถูกทำให้อัปยศ แต่เดวิสเสียความชอบของอดีตฝ่ายสมาพันธรัฐหลังสงครามโดยแม่ทัพชั้นนำของเขา โรเบิร์ต อี. ลี เดวิสเขียนบันทึกความทรงจำชื่อ ความเจริญและความเสื่อมของรัฐบาลสมาพันธรัฐ (The Rise and Fall of the Confederate Government) ที่เขียนเสร็จใน ค.ศ. 1881 เมื่อปลายคริสต์ทศวรรษ 1880 เขาเริ่มสนับสนุนการปรองดอง โดยบอกชาวใต้ให้ภักดีต่อสหภาพ อดีตฝ่ายสมาพันธรัฐหันมาชื่นชมบทบาทของเขาในสงคราม โดยมองว่าเขาเป็นผู้รักประเทศชาติชาวใต้ และเขากลายเป็นวีรบุรุษของอุดมการณ์สาบสูญในภาคใต้หลังสมัยบูรณะ</doc>
