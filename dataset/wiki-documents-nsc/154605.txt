<doc id="154605" url="https://th.wikipedia.org/wiki?curid=154605" title="สมการของเดรก">สมการของเดรก สมการของเดรก (Drake equation) บางครั้งอาจเรียกว่า Green Bank formula เป็นผลงานที่มีชื่อเสียงที่เกี่ยวข้องกับการศึกษาด้านชีววิทยาอวกาศ และการค้นหาสิ่งมีชีวิตทรงภูมิปัญญาจากต่างดาว (เซติ) Search for Extraterrestrial Intelligence - SETI สมการของเดรก เป็นสูตรคำนวณที่นำเสนอโดย ดร. แฟรงก์ เดรก นักดาราศาสตร์ชาวอเมริกัน ในการประชุมที่หอดูดาวกรีนแบงก์ รัฐเวสต์เวอร์จิเนีย เมื่อปี ค.ศ. 1960 เพื่อประมาณการความเป็นไปได้ ของจำนวนอารยธรรมของสิ่งมีชีวิต ในแกแลกซีทางช้างเผือก โดยคำนึงถึงปัจจัยต่างๆ ในรูปสมการทางคณิตศาสตร์ สมการของเดรก ระบุว่า โดยที่ และ คาร์ล เซแกน นักดาราศาสตร์ชาวอเมริกันที่มีชื่อเสียง ให้การยอมรับสมการของเดรก และนำไปอ้างถึงในรายการโทรทัศน์ของเขาอยู่เสมอ จนบางครั้งถูกกล่าวถึงโดยความเข้าใจผิดว่า คาร์ล เซแกน เป็นผู้คิดสมการนี้ และเรียกว่า สมการของเซแกนประวัติ ประวัติ. ในเดือนกันยายน ปี 1959 นักฟิสิกส์จูเซปเป้ คอคคอนี (Giuseppe Cocconi) และฟิลิป มอร์ริสัน (Philip Morrison) ได้ตีพิมพ์บทความในวารสาร เนเจอร์ ที่มีชื่อเรื่องที่เร้าใจว่า "การค้นหาการสื่อสารระหว่างดวงดาว"</doc>
