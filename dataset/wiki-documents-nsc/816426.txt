<doc id="816426" url="https://th.wikipedia.org/wiki?curid=816426" title="ธรรมราชิกสถูป">ธรรมราชิกสถูป ธรรมราชิกสถูป () พระสถูป เก่าแก่ในพระพุทธศาสนาที่ตั้งอยู่ ณ ป่าอิสิปตนมฤคทายวัน (สารนาถ ในปัจจุบัน)ประวัติ ประวัติ. พระเจ้าอโศกมหาราช โปรดให้สร้างพระสถูปสร้างครอบตรงจุดที่เชื่อกันว่า พระโคตมพุทธเจ้า ทรงแสดงพระธรรมเทศนาที่ชื่อว่า อนัตตลักขณสูตร แก่ ปัญจวัคคีย์ ทั้ง 5 ท่านได้แก่ พระโกณฑัญญะ , พระวัปปเถระ , พระภัททิยเถระ , พระมหานามเถระ และ พระอัสสชิเถระ ภายหลังจากทรงแสดงพระปฐมเทศนาที่ชื่อว่า ธัมมจักกัปปวัตนสูตร จนทั้ง 5 ท่านได้บรรลุเป็น พระอรหันต์ นอกจากนี้พระเจ้าอโศกมหาราชยังได้ประดิษฐานพระบรมสารีริกธาตุของพระพุทธเจ้าไว้ที่พระสถูปแห่งนี้แต่ปัจจุบันพระบรมสารีริกธาตุได้หายสาบสูญไปเมื่อ ราชาเชตสิงห์แห่งพาราณสี ได้สั่งให้อำมาตย์ชื่อ คชัตสิงห์ มาทำลายสิ่งก่อสร้างในสารนาถรวมถึงธรรมราชิกสถูปเพื่อนำอิฐมาสร้างตลาดในเมืองและได้นำพระบรมสารีริกธาตุไปลอยน้ำเพราะคิดว่าเจ้าของกระดูกคงยังไม่ไปเกิดตามความเชื่อของ ศาสนาฮินดู โดยปัจจุบันธรรมราชิกสถูปเหลือเพียงแต่ฐานราก</doc>
