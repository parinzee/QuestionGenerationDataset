<doc id="424482" url="https://th.wikipedia.org/wiki?curid=424482" title="ฮัง โงร์">ฮัง โงร์ ฮัง ซ็อมนาง โง (, Haing Somnang Ngor; ) หรือเฮง งอร์เป็นนักแสดงชาวกัมพูชาที่ได้รับรางวัลออสการ์จากภาพยนตร์เรื่องทุ่งสังหาร (The killing field) เกิดเมื่อ พ.ศ. 2483 ในกัมพูชา เรียนจบแพทย์จากมหาวิทยาลัยในกรุงพนมเปญ แต่เมื่อเขมรแดงยึดพนมเปญได้ เขาถูกกวาดต้อนไปทำไร่ไถนา พ่อแม่พี่น้องส่วนใหญ่ตายจากไป จนเวียดนามปลดปล่อยกัมพูชาได้ใน พ.ศ. 2522 ฮัง โงร์จึงสามารถหนีมาฝั่งไทยได้สำเร็จ เขาใช้ชีวิตในค่ายอพยพนาน 18 เดือนจึงได้อพยพไปอยู่แคลิฟอร์เนีย สหรัฐ เมื่อมีการถ่ายทำภาพยนตร์เรื่องทุ่งสังหาร ฮัง โงร์เข้าร่วมคัดเลือกนักแสดง และได้รับบทเป็นดิธ ปราน นักข่าวชาวกัมพูชา ผลจากการแสดงครั้งนี้ ฮัง โงร์ได้รับรางวัลออสการ์ ดาราสนับสนุนชายยอดเยี่ยม หลังจากโด่งดังจากภาพยนตร์ ฮัง โงร์หันมาเป็นนักสิทธิมนุษยชนหาทุนช่วยเหลือชาวกัมพูชาอพยพ จนกระทั่ง 25 กุมภาพันธ์ พ.ศ. 2539 เขาถูกกลุ่มวัยรุ่นปล้นชิงทรัพย์ เมื่อขัดขืนจึงถูกฆ่า รวมอายุได้ 56 ปี</doc>
