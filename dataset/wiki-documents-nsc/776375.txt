<doc id="776375" url="https://th.wikipedia.org/wiki?curid=776375" title="ริชาร์ด เดรย์ฟัส">ริชาร์ด เดรย์ฟัส ริชาร์ด สตีเฟน เดรย์ฟัส (; เกิด 29 ตุลาคม ค.ศ. 1947) เป็นนักแสดงชาวอเมริกัน เป็นที่รู้จักอย่างดีทั้งในภาพยนตร์และละครโทรทัศน์ นับตั้งแต่ช่วงปลายปี ค.ศ. 1960 เขามีชื่อเสียงจากภาพยนตร์เรื่อง อเมริกันกราฟฟิติ, จอว์ส, มนุษย์ต่างโลก, Down and Out in Beverly Hills, Mr. Holland's Opus และ The Goodbye Girl เดรย์ฟัสได้รับรางวัลออสการ์ สาขานักแสดงนำชายยอดเยี่ยม ในปี ค.ศ. 1977 จากภาพยนตร์เรื่อง The Goodbye Girl และยังได้รับการเสนอชื่อเข้าชิงในปี ค.ศ. 1995 จากภาพยนตร์เรื่อง Mr. Holland's Opus นอกจากนี้เขายังได้รับรางวัลลูกโลกทองคำ, รางวัลแบฟตา และได้รับการเสนอชื่อเข้าชิงรางวัลสมาคมนักแสดงภาพยนตร์และโทรทัศน์ ในปี ค.ศ. 2002 ในสาขานักแสดงชายยอดเยี่ยม ประเภทดราม่าซีรีส์ และสาขานักแสดงชายยอดเยี่ยม จากละครสั้นหรือมินิซีรี่ส์ ทางโทรทัศน์</doc>
