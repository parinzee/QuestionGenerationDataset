<doc id="355301" url="https://th.wikipedia.org/wiki?curid=355301" title="เจ้าชายเรซา ปาห์ลาวี มกุฎราชกุมารแห่งอิหร่าน">เจ้าชายเรซา ปาห์ลาวี มกุฎราชกุมารแห่งอิหร่าน เจ้าชายไซรัส เรซา ปาห์ลาวี มกุฎราชกุมารแห่งอิหร่าน (, ปัจจุบันคือ นายไซรัส เรซา ปาห์ลาวี, พระราชสมภพ 31 ตุลาคม ค.ศ. 1960) มกุฎราชกุมารองค์สุดท้ายของอิหร่านราชวงศ์ปาห์ลาวี พระราชโอรสในพระเจ้าชาห์ โมฮัมหมัด เรซา ปาห์ลาวี กับจักรพรรดินีฟาราห์ ปาห์ลาวี พระองค์ได้เสด็จลี้ภัยมายังสหรัฐอเมริกาในปี ค.ศ. 1979 หลังการเกิดปฏิวัติอิสลาม และประทับอยู่ที่นั่นตลอดมาพระราชประวัติ พระราชประวัติ. เจ้าชายไซรัส เรซา ปาห์ลาวี มกุฎราชกุมารแห่งอิหร่าน เสด็จพระราชสมภพเมื่อวันที 31 ตุลาคม ค.ศ. 1960 พระราชโอรสองค์ใหญ่ในพระเจ้าชาห์ โมฮัมหมัด เรซา ปาห์ลาวี กับจักรพรรดินีฟาราห์ ปาห์ลาวี มีพระขนิษฐาและพระอนุชา คือ เจ้าหญิงฟาราห์นาซ, เจ้าชายอาลี เรซา และเจ้าหญิงไลลา และมีพระเชษฐภคินีต่างชนนีคือ เจ้าหญิงชาห์นาซ พระองค์ออกจากอิหร่านมีมีพระชันษาได้ 17 ปี เพื่อศึกษาในวิทยาลัยวิลเลียมส์แต่พระองค์ต้องออกจากโรงเรียนเนื่องจากปัญหาความวุ่นวายของประเทศอิหร่าน หลังจากการปฏิวัติอิสลามในปี ค.ศ. 1979 ระบอบการปกครองถูกยึดอำนาจ หลังจากนั้นเป็นต้นมาพระองค์ก็ไม่ได้เสด็จนิวัติกลับไปยังอิหร่านอีกเลย พระองค์ได้สำเร็จการศึกษารัฐศาสตรบัณฑิตจากมหาวิทยาลัยแคลิฟอร์เนีย ลอสแอนเจลิส พระองค์เคยเป็นอดีตนักบินเครื่องบินเจ็ตของกองทัพอากาศสหรัฐอเมริกาประจำการในรัฐเทกซัส และปฏิบัติหน้าที่ในสงครามอิหร่าน-อิรักในปี ค.ศ. 1980ชีวิตส่วนพระองค์ ชีวิตส่วนพระองค์. อดีตมกุฎราชกุมารไซรัส เรซา ปาห์ลาวี ได้อภิเษกสมรสกับสุภาพสตรีชาวอิหร่านคือ นางสาวยัสมิน อาเตมัด-อามินี ธิดาของนายอับดุลละห์ อามินี กับนางฟอรุก อัฟเตการี เธอสำเร็จการศึกษามาจากมหาวิทยาลัยจอร์จวอชิงตัน เธอทำงานเป็นทนายสำหรับสำนักกฎหมายเยาวชน และมีชื่อเสียงจากการเป็นผู้สนับสนุนกฎหมายเยาวชน ทั้งคู่สมรสกันเมื่อวันที่ 12 มิถุนายน ค.ศ. 1986 ทั้งสองมีพระธิดาด้วยกัน 3 พระองค์ ได้แก่1. เจ้าหญิงนูร์ ปาห์ลาวี ประสูติ 3 เมษายน ค.ศ. 1992 พระนามมีความหมายว่า แสง 2. เจ้าหญิงอีมาน ปาห์ลาวี ประสูติ 12 กันยายน ค.ศ. 1993 พระนามมีความหมายว่า ศรัทธา 3. เจ้าหญิงฟาราห์ ปาห์ลาวี ประสูติ 17 มกราคม ค.ศ. 2004 พระนามมีความหมายว่า ความสุขและเบิกบานใจการสืบราชบัลลังก์ การสืบราชบัลลังก์. เจ้าชายไซรัส เรซา ได้ดำรงตำแหน่งเป็นมกุฎราชกุมารในราชวงศ์ปาห์ลาวี เนื่องจากเป็นพระราชโอรสเพียงพระองค์เดียวของพระเจ้าชาห์ โมฮัมหมัด เรซา ปาห์ลาวี กับจักรพรรดินีฟาราห์ ปาห์ลาวี ระบอบกษัตริย์แห่งอิหร่านได้ล่มสลายในปี ค.ศ. 1979 พระองค์ต้องใช้พระนามเป็น นายเรซา ปาห์ลาวี และหลังจากการสวรรคตของชาห์โมฮัมหมัด เรซา ในปี ค.ศ. 1980 พระองค์จึงอ้างสิทธิในราชบัลลังก์ต่อจากพระมารดาในปี ค.ศ. 1981 (พระมารดาอ้างสิทธิแทนเนื่องจากพระองค์ยังไม่บรรลุนิติภาวะ) แต่ด้วยพระองค์ทรงมีเพียงพระธิดาสามพระองค์โดยไม่มีพระโอรสเลย ประกอบกับพระอนุชาคือ เจ้าชายอาลี เรซาที่สอง (1966 - 2011) ไม่ทรงเสกสมรสและไม่มีพระโอรสธิดา ดังนั้นลำดับการสืบราชสมบัติจึงตกไปในสายของเจ้าชายอาลี แพทริก ปาห์ลาวี พระโอรสเพียงพระองค์เดียวในเจ้าชายอาลี เรซาที่หนึ่ง พระอนุชาของชาห์โมฮัมหมัด เรซาพระเกียรติยศพระอิสริยยศพระเกียรติยศ. พระอิสริยยศ. - เจ้าชายไซรัส เรซา ปาห์ลาวี มกุฎราชกุมารแห่งอิหร่าน (1960–1979) - เจ้าชายไซรัส เรซา ปาห์ลาวี มกุฎราชกุมารแห่งอิหร่าน (อ้างสิทธิ์ 1979-ปัจจุบัน) - นายไซรัส เรซา ปาห์ลาวี (พระนามปัจจุบัน 1979-ปัจจุบัน)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์ปาห์ลาวี (26 กันยายน ค.ศ. 1967, อิหร่าน) - เหรียญที่ที่ระลึกพิธีบรมราชาภิเษกชาห์โมฮัมหมัด เรซา ปาห์ลาวี (1967, อิหร่าน) - เครื่องราชอิสริยาภรณ์เซราฟีม (24 พฤศจิกายน ค.ศ. 1970, สวีเดน) - เหรียญครบรอบ 25 (1971, อิหร่าน) - เหรียญเปอร์ซีโพลิส (1971, อิหร่าน) - เครื่องราชอิสริยาภรณ์คุณธรรมแห่งสาธารณรัฐอิตาลี (15 ธันวาคม ค.ศ. 1974, อิตาลี) - เครื่องราชอิสราภรณ์กลอง จาก พระเจ้าคิเกลีที่ 5 แห่งรวันดา (รวันดา)</doc>
