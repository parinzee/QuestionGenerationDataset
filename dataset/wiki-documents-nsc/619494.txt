<doc id="619494" url="https://th.wikipedia.org/wiki?curid=619494" title="จักรพรรดิจินมั่ว">จักรพรรดิจินมั่ว จักรพรรดิจินมั่ว ( จินมั่วตี้) เป็นจักรพรรดิจีนพระองค์สุดท้ายของราชวงศ์จิน ครองราชย์เมื่อวันที่ 9 กุมภาพันธ์ พ.ศ. 1777 พระองค์เป็นจักรพรรดิที่ครองราชย์สั้นที่สุดในประวัติศาสตร์จีน จักรพรรดิจินมั่วพระนามเดิมว่าชื่อเฉิงหลิน เป็นจอมพลภายใต้จักรพรรดิจินไอจง ซึ่งขณะนั้นติดพันการรบอยู่กับพวกมองโกล ที่รุกไล่ลงมาจากทางเหนือ ในคืนวันที่ 8 กุมภาพันธ์ พ.ศ. 1777 ไอจงตัดสินใจหลบหนีออกจากเมืองหลวง หนีลงใต้ และได้มอบหมายให้เฉิงหลิน รับหน้าที่เป็นจักรพรรดิเฝ้าเมืองหลวงต่อไป ในเช้าวันต่อมา ขณะที่มีพิธีราชาภิเษกเฉิงหลินขึ้นเป็นจักรพรรดิจินมั่ว ทัพจักรวรรดิมองโกลได้มาถึงกำแพงหน้าด่านของเมือง จินมั่วซึ่งเป็นจักรพรรดิแล้ว ได้พยายามเรียกกำลังเสริมเพื่อปกป้องพระราชวัง อันเป็นสัญลักษณ์ของอธิปไตยของเมือง แต่ไม่สำเร็จ แล้วถูกพวกมองโกลสังหารในทันที</doc>
