<doc id="67751" url="https://th.wikipedia.org/wiki?curid=67751" title="แอนิเมติก">แอนิเมติก แอนิเมติก (animatic) หรือ มัลติบอร์ด (multiboard) คือ สตอรีบอร์ดแบบเคลื่อนไหว มีทั้งแบบที่เขียนด้วยภาพ 2 มิติ ซึ่งนิยมใช้ในยุคแรกๆ และบบ 3 มิติ ซึ่งใช้อย่างแพร่หลายในปัจจุบัน มีจุดประสงค์เพื่อวางแผนการถ่ายทำ ภาพยนตร์และโฆษณา เพื่อให้ทีมงานและนายทุนเห็นภาพรวมของภาพยนตร์และโฆษณานั้นๆในทิศทางเดียวกันก่อนที่จะมีการถ่ายทำจริงถือว่าเป็นงาน Pre Visual ที่มีความสำคัญในปัจจุบัน ใช้กันอย่างแพร่หลายในภาพยนตร์โฆษณา ส่วนภาพยนตร์จอเงิน เริ่มมีการใช้อย่างจริงจังในเรื่อง กาเหว่าที่บางเพลง(2537)โดย กันตนา โมชั่น พิคเจอร์ และเงียบหายจากวงการภาพยนตร์ไปนานจนกระทั่ง ภาพยนตร์เรื่อง องค์บาก 2546 โดย สหมงคลฟิล์ม อินเตอร์เนชั่นแนล และ บาแรมยู ได้นำแอนิเมติกมาใช้ในงานภาพยนตร์ ในฉากตุ๊กๆไล่ล่า หลังจากนั้นภาพยนตร์ไทยในเครือ บาแรมยูก็ใช้แอนิเมติกในการวางแผนถ่ายทำเกือบทุกเรื่อง ถือว่าเป็นบริษัทผลิตภาพยนตร์ที่มีการใช้แอนิเมติกในการถ่ายทำมากที่สุดในประเทศไทย ถึงแม้ในวงการโฆษณาและภาพยนตร์ต่างประเทศจะมีการใช้แอนิเมติกมาอย่างยาวนานแต่สำหรับวงการภาพยนตร์ไทยก็ยังเป็นสิ่งที่ใหม่มาก และน้อยคนที่จะรู้จักและเข้าใจจริงๆ</doc>
