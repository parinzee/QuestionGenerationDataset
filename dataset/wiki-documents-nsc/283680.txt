<doc id="283680" url="https://th.wikipedia.org/wiki?curid=283680" title="เจ้าหญิงโยโกะแห่งมิกาซะ">เจ้าหญิงโยโกะแห่งมิกาซะ เจ้าหญิงโยโกะแห่งมิกะซะ (; 25 ตุลาคม พ.ศ. 2526) เป็นพระธิดาในเจ้าชายโทะโมะฮิโตะแห่งมิกะซะ กับเจ้าหญิงโนะบุโกะ พระชายาฯ เป็นพระญาติชั้นที่หนึ่งของสมเด็จพระจักรพรรดิอะกิฮิโตะพระประวัติ พระประวัติ. เจ้าหญิงโยโกะแห่งมิกะซะประสูติเมื่อวันที่ 25 ตุลาคม พ.ศ. 2526 เป็นพระธิดาพระองค์เล็กจากทั้งหมดสองพระองค์ในเจ้าชายโทะโมะฮิโตะแห่งมิกะซะ กับเจ้าหญิงโนะบุโกะ พระชายาฯ (พระนามเดิม โนะบุโกะ อะโซ) มีพระเชษฐภคินีคือเจ้าหญิงอะกิโกะแห่งมิกะซะ พระชนนีเป็นน้องสาวของทะโร อะโซ และเป็นหลานสาวของชิเงะรุ โยะชิดะ ซึ่งทั้งสองเคยดำรงตำแหน่งเป็นนายกรัฐมนตรีญี่ปุ่น เจ้าหญิงโยโกะสำเร็จการศึกษาระดับมัธยมศึกษาจากโรงเรียนกะกุชูอิง แล้วทรงศึกษาต่อในระดับปริญญาตรีสาขาญี่ปุ่นศึกษา คณะวัฒนธรรมนานาชาติศึกษา วิทยาลัยหญิงกะกุชูอิง จนสำเร็จการศึกษาพระกรณียกิจ พระกรณียกิจ. เจ้าหญิงโยโกะสนพระทัยในกิจกรรมอาสาสมัครต่าง ๆ โดยเฉพาะสภากาชาดญี่ปุ่นช่วงเดือนธันวาคม พ.ศ. 2549 จนถึงเดือนพฤศจิกายน พ.ศ. 2555 ต่อมาพระองค์ทรงรับสมาคมอารยสถาปัตย์นานาชาติ (International association for Universal Design) ไว้ในพระอุปถัมภ์ต่อจากพระชนกเมื่อเดือนสิงหาคม พ.ศ. 2556 วันที่ 21 พฤศจิกายนปีเดียวกันนั้น ได้เสด็จไปโยะโกะฮะมะเพื่อทรงร่วมพิธีฉลองครบรอบ 10 ปีของสมาคมดังกล่าวพงศาวลี</doc>
