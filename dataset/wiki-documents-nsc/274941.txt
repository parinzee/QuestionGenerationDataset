<doc id="274941" url="https://th.wikipedia.org/wiki?curid=274941" title="เวิร์ฟเรเคิดส์">เวิร์ฟเรเคิดส์ เวิร์ฟเรเคิดส์ () ค่ายเพลงสัญชาติอเมริกัน ก่อตั้งในปี ค.ศ. 1956 โดยนอร์แมน แกรนซ์ มีผลงานดนตรีในแนวแจ๊ส และบอสซาโนวา เวิร์ฟเรเคิดส์เคยเป็นบริษัทในเครือเอ็มจีเอ็มในทศวรรษ 1960 ก่อนจะขายให้กับโพลีแกรม บริษัทเพลงในเครือฟิลิปส์ในทศวรรษ 1970 ปัจจุบันเวิร์ฟเป็นบริษัทในเครือยูนิเวอร์แซลมิวสิกกรุ๊ป หลังจากการควบรวมกิจการในปี 1998 ตั้งแต่ปี 2002 เวิร์ฟได้นำผลงานเก่าที่มีชื่อเสียงของศิลปินในสังกัด เช่น นินา ซิโมน แอสทรูด จิลแบร์โต บิลลี ฮอลิเดย์ ซาราห์ วอห์น เอลลา ฟิตซ์เจอรัลด์ นำมารีมิกซ์โดยดีเจแนวดนตรีอิเล็กทรอนิกส์ ใช้ชื่อผลงานว่า "Verve Remixed"</doc>
