<doc id="187999" url="https://th.wikipedia.org/wiki?curid=187999" title="ตำบลด่านม่วงคำ">ตำบลด่านม่วงคำ ตำบลด่านม่วงคำ อยู่ในจังหวัดสกลนครประวัติ ประวัติ. ชาวตำบลด่านม่วงคำ เป็นชาวภูไทกะตะอพยพมา จากบ้านกล้วย บ้านนาบุง บ้านกุซอง บ้านกะหลวง และบ้านท่ากระโจน หมู่บ้านเหล่านี้อยู่ติดต่อแดนระหว่างประเทศลาว และประเทศเวียดนาม ซึ่งขึ้นต่อเมืองมหาชัยกองแก้ว (ปัจจุบันคือประเทศลาว) ครั้งแรกอพยพมาตั้งบ้านเรือนอยู่ที่เมืองสกลนคร คุ้มวัดเหนือ ในปี พ.ศ. 2423 รศ.99 ชาวคุ้มวัดเหนือคณะหนึ่ง ซึ่งมีทานยาคูอ้วนกับโยมผู้ใหญ่ 8 ท่าน โดยอพยพครอบครัวลงเรือจากหนองหารล่องตามลำน้ำก่ำถึงปากน้ำห้วยแคน ห่างจากสกลนคร 40 กม. แล้วขึ้นไปตั้งบ้านเรือนและวัดใหม่ ใกล้ริมฝั่งน้ำกก ชื่อว่าบ้านขมิ้น อยู่ได้ 5 ปี ก็เกิดโรคระบาด จึงย้าย ข้ามลำน้ำก่ำอยู่ทางทิศตะวันตก ห่างจากที่เก่า 2 กม. ในปี 2427 ตั้งชื่อว่าบ้านด่านม่วงคำ เพราะว่ามีต้นมะม่วงใหญ่อยู่ต้นหนึ่ง บ้านเมืองอยู่เย็นเป็นสุขเรื่อยมาทางราชการได้แต่งตั้งนายดี (ท้าวศรีสุราช) เป็นผู้ใหญ่บ้านสมัยนั้นเกิดกรณีพิพาทระหว่างไทยกับอินโดจีนทางราชการจึง ตั้งด่านขึ้นตรวจเรือสินค้า ขึ้นลงตามลำน้ำก่ำที่บ้านด่านม่วงคำ ต่อมาบ้านม่วงคำก็กลายชื่อเป็น "บ้านด่านม่วงคำ" นับจนถึงปัจจุบัน บ้านด่านม่วงคำมีอายุได้ 113 ปีสภาพทั่วไปของตำบล สภาพทั่วไปของตำบล. พื้นที่สวนใหญ่เป็นที่ราบลุ่ม เหมาะสำหรับทำการเกษตร มีแหล่งน้ำสำคัญและลำห้วย เช่นลำน้ำกำ กุดแข้ ลำห้วยนาซาว ลำห้วยกุดจิก อาณาเขตตำบล : ทิศเหนือ ติดกับ ต.เชียงสือ อ.โพนนาแก้ว จ.สกลนคร ทิศใต้ ติดกับ ต.ตองโขบ อ.โคกศรีสุพรรณ จ.สกลนคร ิทิศตะวันออก ติดกับ ต.แมดนาท่ม อ.โคกศรีสุพรรณ จ.สกลนคร ทิศตะวันตก ติดกับ ต.ม่วงลาย อ.เมือง จ.สกลนคร จำนวนประชากรของตำบล : จำนวนประชากรในเขต อบต. 7,091 คน และจำนวนหลังคาเรือน 1,958 หลังคาเรือนข้อมูลอาชีพของตำบล ข้อมูลอาชีพของตำบล. อาชีพหลัก ทำนา อาชีพเสริม เพาะชำกล้าไม้ ทอผ้าไหม ปลูกไม้ผล เลี้ยงโคขุน จักสาน ทอผ้าฝ้าย ข้อมูลสถานที่สำคัญของตำบล : 1.องค์การบริหารส่วนตำบลด่านม่วงคำ 2.สถานีอนามัยตำบลด่านม่วงคำ 3.ศูนย์นาเด็กเล็กจำนวน 4 แห่ง 4.วัดจำนวน 10 แห่ง 5.ศูนย์การเรียนชุมชนด่านม่วงคำ 6.โรงเรียนด่านม่วงคำพิทยาคม 7.บึงแต้ (แหล่งท่องเที่ยว) 8.โรงเรียนประถมจำนวน 4 แห่</doc>
