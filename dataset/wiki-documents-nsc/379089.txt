<doc id="379089" url="https://th.wikipedia.org/wiki?curid=379089" title="โฮร์น">โฮร์น โฮร์น () เป็นเมืองทางตะวันตกของประเทศเนเธอร์แลนด์ ในจังหวัดนอร์ทฮอลแลนด์ ตั้งอยู่บนอ่าวเอเซลเมร์ ห่างจากเมืองอัมสเตอร์ดัมไปทางเหนือ 35 กิโลเมตร ได้รับยกสถานะเป็นเมืองเมื่อปี ค.ศ. 1357 เมืองมีประชากร 70,681 คน (30 พฤศจิกายน ค.ศ. 2010) มีพื้นที่เมือง 52.49 กม² (เป็นพื้นที่น้ำ 32.62 กม²) เป็นตลาดการเกษตรที่สำคัญ มีประตูเมือง 2 แห่ง สร้างขึ้นในคริสต์ศตวรรษที่ 16 รวมทั้งป้อมปราการ เป็นสถานที่เกิดของวิลเลิม สเคาเติน นักเดินเรือที่อ้อมแหลมฮอร์นในทวีปอเมริกาใต้เป็นคนแรก และตั้งชื่อแหลมตามชื่อของเมืองนี้ อาเบิล ตัสมัน นักสำรวจชาวดัตช์ที่เดินเรือไปพบเกาะแทสเมเนียในทวีปออสเตรเลียก็เกิดเมืองนี้เช่นกัน</doc>
