<doc id="5741" url="https://th.wikipedia.org/wiki?curid=5741" title="วัน">วัน วัน คือหน่วยของเวลาที่เท่ากับ 24 ชั่วโมง ถึงแม้หน่วยนี้จะไม่ใช่หน่วยเอสไอ แต่ก็มีการยอมรับเพื่อใช้ประกอบกับหน่วยเอสไออื่น ซึ่งหน่วยเวลาที่เป็นหน่วยเอสไอคือ วินาที คำว่า วัน มาจากภาษาไทยเดิม (ลาว: ວັນ วัน, ไทใหญ่:ဝၼ်း วั้น) คำว่า day ในภาษาอังกฤษมาจากคำในภาษาอังกฤษเก่า dæg ซึ่งสะกดคล้ายกับภาษาอื่น ๆ ในตระกูลภาษาอินโด-ยูโรเปียน ตัวอย่างเช่น dies ในภาษาละตินและ dive ในภาษาสันสกฤต ซึ่งกลายเป็น ทิวา ในภาษาไทยนิยาม นิยาม. คำจำกัดความของ วัน นั้นมีความแตกต่างออกไปในแต่ละแขนงความรู้ ซึ่งขึ้นอยู่กับการเคลื่อนที่ของดวงอาทิตย์บนท้องฟ้า เนื่องจากโลกหมุนรอบตัวเอง และโลกโคจรรอบดวงอาทิตย์หน่วยเอสไอ หน่วยเอสไอ. 1 วัน เท่ากับ 86,400 วินาที ซึ่งมีการให้ความหมายของวินาทีไว้ว่า ... ช่วงเวลา 9,192,631,770 รอบของการแผ่กัมมันตภาพรังสี ซึ่งแต่ละรอบตรงกับช่วงเวลาของการเปลี่ยนแปลงระดับพลังงาน จากสถานะกระตุ้นไปเป็นสถานะพื้นของอะตอม ซีเซียม-133 ... นั่นหมายความว่า หน่วยวันในระบบเอสไอจะเท่ากับการแผ่รังสี 794,243,384,928,000 รอบของอะตอมดังกล่าว ในคริสต์ศตวรรษที่ 19 ได้มีการแนะนำว่าควรมีการเพิ่มตำแหน่งทศนิยมของหน่วยวันในดาราศาสตร์ ให้ถึง 4-5 หลัก ลงไปในหน่วยเอสไอ แต่ก็ได้ถูกยกเลิกไปดาราศาสตร์ ดาราศาสตร์. สำหรับดาวดวงหนึ่ง การนิยามความหมายของวันมีอยู่สองอย่างคือ1. Solar day เป็นช่วงเวลาที่ดาวหนึ่ง ๆ หมุนรอบตัวเองครบ 1 รอบโดยอ้างอิงกับดาวฤกษ์ในระบบสุริยะของตัวเอง ซึ่งเป็นความหมายที่ใช้ในชีวิตประจำวัน 2. Sidereal day เป็นช่วงเวลาที่ดาวหนึ่ง ๆ หมุนรอบตัวเองครบ 1 รอบโดยอ้างอิงกับดาวอื่นที่อยู่ไกลเทียบเท่าอนันต์ (สำหรับโลกคือ 23.934 ชั่วโมง) นิยามนี้สามารถใช้วัดจำนวนวันของตัวดาวฤกษ์เองได้ดา ดยสแบบไม่เป็นทางการ แบบไม่เป็นทางการ. คำว่า วัน สามารถอ้างถึงแนวความคิดในการกำหนดคำนิยามได้หลากหลาย รวมทั้งแนวความคิดต่อไปนี้- ช่วงเวลาที่แสงจากดวงอาทิตย์อยู่เหนือเส้นขอบฟ้า นั่นคือตั้งแต่ดวงอาทิตย์ขึ้นไปจนถึงดวงอาทิตย์ตก - ช่วงเวลาที่ครอบคลุมกลางคืนไปถึงกลางวัน โดยเริ่มต้นจากจุดเริ่มต้นของกลางคืน หรือใกล้เคียงจุดกึ่งกลางของกลางคืน - ช่วงเวลาที่ครบรอบทั้งความมืดและแสงสว่าง บางครั้งเรียกว่า nychthemeron ในภาษาอังกฤษ ซึ่งมีความหมายในภาษากรีกว่า กลางคืน-กลางวัน - ช่วงเวลาตั้งแต่ 6 นาฬิกา ไปจนถึง 18 นาฬิกา หรือ 21 นาฬิกา หรือเวลาอื่น ๆ ซึ่งซ้อนทับหรือสามารถแยกแยะเวลาออกจากช่วงเวลาอื่น เช่น เช้ามืด เช้า เที่ยง บ่าย เย็น หรือ กลางคืน</doc>
