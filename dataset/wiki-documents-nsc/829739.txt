<doc id="829739" url="https://th.wikipedia.org/wiki?curid=829739" title="หู ซิ่งเอ๋อร์">หู ซิ่งเอ๋อร์ หู ซิ่งเอ๋อร์ (), อู๋ ฮังหยี่ (), หรือ ไมโอลี อู๋ () เกิดเมื่อวันที่ 6 พฤศจิกายน พ.ศ. 2522 ที่ฮ่องกง เป็นนักร้องและนักแสดงหญิงชาวฮ่องกงประวัติ ประวัติ. หู ซิ่งเอ๋อร์ เคยเป็นนักแสดงในสังกัดสถานีโทรทัศน์ฮ่องกง TVB และเป็นนักร้องภายใต้สัญญาของ Neway Star เธอศึกษาระดับชั้นมัธยมศึกษาในโรงเรียนประจำที่ Methodist College Belfast (MCB) ไอร์แลนด์เหนือ ภายหลังเธอกลับมาฮ่องกง และเข้าศึกษาต่อที่ Hong Kong University of Science and Technology ในสาขาวิชา ชีวเคมี ในช่วงปีแรกที่เธอศึกษาในมหาวิทยาลัย เธอได้มาประกวด นางงามฮ่องกง ในปี 1999 และได้รับรางวัลรองชนะเลิศอันดับสอง หลังจากนั้น เธอได้ทำสัญญาเป็นนักแสดงในสังกัดสถานีโทรทัศน์ฮ่องกง TVB และถอนตัวออกจากมหาวิทยาลัยชีวิตส่วนตัว ชีวิตส่วนตัว. หู ซิ่งเอ๋อร์ ครอบครัวของเธอมีพ่อ แม่ และพี่สาวสองคน เธอเป็นเพื่อนสนิทกับนักแสดงสาว หูติ้งซิน (Nancy Wu) และ หูเป่ยเว่ย (Paisley Wu) ซึ่งพวกเธอทั้งสามคนไม่เพียงแต่มีนามสกุลเดียวกัน (Wu) แต่ยังมีบรรพบุรุษมาจากมณฑลกวางตุ้งเหมือนกัน นอกจากแนนซี่ และ หูเป่ยเว่ย นักแสดงอย่าง จอห์นสัน ลี (Johnson Lee) ก็ยังเป็นเพื่อนที่ดีที่สุดของเธอด้วยเช่นกัน หวงจงเจ๋อ และ หู ซิ่งเอ๋อร์ เคยร่วมงานกันในซีรีส์ Wars of In-laws ทั้ง 2 ภาค และคบหากันมาตั้งแต่ปี2004 ทั้งคู่กลายเป็นคู่รักที่โด่งดังที่สุดของสถานีโทรทัศน์ TVBทั้งคู่ได้ร่วมงานกันในละครหลายเรื่อง และยังคบหากันในชีวิตจริง และในปี 2012 ทั้งคู่ก็ได้ยุติความสัมพันธ์ 8ปีลง ในช่วงต้นปี2015 หู ซิ่งเอ๋อร์ เผยว่าเธอได้ออกเดทกับนักธุรกิจฮ่องกง ฟิลิป ลี (Philip Lee) ตั้งแต่ช่วงปลายปี2014 และทั้งคู่ได้แต่งงานกันในเดือนธันวาคม ปี2015 หลังคบหากันมาได้ประมาณ 1 ปี โดยทั้งสองจัดพิธีแบบจีนขึ้นในช่วงเช้าของวันที่ 28 ธ.ค. ก่อนจะจัดงานบ่าย และฉลองกันในช่วงค่ำ ณ โรงแรม Ritz Carlton ในวันเดียวกัน มีเพื่อนเจ้าสาวอยู่ถึง 11 คน ซึ่งส่วนใหญ่เป็นเพื่อนสนิทในวงการบันเทิงของเธอ ในช่วงปลายเดือนพฤษภาคม ปี2017 เพื่อนสนิทในกลุ่มของเธอ ได้โพสรูปภาพพร้อมแคปชั่นว่า "Big project is coming" ทำให้แฟน ๆ คาดเดากันไปใหญ่ ซึ่งเธอก็ออกมาเฉลยในวันแม่ที่ผ่านมาว่า เธอตั้งครรภ์ได้ 4เดือน แล้ว ในวันที่ 13 ตุลาคม 2017 หู ซิ่งเอ๋อร์ ได้ให้กำเนิดลูกชายคนแรกเธอ ชื่อว่า เบรนดัน ลี (Brendan Lee) ซึ่งเธอได้โพสรูปภาพผ่านทาง Instagram ส่วนตัวของเธอวงการบันเทิง วงการบันเทิง. ในปี2003 หู ซิ่งเอ๋อร์ ได้เป็นนักแสดงนำในละครเรื่อง Survivor's Law in 2003 และในปีเดียวกัน เธอก็ได้แสดงในละครคลาสสิกของTVB เรื่อง Triumph in The Skies เหินฟ้าหารัก กับนักแสดงดัง อู๋ เจิ้นหวี่ (Francis Ng) และ เฉินฮุ่ยซัน (Flora Chan) ซึ่งละครทั้งสองชุดได้รับเรตติ้งสูง ทำให้เธอได้รับความนิยมอย่างมาก ในปี2005 กับละครชุดของTVB เธอก็ได้เป็นนักแสดงนำหญิงในละครเรื่อง Wars of In-Laws (สะใภ้ป่วน ตำหนักรักอลวน) แสดงร่วมกันกับ วาง หมิงฉวน (Liza Wang) และยังมีข่าวลืออย่างต่อเนื่องของเธอกับนักแสดงหนุ่ม หวง จงเจ๋อ (Bosco Wong) ในปี2007 เธอได้ถูกจับคู่กับนักแสดงจากจีนแผ่นดินใหญ่อย่าง เฝิง เส้าเฟิง ในละครที่ผลิตร่วมกันระหว่างTVBและCCTV เรื่อง "The Drive Of Life" ทั้งคู่ก็ได้รับการตอบรับอย่างดีจากแฟน ๆ นอกจากนี้เธอยังเป็นนักแสดงในละคร Wars of In-Laws 2 (สะใภ้ป่วน ตำหนักรักอลวน 2) ในปีเดียวกัน หู ซิ่งเอ๋อร์ กับอีกขั้นในอาชีพการแสดงของเธอในปี 2009 โดยการถ่ายทำละครเรื่อง "Beauty's Rival in Palace" ในจีนแผ่นดินใหญ่ครั้งแรกของเธอ ละครเรื่องนี้ก็ประสบความสำเร็จสูง และเธอก็มีประสิทธิภาพการทำงานที่ได้รับการยกย่อง และเธอยังคงถ่ายทำซีรีส์เรื่อง "Happy Mother-in-Law, Pretty Daughter-in-Law" ซึ่งเป็นเรื่องที่2 ในจีนแผ่นดินใหญ่ ในฐานะนักแสดงนำเช่นกัน ในปีเดียวกัน และได้รับความนิยมอย่างแพร่หลายในจีนแผ่นดินใหญ่ นอกจากนี้เธอยังถ่ายทำละครเรื่อง Racecourse (跑马场) ซึ่งก็เป็นเรื่องที่3 ในจีนแผ่นดินใหญ่ ร่วมกับแฟนของเธอ หวง จงเจ๋อ Bosco Wong ในช่วงปลายปี 2010 ในปี2011 เธอได้แสดงละครเรื่อง The Rippling Blossom (เมนูรัก เสิร์ฟสุดเลิฟ) , Ghetto Justice (ทนายใหม่หัวใจพยัคฆ์) และ Curse of the Royal Harem (ศึกจอมนางสะท้านแผ่นดิน) ซึ่งละครทั้ง3เรื่อง ถูกเสนอให้เป็น Top 5 ในการจัดอันดับละครยอดนิยมและมีเรตติ้งสูงสุดแห่งปี และในปีนี้ เธอก็ได้ครองตำแหน่ง ราชินีจอแก้ว ปี2011 กับรางวัลนักแสดงหญิงยอดเยี่ยม จากละครเรื่อง Curse of the Royal Harem (ศึกจอมนางสะท้านแผ่นดิน) และรางวัล "Favorite Female Character" จากละคร Ghetto Justice (ทนายใหม่หัวใจพยัคฆ์) ของสถานีโทรทัศน์ฮ่องกง TVB นอกจากนี้เธอยังได้รับการโหวตจากผู้ชมให้เป็นนักแสดงหญิงที่สง่างามที่พิเศษที่สุดเทียบเท่ากับ หวง จงเจ๋อ และนี่ก็เป็นครั้งแรกที่นักแสดงในสังกัด TVB ชนะ 3 รางวัลในพิธีมอบรางวัลเดียวกัน โดยในช่วงฤดูร้อนของปี 2015 หลังจากการทำงาน 16 ปี กับสถานีโทรทัศน์ฮ่องกง TVB หู ซิ่งเอ๋อร์ ตัดสินใจที่จะไม่ต่อสัญญาของเธอกับ TVB และเธอได้วางแผนการเปิดตัวของธุรกิจ Wedding Studio และลงทุนร่วมกับดีไซเนอร์ Kev Yiu โดยใช้ชื่อร้านว่า KEVOLIE เป็นส่วนหนึ่งของการดำเนินกิจการของเธอเข้าสู่ธุรกิจ โดยมี หูติ้งซิน (Nancy Wu) หูเป่ยเว่ย (Paisley Wu) , เหยา จื่อหลิง (Elaine Yiu) หวง จื้อเหวิน (Mandy Wong) และ หลี่เซียะหัว (Selena Li) ซึ่งเป็นเพื่อน ๆ ของเธอ ได้ถ่ายภาพชุดเจ้าสาว ในการช่วยโปรโมทธุรกิจของเธอผลงานเพลง ผลงานเพลง. หู ซิ่งเอ๋อร์ กับก้าวแรกในการร้องเพลงของเธอผ่านการร้องเพลงประกอบละคร War and Destiny ในปี2007 เธอเซ็นสัญญากับค่ายเพลงNeway ในปี2008 และออกอัลบั้มแรกของเธอ "Evolve" ในปี2009 และจัดมินิคอนเสิร์ตครั้งแรกของเธอ Liveholic ซึ่งเพลงในอัลบั้ม Loveholic ของเธอได้ปล่อยออกมาในต้นปี 2010 และเธอยังร้องเพลงประกอบละครของTVBอีกด้วยผลงานละคร ผลงานละคร. =แหล่งข้อมูลอื่น=- Weibo ของ หู ซิ่งเอ๋อร์ - Facebook ส่วนตัวของหู ซิ่งเอ๋อร์ - แฟนเพจ 胡杏兒 Myolie Wu - Instagram ของ หู ซิ่งเอ๋อร์</doc>
