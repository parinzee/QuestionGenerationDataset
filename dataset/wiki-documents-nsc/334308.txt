<doc id="334308" url="https://th.wikipedia.org/wiki?curid=334308" title="ที่เปิดกระป๋อง">ที่เปิดกระป๋อง ที่เปิดกระป๋อง เป็นอุปกรณ์สำหรับเปิดกระป๋องโลหะ ถึงแม้ว่าการถนอมอาหารในกระป๋องโลหะจะมีมาตั้งแต่อย่างน้อยปี ค.ศ. 1772 ในเนเธอร์แลนด์ แต่ที่เปิดกระป๋องอันแรกก็เกิดขึ้นในปี ค.ศ. 1855 ในอังกฤษ และในปี ค.ศ. 1858 ในสหรัฐอเมริกา ที่เปิดเหล่านั้นได้ดัดแปลงมาจากมีด ที่เปิดกระป๋องอันแรกๆ นั้นมีลักษณะคล้ายล้อหมุนแหลม ที่จะหมุนตัดตรงขอบกระป๋อง คิดค้นขึ้นในปี ค.ศ. 1870 แต่ก็ยากในการใช้งาน จนในปี ค.ศ. 1925 ได้พัฒนาในลักษณะล้อฟันเลื่อย และเพิ่มให้ติดกับล้อตัดบริเวณริมกระป๋อง เป็นการออกแบบที่ใช้งานง่ายและเป็นหนึ่งในที่เปิดกระป๋องที่เป็นที่นิยมที่สุด ราวช่วงสงครามโลกครั้งที่สอง ที่เปิดกระป๋องหลายแบบพัฒนาเพื่อใช้การทหาร อย่างเช่นที่เปิดกระป๋อง พี-38 และ พี-51 ที่มีการออกแบบที่เรียบง่ายและคงทน ส่วนที่เปิดกระป๋องไฟฟ้า ผลิตขึ้นในปลายคริสต์ทศวรรษ 1950 และประสบความสำเร็จอย่างดี</doc>
