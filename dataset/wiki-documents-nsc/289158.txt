<doc id="289158" url="https://th.wikipedia.org/wiki?curid=289158" title="สาวเบียร์ช้าง">สาวเบียร์ช้าง สาวเบียร์ช้าง เป็นสตูดิโออัลบั้มลำดับที่ 22 ของวงคาราบาว ออกจำหน่ายเดือนธันวาคม พ.ศ. 2544 ซึ่งอยู่ในช่วงที่ทางวงมีอายุ 20 ปี และเป็นช่วงที่รัฐบาลสมัย พ.ต.ท.ทักษิณ ชินวัตร มีนโยบายให้ปิดสถานบริการกลางคืนตามเวลากำหนด ทำให้คนทำงานกลางคืนเดือดร้อนกันถ้วนหน้า ด้วยเหตุนี้ทางวงจึงได้แต่งเพลง "ปุระชัยเคอร์ฟิว" ขึ้นมา นอกจากนี้ยังมีเพลงที่ไว้อาลัยเหตุการณ์ตึกถล่มที่เวิลด์เทรดเซ็นเตอร์ สหรัฐอเมริกา ในเพลง "เดือน 9 เช้า 11" และเพลงที่แต่งขึ้นเพื่อสดุดีผู้กล้าหาญของชาติไทย คือ "ดาวแห่งโดม" และ "นางสาวสยาม" อัลบั้มชุดนี้เป็นอัลบั้มภาคปกติชุดเดียวของวงที่ผลิตโดย บริษัท "มองโกล" หลังการแยกตัวจาก กระบือ แอนด์ โค และออกมาก่อนที่ ยืนยง โอภากุล จะทำธุรกิจเครื่องดื่มคาราบาวแดง และทางวงจะกลับไปผลิตผลงานในอัลบั้มถัดไปกับ "วอร์เนอร์ มิวสิก (ประเทศไทย)" โดยเป็นอัลบั้มเพียงชุดเดียวที่ใช้ชื่อยี่ห้อสินค้าสนับสนุนของคาราบาวมาเป็นส่วนหนึ่งของชื่ออัลบั้มรายชื่อเพลงรายชื่อเพลง. 1. สาวเบียร์ช้าง 2. เดือน 9 เช้า 11 3. ปุระชัยเคอร์ฟิว 4. น้ำตานกเค้าแมว 5. อดติ๊บอดตาย 6. ไก่คู่บ้านช้างคู่เมือง 7. ดาวแห่งโดม (ปรีดี พนมยงค์) 8. เดือนแรม 9. ชู้ 10. นางสาวสยามสมาชิกในวงสมาชิกในวง. 1. ยืนยง โอภากุล 2. ปรีชา ชนะภัย 3. เทียรี่ เมฆวัฒนา 4. อนุพงษ์ ประถมปัทมะ 5. ลือชัย งามสม 6. ขจรศักดิ์ หุตะวัฒนะ 7. ชูชาติ หนูด้วง 8. ศยาพร สิงห์ทอง 9. เทพผจญ พันธุ์พงษ์ไทยอื่นๆอื่นๆ. 1. อัลบั้มชุดนี้ยังได้สมาชิกคาราบาวในยุคคลาสสิกไลน์อัพมาร่วมงานด้วย คือ อ.ธนิสร์ ศรีกลิ่นดี โดยเป่าขลุ่ยในเพลง เดือนแรม ซึ่งร้องโดย เทียรี่ เมฆวัฒนา 2. คาราบาวแต่งคำร้องและทำนองทั้งหมด ยกเว้นคำร้องเพลงชื่อเดียวกับอัลบั้มซึ่งแต่งโดย ณรงค์ ยืนยงภูมิเสรี 3. เป็นอีกหนึ่งอัลบั้มที่มีการใช้ทีมคอรัสหญิงมาร่วมร้องประสานเสียง 4. ภายในปกอัลบั้ม ไม่มีเครดิตการเล่นเบสขณะบันทึกเสียงของอ๊อด - อนุพงษ์ ประถมปัทมะ แต่คนที่เล่นเบสแทนคือ เทียรี่ เมฆวัฒนา และ หมี - ขจรศักดิ์ หุตะวัฒนะ อีกทั้งยังได้นักดนตรีนอกวงอย่าง สุเทพ ปานอำพัน (เอ็ดดี้ จากวง ซูซู) และ ROY BONES มาร่วมด้วย ถึงแม้จะไม่ได้ร่วมบันทึกเสียงในชุดนี้ แต่อ๊อดก็ยังคงร่วมทัวร์คอนเสิร์ตกับวงในขณะที่กำลังโปรโมทอัลบั้ม 5. ก่อนจะเป็นอัลบั้มสาวเบียร์ช้าง ได้มีการผลิตซิงเกิลอัลบั้มจำนวน 3 เพลงออกวางตลาดก่อน โดยใช้ชื่อบนปกว่า ปุระชัยเคอร์ฟิว เนื่องในโอกาสครบรอบ 20 ปี ของวงคาราบาว</doc>
