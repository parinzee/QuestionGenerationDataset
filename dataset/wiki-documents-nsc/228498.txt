<doc id="228498" url="https://th.wikipedia.org/wiki?curid=228498" title="โรเจอร์ มอร์ติเมอร์ เอิร์ลที่ 4 แห่งมาร์ช">โรเจอร์ มอร์ติเมอร์ เอิร์ลที่ 4 แห่งมาร์ช โรเจอร์ มอร์ติเมอร์ เอิร์ลแห่งมาร์ชที่ 4 () (11 เมษายน ค.ศ. 1374 - 20 กรกฎาคม ค.ศ. 1398) โรเจอร์ มอร์ติเมอร์เป็น “รัชทายาทโดยสันนิษฐาน” ในพระเจ้าริชาร์ดที่ 2 ระหว่างปี ค.ศ. 1385 ถึงปี ค.ศ. 1398 โรเจอร์ มอร์ติเมอร์เป็นบุตรของเอ็ดมันด์ มอร์ติเมอร์ เอิร์ลแห่งมาร์ชที่ 3 และฟิลลิปปา แพลนทาเจเน็ท เคานเทสแห่งอัลสเตอร์ที่ 5 บุตรีคนเดียวของไลโอเนลแห่งอันท์เวิร์พ ดยุคแห่งแคลเรนซ์ที่ 1 พระราชโอรสองค์ที่สองของพระเจ้าเอ็ดเวิร์ดที่ 3 และพระราชินีฟิลลิปปา ฉะนั้นโรเจอร์ มอร์ติเมอร์จึงควรจะเป็นรัชทายาท (หลังจากการเสียชีวิตของบิดา) ของพระเจ้าริชาร์ดที่ 2 ถ้าการสืบราชบัลลังก์นับมาทางสตรีได้ แม่ของโรเจอร์ มอร์ติเมอร์เสียชีวิตตั้งแต่ยังสาและพ่อเสียชีวิตเมื่อวันที่ 27 ธันวาคม ค.ศ. 1381 มอร์ติเมอร์จึงได้รับบรรดาศักดิ์และอสังหาริมทรัพย์ต่อจากบิดาเมื่อมีอายุเพียง 7 ปี อิทธิพลของมอร์ติเมอร์ทำให้ได้รับแต่งตั้งให้เป็น Lord lieutenancy แห่งไอร์แลนด์เมื่อวันที่ 24 มกราคม ค.ศ. 1382 โดยมีเซอร์ทอมัส มอร์ติเมอร์ผู้เป็นลุงเป็นผู้ช่วย แต่การทดลองครั้งนี้ไม่ประสบความสำเร็จ มอร์ติเมอร์ถูกแทนด้วยฟิลลิป เดอ คอร์ติเนย์ (Philip de Courtenay) ในปีต่อมา โรเจอร์ มอร์ติเมอร์เป็นผู้ที่อยู่ในความรับผิดชอบของสถาบันพระมหากษัตริย์โดยมีทอมัส ฮอลแลนด์ เอิร์ลแห่งเค้นท์ที่ 2 (Thomas Holland, 2nd Earl of Kent) ลูกพี่ลูกน้องของพระเจ้าริชาร์ดที่ 2 เป็นผู้ดูแล นอกจากนั้นเอิร์ลแห่งเค้นท์ซื้อสิทธิในการเลือกเจ้าสาวให้โรเจอร์ มอร์ติเมอร์ด้วย และในปี ค.ศ. 1387 หรือต้นปี ค.ศ. 1388 ก็จับมอร์ติเมอร์แต่งงานกับเอเลเนอร์ ฮอลแลนด์ผู้เป็นลูกสาว ความสำคัญของมอร์ติเมอร์อยู่ที่เชื้อสายที่มาจากพระเจ้าเอ็ดเวิร์ดที่ 3 ซึ่งยิ่งเพิ่มความสำคัญมากยิ่งขึ้นเมื่อพระเจ้าริชาร์ดทรงประกาศอย่างเป็นทางการว่ามอร์ติเมอร์เป็นรัชทายาทโดยพฤตินัยในปี ค.ศ. 1385</doc>
