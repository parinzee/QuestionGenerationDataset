<doc id="415661" url="https://th.wikipedia.org/wiki?curid=415661" title="ตราแผ่นดินของคีร์กีซสถาน">ตราแผ่นดินของคีร์กีซสถาน ตราแผ่นดินของคีร์กีซสถาน ประกาศใช้อย่างเป็นทางการเมื่อวันที่ 2 มิถุนายน พ.ศ. 2535 หลังแยกตัวออกจากสหภาพโซเวียต ตราแผ่นดินเป็นสีน้ำเงิน สีฟ้าของชาวคีร์กีซ หมายถึง ความกล้าหาญและความบริสุทธิ์ (มีนัยใกล้เคียงกับธงชาติคาซัคสถานและตราแผ่นดินของคาซัคสถาน) ด้านซ้ายและขวาของตรานั้นมีช่อดอกฝ้ายกับรวงข้าวสาลีรองรับ ที่ส่วนยอดและส่วนล่างมีนามชื่อประเทศเป็นอักษรซีริลลิกว่า ( Kyrgyz Respublikasy) ตรงกลางมีภูเขาเตียนชาน ("Tian Shan") ภายใต้แสงรัศมีของดวงอาทิตย์ช่วงรุ่งอรุณ โดยมีนกเหยี่ยวกำลังสยายปีกบินรองรับภูเขาเตียนชาน ส่วนท่าบินของนก หมายถึงวิสัยทัศน์ของชาติที่ก้าวไปข้างหน้าอย่างทรงพลังประวัติ ประวัติ. ก่อนหน้าที่จะได้รับอิสรภาพจากสหภาพโซเวียต เดิมคีร์กีซสถานได้ใช้ตราแผ่นดินของสาธารณรัฐโซเวียต ในช่วงระหว่างการเปลี่ยนถ่ายอำนาจ สัญลักษณ์ค้อนเคียวที่สื่อถึงการปฏิวัติรัสเซีย พ.ศ. 2460 ได้ถูกตัดออก แบบตราแผ่นดินปัจจุบันได้ดัดแปลงแก้ไขและยังคงลักษณะบางอย่างของตราเดิมในสมัยโซเวียตคีร์กีซ เช่น ช่อดอกฝ้ายกับรวงข้าวสาลี และภูเขาเตียนชาน</doc>
