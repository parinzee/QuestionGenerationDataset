<doc id="10750" url="https://th.wikipedia.org/wiki?curid=10750" title="เอลฟรีเดอ เยลิเนค">เอลฟรีเดอ เยลิเนค เอลฟรีเดอ เยลิเนค () (20 ตุลาคม พ.ศ. 2489 - ) นักเขียนชาวออสเตรีย ได้รับรางวัลโนเบลสาขาวรรณกรรม ประจำปี พ.ศ. 2547 เอลฟรีเดอ เยลิเนค เกิดเมื่อวันที่ 20 ตุลาคม พ.ศ. 2489 ในประเทศออสเตรีย บิดามีเชื่อสายเชค-ยิว มารดาเป็นชาวเวียนนา ในวัยเยาว์เธอได้รับการศึกษาด้านดนตรีหลายอย่าง เช่นเปียโน ออร์แกน และรีคอร์เดอร์ และได้ศึกษาต่อด้านการเรียบเรียงเสียงประสานในสถานบัน Vienna Conservatory หลังจบการศึกษาจาก Albertsgymnasium ในปี พ.ศ. 2507 เธอได้ศึกษาด้านประวัติศาสตร์ศิลปะและการละคร ที่มหาวิทยาลัยแห่งเวียนนา ขณะที่ยังคงศึกษาด้านดนตรี และสอบได้ประกาศนียบัตรนักออร์แกน เมื่อปี พ.ศ. 2514 จากสถาบัน Conservatory เยลิเนคเริ่มต้นเขียนบทกวีตั้งแต่วัยเยาว์ และได้ตีพิมพ์รวมบทกวีชื่อ Lisas Schatten เมื่อปี พ.ศ. 2510 เมื่อได้ติดต่อกับขบวนการนักศึกษางานเขียนของเธอจึงมีทิศทางในเชิงวิพากษ์วิจารณ์สังคม เช่น นวนิยายเสียดสีเมื่อปี พ.ศ. 2513 เรื่อง wir sind lockvögel baby! และ Michael. Ein Jugendbuch für die Infantilgesellschaft เมื่อปี พ.ศ. 2515 ผลงานส่วนใหญ่เขียนเป็นภาษาเยอรมัน</doc>
