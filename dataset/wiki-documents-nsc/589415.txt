<doc id="589415" url="https://th.wikipedia.org/wiki?curid=589415" title="แฟรงก์ ฮอปกินส์">แฟรงก์ ฮอปกินส์ แฟรงก์ ฮอปกินส์ (; ค.ศ. 1865 — ค.ศ. 1951) เป็นนักขี่ม้าระดับอาชีพ ผู้ซึ่งครั้งหนึ่งได้ทำการแสดงร่วมกับคณะละครสัตว์ริงลิง เขาเป็นที่รู้จักในฐานะนักขี่ม้าทางไกลระดับตำนาน โดยได้มีการอ้างว่าชนะการแข่งมา 400 ครั้ง และได้รับการยอมรับโดยผู้คนสมัยเดียวกันกับเขาในฐานะผู้ให้การสนับสนุนการอนุรักษ์ม้ามัสแตงชีวิตในวัยเยาว์และการศึกษา ชีวิตในวัยเยาว์และการศึกษา. ฮอปกินส์กล่าวว่า เขาเกิดมาจากแม่ที่เป็นชาวลาโกตา และพ่อที่เป็นชาวอเมริกันเชื้อสายยุโรป ซึ่งเขาได้เติบโตขึ้นมาในทั้งสองวัฒนธรรม และเรียนรู้ที่จะขี่ม้า ดูแลม้า ตั้งแต่เยาว์วัยผลงานในระดับอาชีพ ผลงานในระดับอาชีพ. ฮอปกินส์กลายเป็นคาวบอยและนักขี่ม้าระดับอาชีพในทางตะวันตกของสหรัฐอเมริกา ที่ซึ่งเขาได้รับชื่อเสียงในการขี่ม้าทางไกล ในบันทึกชีวิตประจำวันอัตชีวประวัติของเขา (ไม่ได้ตีพิมพ์ในช่วงที่เขายังมีชีวิตอยู่) และเรื่องราวถึงเพื่อน ๆ เขาได้อ้างว่าเป็นผู้มีความโดดเด่นคนหนึ่งในฐานะ "นักขี่ม้าป่าของโลก" ในการแสดงไวลด์เวสต์ของบัฟฟาโล บิลล์ ซึ่งได้ออกทัวร์ในยุโรปเช่นเดียวกับที่สหรัฐอเมริกา เรื่องราวของเขาเป็นจำนวนมากได้รับการโต้แย้งจากนักประวัติศาสตร์หลายคน ตัวอย่างเช่น:- เขาอ้างว่าชนะการแข่งมาแล้วกว่า 400 การแข่งขัน - เขาอ้างว่าได้แข่งขันในรายการ 3,000 ไมล์อย่างเป็นทางการ โดยผ่านอ่าวซีเรียกับพรมแดนประเทศอื่น ๆ ในตะวันออกกลางอีกสองประเทศ ซึ่งควรจะเกิดขึ้นในคาบสมุทรอาหรับในปี ค.ศ. 1890 - อายุของเขา เมื่อฮอปกินส์แต่งงานในลอสแอนเจลิสใน ค.ศ. 1929 เขาได้เขียนในใบสมรสว่าเขาอายุ 44 ปี ซึ่งเขาควรจะใส่ปีเกิดเป็นช่วงประมาณ ค.ศ. 1885 มากกว่า ค.ศ. 1865 แต่ภาพของเขาใน ค.ศ. 1905 ที่ได้ปรากฏในหน้านี้ ไม่ชัดเจนว่าอยู่ในช่วงอายุ 20 ปี แสดงให้เห็นว่าปีเกิดไม่น่าจะใช่ ค.ศ. 1885 - เขาได้อ้างว่าได้ขี่ม้าร่วมในการแสดงไวลด์เวสต์ของบัฟฟาโล บิลล์ ซึ่งได้รับการโต้แย้งจากผู้ดูแลของศูนย์ประวัติศาสตร์บัฟฟาโล บิลล์ โดยเขาได้กล่าวว่าไม่พบชื่อของฮอปกินส์ในห้องเก็บเอกสารใด ๆ หากแต่ฮอปกินส์ได้รับการค้นพบในบัญชีรายชื่อปี ค.ศ. 1917 ว่าเป็นผู้ได้รับการว่าจ้างของคณะละครสัตว์ริงลิงในฐานะนักแสดงม้า ใน ค.ศ. 1926 ฮอปกินส์ได้เป็นหัวหน้าคนงานก่อสร้าง, ขุดอุโมงค์รถไฟใต้ดินในย่านใจกลางเมืองฟิลาเดลเฟีย รัฐเพนซิลเวเนีย ในคริสต์ทศวรรษ 1940 ฮอปกินส์ในวัยสูงอายุได้รับเกียรติเป็นผู้ตัดสินเส้นทางในการแข่งขันขี่ม้ามาราธอน 100 ไมล์ประจำปีของสโมสรกรีนเมาน์เทนฮอร์ส จนถึงเวลาที่เขาเสียชีวิตใน ค.ศ. 1951 เขาก็ยังคงเป็นแชมป์ขี่ม้ามัสแตงที่สุดห้าว ซึ่งเขากล่าวว่า "เป็นสัตว์ที่มีความสำคัญมากที่สุดในทวีปอเมริกาเหนือ"เสียชีวิต เสียชีวิต. แฟรงก์ ฮอปกินส์ ได้รับการฝังอยู่ที่สุสานลูเธอรันออลเฟธส์ในมิดเดิลวิลเลจ ควีนส์ครันทรี นครนิวยอร์กในวัฒนธรรมสมัยนิยม ในวัฒนธรรมสมัยนิยม. ชีวิตและเรื่องราวการแข่งขันของฮอปกินส์ได้สร้างแรงบันดาลใจต่อภาพยนตร์ ค.ศ. 2004 เรื่องฮิดาลโก้ ฝ่านรกทะเลทราย เขียนบทโดยจอห์น ฟัสโก กำกับโดยโจ จอห์นสตัน และนำแสดงโดยวิกโก มอร์เทนเซน ทางบริษัทดิสนีย์ได้ทำการตลาดต่อภาพยนตร์ในฐานะ "สร้างจากเรื่องจริง" แม้ว่าการตรวจสอบในภายหลังได้ล้มเหลวต่อการค้นหาหลักฐานของการแข่งขันใด ๆ</doc>
