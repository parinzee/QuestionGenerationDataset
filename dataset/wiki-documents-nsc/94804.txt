<doc id="94804" url="https://th.wikipedia.org/wiki?curid=94804" title="มณี พยอมยงค์">มณี พยอมยงค์ ศาสตราจารย์เกียรติคุณ มณี พยอมยงค์ ศิลปินแห่งชาติปี พ.ศ. 2549 สาขาวรรณศิลป์ประวัติ ประวัติ. อาจารย์มณีเป็นชาวเชียงใหม่โดยกำเนิด เกิดที่บ้านขี้เหล็กน้อย ตำบลขี้เหล็ก อำเภอแม่ริม จังหวัดเชียงใหม่ สมรสกับอาจารย์บุญยิ่ง พยอมยงค์ หลังจากเกษียณอายุราชการ อาจารย์มณีพำนักอยู่ที่บ้านพักที่อำเภอแม่ริม จังหวัดเชียงใหม่ โดยประสบปัญหาสุขภาพเกี่ยวกับการมองเห็น อาจารย์มณีได้ถึงแก่กรรมเมื่อวันที่ 20 มิถุนายน 2552 เวลาประมาณ 03.00 น. ณ โรงพยาบาลมหาราชนครเชียงใหม่ ด้วยโรคติดเชื้อในกระแสเลือดการศึกษา การศึกษา. อาจารย์มณีสำเร็จการศึกษาในทางธรรมโดย เป็นนักธรรมเอก ปธ.6 จากนั้นสำเร็จการศึกษาในทางโลก ศึกษาศาสตร์บัณฑิต จากคณะศึกษาศาสตร์ มหาวิทยาลัยเชียงใหม่ และ การศึกษามหาบัณฑิต จากมหาวิทยาลัยศรีนครินทรวิโรฒ ประสานมิตร ตามลำดับการทำงาน การทำงาน. อาจารย์มณีเข้ารับราชการเป็นอาจารย์ในคณะศึกษาศาสตร์ มหาวิทยาลัยเชียงใหม่ โดยตำแหน่งทางวิชาการก่อนเกษียณอายุราชการ คือ ศาสตราจารย์ประจำภาควิชาส่งเสริมการศึกษา คณะศึกษาศาสตร์ มหาวิทยาลัยเชียงใหม่ ในเวลาต่อมาได้รับพระราชทานตำแหน่งศาสตราจารย์เกียรติคุณ ประจำมหาวิทยาลัยเชียงใหม่ ในระหว่างที่อาจารย์มณีเป็นอาจารย์มหาวิทยาลัย อาจารย์เป็นผู้มีความรอบรู้ในล้านนาคดีอย่างมาก กระบวนวิชาที่อาจารย์สอนล้วนเกี่ยวข้องกับล้านนาคดี อาทิ วิชาวัฒนธรมพื้นบ้าน วิชาล้านนาคดี วิชาสิ่งแวดล้อมล้านนา เป็นต้น นอกจากนี้รับเชิญเป็นอาจารย์พิเศษสอนวิชาการศึกษาและสำรวจโบราณคดี ที่มหาวิทยาลัยพายัพ วิชาวัฒนธรรม มหาจุฬาลงกรณราชวิทยาลัยในพระบรมราชูปถัมภ์ วิทยาเขตเชียงใหม่ ทั้งยังรับเชิญไปบรรยายพิเศษ และขับค่าวซอตามโอกาสต่างๆเกียรติคุณเกียรติคุณ. - พ.ศ. 2520 โล่พัฒนาท้องถิ่น - พ.ศ. 2531 รางวัลนักศึกษาเก่าดีเด่น คณะศึกษาศาสตร์ มหาวิทยาลัยเชียงใหม่ - พ.ศ. 2531 รางวัลบุคคลดีเด่นวัฒนธรรมท้องถิ่น - พ.ศ. 2531 รางวัลกวีโลก - พ.ศ. 2531 รางวัลพ่อตัวอย่างแห่งชาติ - พ.ศ. 2533 รางวัลพระเกี้ยวทองคำ - พ.ศ. 2537 รางวัลนักศึกษาเก่า มหาวิทยาลัยเชียงใหม่ - พ.ศ. 2538 โล่เชิชูเกียรติชนียบุคคลทางวรรณกรรม - พ.ศ. 2549 รางวัลศิลปินแห่งชาติ สาขาวรรณศิลป์ นอกจากนี้อาจารย์ยังได้รับเกียติมีส่วนร่วมในกิจกรรมของคณะกรรมการต่างๆ อาทิ อนุกรรมการวัฒนธรรมพื้นบ้านแห่งชาติ, อนุกรรมการวัฒธรรมจังหวัดเชียงใหม่, กรรมการที่ปรึกษาศูนย์ส่งเสริมศิลปวัฒธรรม จังหวัดเชียงใหม่, กรรมการศึกษาค้นคว้าการสร้างสะดือเมืองเชียงราย, ประธานชมรมล้านนาคดี จังหวัดเชียงใหม่, ประธานฝ่ายพิธีกรรมสร้างพระเจ้า 700 ปี ศรีเชียงใหม่, ผู้อำนวยการสถาบันวัฒนธรรมศึกษา มหาจุฬาลงกรณราชวิทยาลัย วิทยาเขตเชียงใหม่ และ ฯลฯผลงานงานกวีผลงาน. งานกวี. - นิราศจาริก (พ.ศ. 2496) - นิราศเวียงพร้าว (พ.ศ. 2498) - นิราศเชียงดาว (พ.ศ. 2498) - นิราศโตเกียว (พ.ศ. 2522) - คำทูนพระขวัญ (พ.ศ. 2526) - คำจารึกอนุเสาวรีย์สามกษัตริย์ - คร่าวร่ำ 700 ปี เมืองเชียงใหม่ (พ.ศ. 2539) - คร่าวพุทธประวัติ ฯลฯงานเขียนงานเขียน. - ตำราเรียนหนังสือล้านนาไทย - ประวัติและวรรณคดีล้านนาไทย - วัฒนธรรมล้านนาไทย - ประเพณีสิบสองเดือนล้านนาไทย - คติสอนใจชาวล้านนาไทย - เครื่องสักกาะในล้านนาไทย - เทียนส่องใจ - ปันพร - ฯลฯงานวิจัยงานวิจัย. - มหาชาติเปรียบเทียบ ภาคกลาง ภาคเหนือ ภาคอีสาน และภาคใต้ - การศึกษาเชิงวิเคราะห์ โคลงอมรา - การศึกษาเชิงวิเคราะห์ โคลงปทุมสังกา - วิเคราะห์วิถีชีวิต และค่านิยมชาวล้านนา - วิเคราะห์ประเพณี และค่านิยมการเกษตรล้านนาไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2550 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์</doc>
