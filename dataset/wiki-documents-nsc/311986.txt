<doc id="311986" url="https://th.wikipedia.org/wiki?curid=311986" title="โตโยต้า ไฮเอซ">โตโยต้า ไฮเอซ โตโยต้า ไฮเอซ เป็นรถตู้รุ่นหนึ่งที่ผลิตโดย โตโยต้า บริษัทผลิตรถยนต์สัญชาติญี่ปุ่น โตโยต้า ไฮเอซ เริ่มผลิตครั้งแรกใน พ.ศ. 2510 แต่เริ่มเป็นที่รู้จักในประเทศไทยใน พ.ศ. 2525 และได้รับความนิยมสูงขึ้นเป็นลำดับ จนปัจจุบัน ไฮเอซได้รับความนิยมอย่างสูงในวงการรถตู้ในธุรกิจขนส่ง ทั้งขนส่งมวลชนและขนส่งพัสดุ ในต่างประเทศ ไฮเอซเป็นรถเพื่อการพาณิชย์ที่ผลิตรถในหลายรูปแบบ ทั้งรถตู้ธรรมดา, รถตู้หลังคาสูง, รถเอนกประสงค์(MPV), รถกระบะ, รถมินิบัส หรือแม้แต่รถบ้าน แต่ในประเทศไทยในปัจจุบัน มีไฮเอซเข้ามาขายเพียง 3 รูปแบบ คือรถตู้ รถตู้หลังคาสูง และรถตู้หลังคาสูงระดับวีไอพี แต่เพื่อความชัดเจน โตโยต้าประเทศไทย ได้เปลี่ยนชื่อรถตู้ทั้ง 3 รูปแบบให้แตกต่างกัน คือ รถตู้ ใช้ชือไฮเอซตามเดิม, รถตู้หลังคาสูง ใช้ชื่อ คอมมิวเตอร์ (), และรถตู้หลังคาสูงระดับวีไอพี ใช้ชื่อ เวนจูรี () แต่ทั้ง 3 รุ่นนี้ แท้จริงแล้ว เป็นรุ่นเดียวกัน คือ โตโยต้า ไฮเอซ เพียงแต่แตกต่างในเรื่องระดับความหรูหราและราคา ปัจจุบัน โตโยต้า ไฮเอซ มีวิวัฒนาการตามช่วงเวลาแบ่งได้ 5 รุ่น ดังนี้รุ่นที่ 1 (พ.ศ. 2510 - 2520) รุ่นที่ 1 (พ.ศ. 2510 - 2520). โตโยต้า ไฮเอซ รุ่นแรก มีรหัสตัวถัง H10 มีตัวถังอยู่ 2 แบบ คือ รถบรรทุก 4ล้อ และรถตู้ มีทั้งแบบ van,commuter มักถูกใช้เป็นรถสำหรับงานหนัก เช่น รถแคมเปอร์แวน (รถตู้สำหรับลุยป่าและจอดรถตั้งแคมป์ คล้ายรถ RV), รถสาธารณะ (ขนส่งมวลชน) และอื่นๆ โดยในช่วงนั้น สามารถพบเห็นได้มากในแถบยุโรปและแอฟริกา แต่ด้วยความที่ทำงานหนัก ทำให้ในปัจจุบัน ไฮเอซรุ่นแรกนี้ดูจะอยู่ในสภาพที่ใช้การไม่ได้แล้วเป็นส่วนใหญ่ มีน้อยมากที่ยังสามารถพบเห็นได้บนถนน แม้แต่ในประเทศที่เคยมีรถรุ่นนี้วิ่งอย่างชุกชุมก็ตามรุ่นที่ 2 (พ.ศ. 2520 - 2525) รุ่นที่ 2 (พ.ศ. 2520 - 2525). โตโยต้า ไฮเอซ รุ่นที่ 2 มีรหัสตัวถัง H20-H40 ได้รับการออกแบบให้มีความลู่ลมมากขึ้น และในรุ๋นนี้ได้มีการเพิ่มตัวถัง wagon เข้าไปในสายการผลิต มีเครื่องยนต์ทั้งแบบเบนซิน 1.6ลิตร 12R-J,2.0ลิตร 18R-J และเครื่องยนต์ดีเซล 2.2ลิตร L มีการเพิ่มตัวถังแบบรถบรรทุก รถตู้หลังคาสูงเข้าไปด้วย ในวงการรถไทย มักเรียกไฮเอซรุ่นที่ 2 นี้ว่า "โฉมหัวแตงโม"รุ่นที่ 3 (พ.ศ. 2525 - 2532) รุ่นที่ 3 (พ.ศ. 2525 - 2532). โตโยต้า ไฮเอซ รุ่นที่ 3 มีรหัสตัวถัง H50 รุ่นนี้ มีตัวถังใหญ่ขึ้น มีขนาดลูกสูบตั้งแต่ 2.0-2.5 มีทั้งขับเคลื่อนสองล้อและขับเคลื่อนสี่ล้อ(แบบขับเคลื่อนสี่ล้อมีในเฉพาะญี่ปุ่น)โฉมนี้เริ่มเป็นที่รู้จักในประเทศไทยมากขึ้น รถตู้ไฮเอซเริ่มพบเห็นในเมืองไทยมากขึ้น รวมทั้งยังมีการผลิตรถไฮเอซในตัวถังแบบรถบรรทุกขนาดเล็ก ซึ่งดูจะเป็นรุ่นเดียวที่ไฮเอซแบบรถบรรทุกจะประสบความสำเร็จ หลังจากเลิกผลิตรุ่นนี้ไปแล้ว รถบรรทุกของไฮเอซก็เริ่มเสื่อมความนิยม จนต้องเลิกผลิตไปรุ่นที่ 4 (พ.ศ. 2532 - 2547) รุ่นที่ 4 (พ.ศ. 2532 - 2547). โตโยต้า ไฮเอซ รุ่นที่ 4 มีรหัสตัวถัง H100 มักถูกเรียกว่า "โฉมหัวจรวด" รุ่นนี้เป็นที่รู้จักในสังคมไทยอย่างกว้างขวาง ทั้งแบบไฮเอซและคอมมิวเตอร์ ซึ่งยังสามารถพบเห็นได้มากในท้องถนนปัจจุบัน โดยมักใช้เป็นรถขนส่งมวลชน เช่น รถโรงเรียน รถตู้ขนส่งมวลชน รถตู้ของบริษัทนำเที่ยว ฯลฯ ไฮเอซรุ่นนี้ มีขนาดลูกสูบตั้งแต่ 2.0 - 3.0 ลิตร ได้แก่ เครื่องยนต์เบนซิน:1RZ,1RZ-E,2RZ-E,1TR-FE เครื่องยนต์ดีเซล: 2L,2L-TE,3L,5L,1KZ-TE (แต่ในประเทศไทย ส่วนใหญ่จะเป็นดีเซล) มีทั้งขับเคลื่อนสองล้อและสี่ล้อ เป็นที่สังเกตว่า ไฮเอซรุ่นที่ 4 สามารถขายได้นานเป็นประวัติการณ์ของไฮเอซ โดยที่สามารถขายได้นานถึง 15 ปี ก่อนจะเปลี่ยนโฉม แสดงให้เห็นถึงความสามารถในการออกแบบ และการปรับโฉมเล็กน้อยให้เข้ากับยุคสมัย จนทำให้สามารถขายได้นานที่สุดในประวัติศาสตร์ของไฮเอซรุ่นที่ 5 (พ.ศ. 2547 - ปัจจุบัน) รุ่นที่ 5 (พ.ศ. 2547 - ปัจจุบัน). โตโยต้า ไฮเอซ รุ่นที่ 5 มีรหัสตัวถัง H200 เป็นรุ่นปัจจุบันของไฮเอซ เปิดตัวในช่วงต้นปี พ.ศ. 2548 มีเครื่องยนต์ขนาด 2.0ลิตร-3.0ลิตร คือ 1TR-FE 2.0 ลิตร 2TR-FE 2.7 ลิตร 1KD-FTV 3.0 ลิตร 2KD-FTV 2.5 ลิตร แต่ในประเทศไทย เข้ามา 2 แบบ คือ เครื่องเบนซิน 2TR-FE 4สูบแถวเรียง DOHC 16 วาล์ว VVT-i 2,694 ซีซี 2,694 ซีซีในรุ่นเวนจูรี และ 1KD-FTV (I/C) 4 สูบ DOHC 16 วาล์ว เทอร์โบอินเตอร์คูลเลอร์ 2,982 ซีซี ในรุ่นคอมมิวเตอร์ ไฮเอซ และเวนจูรี มีแบบขับเคลื่อนสองล้อและแบบขับเคลื่อนสี่ล้อ ไฮเอซรุ่นนี้ ได้รับการตกแต่งให้ภายในมีความหรูหรา สะดวกสบาย ได้รับกระแสตอบรับอย่างดี โดยเฉพาะในภาคการขนส่งมวลชนและการท่องเที่ยว อย่างไรก็ตาม หลังการเปิดตัวได้ระยะหนึ่ง ก็พบว่า ทั้งไฮเอซและคอมมิวเตอร์ ยังมีจุดอ่อนในเรื่องระบบการป้องกันการโจรกรรม ผู้ต้องหาคดีโจรกรรมรถที่ถูกจับได้หลายคนยอมรับว่า ไฮเอซเป็นรถที่ขโมยได้ง่าย และขายได้ราคาสูงในตลาดมืด ต่างจากรถสปอร์ตหรูหราราคาแพง ที่ขโมยยากกว่า ในประเทศญี่ปุ่น ไฮเอซเป็นรถที่ถูกขโมยมากที่สุดในประเทศญี่ปุ่นข้อมูลเพิ่มเติมข้อมูลเพิ่มเติม. - ข้อมูล โตโยต้า ไฮเอซ มาตรฐาน รุ่นที่ 5 โดย โตโยต้า มอเตอรส์ ประเทศไทย จำกัด - ข้อมูล โตโยต้า คอมมิวเตอร์ รุ่นที่ 5 โดย โตโยต้า มอเตอรส์ ประเทศไทย จำกัด - ข้อมูล โตโยต้า เวนจูรี รุ่นที่ 5 โดย โตโยต้า มอเตอรส์ ประเทศไทย จำกัด - Toyota Hiace-English Wikipedia - เว็บไซต์ตลาดรถมือสอง ผู้เขียนใช้อ้างอิงชื่อโฉมรถ - เว็บไซต์รถมือสอง ผู้เขียนใช้อ้างอิงรูปโฉมรถถูกต้อง</doc>
