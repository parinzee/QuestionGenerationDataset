<doc id="925146" url="https://th.wikipedia.org/wiki?curid=925146" title="แยกเสือป่า">แยกเสือป่า แยกเสือป่า () เป็นทางแยกหนึ่งในพื้นที่กรุงเทพมหานคร เป็นสี่แยกในแขวงสัมพันธวงศ์ เขตสัมพันธวงศ์ เป็นจุดตัดระหว่างถนนเสือป่า, ถนนเจริญกรุง และถนนราชวงศ์ โดยได้ชื่อ "เสือป่า" มาจากถนนเสือป่าอันเป็นถนนที่ตัดขึ้นในรัชสมัยพระบาทสมเด็จพระมงกุฎเกล้าเจ้าอยู่หัว และได้รับพระราชทานชื่อในปี พ.ศ. 2464 แยกเสือป่า ตั้งอยู่ใกล้กับโรงพยาบาลกลาง โรงพยาบาลในสังกัดสำนักการแพทย์ กรุงเทพมหานคร ปัจจุบันเป็นแหล่งจำหน่ายแหล่งใหญ่ของสินค้าเครื่องใช้ไฟฟ้าและเทคโนโลยีในชีวิตประจำวัน เช่น อุปกรณ์และของตกแต่งโทรศัพท์มือถือทั้งจำหน่ายปลีกและค้าส่ง โดยมีอาคารศูนย์การค้าตั้งเป็นหลักแหล่งอีกทั้งยังเป็นที่ตั้งของโรงพิมพ์หนังสือพิมพ์ภาษาจีนเกียฮั้ว ตงง้วน รายวัน (ศิรินคร) เช่นเดียวกับหนังสือพิมพ์ซิงเสียนเยอะเป้า ที่อยู่ทางแยกเอส. เอ. บี.ที่อยู่ใกล้เคียง</doc>
