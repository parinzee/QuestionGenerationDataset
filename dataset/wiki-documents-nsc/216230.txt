<doc id="216230" url="https://th.wikipedia.org/wiki?curid=216230" title="ยอก โซธอท">ยอก โซธอท ยอก โซธอท (Yog-Sothoth) เป็นหนึ่งในเอาเตอร์ก็อดในงานประพันธ์ชุดตำนานคธูลูของเอช. พี. เลิฟคราฟท์ โดยชื่อของยอก โซธอทถูกกล่าวถึงครั้งแรกในนิยายเรื่อง The Case of Charles Dexter Ward (ประพันธ์ในปีพ.ศ. 2470 ได้รับการตีพิมพ์ในปีพ.ศ. 2484)ลักษณะ ลักษณะ. ยอก โซธอทมีฉายาว่า ผู้แอบแฝง ณ ธรณีประตู (The Lurker at the Threshold) กุญแจและประตู (The Key and the Gate) ผู้อยู่พ้น (Beyond One) ผู้เปิดทาง (Opener of the Way) และ ทั้งหมดในหนึ่งเดียว และ หนึ่งเดียวในสรรพสิ่ง (The All-in-One and the One-in-All) เป็นเอาเตอร์ก็อดซึ่งเป็นตัวแทนของมิติและเวลาทั้งมวล แต่ไม่สามารถปรากฏกายในจักรวาลส่วนที่เรียบง่ายซึ่งมนุษย์อาศัยอยู่ได้ ซึ่งเรื่องนี้ระบุไว้ในเรื่อง Through the Gates of the Silver Key (พ.ศ. 2477)โดยเลิฟคราฟท์และอี. ฮอฟแมน ไพรซ์ ยอก โซธอทสามารถรับรู้ได้ถึงสรรพสิ่งในอดีต ปัจจุบัน และ อนาคต ผู้ที่ทำให้ยอก โซธอทพึงพอใจจะได้รับความรู้มากมาย แต่การรับความรู้จากยอก โซธอทมากเกินไปจะนำมาซึ่งความหายนะของคนคนนั้น นักประพันธ์บางคนยังระบุไว้ว่าผู้ที่จะเรียนรู้จากยอก โซธอทต้องแลกด้วยการสังเวยชีวิตหรือการยอมเป็นข้ารับใช้ของยอก โซธอทไปตลอดกาล ใน Rerum Supernatura จากเกมเล่นตามบทบาท Call of Cthulhuได้ลงความเห็นไว้ว่าชื่อของยอก โซธอทอาจจะมีที่มาจากภาษาอาหรับ "ยาจิ อัช-ชูทัท" (يجيء الشذاذ) หมายถึง "ผู้พิกลกำลังมา" เมื่อปรากฏกาย ยอก โซธอทจะมีรูปลักษณ์เป็นฟองสบู่หลากสีหลากขนาด ยอก โซธอทเป็นเอาเตอร์ก็อดเพียงตนเดียวที่มีอำนาจเทียบได้กับอซาธอทและมีสติปัญญามากกว่า ยิบ ทสตลล์ ผู้เฝ้ามองสรรพสิ่ง ยอก โซธอทยังเป็นคู่ของชุบ นิกกูรัธ ซึ่งทั้งคู่ได้ให้กำเนิด นุกและเยบ ความเหลวไหลแฝด ซึ่งนุกนั้นเป็นผู้ให้กำเนิดคธูลูและฮัสเทอร์ นอกจากนั้น ในเรื่อง The Dunwich Horror (พ.ศ. 2472) ยอก โซธอทได้ให้กำเนิดทายาทฝาแฝดกับสาวกมนุษย์ในตระกูลเวทลีย์ โดยแฝดคนแรก วิลเบอร์ เวทลีย์ นั้นเป็นมนุษย์ที่มีร่างกายพิสดาร ส่วนแฝดอีกคนเป็นสัตว์ประหลาดล่องหนหมายเหตุ</doc>
