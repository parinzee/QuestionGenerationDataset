<doc id="402051" url="https://th.wikipedia.org/wiki?curid=402051" title="นโยบายเกษตรร่วม">นโยบายเกษตรร่วม นโยบายเกษตรร่วม (, ย่อ: CAP) เป็นระบบเงินอุดหนุนและโครงการการเกษตรของสหภาพยุโรป มีงบประมาณ 48% ของสหภาพยุโรป หรือคิดเป็นมูลค่า 49,800 ล้านยูโรใน พ.ศ. 2549 นโยบายเกษตรร่วมเป็นการประสานกันของการจ่ายเงินอุดหนุนโดยตรงแก่พืชผลและที่ดิน ซึ่งอาจเพาะปลูกขึ้นด้วยกลไกสนับสนุนราคา รวมทั้งราคาประกันขั้นต่ำ ภาษีศุลกากรขาเข้าและโควตาของสินค้าบางชนิดจากนอกสหภาพยุโรป การปฏิรูประบบปัจจุบันกำลังดำเนินอยู่เพื่อลดการควบคุมการนำเข้าและโอนเงินอุดหนุนการพิทักษ์ที่ดินแทนการผลิตพืชผลบางชนิดโดยเฉพาะ (ดำเนินจาก พ.ศ. 2547 ถึง 2555) การนำแผนการไปปฏิบัติในรายละเอียดแตกต่างกันไปในบรรดาประเทศสมาชิกสหภาพยุโรป เป้าหมายของนโยบายการเกษตรร่วม คือ การจัดหามาตรฐานการครองชีพตามความเหมาะสมแก่เกษตรกร จัดหาอาหารคุณภาพในราคาที่เป็นธรรมแก่ผู้บริโภค และเพื่อรักษามรดกชนบท</doc>
