<doc id="823969" url="https://th.wikipedia.org/wiki?curid=823969" title="สถาปัตยกรรมแบบควีนแอนน์">สถาปัตยกรรมแบบควีนแอนน์ สถาปัตยกรรมแบบควีนแอนน์ ()ในอังกฤษหมายถึงสถาปัตยกรรมบาโรกแบบอังกฤษ ในรัชสมัยของสมเด็จพระราชินีนาถแอนน์แห่งเกรตบริเตน (ครองราชย์ ค.ศ. 1702–1714) หรือรูปแบบสถาปัตยกรรมแบบฟื้นฟูในช่วงท้ายของศตวรรษที่ 19 และต้นศตวรรษที่ 20 (อาจเรียกได้ว่า สถาปัตยกรรมฟื้นฟูแบบควีนแอนน์) ในอังกฤษโดยมากหมายถึงอาคารพักอาศัยที่มีขนาดใหญ่ถึงคฤหาสน์ และมักออกแบบอย่างงดงามแต่เรียบง่ายโดยช่างก่อสร้างท้องถิ่นหรือสถาปนิกท้องถิ่น นักวิจารณ์และนักเขียนแนวสถาปัตยกรรม มาร์คัส บินนีย์ เขียนไว้ใน The Times ในปี ค.ศ. 2006 อธิบายบ้านพอลตันที่สร้างในปี ค.ศ. 1706 ในช่วงรัชสมัยสมเด็จพระราชินีนาถแอนน์แห่งเกรตบริเตน ไว้ว่า "เป็นสถาปัตยกรรมที่น่าปลาบปลื้ม" บินนีย์อธิบายแนวทางของสถาปัตยกรรมไว้ว่า- มีขั้นบันไดนำทางไปยังประตูหินแกะสลัก - แถวกรอบหน้าต่างที่เรียงรายในกล่องในระดับเดียวกันด้วยงานอิฐ - มีจั่วสามเหลี่ยมอยู่ตรงกลาง ที่ยื่นมาจากหลังคาปั้นหยา โดยมีหน้าต่างหลังคา - ผังโดยทั่วไปจะดูเหมือนกล่องที่ซ้อนกัน 2 ใบ มีห้องลึก 2 ห้อง</doc>
