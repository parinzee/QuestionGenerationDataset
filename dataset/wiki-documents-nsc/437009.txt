<doc id="437009" url="https://th.wikipedia.org/wiki?curid=437009" title="เจ้าหญิงเดซีเรแห่งสวีเดน">เจ้าหญิงเดซีเรแห่งสวีเดน เจ้าหญิงเดซีเรแห่งสวีเดน (ประสูติ: 2 มิถุนายน ค.ศ. 1938) พระธิดาในเจ้าชายกุสตาฟ อดอล์ฟ ดยุกแห่งเวสเตร์บอตเติน กับเจ้าหญิงซิบิลลาแห่งซัคเซิน-โคบูร์กและโกทา พระองค์เป็นพระเชษฐภคินีในสมเด็จพระราชาธิบดีคาร์ลที่ 16 กุสตาฟแห่งสวีเดน พระมหากษัตริย์องค์ปัจจุบันของสวีเดนพระประวัติ พระประวัติ. เจ้าหญิงเดซีเรประสูติเมื่อวันที่ 2 มิถุนายน ค.ศ. 1938 ณ พระราชวังฮากา เขตโซลนา กรุงสตอกโฮล์ม ประเทศสวีเดน เป็นพระราชธิดาองค์ที่สองในเจ้าชายกุสตาฟ อดอล์ฟ ดยุกแห่งเวสเตร์บอตเติน และเจ้าหญิงซิบิลลาแห่งซัคเซิน-โคบูร์กและโกทา มีพระภคินีได้แก่ เจ้าหญิงมาร์กาเรธาแห่งสวีเดน, เจ้าหญิงบิร์กิตตาแห่งสวีเดน และมีพระขนิษฐาและพระอนุชาคือ เจ้าหญิงคริสตินาแห่งสวีเดน และสมเด็จพระราชาธิบดีคาร์ลที่ 16 กุสตาฟแห่งสวีเดน พระองค์เป็นแม่ทูนหัวของเจ้าหญิงวิกตอเรีย มกุฎราชกุมารีแห่งสวีเดน เมื่อครั้งงานอภิเษกสมรสของมกุฎราชกุมารี พระองค์จึงโปรดให้พระนัดดา คือ เอียน เดอเยียร์ ไปร่วมพิธีเสกสมรส เสกสมรส. เจ้าหญิงเดซีเรได้หมั้นกับบารอนนีลส์ ออกุส ออตโต คาร์ล นิคลัส ซิลเวอร์ชิลด์ (เกิด: 31 พฤษภาคม ค.ศ. 1934) บุตรของบารอนคาร์ล ซิลเวอร์ชิลด์ กับมาเดอลีน เบนนิช เมื่อวันที่ 18 ธันวาคม ค.ศ. 1963 และในหนึงปีต่อมาทั้งสองก็เสกสมรสกันเมื่อวันที่ 5 มิถุนายน ค.ศ. 1964 พระองค์ต้องสละฐานันดรศักดิ์ชั้น Royal Highness ปัจจุบันทรงพระนามว่า เจ้าหญิงเดซีเร, บารอนนิสซิลเวอร์ชิลด์ พระองค์และสวามีมีพระโอรส-ธิดา ด้วยกัน 3 คน ได้แก่1. บารอนคาร์ล ออตโต เอ็ดมุนด์ ซิลเวอร์ชิลด์ (เกิด: 22 มีนาคม ค.ศ. 1965) สมรสกับมาเรีย เฟดริกส์ซัน มีธิดาหนึ่งคน 2. บารอนนิสคริสติน-ลุยซา อีวา มาเดอลีน ซิลเวอร์ชิลด์ (เกิด: 29 กันยายน ค.ศ. 1966) สมรสกับบารอนฮันส์ เดอเยียร์แห่งฟินสปอง มีบุตรสามคน หนึ่งในนั้นคือ เอียน เดอเยียร์ 3. บารอนนิสเฮเลน อิงเงบอร์ก ซิบิลลา ซิลเวอร์ชิลด์ (เกิด: 20 กันยายน ค.ศ. 1968)</doc>
