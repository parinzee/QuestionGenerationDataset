<doc id="293626" url="https://th.wikipedia.org/wiki?curid=293626" title="โคลิน เฟิร์ธ">โคลิน เฟิร์ธ โคลิน แอนดรูว์ เฟิร์ธ () เกิดเมื่อวันที่ 10 กันยายน ค.ศ. 1960 เป็นนักแสดงชาวอังกฤษ เฟิร์ธมีชื่อเสียงครั้งแรกโดยเฉพาะในสหราชอาณาจักร จากการรับบทเป็น มร. ดาร์ซี ในรายการโทรทัศน์ดัดแปลงในปี 1995 เรื่อง Pride&Prejudice ต่อมายังประสบความสำเร็จในระดับนานาชาติกับภาพยนตร์ที่ประสบความสำเร็จบนตารางบ็อกซ์ออฟฟิส เรื่อง Bridget Jones's Diary ที่ร่วมแสดงกับเรเน่ เซลเวเกอร์ และฮิว แกรนต์ ผลงานอื่นๆ ได้แก่ Shakespeare in Love, Mamma Mia! และ Love Actually กับผลงานล่าสุดของเขาในเรื่อง Kingsman เฟิร์ธได้รับรางวัลออสการ์ สาขานักแสดงนำชายยอดเยี่ยม ในการประกาศผลรางวัลอะคาเดมี่ ครั้งที่ 83 จากบทของสมเด็จพระเจ้าจอร์จที่ 6 ในภาพยนตร์เรื่อง The King's Speech</doc>
