<doc id="336915" url="https://th.wikipedia.org/wiki?curid=336915" title="ฉี เส้าเฉียน">ฉี เส้าเฉียน ฉี เส้าเฉียน (, ) นักแสดงชื่อดังชาวฮ่องกง เป็นที่รู้จักเป็นอย่างดีและมีผลานที่เป็นที่นิยมโดยเฉพาะในยุคทศวรรษที่ 80 เกิดเมื่อวันที่ 16 ตุลาคม ค.ศ. 1950 ที่ฮ่องกง เข้าสู่วงการการแสดงเมื่ออายุเลย 30 ไปแล้วเมื่อเป็นนักแสดงในสังกัดชอว์ บราเธอร์ส โดยมีผลงานที่เป็นที่โดดเด่นและรู้จักกันเป็นอย่างดี คือ การรับบทเป็น ฮุ้ยปวยเอี้ยง ในละครโทรทัศน์แนวกำลังภายในเรื่อง Reincarnated หรือ กระบี่ไร้เทียมทาน ในปี ค.ศ. 1978 และ เฉียวฟง ใน Demi-Gods and Semi-Devils หรือ แปดเทพอสูรมังกรฟ้า ในปี ค.ศ. 1982 ส่วนผลงานเรื่องอื่น ๆ ได้แก่ Reincarnated II หรือ กระบี่ไร้เทียมทาน ภาค 2 ในปี ค.ศ. 1993 และรับบท หยางเย่ ประมุขแห่งตระกูลหยาง ในHeroic Legend of the Yang's Family หรือ เปาบุ้นจิ้น ขุนศึกตระกูลหยาง ของ ATV ในปี ค.ศ. 1994 และรับบทร้ายซึ่งเป็นบทรับเชิญในภาพยนตร์เรื่อง The Duel ในปี ค.ศ. 2000 นอกจากนี้ ในแวดวงภาพยนตร์ไทย ยังเคยร่วมแสดงด้วย ในเรื่อง พยัคฆ์ยี่เก คู่กับ สรพงษ์ ชาตรี ในปี ค.ศ. 1983 และเคยมีข่าวว่าอาจจะได้รับบท พระยาจีนจันตุ ใน ตำนานสมเด็จพระนเรศวรมหาราช ภาค ๓ ยุทธนาวี ที่ออกฉายในปี ค.ศ. 2011 ด้วย แต่ก็มิได้แสดงในที่สุด</doc>
