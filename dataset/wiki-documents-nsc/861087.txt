<doc id="861087" url="https://th.wikipedia.org/wiki?curid=861087" title="ซ็อง ฮเย-ริม">ซ็อง ฮเย-ริม ซ็อง ฮเย-ริม (; 24 มกราคม พ.ศ. 2480 – 18 พฤษภาคม พ.ศ. 2545) เป็นนักแสดงหญิงชาวเกาหลีเหนือ และเป็นอดีตอนุภริยาคนโปรดของคิม จ็อง-อิลประวัติ ประวัติ. ซ็อง ฮเย-ริมเกิดที่เทศมณฑลชังนย็อน เกาหลีภายใต้การปกครองของญี่ปุ่น บิดาชื่อซ็อง ยู-กย็อง (, ) กับมารดาชื่อคิม ว็อน-จู () มีพี่ชายชื่อซ็อง อิล-กี () และน้องสาวชื่อซ็อง ฮเย-รัง (, ) เธอเข้าศึกษา ณ วิทยาลัยภาพยนตร์เปียงยาง (Pyongyang Movie College) แต่ลาออกในปีถัดมาเนื่องจากมีลูกกับอดีตสามี ภายหลังจึงลงเรียนใหม่จนสำเร็จการศึกษา ต่อมาก็มีผลงานภาพยนตร์ในปี พ.ศ. 2503 ทำให้เธอเป็นนักแสดงอันลือชื่อในช่วงนั้น มีผลงานภาพยนตร์ได้แก่เรื่อง อนจ็องรย็อง () และเรื่อง แพ็ก อิล-ฮง () ประวัติของเธอทีปรากฏส่วนใหญ่มาจากบันทึกของซ็อง ฮเย-รังน้องสาว ซึ่งคิม ย็อง-ซุนเพื่อนเก่าของเธอได้ตีพิมพ์หนังสือเรื่อง "ฉันคือเพื่อนของซ็อง ฮเย-ริม" (I Am Song Hye-rim's friend) และเปิดเผยว่าหลังพบความลับของซ็อง ฮเย-ริม เธอและครอบครัวถูกส่งเข้าสถานกักกันนาน 10 ปี อันส่งผลให้ลูกสาวของเธอเสียชีวิต ส่วนบิดามารดาถูกลักพาตัวไปและไม่เคยมีใครพบเจออีก สุดท้ายเธอจึงลี้ภัยไปประเทศเกาหลีใต้ในปี พ.ศ. 2546ชีวิตส่วนตัว ชีวิตส่วนตัว. ซ็อง ฮเย-ริมสมรสครั้งแรกกับรี พย็อง (, ) บุตรชายของรี กี-ย็อง (, ) นักเขียนชาวเกาหลีเหนือ มีธิดาด้วยกันหนึ่งชื่อรี อก-ดล () หลังจากที่เธอหย่าขาดกับอดีตสามีในปี พ.ศ. 2511 เธอเริ่มคบหากับคิม จ็อง-อิล ซึ่งเชื่อว่าเธอน่าจะเป็นอนุภริยาคนแรกของเขา ทั้งสองมีบุตรด้วยกันหนึ่งคนคือคิม จ็อง-นัม (, ) เมื่อปี พ.ศ. 2514 ซึ่งในระยะเวลาหนึ่งเขาเคยเป็นลูกรักของบิดา เรื่องการมีบุตรกับซ็อง ฮเย-ริมถูกคิม อิล-ซ็องเก็บเป็นความลับจนถึงปี พ.ศ. 2518มรณกรรม มรณกรรม. ช่วงปี พ.ศ. 2523 เป็นต้นมา ซ็อง ฮเย-ริมเดินทางไปที่มอสโกเพื่อหาหมอบ่อยครั้ง เคยมีรายงานว่าเธอเสียชีวิตในปี พ.ศ. 2539 แต่หน่วยข่าวกรองเกาหลีใต้ออกมาปฏิเสธ กระทั่งมีรายงานว่าเธอเสียชีวิตลงเมื่อวันที่ 18 พฤษภาคม พ.ศ. 2545 บางรายงานอ้างว่าเธอเสียชีวิตในมอสโก</doc>
