<doc id="327894" url="https://th.wikipedia.org/wiki?curid=327894" title="เจ้าวัฒนัน ณ ลำพูน">เจ้าวัฒนัน ณ ลำพูน พลอากาศตรี เจ้าวัฒนัน ณ ลำพูน (พ.ศ. 2483 - ) เจ้านายฝ่ายเหนือ ผู้สืบราชสกุลเจ้าผู้ครองนครลำพูน เป็นบุตรคนโตในเจ้าพงศ์ธาดา ณ ลำพูน กับท่านหญิงจิตรจง ณ ลำพูน มีศักดิ์เป็นพระนัดดาในเจ้าจักรคำขจรศักดิ์ เจ้าผู้ครองนครลำพูนองค์สุดท้าย นอกจากหน้าที่ในการสืบราชสกุลแล้ว เจ้าวัฒนัน ณ ลำพูน ยังเป็นผู้ดูแลคุ้มหลวงของเจ้าจักรคำขจรศักดิ์ ซึ่งตั้งอยู่ที่ตำบลอุโมงค์ อำเภอเมืองลำพูน จังหวัดลำพูน จนถึงปัจจุบันประวัติ ประวัติ. พล.อ.ต.เจ้าวัฒนัน ณ ลำพูน เป็นบุตรในเจ้าพงศ์ธาดา ณ ลำพูน กับท่านหญิงจิตรจง ณ ลำพูน (พระนามเดิม หม่อมเจ้าจิตรจง จักรพันธุ์) เป็นนัดดาในพระเจ้าวรวงศ์เธอ พระองค์เจ้าเสรฐวงศ์วราวัตร กรมหมื่นอนุพงษ์จักรพรรดิ์ มีเจ้าพี่เจ้าน้อง 5 คน ได้แก่1. พลอากาศตรี เจ้าวัฒนัน ณ ลำพูน 2. เจ้าวันทนีย์ (ณ ลำพูน) ผูกพัน 3. เจ้ากีรณา (ณ ลำพูน) บุญพิทักษ์ 4. เจ้าสารินี (ณ ลำพูน) กลิ่นนาค 5. พันเอกพิเศษ เจ้าวีรพงศ์ ณ ลำพูน พล.อ.ต.เจ้าวัฒนัน ณ ลำพูน จบการศึกษาชั้นมัธยมที่โรงเรียนปรินส์รอยแยลส์วิทยาลัย รุ่นปี พ.ศ. 2501 และเข้าศึกษาจนสำเร็จการศึกษาระดับปริญญาตรี สาขารัฐศาสตร์ จุฬาลงกรณ์มหาวิทยาลัย (สิงห์คำ) รุ่น 12 (พ.ศ. 2512) ต่อจากนั้นจึงได้เข้าสู่เส้นทางการทหาร จนกระทั่งได้รับราชการในสังกัดกองทัพอากาศ และเป็นนักเรียนวิทยาลัยการทัพอากาศ (วทอ.) รุ่น 29 พ.ศ. 2538สืบสกุลเจ้าผู้ครองนครลำพูน สืบสกุลเจ้าผู้ครองนครลำพูน. ภายหลังการถึงแก่พิราลัยของเจ้าพงศ์ธาดา ณ ลำพูน ในปี พ.ศ. 2538นาวาอากาศเอก เจ้าวัฒนัน ณ ลำพูน (ยศในขณะนั้น) ได้รับพระราชทานเครื่องราชอิสริยาภรณ์จุลจอมเกล้า สืบตระกูลเจ้าผู้ครองนครลำพูน ในฐานะเจ้านายฝ่ายเหนือ และเจ้าวัฒนัน ยังมีบทบาทในฐานะรองประธานมูลนิธิเจ้าจักรคำขจรศักดิ์ ซึ่งก่อตั้งขึ้นเพื่อเป็นศูนย์รวมประวัติของเจ้าผู้ครองนครลำพูนตั้งแต่เริ่มสร้างจนถึงองค์สุดท้ายให้อนุชนได้เรียนรู้ประวัติศาสตร์เครื่องราชอิสริยาภรณ์ เครื่องราชอิสริยาภรณ์. สืบตระกูลจากพระบิดาราชตระกูล</doc>
