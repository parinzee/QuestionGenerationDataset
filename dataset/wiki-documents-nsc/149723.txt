<doc id="149723" url="https://th.wikipedia.org/wiki?curid=149723" title="บาร์แคมป์">บาร์แคมป์ บาร์แคมป์ (BarCamp) เป็นชื่อเรียกการรวมประชุมของกลุ่มผู้ใช้งานในวงการคอมพิวเตอร์ โดยจะเป็นการเสนอผลงานจัดขึ้นด้วยผู้ร่วมประชุมเองซึ่งมักจะเน้นในด้าน เว็บแอปพลิเคชัน โอเพนซอร์ซ โพรโทคอล และรูปแบบข้อมูล แต่ก็ไม่ได้จำกัดแต่เพียงหัวข้อเหล่านั้นเท่านั้น คำว่า "บาร์แคมป์" เป็นการเล่นคำกับคำว่า ฟูบาร์ (foo-bar) ที่ล้อเลียนการประชุม ฟูแคมป์ (Foo Camp - Friends of O'reilly Camp) ที่เป็นการประชุมในวงการคอมพิวเตอร์จัดขึ้นเฉพาะคนดังในวงการต่าง ที่ได้รับเชิญจาก ทิม โอ'ไรลลี ผู้จัดงานเท่านั้น บาร์แคมป์เริ่มมีครั้งแรกที่ แพโลอัลโท ในรัฐแคลิฟอร์เนีย ระหว่างวันที่ 19-21 สิงหาคม 2548 โดยมีผู้ร่วมงาน 200 คน ซึ่งหลังจากนั้นการร่วมจัดงานในลักษณะนี้จะใช้ชื่อกันว่าบาร์แคมป์รูปแบบงาน รูปแบบงาน. ลักษณะสำคัญของงานแบบบาร์แคมป์คือ การที่มันไม่มีกำหนดวาระพูดคุยล่วงหน้า ผู้เข้าร่วมงานแต่ละคนสามารถเสนอหัวข้อต่าง ๆ ที่ตนเองอยากนำเสนอได้โดยอิสระ โดยผู้เข้าร่วมงานทุกคนสามารถลงคะแนนได้ว่า ตนเองอยากฟังหัวข้อไหนบ้าง หัวข้อที่ได้คะแนนอันดับต้น ๆ ก็จะได้รับการเลือกให้นำเสนอ ด้วยวิธีผู้เข้าร่วมทุกคนจึงเป็นผู้ร่วมกันกำหนดวาระการพูดคุยในเวลางานเลย</doc>
