<doc id="557179" url="https://th.wikipedia.org/wiki?curid=557179" title="เฮเลน่า บอนแฮม คาร์เตอร์">เฮเลน่า บอนแฮม คาร์เตอร์ เฮเลน่า บอนแฮม คาร์เตอร์ ( ชื่อย่อ: HBC) นักแสดงชาวอังกฤษเชื้อสายยิว สเปน ฝรั่งเศส ออสเตรีย เช็ก รัสเซีย เจ้าของรางวัลลูกโลกทองคำและอื่นๆอีกมากมาย ทั้งยังได้รับการพระราชทานเครื่องราชอิสริยาภรณ์ชั้น CBE จาก สมเด็จพระราชินีนาถเอลิซาเบธที่ 2 อีกด้วย เธอรับบท เบลลาทริกซ์ เลสแตรงจ์ ผู้เสพความตายจอมวายร้ายจากภาพยนตร์ แฮร์รี่ พอตเตอร์ นั่นเองชีวิตในวัยเด็ก ชีวิตในวัยเด็ก. เฮเลน่าเกิดเมื่อวันที่ 26 พฤษภาคม พ.ศ. 2509 ณ กรุงลอนดอน ในตระกูลชนชั้นสูงแห่งสหราชอาณาจักรอังกฤษที่มีประวัติความเป็นมายาวนานร่วม 3 ศตวรรษ เธอเป็นลูกสาวคนสุดท้องในบรรดาพี่น้อง 3 คนของนายเรมอนด์ บอนแฮม คาร์เตอร์ นายธนาคารแถวหน้าและอดีตรักษาการที่ปรึกษาธนาคารกลางแห่งประเทศอังกฤษ กับนางเอเลน่า ปรอปเปรึ เดะ คาเยค่อน นักจิตบำบัดชาวสเปน ลูกสาวของ Eduardo Propper de Callejón นักการทูตผู้โด่งดังจากวีรกรรมการช่วยเหลือชาวยิวจากนาซีในสมัยนั้น ทั้งยังเป็นหลานสาวของบารอเนสไวโอเล็ต บอนแฮม คาร์เตอร์ นักการเมืองหญิงฝ่ายลิเบอรัล หนึ่งในเพื่อนสนิทที่สุดของนายวินสตัน เชอร์ชิล อดีตนายกรัฐมนตรีสมัยสงครามโลก กับเซอร์เมาริส บอนแฮม คาร์เตอร์ และเธอยังเป็นเหลนของอดีตนายกรัฐมนตรีเฮอร์เบิร์ท เฮนรี แอสควิธ เอิร์ลแห่งอ็อกซ์ฟอร์ดอีกด้วย ด้วยเหตุนี้เองเธอจึงถูกอบรมเลี้ยงดูและได้รับการศึกษาเป็นอย่างดีร่วมกับพี่ชายอีก 2 คนคือนายเอ็ดเวิร์ดและโทมัส บอนแฮม คาร์เตอร์ แต่ถึงกระนั้นเธอก็ยังมีช่วงชีวิตวัยเด็กที่ยากลำบาก เนื่องจากมารดาของเธอเกิดอาการป่วยทางประสาท เมื่อเธอยังอายุได้เพียง 5 ขวบ เฮเลน่าจึงต้องคอยดูแลมารดาอย่างใกล้ชิดตลอดหลายปีจนมารดาของเธอหายดี ทว่าหลังจากนั้นไม่นานบิดาของเธอก็ล้มป่วยลงด้วยโรคอัมพาตเมื่อเธออายุได้เพียง 13 ปีเท่านั้น เธอจึงต้องคอยทำอาหารและดูแลผู้เป็นบิดาด้วยตนเอง จนบิดาถึงแก่กรรมในปีค.ศ.2004 ความเจ็บป่วยของบิดามารดาที่ไล่เลี่ยกันเพียงไม่กี่ปี ได้สร้างความเครียดและความกังวลให้กับเธอเป็นอย่างมาก ประกอบกับการเรียนไปด้วยทำงานไปด้วย ยิ่งเพิ่มความกดดันให้กับเธอเป็นเท่าทวี ดังนั้นในวัย 19 ปี เฮเลน่าจึงป่วยเป็นโรคซึมเศร้าที่ทำให้เธอต้องรับประทานยาและเข้ารับการรักษาอยู่หลายปี เฮเลน่ายังกล่าวอีกว่าอาการเจ็บป่วยของบิดามารดายังเป็นอีกสาเหตุหนึ่งที่ทำให้เธอตัดสินใจเข้าวงการบันเทิง การแสดงคือการได้หยุดพักผ่อนจากการเป็นตัวเอง ได้หลงลืมความเครียดและความเจ็บปวดจากปัญหาชีวิตที่กำลังเผชิญ และเป็นการสร้างโลกแห่งความฝันขึ้นมาบนโลกแห่งความเป็นจริง ซึ่งเป็นโลกที่เธอสามารถควบคุมจัดการและหลบหนีความเหนื่อยหน่ายในชีวิตเพื่อไปพักผ่อนกับตัวเองลำพังได้ชีวิตในวงการบันเทิง ชีวิตในวงการบันเทิง. หลังจากที่เธอจบการศึกษาจากโรงเรียนหญิงล้วน South Hampstead High School เฮเลน่าได้เข้าศึกษาต่อในระดับมัธยมศึกษาที่ Westminster school เธอเป็นนักเรียนที่มีทักษะทางภาษาและวรรณกรรมยอดเยี่ยมมากที่สุดคนหนึ่งในชั้นเรียน นอกจากภาษาอังกฤษอันเป็นภาษาแม่ เฮเลน่ายังสามารถใช้ภาษาฝรั่งเศสและภาษาสเปนได้อย่างคล่องแคล่ว ความหลงใหลในการอ่านได้ปลูกฝังความรักการเขียนให้กับเธออีกด้วย เฮเลน่าจึงมักจะส่งงานเขียนเข้าประกวดอยู่เสมอ ซึ่งภายหลังจากที่เฮเลน่าได้รับเงินรางวัลจากการชนะการประกวดการเขียนบทกวี เธอก็ตัดสินใจใช้เงินนั้นเป็นใบเบิกทางให้ตนเองเข้าสู่วงการบันเทิง และเริ่มมีผลงานโฆษณาโทรทัศน์เมื่ออายุได้ 16 ปี ก่อนจะเริ่มเข้าสู่วงการบันเทิงอย่างเต็มตัว ทำให้เธอต้องเรียนไปทำงานไปและดูแลผู้เป็นพ่อในเวลาที่พี่ๆเข้าเรียนในระดับอุดมศึกษาอีกด้วย การทำสองอย่างในเวลาเดียวกันนี่เองที่ส่งผลกระทบกับการศึกษาของเฮเลน่าในเวลาต่อมา เพราะหลังจากเธอจบการศึกษาจากโรงเรียนเวสต์มินสเตอร์ เฮเลน่าได้ตัดสินใจยื่นเอกสารเพื่อสมัครเข้าเรียนใน Cambridge university และ King's college ด้วยคุณสมบัติเพียบพร้อมและผลการเรียนที่น่าพึงพอใจตามที่สถาบันทั้งสองกำหนด แต่เฮเลน่าก็ถูกทางสถาบันปฏิเสธเพราะเกรงว่า หากเธอตัดสินใจทำงานในวงการบันเทิงควบคู่กับการเรียนจะทำให้เธอต้องหยุดเรียนกลางคัน ดังนั้นเฮเลน่าจึงตัดสินใจทุ่มเทให้กับการเป็นนักแสดงอย่างเต็มตัว แทนที่จะพักงานในวงการบันเทิงเพื่อไปศึกษาต่อตามที่ทางสถาบันยื่นข้อเสนอ ก่อนจะมามีชื่อเสียงเป็นที่รู้จักในวงการฮอลลีวูดกับบท ลูซี่ จากภาพยนตร์เรื่อง A Room With a View หรือ จูบครั้งนั้น... ฉันฝันถึงเธอ หลังจากหันหลังให้กับการศึกษาต่อเพียงไม่นาน และภาพยนตร์เรื่องดังกล่าวยังเป็นการร่วมงานกันเป็นครั้งแรกระหว่างเธอและแม็กกี้ สมิธ ผู้รับบทเป็นศาสตราจารย์มิเนอร์ว่า มักกอนนากัล ในภาพยนตร์เรื่องแฮร์รี่ พอตเตอร์อีกด้วย แต่ทว่าจนถึงปัจจุบันนี้ น้อยคนนักที่จะทราบว่านักแสดงที่มีความสามารถเช่นเธอนั้นไม่เคยเรียนการแสดงหรือการฝึกอบรมด้านนี้เป็นพิเศษมาก่อนแต่อย่างประการใด ตั้งแต่เริ่มเข้าวงการเฮเลน่ามีผลงานออกมาอย่างต่อเนื่องและสม่ำเสมอตลอดทั้งปี โดยเฉพาะภาพยนตร์คอสตูมที่สร้างมาจากเรื่องจริงในประวัติศาสตร์หรือวรรณกรรมจากนักเขียนชั้นครูอย่างเช็คสเปียร์, ชาร์ลส์ ดิกเกนส์, อี เอ็ม ฟอสเตอร์, เฮนรี่ เจมส์ ฯลฯ ซึ่งทำให้เธอได้รับฉายาว่ากุหลาบอังกฤษ (ผู้หญิงที่งดงามตามขนบผู้ดีอังกฤษแท้ๆ) และราชินีคอร์เซ็ตอีกด้วย นอกจากนี้เธอยังมีผลงานทางด้านการพากย์เสียงภาพยนตร์ การอ่านบทกวี ละครวิทยุตลอดจนถึงงานร้อง ซึ่งทำให้สามารถกล่าวได้ว่าเธอเป็นบุคลากรที่อยู่แถวหน้าของการบันเทิงเสมอมา แต่ผลงานที่สร้างชื่อให้เธอมากที่สุดเรื่องหนึ่งคงจะหนีไม่พ้นภาพยนตร์เรื่อง Fight Club ดิบดวลดิบ กับบทบาท มาร์ลา ซิงเกอร์ สาวขี้ยาผู้เป็นนางเอกของเรื่อง บทบาทที่เธอเคยออกมายอมรับว่าไม่ค่อยกล้ารับเล่นนักในตอนแรก แต่ด้วยคำแนะนำจากมารดาที่บอกให้เธอรับโอกาสที่หายากเหล่านี้ไว้ เฮเลน่าจึงตัดสินใจรับแสดงเรื่องนี้ในที่สุด และภาพยนตร์เรื่องนี้ก็กลายมาเป็นภาพยนตร์ชื่อดัง จนบทมาร์ล่า ซิงเกอร์กลายเป็นภาพติดตาของผู้ชม ซึ่งทำให้บทบาทส่วนใหญ่ที่เธอได้รับในภายหลังมีลักษณะเฉพาะตัวติดตาแฟนคลับเป็นอย่างมาก ดังเช่นบท เบลลาทริกซ์ เลสแตรงจ์ จาก Harry Potter บทลิงสาวอารี่ จากภาพยนตร์เรื่อง Planet of the apes พิภพวานร บทราชินีแดงจาก Alice in Wonderland อลิซผจญแดนมหัศจรรย์ หรือภาพยนตร์มิวสิคัลที่เธอทั้งร้องและแสดงนำอย่างเรื่อง Sweeney Todd บาร์เบอร์หฤโหดแห่งฟลีทสตรีท เป็นต้น โดยผลงานในช่วงปี 2005-2012 ส่วนใหญ่มักเป็นผลงานการกำกับของ ทิม เบอร์ตัน คู่ชีวิตที่ใช้ชีวิตร่วมกันมาร่วมสิบกว่าปีชีวิตส่วนตัว ชีวิตส่วนตัว. เฮเลน่าเคยคบหาดูใจกับนักแสดงชายหลายคนที่เธอร่วมแสดงด้วย แต่ทุกคนล้วนจบลงด้วยการเดทเพียงระยะเวลาสั้นๆประมาณ 1-2 ปี คือสตีฟ มาร์ติน นานที่สุดคือ 5 ปีกับเคนเน็ธ บรานาห์ นักแสดงและผู้กำกับภาพยนตร์ (รับบทเป็น กิลเดอรอย ล็อกฮาร์ต ในภาพยนตร์เรื่องแฮร์รี่ พอตเตอร์) ก่อนจะมาตกล่องปล่องชิ้นกับผู้กำกับชื่อดังอย่าง ทิม เบอร์ตัน ที่พบรักกันระหว่างการถ่ายทำภาพยนตร์เรื่อง Planet of the apes พิภพวานร เมื่อปีค.ศ.2001 และตัดสินใจหมั้นกันในปีต่อมา แม้ทั้งสองจะมีบุตรธิดาร่วมกัน 2 คนคือบิลลี่ เรย์และเนล เบอร์ตัน แต่ทั้งสองก็ยังคงอยู่ในสถานะคู่หมั้นคู่หมาย และยืนยันว่าไม่มีแผนการณ์จะแต่งงานกันในเร็วๆนี้แต่อย่างใด โดยให้เหตุผลว่าเธอและทิมยังสนุกกับการทำงานอยู่ และขอให้พื้นที่ส่วนตัวกับกันและกันเพื่อให้ได้ใช้ความคิดและเป็นตัวของตัวเองแบบที่พวกเขาต้องการ ด้วยการแยกกันอยู่คนละฝั่งบ้านซึ่งเชื่อมพื้นที่ตรงกลางติดกันเป็นหลังเดียว นอกจากนี้ทิมและเธอมีเพื่อนรักร่วมกันอยู่คนหนึ่งนั่นก็คือ จอห์นนี เดปป์ ซึ่งร่วมงานกันบ่อยเสียจนกล่าวได้ว่าทิมกำกับเรื่องไหน เรื่องนั้นต้องมีเดปป์และเฮเลน่าสุดที่รักร่วมแสดงเสมอ จนทุกคนพากันเรียกทั้ง 3 ว่า The Golden Trio เป็นเสียงเดียว นอกจากจะเป็นทั้งเพื่อนร่วมงานผู้รู้งาน และเพื่อนรักผู้รู้ใจ เดปป์ยังเป็นพ่อทูนหัวให้กับลูกๆของคนทั้งคู่อีกด้วย ด้านอุปนิสัยส่วนตัว เฮเลน่าเป็นอีกคนหนึ่งซึ่งชื่นชอบการดื่มกาแฟและโค้กเป็นชีวิตจิตใจ ทั้งยังเป็นอดีตสิงห์นักสูบคนหนึ่ง แต่หลังจากคลอดบุตรชายคนแรกอย่างบิลลี่ เธอก็ตัดสินใจเลิกสูบได้อย่างเด็ดขาดเพื่อรักษาสุขภาพและเป็นตัวอย่างที่ดีให้กับลูก นอกจากนี้เธอยังเป็นผู้ที่อัธยาศัยดีมีอารมณ์ขัน ขี้เบื่อ เข้ากับคนง่าย สุภาพ สนุกสนานอยู่เสมอ ซึ่งขัดแย้งกับสิ่งที่คนภายนอกจินตนาการไว้ เพราะใครหลายคนชอบคิดกันไปต่างๆนาๆว่าการที่เธอเติบโตมาในครอบครัวของผู้ดีมีสกุล คงจะทำให้เธอเป็นคนเรียบร้อยเยี่ยงผ้าพับไว้ หรือมีความเป็นกุลสตรีสงวนท่าทีทุกอากัปกิริยา แต่เธอได้กล่าววปฏิเสธกับผู้สื่อข่าวว่า เธอไม่ใช่คนขี้อายหรือชอบอุดอู้อยู่แต่ในบ้านเท่าใดนัก เธอออกจะรู้สึกกดดันและวางตัวลำบากกับภาพลักษณ์ที่ผู้คนคาดหวังไว้ด้วยซ้ำ และเมื่อเทียบกับทิมแล้ว เขายังขี้อายกว่าเธอมาก ผู้สื่อข่าวจึงมักได้ภาพเธอกับครอบครัวกำลังเดินเล่นอยู่ริมถนนหรือย่านการค้าใกล้บ้านพักอยู่เป็นประจำ นอกจากนี้เฮเลน่าก็เป็นผู้หญิงอีกคนหนึ่งซึ่งมีความเป็นตัวของตัวเองสูงไม่แพ้กัน เธอมักจะปรากฏตัวในงานต่างๆด้วยเสื้อผ้าหน้าผมสุดแหวกแนวไม่แคร์สังคม เธอกล่าวว่าเธอจะไม่มีทางซื้อเสื้อผ้ามาเพื่อใส่ครั้งเดียวแล้วทิ้งอย่างแน่นอน เธอชอบชุดที่ใช้ได้จริงและประยุกต์ได้หลากหลายมากกว่า และยังกล่าวอีกว่าแฟชันคือเรื่องของความสนุก การได้แต่งตัวในแบบของตัวเองหรือแบบที่ตนเองอยากใส่โดยไม่จำเป็นต้องสนใจใครก็คือความสนุกอย่างหนึ่ง ซึ่งบางครั้งเธอก็ให้ลูกๆมาร่วมสนุกกับเธอด้วยการให้พวกเค้าช่วยแต่งตัวให้เธออีกด้วย ถึงแม้การแต่งกายออกงานของเธอจะแปลกแหวกแนวประหนึ่งเลดี้กาก้า (ซึ่งเธอเคยแซวตัวเองขำๆว่าเป็น เลดี้ฮาฮ่า) และมักจะถูกกูรูแฟชั่นวิพากษ์วิจารณ์อยู่เสมอ แต่เธอกลับเป็นนักแสดงที่มีโอกาสขึ้นปกนิตยสารแฟชั่นชื่อดังมาแล้วมากมายทั้งในอังกฤษ อเมริกา อิตาลี่ ญี่ปุ่นและอีกหลายๆประเทศ รวมถึงการเล่นโฆษณาและเป็นพรีเซนเตอร์ให้กับแบรนด์ชั้นนำอย่าง มาร์ก จาคอบส์, ปราด้า, ไดเอ็ท โค้ก เป็นต้น ล่าสุดเมื่อวันที่ 24 ธันวาคม ปี 2014 สำนักข่าว E! Online ได้ออกมาเปิดเผยว่าเธอและทิม เบอร์ตัน ได้ตกลงแยกทางกันด้วยดีแล้ว โดยทั้งคู่จะยังคงความเป็นเพื่อนที่ดีต่อกันและช่วยกันเลี้ยงลูกทั้ง 2 คนในฐานะพ่อและแม่ต่อไปผลงานงานเพลงละครโทรทัศน์รายการโทรทัศน์สำหรับเด็กภาพยนตร์โฆษณาและอื่นๆภาพยนตร์แอนิเมชันภาพยนตร์โทรทัศน์ภาพยนตร์รางวัลและการเสนอชื่อเข้าชิง รางวัลและการเสนอชื่อเข้าชิง. 1. Les Misérables เหยื่ออธรรม (2013) ชนะ - National Board of Review Award for Best Cast ชนะ - Satellite Award for Best Cast – Motion Picture ชนะ - Washington D.C. Area Film Critics Association Award for Best Ensemble เสนอชื่อ - Broadcast Film Critics Association Award for Best Acting Ensemble เสนอชื่อ - Phoenix Film Critics Society Award for Best Cast เสนอชื่อ - San Diego Film Critics Society Award for Best Performance by an Ensemble เสนอชื่อ - Screen Actors Guild Award for Outstanding Performance by a Cast in a Motion Picture 2. Great Expectations (2012) ชนะ - Beijing Film Festival Award for Best Supporting Actress 3. Harry Potter and the Deathly Hallows – Part 2 แฮร์รี่ พอตเตอร์กับเครื่องรางยมทูต 7.2 (2011) ชนะ - MTV Movie Award for Best Cast ชนะ - People's Choice Award for Favourite Ensemble Film Cast ชนะ - San Diego Film Critics Society Award for Best Performance by an Ensemble เสนอชื่อ - Nominated—IGN Movie Award for Best Ensemble Cast เสนอชื่อ - Nominated—Scream Award for Best Ensemble เสนอชื่อ - Nominated—Washington D.C. Area Film Critics Association Award for Best Cast 4. The King's Speech ประกาศก้องจอมราชันย์ (2010) ชนะ - American Film Institute Award – A Year of Excellence Award ชนะ - BAFTA Award for Best Actress in a Supporting Role ชนะ - British Independent Film Award – Best Supporting Actress ชนะ - British Independent Film Award – The Richard Harris Award ชนะ - Hollywood Film Festival Award for Best Supporting Actress ชนะ - Italian Online Movie Award for Best Actress in a Supporting Role ชนะ - Santa Barbara International Film Festival Award for Best Ensemble Cast ชนะ - Screen Actors Guild Award for Outstanding Performance by a Cast in a Motion Picture เสนอชื่อ - Academy Award for Best Supporting Actress เสนอชื่อ - Alliance of Women Film Journalists Award for Best Ensemble Cast เสนอชื่อ - Alliance of Women Film Journalists Award for Best Supporting Actress เสนอชื่อ - Broadcast Film Critics Association Award for Best Cast เสนอชื่อ - Broadcast Film Critics Association Award for Best Supporting Actress เสนอชื่อ - Chicago Film Critics Association Award for Best Supporting Actress เสนอชื่อ - Dallas-Fort Worth Film Critics Association Award for Best Supporting Actress เสนอชื่อ - Denver Film Critics Society Award for Best Supporting Actress เสนอชื่อ - Detroit Film Critics Society Award for Best Supporting Actress เสนอชื่อ - Empire Award for Best Actress เสนอชื่อ - Golden Globe Award for Best Supporting Actress – Motion Picture เสนอชื่อ - Houston Film Critics Society Award for Best Supporting Actress เสนอชื่อ - Iowa Film Critics Award for Best Supporting Actress เสนอชื่อ - Irish Film & Television Award for Best International Actress เสนอชื่อ - London Film Critics' Circle Award for British Actress of the Year เสนอชื่อ - National Movie Award for Performance of the Year เสนอชื่อ - North Texas Film Critics Association Award for Best Supporting Actress เสนอชื่อ - Phoenix Film Critics Society Award for Best Cast เสนอชื่อ - Phoenix Film Critics Society Award for Best Supporting Actress เสนอชื่อ - Screen Actors Guild Award for Outstanding Performance by a Female Actor in a Supporting Role เสนอชื่อ - St. Louis Gateway Film Critics Association Award for Best Supporting Actress เสนอชื่อ - Washington D.C. Area Film Critics Association Award for Best Supporting Actress 5. Alice in Wonderland อลิซผจญแดนมหัศจรรย์ (2010) เสนอชื่อ - Comedy Film Award for Best Supporting Actress เสนอชื่อ - London Film Critics' Circle Award for British Supporting Actress of the Year เสนอชื่อ - MTV Movie Award for Best Villain เสนอชื่อ - National Movie Award for Performance of the Year 6. Enid (2009) ชนะ - International Emmy Award for Best Performance by an Actress เสนอชื่อ - British Academy Television Award for Best Actress เสนอชื่อ - Broadcasting Press Guild Award for Best Actress 7. Terminator Salvation (2009) เสนอชื่อ - Scream Award for Best Cameo 8. Harry Potter and the Half-Blood Prince แฮร์รี่ พอตเตอร์กับเจ้าชายเลือดผสม ชนะ - Scream Award for Best Ensemble เสนอชื่อ - Scream Award for Best Villain 9. Sweeney Todd บาร์เบอร์หฤโหดแห่งฟลีทสตรีท (2007) ชนะ - Empire Award for Best Actress ชนะ - Evening Standard British Film Award for Best Actress เสนอชื่อ - Broadcast Film Critics Association Award for Best Cast เสนอชื่อ - Golden Globe Award for Best Actress – Motion Picture Musical or Comedy เสนอชื่อ - Italian Online Movie Award for Best Actress in a Supporting Role เสนอชื่อ - London Film Critics' Circle Award for British Actress of the Year เสนอชื่อ - National Movie Award for Best Performance – Female เสนอชื่อ - Saturn Award for Best Actress เสนอชื่อ - Scream Award for Best Actress in a Horror Movie or Show 10. Harry Potter and the Order of the Phoenix แฮร์รี่ พอตเตอร์กับภาคีนกฟีนิกส์ (2007) เสนอชื่อ - Fantasporto Award for Best Actress เสนอชื่อ - Scream Award for Scream Queen 11. Wallace & Gromit: The Curse of the Were-Rabbit (2005) เสนอชื่อ - Annie Award for Best Voice Acting in an Animated Feature Production 12. Conversations with Other Women (2005) เสนอชื่อ - Evening Standard British Film Award for Best Actress เสนอชื่อ - Tokyo International Film Festival Award for Best Actress 13. Henry VIII (2003) ชนะ - Fantasporto Award for Best Actress 14. Live from Baghdad (2002) เสนอชื่อ - Emmy Award for Outstanding Lead Actress – Miniseries or a Movie เสนอชื่อ - Golden Globe Award for Best Actress – Miniseries or Television Film 15. The Heart of Me (2001) เสนอชื่อ - British Independent Film Award for Best Actress 16. Planet of the Apes พิภพวานร (2001) เสนอชื่อ - Empire Award for Best British Actress เสนอชื่อ - Saturn Award for Best Supporting Actress 17. Fight Club ดิบดวลดิบ (1999) ชนะ - Empire Award for Best British Actress 18. The Theory of Flight (1998) เสนอชื่อ - Satellite Award for Best Actress - Motion Picture Drama 19. Merlin (1998) เสนอชื่อ - Emmy Award for Outstanding Supporting Actress – Miniseries or a Movie เสนอชื่อ - Golden Globe Award for Best Supporting Actress – Series, Miniseries or Television Film 20. The Wings of the Dove (1997) ชนะ - Boston Society of Film Critics Award for Best Actress ชนะ - Broadcast Film Critics Association Award for Best Actress ชนะ - Chlotrudis Award for Best Actress (also for Margaret's Museum) ชนะ - Dallas-Fort Worth Film Critics Association Award for Best Actress ชนะ - Kansas City Film Critics Circle Award for Best Actress ชนะ - Las Vegas Film Critics Society Award for Best Actress ชนะ - London Film Critics' Circle Award for British Actress of the Year ชนะ - Los Angeles Film Critics Association Award for Best Actress ชนะ - National Board of Review Award for Best Actress ชนะ - Society of Texas Film Critics Award for Best Actress ชนะ - Southeastern Film Critics Association Award for Best Actress ชนะ - Toronto Film Critics Association Award for Best Actress เสนอชื่อ - Academy Award for Best Actress เสนอชื่อ - BAFTA Award for Best Actress in a Leading Role เสนอชื่อ - Chicago Film Critics Association Award for Best Actress เสนอชื่อ - Golden Globe Award for Best Actress – Motion Picture Drama เสนอชื่อ - National Society of Film Critics Award for Best Actress เสนอชื่อ - New York Film Critics Circle Award for Best Actress เสนอชื่อ - Online Film Critics Society Award for Best Actress เสนอชื่อ - Satellite Award for Best Actress - Motion Picture Drama เสนอชื่อ - Screen Actors Guild Award for Outstanding Performance by a Female Actor in a Leading Role 21. Margaret's Museum (1995) ชนะ - Genie Award for Best Performance by an Actress in a Leading Role ชนะ - Chlotrudis Award for Best Actress ชนะ - Fantasporto International Fantasy Film Award for Best Actress 22. Fatal Deception: Mrs. Lee Harvey Oswald (1994) เสนอชื่อ - Golden Globe Award for Best Actress – Miniseries or Television Film 23. Mary Shelley's Frankenstein (1994) เสนอชื่อ - Saturn Award for Best Actress 24. Howards End (1992) เสนอชื่อ - BAFTA Award for Best Actress in a Supporting Role</doc>
