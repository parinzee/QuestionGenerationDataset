<doc id="732325" url="https://th.wikipedia.org/wiki?curid=732325" title="คิลเลอร์ควีน">คิลเลอร์ควีน "คิลเลอร์ควีน" () เป็นเพลงของวงดนตรีร็อกสัญชาติอังกฤษ ควีน เขียนโดยนักร้องนำและมือเปียโน เฟรดดี เมอร์คิวรี เพลงถูกบรรจุในอัลบั้มเชียร์ฮาร์ตแอ็ตแท็ก (1974) และในอัลบั้มรวมเพลง เกรตเทสต์ฮิตส์ ของวงด้วย เมื่อออกเพลงเป็นซิงเกิล "คิลเลอร์ควีน" เป็นเพลงแจ้งเกิดของวง ขึ้นอันดับที่สองในสหราชอาณาจักร และอันดับที่ 12 ในสหรัฐอเมริกา เพลงออกเป็นซิงเกิลหน้าเอคู่ (Double-A side) ในสหราชอาณาจักร สหรัฐอเมริกา และแคนาดา (ติดอันดับ 15 ในชาร์ตซิงเกิล อาร์พีเอ็ม 100) คู่กับเพลง "ฟลิกออกเดอะริสต์" ใน ค.ศ. 1986 เพลงปรากฏในหน้าบีของซิงเกิล "ฮูวอนส์ทูลิฟฟอร์เอฟเวอร์" เพลงแยกตัวออกจากแนวเพลงเมทัลดนตรีหนักแน่นจากสองอัลบั้มแรกของวง และยังเป็นการเริ่มต้นการเขียนเพลงที่มีรูปแบบหลากหลายมากขึ้น ขณะเดียวกัน "คิลเลอร์ควีน" ยังมีแก่นของเสียงที่เป็นจุดขายของวงควีน โดยเฉพาะในเสียงร้องที่พิถีพิถัน</doc>
