<doc id="81994" url="https://th.wikipedia.org/wiki?curid=81994" title="เดวิด คอปเปอร์ฟิลด์ (นักมายากล)">เดวิด คอปเปอร์ฟิลด์ (นักมายากล) เดวิด คอปเปอร์ฟิลด์ () (ชื่อแรกเกิดคือ เดวิด เซธ คอตคิน - David Seth Kotkin) เกิดวันที่ 16 กันยายน พ.ศ. 2499 เป็นนักมายากลชาวอเมริกันที่มีชื่อเสียงมากคนหนึ่งของโลก ลักษณะการแสดงของคอปเปอร์ฟิลด์มีลักษณะของการเล่าเรื่อง โดยมายากลที่มีชื่อเสียงได้แก่ การเสกให้เทพีเสรีภาพหายไป การลอยตัวข้ามแกรนด์แคนยอน และการเดินทะลุผ่านกำแพงเมืองจีน เดวิดได้รับรางวัลมาแล้ว มากมายอย่าง Emmy Awards หรือ Entertainer of the Year และยังได้รับเกียรติจากพิพิธภัณฑ์มาดามทุซโซ ซึ่งเป็นพิพิธภัณฑ์หุ่นขี้ผึ้งจำลองของบุคคลสำคัญของโลก ในกรุงลอนดอนที่ให้เขาเป็นหนึ่ง ในฐานะบุคคลสำคัญ ของโลกเช่นกัน แถมยังเป็นบุคคลสำคัญของวงการบันเทิง ระดับโลกใน Hollywood Walk of Fame อีกด้วยประวัติ ประวัติ. คอปเปอร์ฟิลด์เกิดที่เมือง เมตุเชน (Metuchen) รัฐนิวเจอร์ซีย์ เป็นครอบครัวชาวยิวอพยพมาจากยูเครน โดยเขาได้เริ่มฝึกมายากลเมื่ออายุ 12 ปี พอเขาอายุได้ 16 ปี เขาก็ได้ไปเรียนเพิ่มเติมวิชามายากล ในขณะที่ได้เข้าเรียนที่มหาวิทยาลัยนิวยอร์ก เขาได้ถูกเชิญให้เล่นในทุกๆ งานของมหาวิทยาลัย จนได้รับฉายาว่า The Magic Man ซึ่งงานโชว์ของเขาเป็น การแสดงที่ทั้งร้อง ทั้งเต้นสลับกับมายากลได้อย่างกลมกลืน และโชว์แรกในชีวิตของเขาที่ใช้เป็นเครื่องหมายการค้า นั่นคือ เดวิด คอปเปอร์ฟิลด์ โดยใช้ชื่อของเขาเองเป็นชื่อโชว์ ซึ่งจัดขึ้นที่ชิคาโก้ และก็ประสบความสำเร็จเป็นอย่างมาก เป็นการเปิดการแสดงที่ยาวนาน จนกระทั่งสถานีโทรทัศน์เอบีซี ได้ติดต่อให้มาแสดงในรายการแสดงมายากลของสถานี เพื่อออกอากาศเป็นซีรีส์แพร่ภาพไปทั่วโลกชีวิตส่วนตัว ชีวิตส่วนตัว. เดวิด คอปเปอร์ฟิลด์ เคยเป็นข่าวดังด้วยการควงกับซูเปอร์โมเดลสาว คลาวเดีย ชิฟเฟอร์ มาก่อน โดยหมั้นหมายกันไว้หลังจากทั้งคู่ควงกันเมื่อปี ค.ศ. 1994 ก่อนที่จะถอนหมั้นกันในปี ค.ศ. 1999 ปัจจุบันเดวิดคบหาอยู่กับโคลอี กอสเซลิน นางแบบชาวฝรั่งเศสที่อายุน้อยกว่าเขา 28 ปี ทั้งคู่มีบุตรสาวด้วยกัน 1 คน ชื่อ สกาย (เกิด เดือนกุมภาพันธ์ ค.ศ. 2010)</doc>
