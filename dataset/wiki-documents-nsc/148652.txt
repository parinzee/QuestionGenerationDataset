<doc id="148652" url="https://th.wikipedia.org/wiki?curid=148652" title="เชสกีกรุมลอฟ">เชสกีกรุมลอฟ เชสกีกรุมลอฟ () เป็นเมืองขนาดเล็กในภูมิภาคโบฮีเมียใต้ของประเทศเช็กเกีย มีชื่อเสียงจากสถาปัตยกรรมและศิลปะของเขตเมืองเก่าและปราสาทกรุมลอฟ ซึ่งเขตเมืองเก่านี้ได้รับการขึ้นทะเบียนจากยูเนสโกให้เป็นมรดกโลก ชื่อเมืองเชสกีกรุมลอฟ ("กรุมลอฟโบฮีเมีย") นี้ตั้งขึ้นเพื่อแยกความแตกต่างจากเมืองมอรัฟสกีกรุมลอฟ (, "กรุมลอฟมอเรเวีย") ที่อยู่ทางตะวันออกเฉียงใต้ของประเทศสถานที่สำคัญ สถานที่สำคัญ. ปราสาทกรุมลอฟเป็นปราสาทที่มีขนาดใหญ่เป็นอันดับสองในเช็กเกีย โดยเป็นรองจากปราสาทฮรัดชานี (Hradčany) ที่กรุงปราก ซึ่งปราสาทจัดว่ามีขนาดใหญ่มากเมื่อเทียบกับตัวเมืองที่มีพื้นที่น้อย โบสถ์เซนต์วิตัสเป็นโบสถ์แบบกอทิกที่สร้างขึ้นตั้งแต่คริสต์ศตวรรษที่ 15 ภายในประดับด้วยภาพปูนเปียกที่วาดขึ้นในช่วงเวลาเดียวกับที่สร้างโบสถ์ เชสกีกรุมลอฟตั้งอยู่ใกล้กับอุทยานแห่งชาติชูมาวา (Šumava) ซึ่งเป็นอุทยานแห่งชาติที่ใหญ่ที่สุดในเช็กเกีย มีทิวเขาชุมมาว่าทอดตัวตามแนวเขตแดนที่ติดกับออสเตรียและเยอรมนีวัฒนธรรม วัฒนธรรม. เชสกีกรุมลอฟเป็นศูนย์กลางทางวัฒนธรรมที่สำคัญ โดยเป็นสถานที่จัดเทศกาลและงานรื่นเริงต่าง ๆ มากมายในแต่ละปี ที่รู้จักกันมากที่สุดคือ เทศกาลกุหลาบห้ากลีบ (Five-petalled Rose Festival) ซึ่งจะเฉลิมฉลองในวันสุดสัปดาห์ในเดือนมิถุนายน ในเขตใจกลางเมืองจะปิดการจราจรและประดับตกแต่งเหมือนเมืองในยุคกลาง พร้อมทั้งช่างฝีมือ ศิลปิน นักดนตรี และชาวเมืองที่แต่งกายด้วยเสื้อผ้าแบบยุคกลาง ในเทศกาลมีกิจกรรมมากมาย เช่น การประลองบนหลังม้า ฟันดาบ เต้นรำพื้นเมือง และแสดงละคร กิจกรรมเหล่านี้จัดขึ้นที่ปราสาท สวนสาธารณะ ริมฝั่งแม่น้ำ และสถานที่อื่น ๆ นอกจากนี้ยังมีการแสดงดอกไม้ไฟที่จัดขึ้นเหนือปราสาท</doc>
