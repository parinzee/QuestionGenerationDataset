<doc id="91304" url="https://th.wikipedia.org/wiki?curid=91304" title="ริกกี มาร์ติน">ริกกี มาร์ติน ริกกี มาร์ติน (Ricky Martin หรือมีชื่อจริงว่า เอนรีเก มาร์ติน โมราเลส) เกิดเมื่อวันที่ 24 ธันวาคม ค.ศ. 1971 เป็นนักร้องชาวปวยร์โตรีโก เกิดที่เมืองซานฮวน ปวยร์โตรีโก และเข้าวงการบันเทิงในฐานะสมาชิกวงบอยแบนด์ในบ้านเกิดตั้งแต่อายุ 12 ขวบ หลังจากออกอัลบั้มเดี่ยวในเวลาไม่นานต่อจากนั้น ริกกี ก็กลายเป็นขวัญใจวัยรุ่นในประเทศแถบละตินอเมริกาเวลาอันรวดเร็ว และก้าวเข้าสู่วงการดนตรีระดับสากลกับอัลบั้ม "A Medio Vivir" (อา เมดิโอ บีบีร์) ในปี 1995 ริกกี ได้รับรางวัลทางดนตรีมากมาย ริกกี มาร์ติน คว้ารางวัลสำคัญๆทางดนตรีอย่าง รางวัลแกรมมี่, รางวัลละตินแกรมมี่,บิลบอร์ด มิวสิก อวอร์ส ไปจนถึง เวิร์ลด์ มิวสิก อวอร์ดส และล่าสุดยังได้รับการยกย่องให้เป็น”บุคคลแห่งปี” จากการประกาศรางวัลละตินแกรมมี่ 2006 ที่ผ่านมาอีกด้วย มีเพลงฮิตอย่าง “The Cup Of Life” (เป็นเพลงประกอบฟุตบอลโลก 1998 และทำให้ชื่อเสียงของริกกี มาร์ติน เป็นที่รู้จักโดยทั่วไป), “Maria”, “Livin’ La Vida Loca” และ “She Bangs” มียอดขายผลงานกว่า 50 ล้านก๊อปปี้ทั่วโลก นอกจากนี้ริกกี มาร์ติน ยังอุทิศเวลาให้กับการทำงานสังคมสงเคราะห์ด้วยการก่อตั้ง Ricky Martin Foundation และบังทำหน้าที่เป็นทูตสัถวไมตรีของสหประชาชาติอีกด้วย ในปี 2010 ริกกี มาร์ตินออกมาประกาศว่าตนเป็นเกย์ในเว็บบล็อกส่วนตัว หลังจากถูกตั้งข้อสังเกตมานานจากการร่วมกิจกรรมกับชาวเกย์ตั้งแต่ปี 2000 โดยมีสิ่งที่ภูมิใจ คือการเป็นพ่อของลูกฝาแฝดชาย 2 คน ที่เกิดจากการอุ้มท้องจากน้ำเชื้อของตัวเอง โดยไม่เปิดเผยหญิงผู้รับตั้งครรภ์ให้ผลงานเพลงผลงานเพลง. - Ricky Martin (1991) - Me Amarás (1993) - A Medio Vivir (1995) - Vuelve (1997) - The Cup Of Life (1998) - Ricky Martin (1999) - Sound Loaded (2000) - La Historia (2001) - Almas del Silencio (2003) - Life (2005) - MTV Unplugged (2006) - Música + Alma + Sexo (2011) - A Quien Quiera Escuchar (2015)</doc>
