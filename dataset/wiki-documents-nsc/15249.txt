<doc id="15249" url="https://th.wikipedia.org/wiki?curid=15249" title="จีเอ็มเอ็ม แกรมมี่">จีเอ็มเอ็ม แกรมมี่ บริษัท จีเอ็มเอ็ม แกรมมี่ จำกัด (มหาชน) เป็นบริษัทแม่ของกิจการบันเทิง ซึ่งประกอบด้วย กลุ่มธุรกิจดนตรี, สื่อ, ภาพยนตร์, ดิจิตอล, สถานีโทรทัศน์ดาวเทียม, สถานีวิทยุ, สื่อสิ่งพิมพ์, และ อีเวนต์เมเนจเม้นท์ แบบครบวงจร ขนาดใหญ่ที่สุดในประเทศไทย ก่อตั้งโดย ไพบูลย์ ดำรงชัยธรรม และเรวัต พุทธินันทน์ เมื่อวันที่ 11 พฤศจิกายน พ.ศ. 2526 และเป็นค่ายเพลงที่ดีที่สุดอันดับ 1 ของประเทศไทย และอันดับ 3 ของเอเชีย จากการจัดอันดับของนิตยสารชื่อดังของอังกฤษ นอกจากนี้ยังเป็นบริษัทที่มีคนอยากเข้าทำงานมากที่สุดเป็นอันดับที่ 8 ของประเทศไทยอีกด้วย จีเอ็มเอ็ม แกรมมี่ ทำธุรกิจทางด้านดนตรี สื่อ ภาพยนตร์ ดิจิตอล สถานีโทรทัศน์ดาวเทียม สถานีวิทยุ สื่อสิ่งพิมพ์ และ อีเวนต์เมเนจเม้นท์ เป็นต้น โดยระยะแรกดำเนินธุรกิจหลักสร้างสรรค์ผลงาน เพลงไทยสากล โดยออกอัลบั้มชุดแรก นิยายรักจากก้อนเมฆ โดย แพทย์หญิงพันทิวา สินรัชตานันท์ และผลิตรายการทีวี 3 รายการ ได้แก่ ยิ้มใส่ไข่, มันกว่าแห้ว และ เสียงติดดาว จากนั้นจึงเริ่มขยายกิจการ ไปสู่ธุรกิจผลิตรายการโทรทัศน์และรายการวิทยุ บริษัทได้ขยายการดำเนินธุรกิจเข้าสู่ธุรกิจบันเทิงอื่นๆ เช่น วิทยุ, ภาพยนตร์, การจัดคอนเสิร์ต, การศึกษา, สื่อสิ่งพิมพ์ รวมทั้งธุรกิจร้านค้าปลีกเพื่อจัดจำหน่ายสินค้าต่างๆ ของบริษัทในเครือ เช่นเทปและซีดีเพลงการขยายธุรกิจดังกล่าวส่งให้บริษัทดำเนินธุรกิจอย่างครบวงจร และเป็นผู้นำในอุตสาหกรรมบันเทิงไทยในปี พ.ศ. 2544 ข้อมูลเมื่อ เมษายน พ.ศ. 2559 จีเอ็มเอ็ม แกรมมี่ เป็นเจ้าของลิขสิทธิ์เพลง 35,339 เพลง ปัจจุบันไพบูลย์เป็นผู้ถือหุ้นใหญ่ จำนวนรวม 392,834,599 หุ้น คิดเป็นร้อยละ 47.91%ประวัติพ.ศ. 2526 - พ.ศ. 2529 ประวัติ. พ.ศ. 2526 - พ.ศ. 2529. เมื่อปี พ.ศ. 2526 ไพบูลย์ ดำรงชัยธรรม นำเงินที่สะสมไว้ราว 4-5 แสนบาท มาเป็นทุนจดทะเบียนก่อตั้ง บริษัท แกรมมี่ เอนเตอร์เทนเม้นท์ จำกัด โดยร่วมกับ เรวัต พุทธินันทน์ นักดนตรีซึ่งมีชื่อเสียงในยุคนั้นและกลุ่มเพื่อนจากจุฬาลงกรณ์มหาวิทยาลัย และมหาวิทยาลัยธรรมศาสตร์ ก่อตั้งเมื่อวันที่ 11 พฤศจิกายน โดยก่อตั้งขึ้นเพื่อดำเนินธุรกิจผลิตงานดนตรีแล้วบันทึกเพื่อจำหน่าย มีสถานะเป็นค่ายเพลง และผลิตศิลปินนักดนตรีเป็นหลัก ซึ่งผลงานลิขสิทธิ์ชิ้นแรกของแกรมมี่ คือการผลิตเพลงชุดมหาดุริยางค์ไทย ที่ประพันธ์โดยหลวงประดิษฐ์ไพเราะ (ศร ศิลปบรรเลง) โดยในระยะแรกดำเนินธุรกิจหลักสร้างสรรค์ผลงานเพลงไทยสากล โดยมีศิลปินคนแรกคือ แพทย์หญิงพันทิวา สินรัชตานันท์ โดยออกอัลบั้มชุดแรก นิยายรักจากก้อนเมฆ และต่อมาแกรมมี่ได้ผลิตรายการทีวี 3 รายการ ได้แก่ ยิ้มใส่ไข่, มันกว่าแห้ว และ เสียงติดดาว ในปี พ.ศ. 2527 แกรมมี่ประสบความสำเร็จอย่างมากในการออกอัลบั้ม เต๋อ 1 ของ เรวัต พุทธินันทน์ และพร้อมทั้ง คาราบาว อัลบั้ม เมด อิน ไทยแลนด์ เป็นอัลบั้มที่ 5 ของวงโดยมีแกรมมี่สนับสนุนอยู่ ซึ่งทำยอดขายได้ถึง 5 ล้านตลับ เป็นสถิติยอดจำหน่ายอัลบั้มเพลงของศิลปินไทยที่สูงที่สุดของไทยไม่มีใครทำลายได้มาจนปัจจุบัน ในปี พ.ศ. 2529 มีการออกอัลบั้มแรกของ ธงไชย แมคอินไตย์ อัลบั้ม หาดทราย สายลม สองเรา ออกวางตลาด ซึ่งได้รับความนิยมอย่างสูง พร้อมทั้งเพิ่มการผลิตเพลง แนวเพลงร็อค ได้แก่ วงไมโคร ในอัลบั้มแรก ร็อค เล็ก เล็ก ซึ่งประสบความสำเร็จเป็นอย่างดีเช่นกัน หลังจากจากนั้นมีผลงานต่อมาคือ หมื่นฟาเรนไฮต์ ซึ่งมีเพลงประจำคอนเสิร์ตมือขวาคือเพลง เอาไปเลย และ เต็มถัง ซึ่งมีเพลงดังคือ ส้มหล่นพ.ศ. 2531 - พ.ศ. 2536 พ.ศ. 2531 - พ.ศ. 2536. ในปี พ.ศ. 2531 จัดตั้งบริษัท เอ็มจีเอ จำกัด ( Music Generating Administration ) เพื่อผลิตและจัดจำหน่ายเทปเพลงและสินค้าบันเทิงต่างๆ จากนั้นจึงเริ่มขยายกิจการ ไปสู่ธุรกิจผลิตรายการโทรทัศน์และรายการวิทยุ ในปี พ.ศ. 2532 ได้ขยายธุรกิจวิทยุ โดยจัดตั้ง บริษัท เอไทม์ มีเดีย จำกัด ควบคุมโดย สายทิพย์ ประภาษานนท์ ออกอากาศ GreenWave และ Hot Wave เป็นสองสถานีแรก ในปี พ.ศ. 2534 จัดตั้งบริษัท เอ็กแซ็กท์ จำกัด โดยผลิตรายการโทรทัศน์ ควบคุมโดย ถกลเกียรติ วีรวรรณ และเริ่มออกอากาศละครซิทคอม เรื่อง "3 หนุ่ม 3 มุม" และในปีเดียวกัน ได้จัดสร้างบริษัท เอ็กซ์ทรอกาไนเซอร์ จำกัด เป็นธุรกิจการแสดงและคอนเสิร์ต ทำให้บริษัทมีความเจริญเติบโตมากขึ้น ในปี พ.ศ. 2536 บริษัทเริ่มต้นเข้าสู่ยุคแห่งการคุ้มครองลิขสิทธิ์และภูมิปัญญาของผู้สร้างสรรค์ผลงานเพลงและผลงานบันเทิง และเมื่อปี พ.ศ. 2537 เข้าจดทะเบียนในตลาดหลักทรัพย์ เป็นบริษัท แกรมมี่ เอนเตอร์เทนเม้นท์ จำกัด (มหาชน) ดำเนินการทำธุรกิจดนตรี และสื่อควบคู่กันเรื่อยมา จนกระทั่งกลายเป็นบริษัทที่ครองตลาดเพลงเป็นอันดับหนึ่งของประเทศไทย โดยมีรายได้จากธุรกิจดนตรีไม่น้อยกว่า 3,000 ล้านบาทต่อปี ในปีเดียวกันเริ่มมีธุรกิจภาพยนตร์โดยชื่อว่า แกรมมี่ภาพยนตร์ หรือ แกรมมี่ ฟิล์ม และเมื่อปี พ.ศ. 2539 เริ่มขยายเข้าสู่ธุรกิจสื่อสิ่งพิมพ์ โดยการเข้าลงทุนในนิตยสารอิมเมจพ.ศ. 2540 - พ.ศ. 2547 พ.ศ. 2540 - พ.ศ. 2547. แล้วจากนั้นก็เริ่มขยายไปยังตลาดต่างประเทศ โดยเปิดบริษัทในไต้หวัน ในปี พ.ศ. 2540 และในปี พ.ศ. 2542 ได้มีการจัดตั้งสถาบันดนตรี โรงเรียนมีฟ้า แล้วปีถัดไปในปี พ.ศ. 2543 จัดตั้งหน่วยธุรกิจ E - Business ต่อมาเมื่อปี พ.ศ. 2545 มีการปรับโครงสร้างธุรกิจและองค์กรครั้งใหญ่ โดยแบ่งการดำเนินธุรกิจเป็นสองกลุ่มอย่างชัดเจน พร้อมทั้งเปลี่ยนชื่อเป็นบริษัท จีเอ็มเอ็ม แกรมมี่ จำกัด (มหาชน) (เปลี่ยนเมื่อเดือนพฤศจิกายน พ.ศ. 2544) และก่อตั้งบริษัท จีเอ็มเอ็ม มีเดีย จำกัด (มหาชน) ควบคุมโดย สายทิพย์ มนตรีกุล ณ อยุธยา เพื่อดำเนินธุรกิจสื่อทุกประเภท โดยนำทั้งสองบริษัทเข้าจดทะเบียนในตลาดหลักทรัพย์แห่งประเทศไทย และมีมูลค่าตลาดอยู่ที่ 5,000 ล้านบาท โดยมีการโอนขายบริษัทย่อยที่ประกอบธุรกิจวิทยุ ธุรกิจผลิตรายการโทรทัศน์ และธุรกิจสิ่งพิมพ์ จำนวน 8 บริษัท ต่อมาในปี พ.ศ. 2546 กลุ่มบริษัทมีกลยุทธ์ในการขยายธุรกิจภาพยนตร์ ภายในปีเดียวกันมีภาพยนตร์เรื่อง แฟนฉัน โดย 365 ฟิล์ม ร่วมทุนสร้างกับ ไท เอ็นเตอร์เทนเมนต์ และ หับ โห้ หิ้น เป็นภาพยนตร์ที่ทำรายได้มากที่สุดจากการฉายสูงสุดในปีนั้น ด้วยมูลค่าถึง 137.7 ล้านบาท และในปีเดียกัน ภาพยนตร์เรื่อง บิวตี้ฟูล บ๊อกเซอร์ ยังได้รับความสนใจจากต่างประเทศอย่างมาก กำกับโดย เอกชัย เอื้อครองธรรม จากนั้นเมื่อปี พ.ศ. 2547 บมจ.จีเอ็มเอ็ม แกรมมี่ มีรายได้และกำไรสูงที่สุดนับแต่ก่อตั้ง เป็นจำนวนกว่า 6,671 ล้านบาท และเป็นผลให้มูลค่าตลาดของ กลุ่มบริษัทจีเอ็มเอ็ม แกรมมี่ มีมูลค่ากว่า 11,025 ล้านบาท และในปีเดียวกันบริษัทตั้งเป้าหมายสู่การเป็น "King of content" โดยการร่วมทุนกับพันธมิตรทางธุรกิจ ได้แก่ บริษัท ดีทอล์ก จำกัด เป็นธุรกิจโทรทัศน์, บริษัท สยามอินฟินินิท จำกัด ให้บริการเกมออนไลน์, บริษัท จีเอ็มเอ็ม ไท หับ จำกัด ธุรกิจภาพยนตร์ และบริษัท นินจา รีเทินส์ คอมมูนิเคชั่น จำกัด รับจัดกิจกรรมและคอนเสิร์ตพ.ศ. 2548 - พ.ศ. 2549 พ.ศ. 2548 - พ.ศ. 2549. ในช่วงปี พ.ศ. 2548 บมจ.จีเอ็มเอ็ม แกรมมี่มีเหตุการณ์สำคัญ โดยมีรายละเอียดดังนี้- เดือนเมษายน ได้ขยายเข้าสู่ธุรกิจอีเวนท์ โดยเข้าลงทุน 50% ในบริษัท อินเด็กซ์ อีเวนต์เอเจนซี่ จำกัด (มหาชน) (Index Event) ผ่านบริษัทย่อย บมจ.จีเอ็มเอ็ม มีเดีย ในเดือนเดียวกัน ได้รับผลโหวตให้เป็น "Best Small Cap" ของประเทศไทย และได้อันดับสองในการจ่ายเงินปันผลสม่ำเสมอ ซึ่งจัดโดยนิตยสาร FinanceAsia - เดือนมิถุนายน เข้าลงทุนใน บริษัท ซีเอ็ดยูเคชั่น จำกัด (มหาชน) เพื่อพัฒนาความร่วมมือทางธุรกิจ เช่น ช่องทางการจำหน่ายสินค้า - เดือนกรกฎาคม เข้าร่วมทุนในบริษัท คลีน คาราโอเกะ จำกัด เพื่อให้บริหารจัดการเรื่องลิขสิทธิ์เพลง การจัดการเรียกเก็บเงิน จากตู้คาราโอเกะ โดยบริษัทถือหุ้นในสัดส่วนร้อยละ 80 ของทุนจดทะเบียนจำนวน 20 ล้านบาท - เดือนกันยายน ลงทุนผ่านบมจ.จีเอ็มเอ็ม มีเดีย เพื่อขยายเข้าสู่ธุรกิจหนังสือพิมพ์ โดยลงทุนใน มติชน ในสัดส่วน 20% และบริษัท โพสต์ พับบลิชชิ่ง จำกัด (มหาชน) ในสัดส่วน 23.6% ในปี พ.ศ. 2549 เข้าร่วมทุนในบริษัท จีเอ็มเอ็ม ฟิตเนส คลับ จำกัด เพื่อให้บริการด้านสถานออกกำลังกาย โดยบริษัทถือหุ้น ในสัดส่วนร้อยละ 51 ของทุนจดทะเบียน จำนวน 40 ล้านบาท ในปีเดียวกัน เข้าร่วมทุนในบริษัท ลักษ์มิวสิก 999 จำกัด เพื่อขยายธุรกิจด้านผลิตและจัดจำหน่ายสินค้าเพลงโดยบริษัทถือหุ้นในสัดส่วนร้อยละ 50 ของทุนจดทะเบียนจำนวน 20 ล้านบาทพ.ศ. 2550 - พ.ศ. 2555 พ.ศ. 2550 - พ.ศ. 2555. ในปีต่อมา พ.ศ. 2550 บริษัทซื้อหุ้นสามัญของบริษัท ทรี-อาร์ดี จำกัด ถือหุ้นในสัดส่วนร้อยละ 50 จำนวน 2.63 ล้านบาท ในปีเดียวกัน บริษัท จีเอ็มเอ็ม มีเดีย จำกัด (มหาชน) ได้ลงทุนในหุ้นสามัญของแชนแนลวี ไทยแลนด์ มิวสิก ในสัดส่วนร้อยละ 25 จำนวน 16.65 ล้านบาท จากนั้นเมื่อปี พ.ศ. 2551 มีการปรับโครงสร้างธุรกิจและองค์กรขนาดใหญ่อีกครั้ง โดยเพิกถอน บมจ.จีเอ็มเอ็ม มีเดีย ออกจากตลาดหลักทรัพย์ และให้ บมจ.จีเอ็มเอ็ม แกรมมี่ เข้าถือหุ้นทั้งหมด เพื่อควบรวมกิจการ โดยให้ บมจ.จีเอ็มเอ็ม แกรมมี่ เป็นบริษัทแม่ของกลุ่ม ส่งผลให้มีรายได้กำไรสุทธิในปีนั้น เป็นจำนวน 7,834 ล้านบาท ซึ่งสูงสุดอีกครั้งนับแต่ก่อตั้ง ต่อมาเมื่อปี พ.ศ. 2552 กลุ่มบริษัทจีเอ็มเอ็ม แกรมมี่ ร่วมถือหุ้นกับตลาดหลักทรัพย์แห่งประเทศไทยในสัดส่วน 50% ผ่านบริษัทแฟมมิลี่ โนฮาว จำกัด โดย บมจ.จีเอ็มเอ็ม มีเดีย จัดตั้งสถานีโทรทัศน์ผ่านระบบดาวเทียมขึ้นจำนวน 4 ช่องสัญญาณ ด้วยเงินลงทุนจำนวน 500 ล้านบาท เพื่อนำเสนอในรูปแบบสถานีโทรทัศน์บันเทิง ซึ่งใช้เวลาออกอากาศตลอด 24 ชั่วโมง ในปี พ.ศ. 2553 จีเอ็มเอ็ม แกรมมี่ มีรายได้รวมสูงสุดกว่า 8,863 ล้านบาท ในปีเดียวกัน ได้เข้าร่วมลงทุนในบริษัท แอ็กซ์ สตูดิโอ จำกัด และ บริษัท เอ็กแซ็กท์ จำกัด ซึ่งเป็นบริษัทร่วมเพื่อดำเนินการก่อสร้างสตูดิโอขนาดใหญ่ โดยถือหุ้นในสัดส่วนร้อยละ 50 ของทุนจดทะเบียนจำนวน 200 ล้านบาท และในปีเดียวกัน เข้าร่วมลงทุนในบริษัท ลักษ์ แซทเทิลไลท์ จำกัด เพื่อผลิตรายการโทรทัศน์ออกอากาศผ่านดาวเทียม โดยถือหุ้นในสัดส่วนร้อยละ 25 ของทุนจดทะเบียนจำนวน 20 ล้านบาท ในปี พ.ศ. 2554 ได้เข้าร่วมทุนกับบริษัท ซีเจ โอ ช้อปปิ้ง จำกัด ซึ่งเป็นบริษัทโฮมช้อปปิ้งอันดับ 1 ของสาธารณรัฐเกาหลี เพื่อประกอบธุรกิจโฮมช้อปปิ้ง โดยบริษัทถือหุ้นในสัดส่วนร้อยละ 51 ของทุนจดทะเบียนทั้งหมด 540 ล้านบาท และในปี พ.ศ. 2555 เข้าลงทุนในหุ้นสามัญของบริษัท จีเอ็มเอ็ม แซท จำกัด เพื่อให้บริการแพลตฟอร์มโทรทัศน์ผ่านดาวเทียม โดยถือหุ้นในสัดส่วนร้อยละ 100 ของทุนจดทะเบียนทั้งหมด 100 ล้านบาท และบริษัท จีเอ็มเอ็ม แซท จำกัด ได้ลงทุนในหุ้นสามัญของ บริษัท จีเอ็มเอ็ม บี จำกัด เพื่อให้บริการโทรทัศน์ผ่านดาวเทียมแบบเสียค่ารับชม (เพย์ ทีวี) โดยถือหุ้นในสัดส่วนร้อยละ 100 ของทุนจดทะเบียนทั้งหมด 1 ล้านบาทพ.ศ. 2556 - ปัจจุบัน พ.ศ. 2556 - ปัจจุบัน. ในปี พ.ศ. 2556 ในเดือนมีนาคม จีเอ็มเอ็ม ไท หับ นำภาพยนตร์เรื่อง พี่มาก..พระโขนง ออกสู่สายตาประชาชนและทำรายได้ Box Office สูงสุดในประวัติศาสตร์ภาพยนตร์ไทยที่ 567 ล้านบาท เดือนพฤษภาคม ในปีเดียวกัน จีเอ็มเอ็ม ไท หับเปิดตัวซีรีส์เรื่อง ฮอร์โมน วัยว้าวุ่น จำนวนทั้งหมด 13 ตอน ออกฉายผ่านทางช่องโทรทัศน์ผ่านดาวเทียม จีเอ็มเอ็มวัน และผ่านช่องทางยูทูบ ซึ่งได้กลายเป็นซีรีส์ยอดนิยมระดับประเทศ สามารถทำยอดผู้ชมในยูทูบได้กว่า 80 ล้านผู้ชม เดือนกันยายน ในปีเดียวกันทางบริษัทเพิ่มทุนเพื่อนำไปลงทุนใน Strategic Investment ด้วยอัตราส่วน 5 หุ้นเดิมต่อ 1 หุ้นใหม่ในราคาหุ้นละ 10 บาท จำนวน 106,052,989 หุ้น ส่งผลให้สามารถระดมเงินทุนคิดเป็นจำนวน 1 พันล้านบาท จำนวนหุ้นจดทะเบียนรวมทั้งหมด 636,317,936 หุ้น จำนวน 636,317,936 บาท และเดือนธันวาคม ปีเดียวกัน เข้าร่วมการประมูลใบอนุญาตให้ใช้คลื่นความถี่เพื่อให้บริการโทรทัศน์ในระบบดิจิตอลประเภทบริการทางธุรกิจระดับชาติและชนะการประมูล 2 ช่องได้แก่ช่องทั่วไปความคมชัดสูง (วาไรตี้เอชดี) และช่องทั่วไปความคมชัดมาตรฐาน (วาไรตี้เอสดี) เดือนธันวาคม ในปีเดียวกันทางบริษัทได้เข้าร่วมการประมูลใบอนุญาตให้ใช้คลื่นความถี่เพื่อให้บริการโทรทัศน์ในระบบดิจิตอล ประเภทบริการทางธุรกิจระดับชาติ และชนะการประมูล 2 ช่องได้แก่ ช่องทั่วไปความ คมชัดสูง (วาไรตี้ เอชดี) และช่องทั่วไปความคมชัดมาตรฐาน (วาไรตี้ เอสดี) วันที่ 9 ตุลาคม พ.ศ. 2560 ช่องยูทูบของแกรมมี่สามารถสร้างประวัติศาสตร์เป็นช่องแรกในประเทศไทยและช่องแรกในภูมิภาคเอเชียตะวันออกเฉียงใต้ที่ทำลายสถิติมีผู้ติดตามมากกว่า 10,000,000 คนกลุ่มบริษัทและธุรกิจในเครือรายชื่อศิลปินในสังกัดผลงานภาพยนตร์จีเอ็มเอ็ม พิคเจอร์ ผลงานภาพยนตร์. จีเอ็มเอ็ม พิคเจอร์. ดูเพิ่มเติมที่ จีเอ็มเอ็ม พิคเจอร์- คู่กรรม - จักรยานสีแดง - อันดากับฟ้าใส - รักออกแบบไม่ได้ - กำแพง (สร้างร่วมกับ เอ็กแซ็กท์) - ยุวชนทหาร เปิดเทอมไปรบ - 15 ค่ำ เดือน 11 - กุมภาพันธ์ - ผีเสื้อร้อนรัก - บิวตี้ฟูล บ๊อกเซอร์ - แฟนฉัน (ร่วมทุนสร้างกับ ไท เอ็นเตอร์เทนเมนต์ และ หับ โห้ หิ้น) - ไอ้ฟัก - พันธุ์ X เด็กสุดขั้ว - ชัตเตอร์ กดติดวิญญาณ (สร้างร่วมกับ จีเอ็มเอ็ม ไท หับ และ PHENOMENA)จีเอ็มเอ็ม ไท หับ (GTH) จีเอ็มเอ็ม ไท หับ (GTH). ดูเพิ่มเติมที่ จีเอ็มเอ็ม ไท หับ- ชัตเตอร์ กดติดวิญญาณ (สร้างร่วมกับ จีเอ็มเอ็ม พิคเจอร์ และ PHENOMENA) - มหา'ลัย เหมืองแร่ - วัยอลวน 4 ตั้ม โอ๋ รีเทิร์น (ร่วมทุนสร้างกับ ไฟว์สตาร์ โปรดักชั่น) - Seasons Change เพราะอากาศเปลี่ยนแปลงบ่อย - เก๋า เก๋า - Final Score 365 วัน ตามติดชีวิตเด็กเอ็นท์ - แฝด - ตั๊ดสู้ฟุด - สายลับจับบ้านเล็ก - บอดี้ ศพ#19 - ปิดเทอมใหญ่ หัวใจว้าวุ่น - สี่แพร่ง - รัก/สาม/เศร้า - ห้าแพร่ง - รถไฟฟ้า มาหานะเธอ - บ้านฉัน..ตลกไว้ก่อน (พ่อสอนไว้) - กวน มึน โฮ - Suck Seed ห่วยขั้นเทพ - ลัดดาแลนด์ - Top Secret วัยรุ่นพันล้าน - ATM เออรัก เออเร่อ - รัก 7 ปี ดี 7 หน - เคาท์ดาวน์ - พี่มาก..พระโขนง - คิดถึงวิทยา - ฝากไว้..ในกายเธอ - ไอฟาย..แต๊งกิ้ว..เลิฟยู้ - ฟรีแลนซ์..ห้ามป่วย ห้ามพัก ห้ามรักหมอ - เมย์ไหน..ไฟแรงเฟร่อจีดีเอช ห้าห้าเก้า (GDH 559) จีดีเอช ห้าห้าเก้า (GDH 559). ดูเพิ่มเติมที่ จีดีเอช ห้าห้าเก้า- แฟนเดย์..แฟนกันแค่วันเดียว - พรจากฟ้า - ฉลาดเกมส์โกง - เพื่อน..ที่ระลึกผลงานละครโทรทัศน์ช่องวัน ผลงานละครโทรทัศน์. ช่องวัน. ดูเพิ่มเติมที่ ช่องวัน- สงครามนางงาม - ฝันเฟื่อง - เสือ - เคหาสน์ดาว - เงาใจ - เล่ห์รตี - สื่อริษยา - 2 รัก 2 วิญญาณ - บัลลังก์เมฆ - ร้อยเล่ห์เสน่ห์ร้าย - จัดรัก..วิวาห์ลวง - ตะวันตัดบูรพา - หัวใจมีเงา - ทอฝันกับมาวิน - ผู้หญิงคนนั้นชื่อบุญรอด - จุดนัดฝัน - เพื่อเธอ - เรือนร้อยรัก - นางบาป - ขอโทษที่รักเธอ - กรุงเทพ..มหานครซ้อนรัก - เพชฌฆาตดาวโจร - สงครามนางงาม 2 - รักฝุ่นตลบ - เสน่หาข้ามเส้น - พิษสวาท - สลักจิต - เงาอโศก - ร่างใหม่..หัวใจเดิมเอ็กแซ็กท์ เอ็กแซ็กท์. ดูเพิ่มเติมที่ เอ็กแซ็กท์- รักในรอยแค้น - เซน...สื่อรักสื่อวิญญาณ - บางรักซอย 9ซีเนริโอ ซีเนริโอ. ดูเพิ่มเติมที่ ซีเนริโอ- นารีสโมสร - กุหลาบซาตาน - ทาสรักทระนง - ลิขิตฟ้าชะตาดิน - ลิเก๊..ลิเกเดอะ วัน เอ็นเตอร์ไพรส์ เดอะ วัน เอ็นเตอร์ไพรส์. ดูเพิ่มเติมที่ เดอะ วัน เอ็นเตอร์ไพรส์- เราเกิดในรัชกาลที่ ๙ เดอะซีรีส์ - ชิงรัก ริษยา - ราชินีหมอลำ - แต่ปางก่อน - ชีวิตเพื่อฆ่า หัวใจเพื่อเธอ - เกมมายา - เสน่หา Diary ตอน กับดักเสน่หา - เสน่หา Diary ตอน บ่วงเสน่หา - A Love To Kill รักซ่อนแค้น - เสน่หา Diary ตอน แสบเสน่หา - ดอกแก้วกาหลง - เธอคือพรหมลิขิต - ภารกิจลิขิตหัวใจ - ชายไม่จริง หญิงแท้ - ล่า - เรือนเบญจพิษ - กาหลมหรทึก - ดาวจรัสฟ้าจีเอ็มเอ็ม 25 จีเอ็มเอ็ม 25. ดูเพิ่มเติมที่ จีเอ็มเอ็ม 25- Club Friday To Be Continued ตอน มิ้นต์กับมิว - มิติสยอง - GPA สถาบันพันธุ์แสบ - I Wanna Be Sup'Tar วันหนึ่งจะเป็นซุปตาร์ - Devil Lover เผลอใจ..ให้นายปีศาจ - ปริศนาอาฆาต - Love Songs Love Stories - ขวัญผวา - Club Friday To Be Continued ตอน สัญญาใจ - Love Songs Love Series - Club Friday To Be Continued ตอน เพื่อนรัก เพื่อนร้าย - ลายหงส์ - มิติสยอง 13 เขตสยอง - สงครามแย่งผู้ To Be Continued - ปีกทอง - Club Friday To Be Continued ตอน เธอเปลี่ยนไป - รัก-ออกแบบไม่ได้ - ป่ากามเทพ - Love Songs Love Series To Be Continued ตอน พรหมลิขิต - Love Songs Love Series 2 - Love Songs Love Series To Be Continued ตอน ขอบคุณที่รักกัน - ละครคน - Love Songs Love Series To Be Continued ตอน เพื่อนสนิท - มิติสยอง เชื่อเป็น..ไม่เชื่อตาย - Home Stay หนีรัก ไปพักใจ - Club Friday Celeb Stories - Club Friday To Be Continued ตอน รักลองใจ - หลงไฟ - Love Books Love Series เรื่อง Mister Daddy พ่อ(คุณ)ตัวดี - Love Books Love Series เรื่อง Secret & Summer เผลอใจให้รักเธอ - Love Books Love Series เรื่อง The Seven Year Itch 7 ปี รักโดนใจ - Love Books Love Series เรื่อง Dark Fairy Tale ยัยตัวร้ายกับนายซาตาน - ความรักครั้งสุดท้าย - แหวนดอกไม้ - Ways To Protect Relationship - แนวสุดท้าย - ขวัญผวา 2 (เมืองฅนรฦกชาติ) - Love Songs Love Series 3 - ทีมล่าทรชน - รูปทองจีเอ็มเอ็ม มีเดีย จีเอ็มเอ็ม มีเดีย. ดูเพิ่มเติมที่ จีเอ็มเอ็ม มีเดีย- เกิร์ลแก๊งแมลงซ่าจีเอ็มเอ็ม บราโว จีเอ็มเอ็ม บราโว. ดูเพิ่มเติมที่ จีเอ็มเอ็ม บราโว- เป็ดIdolเอไทม์ เอไทม์. ดูเพิ่มเติมที่ เอไทม์- Club Friday the Series 9 รักครั้งหนึ่ง ที่ไม่ถึงตายจีเอ็มเอ็ม ไท หับ จีเอ็มเอ็ม ไท หับ. ดูเพิ่มเติมที่ จีเอ็มเอ็ม ไท หับ- เนื้อคู่ประตูถัดไป - สายลับเดอะซีรีส์ กับ 24 คดีสุดห้ามใจ - เนื้อคู่อยากรู้ว่าใคร - หมวดโอภาส ยอดมือปราบคดีพิศวง - หมวดโอภาส เดอะซีรีส์ ปี 2 - Hormones วัยว้าวุ่น - จีทีเอช ไซด์ สตอรี่ - ATM 2 คู่เวอร์ เออเร่อ เออรัก - เนื้อคู่ The Final Answer - Hormones วัยว้าวุ่น Season 2 - เพื่อนเฮี้ยน..โรงเรียนหลอน - STAY ซากะ..ฉันจะคิดถึงเธอ - น้ำตากามเทพ - มาลี เพื่อนรัก..พลังพิสดาร - Hormones 3 The Final Seasonจีดีเอช ห้าห้าเก้า จีดีเอช ห้าห้าเก้า. ดูเพิ่มเติมที่ จีดีเอช ห้าห้าเก้า- ไดอารี่ตุ๊ดซี่ส์ เดอะซีรีส์ - แก๊สโซฮัก..รักเต็มถัง - อยู่ที่เรา - I See You พยาบาลพิเศษ..เคสพิศวง - I Hate You, I Love You - ไดอารี่ตุ๊ดซี่ส์ เดอะซีรีส์ 2 - โปรเจกต์ เอส เดอะซีรีส์จีเอ็มเอ็มทีวี จีเอ็มเอ็มทีวี. ดูเพิ่มเติมที่ จีเอ็มเอ็มทีวี- รูมอะโลน 401-410 - ไวไฟ โซไซตี้ - Ugly Duckling รักนะเป็ดโง่ - อัศจรรย์คุณครูเทวดา - Love Flight รักสุดท้ายที่ปลายฟ้า - รูมอะโลน 2 - Kiss The Series รักต้องจูบ - รุ่นพี่ Secret Love - U-Prince Series - Lovey Dovey แผนร้ายนายเจ้าเล่ห์ - Addicted ร้ายนัก รักเสพติด - SOTUS The Series พี่ว้ากตัวร้ายกับนายปีหนึ่ง - Little Big Dream ความฝันอันสูงสุด - รุ่นพี่ Secret Love My Lil Boy 2 น้อง ม.4 พี่ปี 1 - รุ่นพี่ Secret Love Puppy Honey 2 สแกนหัวใจ นายหมอหมา - Water Boyy the Series - Slam Dance ทุ่มฝันสนั่นฟลอร์ - My Dear Loser รักไม่เอาถ่าน - คุณแม่วัยใส The Series - Secret Seven เธอคนเหงากับเขาทั้งเจ็ด - 30 กำลังแจ๋ว The Series - SOTUS S The Series - Love Bipolar เลิฟนะคะ รักนะครับ - Wake Up ชะนี The Series - Kiss Me Again จูบให้ได้ถ้านายแน่จริง - YOUniverse จักรวาลเธอ - อาตี๋ของผม - Friend Zone เอา ให้ ชัด - The Gifted นักเรียนพลังกิฟต์ - Happy Birthday - Mint To Be นายนั่นแหละคู่แท้ของฉัน - Love At First Hate มารร้ายคู่หมายรัก - Wolf เกมล่าเธอช่องโทรทัศน์ระบบภาคพื้นดิน ดาวเทียมเคเบิลทีวีและดิจิทัลทีวีช่องโทรทัศน์ระบบภาคพื้นดิน ดาวเทียมเคเบิลทีวีและดิจิทัลทีวี. - แฟนทีวี (1 ตุลาคม 2551 - ปัจจุบัน) - ช่องวัน (1 ธันวาคม 2554 - ปัจจุบัน) - จีเอ็มเอ็ม 25 (25 พฤษภาคม 2557 - ปัจจุบัน)รางวัลที่บริษัทได้รับรางวัลที่บริษัทได้รับ. - รางวัลบริษัทที่ตอบสนองความต้องการของลูกค้า และบริหารยอดเยี่ยม อันดับ 1 ของเอเชีย จาก นิตยสารฟาร์อีสเทอร์น นิตยสารธุรกิจชั้นนำของโลก (ปี 2005) - "Asia's Best Under A Billion" หนึ่งในบริษัทชั้นนำของเอเชีย ซึ่งได้รับการจัดอันดับจาก นิตยสารฟอร์บส์ให้เป็น 1 ในบริษัทสุดยอดแห่งเอเชีย - รางวัลบริษัทที่มีบรรษัทภิบาลดีเด่น (Good Corporate Governance) ปี (2005-2007) - รางวัลองค์กรยอดนิยมของประเทศไทยประจำปี 2550</doc>
