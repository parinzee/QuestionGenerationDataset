<doc id="310659" url="https://th.wikipedia.org/wiki?curid=310659" title="ซากิ ชิมิซุ">ซากิ ชิมิซุ ซากิ ชิมิซุ (; เกิด 22 พฤศจิกายน 2534 กรุงโตเกียว) เป็นไอดอล นักร้อง และนักแสดงชาวญี่ปุ่น เริ่มงานในปี 2545 เมื่อผ่านการทดสอบการแสดงเพื่อเข้าเป็นสมาชิกกลุ่มเฮลโล! พรอเจกต์คิดส์ (Hello! Project Kids) อันเป็นกลุ่มนักร้องเพลงป๊อปซึ่งเป็นหญิงทั้งสิ้นและเป็นกลุ่มย่อยของเฮลโล! พรอเจกต์ ปัจจุบัน ซากิเป็นสมาชิกและหัวหน้าวงดนตรีแนวเจป๊อปชื่อ เบร์รีซ์โคโบ (Berryz Kōbō) และเป็นหัวหน้ากลุ่มเฮลโล! พรอเจกต์ด้วยประวัติ ประวัติ. ซากิเกิดในกรุงโตเกียว ประเทศญี่ปุ่น ได้เข้าและผ่านการทดสอบการแสดงเฮลโล! พรอเจกต์คิดส์ (Hello! Project Kids Audition) เพื่อเป็นสมาชิกของกลุ่มเฮลโล! พรอเจกต์คิดส์เมื่อปี 2545 โดยได้เริ่มงานตั้งแต่ปีนั้นเอง หนึ่งในบรรดางานเริ่มแรกคือร่วมกับกลุ่มเฮลโล! พรอเจกต์คิดส์ และวงมอร์นิงมูซูเมะ (Morning Musume) แสดงนำในภาพยนตร์ชื่อ โคะอินุดังโนะโมะโนะงะตะริ และร่วมกับสมาชิกคนอื่น ๆ ในกลุ่มเฮลโล! พรอเจกต์คิดส์ ทำเพลงออกเป็นซิงเกิลเรียก "ออลฟอร์วัน & วันฟอร์ออล!" (All For One & One For All!) ซึ่งต่อมานับถือกันว่าเป็นเพลงหลักของเฮลโล! พรอเจกต์ด้วย ครั้นปี 2546 ซากิได้ร่วมกับเพื่อนอีกสี่คนของกลุ่มเฮลโล! พรอเจกต์คิดส์ เข้าเป็นสมาชิกวงซิกซ์ (ZYX) โดยมีมาริ ยางูจิ สมาชิกวงมอร์นิงมูซูเมะ เป็นพี่เลี้ยง วงซิกซ์ออกซิงเกิลสองฉบับคือ "อิกุซิกซ์! ฟลายไฮ" (Iku ZYX! Fly High) หนึ่ง และ "ชิโระอิโทเกียว" (Shiroi Tōkyō) หนึ่ง แล้วยุบเลิกไปในปี 2547 เมื่อซากิได้รับเลือกให้เข้าเป็นสมาชิกวงเบร์รีซ์โคโบโดยได้เป็นหัวหน้าวงเนื่องจากอายุมากที่สุดในวง นอกเหนือไปจากงานร้องและแสดงแล้ว ผลงานหลักของซากิในช่วงต้นคือร่วมกับวงจัดรายการวิทยุสัปดาห์สิบห้านาทีเรียก เบร์รีซ์โคโบคิริสึ! เร! ชากุเซกิ! วันที่ 31 ธันวาคม 2549 ซากิจึงได้ขึ้นแสดงบนเวทีในงานโคฮากุอูตะกัสเซ็งฉบับที่ 57 (57th edition of Kōhaku Uta Gassen) โดยร่วมกับสมาชิกวงเบร์รีซ์โคโบ หนึ่ง วงครันทรีมูซูเมะ (Country Musume) หนึ่ง และคิวต์ (Cute) หนึ่ง สามวง เป็นหางเครื่องให้วงมอร์นิงมูซูเมะขณะร้องเพลง "อารูอิเตรุ" (Aruiteru) ในปี 2551 เฮลโล! พรอเจกต์ตั้งวงดนตรีวงใหม่เรียก ไฮคิง (High-King) จึงให้ซากิมาร่วมเป็นสมาชิกด้วย ครั้นปีถัดมา สึงกุ (Tsunku) ผู้อำนวยการผลิตของเฮลโล! พรอเจกต์ แถลงที่ประเทศเกาหลีใต้ว่าจะจัดการทดสอบการแสดงเพื่อหาสมาชิกใหม่ ณ ประเทศนั้น ในการนี้ สมาชิกเฮลโล! พรอเจกต์ ได้แก่ ซากิ หนึ่ง ไอ ทากาฮาชิ (Ai Takahashi) หนึ่ง เรนะ ทานากะ (Reina Tanaka) หนึ่ง มามิ ยาจิมะ (Maimi Yajima) หนึ่ง และเฉียน หลิน (Qián Lín) หนึ่ง ห้าคนร่วมเดินทางไปด้วย ต่อมาวันที่ 2 มกราคม 2555 ริซะ นีงากิ (Risa Niigaki) หัวกลุ่มเฮลโล! พรอเจกต์ พ้นจากการเป็นสมาชิกเฮลโล! พรอเจกต์ จึงมีการตั้งให้ซากิสืบตำแหน่งหัวกลุ่มเฮลโล! พรอเจกต์แทนผลงานเพลงการแสดงภาพยนตร์ละครโทรทัศน์ละครเวทีรายการวิทยุสิ่งพิมพ์</doc>
