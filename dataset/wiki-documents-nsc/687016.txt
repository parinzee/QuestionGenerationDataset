<doc id="687016" url="https://th.wikipedia.org/wiki?curid=687016" title="พรรคดาวเดือนเสี้ยว">พรรคดาวเดือนเสี้ยว พรรคดาวเดือนเสี้ยว (Crescent Star Party ภาษาอินโดนีเซีย: Partai Bulan Bintang) เป็นพรรคการเมืองในอินโดนีเซีย จุดกำเนิดของพรรคย้อนไปถึงการคว่ำบาตรพรรคมัสยูมีโดยประธานาธิบดีซูการ์โนใน พ.ศ. 2503 หลังการคว่ำบาตร ผู้สนับสนุนได้จัดตั้งครอบครัวดาวเดือนเสี้ยว (Keluarga Bulan Bintang) เพื่อสนับสนุนการใช้กฎหมายชะรีอะห์และการสอนศาสนาอิสลามในอินโดนีเซีย หลังจากที่ซูการ์โนหมดอำนาจลง และเปลี่ยนผ่านไปสู่ยุคระเบียบใหม่ สมาชิกขององค์กรต้องการฟื้นฟูพรรคมัสยูมี แต่ไม่ได้รับอนุญาต ต่อมาในราว พ.ศ. 2513 มีการประชุมที่มาลังและได้ตั้งพรรคใหม่คือพรรคมุสลิมแห่งอินโดนีเซีย (Partai Muslimin Indonesia) หรือปาร์มูซี และได้คะแนนเป็นอันดับ 4 ในการเลือกตั้ง พ.ศ. 2514 ต่อมา ใน พ.ศ. 2516 พรรคถูกบีบให้รวมกับพรรคนิยมอิสลามอื่นๆในชื่อพรรคสหพัฒนาการ หลังจากซูฮาร์โตหมดอำนาจใน พ.ศ. 2541 กลุ่มผู้สนับสนุนพรรคมัสยูมีตัดสินใจตั้งพรรคใหม่ในชื่อพรรคดาวเดือนเสี้ยว โดยผู้นำพรรคคือยุสริล อิห์ซา มาเฮนดรา พรรคนี้เข้าร่วมการเลือกตั้ง พ.ศ. 2542 ได้คะแนน 1.9% และได้ 13 ที่นั่ง ยุสริลได้เป็นรัฐมนตรีว่าการกระทรวงยุติธรรม ต่อมาเกิดความขัดแย้งภายในพรรค ฮาร์โตโน มาร์โยโนได้แยกออกไปตั้งพรรคอิสลามอินโดนีเซีย ในการเลือกตั้ง พ.ศ. 2547 พรรคมัสยูมีได้2.6 % และได้ 11 ที่นั่ง ส่วนในการเลือกตั้ง พ.ศ. 2552 พรรคนี้ไม่ได้รับเลือกตั้ง</doc>
