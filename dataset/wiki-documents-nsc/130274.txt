<doc id="130274" url="https://th.wikipedia.org/wiki?curid=130274" title="อาคม มกรานนท์">อาคม มกรานนท์ อาคม มกรานนท์ (3 กันยายน พ.ศ. 2474 - ) นักร้อง พิธีกรรายการโทรทัศน์ นักแสดง อดีตสมาชิกวุฒิสภา มีผลงานที่น่าจดจำ คือเป็นพิธีกรรายการ "นาทีทอง" และ "ประตูดวง" รายการที่มีผู้ชมสูงสุดทางสถานีโทรทัสน์สีกองทัพบกช่อง 7ในขณะนั้น เป็นผู้ประกาศข่าวทางโทรทัศน์ รุ่นแรก ๆ ของเมืองไทยและเป็นโฆษกประกาศการรัฐประหารในประเทศไทย ถึง 8 ครั้งประวัติ ประวัติ. บุตรของนายขำ มกรานนท์ เกิดเมื่อวันที่ 3 กันยายน พ.ศ. 2474 ศึกษาระดับมัธยมจากโรงเรียนอัสสัมชัญ (อสช 11953)วงการโทรทัศน์และภาพยนตร์ วงการโทรทัศน์และภาพยนตร์. ผู้ประกาศข่าวรุ่นแรก และดาราละครโทรทัศน์ ของช่อง 4 บางขุนพรหม มีผลงานโดดเด่นหลายเรื่องเช่น พระเอกใน ล่องไพร ,บทลูกชายนักมวยของ สมจินต์ ธรรมทัต ,กัณฑรีย์ นาคประภา ใน เสือเก่า ,บทเจ้าชายอริยวัต คู่กับ รวงทอง ทองลั่นทม ใน จุฬาตรีคูณ และ บทคุณเปรม คู่กับ สุธัญญา ศิลปเวทิน ใน สี่แผ่นดิน เป็นต้น มีผลงานแสดงภาพยนตร์ไทยและต่างประเทศหลายเรื่อง ก่อนย้ายไปทำงานกับทีวีช่อง 7 สี รับหน้าที่พิธีกรรายการเกมโชว์ นาทีทอง ช่วงเที่ยงวันอาทิตย์ และ ประตูดวง ช่วงเย็นวันอาทิตย์ ทั้งสองรายการมียอดผู้ชมสูงสุด ต่อมาได้ลาออกเพื่อรับตำแหน่งเป็นสมาชิกวุฒิสภาวงการเมือง วงการเมือง. ในช่วงเหตุการณ์ 14 ตุลา พ.ศ. 2516 เป็นโฆษกของรัฐบาล ต่อมาดำรงตำแหน่งสมาชิกวุฒิสภา ต่อมาใน พ.ศ. 2519 ก่อนช่วงเหตุการณ์ 6 ตุลา เข้ามีส่วนร่วมทางการเมืองร่วมกับฝ่ายรัฐบาลทหาร เป็นโฆษกของชมรมวิทยุเสรี ทางสถานีวิทยุยานเกราะ ที่ออกอากาศโจมตีฝ่ายนักศึกษา ร่วมกับ พ.ท.อุทาร สนิทวงศ์ ณ อยุธยา และอุทิศ นาคสวัสดิ์ อีกทั้งยังเป็นพิธีกรรายงานสนทนาประสาชาวบ้าน ร่วมกับนายสมัคร สุนทรเวช เนื่องจากเคยเป็นนักแสดง และผู้ประกาศข่าวที่มีชื่อเสียงเป็นคุ้นหน้าคุ้นตา ในการรัฐประหารทุกครั้ง จึงมักถูกฝ่ายก่อการเชิญตัวเป็นผู้อ่านประกาศแถลงการณ์ จนเป็นที่กล่าวขานว่า อาคม มกรานนท์อ่านประกาศให้กับฝ่ายใด ฝ่ายนั้นมักจะเป็นผู้ชนะ จนได้รับฉายาว่า "โฆษกคณะปฏิวัติ" เช่นเดียวกับ พลตรีประพาศ ศกุนตนาค โดยเริ่มอ่านครั้งแรกคือ การรัฐประหารเมื่อปี พ.ศ. 2500 ขณะมีอายุได้แค่ 25 ปีผลงานแสดงผลงานแสดง. - วนาลี (2502) - สี่คิงส์ (2502) - สิบสองมือปืน /นักสู้ (2502) - ดวงชีวัน (2503) - ตุ๊กตาผี (2503) - ฟูแมนจู (2503) - รอยไถ (2503) - สุดชีวิต (2503) - เสือเฒ่า (2503) - ไอ้ค้างคาว (2503) - ฉุยฉาย (2505) - สิงห์กองปราบ (2505) - เจ็ดประจัญบาน (2506) - Panic in Bangkok (1963) ร่วมกับ สิงห์ มิลินทราศรัย - Crocodile River (1964) ร่วมกับ เยาวเรศ นิศากร ,มนัส บุณยเกียรติ - อรัญญิก (2508) - ชุมทางรัก (2509) - นกเอี้ยง (2509) - แสงเทียน (2509) - กู่การะเวก (2510) - มดแดง (2510) - อีรวง (2514)เครื่องราชอิสริยาภรณ์เครื่องราชอิสริยาภรณ์. - พ.ศ. 2532 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ</doc>
