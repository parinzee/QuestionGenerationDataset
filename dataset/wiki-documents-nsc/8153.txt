<doc id="8153" url="https://th.wikipedia.org/wiki?curid=8153" title="กุมภาพันธ์">กุมภาพันธ์ กุมภาพันธ์ เป็นเดือนที่ 2 ของปี ตามปฏิทินเกรกอเรียน และเป็นเดือนที่มีจำนวนวัน 28 หรือ 29 วัน โดยปกติจะมี 28 วัน ยกเว้นปีอธิกสุรทินที่มี 29 วัน ตามหลักโหราศาสตร์ เดือนกุมภาพันธ์เริ่มต้นขึ้นเมื่อดวงอาทิตย์ยกเข้าสู่ราศีกุมภ์ และสิ้นสุดเมื่อยกเข้าสู่ราศีมีน แต่ในทางดาราศาสตร์ ต้นเดือนกุมภาพันธ์ดวงอาทิตย์อยู่ในกลุ่มดาวแพะทะเล และไปอยู่ในกลุ่มดาวคนแบกหม้อน้ำในปลายเดือนประวัติ ประวัติ. เดือนกุมภาพันธ์ในภาษาอังกฤษ February มาจากเทพเจ้าโรมันนามว่า เฟบรูอุส (Februus) ซึ่งเป็นเทพเจ้าแห่งความบริสุทธิ์ ปฏิทินโรมันดั้งเดิมที่เริ่มต้นปีในเดือนมีนาคมมีเดือนเพียง 10 เดือน (304 วัน) โดยไม่มีเดือนในช่วงฤดูหนาว ปฏิทินจูเลียนที่สร้างโดยจูเลียส ซีซาร์ ได้มีการเพิ่มเดือน 2 เดือน คือ เดือนมกราคมและเดือนกุมภาพันธ์ ทำให้ 1 ปีมี 12 เดือน และปฏิทินจูเลียนได้กำหนดไว้ว่า เดือนคี่มี 31 วัน เดือนคู่มี 30 วัน ยกเว้นเดือนกุมภาพันธ์มี 28 วันในปีปกติสุรทิน และ 29 วันในปีอธิกสุรทิน ประเทศไทยเริ่มใช้ชื่อเดือนกุมภาพันธ์ในปี พ.ศ. 2432 ตรงกับสมัยรัชกาลที่ 5 โดยสมเด็จพระเจ้าบรมวงศ์เธอกรมพระยาเทววงศ์วโรปการ เป็นผู้เสนอให้ใช้ราศีกำหนดชื่อเดือนวันสำคัญวันสำคัญ. - 2 กุมภาพันธ์ - วันนักประดิษฐ์ในประเทศไทย - 3 กุมภาพันธ์ - วันทหารผ่านศึกในประเทศไทย - 8 กุมภาพันธ์ - วันหยุดทางวัฒนธรรมของสโลวีเนีย - 10 กุมภาพันธ์ - วันอาสารักษาดินแดนในประเทศไทย - 12 กุมภาพันธ์ - วันดาร์วิน - 14 กุมภาพันธ์ - วันวาเลนไทน์ อาร์ตเดย์ กรุงเทพวิจิตรศิลป์ กวศ - 15 กุมภาพันธ์ - วันธงในแคนาดา - 17 กุมภาพันธ์ - วันประกาศอิสรภาพในคอซอวอ - 20 กุมภาพันธ์ - วันทนายความในประเทศไทย - 21 กุมภาพันธ์ - วันภาษาแม่ระหว่างประเทศ - 24 กุมภาพันธ์ - วันศิลปินแห่งชาติ - 24 กุมภาพันธ์ - วันประกาศอิสรภาพในเอสโตเนีย - 24 กุมภาพันธ์ - วันธงในเม็กซิโก - 25 กุมภาพันธ์ - วันวิทยุกระจายเสียงแห่งชาติ - 25 กุมภาพันธ์ - การปฏิวัติพลังประชาชนในฟิลิปปินส์ - 26 กุมภาพันธ์ - วันสหกรณ์แห่งชาติ - 26 กุมภาพันธ์ - วันอิสรภาพในคูเวต - 29 กุมภาพันธ์ - วันอธิกวาร - วันมาฆบูชา - วันเพ็ญเดือน 3 (เดือน 4 ในปีที่มีอธิกมาส) ตามปฏิทินจันทรคติไทย มักตกอยู่ในเดือนนี้หรือเดือนมีนาคม - ตรุษจีน - ตรงกับวันแรกในเดือนแรกของปฏิทินจีน ซึ่งตรงกับวันเดือนดับครั้งแรกหลังจากเหมายัน อาจตรงกับเดือนมกราคมหรือกุมภาพันธ์ - ทุกวันจันทร์ของสัปดาห์ที่ 3 - วันประธานาธิบดีในสหรัฐอเมริกา</doc>
