<doc id="570557" url="https://th.wikipedia.org/wiki?curid=570557" title="ฐาปไพพรรณ ไชยศรี">ฐาปไพพรรณ ไชยศรี ฐาปไพพรรณ ไชยศรี เกิดวันที่ 29 พฤศจิกายน พ.ศ. 2532 ที่จังหวัดขอนแก่น เป็นนักกีฬาวอลเลย์บอลหญิงทีมชาติไทยประวัติ ประวัติ. ฐาปไพพรรณ เป็นบุตรของ สุพจน์ กับรสรินทร์ ไชยศรีเริ่มเล่นวอลเลย์บอลครั้งแรกตอนอายุ 9 ขวบและเป็นตัวสำรองมาเรื่อย ๆ จนกระทั่ง ป.5 ได้ลงสนามตัวจริงเล่นตำแหน่งตัวตบ แต่ไม่เคยได้ตบ เนื่องจากตัวเล็ก เพื่อนจึงไม่กล้าจ่ายบอลให้ จนกระทั่ง ม.1 ได้รับแรงบันดาลใจจากรุ่นพี่จนสามารถได้เป็นตัวแทนนักกีฬาโรงเรียน และช่วง ม.6 ฐาปไพพรรณก็มาฝึกซ้อมอยู่กับแคมป์ทีมชาติ จนกระทั่งเรียนปี 1 จึงติดเป็นตัวสำรองทีมชาติไทย โดยเล่นเป็นตัวรับลงแข่งขันครั้งแรกคือ คัดโอลิมปิกเกมส์ 2008 ที่ประเทศญี่ปุ่น ก่อนที่จะได้เป็นลิเบอโรในรายการสโมสรหญิงชิงชนะเลิศแห่งเอเชีย ที่ประเทศเวียดนาม ซึ่งการเป็นลิเบอร์โรสร้างความกดดันให้กับฐาปไพพรรณเป็นอย่างมาก เนื่องจากเป็นสิ่งที่เธอไม่ถนัด แม้หลาย ๆ นัด บะหมี่ จะได้แค่ยืนข้างขอบสนาม เพื่อเป็นแรงเชียร์ให้พี่และเพื่อน ๆ แต่เธอไม่เคยถอดใจที่จะรับใช้ชาติ และยังคงฝึกซ้อมเพื่อพัฒนาฝีมือของตัวเองต่อไป จนในที่สุดเธอก็มีโอกาสแจ้งเกิดอย่างเต็มตัวในการแข่งขันเวิลด์ กรังด์ปรีซ์ 2012 ที่นครปฐม ซึ่งฐาปไพพรรณ คือหนึ่งในประวัติศาสตร์การแข่งขันที่ถูกจารึก หลังสาวไทยเฉือนชนะทีมชาติคิวบา 3-2 เซต นอกจากนั้น ฐาปไพพรรณยังแสดงผลงานได้อย่างยอดเยี่ยมในศึกเวิลด์กรังด์ปรีซ์ เมื่อครั้งที่พบกับเจ้าถิ่นอย่างจีน โดยนัดดังกล่าว ฐาปไพพรรณได้ลงไปทำหน้าที่แทนวิลาวัณย์ และเธอก็สามารถช่วยให้ทีมชาติไทยสร้างประวัติศาสตร์ ชนะทีมชาติจีนในแผ่นดินใหญ่ได้เป็นครั้งแรก โดยฐาปไพพรรณเป็นผู้ที่สร้างความกดดันผู้เล่นจีนทั้งตบและบล็อก แม้เธอจะมีส่วนสูงที่น้อยที่สุด แต่กลับกระโดดได้สูงถึง 295 เซนติเมตร ซึ่งใกล้เคียงกับวิลาวัณย์ อภิญญาพงศ์ และปลื้มจิตร์ ถินขาว กระทั่งนัดดังกล่าว เธอได้รับการยกให้เป็น woman of the matchการศึกษาการศึกษา. - มัธยมศึกษา : โรงเรียนหนองเรือวิทยา จ.ขอนแก่น - ปริญญาตรี : คณะบริหารธุรกิจ มหาวิทยาลัยรัตนบัณฑิต - ปริญญาโท : กำลังศึกษาที่มหาวิทยาลัยภาคตะวันออกเฉียงเหนือสโมสรสโมสร. - ไอเดีย-ขอนแก่น (2010-2013) - จาการ์ตาเปอร์ตามินา (2013-2014) - ศรีสะเกษ วีซี (2013-2014) - ไทยเดนมาร์ก-หนองเรือ (2015-2016) - ไอเดีย-ขอนแก่น (2017-ปัจจุบัน)ผลงานบุคคลผลงาน. บุคคล. - กีฬามหาวิทยาลัยเอเชียน 2009 - "ผู้เล่นทรงคุณค่า" - 2012–13 ไทยแลนด์ลีก - "ผู้เล่นทรงคุณค่า" - 2013 กีฬามหาวิทยาลัยโลกฤดูร้อน - "รับเสิร์ฟยอดเยี่ยม" - 2014 อินโดนีเซียลีก - "เสิร์ฟยอดเยี่ยม" - 2014 อินโดนีเซียลีก - "ตบยอดเยี่ยม"สโมสรสโมสร. - 2009 ชิงแชมป์สโมสรเอเชีย - แชมป์เปี้ยน กับ เฟดเดอร์บรอย - 2010 ชิงแชมป์สโมสรเอเชีย - แชมป์เปี้ยน กับ เฟดเดอร์บรอย - 2011 ชิงแชมป์สโมสรเอเชีย - แชมป์เปี้ยน กับ ช้าง - 2012 ปริ๊นส์คัพ - แชมป์เปี้ยน กับ สโมสร PEA - 2012–13 ไทยแลนด์ลีก - แชมป์เปี้ยน กับ ไอเดียขอนแก่น - 2013 ปริ๊นส์คัพ - เหรียญทองแดง กับ ไอเดียขอนแก่น - 2013 ไทยเดนมาร์คซูเปอร์ลีก - แชมป์เปี้ยน กับ ไอเดียขอนแก่น - 2013–14 อินโดนีเซียลีก - แชมป์เปี้ยน กับ จาการ์ตาเปอร์ตามินา - 2014 ไทยเดนมาร์คซูเปอร์ลีก - เหรียญทองแดง กับ ศรีสะเกษทีมชาติชุดใหญ่ทีมชาติ. ชุดใหญ่. - 2008 เอเชียนคัพ - เหรียญทองแดง - 2009 เวิลด์กรังด์ปรีซ์ - อันดับที่ 8 - 2009 ชิงแชมป์เอเชีย - เหรียญทอง - 2010 เวิลด์กรังด์ปรีซ์ - อันดับที่ 10 - 2010 เอเชียนคัพ - เหรียญเงิน - 2011 เวิลด์กรังด์ปรีซ์ - อันดับที่ 6 - 2011 ชิงแชมป์เอเชีย - อันดับที่ 4 - 2012 เวิลด์กรังด์ปรีซ์ - อันดับที่ 4 - 2012 เอเชียนคัพ - เหรียญทอง - 2013 เวิลด์กรังด์ปรีซ์ - อันดับที่ 13 - 2013 ชิงแชมป์เอเชีย - เหรียญทอง - 2014 เอเชียนเกมส์ - เหรียญทองแดง - 2015 ชิงแชมป์เอเชีย - เหรียญทองแดงชุดมหาวิทยาลัยชุดมหาวิทยาลัย. - 2013 กีฬามหาวิทยาลัยโลกฤดูร้อน - เหรียญทองแดงเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.)</doc>
