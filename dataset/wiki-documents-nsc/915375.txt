<doc id="915375" url="https://th.wikipedia.org/wiki?curid=915375" title="การหยุดรัฐบาลในสหรัฐ">การหยุดรัฐบาลในสหรัฐ ในการเมืองสหรัฐ การหยุดรัฐบาลเกิดเมื่อรัฐสภาสหรัฐและประธานาธิบดีสหรัฐไม่สามารถผ่านกฎหมายงบจัดสรรเพื่อจัดหาเงินทุนแก่การดำเนินการและหน่วยงานของรัฐ ในกรณีนี้การตีความปัจจุบันของรัฐบัญญัติต่อต้านงบประมาณเพิ่มเติม (Antideficiency Act) กำหนดให้รัฐบาลกลางสหรัฐเริ่ม "หยุด" กิจกรรมที่ได้รับผลกระทบซึ่งเกี่ยวข้องกับการหยุดงานของบุคลากรที่ไม่จำเป็น และการลดขนาดกิจกรรมและบริการของหน่วยงาน ตั้งแต่ปี 2519 เมื่อมีการตรางบประมาณและกระบวนการงบจัดสรร จะมีช่องว่าง 19 ครั้งในการจัดหาเงินทุนงบประมาณ ซึ่งในจำนวนนี้ 8 ครั้งนำไปสู่การลดขนาดลูกจ้างของรัฐ ก่อนปี 2533 ช่องว่างการจัดหาเงินทุนไม่นำไปสู่การหยุดรัฐบาลเสมอไป แต่หลังปี 2533 มีการปฏิบัติให้ปิดรัฐบาลสำหรับช่องว่างจัดหาเงินทุนทุกครั้ง การหยุดยังเกิดในการปกครองระดับรัฐ/ดินแดนและท้องถิ่นด้วย ระหว่างรัฐบาลโรนัลด์ เรแกน มีช่องว่างจัดหาเงินทุน 3 ครั้งที่นำไปสู่การหยุดน้อยกว่าหนึ่งวัน ช่องว่างการจัดหาเงินทุนในปี 2533 ระหว่างรัฐบาลจอร์จ เอช. ดับเบิลยู. บุชทำให้เกิดการหยุดสุดสัปดาห์ ระหว่างรัฐบาลบิล คลินตัน มีการหยุดรัฐบาลสมบูรณ์สองครั้งระหว่างปี 2538 และ 2539 กินเวลา 5 และ 21 วันตามลำดับ ซึ่งเกิดจากความเห็นไม่ตรงกันเรื่องจะตัดบริการภาครัฐหรือไม่ นำไปสู่การลดขนาดและความปั่นป่วนอย่างสำคัญ ระหว่างรัฐบาลบารัก โอบามา เกิดการปิดรัฐบาลระหว่างวันที่ 1–16 ตุลาคม 2556 ข้อพิพาทปฐมภูมิมาจากพรรคริพับลิกันต้องการชะลอหรือลดเงินทุนของรัฐบัญญัติคุ้มครองผู้ป่วยและการบริบาลที่เสียได้ หรือโอบามาแคร์ ในปี 2561 รัฐบาลดอนัลด์ ทรัมป์มีการหยุดเริ่มตั้งแต่วันที่ 20 มกราคม เวลา 0.00 น. ราชการที่สำคัญยังเปิดทำการอยู่ แต่กำลังพลกองทัพประจำการจะไม่ได้รับค่าจ้างจนสิ้นสุดการหยุด การหยุดรัฐบาลมีผลรบกวนบริการของรัฐและเพิ่มค่าใช้จ่ายของรัฐบาลเนื่องจากเสียแรงงาน ระหว่างการปิดในปี 2556 สแตนดาร์ดแอนด์พัวส์ หน่วยงานประเมินผลการเงิน แถลงเมื่อวันที่ 16 ตุลาคมว่าการปิด "จนถึงปัจจุบันนำเงิน 24,000 ล้านดอลลาร์ออกจากเศรษฐกิจ" และ "ลดการเติบโตของจีดีพีปี 2556 ในไตรมาสสี่ต่อปีอย่างน้อยร้อยละ 0.6"</doc>
