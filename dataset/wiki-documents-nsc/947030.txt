<doc id="947030" url="https://th.wikipedia.org/wiki?curid=947030" title="เจมส์ คาร์เนกี ดยุกที่ 3 แห่งไฟฟ์">เจมส์ คาร์เนกี ดยุกที่ 3 แห่งไฟฟ์ เจมส์ คาร์เนกี ดยุกที่ 3 แห่งไฟฟ์ ()ประวัติ ประวัติ. เจมส์ คาร์เนกี ดยุกที่ 3 แห่งไฟฟ์ เกิดเมื่อวันที่ 23 กันยายน พ.ศ. 2472 ณ กรุงลอนดอน เป็นพระโอรสเพียงพระองค์เดียวใน ชาลส์ คาร์เนกี เอิร์ลที่ 11 แห่งโซเทร็ค และ เจ้าหญิงม็อด เคาน์เตสแห่งโซเทร็ค เขาเป็นพระนัดดาใน เจ้าหญิงลูอีส พระราชกุมารี และเป็นพระราชปนัดดาใน พระเจ้าเอ็ดเวิร์ดที่ 7 แห่งสหราชอาณาจักร ในฐานะที่เขาเป็นพระโอรสที่เกิดแก่พระธิดา เขาจึงไม่มีสิทธิ์ในพระอิสริยยศเจ้าในพระราชวงศ์อังกฤษเพียงแต่ถูกจัดให้เป็นพระบรมวงศานุวงศ์เท่านั้น เช่นเดียวกับ อลาสแตร์ วินด์เซอร์ ดยุกที่ 2 แห่งคอนน็อตและสแตรธเอิร์น ญาติของเขา ทั้งนี้เขายังมีศักดิ์เป็นพระญาติวงศ์ใน สมเด็จพระราชินีนาถเอลิซาเบธที่ 2 แห่งสหราชอาณาจักร เจ้าหญิงมาร์กาเรต เคาน์เตสแห่งสโนว์ดอน และ สมเด็จพระราชาธิบดีฮารัลด์ที่ 5 แห่งนอร์เวย์ ผ่านทางพระมารดาสมรส สมรส. เขาแต่งงานและหย่ากับ เลดีแคโรไลน์ เวอร์สลีย์ มีธิดาและบุตรดังนี้1. เลดีอเล็กซานดรา อีเธอริงตัน 2. เดวิด คาร์เนกี ดยุกที่ 4 แห่งไฟฟ์บรรดาศักดิ์ บรรดาศักดิ์. นอกจากเขาจะมีบรรดาศักดิ์เป็น ดยุกที่ 3 แห่งไฟฟ์ ซึ่งเป็นพระประสงค์ส่วนพระองค์ใน เจ้าหญิงอเล็กซานดรา ดัชเชสที่ 2 แห่งไฟฟ์ (พระมาตุจฉา) ที่ประทานให้แก่เขาแล้วนั้น ยังมีบรรดาศักดิ์อื่นๆดังนี้1. เอิร์ลที่ 12 แห่งโซเทร็ค 2. เอิร์ลที่ 3 แห่งมัลดัฟฟ์ 3. ลอร์ดคาร์เนกีที่ 12 แห่งคีนาริด 4. ลอร์ดคาร์เนกีที่ 12 แห่งคีนาริดและริชาร์ล 5. บารอนที่ 4 แห่งแบร์นฮาร์ด ในเฟอร์เนียร์แห่งเมืองฟอร์ไฟ 6. คาร์เนกีที่ 9 แห่งบารอนเน็ต</doc>
