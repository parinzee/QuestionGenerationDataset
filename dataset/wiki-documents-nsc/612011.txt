<doc id="612011" url="https://th.wikipedia.org/wiki?curid=612011" title="โรงเรียนดาราคาม">โรงเรียนดาราคาม โรงเรียนดาราคาม () สังกัดสำนักงานเขตพื้นที่การศึกษาประถมศึกษากรุงเทพมหานคร เขต 2 กระทรวงศึกษาธิการ (สพม.เขต 2) ก่อตั้งเมื่อวันที่ 3 กรกฎาคม พ.ศ. 2505 เป็นโรงเรียนในระดับประถมศึกษาโดยเน้นทางด้านวิทยาศาสตร์และคณิตศาสตร์ ตั้งอยู่ใกล้สถาบันส่งเสริมการสอนวิทยาศาสตร์และเทคโนโลยี (สสวท.) และท้องฟ้าจำลองกรุงเทพ ปัจจุบันตั้งอยู่ที่ 932 ถนนสุขุมวิท แขวงพระโขนง เขตคลองเตย กรุงเทพมหานคร 10110ประวัติ ประวัติ. โรงเรียนดาราคาม เดิมชื่อ "โรงเรียนบ้านกล้วย" เปิดสอนครั้งแรกเมื่อวันที่ 3 กรกฎาคม พ.ศ. 2505 โดยฝากเรียนที่โรงเรียนสายน้ำทิพย์ในช่วงแรก เนื่องจากในขณะนั้นอยู่ในระหว่างการจัดสร้างโรงเรียน มีนักเรียนจำนวน 183 คน ในระดับชั้นประถมศึกษาปีที่ 5 จำนวน 5 ห้อง โดยมีนางอุไร ศรีธวัช ณ อยุธยา รักษาการในตำแหน่งครูใหญ่ของโรงเรียน ต่อมาได้ย้ายสถานที่ตั้งของโรงเรียนมา ณ บริเวณท้องฟ้าจำลองกรุงเทพ ในวันที่ 3 มกราคม พ.ศ. 2506 และ ม.ล.ปิ่น มาลากุล ซึ่งเป็นรัฐมนตรีว่าการกระทรวงศึกษาธิการในขณะนั้น ได้เปลี่ยนชื่อโรงเรียนเป็น "โรงเรียนดาราคาม" ซึ่งมีความหมายว่า "บ้านดาว" เพื่อให้สอดคล้องกับอาคารบริเวณท้องฟ้าจำลองกรุงเทพ การเรียนการสอนในช่วงแรกนั้น อยู่ในช่วงรอยต่อของการเปลี่ยนการศึกษาภาคบังคับ จากชั้นประถมศึกษาปีที่ 4 เป็นชั้นประถมศึกษาปีที่ 7 ทางโรงเรียนต้องการให้การเรียนภาควิชาการและการงานพื้นฐานอาชีพเรียนควบคู่กันไป จึงจัดให้มีการเรียนการสอนวิชาพื้นฐานอาชีพด้วย ได้แก่ รำไทย ดนตรีไทย คหกรรม เย็บผ้า ช่างไม้ เกษตร และไฟฟ้า เพื่อให้นักเรียนสามารถนำความรู้เหล่านี้ไปใช้ในการประกอบอาชีพหรือนำไปใช้ในชีวิตประจำวันได้ ปัจจุบันเปิดสอนในระดับชั้นอนุบาลจนถึงระดับประถมศึกษาปีที่ 1-6สัญลักษณ์โรงเรียน สัญลักษณ์โรงเรียน. ใช้อักษรย่อ 3 ตัว คือ ส.ร.ค. ส. ย่อมาจาก กรมสามัญศึกษา ซึ่งเดิมโรงเรียนอยู่ในสังกัด ร. ย่อมาจาก ดารา แปลว่า ดาว, ดวงดาว ค. ย่อมาจาก คาม แปลว่าบ้าน, หมู่บ้าน สีประจำโรงเรียน ฟ้า-ขาว หมายถึงท้องฟ้าและปุยเมฆบุคคลที่มีชื่อเสียงบุคคลที่มีชื่อเสียง. - อรรคพันธ์ นะมาตร์ (อ๋อม) - นักร้อง นักแสดง- สมพร ปรีดามาโนช (ปิง ฟรุตตี้) - นักร้อง- สโรชา วาทิตตพันธ์ (เต๋า) - นักแสดง</doc>
