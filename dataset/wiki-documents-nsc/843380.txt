<doc id="843380" url="https://th.wikipedia.org/wiki?curid=843380" title="ซีโบเนโล อึมโงเมตูลู">ซีโบเนโล อึมโงเมตูลู สมเด็จพระราชินีลาอึมบีกีซา (; 16 มิถุนายน พ.ศ. 2512) หรือพระนามาภิไธยเดิมว่า ซีโบเนโล อึมโงเมตูลู () เป็นหนึ่งในสมเด็จพระราชินีในสมเด็จพระราชาธิบดีอึมสวาตีที่ 3 แห่งสวาซิแลนด์พระราชประวัติ พระราชประวัติ. พระองค์เป็นธิดาของอึมบีกีซา อึมโงเมตูลู (Mbikiza Mngometulu) หรือเพอร์ซี อึมโงเมตูลู (Percy Mngomezulu) หนึ่งในบุรุษผิวสีที่ประสบความสำเร็จจากการเป็นทนาย พระองค์พระราชสมภพนอกสวาซิแลนด์ ครั้นเจริญพระชันษาจึงเข้าศึกษาต่อในอึมบาบานี แม้จะพระราชสมภพนอกประเทศแต่พระองค์ก็ทรงกล่าวอย่างภาคภูมิว่าพระองค์เป็นชาวสวาซิแลนด์ พระองค์อภิเษกสมรสกับสมเด็จพระราชาธิบดีอึมสวาตีที่ 3 หลังมีพระปฏิสันถารมาตั้งแต่ทรงเยาว์ชันษา หลังอภิเษกสมรสจึงได้พระปรมาภิไธยว่า ลาอึมบีกีซา ตามนามบิดาและเจ้าเป็นพระราชินีองค์ที่สาม ทั้งสองมีพระราชโอรส-ธิดาด้วยกันสองพระองค์ ได้แก่ เจ้าหญิงซีคันยีโซและเจ้าชายลินดานี แม้พระราชสวามีจะมีพระมเหสีจำนวนมากตามพระราชประเพณี แต่สมเด็จพระราชินีลาอึมบีกีซาถือเป็นพระมเหสีที่โดดเด่นที่สุด และมักปรากฏพระองค์ร่วมกับพระราชสวามีขณะประกอบพระราชกรณียกิจต่างประเทศ ทั้งยังโดดเด่นในเรื่องฉลองพระองค์ที่ทรงได้อย่างเหมาะสมและทรงงามจนเป็นที่กล่าวถึง สมเด็จพระราชินีลาอึมบีกีซาประกอบพระราชกรณียกิจในการก่อตั้งโครงการพระราชดำริเพื่อต่อต้านโรคเอดส์ หรือ รีกา (Royal Initiative to Combat AIDS – RICA) โดยทรงนำรายได้จากการขายเพลงสวาซิแลนด์ แอฟริกาใต้ หรือศิลปินต่างประเทศอื่น ๆ มาช่วยเหลือผู้ป่วยโรคเอดส์</doc>
