<doc id="156284" url="https://th.wikipedia.org/wiki?curid=156284" title="อุทยานแห่งชาติดอยภูนาง">อุทยานแห่งชาติดอยภูนาง อุทยานแห่งชาติดอยภูนาง มีพื้นที่ครอบคลุมอท้องที่อำเภอเชียงม่วน อำเภอดอกคำใต้ และอำเภอปง จังหวัดพะเยา มีสภาพป่าแตกต่างกันไป ได้แก่ ป่าดงดิบ ป่าเบญจพรรณ และป่าเต็งรัง อีกทั้งยังมีจุดเด่นทางธรรมชาติที่สวยงาม เช่น น้ำตกนาปัง น้ำตกธารสวรรค์ เป็นแหล่งต้นน้ำลำธารที่อุดมสมบูรณ์ อุทยานแห่งชาติดอยภูนางมีเนื้อที่ประมาณ 537,604 ไร่ หรือ 860.17 ตารางกิโลเมตร น้ำตกธารสวรรค์ ตั้งอยู่ที่หมู่ที่ 6 ตำบลบ้านมาง อำเภอเชียงม่วน เป็นน้ำตกขนาดกลางความสูงประมาณ 20 เมตร กว้าง 30 เมตร มี 2 ชั้น น้ำมีสีเขียวมรกตน้ำไหลตลอดปีและมีต้นไม้ขนาดใหญ่</doc>
