<doc id="242866" url="https://th.wikipedia.org/wiki?curid=242866" title="ไฟนอลแฟนตาซี XIV">ไฟนอลแฟนตาซี XIV ไฟนอลแฟนตาซี XIV (; ) เป็นเกมชุดไฟนอลแฟนตาซีภาคที่ 14 ของซี่รี่ย์นี้ โดยออกจำหน่ายบนระบบปฏิบัติการไมโครซอฟท์ วินโดวส์ ผู้ผลิตคือบริษัท สแควร์เอนิกซ์ โดยเป็นแบบออนไลน์ (MMORPG) เช่นเดียวกับไฟนอลแฟนตาซี XI เกมนี้มีการประกาศเปิดตัวครั้งแรกในงาน E3 เมื่อวันที่ 3 มิถุนายน พ.ศ. 2552 หลังจากดำเนินการสร้างมาเป็นเวลากว่า 5 ปี ก่อนที่จะเปิดให้บริการในวันที่ 21 กันยายน พ.ศ. 2553 โดยจำหน่ายแผ่นเกมพร้อมรหัสลงทะเบียนสำหรับเล่นบน PC ด้วยระบบปฏิบัติการวินโดวส์ เกมได้เปิดให้บริการตั้งแต่วันที่ 30 กันยายน 2553 จนถึงวันที่ 11 พฤศจิกายน 2555 ในช่วงต้น เกมได้รับคำวิจารณ์ด้านลบในส่วนของคุณภาพตัวเกม ทางบริษัทสแควร์เอนิกซ์จึงทำการปรับทีมพัฒนาและตัวเกมใหม่อีกครั้ง ในวันที่ 14 ตุลาคม 2554 สแควร์เอนิกซ์ได้ประกาศว่าตัวเกมนี้คือเวอร์ชัน 1 และทำการประกาศตัวเกมภาคใหม่ที่กำลังพัฒนาในชื่อ ให้เป็นเวอร์ชัน 2.0 และช่วงท้ายของการให้บริการเกมในเวอร์ชัน 1 ได้จัดเหตุการณ์ในเกมให้เสมือนคล้ายวันวิปโยค เพื่อให้สอดคล้องกับเนื้อเรื่องในส่วนของ อะเรียล์มรีบอร์น และตัดการเชื่อมต่อผู้เล่นออกจากเกมรวมถึงยุติการให้บริการเมื่อถึงวันที่กำหนด ตัวเกม อะเรียล์มรีบอร์น ได้เริ่มทำการทดสอบอัลฟ่าเมื่อวันที่ 29 ตุลาคม 2555 ถัดจากนั้นจึงเข้าสู่ช่วงเบต้า โดยแบ่งออกเป็นสี่ช่วง ซึ่งในช่วงที่สามได้เพิ่มการสนับสนุนเวอร์ชัน เพลย์สเตชัน 3 และเปิดให้บุคคลภายนอกได้ทดสอบในช่วงที่ 4 ทั้งนี้ ทางแควร์เอนิกซ์ได้ให้ข้อเสนอแก่ผู้เล่นที่สั่งจองตัวเกมก่อน โดยผู้เล่นจะได้เข้าเล่นก่อนวันเปิดตัวจริงเป็นระยะเวลา 2 วัน ในภาคใหม่นี้ ตัวเกมจะยังคงเนื้อเรื่อง และระบบการเล่นจากภาคเก่าไว้ แต่เปลี่ยนแปลงในส่วนของไคลแอนต์ กราฟิกเอนจิน เซิร์ฟเวอร์ ส่วนติดต่อผู้ใช้ เพิ่มเกมการเล่นใหม่ๆ ที่หลากหลายมากขึ้น และเนื้อเรื่องเสริมเพิ่มเติม โดยเกมภาคใหม่ได้เปิดตัวอย่างเป็นทางการทั้งระบบปฏิบัติการวินโดวส์ และเวอร์ชันเพลย์สเตชัน 3 เมื่อวันที่ 27 สิงหาคม 2556โครงเรื่องหลัก โครงเรื่องหลัก. ในเวอร์ชันแรกผู้เล่นจะได้สวมบทบาทเป็นนักผจญภัยและเดินทางตามหาความท้าทายในอาณาจักรที่ชื่อเอออร์เซีย (Eorzea) ซึ่งประกอบไปด้วยเมืองใหญ่ 3 เมืองด้วยกันคือ ลิมซ่า-โลมินซ่า (Limsa-Lominsa), อุลดาห์ (U'ldah) และ กริดาเนีย (Gridania)รูปแบบการเล่น รูปแบบการเล่น. ไฟนอลแฟนตาซี XIV จะแบ่งการเก็บค่าประสบการณ์ออกเป็นสองส่วนคือ เลเวลทางกายภาพ (Physical Level) และ ระดับอาชีพ (Class Rank) โดยผู้เล่นสามารถเปลี่ยนอาชีพได้ตลอดเวลาด้วยการเปลี่ยนอาวุธหรืออุปกรณ์งานช่างต่าง ๆ เมื่อเริ่มเกมผู้เล่นจะเลือกเผ่าพันธุ์จากทั้ง 5 เผ่า ได้แก่ ฮีวร์ (Hyur), เอเลเซน (Elezen), มิโคเท่ (Miqo'te), โรกาดีน (Rogadein), และ ลาลาเฟล (Lalafel) จากนั้นจึงเลือกอาชีพ ซึ่งมี 4 หมวด ได้แก่ หมวดนักสู้ (นักรบ นักธนู โจร จอมยุทธ และพลทวน) หมวดนักเวทย์ (ผู้ใช้ธรรมชาติ พ่อมด) หมวดนักประดิษฐ์ (ช่างตีดาบ พ่อครัว ช่างไม้ ช่างเกราะ ช่างทอง ช่างฟอกหนัง และช่างทอผ้า) และหมวดเกษตรกรรม (ชาวสวน ชาวประมง นักขุดแร่ และชาวเหมือง) นอกจากนี้ยังมีระบบการสร้างภารกิจ (ลีฟเควสต์) โดยใช้การ์ดสำหรับกำหนดลักษณะของเควสต์ ยิ่งมีการผสมการ์ดมากเควสท์ก็ยิ่งซับซ้อนมากตามไปด้วยการพัฒนาตัวเกมการปรับปรุงตัวเกม การพัฒนาตัวเกม. การปรับปรุงตัวเกม. หลังจากเกมได้รับเสียงตอบรับที่แย่ ในเดือนธันวาคม พ.ศ. 2553 โยอิชิ วาดะ ประธานบริษัทสแควร์เอนิกซ์ ได้ประกาศว่าจะมีการเปลี่ยนแปลงทีมพัฒนาเกมนี้ พร้อมกับ ฮิโรมิชิ ทานากะ ได้ประกาศถอนตัวจากการเป็นโปรดิวเซอร์และลาออกจากบริษัทไปทำให้ นาโอกิ โยชิดะ ได้รับตำแหน่งทั้งไดเรกเตอร์และโปรดิวเซอร์ของเกมนี้แทน รวมถึงการเปลี่ยนแปลงตำแหน่งบุคลากรอีกมาก ส่งผลให้เวอร์ชัน เพลย์สเตชัน 3 ที่มีกำหนดออกวางจำหน่ายประมาณ มีนาคม พ.ศ. 2554 ต้องถูกเลื่อนออกไป โยชิดะได้กล่าวว่า เขาหวังว่าเวอร์ชัน เพลย์สเตชัน 3 จะวางจำหน่ายได้เมื่อเกมได้ทำการปรับปรุงเรียบร้อยแล้ว ทั้งนี้บริการให้เล่นฟรี 30 วันแรกได้ขยายเวลาออกไป โดยในระยะแรกได้ขยายเวลาออกไป 2 เดือน และมีการขยายเวลาเพิ่มเติมออกไปอีก เพื่อให้ผู้เล่นได้รับประสบการณ์จากการปรับปรุงตัวเกมของทีมบริหารชุดใหม่ ในที่สุด การเรียกเก็บค่าบริการได้เริ่มขึ้นเมื่อวันที่ 6 มกราคม พ.ศ. 2555 ซึ่งกินเวลามากกว่าหนึ่งปีหลังจากเกมเปิดตัว นอกจากนี้โยชิดะได้เปิดกระดานสนทนา ไฟนอลแฟนตาซี XIV เพื่อฟังเสียงตอบรับและคำแนะนำจากผู้เล่น โยชิดะกล่าวว่า เขาจะเปลี่ยนมาให้ความสำคัญกับการใกล้ชิดสังคมผู้เล่นเป็นสิ่งต้นๆ และผู้เล่นน่าจะยอมรับในการเปลี่ยนแปลงนี้ตัวเกมได้เริ่มปรับปรุงหลังจากเวอร์ชัน 1.18 เป็นต้นมา ทั้งในส่วนของกราฟิก การต่อสู้ การสร้างไอเทม และการให้ค่าประสบการณ์ ทั้งนี้ ในส่วนของระบบการปรับลดค่าประสบการณ์ที่ได้รับลงเรื่อยๆ เมื่อเล่นต่อเนื่องนานเกินไปถูกนำออก และในส่วนเสริมเวอร์ชันต่อๆ มาได้เพิ่มเนื้อหาของเกมเข้าไปใหม่ เช่น ระบบเมทีเรีย การเดินทางผ่านเรือเหาะ การขี่โจโคโบะ และยังเพิ่มความยากของสัตว์ประหลาดในเกม โดยเพิ่มการร่ายเวทของสัตว์ประหลาด และปรับค่าสถานะของตัวละครให้ส่งผลต่อการเล่นมากขึ้นอีกด้วย</doc>
