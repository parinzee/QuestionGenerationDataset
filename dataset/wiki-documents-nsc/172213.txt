<doc id="172213" url="https://th.wikipedia.org/wiki?curid=172213" title="ประกาศพระราชเสาวนีย์แห่งสหราชอาณาจักร พ.ศ. 2546">ประกาศพระราชเสาวนีย์แห่งสหราชอาณาจักร พ.ศ. 2546 ประกาศพระราชเสาวนีย์แห่งสหราชอาณาจักร พ.ศ. 2546 () หรือชื่อเดิมว่า ประกาศพระราชเสาวนีย์กำหนดวันที่ยี่สิบแปดกรกฎกาคมของทุกปีให้เป็นวันมหามิคสัญญีรำลึก () เป็นพระราชเสาวนีย์ในสมเด็จพระราชินีนาถเอลิซาเบทที่ 2 แห่งสหราชอาณาจักร ที่ทรงแสดงความเสียพระราชหฤทัยต่อเหตุการณ์มหามิคสัญญี อันเป็นเหตุการณ์ที่ชาวอังกฤษขับไล่เกษตรกรเชื้อชาติอคาเดียที่ใช้และสามารถใช้ภาษาฝรั่งเศสได้ออกไปจากรัฐโนวาสโกเชีย ประเทศแคนาดา เมื่อ พ.ศ. 2298 ทั้งนี้ พระราชเสาวนีย์มีผลใช้บังคับตั้งแต่วันที่ 28 กรกฎาคม 2548ข้อความในประกาศ ข้อความในประกาศ. เอลิซาเบทที่สอง พระมหากษัตริย์และอัครศาสนูปถัมภกแห่งเครือจักรภพโดยเทวอำนาจแห่งสหราชอาณาจักร แคนาดา และบรรดาแว่นแคว้นแดนดินในพระโพธิสมภาร.  ขอประกาศแก่ปัจจุชน อนุชน และชนอื่น ๆ ที่เกี่ยวข้องทั้งปวง มอร์ริส โรเซนเบิร์ก รองอธิบดีกรมอัยการสูงสุดแห่งแคนาดา   ซึ่งพระราชเสาวนีย์ดังต่อไปนี้  โดยที่ชนชาวอคาเดียได้กระทำคุณูปการอันเป็นอนุสรณ์โดยสุดกำลังปัญญาสามารถของตนแก่สังคมชาวแคนาดามากว่าสี่ร้อยปี   โดยที่วันที่ยี่สิบแปดกรกฎาคมพุทธศักราชสองพันสองร้อยเก้าสิบแปด พระมหากษัตริย์แห่งโนวาสโกเชีย รัฐอาณานิคมแห่งกรุงบริเตน ได้มีพระราชวินิจฉัยให้ขับชนชาวอคาเดียออกไปเสียสิ้น   โดยที่การเนรเทศชนชาวอคาเดียนับแต่คริสต์ศักราชหนึ่งพันเจ็ดร้อยหกสิบสาม (พุทธศักราชสองพันสองร้อยเก้าสิบแปด) อันเป็นที่รู้จักไปในนามเหตุการณ์มหามิคสัญญี ได้กระทำให้เกิดความจาบัลย์เวทนาสาหัสอันได้แก่การที่มีชาวอคาเดียเรือนแสนล้มตายไปเพราะโรคภัย เพราะเรืออับปาง กับทั้งตายไปในแหล่งลี้ภัย ในสถานกักขัง แห่งโนวาสโกเชียและแห่งกรุงอังกฤษตลอดจนแห่งอาณานิคมของกรุงบริเตนและแห่งอเมริกา   โดยที่ได้ทรงอนุสรถึงข้อเท็จจริงและข้อคดีทางประวัติศาสตร์ กับทั้งทุกขเวทนาสาหัสอันชาวอคาเดียได้ประสบระหว่างเหตุการณ์มหามิคสัญญี   โดยที่ได้มีพระราชหฤทัยหวังตั้งพระราชประสงค์ว่า ชาวอะคาเดียจะได้เลือนลืมหน้าประวัติศาสตร์อันโฉดร้ายเสีย   โดยที่ประเทศแคนาดาหาได้เป็นอาณานิคมแห่งกรุงบริเตนสืบไป หากได้ตั้งเป็นรัฐอธิปไตยโดยมีรัฐธรรมนูญแห่งแคนาดาแล้ว   โดยที่เมื่อครั้งได้ทรงตั้งประเทศแคนาดาเป็นรัฐอธิปไตย ได้มีพระราชสังวรอนุสรณ์ว่า ประเทศแคนาดาและรัฐหนมณฑลจังหวัดทั้งปวงอยู่ภายใต้พระราชอำนาจและพระราชเอกสิทธิ์อันชอบธรรมแห่งสหราชอาณาจักรโดยแท้   โดยที่ทรงบริหารอำนาจอธิปไตยตามรัฐธรรมนูญแห่งแคนาดาในพระราชสถานะพระประมุขแห่งแคนาดา   โดยที่ประกาศพระราชเสาวนีย์ฉบับนี้มิได้เกี่ยวพันกับความรับผิดชอบทางกฎหมายหรือทางการเงินของพระมหากษัตริย์แห่งแคนาดาและแว่นแคว้นแดนดินของแคนาดาไม่ว่าประการใด ๆ และมิได้ก่อให้เกิดผลและความรับผิดชอบใด ๆ เกี่ยวกับสิทธิและหน้าที่ของบุคคลหรือคณะบุคคลไม่ว่าประการใด ๆ   และโดยที่อาศัยอำนาจตามคำสั่งผู้สำเร็จราชการแคนาดา ฉบับที่ 2003/1967 ลงวันที่ 6 ธันวาคม 2546 และโดยความยินยอมของผู้สำเร็จราชการแคนาดา จึงมีพระราชโองการมานพระบัณฑูรสุรสีหนาถโปรดเกล้าโปรดกระหม่อมให้ประกาศว่า ให้กำหนดวันที่ยี่สิบกรกฎาคมของทุกปีเป็น “วันที่มหามิคสัญญีรำลึก” นับแต่วันที่ยี่สิบแปดกรกฎาคม คริสต์ศักราชสองพันห้า (พุทธศักราชสองพันห้าร้อยสี่สิบแปด) สืบไปเมื่อหน้า   บัดนี้ ขอประกาศให้ชนทั้งปวงจงทราบว่า สมเด็จพระนางเจ้ากรุงแคนาดา โดยคำแนะนำแห่งสภาองคมนตรี ทรงพระกรุณาโปรดเกล้าโปรดกระหม่อมให้ประกาศอีกว่า ให้พระราชเสาวนีย์อันกำหนดวันที่ยี่สิบกรกฎาคมของทุกปีเป็น “วันที่มหามิคสัญญีรำลึก” นับแต่วันที่ยี่สิบแปดกรกฎาคม คริสต์ศักราชสองพันห้า (พุทธศักราชสองพันห้าร้อยสี่สิบแปด) สืบไป   พสกนิกรและชนที่เกี่ยวข้องทั้งปวงจงเชื่อฟังประกาศนี้และถือปฏิบัติโดยทั่วกัน   เพื่อเป็นหลักเป็นฐานแห่งการนี้ จึงทรงพระกรุณาโปรดเกล้าโปรดกระหม่อมให้ประทับตราแห่งแคนาดารับรองประกาศพระราชเสาวนีย์นี้และให้พิมพ์เผยแพร่ ขอเอเดรียน คลาร์กซัน ผู้เป็นที่รักและนับถือในพระองค์ เหล่าพลเรือนแห่งแคนาดา เหล่าทหารแห่งแคนาดา ผู้บัญชาการตำรวจแห่งชาติ ผู้สำเร็จราชการกรุงแคนาดา กับทั้งผู้บัญชาการทหารสูงสุดแห่งแคนาดา จงเป็นพยานเทอญ   ประกาศ ณ ทำเนียบรัฐบาล กรุงออตตาวา วันที่สิบ เดือนธันวาคม คริสต์ศักราชสองพันสาม (พุทธศักราชสองพันห้าร้อยสี่สิบหก) เป็นปีที่ห้าสิบสองในรัชกาลปัจจุบัน   ผู้รับสนองพระราชเสาวนีย์  ช็อง-โกลด วีลลียาด์  รองอธิบดีกรมจ่าศาลแห่งแคนาดา</doc>
