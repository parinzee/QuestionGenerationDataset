<doc id="559013" url="https://th.wikipedia.org/wiki?curid=559013" title="คริสโตเฟอร์ โอนีล">คริสโตเฟอร์ โอนีล คริสโตเฟอร์ พอล โอนีล (; 27 มิถุนายน พ.ศ. 2517) นักธุรกิจสัญชาติอเมริกันและสหราชอาณาจักรที่พำนักและทำงานอยู่ในนิวยอร์ก เป็นพระภัสดาในเจ้าหญิงมาเดอลีน ดัชเชสแห่งเฮลซิงลันด์และเยสตริคลันด์ประวัติ ประวัติ. คริสโตเฟอร์ พอล โอนีล เกิดเมื่อวันที่ 27 มิถุนายน พ.ศ. 2517 ที่กรุงลอนดอน สหราชอาณาจักร เป็นบุตรของพอล เซซาริโอ โอนีล วาณิชธนกรชาวอเมริกันที่เข้ามาทำงานในลอนดอนช่วงปี พ.ศ. 2503 เพื่อตั้งสำนักงานใหญ่ในยุโรปของวาณิชธนกิจ Oppenheimer & Co กับมารดาชื่ออีวา มาเรีย วอลเทอร์ ซึ่งเกิดในประเทศออสเตรีย ซึ่งถือเป็นการสมรสครั้งที่สองของโอนีล และครั้งที่สามของวอลเทอร์ คริสโตเฟอร์ โอนีล มีพี่น้องร่วมมารดาคือ ตะตยานา ดาโบ, เคาน์เตสนาตาชา อาเรนสแบร์ก-เทราน์ และมีพี่น้องร่วมบิดาคือ สเตฟานี, อันนาลิซา และคาเรน เขาเติบโตในลอนดอนและซังคท์กัลเลิน เขาใช้ชีวิตอยู่ในออสเตรียและเยอรมนีบ่อยครั้ง ทั้งนี้เขาเป็นบุคคลสองสัญชาติคืออเมริกันและสหราชอาณาจักรการศึกษาและการทำงาน การศึกษาและการทำงาน. เขาเข้ารับการศึกษาจากสถาบันแห่งโรเซนแบร์กในซังคท์กัลเลิน ประเทศสวิตเซอร์แลนด์ สำเร็จการศึกษาระดับปริญญาตรีอักษรศาสตรบัณฑิต สาขาความสัมพันธ์ระหว่างประเทศ มหาวิทยาลัยบอสตัน และปริญญาโทบริหารธุรกิจจากโรงเรียนธุรกิจโคลัมเบียในนิวยอร์ก เขาเป็นหุ้นส่วนและหัวหน้าฝ่ายวิจัยของ Noster Capital และเคยเป็นพนักงานของ N M Rothschild & Sons และ Steinberg Asset Managementความสัมพันธ์และการเสกสมรส ความสัมพันธ์และการเสกสมรส. เจ้าหญิงมาเดอลีนและโอนีลปรากฏตัวต่อสาธารณชนร่วมกันครั้งแรกในเดือนมกราคม พ.ศ. 2554 ต่อมาได้มีการจัดพิธีหมั้นของทั้งสองเมื่อวันที่ 25 ตุลาคม พ.ศ. 2555 และประทานสัมภาษณ์อย่างเป็นทางการ และปลายเดือนเมษายนในปีถัดมาก็ได้มีการประกาศว่าจะจัดพระราชพิธีเสกสมรสในวันที่ 8 มิถุนายน พ.ศ. 2556 ที่โบสถ์น้อยภายในพระราชวังสตอกโฮล์ม และจัดเลี้ยงพระกระยาหารค่ำที่พระตำหนักในพระราชวังดรอตนิงโฮล์ม อย่างไรก็ตามเขาก็มิได้รับการสถาปนาขึ้นเป็น "เจ้า" ดังกรณีของดาเนียล เวสต์ลิง เนื่องจากการที่จะเป็นพระบรมวงศานุวงศ์สวีเดนจำต้องละจากนิกายโรมันคาทอลิกเปลี่ยนไปนับถือนิกายลูเทอแรน และจำต้องถือสัญชาติสวีเดนด้วย ซึ่งโอนีลได้ปฏิเสธ เนื่องจากต้องใช้สัญชาติเดิมในการทำธุรกิจของเขาต่อไป หลังจากการเสกสมรสทั้งสองได้ตั้งใจที่จะพำนักอยู่นิวยอร์ก อย่างไรก็ตามบุตรของทั้งสองจะต้องเติบโตที่สวีเดนและนับถือนิกายลูเทอแรนเช่นเดียวกับเจ้าหญิงมาเดอลีน ทั้งนี้ก็เพื่อสิทธิธรรมในราชสมบัติ วันที่ 3 กันยายนปีเดียวกันนั้น ทั้งสองได้ออกมาประกาศว่า พวกเขาคาดหวังที่ให้กำเนิดบุตรคนแรก และเจ้าหญิงมาเดอลีนได้ให้ประสูติกาลพระธิดาคือ เจ้าหญิงเลโอนอร์ เมื่อวันที่ 20 กุมภาพันธ์ พ.ศ. 2557 ในปี พ.ศ. 2558 ครอบครัวของเขาได้ย้ายไปยังประเทศสวีเดน และหวังใจที่จะให้กำเนิดพระบุตรอีกองค์ คือเจ้าชายนีโคลัส ดยุกแห่งโอเงร์มันลันด์ ซึ่งประสูติกาลเมื่อวันที่ 15 มิถุนายน พ.ศ. 2558 ก่อนหน้านี้โอนีลย้ายไปพำนักที่ลอนดอน สหราชอาณาจักรเพื่อประกอบธุรกิจและจัดแจงที่ประทับตั้งแต่เดือนเมษายน พ.ศ. 2558 และครอบครัวของเขาจะย้ายตามมาในฤดูใบไม้ร่วงเครื่องราชอิสริยาภรณ์เครื่องราชอิสริยาภรณ์. - สวีเดน : Commander of the Royal Order of the Polar Star (6 มิถุนายน 2556) - สวีเดน : Commemorative Ruby Jubilee Medal of His Majesty The King (15 กันยายน 2556)</doc>
