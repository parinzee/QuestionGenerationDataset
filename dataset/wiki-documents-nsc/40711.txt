<doc id="40711" url="https://th.wikipedia.org/wiki?curid=40711" title="บัณฑูร ล่ำซำ">บัณฑูร ล่ำซำ บัณฑูร ล่ำซำ (15 มกราคม พ.ศ. 2496) เป็นทายาทธุรกิจตระกูลล่ำซำ ผู้เป็นบุตรของบัญชา ล่ำซำ และท่านผู้หญิงสำอางวรรณ ล่ำซำ มารดาเป็นพี่สาวต่างมารดาของหม่อมราชวงศ์ปรีดิยาธร เทวกุล หลัง รัฐประหารในประเทศไทย พ.ศ. 2557 มีคำสั่งคณะรักษาความสงบแห่งชาติที่ 75/2557 เรื่อง แต่งตั้งคณะกรรมการนโยบายและกำกับดูแลรัฐวิสาหกิจ โดยแต่งตั้งให้ นายบัณฑูร ล่ำซำ เป็นกรรมการในคณะกรรมการนโยบายและกำกับดูแลรัฐวิสาหกิจ มีผลตั้งแต่วันที่ 26 มิถุนายน พ.ศ. 2557 เขาดำรงตำแหน่ง กรรมการผู้ทรงคุณวุฒิในคณะกรรมการนโยบายรัฐวิสาหกิจ ตั้งแต่วันที่ 8 ตุลาคม พ.ศ. 2559เขายังดำรงตำแหน่งที่ปรึกษาผู้ทรงคุณวุฒิของคณะกรรมการเตรียมการปฏิรูปประเทศ ตามคำสั่งนายกรัฐมนตรีที่ 8/2560 และเป็นกรรมการในคณะกรรมการปฏิรูปประเทศด้านการบริหารราชการแผ่นดินประวัติ ประวัติ. บัณฑูร ล่ำซำ เกิดเมื่อวันที่ 15 มกราคม พ.ศ. 2496 เป็นบุตรของบัญชา และท่านผู้หญิงสำอางวรรณ ล่ำซำ (นามเดิม หม่อมราชวงศ์สำอางวรรณ เทวกุล) มีน้องสาวสองคนคือ สุภวรรณ ปันยารชุน และวรางคณา เดอเลออน บัณฑูร ล่ำซำ สำเร็จการศึกษาจากโรงเรียนเซนต์คาเบรียล และโรงเรียนสาธิตมหาวิทยาลัยศรีนครินทรวิโรฒ ประสานมิตร ก่อนสำเร็จปริญญาตรี สาขาวิชาวิศวกรรมเคมี (BA in Chemical Engineering) จากมหาวิทยาลัยพรินซ์ตัน สหรัฐอเมริกา และสำเร็จปริญญาโท บริหารธุรกิจ (MBA) จาก Harvard Business School (HBS) ของมหาวิทยาลัยฮาร์วาร์ด เขาเป็นที่กล่าวอ้างว่าเป็นผู้ริเริ่มนำคำว่ารื้อปรับระบบองค์กร (reengineering) มาใช้ในประเทศไทยด้วย ภายหลังจากวิกฤติเศรษฐกิจ ตระกูลล่ำซำกลายเป็นแต่เพียงผู้ถือหุ้นส่วนน้อยของธนาคารกสิกรไทย เช่นเดียวกับตระกูลเจ้าของธนาคารไทยอื่นๆ และนายบัณฑูรกับตระกูลล่ำซำเป็นผู้สนับสนุนที่สำคัญของพรรคประชาธิปัตย์ บัณฑูรเคยปะทะคารมกับ พันตำรวจโท ทักษิณ ชินวัตร สมัยเป็นนายกรัฐมนตรี เพราะมีความเห็นไม่ตรงกันในเรื่องนโยบายเศรษฐกิจของรัฐบาล และเคยมีข่าวคราวว่าได้รับการทาบทามจากพรรคประชาธิปัตย์ ให้รับตำแหน่งหัวหน้าพรรค ในปี พ.ศ. 2547 นอกจากนี้ เขายังเป็นผู้ปรับเปลี่ยนโลโก้ธนาคารกสิกรไทยเป็นแบบที่ 3 จากที่เคยมีมาในรอบ 66 ปี โดยใช้อักษรจีนนำหน้าอักษรภาษาอังกฤษที่มีอยู่เดิม บัณฑูร รักและหลงใหลในมนต์เสน่ห์ของจังหวัดน่าน ได้ย้ายสำมะโนครัวมาเป็นพลเมืองของจังหวัดน่านตั้งแต่ปี พ.ศ. 2553 และในเดือนพฤษภาคม พ.ศ. 2556 บัณฑูรได้เปิดตัวผลงานนิยายของตนเองชื่อ สิเนหามนตราแห่งลานนา เป็นเรื่องราวที่เกี่ยวข้องกับประวัติศาสตร์และตำนานจังหวัดน่าน ซึ่งเขาใช้เวลาว่างในการเขียนและศึกษาเป็นระยะเวลาร่วม 1 ปี 1 เดือน โดยทำยอดจัดพิมพ์ 3 ครั้งในช่วง 2 เดือนแรกที่ 20,000 เล่ม บัณฑูร ล่ำซำ มีกิจกรรมยามว่างคือ พายเรือแคนูที่แม่น้ำเจ้าพระยาในยามเย็น ที่บริเวณข้างสำนักงานใหญ่ ธนาคารกสิกรไทยหน้าที่การงานในปัจจุบันหน้าที่การงานในปัจจุบัน. - ประธานกรรมการและประธานเจ้าหน้าที่บริหาร ธนาคารกสิกรไทย จำกัด (มหาชน) - ประธานกรรมการผู้จัดการและผู้จัดการ มูลนิธิมหามกุฏราชวิทยาลัย ในพระบรมราชูปถัมภ์ - กรรมการสภากาชาดไทย - กรรมการมูลนิธิสายใจไทย - กรรมการอำนวยการ สถาบันบัณฑิตบริหารธุรกิจศศินทร์ จุฬาลงกรณ์ มหาวิทยาลัย - ไวยาวัจกร วัดบวรนิเวศวรวิหาร แขวงบวรนิเวศ เขตพระนคร กรุงเทพมหานคร - ไวยาวัจกร วัดญาณสังวรารามวรมหาวิหาร ตำบลห้วยใหญ่ อำเภอบางละมุง จังหวัดชลบุรี - กรรมการสภาสถาบันผู้ทรงคุณวุฒิ สถาบันพระปกเกล้า - กรรมการมูลนิธิสมเด็จพระพันวัสสาอัยยิกาเจ้า - กรรมการสภามหาวิทยาลัยผู้ทรงคุณวุฒิ จุฬาลงกรณ์มหาวิทยาลัยประวัติการทำงาน ประวัติการทำงาน. พ.ศ. 2520-2522 รับราชการทหารประจำกองบัญชาการทหารสูงสุด กระทรวงกลาโหม พ.ศ. 2522-2530 ฝ่ายกิจการต่างประเทศ ธนาคารกสิกรไทย พ.ศ. 2530-2533 ผู้อำนวยการฝ่ายอาวุโส ฝ่ายบริการธนาคาร พ.ศ. 2533-2534 ผู้ช่วยกรรมการผู้จัดการ ธนาคารกสิกรไทย พ.ศ. 2534-2535 รองกรรมการผู้จัดการ ธนาคารกสิกรไทย พ.ศ. 2535-2544 กรรมการผู้จัดการ ธนาคารกสิกรไทย พ.ศ. 2541-2543 ประธานสมาคมธนาคารไทย พ.ศ. 2545-2546 กรรมการผู้จัดการ และประธานเจ้าหน้าที่บริหาร ธนาคารกสิกรไทย พ.ศ. 2546-2553 ประธานเจ้าหน้าที่บริหาร ธนาคารกสิกรไทย พ.ศ. 2553-2556 ประธานเจ้าหน้าที่บริหารและกรรมการผู้จัดการ ธนาคารกสิกรไทย พ.ศ. 2556 ประธานกรรมการและประธานเจ้าหน้าที่บริหาร ธนาคารกสิกรไทยประวัติการศึกษา ประวัติการศึกษา. พ.ศ. 2504-2510 โรงเรียนสาธิตมหาวิทยาลัยศรีนครินทรวิโรฒประสานมิตร พ.ศ. 2510-2514 Phillips Exeter Academy (New Hampshire, U.S.A.) พ.ศ. 2514-2518 ปริญญาตรี ทางวิศวกรรมเคมี (B.S.E.) (เกียรตินิยม) Princeton University, U.S.A. พ.ศ. 2518-2520 ปริญญาโท ทางบริหารธุรกิจ (M.B.A) Harvard University, U.S.A. พ.ศ. 2538ปริญญาบริหารธุรกิจดุษฎีบัณฑิตกิตติมศักดิ์ มหาวิทยาลัยสงขลานครินทร์ พ.ศ. 2544ปริญญาบริหารธุรกิจดุษฎีบัณฑิตกิตติมศักดิ์ มหาวิทยาลัยเกษตรศาสตร์ พ.ศ. 2546ปริญญาบริหารธุรกิจดุษฎีบัณฑิตกิตติมศักดิ์ จุฬาลงกรณ์มหาวิทยาลัยเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2550 - เครื่องราชอิสริยาภรณ์จุลจอมเกล้า ชั้นทุติยจุลจอมเกล้า (ท.จ.)รางวัลที่ได้รับ รางวัลที่ได้รับ. พ.ศ. 2537 นายธนาคารแห่งปี 2537 จากวารสารการเงินการธนาคาร พ.ศ. 2541 นักธนาคารแห่งปี 2541 จากนิตยสารดอกเบี้ย พ.ศ. 2542 นักธนาคารแห่งปี 2542 จากนิตยสารดอกเบี้ย นักการเงินแห่งปี 2542 จากวารสารการเงินการธนาคาร พ.ศ. 2543 สตาร์ ออฟ เอเชีย สาขานักการเงิน จากนิตยสารบิสซิเนส วีค พ.ศ. 2546 Best CEO 2003 จากตลาดหลักทรัพย์แห่งประเทศไทยและวารสารการเงินการธนาคาร พ.ศ. 2552 นักการเงินแห่งปี 2552 จากวารสารการเงินการธนาคาร พ.ศ. 2553 นักการธนาคารที่ประสบความสำเร็จที่สุดในประเทศไทย จากนิตยสาร ดิ เอเชี่ยน แบงก์เกอร์ พ.ศ. 2554 ผู้บริหารยอดเยี่ยมของเอเชีย จากวารสารคอร์เปอเรท กัฟเวอร์แนนซ์ เอเชีย พ.ศ. 2555 ผู้นำองค์กรดีเด่น จากหนังสือพิมพ์ดอกเบี้ยธุรกิจ</doc>
