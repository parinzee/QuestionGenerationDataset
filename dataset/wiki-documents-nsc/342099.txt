<doc id="342099" url="https://th.wikipedia.org/wiki?curid=342099" title="ไททานิก 2 หายนะเรือนรก">ไททานิก 2 หายนะเรือนรก ไททานิก 2 หายนะเรือนรก ชื่อภาษาไทยของภาพยนตร์สำหรับจัดจำหน่ายในรูปแบบวีดิทัศน์เท่านั้น เรื่อง Titanic II จัดจำหน่ายในปี ค.ศ. 2010 กำกับโดย เชน ฟาน ไดเนื้อเรื่อง เนื้อเรื่อง. เดือนเมษายน ค.ศ. 2012 ซึ่งครบรอบ 100 ปี ของการจมของอาร์เอ็มเอส ไททานิก เรือสำราญลำใหม่ในชื่อ ยูเอสเอส ไททานิก 2 กำลังเดินทางออกจากท่าเป็นครั้งแรกและในเส้นทางเดียวกับอาร์เอ็มเอส ไททานิก เคยเดินทางมาก่อนเมื่อ 100 ปีก่อน ในระหว่างเดินทาง ผลกระทบของแผ่นดินไหวใต้น้ำทำให้ภูเขาน้ำแข็งในอาร์กติกยุบตัวลงและก่อให้เกิดสึนามิ ทำให้ภูเขาน้ำแข็งลูกหนึ่งบดด้านกราบขวาทั้งหมดของเรือและทำให้เกิดการระเบิดของใบพัดและเครื่องยนต์ ผู้โดยสารกว่าครึ่งจมน้ำตายเสียชีวิต แต่มีผู้โดยสารเพียงสองคนเท่านั้นที่รอดชีวิตและกำลังหาทางดิ้นรนหนีเอาชีวิตรอดเบื้องหลัง เบื้องหลัง. Titanic II ไม่ได้เกี่ยวข้องอะไรกับ Titanic ภาพยนตร์ฟอร์มใหญ่ของปี ค.ศ. 1997 ที่กำกับโดย เจมส์ คาเมรอน แม้จะใช้ชื่อว่า Titanic II ก็ตาม หากแต่เป็นการหยิบยืมชื่อมาเพื่อใช้เรียกความสนใจของผู้บริโภคเท่านั้น เนื่องจากการเป็นภาพยนตร์ที่จำหน่ายเฉพาะในรูปแบบวิดีทัศน์เท่านั้น กำกับโดย เชน ฟาน ได ผู้กำกับหนุ่มอายุ 31 และเป็นหนึ่งในนักแสดงเรื่องนี้ด้วย สร้างโดย ดิอัสลัม สตูดิโอที่สร้างภาพยนตร์ในรูปแบบนี้โดยเฉพาะ ที่ขึ้นชื่อในเรื่องการหยิบยืมชื่อของภาพยนตร์ฟอร์มใหญ่หลาย ๆ เรื่อง มาทำลอกเลียนแบบ อาทิ Transformers ก็เป็น Transmorphers เป็นต้น สำหรับในเว็บไซต์IMDb ได้ให้คะแนนภาพยนตร์เรื่องนี้ไปเพียงแค่ 2 ดาวเท่านั้นจากทั้งหมด 10 ดาว สำหรับในประเทศไทย ภาพยนตร์เรื่องนี้จัดจำหน่ายโดย ยูไนเต็ดโฮมเอ็นเตอร์เทนเมนท์ ในกลางปีเดียวกันกับที่สหรัฐอเมริกาจำหน่าย</doc>
