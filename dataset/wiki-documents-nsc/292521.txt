<doc id="292521" url="https://th.wikipedia.org/wiki?curid=292521" title="สุกิจ นิมมานเหมินท์">สุกิจ นิมมานเหมินท์ ศาสตราจารย์ สุกิจ นิมมานเหมินท์ (25 พฤศจิกายน พ.ศ. 2449 — 2 พฤศจิกายน พ.ศ. 2519) อดีตราชบัณฑิต อดีตรองนายกรัฐมนตรี รัฐมนตรีหลายกระทรวง และสมาชิกสภาผู้แทนราษฎร จังหวัดเชียงใหม่ประวัติ ประวัติ. สุกิจ นิมมานเหมินท์ เกิดที่ตำบลช้างม่อย อำเภอเมือง จังหวัดเชียงใหม่ เป็นบุตรของหยี กับจันทร์ทิพย์ นิมมานเหมินท์ เข้ารับการศึกษาจากโรงเรียนชัวย่งเส็งอนุกูลวิทยา ระดับมัธยมศึกษาจากโรงเรียนยุพราชวิทยาลัย ปริญญาตรีและปริญญาโทสาขาวิศวกรรมศาสตร์ มหาวิทยาลัยลอนดอน ประเทศอังกฤษ ได้รับปริญญาดุษฎีบัณฑิตกิตตมศักดิ์ สาขาวิทยาศาสตร์ จากจุฬาลงกรณ์มหาวิทยาลัย และวิทยาลัยเดวิชแอนด์เอลมันส์ สหรัฐอเมริกา ศิลปศาสตรดุษฎีบัณฑิตกิตตมศักดิ์ จากมหาวิทยาลัยเชียงใหม่ และมหาวิทยาลัยศรีนครินทรวิโรฒ ชีวิตครอบครัวได้สมรสครั้งแรกกับอนงค์ อิศรภักดี มีบุตรด้วยกันสามคนได้แก่ อรสา, อุสุม และอัศวิน แต่ภายหลังได้หย่ากันสุกิจจึงสมรสครั้งที่สองกับหม่อมหลวงบุปผา นิมมานเหมินท์ (ราชสกุลเดิม: กุญชร) นักเขียนชาวไทย เจ้าของนามปากกา "ดอกไม้สด" แต่ไม่มีบุตรด้วยกัน ครั้นหม่อมหลวงบุปผาเสียชีวิต จึงสมรสครั้งที่สามกับจินดา สุกัณศีล มีบุตรชายคนเดียวคือกฤดา นิมมานเหมินท์การทำงาน การทำงาน. ศ.สุกิจ นิมมานเหมินท์ เริ่มรับราชการในสังกัดจุฬาลงกรณ์มหาวิทยาลัย และต่อมาได้รับการแต่งตั้งเป็นอธิบดีกรมอาชีวศึกษา กระทรวงศึกษาธิการ ต่อมาได้รับเลือกตั้งเป็นสมาชิกพฤฒิสภา และได้รับเลือกตั้งเป็นสมาชิกสภาผู้แทนราษฎร จังหวัดเชียงใหม่ ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2491 เป็นสมัยแรก และได้รับเลือกตั้งอีก 2 ครั้ง ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2495 และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2500 ในสังกัดพรรคสหภูมิ นอกจากนี้ยังได้รับตำแหน่งในทางการเมืองหลายตำแหน่ง อาทิ รัฐมนตรีว่าการกระทรวงอุตสาหกรรม กระทรวงเศรษฐการ กระทรวงศึกษาธิการ และรองนายกรัฐมนตรีเครื่องราชอิสริยาภรณ์เครื่องราชอิสริยาภรณ์. - เหรียญรัตนาภรณ์ รัชกาลที่ 9 ชั้น 3 (ภ.ป.ร. 3)</doc>
