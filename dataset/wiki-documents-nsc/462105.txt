<doc id="462105" url="https://th.wikipedia.org/wiki?curid=462105" title="คนป่วนสายฟ้า">คนป่วนสายฟ้า คนป่วนสายฟ้า () ภาพยนตร์ไทยในปี พ.ศ. 2540เนื้อเรื่อง เนื้อเรื่อง. พ่อแม่ของอิท หรืออิทธิพล เป็นเพื่อนกับพ่อแม่ของแทนคุณ ทั้งคู่เกิดพร้อมกัน ที่โรงพยาบาลเดียวกัน และหมอทำคลอดคนเดียวกัน โดยห่างกันแค่ 1 นาทีเท่านั้น อิทนั้นไม่ชอบหน้าแทนคุณตั้งแต่เป็นทารกแล้ว อิทอยู่ในครรภ์แม่นาน 10 เดือน ถึงคลอด ขณะที่แทนคุณเพียง 7 เดือนเท่านั้น อิทเมื่อเข้าเรียน เป็นคนที่เรียนเก่งมาก ทำอะไรก็ได้ที่ 1 ตลอด แต่เมื่อทั้งคู่โตขึ้นและเข้ามหาวิทยาลัย กลับต้องเจอกับแทนคุณ อิทเมื่อจะมีแฟน คือ จิ๊ก แทนคุณก็มี แป๋ว เป็นแฟน วันหนึ่ง อิทได้ถูกทาบทามเข้าสู่วงการบันเทิง อิทได้แสดงเป็นพระเอกเรื่องแรก แทนคุณก็ตามมาด้วย แต่กลับได้เพียงบทประกอบ แต่ใครต่อใครรวมถึงจิ๊กก็แห่มาสนใจแต่แทนคุณ อิทขณะนั้นได้ขอให้เพิ่มบทแก่แทนคุณ จนในที่สุดแทนคุณก็เป็นพระเอกอีกคนคู่กับอิท ขณะที่จิ๊กก็กำลังจะตีจากจากอิทไปหาแทนคุณอีกด้วย อิทจึงต้องร่วมกับ พี่เปี่ยม และจก พี่ชายของจิ๊ก ตามล่าตัวแทนคุณนักแสดงนักแสดง. - ชาคริต แย้มนาม...อิท/ อิทธิพล - เจษฎาภรณ์ ผลดี...แทนคุณ - ซอนย่า คูลลิ่ง...จิ๊ก - บิลลี่ โอแกน...พี่เปี่ยม - วัชระ ปานเอี่ยม...ผู้อำนวยการสร้าง - เล็ก ไอศูรย์...พ่อของอิท - คัทรียา กาญจนโรจน์...แม่ของอิท - กฤษณ์ ศุกระมงคล...บรรทัด-พ่อของแทนคุณ - ชยุต บุรกรรมโกวิท...คุณครรชิต - วิชัย จงประสิทธิ์พร...พี่แมวเบื้องหลัง เบื้องหลัง. คนป่วนสายฟ้า เป็นภาพยนตร์จากการอำนวยการสร้าง บทภาพยนตร์และกำกับ โดย อุดม อุดมโรจน์ เกี่ยวกับชาย 2 คน ที่เกิดมาพร้อมกันทั้งคู่ และต้องถูกชะตากรรมลิขิตให้มาพบเจอกันตลอด แม้จะไม่ถูกกันก็ตาม โดยถือเป็นบทบาทการแสดงอย่างเป็นทางการครั้งแรกของ ชาคริต แย้มนาม ซึ่งขณะนั้นเป็นพิธีกร และเป็นการแสดงครั้งที่ 2 ของเจษฎาภรณ์ ผลดี หลังจากแจ้งเกิดอย่างเต็มตัวจาก 2499 อันธพาลครองเมือง เมื่อต้นปีเดียวกัน ฉากบนรถไฟในตอนท้ายเรื่องนั้นใช้เวลาถ่ายทำนานกว่า 2 เดือน และถือเป็นภาพยนตร์ที่เต็มไปด้วยสัญลักษณ์ที่จะสื่อความหมายในแบบภาพยนตร์อิสระ จัดว่าทำได้ค่อนข้างล้ำสมัยพอสมควรรางวัลรางวัล. - ปี 2540 รางวัลสมาพันธ์ภาพยนตร์แห่งชาติ “ ผู้แสดงสมทบ ฝ่ายชายยอดเยี่ยม” โดย บิลลี่ โอแกน - ปี 2540 รางวัล Cinemag Spirit Awards ครั้งที่ 2 “ ผู้แสดง สมทบฝ่ายชายยอดเยี่ยม” โดย บิลลี่ โอแกน</doc>
