<doc id="177126" url="https://th.wikipedia.org/wiki?curid=177126" title="อัมพร จินตกานนท์">อัมพร จินตกานนท์ พลโทอัมพร จินตกานนท์ (พ.ศ. 2456 - พ.ศ. 2531) เป็น กรรมการเจ้าหน้าที่ควบคุมและตรวจข่าวโฆษณาทางหนังสือพิมพ์และสิ่งพิมพ์ ตามประกาศ คณะบริหารประเทศชั่วคราว ฉบับที่ 4 คณะบริหารประเทศชั่วคราว ในเหตุการณ์ รัฐประหารในประเทศไทย พ.ศ. 2494 ผู้มีชื่อเสียงในช่วง พ.ศ. 2500-2520 ในฐานะเป็นนักการเมืองคนสำคัญในกลุ่มของจอมพลสฤษดิ์ ธนะรัชต์ พลโทอัมพร จินตกานนท์ เคยดำรงตำแหน่งสำคัญ อาทิ รัฐมนตรีช่วยว่าการกระทรวงยุติธรรม รัฐมนตรีช่วยว่าการ กระทรวงการคลัง ปลัดกระทรวงพาณิชย์ เลขาธิการบริหารของนายกรัฐมนตรี และนอกจากนี้พลโทอัมพร ยังเป็นหนึ่งในผู้ก่อตั้งธนาคารทหารไทยด้วยประวัติ ประวัติ. พลโทอัมพร จินตกานนท์ เป็นบุตรของพระยาอรรถวิรัชวาทเศรณี (ปลั่ง จินตกานนท์) และคุณหญิงอรรถวิรัชวาทเศรณี มีพี่น้องรวมทั้งสิ้น 12 คน โดยพลโทอัมพรเป็นพี่ชายของนายอนันต์ จินตกานนท์ สมาชิกเสรีไทยและนักการทูตที่มีชื่อเสียง และ นายอเนก จินตกานนท์ พลโทอัมพร สมรสกับ คุณหญิงรุจี จินตกานนท์ (รุจี สิริวิสูตร) มีบุตร-ธิดา 3 คน ได้แก่1. ร.ท. หญิง รุจิราภรณ์ จุณณานนท์ สมรสกับนายบดี จุณณานนท์ อดีตรัฐมนตรีว่าการกระทรวงการคลังและผู้อำนวยการสำนักงบประมาณ 2. พล.ต. อมรรัตน์ จินตกานนท์ สมรสกับ 1. นางชดช้อย พงศ์ไพโรจน์ 2. นางหรรษา จินตกานนท์ (บุปผเวส) - (ถึงแก่กรรมพร้อมภรรยาจากอุบัติเหตุทางรถยนต์) 3. ร.ท. ปภัสสร จินตกานนท์ สมรสกับ พล.ต.หญิง เรวดี จินตกานนท์ (สิทธิเดชะ) ในปี 2523 พลโทอัมพร ล้มป่วยด้วยเส้นเลือดในสมองแตก ทำให้ต้องนอนเป็นเจ้าชายนิทรา (มีฟื้นมาบ้างเป็นระยะสั้นๆ) จวบจนกระทั่งเสียชีวิตในปี พ.ศ. 2531เครื่องราชอิสริยาภรณ์</doc>
