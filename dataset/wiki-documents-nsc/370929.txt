<doc id="370929" url="https://th.wikipedia.org/wiki?curid=370929" title="ทอรูน">ทอรูน ทอรูน (; ; ) เป็นเมืองโบราณตั้งอยู่ทางตอนเหนือของประเทศโปแลนด์ บนฝั่งแม่น้ำวิสตูลา มีประชากร 205,934 คน ในเดือนมิถุนายน ค.ศ. 2009 ทอรูนถือเป็นเมืองที่เก่าแก่ที่สุดของประเทศโปแลนด์ ทอรูนเป็นเมืองเกิดของนักดาราศาสตร์ นิโคเลาส์ โคเปอร์นิคัส เมืองนี้จัดตั้งขึ้นโดยอัศวินทิวทอนิก ราวปี ค.ศ. 1230-31 อยู่ภายใต้การดูแลของโปแลนด์ ใน ค.ศ. 1454 พระเจ้าชาลส์ที่ 12 แห่งสวีเดนเข้าครอบครองระหว่างสงคราม ค.ศ. 1700-1721 ต่อมาตกเป็นของปรัสเซีย ในปี ค.ศ. 1793 จนกลับมาเป็นของโปแลนด์ ใน ค.ศ. 1919 และในช่วงสงครามโลกครั้งที่สอง เยอรมนีเข้ายึดครองระหว่าง ค.ศ. 1939-1944 ใน ค.ศ. 1997 ได้รับเลือกจากยูเนสโกให้เป็นมรดกโลก ใน ค.ศ. 2007 เมืองเก่าของทอรูนได้ติดอยู่รายชื่อ 7 สิ่งมหัศจรรย์ของโปแลนด์ หนังสือ National Geographic Polska ให้ตลาดเมืองเก่าและศาลาว่าการศิลปะกอทิกเป็นหนึ่งใน "30 สถานที่ที่สวยที่สุดในโลก" ทอรูนเป็นเมืองอุตสาหกรรมและการค้า ชุมทางรถไฟ ผลิตเคมีภัณฑ์ เครื่องอิเล็กทรอนิกส์ ใยสังเคราะห์</doc>
