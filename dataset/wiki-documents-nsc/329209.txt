<doc id="329209" url="https://th.wikipedia.org/wiki?curid=329209" title="เมย์ ลี">เมย์ ลี เมย์ ลี (; ) หรือชื่อจริง "เมย์" จินจู ลี () เป็นตัวละครจากเกมซีรีส์เดอะคิงออฟไฟท์เตอร์ส (ปรากฏตัวครั้งแรกในเกมเดอะคิงออฟไฟท์เตอร์ส 2001) ซึ่งเป็นนักเทควันโด้ชาวเกาหลี ผู้แสดงให้เห็นถึงความเป็นวัยรุ่นผู้มีความกระปรี้กระเปร่า และใช้วิชาเทควันโด้ในการปราบสิ่งชั่วร้าย โดยมีเอกลักษณ์ที่เป็นรูปแบบไม่เหมือนใครในเดอะคิงออฟไฟท์เตอร์สโดยที่เธอ สามารถเปลี่ยนโหมดการต่อสู้เป็นแบบฮีโร่ได้ และมีเอกลักษณ์ประจำตัวเป็นถุงมือขนาดใหญ่กับผ้าพันคอสีแดง ผู้ให้เสียงพากย์เมย์ ลี คือคุณโทโมโกะ คาวาคามิ จากความนิยมที่มีต่อเมย์ ลี ทำให้ทางการ์ตูนฮ่องกงได้กำหนดให้เธอมีบทบาทสำคัญในหนังสือการ์ตูน The King of Fighters 2001 ซึ่งเขียนเรื่องโดยแมน ดิค และภาพโดยไช่จิ่งตง ซึ่งมีฉบับจัดพิมพ์ฉบับลิขสิทธิ์ภาษาไทยโดยสำนักพิมพ์บุรพัฒน์คอมิคส์ มาแล้วครั้งหนึ่งด้วยเช่นกันประวัติตามท้องเรื่อง ประวัติตามท้องเรื่อง. เมย์ ลี ได้รับการเชื้อเชิญให้เข้าร่วมแข่งขันศึก เดอะคิงออฟไฟท์เตอร์ส 2001 ในฐานะหนึ่งในลูกศิษย์ของคิม คัพฟาน ตั้งแต่เธอจำความได้ เธอมีเพียงคิมและจุน ฮุนเป็นต้นแบบ วันหนึ่งในช่วงของการฝึก เธอได้ยินถึงการแข่งขันเดอะคิงออฟไฟท์เตอร์ส ซึ่งมีทีมเกาหลีเข้าร่วมเช่นเคย (โดยมีชาง, ชอย, จุน ฮุน และคิม คัพฟาน ที่เป็นผู้นำของทีม) อย่างไรก็ตาม ในช่วงครบกำหนด จุน ฮุนได้รับบาดเจ็บที่ขาจากอุบัติเหตุบนท้องถนน เมย์จึงมีความต้องการเข้าเป็นสมาชิกคนใหม่ของทีม คิมแนะนำให้เธอจับตามองสมาชิกทีมของเธอ โดยเฉพาะอดีตมิจฉาชีพอย่างชางและชอย นอกจากนี้ทั้งชาง, ชอย และเมย์ต่างสวมเครื่องแต่งกายไม่เหมือนคิมเท่าใดนัก แม้ว่าเธอจะขาดประสบการณ์ในการแข่งขัน แต่เมย์ก็สร้างความประหลาดใจด้วยวิชาเทควันโด้อันเป็นเอกลักษณ์ในการแข่งขัน คิมกับสมาชิกในทีมต่างทึ่งกับความสำเร็จของเธอพร้อมกับได้รับคำสรรเสริญใน ทันที ภายหลังจากการแข่งขันเสร็จสิ้น เมย์ได้เดินทางกลับสู่เกาหลีตามสมาชิกร่วมทีมในฐานะวีรสตรี หลังจากนั้น ในการแข่งขันเดอะคิงออฟไฟท์เตอร์ส 2002 เมย์ได้ขอแยกตัวออกจากทีมเกาหลี แล้วจึงเข้าร่วมทีมเดียวกันกับไมกับยูริแทนข้อมูลจำเพาะข้อมูลจำเพาะ. - ชื่อ : เมย์ ลี (메이 리 (이진주)) - สัญชาติ : - เกิดวันที่ : 24 พฤษภาคม - ส่วนสูง : 164 ซม. - น้ำหนัก : 47 กก. - กรุ๊ปเลือด : B - สิ่งที่ชอบ : ผ้าพันคอผืนสีแดง และถุงมือคู่หนึ่งเพื่อต้องการสื่อถึงใครบางคน - สิ่งที่เกลียด : สิ่งชั่วร้าย - งานอดิเรก : ดูวิดีโอ (โดยเฉพาะอย่างยิ่งเอ็ฟเฟ็กต์จากภาพยนตร์ฮีโร่) - กีฬาโปรด : เทควันโด้ - เพลงโปรด : เพลงโทคุซัทสึรูปแบบการต่อสู้ รูปแบบการต่อสู้. เมย์ ลี เป็นผู้ใช้วิชาเทควันโด้ในการต่อสู้ เธอยังมีลักษณะการยืนรูปแบบอื่นซึ่งเรียกว่า ฮีโร่โหมด ในช่วงของการใช้ฮีโร่โหมดนี้เองที่เธอแสดงออกถึงความเคารพต่อโทคุซัทสึ โดยเฉพาะอย่างยิ่งคาเมนไรเดอร์หรือที่ชาวไทยรู้จักในชื่อของไอ้มดแดง</doc>
