<doc id="717940" url="https://th.wikipedia.org/wiki?curid=717940" title="สถานีรถไฟเซอเร็มบัน">สถานีรถไฟเซอเร็มบัน สถานีรถไฟเซอเร็มบัน เป็นสถานีรถไฟ ตั้งอยู่ทางฝั่งตะวันตกของเมืองเซอเร็มบัน ในรัฐเนอเกอรีเซิมบีลัน ประเทศมาเลเซีย ให้บริการรถไฟระหว่างเมือง สายเหนือ–ใต้ และรถไฟชานเมืองเคทีเอ็ม สายเซอเร็มบัน ซึ่งเปิดให้บริการมาตั้งแต่ปี ค.ศ. 1995ประวัติ ประวัติ. สถานีรถไฟเซอเร็มบันก่อสร้างระหว่างปี ค.ศ. 1904–1910 ด้วยงบประมาณ 26,000 ริงกิต เริ่มดำเนินการโดยกรมรถไฟมาเลเซีย (ต่อมาได้กลายเป็น การรถไฟมลายา) ซึ่งดำเนินการรถไฟทุกสายในคาบสมุทรมลายูในขณะนั้น ตั้งแต่วันที่ 6 กุมภาพันธ์ ค.ศ. 1994 – 12 เมษายน ค.ศ. 1994 ได้มีการทดลองเดินรถไฟชานเมืองเคทีเอ็ม สายเซอเร็มบัน ก่อนเปิดใช้งานอย่างเป็นทางการชานชาลา ชานชาลา. ชานชาลาสถานีรถไฟเซอเร็มบัน มีทั้งหมด 3 ชานชาลา เชื่อมต่อกันโดยสะพานลอย และเนื่องจากเป็นสถานีปลายทางของรถไฟชานเมืองเคทีเอ็ม สายเซอเร็มบัน ชานชาลาที่ 1 จึงถูกใช้เป็นชานชาลาสำหรับรถไฟชานเมืองเพียงชานชาลาเดียว ส่วนชานชาลาที่ 2–3 ใช้เป็นชานชาลารถไฟระหว่างเมือง อนึ่ง ชานชาลาที่ 1 เป็นชานชาลาด้านข้าง ส่วนชานชาลาที่ 2–3 เป็นชานชาลาเกาะกลางสถาปัตยกรรม สถาปัตยกรรม. อาคารสถานีรถไฟเซอเร็มบันเป็นอาคารชั้นเดียว รูปแบบเรียบง่าย มีการแบ่งจัดสรรพื้นที่ภายในตัวอาคาร ดังนี้ ปีกอาคารฝั่งใต้ ใช้เป็นที่ทำการสถานี ส่วนปีกอาคารฝั่งเหนือ ใช้เป็นที่จำหน่ายตั๋ว และที่พักผู้โดยสารสถานีใกล้เคียง</doc>
