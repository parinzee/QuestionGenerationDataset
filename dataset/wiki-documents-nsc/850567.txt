<doc id="850567" url="https://th.wikipedia.org/wiki?curid=850567" title="อเลสเซีย คารา">อเลสเซีย คารา อเลสเซีย คาราเซียโล (; เกิด 11 กรกฎาคม ค.ศ. 1996) หรือเป็นที่รู้จักในชื่อ อเลสเซีย คารา () เป็นนักร้อง และนักแต่งเพลงชาวแคนาดา ในปี ค.ศ. 2016 เธอประสบความสำเร็จมากขึ้นในการปล่อยซิงเกิ้ลที่สามของเธอ "Scars to Your Beautiful" ซึ่งติดสิบอันดับแรกใน บิลบอร์ด ฮอต 100 และติดอันดับหนึ่งชาร์ตวิทยุเพลงป็อปของอเมริกา ในปี ค.ศ. 2017 เธอได้ร่วมงานกับโปรดิวเซอร์ เซดด์ สร้างซิงเกิ้ล "Stay" ซึ่งติดอันดับที่สิบเจ็ดในชาร์ต บิลบอร์ดฮอต 100ชีวิตในวัยเด็กและการศึกษา ชีวิตในวัยเด็กและการศึกษา. อเลสเซีย คาราเซียโล มาจาก แบรมพ์ตัน รัฐออนแทรีโอ ซึ่งเป็นที่ที่เธอเข้าเรียนที่ โรงเรียนมัธยมคาทอลิกพระคาร์ดินัล แอมโบรซิกค์ เธอมีเชื้อสายอิตาเลียนจากแคว้นคาลาเบรีย พ่อของเธอเกิดที่แคนาดากับพ่อแม่ชาวอิตาเลียน และแม่ของเธอเป็นชาวอิตาเลียนอพยพ เมื่อตอนเป็นเด็ก เธอได้เขียนบทกวีและทำละคร เธอเริ่มเล่นกีตาร์เมื่อตอนอายุสิบปี และสอนตัวเองให้เล่นเพลงต่างๆ เมื่ออายุสิบสามปี เธอได้เริ่มทำช่อง ยูทูบ ของตัวเอง ซึ่งเธอได้อัปโหลดคลิปวีดิโอโคฟเวอร์เพลงต่างๆของเธอเองอาชีพการงาน อาชีพการงาน. สไตล์การร้องเพลงและการแต่งเพลงของเธอได้รับการเปรียบเทียบกับนักร้องเช่น ลอร์ด, เอมี ไวน์เฮาส์, รีแอนนา และ นอราห์ โจนส์ เธอยังปรากฏตัวที่สถานีวิทยุต่างๆ รวมถึง 15 Seconds of Fame ใน Mix 104.1 บอสตัน ในปี ค.ศ. 2015 เธอได้เซ็นสัญญาข้อตกลงกับ อีพี เอ็นเตอร์เทนเมนต์ พร้อมทั้งการจัดจำหน่ายของ เดฟแจมเรเคิดดิงส์ ในเดือนเมษายน ค.ศ. 2015 คาร่าได้เปิดตัวซิงเกิ้ลตัวแรกของเธออย่างเป็นทางการผ่านทางเดฟแจม ชื่อว่า "Here" มันถูกเรียกว่าเป็น "เพลงสำหรับทุกคนที่แอบเกลียดงานปาร์ตี้" โดย เอ็มทีวี โปรดิวซ์โดย ป็อป แอนด์ โอ็ค และ เซบาสเตียน โคล เพลงนี้เป็นประสบการส่วนตัวของเธอกับการไปปาร์ตี้ก่อนที่จะรู้ตัวเองว่าเกลียดปาร์ตี้มากแค่ไหน ในวันที่ 5 พฤษภาคม ค.ศ. 2015 เพลงนี้ได้รับเลือกให้เป็นเพลง "ห้ามพลาด" จาก "สปิน" รวมถึงการถูกระบุว่าเป็น "เพลงที่ต้องฟัง" โดย "นิตยสารเคิสโมโพลิเทน" เพลงนี้ยังถูกเลือกให้เป็นหนึ่งในเพลงที่ดีที่สุดของแคนาดาในเดือนเมษายนโดย "นิตยสารคอมเพล็กซ์" และรวมอยู่ใน "20 เพลงป๊อปที่คุณต้องการสำหรับเพลย์ลิสต์ฤดูร้อนของคุณ" ในเดือนมิถุนายน ค.ศ. 2015 โดย บิลบอร์ด ต่อมา โรลลิงสโตน ได้จัดอันดับเพลง "Here" ที่อันดับยี่สิบเอ็ด ใน 50 เพลงที่ดีที่สุดของปี ค.ศ. 2015 วันที่ 29 กรกฎาคม ค.ศ. 2015 เธอได้ทำการแสดงเพลง "Here" ของเธอทางโทรทัศน์เป็นครั้งแรกในรายการ The Tonight Show Starring Jimmy Fallon เพลง "Here" ได้รับการเสนอเข้าชิงรางวัล "เพลงประกอบยอดเยี่ยม" ที่ สตรีมมี่อวอร์ด เธอออก อีพี Four Pink Walls " ซึ่งมีทั้งสิ้น 5 เพลง รวมถึงซิงเกิ้ลเปิดตัวของเธอ "Here" อัลบั้มเปิดตัวของเธอ "Know-It-All" ออกจำหน่ายเมื่อวันที่ 13 พฤศจิกายน 2015 อเลสเซียได้รับรางวัลศิลปินยอดเยี่ยมแห่งปีจากรางวัลจูโนอวอร์ด 2016 เมื่อวันที่ 7 มีนาคม ปี ค.ศ 2016 วิดีโอเพลง "Wild Things" ได้ถูกเผยแพร่อย่างเป็นทางการ ในเดือนเมษายนปี ค.ศ. 2016 เธอได้รับการประกาศให้เป็นหนึ่งในศิลปินเปิดการแสดงของ วงออลเทอร์นาทิฟร็อกสัญชาติอังกฤษ "โคลด์เพลย์" ในส่วนของการแสดงที่ยุโรปและอเมริกาเหนือของ อะเฮดฟูลออฟดรีมส์ ทัวร์ วันที่ 23 มิถุนายน ค.ศ. 2559 อเลสเซียได้ร่วมงานในเวอร์ชันปล่อยใหม่ของเพลง "Wild" โดย ทรอย ซีวาน เธอเล่นการแสดงที่ เทศกาลแกลสตันบูรี ในวันที่ 24 มิถุนายน ค.ศ. 2016 ที่เต็นท์การแสดงของ จอห์น พีลด์ มิวสิควิดีโอสำหรับ "How Far I'll Go" ของอเลสเซียจากภาพยนตร์ของดิสนีย์เรื่อง "โมอาน่า ผจญภัยตำนานหมู่เกาะทะเลใต้" ได้เผยแพร่เมื่อวันที่ 3 พฤศจิกายน 2016 ซึ่งเป็นเพลงที่เขียนโดย "ลินด์-มานูเอล มิแรนดา" และโปรดิวซ์โดย "โอ๊ค เฟลเดอร์" และกำกับวิดีโอโดย "อายะ ทานิมูระ" อเลสเซียเปิดตัวมิวสิควิดีโอเพลง "Seventeen" ในเดือนธันวาคม ปี ค.ศ. 2016 อเลสเซียทำการแสดงที่ "แซเทอร์เดย์ไนต์ไลฟ์" ในฐานะศิลปินรับเชิญเมื่อวันที่ 4 กุมภาพันธ์ ค.ศ. 2017 และเมื่อวันที่ 23 กุมภาพันธ์ วิดีโอเนื้อเพลง "Stay" โดย เซดด์ กับ อเลสเซีย ได้เผยแพร่อย่างเป็นทางการอิทธิพล อิทธิพล. ศิลปินที่มีอิทธิพลต่องานเพลงของอเลสเซียประกอบไปด้วย ลอรีน ฮิลล์ เอมี ไวน์เฮาส์ พิงก์ เฟอร์กี้ แห่ง เดอะแบล็กอายด์พีส์ เดรก และ เอ็ด ชีแรนผลงานเพลง ผลงานเพลง. สตูดิโอ อัลบัม- Know-It-All (2015) เอกซ์เทนเดดเพลย์ (อีพี)- Four Pink Walls (2015) ซิงเกิ้ล- Here (2015) - Wild Things (2016) - Scars To Your Beautiful (2016) - Wild (ทรอย ซีวาน ร้องร่วม อเลสเซีย คาร่า) (2016) - How Far I'll Go (2016) - Stay (ร่วมกับ เซดด์) (2017)รายชื่อรางวัลและการเสนอชื่อที่ได้รับ</doc>
