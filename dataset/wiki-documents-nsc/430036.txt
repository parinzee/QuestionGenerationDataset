<doc id="430036" url="https://th.wikipedia.org/wiki?curid=430036" title="โจนาธาน แซมซัน">โจนาธาน แซมซัน โจนาธาน แซมซัน () นักแสดงตลกของไทยชาวอเมริกัน มีชื่อจริงว่า จอห์น โจนาธาน แซมซัน (John Jonathan Samson) เกิดเมื่อวันที่ 7 พฤษภาคม ค.ศ. 1980 ที่บอสตัน รัฐแมสซาชูเซตส์ มีอาชีพเป็นครูสอนการแสดง, นักแสดง, ผู้กำกับภาพยนตร์และนักเขียนบทภาพยนตร์ เดินทางเข้าสู่ประเทศไทย ในปี ค.ศ. 2005 ด้วยการไปเยี่ยมเพื่อนที่จังหวัดกาญจนบุรี ปัจจุบันเป็นนักแสดงตลกในสังกัดเอ็กแซ็กท์ และสังกัดทองก้อน นานาชาติ มีผลงานการแสดงในละครโทรทัศน์และภาพยนตร์เรื่องต่าง ๆ อาทิ นัดกับนัด (รับบท คุณจอห์น รองผู้จัดการธนาคารของนัดหล่อ), บอดี้การ์ดหน้าเหลี่ยม 2, ผู้กองเจ้าเสน่ห์, อีนางเอ๊ย...เขยฝรั่ง, 407 เที่ยวบินผี, เลิฟซัมเมอร์ รักตะลอนออนเดอะบีช เป็นต้น</doc>
