<doc id="228466" url="https://th.wikipedia.org/wiki?curid=228466" title="เชื่อมั่นประเทศไทยกับนายกฯ อภิสิทธิ์">เชื่อมั่นประเทศไทยกับนายกฯ อภิสิทธิ์ เชื่อมั่นประเทศไทยกับนายกฯ อภิสิทธิ์ (18 มกราคม พ.ศ. 2552 - 1 พฤษภาคม พ.ศ. 2554) เป็นรายการที่เป็นรายงานผลการปฏิบัติงานของรัฐบาลของนายกรัฐมนตรี อภิสิทธิ์ เวชชาชีวะ โดยออกอากาศทาง สถานีวิทยุโทรทัศน์แห่งประเทศไทย (เอ็นบีที) ทุกวันอาทิตย์ เวลา 09.00 - 10.00 น. โดยภายในรายการมีการส่ง SMS แสดงความคิดเห็นและตั้งข้อซักถาม และยังมีช่องทางในการสื่อสารกับนายกรัฐมนตรี คือ ทุกวันศุกร์ หน้า 2 ของหนังสือพิมพ์เดลินิวส์ จะมีการตอบคำถามของท่านนายกรัฐมนตรีที่ประชาชนส่งคำถามเข้ามารายละเอียดรายการ รายละเอียดรายการ. ในรายการจะแบ่งออกเป็นสองช่วงหลัก ช่วงแรกเป็นการรายงานผลการปฏิบัติงานโดยนายกรัฐมนตรี (เป็นทั้งรายการสดและบันทึกเทป) ช่วงที่สองเป็นช่วงสนทนา โดยทีมงานจะเชิญพิธีกรและ/หรือแขกรับเชิญที่มีชื่อเสียงร่วมในรายการ สถานที่การถ่ายทำส่วนใหญ่จะเป็นที่ ทำเนียบรัฐบาลและห้องส่ง สทท. แต่มีบางครั้งที่มีการถ่ายทำนอกสถานที่ เช่น ในหมู่บ้านที่นายกรัฐมนตรีไปพบปะประชาชน ในรถยนต์หรือเครื่องบินระหว่างการเดินทางตารางการออกอากาศพ.ศ. 2552พ.ศ. 2553พ.ศ. 2554ความผิดพลาดในการออกอากาศ ความผิดพลาดในการออกอากาศ. ความผิดพลาดในการออกอากาศรายการนี้เกิดขึ้น 2 ครั้ง โดยครั้งแรกเกิดเมื่อวันที่ 24 พฤษภาคม พ.ศ. 2552 รายการออกอากาศช้ากว่าเดิม 1 ชั่วโมง จากการตรวจสอบพบว่า เหตุดังกล่าวเกิดขึ้นจากความขัดข้องของระบบแบตเตอรี่เครื่องไฟฟ้าสำรองเสื่อม เจ้าหน้าที่เทคนิคที่เกี่ยวข้อง ได้นำเครื่องสำรองมาใช้แทนและได้ทดลองและตรวจสอบระบบแล้ว ก็พบว่าสามารถใช้งานได้ตามปกติ จึงนำมาใช้ แต่เกิดเหตุขัดข้องอีก ซึ่งเรื่องดังกล่าวนั้นไม่ได้เกิดจากความผิดพลาดของบุคลากร แต่เป็นเครื่องมืออุปกรณ์ที่ขัดข้องชั่วคราว ครั้งที่สอง เกิดเมื่อวันที่ 23 สิงหาคม พ.ศ. 2552 โดยทางสถานีได้นำรายการอื่นของสถานีมาออกอากาศแทนไปก่อน จากนั้นนำรายการของวันที่ 16 สิงหาคมกลับมาฉายซ้ำในเวลา 10.00 น. พร้อมขึ้นข้อความหน้าจอโทรทัศน์ระบุ รายการเชื่อมั่นประเทศไทยกับนายกฯ อภิสิทธิ์ ประจำวันที่ 23 สิงหาคม จะออกอากาศในเวลา 11.00 น. ซึ่งเจ้าหน้าที่แจ้งว่าสัญญาณถ่ายทอดสดขัดข้อง ต้องบันทึกเทปแล้วนำมาออกอากาศอีกครั้ง ในเวลา 11.00 น. ทั้งนี้ เมื่อสัญญาณถ่ายทอดสดขัดข้อง นายอภิสิทธิ์ได้บันทึกเทปรายการไว้ เพื่อนำมาออกอากาศในเวลา 11.00 น. หลังจากเหตุการณ์นี้ นายสาทิตย์ วงศ์หนองเตย รัฐมนตรีประจำสำนักนายกรัฐมนตรี ได้มีคำสั่งด่วนปลดนายสุริยงค์ หุณฑสาร ผู้อำนวยการสถานีวิทยุโทรทัศน์แห่งประเทศไทย และให้ดำรงตำแหน่งผู้อำนวยการสำนักประชาสัมพันธ์เขต 5 สุราษฎร์ธานีรายการพิเศษ รายการพิเศษ. รายการเชื่อมั่นประเทศไทยกับนายกฯ อภิสิทธิ์ ได้ออกอากาศเป็นกรณีพิเศษในวันที่ 21 มีนาคม พ.ศ. 2553 โดยในช่วงแรกของรายการมีการถ่ายทอดทางช่อง 7 ด้วย โดยมี ภัทร จึงกานต์กุล และ นารากร ติยายน จากช่อง 7 เป็นพิธีกร เป็นการชี้แจงสถานการณ์การชุมนุมของกลุ่มแนวร่วมประชาธิปไตยต่อต้านเผด็จการแห่งชาติ แดงทั้งแผ่นดิน (นปช.) และในช่วงที่สองเป็นการชี้แจงการปฏิบัติงานของรัฐบาลตามปกติ ซึ่งในช่วงนี้ไม่ได้มีการถ่ายทอดทางช่อง 7 เหมือนช่วงแรก และในสัปดาห์ต่อมาคือในวันที่ 28 มีนาคม ก็งดรายการไป ส่วนในวันที่ 4 เมษายน ก็ได้มีแถลงการณ์พิเศษจากนายกรัฐมนตรีถึงเรื่องเหตุการณ์การชุมนุม ทางโทรทัศน์รวมการเฉพาะกิจ ก่อนทื่จะเป็นรายการตามปกติ โดยเป็นรายการสดไม่ได้มีการบันทึกเทปแต่อย่างใด และในวันที่ 25 เมษายน ซึ่งได้มีการบันทึกเทปไว้ล่วงหน้าก่อนในวันที่ 24 เมษายน นั้น โดยเป็นรายการพิเศษหลังจากงดการออกอากาศไป 2 สัปดาห์ ซึ่งในครั้งนี้มี พล.อ.อนุพงษ์ เผ่าจินดา เป็นแขกรับเชิญเพื่อชี้แจงการปฏิบัติงานของกองทัพและรัฐบาลเรื่องการชุมนุมของแนวร่วมประชาธิปไตยต่อต้านเผด็จการแห่งชาติ แดงทั้งแผ่นดิน พ.ศ. 2553 ก็ได้มีการรบกวนสัญญาณโดยยิงไปที่ดาวเทียมไทยคม หลังการออกอากาศไปได้ราว 5 นาที ทำให้ต้องมีการยุติการออกอากาศเพื่อแก้ไขราว 8 นาที อีกทั้งในบางพื้นที่ก็ไม่สามารถรับชมได้ ก่อนที่จะออกอากาศได้อีกครั้ง รายการออกอากาศครั้งสุดท้ายในวันที่ 1 พฤษภาคม พ.ศ. 2554 ก่อนจะมีการประกาศยุบสภาฯ ซึ่งได้มีการบันทึกเทปล่วงหน้าที่ห้องส่ง สทท. เมื่อวันที่ 30 เมษายน โดยเชิญพิธีกรที่เคยร่วมรายการนี้กว่า 100 คน มารวมตัวในห้องส่ง และเปิดโอกาสให้พูดคุยซักถามเรื่องการทำงานของรัฐบาล</doc>
