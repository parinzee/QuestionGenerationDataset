<doc id="98070" url="https://th.wikipedia.org/wiki?curid=98070" title="สำนักสราญรมย์">สำนักสราญรมย์ สำนักสราญรมย์ () เป็นสำนักในนิยายกำลังภายในของกิมย้ง เรื่องแปดเทพอสูรมังกรฟ้าประวัติ ประวัติ. สำนักสราญรมย์เป็นสำนักปราชญ์โบราณ ถือหลักการใช้ชีวิตสำราญ เสพย์ดนตรีกวีศิลป์ สำนักสราญรมย์ไม่ปรากฏผู้ก่อตั้ง ถือเป็นสำนักลึกลับสำนักหนึ่งในจักรวาลของกิมย้ง ไม่ปรากฏแผนผังลำดับผู้สืบทอด ที่มาที่ไปของสำนักไม่มีผู้ใดทราบแน่ชัด ปรากฏแต่ในยุคของแปดเทพอสูรมังกรฟ้า อู๋หยาจื่อ (無崖子) ดำรงตำแหน่งประมุขพรรค โดยมีนางเฒ่าทาริกาเทียนชัว (天山童姥) ประมุขวังคฤธรศักดิ์สิทธิ์เป็นศิษย์พี่ ลี้ชิวจุ้ย (李秋水) สนมของฮ่องเต้ซีเซี่ยเป็นศิษย์น้อง ต่อมาอู๋หยาจื่อถูกเต็งชุนชิวศิษย์ทรยศทำร้ายจนบาดเจ็บสาหัส บอบช้ำภายใน จนต้องรักษาตัว ภายหลังถ่ายทอดพลังฝีมือเจ็ดสิบปี และตำแหน่งประมุขให้ซิจุ๊ เพื่อให้ไปล้างแค้นปราบเต็งชุนชิววิชาฝีมือ วิชาฝีมือ. ใช้กำลังภายในเป็นพื้นฐานวิชา วิชาส่วนใหญ่เป็นวิชาเพื่อหลบหนีและการป้องกันตัวจากการทำร้ายจากศัตรู หรืออีกนัยหนึ่งคือเป็นวิชาที่ทำให้ศัตรูอ่อนแอเพื่อประวิงเวลาในการต่อสู้ แม้วิชาป้องกันของสำนักจะไม่ได้มีจุดประสงค์ในการต่อสู้โดยตรง แต่ก็สามารถทำให้ศัตรูสูญเสียปราณหรือไม่สามารถเดินปราณได้ ส่วนวิชาจู่โจมมักเป็นการส่งกำลังภายในออกมาเพื่อทำร้ายจู่โจมภายในของศัตรูเป็นหลัก- ลมปราณภูตอุดร (北冥神功) เป็นการชักนำกำลังภายในของผู้อื่นมาเป็นของตนเอง เปรียบดังสายน้ำในลำธารไหลรวมสู่มหาสมุทร เมื่อสัมผัสนิ้วโป้งถูกคน กำลังภายในของฝ่ายตรงข้ามจะถูกดูดมาเป็นของตน แต่หากฝ่ายที่ถูกดูดมีกำลังมากกว่า เปรียบดังมหาสมุทรไหลสู่ลำธาร จะเกิดอันตรายแก่ผู้ดูดเอง เนื่องจากลมปราณภูตอุดรเป็นวิชาลับของสำนักสราญรมย์ ผู้คนทั่วไปไม่รู้จัก เมื่อเห็นผู้ใช้วิชานี้จึงมักคิดว่าเป็นวิชาสลายพลังของเต็งชุนชิว - ท่าเท้าท่องคลื่น (凌波微步) มีท่าเท้าแยบคาย ล้ำลึกพิสดาร กระบวนท่ามากมาย เป็นวิชาที่ใช้ในการหลบหนีศัตรู เมื่อใช้ท่าเท้าท่องคลื่น ฝ่ายตรงข้ามไม่สามารถสัมผัสถูกตัว แม้ผู้ใช้จะปิดตาอยู่ก็ตาม กระบวนท่าเท้าท่องคลื่นไม่สนใจว่าศัตรูใช้กระบวนท่าใด ไม่ว่ามีเสียงดังปานฟ้าร้อง หรือปราศจากซุ่มเสียงก็ดี สามารถใช้ได้ไม่ต่างกัน เป็นท่วงท่าที่ล้ำลึกและงดงาม ใช้เพื่อหลบหนีและก่อกวนศัตรู - หัตถ์หกสุริยันเทียนซัว (天山六陽掌) วิชากำลังภายใน ธาตุหยางรุนแรง - พลังไร้เงาชุดเล็ก (小無相功) - มือหักกิ่งเหมยเทียนซัว (天山折梅手) ถือหลักเคล็ดวิชาสูงสง่าละเลื่อนลิ่วเฉยฉิวละลิ่วล่อง ยามประมือดังผีเสื้อล้อดอกไม้ นับว่าเป็นวิชาที่ท่าร่างงดงามที่สุดวิชาหนึ่ง - พลังหกบรรจบมีแต่เราเป็นเอกะ - ยันต์เป็นตาย - พลังฝ่ามือรุ้งขาว - วิชาตัวเบาเงาจันทรา นอกจากวิชาฝืมือด้านการต่อสู้แล้ว สำนักสราญรมย์ยังมีวิชาต่างๆ เช่น วิชากู่ฉิน วิชาหมากรุก วิชาหมากล้อม วิชาการปั้น วิชาวาดรูป วิชาช่างไม้ วิชาการละคร วิชาการแพทย์ ฯลฯการสืบทอดประมุข การสืบทอดประมุข. คัดเลือกจากศิษย์ที่สืบทอดวิชาได้มากที่สุด ไม่เรียงตามอาวุโส หรือลำดับก่อนหลัง ถ่ายทอดตำแหน่งโดยแหวนประจำสำนัก</doc>
