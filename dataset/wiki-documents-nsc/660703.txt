<doc id="660703" url="https://th.wikipedia.org/wiki?curid=660703" title="ฝันจีน">ฝันจีน ฝันจีน (, จงกั๋วเมิ่ง) เป็นคำใหม่ในความคิดสังคมนิยมจีนและอธิบายชุดอุดมคติในสาธารณรัฐประชาชนจีน นักหนังสือพิมพ์ ข้าราชการรัฐบาลและนักเคลื่อนไหวใช้คำนี้อธิบายบทบาทของปัจเจกบุคคลในสังคมจีน ในปี 2556 เลขาธิการพรรคคอมมิวนิสต์จีน สี จิ้นผิง เริ่มส่งเสริมวลีดังกล่าวเป็นคำขวัญ นำให้มีการใช้อย่างกว้างขวางในสื่อจีน สีอธิบายฝันนี้ว่าเป็น "การคืนพลังชาติ การพัฒนาการดำรงชีพของประชาชน ความมั่งคั่ง การสร้างสังคมที่ดีกว่าและการเสริมกำลังทหาร" เขายังแถลงว่า เยาวชนควร "กล้าฝัน เพียรทำงานเพื่อเติมเต็มฝันและมีส่วนให้ชาติกลับมีชีวิตอีกครั้ง" วารสารทฤษฎีของพรรค ฉิวชื่อ ว่า ฝันจีนว่าด้วยความมั่งคั่งของจีน ความพยายามร่วม สังคมนิยมและเกียรติยศแห่งชาติ แม้นักหนังสือพิมพ์ตะวันตกและนักเคลื่อนไหวจีนจำนวนมากเคยใช้วลีนี้ แต่บ้างเชื่อว่า การแปลบทความนิวยอร์กไทมส์ เขียนโดยนักหนังสือพิมพ์ชาวอเมริกัน ทอมัส ฟรีดแมน "จีนต้องการฝันของตัว" (China Needs Its Own Dream) ได้รับความชอบจากการเผยแพร่มโนทัศน์นี้ในประเทศจีน เขาว่า คำนี้มาจากเพ็กกี ลิวและโครงการฝันจีนขององค์การนอกภาครัฐด้านสิ่งแวดล้อม JUCCCE ซึ่งนิยามฝันจีนว่าเป็นการพัฒนาอย่างยั่งยืน</doc>
