<doc id="54458" url="https://th.wikipedia.org/wiki?curid=54458" title="พีต รอสส์">พีต รอสส์ พีต รอสส์ เป็นหนึ่งในตัวละครดั้งเดิมของการ์ตูน "ซูเปอร์แมน" โดย Dc Comics ซึ่งเป็นเพื่อนสนิทกับคลาร์ก เค้นท์ ตอนที่เป็นวัยรุ่น ยังไม่ได้เป็นซูเปอร์แมน ก่อนที่จะกระโจนเข้าด้านมืดในตอนโตพีต รอสส์ในการ์ตูน พีต รอสส์ในการ์ตูน. พีต รอสส์ เป็นชายผมทอง ผิวขาว เพื่อนสนิทคนหนึ่งของคลาร์ก เค้นท์ในตอนวัยรุ่น และตอนที่พวกเขายังเด็ก ๆ อยู่ในขณะที่อยู่ในสมอลวิลล์ เช่นเดียวกับลาน่า แลงก์และเล็กซ์ ลูเธอร์ พีต รอสส์เป็นหนึ่งในผู้รู้ความลับของคลาร์ก ได้เห็นคลาร์กแปลงกายเป็นซูเปอร์แมน ทำให้เขาได้รู้ความลับคลาร์ก และตัดสินใจที่จะไม่ยอมบอกใครทั้งสิ้น เขาแตกหักกับคลาร์กเมื่อคลาร์กไม่ยอมรับปากที่จะช่วยเหลือเขา ทำให้เขาแตกหักกับคลาร์กไปโดยสิ้นเชิง พีต รอสส์แต่งงานกับลาน่า แลงก์ มีลูกหนึ่งคนชื่อว่า คลาร์ก รอสส์ ตามชื่อของคลาร์ก เค้นท์ ก่อนที่เขาทั้งสองจะหย่ากัน และเป็นรองประธานาธิบดีเมื่อเล็กซ์ ลูเธอร์ได้เป็นประธานาธิบดีสหรัฐอเมริกาพีต รอสส์ในละครสมอลล์วิลล์ พีต รอสส์ในละครสมอลล์วิลล์. ละครสมอลวิลล์ได้สร้างมิติใหม่ให้แก่ตัวละครหลายตัวที่เป็นตัวละครในการ์ตูนซูเปอร์แมนเดิม พีทในสมอลวิลล์นั้นแตกต่างจากในการ์ตูนดั้งเดิมโดยสิ้นเชิง กล่าวคือพีทในสมอลวิลล์เป็นเด็กผิวดำเชื้อสายแอฟริกันความลับของคลาร์ก เค้นท์ในละครสมอลวิลล์ ความลับของคลาร์ก เค้นท์ในละครสมอลวิลล์. พีต รอสส์เป็นหนึ่งในเพื่อนสนิทของคลาร์ก เค้นท์ เช่นเดียวกับโคลอี้ ซัลลิแวน, ลาน่า แลงก์ และเล็กซ์ ลูเธอร์ เขาก็เหมือนเพื่อนคนอื่น ๆ ที่ไม่รู้ความลับของคลาร์ก เค้นท์ถึงแม้จะระแคะระคายบ้าง แต่ทว่าก็ไม่รู้ จนกระทั่งภาคที่ 2 ตอนที่ 3 Duplicity เขาได้พบยานอวกาศลึกลับซึ่งเป็นยานอวกาศของคลาร์ก เค้นท์ที่ตกลงมายังโลกในทุ่งข้าวโพด คลาร์กพยายามโน้มน้าวให้พีทเก็บยานที่บ้านเขา แต่ก็ไม่สำเร็จ จนกระทั่งคลาร์กจำเป็นที่จะต้องเปิดเผยความลับของเขาให้พีท ทำให้พีทโกรธมากที่คลาร์กไม่ยอมบอกความลับเขา แต่ตอนหลังก็เข้าใจกัน นอกจากนั้น เขายังช่วยคลาร์กในการพัฒนาความสามารถใหม่ อย่างเช่นการที่เขามีความสามารถคือสายตาความร้อน หรือการดักฟัง เป็นต้น พีต รอสส์ต้องย้ายออกจากสมอลวิลล์ไปอยู่ที่วิชิทอตามแม่ของเขาที่ได้เป็นผู้พิพากษาแห่งรัฐแคนซัสในวิชิตา เนื่องจากความลับของคลาร์กเช่นกัน ความลับของคลาร์กทำให้พีทถูก FBI ตามล่าเพื่อสืบหาความจริง ทำให้พีทจำเป็นต้องย้ายออกไปนอกเมืองและหลังจากนั้น พีต รอสส์ก็ไม่มีบทบาทในละครสมอลวิลล์อีกเลย</doc>
