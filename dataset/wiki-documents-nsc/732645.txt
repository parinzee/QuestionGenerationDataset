<doc id="732645" url="https://th.wikipedia.org/wiki?curid=732645" title="ฟรีดริช กุสทัฟ ยาคอบ เฮนเล">ฟรีดริช กุสทัฟ ยาคอบ เฮนเล ฟรีดริช กุสทัฟ ยาคอบ เฮนเล (; 9 กรกฎาคม ค.ศ. 1809 – 13 พฤษภาคม ค.ศ. 1885) เป็นพยาธิแพทย์และนักกายวิภาคศาสตร์ชาวเยอรมัน เกิดที่เมืองเฟือทในราชอาณาจักรบาวาเรีย เข้าเรียนด้านการแพทย์ที่มหาวิทยาลัยไฮเดลแบร์กและมหาวิทยาลัยบอนน์ ก่อนจะทำงานด้านกายวิภาคศาสตร์ที่เบอร์ลิน ต่อมาในปี ค.ศ. 1844 เขาเป็นอาจารย์สอนที่มหาวิทยาลัยไฮเดลแบร์ก และย้ายไปเกิตทิงเงิน เฮนเลตีพิมพ์ "คู่มือระบบกายวิภาคศาสตร์มนุษย์" (Handbook of Systematic Human Anatomy) ซึ่งเป็นตำราด้านกายวิภาคศาสตร์ที่มีข้อมูลครบถ้วนที่สุดในเวลานั้น และพัฒนาแนวคิดที่เป็นต้นแบบให้โรเบิร์ต คอคค้นพบทฤษฎีเชื้อโรคในเวลาต่อมา เขาเสียชีวิตที่เกิตทิงเงินในปี ค.ศ. 1885</doc>
