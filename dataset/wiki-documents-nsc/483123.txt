<doc id="483123" url="https://th.wikipedia.org/wiki?curid=483123" title="นันทนา คำวงศ์">นันทนา คำวงศ์ นันทนา คำวงศ์ เกิดวันที่ 13 กันยายน พ.ศ. 2523 เป็นนักกีฬาเทเบิลเทนนิสชาวไทย เธอเข้าแข่งขันในโอลิมปิกฤดูร้อน 2008 และสามารถเข้าสู่รอบที่สองของการแข่งขันหญิงเดี่ยว รวมทั้งสามารถเข้าสู่รอบที่สามในโอลิมปิกฤดูร้อน 2004 และได้รับการกล่าวว่าเป็นนักกีฬาเทเบิลเทนนิสชาวไทยที่ประสบความสำเร็จมากที่สุดในประวัติศาสตร์ด้วยการเข้าแข่งขันกีฬาปิงปองในโอลิมปิก 4 สมัยติดต่อกัน รวมทั้งถือได้ว่าเป็นนักกีฬาผู้เข้าแข่งขันกีฬาโอลิมปิกเป็นจำนวนครั้งมากที่สุดของทีมชาติไทยในโอลิมปิกฤดูร้อน 2012 ทั้งนี้ นันทนา คำวงศ์ มี วิโรจน์ จันผะกา เป็นผู้ฝึกสอนคนปัจจุบันประวัติ ประวัติ. นันทนา คำวงศ์ เกิดที่จังหวัดลำปาง เป็นบุตรของนายวิรัช และนางอนงค์ คำวงศ์ ซึ่งนันทนามีพี่น้อง 2 คน เธอเริ่มเล่นเทเบิลเทนนิสครั้งแรกเมื่ออายุ 9 ปี โดยมีอาจารย์สิทธิเดช มโนน้อม เป็นผู้ฝึกสอนคนแรก นันทนา คำวงศ์ สำเร็จการศึกษาระดับปริญญาตรีจากมหาวิทยาลัยหอการค้าไทย ในการแข่งขันกีฬาปิงปองในโอลิมปิกในโอลิมปิกฤดูร้อน 2000 ที่ซิดนีย์ ประเทศออสเตรเลีย เธอสามารถผ่านเข้าสู่รอบสอง และในโอลิมปิกฤดูร้อน 2004 ที่เอเธนส์ ประเทศกรีซ เธอสามารถผ่านเข้าสู่รอบสาม ตลอดจนในโอลิมปิกฤดูร้อน 2008 ที่กรุงปักกิ่ง ประเทศจีน เธอสามารถผ่านเข้าสู่รอบสอง นันทนายังได้แข่งขันกีฬาเทเบิลเทนนิสในโอลิมปิกฤดูร้อน 2004 โดยรอบแรกเธอได้พบกับ เล่ย หวง เมนเดส ซึ่งเป็นนักกีฬาทีมชาติโปรตุเกสที่โอนสัญชาติมาจากจีน และนันทนาเป็นฝ่ายชนะ 4-3 เกม ที่คะแนน 4-11, 3-11, 11-6, 12-14, 11-8, 11-2 และ 12-10 ส่วนในการแข่งขันรอบที่สอง เธอได้พบกับ อิเวตา วาเซนอฟสกา ผู้เป็นนักกีฬาจากสาธารณรัฐเช็ก และนันทนาเป็นฝ่ายแพ้ 1-4 เกม ที่คะแนน 16-14, 6-11, 4-11, 5-11 และ 3-11 ปัจจุบันเธอพำนักอยู่ที่กรุงเทพมหานครผลงานที่ผ่านมาผลงานที่ผ่านมา. - เหรียญเงิน ประเภทหญิงคู่ ซีเกมส์ 2011 ที่ประเทศอินโดนีเซีย - เหรียญทองแดง ประเภทคู่ผสม ซีเกมส์ 2011 ที่ประเทศอินโดนีเซีย - เหรียญเงิน ประเภททีมหญิง ซีเกมส์ 2009 ที่ประเทศลาว - เหรียญทองแดง ประเภทหญิงคู่, คู่ผสม, หญิงเดี่ยว ซีเกมส์ 2009 ที่ประเทศลาว - เหรียญเงิน ประเภททีมหญิง ซีเกมส์ 2007 ที่ประเทศไทย - เหรียญทองแดง ประเภทหญิงคู่, คู่ผสม, หญิงเดี่ยว ซีเกมส์ 2007 ที่ประเทศไทย - เหรียญเงิน ประเภททีมหญิง ซีเกมส์ 2005 ที่ประเทศฟิลิปปินส์ - เหรียญทองแดง ประเภทหญิงคู่, คู่ผสม, หญิงเดี่ยว ซีเกมส์ 2005 ที่ประเทศฟิลิปปินส์ - เหรียญทองแดง ประเภทหญิงคู่, คู่ผสม, หญิงเดี่ยว ซีเกมส์ 2003 ที่ประเทศเวียดนาม - เหรียญเงิน ประเภททีมหญิง ซีเกมส์ 2001 ที่ประเทศมาเลเซีย</doc>
