<doc id="787271" url="https://th.wikipedia.org/wiki?curid=787271" title="โครมเอนเตอร์เทนเมนต์">โครมเอนเตอร์เทนเมนต์ โครมเอนเตอร์เทนเมนต์ (; ) ธุรกิจค่ายเพลงและบันเทิงสัญชาติเกาหลีใต้ประวัติ ประวัติ. โครมเอนเตอร์เทนเมนต์ ก่อตั้งขึ้นเมื่อปี ค.ศ. 2011 โดย ฮวัง ฮยุน-ชาง ช่างภาพโฆษณาเสื้อผ้าและสินค้าอิเล็กทรอนิกที่ตัดสินใจทำค่ายเพลงเนื่องจากได้รับแรงบันดาลใจจากมิวสิกวิดีโอของที-อารา จากโทรทัศน์ โดยใช้เงินลงทุนเบื้องต้น 10 ล้านวอน ฮยุน-ชาง ได้เปลี่ยนสตูดิโอถ่ายภาพของตัวเองเพื่อทำเป็นโครมเอนเตอร์เทนเมนต์ ระหว่างนี้ได้ขายกล้องเพื่อใช้เป็นเงินทุนทั้งหมดและทำเป็นธุรกิจร่วมค้า โครมเอนเตอร์เทนเมต์ มีศิลปินรายแรกของบริษัท คือ เครยอนป๊อป ที่เปิดตัวเมื่อเดือนกรกฎาคม ค.ศ. 2012 ประสบความสำเร็จอย่างมากในเพลง Bar Bar Bar เมื่อกลางปี ค.ศ. 2013 ทำให้บริษัทได้กำไรถึง 2 ล้านดอลลาร์สหรัฐ มีเงินทุนพอสำหรับศิลปินรายต่อไปได้ ในเดือนมกราคม ค.ศ. 2014 บอยแบนด์ เค-มัช ก็ได้เปิดตัวออกมา ต่อมาในเดือนมิถุนายน ปีเดียวกัน บ๊อบเกิร์ลส์ และศิลปินชายคู่ ซานซาน (ฮันกึล: 짠짠) ก็เปิดตัวตามมา ในปลายปีเดียวกัน เฮอ มิน-ย็อง นักร้องชายในสไตล์ทร็อตก็ได้เซ็นสัญญากับโครมเอนเตอร์เทนเมนต์ ในเดือนกุมภาพันธ์ ค.ศ. 2015 บ๊อบเกิร์ลส์มีความจำเป็นต้องยุติวงไปเนื่องจากสมาชิกคนหนึ่งป่วยเป็นสมองอักเสบ และปีถัดมา ซานซาน และเฮอ มิน-ย็อง ก็ได้ออกจากบริษัทไป โครมเอนเตอร์เทนเมนต์ ได้จัดคอนเสิร์ตใหญ่โดยรวบรวมศิลปินทั้งหมดในค่าย ภายใต้ชื่อ Chrome Family ในคอนเสิร์ต Chrome Happy Concert ที่ช็องจู ในวันที่ 21 มิถุนายน ค.ศ. 2014 ต่อมาในวันที่ 4 ตุลาคม โครมแฟมิลีก็จัดคอนเสิร์ตในประเทศญี่ปุ่น ที่ย่านชินะงะวะ ในกรุงโตเกียว และในปลายปีเดียวกัน โครมแฟมิลีได้ออกอัลบั้มพิเศษเนื่องในวันคริสต์มาส โดยมีเพลงพิเศษ คือ Love Christmas ในวันที่ 13 สิงหาคม ค.ศ. 2013 โครมเอนเตอร์เทนเมนต์ได้เซ็นสัญญาร่วมกับโซนีมิวสิกเอนเตอร์เทนเมนต์ โดยโซนีมิวสิกฯจะทำหน้าที่จัดจำหน่ายและโปรโมตผลงานศิลปินของโครมเอนเตอร์เทนเมนต์ในต่างประเทศ และในวันที่ 7 กรกฎาคม ค.ศ. 2014 โครมเอนเตอร์เทนเมนต์ได้เซ็นสัญญาเป็นอิสระภายใต้การจัดการของโซนีเอนเตอร์เทนเมนต์ ด้วยสัญญาฉบับนี้ทำให้โครมเอนเตอร์เทนเมนต์สามารถจัดจำหน่ายผลงานของตนเองจากค่ายเพลงอื่น ๆ ในปี ค.ศ. 2016 โครมเอนเตอร์เทนเมนต์ได้มีการเปลี่ยนแปลงครั้งสำคัญเมื่อ ฮวัง ฮยุน-ชาง ผู้ก่อตั้งและประธานบริษัทได้ลาออกจากตำแหน่ง และเป็น คิม เจือง-แต ดำรงตำแหน่งแทนโครมแฟมิลีศิลปินบันทึกเสียงศิลปินกลุ่มโครมแฟมิลี. ศิลปินบันทึกเสียง. ศิลปินกลุ่ม. - เครยอนป๊อป - เค-มัชกลุ่มย่อยกลุ่มย่อย. - สตรอว์เบอร์รีมิลค์ศิลปินเดี่ยวศิลปินเดี่ยว. - โซยุลนักแสดงนักแสดง. - โชอา - กึมมีอดีตศิลปินอดีตศิลปิน. - 2014: โลกิ (เค-มัช) - 2014–2015: บ๊อบเกิร์ลส์ (ดาเฮ, ยูจอง, จีนา, ดานบี) - 2014–2015: ซานซาน (ยัง จุง-โม, พัก มินกู) - 2014–2015: เฮอ มิน-ย็องอดีตศิลปินฝึกหัดอดีตศิลปินฝึกหัด. - เซรังผลงาน</doc>
