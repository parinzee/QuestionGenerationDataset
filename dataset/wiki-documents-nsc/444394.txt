<doc id="444394" url="https://th.wikipedia.org/wiki?curid=444394" title="ซาแมนธา สมิธ">ซาแมนธา สมิธ ซาแมนธา สมิธ (29 มิถุนายน พ.ศ. 2515 – 25 สิงหาคม พ.ศ. 2528) เป็นเด็กนักเรียนหญิงชาวอเมริกัน นักเคลื่อนไหวเรียกร้องสันติภาพ และนักแสดงหญิงเด็กจากเมืองแมนเชสเตอร์ รัฐเมน ผู้มามีชื่อเสียงในยุคสงครามเย็นทั้งในสหรัฐอเมริกาและสหภาพโซเวียต ใน พ.ศ. 2525 สมิธเขียนจดหมายถึงเลขาธิการพรรคคอมมิวนิสต์สหภาพโซเวียตที่เพิ่งได้รับแต่งตั้งใหม่ ยูรี อันโดรปอฟ และได้รับการตอบเป็นการส่วนตัว ซึ่งรวมไปถึงการเชิญให้เดินทางเยือนสหภาพโซเวียตเป็นการส่วนตัว ที่เธอตอบรับ สมิธได้รับความสนใจจากสื่ออย่างกว้างขวางในสองประเทศว่าเป็น "เอกอัครราชทูตความปรารถนาดี" (Goodwill Ambassador) และกลายเป็นที่รู้จักว่า "เอกอัครราชทูตอายุน้อยที่สุดของอเมริกา" โดยเข้าร่วมกิจกรรมสร้างสันติภาพในญี่ปุ่น เธอเขียนหนังสือเกี่ยวกับการเดินทางเยือนสหภาพโซเวียตของเธอ และร่วมแสดงในซีรีส์โทรทัศน์ ไลม์สตรีท ก่อนเสียชีวิตในเหตุเครื่องบินบาร์ฮาร์บอร์แอร์ไลน์ เที่ยวบินที่ 1808 ตก ด้วยวัย 13 ปี</doc>
