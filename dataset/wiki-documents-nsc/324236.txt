<doc id="324236" url="https://th.wikipedia.org/wiki?curid=324236" title="ลูกนก สุภาพร">ลูกนก สุภาพร ลูกนก สุภาพร เป็นนักร้องหญิงชาวไทย ร้องเพลงแนวลูกทุ่ง มีชื่อเสียงจากเพลง "คุณลำใย" จากอัลบัมชุด "ลูกนก-หนูแหม่ม" สังกัดจีเอ็มเอ็มประวัติ ประวัติ. ลูกนก สุภาพร มีชื่อจริงว่า เนตรชนก ปั้นปรือ เป็นชาวอำเภอปางศิลาทอง จังหวัดกำแพงเพชร ที่บ้านมีอาชีพทำนา เมื่อจบชั้นประถมศึกษาปีที่ 6 จึงเดินทางมาทำงานโรงงานเย็บเสื้อผ้าในกรุงเทพมหานคร จากนั้นเพื่อนได้ชวนให้ไปร้องเพลงในห้องอาหารด้วยกัน ลูกนกได้รู้จักกับดาวตลก พล พันลาว ได้แนะนำให้ได้รู้จักกับสมปอง เปรมปรีดิ์ นักเรียบเรียงดนตรีสังกัดจีเอ็มเอ็มแกรมมี่ ซึ่งเป็นผู้แต่งเพลง "คุณลำใย" ให้เธอร้อง โดยออกอัลบัมคู่กับหนูแหม่ม เมสิณี แต่ปรากฏว่าเพลงคุณลำใยที่เธอร้อง กลับกลายเป็นเพลงลูกทุ่งที่ประสบความสำเร็จสูงสุดในปีนั้น ได้รับรางวัลเพลงลูกทุ่งยอดนิยมฝ่ายหญิง รางวัลมาลัยทอง ประจำปี พ.ศ. 2544 หลังจากประสบความสำเร็จจากอัลบัมชุดแรก เธอมีผลงานแสดงภาพยนตร์เรื่อง มนต์เพลงลูกทุ่ง เอฟ.เอ็ม. (2545) และ เทวดาตกมันส์ (2552) แต่ผลงานเพลงชุดใหม่กลับไม่ได้รับความนิยมเท่าชุดแรก ปัจจุบัน เป็นดีเจรายการวิทยุ และสมรสกัน นายเดชา สุวรรณสาร เจ้าหน้าที่ศูนย์ข้อมูลฝ่ายข่าวสถานีโทรทัศน์สีกองทัพบกช่อง 7 มีลูกสาวคนแรกชื่อ ด.ญ.ณิชาพร สุวรรณสาร หรือน้อง “ณิชา”ผลงานผลงาน. - อัลบั้ม "ลูกนก-หนูแหม่ม" สังกัดจีเอ็มเอ็ม (พ.ศ. 2544) - ภาพยนตร์ มนต์เพลงลูกทุ่ง เอฟ.เอ็ม. (พ.ศ. 2545) - ละคร รวมพลคนใช้ ทางช่อง 3 (พ.ศ. 2545) - ภาพยนตร์ เทวดาตกมันส์ (พ.ศ. 2552) - ร้องเพลงประกอบละคร รวมพลคนใช้ ชื่อเพลง "รวมพล คนใช้" คู่กับ เอกราช สุวรรณภูมิ - ร้องเพลงประกอบละคร รวมพลคนใช้ ชื่อเพลง "ถ้าฉันรวย จะสวยให้ดู"</doc>
