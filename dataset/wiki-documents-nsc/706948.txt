<doc id="706948" url="https://th.wikipedia.org/wiki?curid=706948" title="ทางหลวงแผ่นดินหมายเลข 242">ทางหลวงแผ่นดินหมายเลข 242 ทางหลวงแผ่นดินหมายเลข 242 สายหนองคาย–ท่าบ่อ เป็นถนนแนวตะวันออก-ตะวันตกในจังหวัดหนองคาย มีแนวเส้นทางขนานไปกับแม่น้ำโขง และผ่านชุมชนต่าง ๆ ที่อยู่ริมแม่น้ำ มีระยะทางตลอดทั้งสาย 26.958 กิโลเมตรรายละเอียดของเส้นทาง รายละเอียดของเส้นทาง. ทางหลวงสายนี้มีจุดเริ่มต้นในทางทิศตะวันออกที่อำเภอเมืองหนองคาย จังหวัดหนองคาย บนทางหลวงแผ่นดินหมายเลข 243 มุ่งหน้าไปยังทิศเหนือประมาณ 1 กิโลเมตร ซึ่งผ่านเส้นแบ่งเขตการปกครองระหว่างตำบลในเมืองกับตำบลมีชัย จากนั้นเส้นทางเลี้ยวไปทางทิศตะวันตกขนานไปกับแม่น้ำโขง ลอดใต้สะพานมิตรภาพไทย-ลาว แห่งที่ 1 ผ่านตำบลกวนวัน ตำบลเมืองหมี ตำบลปะโค และตำบลเวียงคุก จากนั้นเข้าเขตอำเภอท่าบ่อ ผ่านตำบลโพนสา ถึงตำบลท่าบ่อ โดยในช่วงที่ผ่านสองตำบลนี้มีทางหลวงแผ่นดินหมายเลข 211 ขนานไปกับทางหลวงสายนี้ในทางทิศใต้ จากนั้นก็สิ้นสุดที่ถนนท้องถิ่นของเทศบาลเมืองท่าบ่อ</doc>
