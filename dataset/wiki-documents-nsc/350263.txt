<doc id="350263" url="https://th.wikipedia.org/wiki?curid=350263" title="ดาดราและนครหเวลี">ดาดราและนครหเวลี ดาดราและนครหเวลี (, , ) ดินแดนสหภาพแห่งหนึ่งของสาธารณรัฐอินเดีย เป็นเขตการปกครองที่มีดินแดนส่วนแยกเป็นสองส่วนคือดาดรา และนครหเวลี ซึ่งนครหเวลีถือเป็นดินแดนส่วนใหญ่ที่ถูกโอบล้อมโดยรัฐมหาราษฏระกับรัฐคุชราต ส่วนดาดราเป็นเขตขนาดเล็กที่อยู่ทางตอนเหนือของนครหเวลี เป็นดินแดนส่วนแยกถูกโอบล้อมโดยพื้นที่ของรัฐคุชราตทั้งหมด บางส่วนของพื้นที่ห่างจากเมืองดามันประมาณ 10-30 กิโลเมตร มีเมืองเอกคือ เมืองสิลวัสสะประวัติ ประวัติ. ในปี ค.ศ. 1783 ดาดราและนครหเวลีตกอยู่ภายใต้การปกครองของโปรตุเกส เนื่องจากเป็นการชดเชยเรื่องที่ทหารของจักรวรรดิมราฐาทำให้เรือสำเภาของโปรตุเกสล่ม ต่อมาในปี ค.ศ. 1785 ดาดราและนครหเวลีได้รับการปกครองโดยตรงจากรัฐบาลโปรตุเกสแห่งเมืองดามันจนถึงปี ค.ศ. 1954 หลังจากอินเดียได้ประกาสอิสรภาพในปี ค.ศ. 1947 ประชาชนในดาดราและนครหเวลีได้รวมตัวกัน ก่อให้เกิดองค์กรแนวร่วมแห่งกัว (UFG), องค์การปลดปล่อยแห่งชาติ (NMLO) และอาซาด โคมาตักซึ่งทำให้ดินแดนแห่งนี้เป็นอิสรภาพจากโปรตุเกสในปี ค.ศ. 1954 ดาดราและนครหเวลีเริ่มเป็นที่จับตามองขององค์กรทางกฎหมาย ประชาชนในอดีตอาณานิคมได้เรียกร้องให้อินเดียเข้าทำการช่วยเหลือเกี่ยวกับการบริหารจัดการ ด้วยการช่วยเหลือของนาย เค.จี. พัทลานี เจ้าหน้าที่ที่ดูแลด้านการบริหารชาวอินเดียได้เซ็นสัญญาในเรื่องการบริหาร ในช่วงปี ค.ศ. 1954-1961 ดินแดนดาดราและนครหเวลีได้รับการบริหารจากบุคคลที่เรียกว่า วริศตปัญจยัตแห่งดาดราและนครหเวลีอิสระ (Varishta Panchayat of Free Dadra and Nagar Haveli) ในปี ค.ศ. 1961 เมื่ออินเดียได้เข้ายึดครองกัว, ดามัน และดิอูได้เพียงหนึ่งวัน นายพัทลานีผู้ที่วางแผนในการเป็นรัฐมนตรีแห่งดาดราและนครหเวลีเพื่อเป็นผู้นำแห่งรัฐ ได้เห็นด้วยกับนายชวาหระลาล เนห์รูในการที่จะรวมดาดราและนครหเวลีเข้ากับสาธารณรัฐอินเดีย ท้ายที่สุดดาดราและนครหเวลีจึงเข้าร่วมเป็นดินแดนสหภาพของอินเดียมาจนถึงปัจจุบันนี้เขตการปกครอง เขตการปกครอง. ดาดราและนครหเวลี มีพื่นที่ทั้งหมด 487 ตารางกิโลเมตร โดยมีเขตการปกครองแบบดินแดนเดียวเขตเดียว โดยแบ่งได้เป็นสองพื้นที่หลัก ได้แก่1. ดาดรา มีหมู่บ้านในการปกครอง 2 หมู่บ้าน 2. นครหเวลี มีหมู่บ้านในการปกครอง 68 หมู่บ้าน รวมไปเมืองสิลวัสสะที่ตั้งอยู่ในเมืองนี้ด้วยประชากร ประชากร. ดาดราและนครหเวลี มีประชากรรวมกันทั้งหมด 220,451 คน โดยภาษาหลักที่ประชาชนใช้เป็นภาษาหลักในปัจจุบันคือ ภาษามราฐี, ภาษาฮินดี และภาษาคุชราต ประชากรมีทั้งที่นับถือศาสนาพราหมณ์-ฮินดู โดยมีศาสนสถานในศาสนาฮินดูอยู่ 64 แห่ง ดาดราและนครหเวลีถือเป็นพื้นที่สำคัญของวัฒนธรรมวาร์ลีที่เป็นวัฒนธรรมผสมระหว่างคุชราตกับมราฐี นอกจากนี้ประชากรส่วนใหญ่ของเมืองสิลวัสสะยังได้รับมรดกทางวัฒนธรรมจากโปรตุเกสในเรื่องการนับถือศาสนาคริสต์นิกายโรมันคาทอลิก รวมไปถึงชื่อเมืองสิลวัสสะ ที่มาจากคำว่า ซิลวา ที่มาจากคำในภาษาโปรตุเกส นอกจากนี้ก็ยังมีชุมชนมุสลิมตั้งอยู่ด้วยเศรษฐกิจ เศรษฐกิจ. เศรษฐกิจของดาดราและนครหเวลีในปี ค.ศ. 2004 มีผลิตภัณฑ์มวลรวม 218 ล้านดอลลาร์ แต่อุตสาหกรรมที่ใช้เครื่องจักรเป็นหลักกลับมีไม่มาก</doc>
