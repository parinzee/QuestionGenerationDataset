<doc id="44545" url="https://th.wikipedia.org/wiki?curid=44545" title="รายชื่อตัวละครในโดราเอมอน">รายชื่อตัวละครในโดราเอมอน นี่คือรายชื่อตัวละครในการ์ตูนเรื่องโดราเอมอนตัวละครหลัก ตัวละครหลัก. เป็นตัวละครในโดราเอมอนที่มีบทบาทสำคัญในเรื่องซึ่งผู้เขียนต้องการรำลึกเรื่องราวของตัวเองสมัยยังเป็นเด็กเรียนอยู่ประถมศึกษา โดราเอมอน หุ่นยนต์แมวจากศตวรรษที่ 22 มักใช้ของวิเศษจากกระเป๋า 4 มิติเพื่อช่วยโนบิตะ โนบิ โนบิตะ เด็กชายที่ไม่เอาไหนทั้งเรื่องเรียนและกีฬาแต่มีจิตใจอ่อนโยน ชอบช่วยเหลือผู้อื่น มินาโมโตะ ชิซุกะ เธอเป็นตัวอย่างของเด็กผู้หญิงทุกคนเพราะทั้งอ่อนโยน, น่ารักและตั้งใจเรียน ที่สำคัญเธอเป็นเจ้าสาวในอนาคตของโนบิตะ โฮเนะคาว่า ซึเนโอะ เขามีนิสัยชอบคุยโวโอ้อวดเพราะฐานะร่ำรวย ชอบสะสมของเล่น เป็นคนพูดเก่งและมักจะอยู่กับไจแอนท์ตลอดเวลา โกดะ ทาเคชิ หรือไจแอนท์ เขาเป็นหัวโจกของเด็กๆ ทุกคน ชอบวางกล้ามใหญ่โตแต่ก็มีนิสัยอ่อนโยน คอยเป็นห่วงเพื่อนเสมอ อนาคตใฝ่ฝันอยากเป็นนักร้องแต่เสียงร้องกับไม่เอาไหนซะเลย โดเรมี หุ่นยนต์แมวแสนฉลาด น้องสาวของโดเรมอน โดเรมีอาศัยอยู่กับเซวาชิ นานๆ จะเดินทางจากโลกอนาคตมาเยี่ยมโดเรมอนสักครั้งตัวละครรอง ตัวละครรอง. เดคิสุงิ ฮิเดโทชิ เพื่อนร่วมชั้นของโนบิตะ หล่อ เรียนเก่ง นิสัยดี จึงเป็นขวัญใจของเพื่อนๆ ไจโกะ น้องสาวของไจแอนท์ ชอบวาดการ์ตูน ไจแอนท์มักอ่อนโยนกับน้องสาวเสมอ มินิโดรา หรือ มินิโดราเอมอน เป็นตัวละครใน ของวิเศษของโดราเอมอน ถูกสร้างขึ้นในวันที่ 25 ธันวาคม พ.ศ. 2668 แต่ละตัวจะมีสีต่างกัน มีขนาดเล็กประมาณ 1/2 เท่าของความสูงของโดเรมอน มีความคิดเป็นของตัวเองจะพูดคุยกับโดเรมอนกับโดเรมีผ่านภาษาของมินิโดราเอง นิสัยเหมือนเด็กซน หน้าที่หลักก็คอยช่วยเหลืองานทุกอย่างของโดเรมอน เช่นซ่อมกลไกการทำงานของโดเรมอนตอนที่โดเรมอนเสีย หรือมาอยู่กับโนบิตะ ตอนโดราเอมอนไปโรงพยาบาลหุ่นยนต์ชั่วคราว กับมีของวิเศษเหมือนโดราเอมอนแต่จะมีขนาดเล็กกว่า โนบิ โนบิสุเคะ คุณพ่อของโนบิตะ เป็นพนักงานบริษัท เป็นลูกชายของโนบิรุและมีน้องชายคนเดียวคือโนบิโร่ โนบิสุเคะสมรสกับทามาโกะ มีลูกด้วยกันคือ โนบิตะ ในตอนเด็กมักจะถูกต่อว่ารุนแรงเช่นเดียวกับที่ทามาโกะต่อว่าโนบิตะและก็มีเหตุผลเดียวกันคืออยากให้ลูกมีอนาคตที่ดี โนบิสุเคะมักจะฝึกฝนให้โนบิตะแข็งแกร่งเป็นนักกีฬาที่ดีแต่ไม่สำเร็จ มีนิสัยชอบสูบบุหรี่เลิกกี่ครั้งก็ไม่สำเร็จถึงจะมีฝีมือการวาดรูปที่ดีเพียงไรแต่ก็ไม่สามารถถ่ายทอดมายังลูกชายอย่างโนบิตะได้และยังไปสอบใบขับขี่หลายครั้งแต่ไม่เคยผ่านแม้แต่ครั้งเดียวอีกด้วย เรียกได้ว่าควรจะเป็นคุณพ่อของโนบิตะอย่างแท้จริง โนบิ ทามาโกะ คุณแม่ของโนบิตะ มีชื่อเดิมคือ คาตาโอกะ ทามาโกะ เกิดในยุคโชวะ ในตอนเด็กๆ ชอบทิ้งของเรี่ยราดทั่วบ้านจนคุณแม่ของทามาโกะนำเพชรที่ตนมอบให้ลูก ให้กับโนบิตะและโดราเอมอน ซึ่งนั่งไทม์แมชชีนมาหาทามาโกะ (ตอน ขโมยเพชรจากแม่) ทามาโกะสมรสกับโนบิสุเคะ มีลูกด้วยกันคือ โนบิตะ ซึ่งเป็นตัวละครหลักในเรื่องนี้นั่นเอง ทามาโกะมักจะดุโนบิตะเพราะอยากให้โนบิตะมีอนาคตที่ดี เนื่องจากในสมัยที่ทามาโกะยังเด็ก ผู้ที่เข้มแข็งเท่านั้นที่จะอยู่รอด โดยมีโดเรมอนและโนบิสุเคะคอยช่วยอีกแรง ทามาโกะเป็นคนที่เกลียดการเลี้ยงสัตว์อย่างมากจึงไม่เคยอนุญาตให้โนบิตะเลี้ยงสัตว์ในบ้าน ทั้งๆ ที่โนบิตะผู้เป็นลูกชายมีนิสัยรักสัตว์อย่างมาก นอกจากนี้ยังเคยทำลายของวิเศษของโดเรมอนด้วย อาจเป็นเพราะว่าเนื่องจากเป็นผู้ที่ได้รับความเสียหายและเดือดร้อนมากจากการนำของวิเศษมาใช้นั่นเอง โนบิ โนบิสุเกะ เป็นลูกของ โนบิ โนบิตะ กับ มินาโมโตะ ชิซุกะ แต่เดิมโนบิสุเกะนั้นไม่มีตัวตนอยู่แต่แรก แต่เพราะว่าโดเรมอนแก้ไขช่วงวัยเด็กของโนบิตะได้ ทำให้โนบิตะไม่เป็นหนี้ มีชีวิตปกติแต่งงานกับชิซุกะ จนทั้งคู่ได้ให้กำเนิดโนบิสุเกะขึ้นมาในอนาคตจนมีตัวตนในเส้นเวลาใหม่ โดยโนบิตะเอาชื่อของคุณพ่อมาตั้งเป็นชื่อลูกเพื่อเป็นเกียรติแก่คุณพ่อ แม้ว่าจะขี้เกียจตั้งชื่อก็ตาม โนบิสุเกะมีนิสัยตรงข้ามกับโนบิตะทุกอย่าง เป็นเด็กที่แข็งแรง ซุกซนและออกจะเป็นเด็กอันธพาลนิดๆ ชอบแกล้งไจเจบิกับซูเนตะ (ลูกของไจแอนท์กับลูกของซูเนโอะ ตามลำดับ) แต่มีจิตใจอ่อนโยนเป็นคนรักสัตว์เหมือนโนบิตะและฉลาดกว่าโนบิตะหลายเท่า เหมือนนำเอาความฉลาดของซึเนโอะรวมกับกำลังของไจแอนด์ยัดใส่ร่างโนบิตะรุ่นลูก โนบิ เซวาชิ เป็นหลานของหลาน (โหลน) ของ โนบิตะ อาศัยอยู่ในศตวรรษที่ 22 เป็นคนให้โดราเอมอนย้อนอดีตมาอยู่กับโนบิตะ เพื่อเปลี่ยนแปลงอนาคตของโนบิตะและหลีกเลี่ยงไม่ให้สร้างหนี้สินสู่ลูกหลาน กับแต่งงานกับ ไจโกะ สำหรับภาพยนตร์แอนิเมชั่นฉลองครบรอบ 80 ปี อาจารย์ ฟุจิโกะ เอฟ ฟุจิโอะคือ Stand by me Doraemon นั้นหลานของโนบิตะที่มาพร้อมโดเรมอนชื่อโซบิ ทำให้เข้าใจว่าผู้สร้างต้องการให้เป็นเกียรติแก่หลานของโนบิตะ ซึ่งแต่งงานกับไจโกะในขณะนั้น หลานผู้เสียสละตนเองส่งโดเรมอนย้อนเวลามาเพื่อเปลี่ยนประวัติศาสตร์ ถึงแม้จะรู้ดีว่าเมื่อโนบิตะแต่งงานกับชิซุกะแล้ว เขาจะหายไปตลอดกาล กลายเป็นเหตุและผลของอนาคตใหม่ที่ทำให้ตนไม่ได้เกิดขึ้นมาหรือมีชีวิตในเส้นเวลาใหม่ "คุณครู" คุณครูประจำชั้น ผู้เข้มงวดของโนบิตะ "คามินาริ" อาศัยอยู่บ้านข้างๆ ลานว่าง ท่าทางน่ากลัว พวกไจแอนท์มักถูกคุณลุงคามินาริดุทุกครั้งที่ตีลูกเบสบอลไปโดนกระจกบ้านแตก โดยเจ้าตัวมักชอบปลูกบอนไซกับเล็มกิ่งตลอด "มี่จัง" แมวแถวบ้านโนบิตะ เป็นคู่เดทโดเรมอน มักจะมาหาโดเรมอนบ่อยๆ โดเรมอนรักมี่จังมากจนพามี่จังไปเที่ยวบ้างให้ของขวัญบ้าง (บางครั้งยอมสู้กับสุนัขเพื่อช่วยมี่จัง) มักจะมาหาโดเรมอนตอนที่โนบิตะไปโรงเรียนหรือโดราเอมอนไปหา (ดังนั้นโนบิตะก็ไม่ได้รู้จักมี่จังมาก)ตัวละครเสริม ตัวละครเสริม. "โกดะ ยะซะชิ" หรือ "ไจจิบิ" ลูกชายของไจแอนท์ มีนิสัยตรงกันข้ามกับไจแอนท์แทบจะทุกอย่าง มักถูกโนบิสุเกะแกล้งและถูกไจแอนท์ดุเสมอ "โฮเนะคาว่า ซูเนะจู" หรือ "ซูเนตะ" ลูกชายของซูเนโอะ มักถูกโนบิสุเกะแกล้งอยู่เสมอเหมือนกับไจจิบิ "มินาโมโตะ มิชิโกะ" คุณแม่ของชิซุกะ "มินาโมโตะ โยชิโอะ" คุณพ่อของชิซุกะ "คุณแม่ของซูเนโอะ" ขี้คุยกับใคร เหมือนกับซูเนโอะ "คุณพ่อของซูเนโอะ" ทำงานเป็นประธานอยู่บริษัทใหญ่ รู้จักกับคนดังมากมาย "คุณแม่ของไจแอนท์" แข็งแรงและดุดันกว่าไจแอนท์หลายเท่า เป็นคนเดียวที่ไจแอนท์กลัว "คุณพ่อของไจแอนท์" แข็งแกร่งเอาการ เคยแข่งซูโม่กับคุณพ่อของโนบิตะ (ปรากฏตัวครั้งแรกตอน ขอให้ได้ร้อยคะแนนสักครั้งหนึ่งในชีวิต) "ยาสึโอะ" เพื่อนของโนบิตะ มักจะใส่หมวกแก็ปอยู่เสมอ เป็นคนที่กลัว ผี มาก "ฮารึโอะ" เพื่อนของโนบิตะ เป็นคนตัวอ้วน กินจุแต่กลัว แมงมุม เป็นที่สุด "คิโดริ ทากาโอะ" หรือในชื่อเล่นว่า ซุรุกิ เพื่อนร่วมชั้นของโนบิตะ โดยจะปรากฏตัวเฉพาะตอนที่มีโดเรมี่อยู่กับโนบิตะ เพื่อทำหน้าที่แทนโดเรมอนเท่านั้น (ซึ่งในตอนเหล่านั้นแทบจะไม่มีบทบาทของซูเนโอะ) ชอบพูดจาโอ้อวดคล้ายกับซูเนโอะ มีความรู้รอบตัวมากมายและมีความสามารถทางด้านการร้องเพลง เคยได้ไปร้องเพลงออกรายการทีวีมาแล้ว "โฮเนะคาว่า ซูเนสึกุ" น้องชายของซูเนโอะ ปกติอาศัยอยู่ที่ สหรัฐอเมริกา เนื่องจากถูกคุณลุงของซูเนโอะรับเป็นไปลูกบุญธรรม เคารพและชื่นชมในตัวซูเนโอะมาก (ตอน ซูเนโอะคือพี่ชายในอุดมคติ) "โฮเนะคาวา ซูเนคิจิ" ลูกพี่ลูกน้องของซูเนโอะ เป็นนักศึกษามหาวิทยาลัย ไว้ผมทรง อัฟโฟร เชี่ยวชาญการต่อพลาสติกโมเดลและเครื่องเล่นบังคับวิทยุมาก มักจะขับรถพาซูเนโอะและเพื่อนๆ ไปเที่ยวบ่อยๆ (ตอน สงครามเรือบังคับวิทยุ) "ลูกพี่ลูกน้องของซูเนโอะ" เป็นลูกพี่ลูกน้องอีกคนของซูเนโอะ เล่นเบสบอลเก่งมาก (ต่างจากกรณีของซูเนคิจิที่เป็นลูกพี่ลูกน้อง แต่ไม่ใช่คนนี้) (ตอน กลยุทธ์เทียนไขรูปตัว Y) "คุณย่าของโนบิตะ" เป็นคนที่โนบิตะคิดถึง แล้วไปหาและพูดคุยกับคุณย่าในอดีต (ปรากฏในตอน คุณย่าของผม) "โนบิ โนบิรุ" คุณปู่ของโนบิตะ เป็นคนที่เอาจริงเอาจังและดุเอาเรื่องแต่ก็หวังดีกับโนบิสุเคะเป็นอย่างมาก (ตอน พบคุณปู่ในฝัน) "โนบิ โนบิโร่" น้องชายของโนบิสุเคะ มีศักดิ์เป็นอาของโนบิตะ ชอบให้ค่าขนมโนบิตะเวลามาเยี่ยมเยือนที่บ้านแต่ปกติมักจะออกไปท่องเที่ยวที่ต่างประเทศ นานๆ จึงจะแวะมาเยี่ยมโนบิตะและครอบครัว ช่วงที่ปรากฏตัวในตอน "ฮานาโอะ" ในรวมเล่มฉบับที่ 5 จะใส่แว่น ผมสั้นเกรียนและมีผิวคล้ำ เนื่องจากเพิ่งกลับจากการท่องเที่ยวที่ อินเดีย แต่ในฉบับหลังๆ จะไม่ใส่แว่น และมีผมยาวปรกมาด้านหน้าเล็กน้อย "คาตาโอกะ ทามาโอะ" น้องชายของทามาโกะ มีศักดิ์เป็นน้าของโนบิตะ นิสัยดี และมีจิตใจอ่อนโยนแต่เป็นคนพูดไม่เก่งและขี้อายมาก ทำให้ความสัมพันธ์ในด้านความรักไม่คืบหน้าเท่าที่ควร (ปรากฏในตอน ทาโร่เถรตรง) "คุณป้า" เป็นพี่สาวของทามาโกะและเป็นคุณป้าของโนบิตะอาศัยอยู่ที่ฮอกไกโด มักจะมาเยี่ยมครอบครัวของน้องสาว (คุณแม่ของโนบิตะ) พร้อมกับลูกชาย "คาตาโอกะ โกโร่" ลูกพี่ลูกน้องของโนบิตะ อยู่อพาร์ตเมนท์คนเดียว บางครั้งก็มาบ้านโนบิตะ เพื่อมาขอของกินและจะให้คุณแม่ของโนบิตะทำอาหารมาให้กินเป็นประจำ (ปรากฏตอน อพาร์ตเมนท์ต้นไม้) "โนบิ โนบิซากุ" ทวดของเทียดของโนบิตะ เป็นคนไม่เอาไหนเหมือนโนบิตะ (ตอน บรรพบุรุษ สู้เค้า!) ซึ่งโนบิตะและโดราเอมอนพยายามทำให้โนบิซากุเป็นขุนนางแล้ว แต่ไม่สำเร็จ "คุณยายของโนบิตะ" ปรากฏตัวตอนไปหาคุณแม่ตอนเป็นเด็กใน ปีโชวะที่ 23 (พ.ศ. 2491) (ปรากฏในตอน ขโมยเพชรจากแม่) "นักวิทยาศาสตร์ (ศตวรรษที่ 22)" "โนบิ โนบิกิจิ" คุณปู่ของโนบิสุเคะ มีศักดิ์เป็นคุณทวดของโนบิตะ ใช้ชีวิตอยู่ใน ยุคเมจิ (ตอน หางฮาเล่ย์) "โนบิ โนบิโรเบ (สมัยเอโดะ)" คุณปู่ของเทียดของโนบิตะ ย้อนไปในยุค 150 ปีก่อน ท่านเป็นคนขี้โม้มากจนได้รับฉายาว่า "โนบิขี้โม้" (ตอน บรรพบุรุษจอมโม้) "โนบิ โนบิซาเอมอน" คุณพ่อของเทียดของโนบิตะ เป็นบรรพบุรุษ 6 รุ่นจากโนบิตะ เป็นเจ้าของที่นาและที่ดินว่างเปล่าขนาดใหญ่ ท่านมีเงินทองมากมายจนไม่สามารถเก็บได้ ท่านจึงต้องนำไปฝังไว้ในดิน "โนบิ โนบิซาคุ" คุณเทียดของโนบิตะ อยู่กับโนบิซาเอมอน (ตอน สมบัติของบรรพบุรุษ) "บรรพบุรุษยุคหิน" มีศักดิ์เป็นเทียดของเทียดของตัวละครทั้ง 4 คนคือ โนบิตะ, ชิซุกะ, ไจแอนท์และซูเนโอะ "มิยาโมโตะ มุซาชิ" บรรพบุรุษสมัยสงคราม ท่านฝึกฝนการใช้ดาบด้วยดาบสายฟ้าเด็งโคมารุ ซึ่งเป็นของวิเศษของโดราเอมอน (ตอน ดาบสายฟ้าที่มีชื่อ) "ลูกชายของโนบิสุเกะ" เป็นหลานของโนบิตะ ถึงแม้จะเป็นลูกของโนบิสุเกะ แต่หน้าตาไม่เหมือนกัน (ตอน ลูกชายโนบิตะหนีออกจากบ้าน) "เอมบัง" เป็นนักเขียนการ์ตูนเพื่อนบ้านของพวกไจแอนท์และซูเนโอะที่ชอบคุยและสนใจเรื่อง UFO เป็นชีวิตจิตใจ "คุณยายของซูเนโอะ" เป็นคุณแม่ของคุณแม่ของซูเนโอะ ไม่ค่อยปรากฏตัวให้เห็นนัก "คุณลุงของซูเนโอะ" เป็นพี่ชายของพ่อของซูเนโอะ มีอาชีพเป็นกัปตันเรือ "โฮเนะคาว่า ซูเนมารุ" เป็นบุคคลที่ซูเนโอะพูดถึงกับเพื่อนๆ เรื่องความเก่งกาจของซูเนมารุ (ตอน บรรพบุรุษสู้เขา) "คุณพ่อของซูเนมารุ (สมัยสงคราม)" (ตอน บรรพบุรุษสู้เขา) "คุณแม่ของซูเนมารุ (สมัยสงคราม)" "โฮเนะคาว่า ซูเนรุ" คุณปู่ของซูเนมารุ "ดาเมะ" เป็นเด็กผู้ชายที่ย้ายมาใหม่และมีผลการเรียนย่ำแย่และเล่นกีฬาไม่ได้เรื่องกว่าโนบิตะจึงทำให้โนบิตะหลุดจากที่โหล่ของห้องได้แต่ก็ต้องย้ายโรงเรียนไปที่อื่นไปในที่สุด "นาเบะชิมะ" เป็นชายชราที่เกลียดแมวเป็นชีวิตจิตใจ เป็นศัตรูของแมวทั้งหลาย โดยชายชราผู้นั้นพกดาบไม้ตลอดเวลา ทำให้มีข่าวลือหนาหูว่าเป็นผู้สืบเชื้อสายมาจากท่านโชกุนของเมืองฮิเซน (จังหวัดซางะในปัจจุบัน) "โนบิ โนบิเอดะ" ลูกพี่ลูกน้องอีกคนหนึ่งที่มาจากฝ่ายตระกูลโนบิ "เดคิสุงิ ฮิเดโยะ" ลูกชายของเดคิสุงิ เรียนหนังสือเก่งเหมือนกับเดคิสุงิ "ทาดาชิ" เป็นเด็กที่ขยันเรียนและเป็นนักเรียนดีเด่นของห้อง แต่การใช้ "แมลงโค้งคำนับ" ทำให้ต้องรู้สึกสำนึกผิดในสิ่งต่างๆ ไม่ว่าจะเป็นการให้ซูเนโอะเดินตกหลุมที่เขาขุดไว้ หลอกให้ไจแอนท์เขียนคำว่า "อาจารย์บ้า" ลงบนกำแพง ไปจนถึงการใช้เบ็ดเปิดกระโปรงของชิซุกะ</doc>
