<doc id="611725" url="https://th.wikipedia.org/wiki?curid=611725" title="เร็ว..แรงทะลุนรก ซิ่งแหกพิกัดโตเกียว">เร็ว..แรงทะลุนรก ซิ่งแหกพิกัดโตเกียว เร็ว..แรงทะลุนรก ซิ่งแหกพิกัดโตเกียว () เป็นภาพยนตร์โลดโผน/อาชญากรรม/แข่งรถลำดับที่ 3 ในชุดเดอะฟาสต์แอนด์เดอะฟิวเรียส กำกับโดยจัสติน ลิน เขียนบทโดยคริส มอร์แกน นำแสดงโดยลูคัส แบล็คและซ็อง คัง โดยในภาคที่ 3 จะเป็นเหตุการณ์ต่อจากภาคที่ 6 เข้าฉายเมื่อปี ค.ศ. 2006เรื่องย่อ เรื่องย่อ. ขอต้อนรับสู่ยุคของพวกวัยรุ่นนอกคอกที่ใช้ชีวิตอยู่ในโลกของการซิ่งบนถนนหลวง เป็นการรุกเข้าสู่โลกแห่งการซิ่งรถที่ถูกปิดซ่อนไว้ของนครโตเกียว ที่ซึ่งเทรนด์ล่าสุดที่ถือกำเนิดจากญี่ปุ่นกำลังเข้าครอบงำโลก นั่นคือการซิ่งที่เรียกว่า "ดริฟต์" รถแรง หญิงงามสุดเซ็กซี่ในเขตแดนต้องห้าม และการซิ่งดริฟต์ที่กลายเป็นหัวใจของส่วนผสมอันลงตัวนี้ สไตล์การซิ่งที่สุดโดดเด่นของญี่ปุ่นได้สร้างนักซิ่งรูปแบบใหม่ที่ต้องใช้เทคนิคผสมผสานไปกับความเร็วแบบท้าความตาย ที่ซึ่งการควบคุมในโลกที่ไม่มีสิ่งใดควบคุมได้คือสิ่งสำคัญยิ่งกว่าการเข้าเส้นชัย ถึงแม้การออกไปซิ่งรถตามถนนหลวงจะเป็นหนทางหลบหนีให้พ้นจากบ้านที่ไร้ความสุขและโลกอันสุดฉาบฉวยรอบๆ ตัวสำหรับหนุ่มน้อยนอกคอกที่ชื่อ ฌอน บอสเวลล์ (ลูคัส แบล็ค) แต่การเข้าไปเกี่ยวข้องกับการซิ่งทำให้เขาไม่เป็นที่ชื่นชอบของเหล่าเจ้าหน้าที่บ้านเมือง หลังจากอุบัติเหตุและเพื่อหลีกเลี่ยงการต้องไปกินข้าวแดงในคุก ฌอนจึงถูกส่งตัวไปให้อยู่กับพ่อที่ห่างเหินของเขาที่เป็นทหารประจำการอยู่ในโตเกียว บัดนี้ ฌอนที่กลายเป็นไกจิน (พวกคนนอก) อย่างเป็นทางการ รู้สึกว่าเขายิ่งถูกปิดกั้นในดินแดนแห่งขนบธรรมเนียมและความมีศักดิ์ศรีแบบต่างถิ่น แต่หลังจาก ทวิงกี้ (บาว วาว) เพื่อนซี้ชาวอเมริกันของเขา แนะนำให้เขารู้จักกับโลกใต้ดินของการซิ่งดริฟต์ ซึ่งเป็นการสร้างสมดุลระหว่างความเร็วและการเลื้อยซิ่งไปตามทางโค้งและเส้นทางวกวนที่ทำ ให้หัวใจหยุดเต้นเอาได้ง่ายๆ ฌอนเกิดติดใจและพาตัวเองมาเจอปัญหาอีกเช่นเคย การซิ่งเพื่อความมันแบบเดิมถูกแทนที่ด้วยรูปแบบการซิ่งแบบใหม่ ซึ่งเข้ากันดีทีเดียวกับนิสัยหัวรั้นของฌอน ครั้งแรกที่ออกไปซิ่ง ฌอนได้เจอกับ ดีเค (ไบรอัน ที) “ราชาแห่งการซิ่งดริฟต์” แชมป์ซิ่งรถที่เกี่ยวพันกับพวกยากูซ่า แก๊งค์มาเฟียญี่ปุ่นโดยไม่รู้ตัว ความพ่ายแพ้ของฌอนมาพร้อมกับราคาสูงลิ่วเมื่อเขาถูกบังคับให้ต้องทำงานใช้หนี้ภายใต้การดูแลของ ฮาน (ซ็อง คัง) ในไม่ช้า ฮานต้อนรับฌอนเข้าสู่ครอบครัวของเขาและแนะนำให้ฌอนได้รู้จักกับกฎในการดริฟต์ของแท้ แต่เดิมพันสำหรับฌอนและการซิ่งของเขายังคงสูงลิ่ว เมื่อพวกเขาเรียนรู้ที่จะยกระดับการซิ่งจนกลายเป็นศิลปะรูปแบบหนึ่ง พวกเขาจะต้องขับรถซิ่งที่ผ่านการปรับแต่งไปตามท้องถนนที่เต็มไปด้วยผู้คนใจกลางกรุงโตเกียวด้วยความเร็ว ลัดเลาะเลื้อยไปตามทางโค้งแคบด้วยเสียงขูดขีดของโลหะและกลิ่นยางไหม้ร้อนฉ่า แต่เมื่อฌอนเกิดตกหลุมรัก นีล่า (นาธาลี เคลลี่) แฟนสาวของดีเค เหตุการณ์สุดระห่ำต่างๆ เริ่มหยุดไม่อยู่ กระตุ้นอารมณ์จนถึงจุดไคลแม็กซ์ด้วยการเผชิญหน้าที่มีเดิมพันสูงลิ่วกับศัตรู บทลงโทษสำหรับผู้พ่ายแพ้ คือการโดนเนรเทศไปจากโตเกียวตลอดกาลโดย คามาตะ หัวหน้าแก๊งค์ยากูซ่า ซึ่งมีศักดิ์เป็น ลุงของดีเค (ซันนี่ ชิบะ) ถ้าพวกเขามีชีวิต รอดจากการซิ่งได้ เมื่อศักดิ์ศรีถูกท้าทาย และฝีมือในการซิ่งถูกผลักดันไปถึงขีดสุด โดยมีผู้ชนะเพียงคนเดียวเท่านั้นที่จะได้รับตำแหน่งแชมเปี้ยนใน The Fast and the Furious: Tokyo Driftนักแสดงนักแสดง. - ลูคัส แบล็ค รับบทเป็น ฌอน บอสเวลล์ - ซ็อง คัง รับบทเป็น ฮาน - บาว วาว รับบทเป็น ทวิงกี้ - ไบรอัน ที รับบทเป็น ทาคาชิ - นาตาลี เคลลี รับบทเป็น นีลา - นิกกิ กริฟฟิน รับบทเป็น ซินดี (แฟนของเครย์) - แซกเชอรี ทาย ไบรอัน รับบทเป็น เครย์ - ซอนนิ ชีบะ รับบทเป็น คาบาตะ (ลุงของทาคาชิ) - วิน ดีเซล รับบทเป็น โดมินิก เทอเร็ตโต้</doc>
