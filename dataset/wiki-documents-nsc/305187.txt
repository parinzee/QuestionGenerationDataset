<doc id="305187" url="https://th.wikipedia.org/wiki?curid=305187" title="บลังก้า">บลังก้า บลังก้า (; ) เป็นตัวละครจากเกม สตรีทไฟท์เตอร์ (ปรากฏตัวครั้งแรกใน สตรีทไฟท์เตอร์ II) ซึ่งเป็นนักสู้จากป่าอเมซอนที่เคยเป็นเด็กพลัดตกเครื่องบินขณะเดินทางไปกับมารดาของตน บลังก้าจึงเติบโตขึ้นมาเป็นนักสู้ที่แลดูคล้ายกับสัตว์ป่า ต่อมา บลังก้าได้ออกเดินทางประลองฝีมือกับนักสู้ทั่วโลก ไปพร้อมๆกับการหาแม่ของตน นอกจากนี้ ในฉบับหนังสือการ์ตูน บลังก้า เคยช่วยชีวิต แดน ฮิบิกิ ที่เคยหลงเข้าไปในป่าอเมซอนมาแล้วครั้งหนึ่ง เหตุการณ์ในครั้งนั้นส่งผลให้เกิดมิตรภาพอันดีระหว่างตัวละครทั้งสองคนประวัติตามท้องเรื่อง ประวัติตามท้องเรื่อง. บลังก้าเป็นชายคนหนึ่งที่มาจากป่าอเมซอนในประเทศบราซิล ซึ่งเป็นผู้มีร่างกายเป็นสีเขียว มีความสามารถในการผลิตกระแสไฟฟ้า และในเบื้องต้นดูเหมือนว่าจะไม่มีใครรู้จักบลังก้ามากนัก- สตรีทไฟท์เตอร์ II บลังก้า ได้พัฒนาฝีมือการต่อสู้เรื่อยมา และได้เข้าร่วมการแข่งขัน เวิลด์วอร์ริเออร์ทัวร์นาเมนท์ครั้งที่สอง ภายหลังจากการแข่งขันเสร็จสิ้น เขาก็ได้พบกับแม่ของตนเองอีกครั้ง ซึ่งแม่ของเขาได้พบว่าบลังก้าออกรายการโทรทัศน์และได้เห็นถึงกำไลข้อเท้าของเขา เธอจำชื่อเดิมของเขาที่มีชื่อว่าจิมมี่ได้อยู่ เธอจึงจำได้ถึงกำไลข้อเท้าที่ได้ให้กับจิมมี่ตอนที่เขายังเป็นเด็กก่อนที่จะเกิดอุบัติเหตุเครื่องบินตก ซึ่งอุบัติเหตุในครั้งนั้นส่งผลให้บลังก้าได้เติบโตในป่าใหญ่ แม้ว่าเขาจะมีการไปมาหาสู่กับหมู่บ้านในท้องถิ่นในบางครั้งก็ตาม- สตรีทไฟท์เตอร์ IV บลังก้าได้แยกทางกับแม่ของเขาเนื่องด้วยมีแต่คนจ้องมองความแปลกประหลาดในตัวเขา และเดินทางสู่ฮ่องกงพร้อมกับแดน ซึ่งได้ตอบคำถามถึงสิ่งที่เหมือนกับการแข่งขันเวิลด์วอร์ริเออร์ครั้งที่สอง ภายหลังจากนั้น บลังก้า, แดน และซากุระ ได้ตัดสินใจร่วมการแข่งขัน S.I.N. ทัวร์นาเมนท์ ด้วยเหตุผลของตัวเองที่ต่างกันออกไป โดยบลังก้าต้องการได้รับชัยชนะและได้รับการยอมรับจากผู้คน ภายหลังจากการต่อสู้สิ้นสุดลง บลังก้าได้พบกับแม่ของตนอีกครั้งหนึ่งในฮ่องกงข้อมูลจำเพาะข้อมูลจำเพาะ. - ชื่อ : บลังก้า (Blanka) - ชื่อจริง : จิมมี่ (Jimmy) - สัญชาติ : - วันเดือนปีเกิด : 12 กุมภาพันธ์ ค.ศ. 1966 - ส่วนสูง : 192 ซม. - น้ำหนัก : 98 กก. - กรุ๊ปเลือด : B - สิ่งที่ชอบ : แม่ (ซึ่งมีชื่อว่า ซาแมนซา), ผลไม้เขตร้อน - สิ่งที่เกลียด : กองทัพมด - ท่าไม้ตาย โรลลิ่งแอทเทค, อิเล็คทริกธันเดอร์</doc>
