<doc id="944684" url="https://th.wikipedia.org/wiki?curid=944684" title="รัสมี เวระนะ">รัสมี เวระนะ รัสมี เวระนะ (ชื่อเล่น:แป้ง เกิด 18 สิงหาคม พ.ศ.2526) เป็นนักร้องและนักแต่งเพลงชาวไทย มีชื่อเสียงจากการนำเพลงพื้นบ้าน , ลูกทุ่ง และหมอลำมาขับร้องในแนวดนตรีโซลและแจ๊ส นอกจากนี้บทเพลงของรัสมี เวระนะ ยังมีส่วนผสมของการใช้เครื่องดนตรีตะวันตกและดนตรีพื้นบ้าน อีกทั้งยังมีการขับร้องเป็นภาษาอีสานและภาษาเขมร โดยรัสมี เวระนะ เคยไปร้องเพลงที่ประเทศฝรั่งเศส ร่วมกับวง Limousine และมีโอกาสได้ร่วมบันทึกเสียงให้กับวง Poni Hoax วงดนตรีอิเล็กทรอนิกส์จากฝรั่งเศส รัสมี เวระนะ มีผลงานเพลงชุดแรกชื่อ Isan Soul E.P. ซึ่งได้รับความสนใจจากการนำเพลงพื้นบ้านของภาคอีสานมาขับร้องในแนวโซล และมีการผสมผสานระหว่างเครื่องดนตรีตะวันตกและดนตรีพื้นบ้านทำให้ได้รับรางวัลคมชัดลึก อวอร์ดถึง 3 รางวัล ได้แก่ อัลบั้มยอดเยี่ยม ศิลปินยอดเยี่ยม และ เพลงยอดเยี่ยมจากเพลง มายา ต่อมารัสมีได้ออกอัลบั้ม อารมณ์ และได้รับรางวัลสีสันอะวอร์ดส์ สาขา ศิลปินหญิงยอดเยี่ยม ประจำปี พ.ศ.2560 ในเดือนพฤษภาคม พ.ศ. 2561 รัสมี เวระนะ มีชื่อเป็น 1 ใน 50 คนเอเชียที่น่าจับตามองในสาขาศิลปวัฒนธรรมและกีฬาจากหนังสือพิมพ์เดอะสเตรตส์ไทมส์ประวัติ ประวัติ. รัสมี เวระนะ เกิดวันที่ 18 สิงหาคม พ.ศ.2526 ที่อำเภอน้ำยืน จังหวัดอุบลราชธานี มีพ่อเป็นชาวเขมรและเป็นครูสอนร้องเพลงเจรียง ทำให้ได้ฝึกร้องเพลงลูกทุ่งและหมอลำตั้งแต่ยังเด็ก จนจบชั้นประถมศึกษาจึงได้ไปอยู่กับวงดนตรีเดินสายร้องเพลงหมอลำตามหมู่บ้านต่างๆ หลังจากนั้นรัสมี เวระนะ ได้ไปใช้ชีวิตอยู่ที่อำเภอเมือง จังหวัดเชียงใหม่ และเรียนต่อสายอาชีพที่วิทยาลัยอาชีวศึกษาไทยวิจิตรศิลปเชียงใหม่ จนจบปวช. ก่อนจะเรียนต่อสาขาจิตรกรรมที่มหาวิทยาลัยเทคโนโลยีราชมงคลล้านนา (เจ็ดยอด) จนจบปริญญาตรี ช่วงที่อยู่ที่จังหวัดเชียงใหม่รัสมีได้ให้ความสนใจกับดนตรีหลากหลายแนวนอกเหนือจากเพลงหมอลำและเพลงลูกทุ่ง โดยฟังเพลงโซลของนิน่า ซิโมน รวมถึงเพลงสำเนียงแอฟริกันตะวันตกของโอเมา ซ็องกาเร และเพลงแนวแอฟโรบีทของเฟล่า คูติ ในขณะที่ยังเรียนด้านจิตรกรรมที่เชียงใหม่ รัสมีได้ร้องเพลงตามโรงแรมและตามบาร์ดนตรีแจ๊ส ทำให้ได้ฟังเพลงหลากหลายแนวมากขึ้น และได้รู้จักกับนักดนตรีต่างชาติหลายราย โดยวง Limousine ที่กำลังอยู่ในช่วงทัวร์คอนเสิร์ตที่ประเทศไทย ได้ชักชวนให้ไปร้องเพลงหมอลำโดยใช้ท่วงทำนองของเพลงแจ๊ส ที่ประเทศฝรั่งเศส ก่อนที่วง Poni Hoax จะชักชวนให้ร่วมบันทึกเสียงผลงานเพลงอัลบั้มเดี่ยวผลงานเพลง. อัลบั้มเดี่ยว. - Isan Soul E.P. (2558) - อารมณ์ (ธ.ค.2560)ร่วมกับศิลปินอื่นร่วมกับศิลปินอื่น. - เพลง Tropical Suite : Pattaya และ เพลง Lights Out ในอัลบั้ม Tropical Suite ของวง Poni Hoax (ฝรั่งเศส)- พ.ศ.2559 - เพลง อย่าไห้เด้ : ศรีราชา ร็อคเกอร์ - พ.ศ.2559 - เพลง เพื่อวันพรุ่งนี้ (ต่อลมหายใจให้โลกเรา) : ร้องร่วมกับ สุพิชา เทศดรุณ (วง Harmonica Sunrise) และ กอล์ฟ ฟักกลิ้งฮีโร่ พ.ศ.2560รางวัลรางวัล. - ศิลปินหญิงเดี่ยวยอดเยี่ยม : คมชัดลึก อวอร์ด ประจำปี 2558 - อัลบั้มยอดเยี่ยม จากอัลบั้ม Esan Soul E.P. : คมชัดลึก อวอร์ด ประจำปี 2558 - เพลงยอดเยี่ยม จากเพลง มายา : คมชัดลึก อวอร์ด ประจำปี 2558 - ศิลปินหญิงยอดเยี่ยม จากอัลบั้ม อารมณ์ : สีสันอะวอร์ดส์ ประจำปี 2560 - มีชื่อเป็น 1 ใน 50 คนเอเชียที่น่าจับตามอง ในสาขาศิลปวัฒนธรรม ประจำปี 2561 : หนังสือพิมพ์เดอะสเตรตส์ไทมส์</doc>
