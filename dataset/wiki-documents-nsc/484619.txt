<doc id="484619" url="https://th.wikipedia.org/wiki?curid=484619" title="พราง (ฮาร์ลาน โคเบน)">พราง (ฮาร์ลาน โคเบน) พราง () เป็นนวนิยายแนวลึกลับ เขียนโดย ฮาร์ลาน โคเบน ฉบับภาษาอังกฤษตีพิมพ์ครั้งแรกในปี ค.ศ. 2007 โดยสำนักพิมพ์ดั๊ตตั้น สำหรับภาษาไทย ตีพิมพ์ในปี ค.ศ. 2008 โดยแพรวสำนักพิมพ์ แปลโดยมณฑารัตน์ ทรงเผ่าเรื่องย่อ เรื่องย่อ. เมื่อ 20 ปีก่อน ที่ค่ายฤดูร้อน เด็กสาววัยรุ่นสี่คนถูกฆ่าตาย หนึ่งในนั้นคือเด็กสาวชื่อ คามิลล์ โคปแลนด์ ฆาตกรถูกจับเข้าคุก 20 ปีให้หลัง พอล โคปแลนด์ หรือที่เรียกกันสั้น ๆ ว่าโคป น้องชายของคามิลล์ ได้เข้าทำงานเป็นอัยการประจำเอสเซ็กส์เคาน์ตี้ รัฐนิวเจอร์ซีย์ เขากำลังเคร่งเครียดกับการว่าความคดีข่มขืนคดีหนึ่ง แต่แล้วจู่ ๆ ก็ได้รับโทรศัพท์จากตำรวจสืบสวนที่นิวยอร์ก ทางนั้นเชื่อว่าพอลสามารถช่วยให้ข้อมูลในการสืบคดีฆาตกรรมปริศนาที่ทางตำรวจหาตัวคนผิดไม่ได้ เป็นคดีที่อาจจะเกี่ยวข้องการการตายของคามิลล์ ในเวลาเดียวกัน ลูซี่ โกลด์ แฟนเก่าของพอล ผู้เป็นอาจารย์สอนอยู่ที่มหาวิทยาลัยแห่งหนึ่ง ก็ได้รับเรียงความที่นักเรียนคนหนึ่งส่งมาให้ มีเนื้อหาเกี่ยวกับเหตุการณ์ที่เกิดขึ้นในคืนฆาตกรรมเมื่อ 20 ปีก่อนโดยละเอียด และแล้วก็เกิดการฆาตกรรมขึ้นอีกครั้ง โดยที่ผู้ตายมีส่วนเกี่ยวข้องกับคดีเมื่อ 20 ปีก่อน และที่บ้านของเขา ก็มีรายงานข่าวเกี่ยวกับพอลตัดเก็บไว้มากมาย รวมทั้งคนสนิทของเขาก็ให้การว่าผู้ตายพูดอยู่เสมอ ๆ ว่า ตอนเกิดเหตุฆาตกรรมเมื่อ 20 ปีก่อนนั้น "พอลโกหก"</doc>
