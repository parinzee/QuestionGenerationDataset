<doc id="515698" url="https://th.wikipedia.org/wiki?curid=515698" title="รีวา สทีนคัมพ์">รีวา สทีนคัมพ์ รีวา สทีนคัมพ์ (; 19 สิงหาคม ค.ศ. 1983 — 14 กุมภาพันธ์ ค.ศ. 2013) เป็นนางแบบชาวแอฟริกาใต้ เธอได้รับการพบว่าถูกยิงเสียชีวิตที่บ้านของแฟนหนุ่มชื่อออสการ์ พิสโตริอุส ในวันที่ 14 กุมภาพันธ์ ค.ศ. 2013 ซึ่งช่วงที่เธอเสียชีวิต เธอได้ลงนามที่จะปรากฏตัวในรายการโทรทัศน์เรียลลิตีชีวิตในวัยเด็ก ชีวิตในวัยเด็ก. สทีนคัมพ์เติบโตขึ้นในเมืองเล็ก ๆ ที่เคปทาวน์ และได้ย้ายไปอยู่กับพ่อแม่ของเธอในช่วงเด็กที่พอร์ตเอลิซาเบท หลังจากนั้น เธอเริ่มศึกษากฎหมายที่มหาวิทยาลัยพอร์ตเอลิซาเบท เธอสำเร็จการศึกษาและได้ทำงานในขั้นต้นในฐานะผู้ช่วยทนายอาชีพ อาชีพ. ในฐานะนางแบบ สทีนคัมพ์ได้ปรากฏตัวในนิตยสาร FHM และเป็นนางแบบให้กับเครื่องสำอางเอวอนที่ประเทศแอฟริกาใต้ เธอได้รับการจัดให้อยู่ในอันดับที่ 45 ของนางแบบนิตยสาร FHM แอฟริกาใต้ที่เซ็กซี่ที่สุดใน ค.ศ. 2012 ในช่วงที่เธอเสียชีวิต เธอได้เซ็นสัญญาที่จะปรากฏตัวในรายการโทรทัศน์เรียลลิตีซึ่งเป็นตอนที่มีการถ่ายทำในประเทศจาเมกาในฤดูกาลที่ห้าของรายการ Tropika Island of Treasure สทีนคัมพ์ได้เป็นนางแบบให้แก่บริษัทเครื่องประดับชื่อซิลวานาไดมอนส์ สทีนคัมพ์ยังได้ร่วมลงนามร่วมกับบริษัทเครื่องสำอางเอวอนสำหรับการปรากฏตัวเชิงพาณิชย์ในแอฟริกาใต้การเสียชีวิตของรีวา การเสียชีวิตของรีวา. ในวันที่ 14 กุมภาพันธ์ ค.ศ. 2013 สทีนคัมพ์ถูกยิงสี่ครั้งที่บ้านแฟนของเธอที่ชื่อออสการ์ พิสโตริอุส และเขาได้ถูกจับกุมในข้อหาฆาตกรรม เพื่อนบ้านของออสการ์ พิสโตริอุส กล่าวว่าได้ยินเสียงตะโกนและเสียงกรีดร้องจากบ้านของเขา พวกเขาได้แจ้งว่าได้มีการยิงเกิดขึ้น แพทย์พยายามที่จะช่วยชีวิตเธอ แต่ก็ไม่ประสบผลสำเร็จ โฆษกตำรวจได้รายงานว่าได้มีการเรียกพวกเขาไปที่บ้านในช่วงก่อนหน้านี้ หลังจากที่มีการรายงานว่าได้เกิดเรื่องขึ้นภายในบ้าน</doc>
