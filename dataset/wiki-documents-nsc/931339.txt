<doc id="931339" url="https://th.wikipedia.org/wiki?curid=931339" title="พิธีการโอลิมปิก">พิธีการโอลิมปิก พิธีการโอลิมปิก ในปัจจุบันได้นำพิธีเปิด พิธีปิด และพิธีมอบเหรียญรางวัล มาเป็นส่วนหนึ่งของการแข่งขัน โดยบางครั้งได้นำวัฒนธรรมในช่วงสมัยกีฬาโอลิมปิกโบราณมาเป็นส่วนหนึ่งของพิธีการ อาทิ โอลิมปิกฤดูร้อน 2004 ณ กรุงเอเธนส์, ประเทศกรีซ ได้นำวัฒนธรรมกรีกโบราณมาแสดงในพิธีเปิดและพิธีปิด หรือการมอบช่อมะกอกแก่นักกีฬาที่ได้เหรียญรางวัล โดยหลายอย่างๆของพิธีการโอลิมปิกจะถูกกำหนดโดยกฎบัตรโอลิมปิก ซึ่งเจ้าภาพไม่สามรถปรับเปลี่ยนได้ และนอกจากนี้การแสดงในพิธีเปิดและพิธีปิดจะต้องได้รับอนุมัติจากคณะกรรมการโอลิมปิกสากลอีกด้วยพิธีเปิด พิธีเปิด. พิธีเปิดโอลิมปิก เป็นพิธีการเริ่มการแข่งขันอย่างเป็นทางการของกีฬาโอลิมปิก โดยในปัจจุบันบางกีฬาได้เริ่มการแข่งขันก่อนพิธีเปิด อย่าง โอลิมปิกฤดูร้อน 2008 ที่ได้เริ่มแข่งกีฬาฟุตบอลก่อน 2 วัน ในองค์ประกอบของพิธีเปิดจะถูกกำหนดไว้ในกฎบัตรโอลิมปิก ซึ่งส่วนใหญ่ได้ริเริ่มในโอลิมปิกฤดูร้อน 1920 ณ แอนต์เวิร์ป, ประเทศเบลเยียมการแสดง การแสดง. การแสดง ถือว่าเป็นการแสดงที่เป็นเอกลักษณ์ของแต่ละการแข่งขัน ซึ่งมีจุดประสงค์ในการบอกสาสน์แก่ประชาชนทั่วโลก นอกจากนี้ยังเพื่อเผยแพร่วัฒนธรรมของประเทศเจ้าภาพ หรือในปัจจุบันได้แสดงเพื่อเผยแพร่แนวทางของประเทศนั้นในอดีต หรือ อนาคต โดยปกติพิธีเปิดได้เริ่มพิธีการโดยการเคารพธงชาติของประเทสเจ้าภาพ ตอจากนั้นประเทศเจ้าภาพจะจัดการแสดงต่างๆการเดินขบวนนักกีฬา การเดินขบวนนักกีฬา. การเดินขบวนนักกีฬา ถือเป็นส่วนหนึ่งของพิธีการที่สืบต่อกันมา โดยนักกีฬาทุกคนไม่จำเป็นจะต้องเข้าร่วมพิธีนี้ทุกคนก็ได้ ซึ่งแต่ละประเทศจะใช้ธงชาติ และชื่อประเทศตามกี่ระบุไว้กับคณะกรรมการโอลิมปิกสากล ตามธรรมเนียมประเทศกรีซจะต้องเดินขบวนนักกีฬาเข้าสู่สนามเป็นทีมแรก และประเทศเจ้าภาพจะเดินขบวนนักกีฬาเข้าสู่สนามเป็นทีมสุดท้าย โดยโฆษกในสนามจะประกาศเป็นภาษาทางการของคณะกรรมการโอลิมปิกสากลก่อน คือ ภาษาอังกฤษ และภาษาฝรั่งเศส ต่อด้วยภาษาทางการของประเทศเจ้าภาพ ยกเว้นในกรณีประเทศเจ้าภาพใช้ภาษาทางการเป็นภาษาอังกฤษหรือภาษาฝรั่งเศส ก็ประกาศแค่ 2 ภาษาที่เป็นภาษาทางการของคณะกรรมการโอลิมปิกสากลเท่านั้นธรรมเนียม ธรรมเนียม. เมื่อทุกชาติได้เข้าสู่สนามทั้งหมดแล้ว ประธานคณะกรรมการจัดการแข่งขันโอลิมปิก และประธานคณะกรรมการโอลิมปิกสากลจะกล่าวสุนทรพจน์ ก่อนที่จะเชิญประธานในพิธีกล่าวเปิดอย่างเป็นทางการ ตามกฎบัตรโอลิมปิก ผู้ที่จะกล่าวเปิดกีฬาโอลิมปิกอย่างเป็นทางการจะต้องเป็นประมุขแห่งรัฐของประเทศเจ้าภาพ ซึ่งมีหลายครั้งที่ประมุขแห่งรัฐไม่ได้เปิดการแข่งขันในพิธี อาทิ โอลิมปิกฤดูร้อน 1900 ไม่มีการจัดพิธีเปิด ซึ่งตอนนั้นการแข่งขันเป็นส่วนหนึ่งของงานนิทรรศการโลก หรือประมุขแห่งรัฐแห่งสหรัฐอเมริกาไม่ได้เปิดการแข่งขันโอลิมปิกถึง 5 ครั้ง ตามกฎบัตรโอลิมปิกหมวกที่ 5 ข้อที่ 29 จะกำหนดคำกล่าวสุนทรพจน์ไว้ดังนี้- โอลิมปิกฤดูร้อน - โอลิมปิกฤดูหนาว หลังจากนั้น ก็จะมีพิธีเชิญธงโอลิมปิกขึ้นสู่ยอดเสา ซึ่งบรรเลงด้วยเพลงสดุดีโอลิมปิก ตามกฎบัตรโอลิมปิก ธงโอลิมปิกนั้นจะต้องอยู่บนยอดเสาตลอดเวลาของการแข่งขัน และจะต้องอยู่โดดเด่นในสนามกีฬาหลัก ซึ่งส่วนใหญ่ผุู้ถือธงโอลิมปิกจะเป็นนักกีฬาในประเทศเจ้าภาพ ต่อจากนั้น จะมีการพิธีกล่าวปฎิญาณของนักกีฬา, ผู้ตัดสิน และผู้ฝึกสอน</doc>
