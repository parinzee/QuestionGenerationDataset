<doc id="603882" url="https://th.wikipedia.org/wiki?curid=603882" title="หม่อมเจ้าสมรศรีโสภา เทวกุล">หม่อมเจ้าสมรศรีโสภา เทวกุล หม่อมเจ้าสมรศรีโสภา เทวกุล (19 เมษายน พ.ศ. 2444 -5 มิถุนายน พ.ศ. 2539) เป็นพระธิดาในสมเด็จพระเจ้าบรมวงศ์เธอ พระองค์เจ้าเทวัญอุไทยวงศ์ กรมพระยาเทวะวงศ์วโรปการ ต้นราชสกุลเทวกุล อดีตเสนาบดีกระทรวงต่างประเทศ ประสูติแต่ หม่อมพุก เทวกุล ณ อยุธยา เมื่อวันศุกร์ที่ 19 เมษายน พ.ศ. 2444 ท่านหญิงทรงศึกษาที่โรงเรียนราชินี สำเร็จชั้นสูงสุดของโรงเรียนเมื่อวันที่ 15 พฤษภาคม พ.ศ. 2463 ทรงเป็นตัวอย่าง นักเรียนที่ประพฤติดีที่สุดของโรงเรียน ได้รับรางวัลเหรียญ สผ. ประดับเพชร จากสมเด็จพระศรีพัชรินทราบรมราชินีนาถ พระบรมราชชนนีพันปีหลวง นอกจากนี้ยังทรงเป็นนักเรียนที่เรียนดีเยี่ยม คือสอบได้ที่หนึ่งตลอด ทรงได้นั่งเรียน "โต๊ะทอง" ซึ่งเป็นโต๊ะประจำตำแหน่งที่หนึ่งเสมอมา เมื่อทรงสำเร็จการศึกษาแล้วได้ทรงเป็นครูที่โรงเรียนราชินีแล้ว จึงได้มาทรงดำรงตำแหน่งผู้ช่วยอาจารย์ใหญ่ ผู้ช่วยผู้จัดการโรงเรียนราชินีบนถึง พ.ศ. 2512 เมื่อท่านอาจารย์หม่อมเจ้าวงศ์ทิพย์สุดา เทวกุล สิ้นชีพิตักษัย ท่านหญิงทรงได้รับแต่งตั้งจากราชินีมูลนิธิ ให้ดำรงตำแหน่งกรรมการราชินีมูลนิธิ ต่อมาทรงเป็นรองประธานกรรมการราชินีมูลนิธิ และผู้จัดการโรงเรียนราชินีบนเรื่อยมาจนประชวร จึงหยุดทรงงาน เมื่อวันที่ 27 สิงหาคม 2536 และประทับพักผ่อนที่วังทิพยเวสม์ จนสิ้นชีพิตักษัยเมื่อวันที่ 5 มิถุนายน พ.ศ. 2539 สิริรวมพระชนมายุ 95 พรรษา 1 เดือน 16 วันเครื่องราชอิสิรยาภรณ์เครื่องราชอิสิรยาภรณ์. - พ.ศ. 2527 - เครื่องราชอิสริยาภรณ์จุลจอมเกล้า ชั้น ทุติยจุลจอมเกล้าวิเศษ (ท.จ.ว.) - เหรียญรัตนาภรณ์ รัชกาลที่ 7 ชั้นที่ 3 - เหรียญรัตนาภรณ์ รัชกาลที่ 6 ชั้นที่ 1</doc>
