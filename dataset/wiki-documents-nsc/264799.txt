<doc id="264799" url="https://th.wikipedia.org/wiki?curid=264799" title="ท่าเรือโยโกฮามะ">ท่าเรือโยโกฮามะ ท่าเรือโยโกฮามะ () () เป็นท่าเรือในเมืองโยโกฮามะ ประเทศญี่ปุ่น ดำเนินงานโดยสำนักงานท่าเรือและอ่าวแห่งเมืองโยโกฮามะ ท่าเรือนี้ตั้งอยู่ที่ละติจูด 35.27.–00° เหนือ และลองจิจูด 139.38–46° ตะวันออก หันหน้าออกสู่อ่าวโตเกียว ทางทิศใต้ของท่าเรือคือท่าเรือโยะโกะสึกะ และทางทิศเหนือคือท่าเรือคะวะซะกิ และกรุงโตเกียว.สิ่งก่อสร้างบริเวณท่าเรือ สิ่งก่อสร้างบริเวณท่าเรือ. ท่าเรือโยโกฮามะมีท่าเทียบเรือหลัก ๆ สิบแห่ง โดยมีท่าเทียบเรือฮอนโมกุที่มีที่ทอดสมอเรือ 24 จุดเป็นจุดอำนวยความสะดวกหลักของท่าเรือ  บริเวณท่าเรือมีอ่าวโอซานบาชิที่รองรับการเดินทางเข้าออกของผู้โดยสารทางเรือ รวมถึงมีด่านตรวจคนเข้าเมือง ด่านศุลกากร และสถานกักกันสิ่งของต้องห้ามสำหรับรองรับการเดินทางระหว่างประเทศ  มีอ่าวเดตะมะชิ หรือที่เรียกกันว่า "อ่าวกล้วย" สำหรับรองรับพืชผักผลไม้  นอกจากนี้ยังมีอ่าวไดโคคุที่ตั้งอยู่บริเวณเกาะที่ถมขึ้นมาคิดเป็นพื้นที่ 321 เฮกตาร์สำหรับตั้งโกดังสินค้า มีท่าเทียบเรือ 7 ท่าถูกใช้โดยกองทัพสหรัฐอเมริกาที่ประจำการอยู่ในญี่ปุ่น  และท่าเทียบเรืออื่น ๆ ใช้เก็บโครงเรือและทำหน้าที่อื่น ๆประวัติ ประวัติ. ในสนธิสัญญาเพื่อสัมพันธไมตรีและการค้าระหว่างสหรัฐอเมริกาและญี่ปุ่นที่ทำขึ้นใน พ.ศ. 2401 ระบุให้จังหวัดคะนะงะวะ เป็นเมืองท่าเปิด ท่าเรือโยโกฮามะได้เปิดใช้ในปีถัดมา ใน พ.ศ. 2466 ท่าเรือเสียหายอย่างหนักจากเหตุแผ่นดินไหวในภาคคันโตสถิติ สถิติ. ใน พ.ศ. 2549 ท่าเรือโยโกฮามะมีเรือเข้าจอดเทียบท่า 42,622 ลำ รองรับสินค้า 138,220,075 ตัน มีมูลค่าทั้งหมดของสินค้าคือ 11,666,790 ล้านเยน </doc>
