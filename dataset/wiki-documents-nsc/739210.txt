<doc id="739210" url="https://th.wikipedia.org/wiki?curid=739210" title="ออตโต บรุนเฟลส์">ออตโต บรุนเฟลส์ ออตโต บรุนเฟลส์ (; ค.ศ. 1488 – 23 ธันวาคม ค.ศ. 1534) เป็นนักเทววิทยาและนักพฤกษศาสตร์ชาวเยอรมัน เขาเรียนจบด้านเทววิทยาและปรัชญาจากมหาวิทยาลัยไมนซ์ และเข้าร่วมกับคณะคาร์ทูเซียน ขณะทำงานอยู่ที่เมืองสทราซบูร์ บรุนเฟลส์ได้พบกับนิโคเลาส์ เจอร์เบล (Nikolaus Gerbel) ซึ่งจุดประกายความสนใจในเรื่องพืชให้แก่เขา ต่อมาบรุนเฟลส์ได้เปลี่ยนไปนับถือนิกายโปรเตสแตนต์ และเป็นศาสนาจารย์ที่ชไตเนาอันแดร์ชตราเซอ (Steinau an der Straße) ในปี ค.ศ. 1532 เขาเข้าเรียนด้านการแพทย์ที่มหาวิทยาลัยบาเซิลและทำงานเป็นแพทย์ที่เมืองแบร์น จนกระทั่งเสียชีวิตในอีก 2 ปีต่อมา บรุนเฟลส์มีผลงานเด่นคือหนังสือ Herbarum vivae eicones (สมุดภาพสมุนไพร) ซึ่งรวบรวมข้อมูลพืชชนิดต่าง ๆ ตามระบบของบรุนเฟลส์เอง รวมถึงพืชชนิดอื่น ๆ นอกเหนือจากตำราของไดออสคอริดีสสิ่งสืบเนื่อง สิ่งสืบเนื่อง. บรุนเฟลส์ได้รับการยกย่องให้เป็นหนึ่งในสามชาวเยอรมันที่เป็นบิดาแห่งวิชาพฤกษศาสตร์ (ร่วมกับฟุคส์และบ็อค) ชื่อของเขาถูกนำไปตั้งเป็นชื่อสกุล Brunfelsia ในวงศ์มะเขือ</doc>
