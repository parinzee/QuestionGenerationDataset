<doc id="206434" url="https://th.wikipedia.org/wiki?curid=206434" title="ชิงร้อยชิงล้าน ชะช่ะช่า">ชิงร้อยชิงล้าน ชะช่ะช่า ชิงร้อยชิงล้าน ชะชะช่า เป็นรายการเกมโชว์ที่ปรับเปลี่ยนรูปแบบมาจากรายการ ชิงร้อยชิงล้าน ซูเปอร์เกม โดยออกอากาศครั้งแรกทางสถานีวิทยุโทรทัศน์ไทยทีวีสีช่อง 3 เมื่อวันพุธที่ 4 มีนาคม พ.ศ. 2541 และย้ายไปออกอากาศทาง สถานีวิทยุโทรทัศน์กองทัพบกช่อง 5 เมื่อวันพุธที่ 7 ตุลาคม พ.ศ. 2541 และกลับมาออกอากาศทาง สถานีโทรทัศน์สีกองทัพบกช่อง 7 อีกครั้ง เมื่อวันพุธที่ 11 มกราคม พ.ศ. 2549 เป็นต้นมา และตั้งแต่วันอังคารที่ 5 พฤษภาคม พ.ศ. 2552 ชื่อที่เรียกใช้ในรายการจะเหลือแค่คำว่า ชิงร้อยชิงล้าน เท่านั้น และในปี พ.ศ. 2555 ได้ย้ายกลับไป สถานีวิทยุโทรทัศน์ไทยทีวีสีช่อง 3 อีกครั้ง ในชื่อใหม่ ชิงร้อยชิงล้าน ซันไชน์ เดย์ ฉากใหม่และวันเวลาใหม่ ในปี พ.ศ. 2542 - 2545 ทางรายการได้แต่งคำขวัญให้คล้องกับกระแสในช่วงนั้น ต่อมาในปี พ.ศ. 2546 ได้นำคำขวัญ เที่ยวเมืองไทย ปลอดภัยทุกที่ มาแสดงที่ด้านล่าง หลังจากที่ไตเติ้ลเริ่มรายการใกล้จะจบลง แต่ใด้ใช้เพียงระยะสั้น ๆ ในปี พ.ศ. 2555 - พ.ศ. 2560 ชิงร้อยชิงล้าน ชะชะช่า ได้นำกลับมาฉายอีกครั้งทาง ช่องเวิร์คพอยท์ ออกอากาศทุกวันจันทร์-ศุกร์ (เฉพาะช่วงละคร 3 ช่า, ช่วง 3 ช่าท้าประลอง, ช่วงใครหนอ และช่วง 3 ช่าพามาโชว์ ในปี พ.ศ. 2545 - 2554 เท่านั้น ภายหลังเหลือแต่ช่วงละคร กับช่วงแข่งเกม 3 ช่า ในปี พ.ศ. 2553 - 2554 เท่านั้น)ประวัติ ประวัติ. หลังจาก ชิงร้อยชิงล้าน ซูเปอร์เกม จบลง ชิงร้อยชิงล้าน จึงเปลี่ยนชื่อใหม่และฉากใหม่มาเป็น ชิงร้อยชิงล้าน ชะชะช่า โดยเปลี่ยนฉากใหม่ให้ใหญ่และอลังการขึ้นและเพิ่มรูปแบบรายการให้เป็นรูปแบบใหม่พร้อมเปิดตัวกลุ่มตลกในชื่อ แก๊งสามช่า พร้อมเพิ่มโชว์ในรายการให้อารมณ์เหมือนดูโชว์สดด้วย โดยรูปแบบรายการของช่วงแรก ในปี พ.ศ. 2541 ได้แนวคิดมาจากการแสดงคาบาเรต์โชว์และสีสันของลาส เวกัสในประเทศสหรัฐอเมริกา และรูปแบบที่ 2 ในปี พ.ศ. 2545 ได้ปรับเปลี่ยนแนวโชว์จริง ๆ และเพิ่มโรงละครแก๊งสามช่า เพื่อความสนุกสนานต่อผู้ชม โดยชื่อ ชิงร้อยชิงล้าน ชะช่ะช่า เป็นชื่อที่ถูกใช้ยาวนานมากที่สุด รวมระยะเวลามากกว่า 10 ปี ของรายการโทรทัศน์เกมโชว์ในประเทศไทย ตั้งแต่ 4 ตุลาคม พ.ศ. 2549 หม่ำ จ๊กมก เป็นพิธีกรแทน ปัญญา นิรันดร์กุล ในกรณีที่ปัญญาติดภารกิจและงานต่าง ๆ จนไม่สามารถมาดำเนินรายการได้ โดยภายหลังในปี พ.ศ. 2552 ทางรายการจะเชิญพิธีกรรับเชิญมาแทน อาทิ กฤษณ์ ศรีภูมิเศรษฐ์, พิษณุ นิ่มสกุล และ ธนา สุทธิกมลตราสัญลักษณ์ระยะเวลาออกอากาศระยะเวลาออกอากาศ. - วันที่ 24 ตุลาคม พ.ศ. 2544 เป็นเทปรายการปกติเพียงครั้งเดียวที่ออกอากาศตอนกลางวัน โดยใช้ชื่อรายการว่า ชิงร้อยชิงล้าน ชะชะช่า วันหยุด - ตั้งแต่วันที่ 1 พฤศจิกายน พ.ศ. 2554 จะขยับออกอากาศให้ชมกันเร็วขึ้นเป็นเวลา 22:20 น. (ออกอากาศเฉพาะในช่วงที่มีเหตุการณ์มหาวิกฤติอุทกภัยในปี พ.ศ. 2554)ละครสามช่า ละครสามช่า. ละครสามช่าเป็นการแสดงละครเวทีโดยแก๊งสามช่า ความยาวประมาณ 30 นาที ตอนแรกออกอากาศวันที่ 27 มกราคม พ.ศ. 2542 ซึ่งในปี พ.ศ. 2542 เป็นเพียงละครสั้นเวลา 3 - 5 นาที เพื่อปูเรื่องสำหรับผู้กล้าประจำสัปดาห์เท่านั้น และตั้งแต่เดือน พฤศจิกายน พ.ศ. 2542 ได้ปรับเปลี่ยนเป็นละครยาวจนถึงปัจจุบัน ซึ่งละครสามช่าตอนแรก คือ การล้อเลียนรายการ เกมแก้จน และต่อมาก็มีศิลปินดารารับเชิญในแต่ละสัปดาห์ หรือ เว้นสัปดาห์มาร่วมแสดงกับแก๊ง 3 ช่าถือว่าเป็นครั้งแรก ชิงร้อยชิงล้าน ที่มีการเชื้อเชิญดารารับเชิญมาร่วมแสดงกับแก๊ง 3 ช่า โดยละคร 3 ช่าตอนแรกที่มีการเปลี่ยนแปลงฉาก (4 กันยายน พ.ศ. 2545) คือตอน ร้อยเล่ห์เสน่ห์ร้ายเกมในรายการ เกมในรายการ. ในส่วนของเกมการแข่งขันในรายการชิงร้อยชิงล้าน ชะชะช่า นั้น สามารถแบ่งได้เป็น 3 ยุคด้วยกัน คือ ยุคแรกเริ่ม (ตั้งแต่ 4 มีนาคม พ.ศ. 2541 - 20 มกราคม พ.ศ. 2542), ยุคกลาง (27 มกราคม พ.ศ. 2542 - 26 มีนาคม พ.ศ. 2551) และยุคสุดท้าย (5 พฤษภาคม พ.ศ. 2552 - 25 ตุลาคม พ.ศ. 2554) ดังที่จะกล่าวต่อไปนี้ อย่างไรก็ดี เกมในยุค ชิงร้อยชิงล้าน ทเวนตี้ เซ็นจูรี่ ตั๊ก นั้น ยังมีลักษณะมาจากชิงร้อยชิงล้าน ชะชะช่า ในยุคกลาง แต่ภายหลังได้มีการดัดแปลงไปตามสมควรยุคแรก : 4 มีนาคม พ.ศ. 2541 - 20 มกราคม พ.ศ. 2542ทายดาราปริศนา ยุคแรก : 4 มีนาคม พ.ศ. 2541 - 20 มกราคม พ.ศ. 2542. ทายดาราปริศนา. ในเกมนี้เป็นการทายดารารับเชิญ ซึ่งยังคงรูปแบบเดียวกับรายการ ชิงร้อยชิงล้าน ซูเปอร์เกม โดยเกมทายดารา จะแบ่งออกเป็น 3 รอบ ดังนี้ รอบที่ 1 ยังจำได้ไหม จะเป็นการทายภาพดาราปริศนาของดารารับเชิญโดยในภาพนี้จะเป็นการปกปิดใบหน้าบางส่วนของดารารับเชิญ รอบที่ 2 เสียงของใคร จะเป็การทายเสียงและเงาของดารารับเชิญ ซึ่งเกมนี้มีพัฒนามาจากเกมทายภาพดาราปริศนา (ยังจำได้ไหม) เป็น 3 ภาพ 3 ช่วงเวลา รอบที่ 3 ขอสักครั้ง จะเป็นการทายดารารับเชิญจากภาพวีทีอาร์ โดยที่ผู้เข้าแข่งขันนั้นไม่สามารถเห็นหน้าของดารารับเชิญชัด ๆ ได้ ดารารับเชิญนั้นจะทำแบบไม่เห็นหน้าหรือบังหน้าเอาไว้ด้วย เห็นได้แต่ด้านหลังดารารับเชิญเท่านั้น ทั้งนี้ ทีมผู้เข้าแข่งขันทั้ง 2 ทีม มีโอกาสเขียนในกระดานคำตอบได้ 3 ครั้งเท่านั้น หลังจากนั้น จะเฉลยว่าดารารับเชิญคนนี้คือใคร โดยการเชิญดารารับเชิญปริศนาในรอบนั้น ๆ ออกมาเปิดตัวด้วยการร้องเพลง เพื่อเป็นการเฉลยคำตอบ โดยที่ ถ้าผู้เข้าแข่งขันทีมไหน ตอบถูกในแต่ละรอบ ก็จะได้คะแนนไปด้วย โดยการทายชื่อ จะได้รอบละ 5 คะแนน ถือว่าในรอบนี้มีคะแนนเต็มถึง 15 คะแนน หลังจากที่มีการเฉลยคำตอบแล้ว ก็จะมีการพูดคุยกับดารารับเชิญเกี่ยวกับความเป็นมาและเรื่องราวต่างหลังจากนั้น ยังมีแก๊งสามช่ามาสร้างสีสันเสียงหัวเราะให้ท่านผู้ชมได้รับความสนุกสนานกันอีกด้วย โดยดาราปริศนาที่มารายการเป็นท่านแรก คือ พล ตัณฑเสถียรจริงหรือไม่ (แก๊งสามช่า) จริงหรือไม่ (แก๊งสามช่า). เกมนี้ เป็นเกมจริงหรือไม่ในอีกรูปแบบหนึ่ง โดยจะมี ผู้กล้า ซึ่งอาจเป็นบุคคลจากทางบ้าน หรือบุคคลที่มีชื่อเสียงในด้านต่างๆ มาแสดงโชว์สาธิตให้ดูในรายการ จากนั้น จะมีการท้าแก๊งสามช่าว่า แก๊งสามช่าสามารถโชว์แสดงอย่างที่ผู้กล้ามาโชว์สาธิตในรายการได้จริงหรือไม่ ทั้งนี้ จะให้ผู้เข้าแข่งขันทั้ง 2 ทีมเป็นผู้ตอบ หลังจากนั้น แก๊งสามช่าจะทำการสาธิตโชว์แบบเดียวกันกับผู้กล้า เพื่อเป็นการพิสูจน์ว่าทำได้แบบผู้กล้าหรือไม่ ถ้าทำได้แสดงว่าจริง แต่ถ้าทำไม่ได้แสดงว่าไม่จริง ทั้งนี้ ทีมผู้เข้าแข่งขันทีมใดที่ทายคำตอบถูกต้อง จะได้รับ 10 คะแนนไปในรอบนี้ ผู้กล้าท้าแก๊งสามช่าคนแรกคือ ดิเรก รุจ ท้าแข่งเล่นกล่องล่องหนจริงหรือไม่ (ผู้เข้าแข่งขัน) จริงหรือไม่ (ผู้เข้าแข่งขัน). เกมนี้ เป็นเกมจริงหรือไม่ในรูปแบบปกติที่รู้จักกันดี โดยนำเอาประสบการณ์ชีวิตในแง่มุมต่าง ๆ ของดาราที่เป็นผู้เข้าแข่งขันในเกม ไม่ว่าจะเป็น ความชอบ งานอดิเรก ของสะสมส่วนตัว หรือแม้กระทั่งประสบการณ์ลี้ลับ และเฉียดความตาย มาใช้เป็นคำถามในรอบนี้ โดยในการแข่งขัน ทีมที่จะเป็นผู้ตอบคำถาม คือทีมฝ่ายตรงข้ามอีกสองทีมที่ไม่ใช่เจ้าของเรื่อง ซึ่งทีมที่ตอบจะต้องทายว่าคำถามในข้อนั้นเป็นเรื่องจริง หรือไม่จริง หลังจากที่ตอบแล้ว ทีมเจ้าของเรื่องนั้นจะเป็นผู้เฉลยว่าคำถามนั้นเป็นเรื่องจริงหรือไม่ ทีมเจ้าของเรื่องนั้นจะเป็นผู้เฉลยว่าคำถามนั้นเป็นเรื่องจริงหรือไม่ ถ้าทีมฝ่ายตรงข้ามตอบถูกก็จะได้ 10 คะแนน แต่ถ้าตอบผิดจะไม่ได้คะแนน ทั้งนี้ คำถามในเกมจริงหรือไม่ในยุคนี้จะถูกลดเหลือ 2 ข้อ จากเดิม 3 ข้อ ซึ่งแต่ละทีมจะมีโอกาสตอบเพียงแค่คำถามของทีมตรงข้ามเท่านั้น และให้ทายว่าเรื่องคนนั้นเป็นเรื่องจริงหรือไม่ โดยในแต่ละข้อ หลังจากที่มีการเฉลยคำตอบแล้ว ก็จะมีการพูดคุยกับดาราเจ้าของเรื่องเกี่ยวกับเรื่องที่ตั้งเป็นคำถามนั้น ๆ บางครั้งอาจมีการสาธิตโชว์เรื่องนั้นให้ดูในรายการ หากเป็นเรื่องความสามารถ หรือมีการนำของสะสมต่าง ๆ มากมายที่เป็นของดารามาแสดงในรายการ ในกรณีที่คำถามเกี่ยวข้องกับของสะสมของดารา ทั้งนี้ การพูดคุยกับดารา ยังมี หม่ำ จ๊กมก, เท่ง เถิดเทิง และ หนู เชิญยิ้ม (ภายหลังเปลี่ยนเป็น โหน่ง ชะชะช่า มาแทน) มาสร้างสีสันเสียงหัวเราะให้ท่านผู้ชมได้รับความสนุกสนานกันอีกด้วย โดยการล้อเลียนดารารับเชิญที่เป็นเจ้าของเรื่องในช่วงนั้น ๆยุคกลาง : 27 มกราคม พ.ศ. 2542 - 26 มีนาคม พ.ศ. 2551ทำได้หรือไม่ได้ ยุคกลาง : 27 มกราคม พ.ศ. 2542 - 26 มีนาคม พ.ศ. 2551. ทำได้หรือไม่ได้. เกมนี้ มีลักษณะคล้ายคลึงกับจริงหรือไม่ในรูปแบบก่อนหน้านี้ ทว่ามีลักษณะเป็นเกมการแข่งขันมากขึ้น ต่างจากเดิมที่เป็นเพียงการแสดงตามแบบแผนเดียวกันกับผู้กล้า ทั้งนี้ จะมีเกมการแข่งขันเกมหนึ่ง ซึ่งถูกกำหนดกติกาแตกต่างกันออกไปในแต่ละสัปดาห์ (ขึ้นอยู่กับว่าผู้กล้าในสัปดาห์นั้น จะทำการแข่งขันเกี่ยวกับเรื่องใด) โดยผู้กล้าในสัปดาห์นั้นจะเป็นผู้แข่งขันเกมดังกล่าวก่อนเป็นลำดับแรก หลังจากนั้น แก๊งสามช่าจะต้องเล่นเกมในรูปแบบเดียวกันข้างต้น แต่จะมีการต่อรองเกิดขึ้น เพื่อให้แก๊งสามช่ามีโอกาสในการเล่นเกมสำเร็จเพิ่มมากขึ้น (เช่น การต่อเวลา, ต่อจำนวนคนที่แข่งขัน, ต่อผลของการเล่นเกม เช่น เกมเตะฟุตบอล จากเดิมต้องเตะ 5 ลูก อาจเหลือแค่ 3 ลูกเป็นต้น) ทั้งนี้ แก๊งสามช่าจะมีโอกาสเล่นเกมดังกล่าวได้ทั้งหมด 2 ครั้ง ซึ่งแต่เดิม ผู้เข้าแข่งขันจะเป็นหม่ำ และเท่ง โดยทั้งสองคนจะแข่งขันกันคนละ 1 รอบ จนอาจกล่าวได้ว่าเป็นรอบของหม่ำ และรอบของเท่ง แต่ภายหลังเกมทั้ง 2 รอบ ไม่จำเป็นจะต้องแข่งโดยหม่ำ และเท่งเท่านั้น เพราะบางเกมอาจต้องใช้ผู้เข้าแข่งขันเป็นคู่ หรือแก๊งสามช่าทุกคนเลยก็ได้ เกมทำได้หรือไม่ได้นี้ ผู้เข้าแข่งขันที่มาร่วมรายการจะต้องทายว่าแก๊งสามช่าจะทำได้หรือไม่ ทั้งนี้ หากแก๊งสามช่าเล่นเกมดังกล่าวสำเร็จเพียงครั้งเดียว ไม่ว่าจะเป็นการเล่นในรอบแรก หรือรอบที่สอง จะถือว่าแก๊งสามช่าทำได้โดยทันที แต่ในทางตรงกันข้าม หากแก๊งสามช่าเล่นเกมไม่สำเร็จทั้งสองรอบ จะถือว่าทำไม่ได้นั่นเอง ซึ่งตรงนี้ หากผู้เข้าแข่งขันคนใดทายถูกต้องก็จะได้ 1 คะแนนไปในรอบนี้ โดยเกมแรกของรอบทำได้หรือไม่ได้คือ การแข่งขันการสลับขวดเป๊ปซี่ระหว่างขวดเปล่ากับขวดบรรจุน้ำอัดลมที่อยู่ในลังพลาสติก เกมทำได้หรือไม่ได้ ถูกใช้มาโดยตลอดเกือบ 10 ปี แม้ว่าชิงร้อยชิงล้านจะอยู่ในช่วงของทเวนตี้ เซ็นจูรี่ ตั๊กก็ตาม ก็ยังคงมีเกมนี้อยู่เช่นเดิม จนกระทั่งชิงร้อยชิงล้านเริ่มมีรูปแบบของเกม ใครทำได้ เกิดขึ้น เกมทำได้หรือไม่ได้จึงค่อย ๆ เริ่มหายไป จนกระทั่งในเดือนเมษายน พ.ศ. 2552 เกมนี้จึงถูกยกเลิกไปโดยสมบูรณ์ (สำหรับเกมใครทำได้ดูที่ เกมในรายการยุคสุดท้าย) เกมทำได้หรือไม่ได้ในยุคแรก ยังไม่มีผู้สนับสนุน เริ่มมีผู้สนับสนุนตั้งแต่ 9 มกราคม พ.ศ. 2545 (ผู้สนับสนุนในรอบนี้คือ ลีโอเบียร์ (ครั้งที่ 1) ตั้งแต่ 9 มกราคม จนถึง 10 กรกฎาคม พ.ศ. 2545 ต่อมาเป็นไทเบียร์ตั้งแต่ 17 กรกฎาคม พ.ศ. 2545 จนถึงประมาณกลางปี พ.ศ. 2547 ลีโอเบียร์ (ครั้งที่ 2) ตั้งแต่กลางปี พ.ศ. 2547 ถึง พ.ศ. 2549 และไม่มีผู้สนับสนุนไปพักหนึ่งในปลายปี พ.ศ. 2549 และกลับมามีผู้สนับสนุนอีกครั้งคือ โซดาสิงห์ ตั้งแต่ปี พ.ศ. 2550)ทายดาราสามช่ารับเชิญ ทายดาราสามช่ารับเชิญ. ในเกมนี้ผู้เข้าแข่งขันต้องทายภาพวาดของหมอ - ทิววัฒน์ ภัทรกุลวณิชย์ ทันตแพทย์ และนักวาดภาพการ์ตูนล้อเลียน ซึ่งจะมาวาดภาพล้อเลียนของดาราที่จะมาเป็นสามช่ารับเชิญประจำสัปดาห์นั้น ๆ โดยในเกมนี้ ผู้เข้าแข่งขันจะต้องทายว่าภาพที่หมอทวีวัฒน์ได้วาดนี้ เป็นภาพของใคร โดยหมอทวีวัฒน์จะไม่วาดภาพทั้งหมดในคราวเดียว แต่เมื่อวาดไปได้ส่วนหนึ่ง พิธีกรจะให้ผู้เข้าแข่งขันแย่งกันกดไฟตอบคำถามก่อน ถ้าใครกดไฟติด คนนั้นจะได้สิทธิ์ในการตอบคำถาม หลังจากนั้นพิธีกรจะเฉลยคำตอบ โดยการให้คนนั้น ๆ ปรากฏตัวออกมาร้องเพลง ถ้าคนนั้นๆ ปรากฏตัวออกมาร้องเพลงแล้ว เป็นดารารับเชิญที่ผู้เข้าแข่งขันตอบไป นั่นหมายความว่าผู้เข้าแข่งขันคนนั้นตอบถูก และจะได้คะแนนไป แต่ถ้าคนนั้น ๆ ปรากฏตัวออกมาแล้วไม่ใช่ดารารับเชิญที่ผู้เข้าแข่งขันตอบไป แก๊งสามช่าคนใดคนหนึ่งซึ่งอาจจะเป็น หม่ำ,เท่ง หรือโหน่ง ก็จะออกมาร้องเพลง ซึ่งหมายความว่าผู้เข้าแข่งขันนั้นตอบผิด จะไม่ได้คะแนนไป ทั้งนี้ ถ้าตอบผิด หมอทิววัฒน์จะทำการวาดภาพต่อและเกมจะเป็นเช่นนี้ไปเรื่อย ๆ จนกว่าผู้เข้าแข่งขันคนใดคนหนึ่งจะทายภาพสามช่ารับเชิญคนดังกล่าวได้ถูกต้อง ซึ่งเกมทายดาราสามช่ารับเชิญนี้ จะมีทั้งหมด 3 คน (หรือ 3 ข้อ) นั่นเอง ทั้งนี้หากผู้เข้าแข่งขันสามารถตอบคำถามจากภาพปริศนาได้ครบ 3 ข้อ จะได้รับเงินรางวัล 100,000 บาทจากผู้สนับสนุนด้วย (ผู้สนับสนุนในรอบนี้คือ ลีโอเบียร์ ตั้งแต่ปี พ.ศ. 2543 ถึงประมาณปี พ.ศ. 2545) ซึ่งต่อมาได้ยกเลิกการแจก 100,000 บาทไป โดยสามช่ารับเชิญ 3 ท่านแรก ที่มารายการคือ แดนนี่ ศรีภิญโญ รัญญา ศิยานนท์ และ สราวุฒิ พุ่มทอง เกมนี้ เป็นที่รู้จักกันในอีกชื่อหนึ่งว่า "เขาเป็นใครหนอ" ซึ่งมาจากการที่แดนเซอร์ของรายการจะร้องเพลงประกอบกับการที่หมอทิววัฒน์กำลังวาดภาพอยู่ แต่ในระยะหลัง ๆ หมอทิววัฒน์จะไม่เริ่มวาดภาพในรายการโดยทันที แต่จะวาดไว้ส่วนหนึ่งก่อนเริ่มรายการ โดยจะให้ผู้เข้าแข่งขันทายภาพที่หมอวาดไว้ก่อนแล้วก่อน ถ้าหากไม่มีใครทายถูก หมอจึงจะเริ่มวาดในส่วนที่เหลือต่อไป (เกมนี้เริ่มใช้ตั้งแต่ 27 มกราคม พ.ศ. 2542 - 17 ตุลาคม พ.ศ. 2544) มีข้อสังเกตประการหนึ่งในเกมนี้คือ หากผู้เข้าแข่งขันทายสามช่ารับเชิญถูกต้อง เมื่อสามช่ารับเชิญคนดังกล่าวออกมา ประตูใหญ่และประตูเล็กของฉากจะถูกเปิดออกทั้งหมด แต่ถ้าหากทายผิด และเป็นแก๊งสามช่าที่ออกมา ประตูเล็กจะถูกเปิดเพียงประตูเดียวใครเป็นคนทำ (พ.ศ. 2542 - พ.ศ. 2544) ใครเป็นคนทำ (พ.ศ. 2542 - พ.ศ. 2544). เกมนี้เป็นเกมที่ผู้เข้าแข่งขันจะต้องตอบคำถามโดยเป็นการทายเรื่องของสามช่ารับเชิญ ตลอดจนเป็นการทายว่าเรื่องราวประสบการณ์ของสามช่ารับเชิญที่พิธีกรได้เล่ามานั้นเป็นเรื่องของใคร โดยในรอบนี้จะถามคำถามซึ่งเป็นข้อมูลจริง ทั้งหมด 3 ข้อ โดยที่พิธีกรหญิง(ตั๊ก มยุรา)จะเป็นคนถามคำถามว่า "ใน 3 คนนี้ ใครคือคนที่เคย...มาก่อน โดยให้ผู้เข้าแข่งขันเขียนคำตอบลงในกระดานคำตอบว่าใครเป็นเจ้าของเรื่อง หลังจากนั้นพิธีกรจะเฉลยคำตอบโดยให้สามช่ารับเชิญทั้งสามคนนั้นออกมายืนด้านหน้าโพเดียม แล้วใครที่เป็นเจ้าของเรื่องให้ลงมาจากโดมแก๊งสามช่า (โพเดียมสามช่ารับเชิญจะอยู่ภายใต้โดมแก๊งสามช่า) ทั้งนี้ หากสามช่ารับเชิญใครคนใดคนหนึ่งลงมาจากโดมแก๊งสามช่า เขาผู้นั้นคือเจ้าของเรื่องดังกล่าว และถือเป็นคำตอบที่ถูกต้องนั่นเอง สำหรับผู้เข้าแข่งขันคนใดก็ตามที่ตอบถูกจะได้คะแนนไปในรอบนี้(ตอบถูก 1 ข้อ ก็จะได้ 1 คะแนน หากตอบถูกทั้ง3ข้อ ก็จะได้ 3 คะแนน)หลังจากนั้น สามช่ารับเชิญที่เป็นเจ้าของเรื่องจะได้มาเล่าเรื่องที่เป็นประสบการณ์ชีวิตของตนเองว่าเป็นอย่างไรบ้าง เมื่อเล่าจบ พิธีกรจะเชิญแก๊งสามช่าออกมาสร้างสีสัน โดยการแสดงโชว์ตลกเพื่อความสนุกสนานนั่นเอง และในรอบนี้จะมีกติกาพิเศษคือ หากสามช่ารับเชิญทั้ง 3 คน สามารถทำให้ผู้แข่งขันทั้ง 3 คน ตอบผิดทั้งหมดก็จะมีเงินรางวัลพิเศษให้ในรอบนี้รวมกัน 60,000 บาท (ข้อละ 20,000 บาท) สำหรับเกมนี้ใช้ตั้งแต่วันที่ 27 มกราคม พ.ศ. 2542 จนถึงประมาณปี พ.ศ. 2544 ก็ได้มีการเปลี่ยนชื่อของรอบนี้มาเป็น ใครกันหนอจริงหรือไม่สามช่ารับเชิญ (พ.ศ. 2542 - พ.ศ. 2544) จริงหรือไม่สามช่ารับเชิญ (พ.ศ. 2542 - พ.ศ. 2544). เกมนี้ เป็นเกมจริงหรือไม่ในรูปแบบทายเรื่องราวของสามช่ารับเชิญ ซึ่งแตกต่างจากเกมจริงหรือไม่ในรูปแบบเดิมที่เป็นจะการทายเรื่องราวของดาราที่เป็นผู้เข้าแข่งขัน โดยจะนำเอาประสบการณ์ชีวิตในแง่มุมต่างๆของสามช่ารับเชิญไม่ว่าจะเป็น ความชอบ งานอดิเรก ของสะสมส่วนตัว หรือแม้กระทั่งประสบการณ์ลี้ลับ และเรื่องเฉียดความตาย มาใช้เป็นคำถามในรอบนี้ โดยในการตั้งคำถาม พิธีกรหญิง(ตั๊ก มยุรา)จะถามว่า ในสามช่ารับเชิญทั้ง3 คนนี้ จริงหรือไม่ ที่คุณ...เคย...มาแล้ว (ตัวอย่างเช่น ในสามช่ารับเชิญทั้ง 3 คนนี้ "จริงหรือไม่ ที่คุณโน๊ตเคยขับรถชนเสาไฟฟ้าขาด 2 ท่อนมาแล้ว") โดยให้ผู้เข้าแข่งขันจะต้องเขียนคำตอบลงในกระดานคำตอบว่า เรื่องที่สามช่ารับเชิญผู้ที่โดนตั้งคำถามมานี้เป็นเรื่องที่จริงหรือไม่ เสร็จแล้วก็จะให้สามช่ารับเชิญผู้ที่โดนตั้งคำถามออกมาเฉลยว่าจริงหรือไม่ หากผู้แข่งขันตอบถูก(คือตรงกับที่สามช่ารับเชิญผู้ที่โดนตั้งคำถามได้เฉลยไว้)ก็จะได้ 3 คะแนน เมื่อเฉลยเสร็จแล้วก็จะมีการพูดคุยถึงความเป็นมา หรือเล่ารายละเอียดต่าง ๆของเรื่องอย่างสนุกสนาน พร้อมด้วยการสอดแทรกสาระ ที่เป็นประโยชน์แก่ผู้ชม รวมไปถึงเชิญแก๊งสามช่าออกมาสร้างสีสัน โดยการแสดงโชว์ตลกเพื่อเพิ่มความสนุกสนานของเรื่องนั่นเอง และในรอบนี้จะมีกติกาพิเศษคือ หากสามช่ารับเชิญทั้ง 3 คน สามารถทำให้ผู้แข่งขันทั้ง 3 คน ตอบผิดทั้งหมดก็จะได้เงินรางวัลพิเศษในรอบนี้ 30,000 บาท สำหรับเกมนี้ใช้ตั้งแต่วันที่ 27 มกราคม พ.ศ. 2542 จนถึงประมาณปี พ.ศ. 2544ใครกันหนอ (พ.ศ. 2544 - พ.ศ. 2552) ใครกันหนอ (พ.ศ. 2544 - พ.ศ. 2552). หลังจากที่ได้ยกเลิกเกมจริงหรือไม่สามช่ารับเชิญ ในปี พ.ศ. 2544 แล้ว เกมใครกันหนอนี้จึงได้เกิดขึ้น ซึ่งเป็นเกมที่ผู้เข้าแข่งขันจะต้องตอบคำถามจากประสบการณ์ชีวิตของสามช่ารับเชิญที่มาร่วมรายการ ซึ่งเหมือนกับเกมใครเป็นคนทำ (พ.ศ. 2542 - พ.ศ. 2544) แต่จะลดคำถามจาก 3 ข้อ เหลือเพียง 2 ข้อ (และจากเดิมที่1ช่วงจะถามคำถามครบทั้ง 3 ข้อ มาเป็นการถามแบบช่วงละ 1 ข้อ โดยทื่ข้อที่ 2 นั้น จะเข้ามาถามแทนเกมจริงหรือไม่สามช่ารับเชิญนั่นเอง) ในเกมนี้ พิธีกรจะบอกเล่าเรื่องราวประสบการณ์ชีวิตของสามช่ารับเชิญคนใดคนหนึ่งให้ผู้ชม และผู้เข้าแข่งขันได้ทราบก่อน จากนั้นจะถามว่าเรื่องที่ได้เล่ามาทั้งหมดนี้ สามช่ารับเชิญคนใดเป็นเจ้าของเรื่อง โดยให้ผู้เข้าแข่งขันเขียนคำตอบลงในกระดานคำตอบว่าใครเป็นเจ้าของเรื่อง(เช่นเดียวกับเกม ใครเป็นคนทำ) หลังจากนั้นพิธีกรจะเฉลยคำตอบโดยให้สามช่ารับเชิญทั้งสามคนนั้นออกมายืนด้านหน้าโพเดียม แล้วใครที่เป็นเจ้าของเรื่องให้ลงมาจากโดมแก๊งสามช่า (โพเดียมสามช่ารับเชิญจะอยู่ภายใต้โดมแก๊งสามช่า) ทั้งนี้ หากสามช่ารับเชิญใครคนใดคนหนึ่งลงมาจากโดมแก๊งสามช่า เขาผู้นั้นคือเจ้าของเรื่องดังกล่าว และถือเป็นคำตอบที่ถูกต้องนั่นเอง สำหรับผู้เข้าแข่งขันคนใดก็ตามที่ตอบถูกจะได้คะแนนไปในรอบนี้ หลังจากนั้น สามช่ารับเชิญที่เป็นเจ้าของเรื่องจะได้มาเล่าเรื่องที่เป็นประสบการณ์ชีวิตของตนเองว่าเป็นอย่างไรบ้าง เมื่อเล่าจบ พิธีกรจะเชิญแก๊งสามช่าออกมาสร้างสีสัน โดยการแสดงโชว์ตลกเพื่อความสนุกสนานนั่นเอง และเมื่อมีการยกเลิกเกมทายดาราสามช่ารับเชิญไป ในวันที่ 24 ตุลาคม พ.ศ. 2544 สามช่ารับเชิญจะมาจากการเปิดตัวโดยพิธีกรซึ่งเป็นผู้แนะนำ โดยการเปิดตัวจะมีรูปแบบเดียวกันกับในเกมทายดาราสามช่ารับเชิญ คือการออกมาร้องเพลงนั่นเอง และโดยเฉพาะในข้อที่ 2 ของเกม(ตั้งแต่วันที่ 24 ตุลาคม พ.ศ. 2544 จนถึงปี พ.ศ. 2552)ได้มีการปรับเปลี่ยนมาเป็นเรื่องราวประสบการณ์เกี่ยวกับผี และวิญญาณของดาราเจ้าของเรื่อง ซึ่งรูปแบบเกมจะเป็นเช่นเดียวกันกับข้อแรก โดยเจ้าของเรื่องก็จะเป็นผู้มาเล่าประสบการณ์ที่เกิดขึ้นจริงเกี่ยวกับผีและวิญญาณว่าเป็นอย่างไรบ้าง หลังจากนั้นจะมีแก๊งสามช่า (หม่ำ,เท่ง และ โหน่ง) ออกมาด้วยเพื่อสร้างความตกใจให้กับในห้องส่งและผู้ชมทางบ้าน ต่อมา นับตั้งแต่ปลายปี พ.ศ. 2548 จนถึง พ.ศ. 2552 นั้น หม่ำ,เท่ง และ โหน่ง จะวิเคราะห์เรื่องประสบการณ์น่ากลัวของดาราเจ้าของเรื่องว่าน่ากลัวขนาดไหนพร้อมกับบอกด้วยว่าจะให้รางวัลกี่กะโหลกแก่ดาราเจ้าของเรื่องนั้น ซึ่งรางวัลจะเป็นถ้วยรูปหัวกะโหลกเล็กๆแต่ต่างจำนวนกัน โดยขึ้นอยู่กับความน่ากลัวของเนื้อหา เช่น ความน่ากลัวอยู่ในระดับปานกลางจะให้ 3 กะโหลก ความน่ากลัวอยู่ในระดับเสียวสันหลังจะได้ 4 กะโหลก และความน่ากลัวระดับขวัญผวาจะได้ 5 กะโหลก ซึ่งถ้วย 5 กะโหลกถือเป็นคะแนนสูงสุด แต่ส่วนใหญ่ หม่ำ,เท่ง และ โหน่ง จะให้รางวัลแค่ 4 กะโหลก แต่ในบางครั้ง แก๊งสามช่า มอบหลอดไฟซิลวาเนียเป็นของขวัญ เพื่อสำหรับคนกลัวผีอีกด้วย ซึ่งในรอบนี้ถ้าตอบถูกก็จะได้รับข้อละ 1 คะแนน เกมใครกันหนอนี้เริ่มมาตั้งแต่ช่วงประมาณปี พ.ศ. 2544 และยังคงใช้มาจนถึงปัจจุบัน แม้จะอยู่ในช่วงของชิงร้อยชิงล้าน ทเวนตี้ เซ็นจูรี่ ตั๊กก็ตาม จนถึงสิ้นปี พ.ศ. 25525 พฤษภาคม พ.ศ. 2552 - 27 ธันวาคม พ.ศ. 2554จับคู่แก๊งสามช่า 5 พฤษภาคม พ.ศ. 2552 - 27 ธันวาคม พ.ศ. 2554. จับคู่แก๊งสามช่า. เกมนี้ เป็นเกมที่มาจากพัฒนาจากเกมใครทำได้ จากยุคชิงร้อยชิงล้าน ทเวนตี้ เซ็นจูรี่ ตั๊ก คือ ผู้เข้าแข่งขันจะได้มาร่วมแข่งขันกับแก๊งสามช่าด้วย จากเดิมที่เป็นเพียงผู้ทายเท่านั้น โดยผู้เข้าแข่งขันจะต้องเลือกแก๊งสามช่าคนใดคนหนึ่ง จากนั้นก็จะมาร่วมเล่นเกมพร้อมๆกันกับแก๊งสามช่า โดยทีมของใครที่สามารถทำสถิติคะแนนจากการแข่งขันได้มากที่สุด หรือมีผลการแข่งขันดีที่สุด ผู้เข้าแข่งขันในทีมนั้นจะได้คะแนนไป แต่หากมีทีมมากกว่าหนึ่งทีมที่มีผลการแข่งขันดีที่สุด ผู้เข้าแข่งขันที่อยู่ในทีมดังกล่าวทั้งสองทีม หรือสามทีมจะได้รับคะแนนไป ดังนั้น ผู้เข้าแข่งขันจะได้คะแนนหรือไม่ต้องขึ้นอยู่กับว่าทีมของตนจะมีผลการแข่งขันดีที่สุดหรือไม่นั่นเอง แต่ในเทปวันที่ 16 กุมภาพันธ์ พ.ศ. 2553 จนถึงปัจจุบัน ผู้เข้าแข่งขันจะต้องเลือกแก๊งสามช่า 1 คน จาก 4 คน คือ หม่ำ, เท่ง, โหน่งและตุ๊กกี้ เมื่อผู้เข้าแข่งขันเลือกแก๊งสามช่าครบแล้ว สมาชิกแก๊งสามช่าคนใดที่ไม่ถูกเลือกจะต้องช่วยเล่นให้ผู้เข้าแข่งขันทั้ง 3 ทีม (หมายความว่า แก๊งสามช่าคนที่ไม่ถูกเลือกนั้นจะต้องเล่นถึง 3 รอบ หรือเป็นตัวช่วยนั่นเอง)ใครกันหนอ ใครกันหนอ. เกมใครกันหนอนี้ เป็นเกมเดียวกันกับที่เคยเล่นในชิงร้อยชิงล้าน ชะช่ะช่า และเล่นอยู่จนถึง 15 ธันวาคม พ.ศ. 2552 โดยในยุคนี้จะมีคำถามแค่ข้อเดียวเท่านั้น (ก่อนหน้านี้จะมีคำถาม 2 ข้อ)ชิงร้อยฯ โชว์/สามช่า พามาโชว์ ชิงร้อยฯ โชว์/สามช่า พามาโชว์. เกมชิงร้อยฯ โชว์ เป็นการแสดงโชว์ของแปลกหรือสิ่งที่น่าสนใจในรายการ แต่ในบางสัปดาห์จะมีแขกรับเชิญ โดยอาจเป็นการทายแขกรับเชิญจากคำใบ้ของแก๊งสามช่า หรืออาจให้แขกรับเชิญท้าแก๊งสามช่าแข่งเกมต่างๆ ทั้งนี้ขึ้นอยู่กับความสามารถของแขกรับเชิญคนนั้นๆ โดยคำถามในแต่ละสัปดาห์นั้นอาจมีตัวเลือกให้ตอบหรือไม่มีตัวเลือกให้ตอบก็ได้ โดยผู้ที่ตอบถูกจะได้ 1 คะแนน ส่วนผู้ที่ตอบผิดจะไม่ได้คะแนนขุดขื้นมาฮา ขุดขื้นมาฮา. เกมขุดขึ้นมาฮา เป็นการตอบคำถามที่เกี่ยวกับเรื่องราวในอดีตของรายการ โดยจะเป็นการถามว่าเรื่องที่เกิดขึ้นนั้นเกี่ยวกับแก๊งสามช่าคนไหน หรือเกี่ยวกับสิ่งของอะไร ให้ผู้เข้าแข่งขันเขียนคำตอบบนลงกระดานและเปิดแผ่นป้ายเฉลยคำตอบ ถ้าตอบถูกรับ 1 คะแนน ตอบผิดจะไม่ได้คะแนนท้าคนชนคลิป ท้าคนชนคลิป. เกมท้าคนชนคลิป เป็นเกมใหม่ที่เกิดขึ้นแทนที่เกมชิงร้อยฯ โชว์ โดยเป็นการนำคลิปความสามารถแปลกๆจากทั่วทุกมุมโลกมาให้ได้ชมกัน หลังจากนั้นจะเชิญผู้ที่มีความสามารถเช่นเดียวกับในคลิปที่เป็นคนไทยมาแสดงความสามารถ ซึ่งหลังจากนั้นจะมีการท้าเกิดขึ้น โดยการท้านั้นพิธีกรจะกำหนดกติกาสำหรับท้าผู้ที่เชิญมา และผู้ที่ถูกท้าจะต้องทำให้ได้ตามคำท้าของพิธีกร สำหรับผู้เข้าแข่งขันจะมีหน้าที่ทายว่าผู้ที่เชิญมาจะทำได้ตามคำท้าหรือไม่ ถ้าทายถูกจะได้รับ 1 คะแนนถูกใจให้ร้อย ถูกใจให้ร้อย. ถูกใจให้ร้อย ถือเป็นช่วงใหม่ของรายการซึ่งแทนที่ขุดขึ้นมาฮา โดยเป็นการเปิดโอกาสให้ผู้ชมทางบ้านมาแสดงความสามารถที่คิดว่าสามารถทำให้ผู้ชมถูกใจได้ โดยการตัดสินนั้น ผู้ชมจะมีปุ่มกดอยู่ในมือแล้ว หากพึงพอใจโชว์ที่แสดง ก็สามารถก็ปุ่มนั้นได้ โดยผลคะแนนที่ได้จะวัดเป็น 10 ระดับ โดยระดับสูงสุดจะเรียกว่าระดับ 100 หากสามารถทำให้ผู้ชมพึงพอใจและได้รับคะแนนในระดับ 7 ขึ้นไป ก็จะได้รับถ้วยรางวัล แต่ในรอบนี้ไม่มีคะแนนสะสมใดๆว้าวก่อนนอน ว้าวก่อนนอน. ว้าวก่อนนอน ถือเป็นช่วงใหม่ของรายการอาจจะสลับช่วงถูกใจให้ร้อยบางสัปดาห์ โดยเป็นการแสดงทดลองวิทยาศาสตร์ของเท่ง เถิดเทิง ที่นำมาเสนอในบางสัปดาห์ จนพิธีกร ดารารับเชิญ และผู้ชมในห้องส่งจนต้องร้องเสียงดัง "ว้าว" แต่ในรอบนี้ไม่มีคะแนนสะสมใดๆรอบสะสมเงินรางวัล รอบสะสมเงินรางวัล. ในชิงร้อยชิงล้าน ชะช่ะช่า นั้นยังคงใช้รูปแบบเดียวกับชิงร้อยชิงล้าน Super Game โดยมี 2 รอบและ 2 เกมด้วยกันในยุคแรก ยุคกลาง และยุคสุดท้าย ต่อมาในยุคสุดท้ายเหลือเกมเดียวแต่สะสม 2 รอบ แต่ถูกปรับปรุงมาหลายครั้งด้วยกันโดยเงินรางวัลสะสมนั้นเป็นเงินรางวัลสำหรับผู้ที่เข้ารอบ Jackpot โดยเงินรางวัลนั้นไปรวมยอดกับเงินรางวัลรอบสุดท้ายไปด้วยถังแตก ถังแตก. เกมถังแตกเริ่มตั้งแต่ปี พ.ศ. 2541 ถึงปี พ.ศ. 2549 โดยใช้รูปแบบเดียวกันกับชิงร้อยชิงล้าน Super Game ในเกมนี้จะมีแผ่นป้ายของผู้สนับสนุนรายการทั้ง 12 แผ่นป้าย ในแต่ละป้ายจะมีป้ายผู้สนับสนุนหลักในรอบถังแตกอยู่ 8 แผ่นป้ายหมายถึงได้เงินรางวัล 10,000 บาท (ผู้สนับสนุนหลักในการชิงโชค คือตู้เซฟลีโก้ ต่อมาเป็นผงชูรสอายิโนะทะกะระ ตราภูเขา ผงปรุงรสรสหนึ่ง และกาแฟกระป๋องเบอร์ดี้) และป้ายถังแตกอีก 4 แผ่นป้าย ถ้าเปิดเจอถังแตกครบทั้ง 4 แผ่นป้าย จะได้รับเงินรางวัล 100,000 บาท แต่ถ้าเปิดเจอเปิดเจอป้ายผู้สนับสนุนหลักครบทั้ง 8 แผ่นป้าย จะได้รับเงินรางวัลเพียง 80,000 บาทเท่านั้น ถ้าเปิดป้ายผู้สนับสนุนหลักแล้วป้ายต่อไปเป็นถังแตก จะถือว่าเกมจะหยุดลงทันทีและได้เงินรางวัลตามที่สะสมไว้ แต่ถ้าผู้เข้าแข่งขันเปิดแผ่นป้ายแรกเป็นถังแตก แล้วป้ายต่อไปเป็นผู้สนับสนุนหลัก จะถือว่าเกมจะหยุดลงทันทีพร้อมรับเงินรางวัล 10,000 บาทไปด้วย โดยในรอบนี้มีเหตุการณ์แจ็คพอตแตกถึง 2 ครั้ง ครั้งแรกเมื่อวันที่ 1 กรกฎาคม พ.ศ. 2541 เป็นทีมของ สายฟ้า เศรษฐบุตร,เต่า เชิญยิ้ม และทีมของ ภัครมัย โปตระนันท์,คณิตกุล เนตรบุตร (แพรว คูณสามซูเปอร์แก๊ง) และครั้งที่ 2 เมื่อวันที่ 28 มกราคม พ.ศ. 2547 โดย 3 ผู้แข่งขันคือ ณวัฒน์ กุลรัตนรักษ์,เมย์ เฟื่องอารมย์ และ พนมกร ตังทัตสวัสดิ์ โดยแจ๊กพอตแตกทั้ง 2 ครั้งนี้ เป็นการเปิดเจอถังแตกติดกัน 4 แผ่นป้ายทั้ง 2 ครั้ง ในกลางปี พ.ศ. 2549 ถึงต้นปี พ.ศ. 2552 ถูกปรับเปลี่ยนโดยในเกมนี้จะมีแผ่นป้ายของผู้สนับสนุนรายการ 12 แผ่นป้าย แบ่งเป็นป้ายผู้สนับสนุนหลัก 6 แผ่นป้ายหมายถึงได้เงินรางวัล 10,000 บาท (ผู้สนับสนุนหลักในการชิงโชค คือ กาแฟกระป๋องเบอร์ดี้) และแผ่นป้ายผู้สนับสนุนหลักที่มีรูปถังแตกอีก 6 แผ่นป้าย ถ้าเปิดเจอผู้สนับสนุนหลักครบ 6 แผ่นป้าย จะได้รับเงินรางวัล 100,000 บาท แต่ถ้าเปิดแผ่นป้ายผู้สนับสนุนหลัก ป้ายต่อไปเป็นถังแตก จะถือว่าเกมจะหยุดลงทันทีและได้เงินรางวัลตามที่สะสมไว้ แต่ถ้าผู้เข้าแข่งขันเปิดแผ่นป้ายแรกเป็นถังแตก ก็จะไม่ได้รับเงินรางวัลสะสมเลยในเกมนี้ เกมนี้เริ่มตั้งแต่ปี พ.ศ. 2539 (ชิงร้อยชิงล้าน Super Game) ถึงปี พ.ศ. 2552 (ในยุคชิงร้อยชิงล้าน ทเวนตี้ เซ็นจูรี่ ตั๊ก)จับคู่ จับคู่. เกมนี้เป็นการจับคู่กาแฟกระป๋องเบอร์ดี้ ซึ่งเกมนี้เป็นเกมที่มาจากยุค ชิงร้อยชิงล้าน Super Game ช่วงที่ย้ายจากช่อง 7 มาช่อง 3 โดยจะมีแผ่นป้ายของผู้สนับสนุนรายการทั้งหมด 12 แผ่นป้าย ซึ่งจะมีแผ่นป้ายของกาแฟ 2 รส รสละ 6 แผ่นป้าย (โรบัสต้าและมิลค์กี้คอฟฟี่ (ภายหลังเป็นซุปเปอร์เบลนด์)) โดยให้เลือกมา 8 แผ่นป้าย โดยจะต้องเปิดให้ได้โรบัสต้าหรือซุปเปอร์เบลนด์ (มิลค์กี้คอฟฟี่) 3 ใน 4 ของแผ่นป้ายทั้งหมด ถ้าหากจับคู่ได้ถูกต้องจะได้คู่ละ 20,000 บาท ถ้าไม่ถูกต้องจะไม่ได้เงินรางวัลใดๆ ถ้าหากจับคู่ได้โรบัสต้าหรือซุปเปอร์เบลนด์ (มิลค์กี้คอฟฟี่) 3 ใน 4 จะได้รับเงินรางวัล 1,000,000 บาททันที ถ้าหากจับคู่ได้อย่างละ 2 ใน 4 จะได้รับเงินรางวัล 80,000 บาทแต่แจ็คพอตจะไม่แตก เกมนี้เริ่มใช้ในปี พ.ศ. 2541 และยกเลิกในปีเดียวกัน โดยไม่มี Jackpot แตกเลย แต่เคยมีเหตุการณ์ที่เกือบแจ๊กพอตแตก เมื่อเทปวันที่ 28 สิงหาคม พ.ศ. 2541 โดยจับคู่ได้เบอร์ดี้ รสโรบัสต้า 2 คู่ เบอร์ดี้ รสซูเปอร์เบลนด์ 1 คู่ แต่คู่สุดท้ายจับคู่ไม่สำเร็จ เพราะเปิดได้เบอร์ดี้ รสโรบัสต้า 1 แผ่นป้าย และเบอร์ดี้ รสซูเปอร์เบลนด์ 1 แผ่นป้าย โดยได้เงินรางวัลสะสมในรอบนี้ 60,000 บาท โดยคู่ที่แจ๊กพอตเกือบแตกคือ อริสมันต์ พงษ์เรืองรอง,สมพร ปรีดามาโนช (ปิง ฟรุ๊ตตี้) ภายหลังในช่วงต้นปี พ.ศ. 2542 ก็ได้นำเกมนี้มาเล่นใหม่อีกครั้ง แต่กติกาเปลี่ยนไปโดยสิ้นเชิง โดยจะมีรูปกาแฟกระป๋อง 2 แถว แถวละ 1 รส (เบอร์ดี้ตอนนั้นคือ โรบัสต้าและซุปเปอร์เบลนด์ และในช่วงปลายปี พ.ศ. 2543 ได้เปลี่ยนผู้สนับสนุนหลักมาเป็นเครื่องดื่มนมเปรี้ยวคาลพิโก้ ซึ่งเป็นของอายิโนะโมะโต๊ะเช่นเดียวกัน โดยจะเป็นรูปนมเปรี้ยวกระป๋องรสส้มกับรสองุ่น) โดยจะมี 12 แผ่นป้ายของผู้สนับสนุนรายการ ซึ่งแผ่นป้ายนั้นจะมีรูปกระป๋องของแต่ละรส ซึ่งจะมี 6 แผ่นป้ายต่อรสชาติ โดยให้เลือก 8 แผ่นป้าย โดยจะต้องวางบนแถวบน 4 แผ่นป้าย แถวล่างอีก 4 แผ่นป้าย ถ้าหากจับคู่ตรงกับรสชาติจะได้รับเงินรางวัลสะสม 5,000 บาท แต่ถ้าไม่ตรงกันจะไม่ได้รางวัล ถ้าหากจับคู่ได้ทั้งหมดครบ 8 แผ่นป้าย จะได้เงินรางวัล 1,000,000 บาททันที เกมนี้ใช้เล่นตั้งแต่ช่วงต้นปี พ.ศ. 2542 ถึง กลางปี พ.ศ. 2544 ซึ่งผู้ที่ทำ Jackpot แตกในรอบนี้เป็นคนแรกและคนเดียวคือ โก๊ะตี๋ อารามบอยสลับตำแหน่ง สลับตำแหน่ง. เกมนี้เป็นการวางสลับตำแหน่งของกาแฟกระป๋องเบอร์ดี้ ซึ่งเป็นผู้สนับสนุนหลักในเกมนี้ ในเกมนี้จะมีรูปกาแฟกระป๋อง 2 รส รสละ 6 รูป (ในขณะนั้นคือรสโรบัสต้ากับซุปเปอร์เบลนด์) โดยจะมีแผ่นป้ายของผู้สนับสนุนรายการทั้งหมด 12 แผ่นป้าย โดยให้เลือกแผ่นป้ายมา 6 แผ่นป้าย โดยถ้าป้ายแรกเป็นกาแฟกระป๋องรสอะไร ป้ายต่อไปต้องสลับไปเป็นอีกรสหนึ่งเท่านั้น ถ้าสลับกับป้ายก่อนหน้านั้นจะได้เงินรางวัลสะสมป้ายละ 10,000 บาท ถ้าซ้ำกับป้ายก่อนหน้านั้นจะไม่ได้รางวัล แต่ถ้าสลับกันครบทุกป้าย จะได้เงินรางวัลสะสม 1,000,000 บาท เริ่มตั้งแต่ช่วงปลายปี พ.ศ. 2541 ถึง ต้นปี พ.ศ. 2542 (ช่วงที่ย้ายไปช่อง 5)ต่อชิ้นส่วน ต่อชิ้นส่วน. เกมนี้เริ่มใช้เมื่อกลางปี พ.ศ. 2544 ถึงต้นปี พ.ศ. 2550 เป็นการวางตำแหน่งจิ๊กซอว์ชิ้นส่วนของกาแฟกระป๋องเบอร์ดี้ และต่อมาเปลี่ยนผู้สนับสนุนหลักเป็นเครื่องดื่มกระป๋องเป๊ปซี่ โดยจะมีรูปกาแฟกระป๋อง 2 รสชาติ (โรบัสต้าและซุปเปอร์เบลนด์) แบ่งออกเป็น 3 ส่วน (บน,กลาง,ล่าง) ส่วนละ 2 แผ่นป้ายต่อ 1 รสชาติ ผู้แข่งขันต้องเลือกแผ่นป้ายผู้สนับสนุนของรายการทั้งหมด 6 แผ่นป้ายมาวางตามตำแหน่งของกาแฟกระป๋องแต่ละรสชาติ หากถูกรสชาติและถูกตำแหน่ง จะได้รับตำแหน่งละ 5,000 บาท แต่ถ้าหากไม่ถูกตำแหน่ง ไม่ถูกรสชาติ ถูกรสชาติ ไม่ถูกตำแหน่ง หรือถูกตำแหน่งแต่รสชาติไม่ถูกต้อง จะไม่ได้เงินรางวัลใดๆ หากวางตำแหน่งได้ถูกต้อง 1 กระป๋อง จะได้รับเงินรางวัลสะสม 100,000 บาท และถ้าหากวางตำแหน่งได้ถูกต้องทั้ง 2 กระป๋อง จะได้รับเงินรางวัลสะสม 1,000,000 บาท ต่อมาในปี พ.ศ. 2545 (เมื่อเปลี่ยนฉากใหม่) มีการเปลี่ยนกติกาเล็กน้อย โดยรูปกาแฟกระป๋องยังแบ่งเป็น 2 กระป๋องเช่นเดิม แต่จะมีเพียงแค่ 2 ส่วน (บน,ล่าง) ส่วนละ 3 แผ่นป้ายต่อ 1 รสชาติ โดยต้องเลือกแผ่นป้ายผู้สนับสนุนรายการมา 4 แผ่นป้าย และเปิดให้เป็นชิ้นส่วนบนและชิ้นส่วนล่างของกาแฟกระป๋องตรงตำแหน่งกันจะได้เงินรางวัล 5,000 บาทแต่เปิดป้ายเจอชิ้นส่วนบนหรือส่วนล่างแต่ไม่ตรงกันจะไม่มีเงินรางวัลอย่างใด ทั้งนี้ถ้าวางตำแหน่งจิ๊กซอว์ชิ้นส่วนบนและชิ้นส่วนล่างของกาแฟกระป๋องตรงกัน 1 กระป๋องรสชาติ จะได้เงินรางวัล 100,000 บาท แต่ถ้าวางตำแหน่งตรงกันทั้ง 2 กระป๋อง จะได้รับเงินรางวัลสะสม 1,000,000 บาท ต่อมาในช่วงปี พ.ศ. 2546 (เมื่อเหลือเพียง 1 รสชาติ คือรสโรบัสต้าเท่านั้น) จึงได้มีการปรับเปลี่ยนกติกาอีกครั้ง โดยจะมีรูปกาแฟกระป๋องรสโรบัสต้าส่วนบนทั้งหมด 6 กระป๋อง แบ่งเป็น 2 แถว แถวละ 3 กระป๋อง และมีแผ่นป้ายผู้สนับสนุนรายการ 12 แผ่นป้าย โดยแบ่งออกเป็นชิ้นส่วนบน 6 แผ่นป้าย และชิ้นส่วนล่าง 6 แผ่นป้าย โดยจะต้องเลือกแผ่นป้ายผู้สนับสนุนรายการมา 6 แผ่นป้าย และเปิดให้เป็นชิ้นส่วนล่างของกาแฟกระป๋องเท่านั้น ถ้าเปิดได้ชิ้นส่วนล่าง 1 กระป๋อง จะได้รับเงินรางวัลสะสมกระป๋องละ 5,000 บาท แต่ถ้าหากเปิดได้เป็นชิ้นส่วนบนจะไม่ได้รับเงินรางวัลสะสม ทั้งนี้ถ้าสามารถวางตำแหน่งจิ๊กซอว์ของกระป๋องถูกต้องได้ 1 แถว หรือ 3 กระป๋อง จะได้รับเงินรางวัลสะสม 100,000 บาท แต่ถ้าสามารถวางตำแหน่งของกระป๋องได้ถูกต้องทั้ง 2 แถว หรือ ถูกทั้งหมด 6 กระป๋อง จะได้รับเงินรางวัลสะสม 1,000,000 บาท ต่อมาในปี พ.ศ. 2549 (เมื่อย้ายมาช่อง 7) ได้เปลี่ยนผู้สนับสนุนเป็นเครื่องดื่มเป๊ปซี่ โดยมีรูปเครื่องดื่มกระป๋องเป๊ปซี่ 6 กระป๋องส่วนบน และมีแผ่นป้ายผู้สนับสนุนรายการ 12 แผ่นป้ายโดยแบ่งเป็นชิ้นส่วนบน 6 แผ่นป้าย และชิ้นส่วนล่าง 6 แผ่นป้ายตามรสที่ผู้ผลิตได้ผลิตออกมาในขณะนั้น (รสพิเศษที่ผู้ผลิตได้ผลิตออกมาในขณะนั้นคือ เป๊ปซี่ ลาเต้ ต่อมาเป็น เป๊ปซี่ โกลด์) โดยให้ผู้เข้าแข่งขันเลือกแผ่นป้ายของผู้สนับสนุนรายการมา 6 แผ่นป้าย และเปิดให้เป็นชิ้นส่วนล่างของเครื่องดื่มกระป๋องเป๊ปซี่ ถ้าเปิดได้เป็นชิ้นส่วนล่างจะได้รับเงินรางวัลสะสม 5,000 บาท แต่ถ้าหากเปิดได้เป็นชิ้นส่วนบนจะไม่ได้รับเงินรางวัลสะสม ทั้งนี้ถ้าหากผู้เข้าแข่งขันสามารถเปิดแผ่นป้ายชิ้นส่วนล่างของเครื่องดื่มกระป๋องเป๊ปซี่ครบ 6 กระป๋อง จะได้รับเงินรางวัลสะสม 1,000,000 บาทพรานทะเลพรานเท่ง พรานทะเลพรานเท่ง. ในช่วงเดือนกุมภาพันธ์ปี พ.ศ. 2550 มีการเปลี่ยนแปลงเป็นจับคู่เหมือน โดยผลิตภัณท์อาหารแช่แข็งยี่ห้อพรานทะเลเป็นผู้สนับสนุนเงินรางวัลและเป็นผู้สนับสนุนหลักในเกมนี้ โดยมีแผ่นป้ายผู้สนับสนุนรายการทั้งหมด 12 แผ่นป้าย โดยมีรูปผลิตภัณฑ์อาหารแช่แข็งพรานทะเล 6 ชนิด ชนิดละ 2 แผ่นป้าย โดยเปิดป้ายให้ได้ผลิตภัณท์อาหารแช่แข็งพรานทะเลที่ตรงกับที่กำหนดไว้ จะได้เงินรางวัลสะสม 5,000 บาท แต่ถ้าไม่ตรงกันจะไม่ได้เงินรางวัลเลย แต่ถ้าจับคู่ตรงกับที่กำหนดไว้ครบทั้ง 6 ชนิด จะได้เงินรางวัลสะสม 1,000,000 บาททันที ภายหลังได้เปลี่ยนกติกาใหม่โดยมีแผ่นป้ายผู้สนับสนุนรายการทั้งหมด 12 แผ่นป้าย โดยมีแผ่นป้ายพรานทะเลอยู่ 6 แผ่นป้ายและป้ายพรานเท่งอยู่ 6 แผ่นป้าย โดยเปิดป้ายให้ได้ป้ายพรานทะเล จะได้เงินรางวัลสะสม 5,000 บาท แต่ถ้าเปิดเจอป้ายพรานเท่ง จะไม่ได้เงินรางวัลเลย แต่ถ้าเปิดเจอป้ายพรานทะเลครบ 6 ป้าย จะได้เงินรางวัลสะสม 1,000,000 บาททันที เริ่มใช้ตั้งแต่ต้นปี พ.ศ. 2550 ถึง ต้นปี พ.ศ. 2551ลุ้นยิ้มลุ้นโชค ลุ้นยิ้มลุ้นโชค. เกมนี้ เป็นเกมที่มาจากชิงร้อยชิงล้าน ทเวนตี้ เซ็นจูรี่ ตั๊ก และทดแทนเกมถังแตกที่เลิกใช้ไป โดยจะมีแผ่นป้ายของผู้สนับสนุนรายการทั้งหมด 12 แผ่นป้าย โดยจะมีรูปใบหน้าของเหล่าสมาชิกแก๊งสามช่าทั้ง 3 ได้แก่ หม่ำ, เท่ง และ โหน่ง ในอิริยาบถยิ้ม และเศร้า โดยแผ่นป้ายรูปหน้ายิ้ม และหน้าเศร้าจะมีอย่างละ 6 แผ่นป้ายด้วยกัน หากเปิดป้ายได้ใบหน้าของสมาชิกแก๊งสามช่าที่ยิ้มจะได้เงินรางวัลสะสม 10,000 บาท แต่ถ้าเปิดเป็นรูปสมาชิกแก๊งสามช่าที่เศร้าเกมจะหยุดลงทันทีแม้จะเปิดเป็นแผ่นป้ายแรกก็ตาม ทั้งนี้ หากสามารถเปิดป้ายสมาชิกแก๊งสามช่าที่ยิ้มได้ครบทั้ง 6 แผ่นป้าย จะได้รับเงินรางวัลสะสม 100,000 บาท เกมลุ้นยิ้มลุ้นโชคได้ยุติลงในวันอังคารที่ 29 ธันวาคม พ.ศ. 2552เป่ายิ้งฉุบ เป่ายิ้งฉุบ. เกมนี้ เป็นเกมที่มาจากชิงร้อยชิงล้าน ทเวนตี้ เซ็นจูรี่ ตั๊ก โดยจะมีแผ่นป้ายของผู้สนับสนุนรายการ ซึ่งต่อมาเปลี่ยนมาเป็นแผ่นป้ายของผู้สนับสนุนหลัก (ผู้สนับสนุนหลักในการชิงโชค คือ กระทิงแดง ต่อมา กาแฟสำเร็จรูปเบอร์ดี้) ซึ่งมีหมายเลข 1-6 2 ฝั่ง ฝั่งละ 1 ผลิตภัณฑ์ (เบอร์ดี้ ไอซ์คอฟฟี่ และเบอร์ดี้ ทรีอินวัน) ทั้งหมด 12 แผ่นป้าย แบ่งเป็นมือรูปค้อน 4 แผ่นป้าย, มือรูปกระดาษ 4 แผ่นป้าย และมือรูปกรรไกร 4 แผ่นป้าย ผู้เข้าแข่งขันจะต้องทำการเลือกแผ่นป้ายผู้สนับสนุนรายการมา 6 แผ่นป้าย และวางในตำแหน่งที่ได้จัดไว้ จากนั้นจะต้องเปิดแผ่นป้ายให้ได้รูปมือสัญลักษณ์ที่สามารถชนะแผ่นป้ายรูปมือที่ติดไว้ด้านบนได้ โดยอ้างอิงจากกติกาของเกมเป่ายิ้งฉุบ (เช่นหากแผ่นป้ายด้านบนเป็นค้อน แผ่นป้ายล่างต้องเปิดให้ได้กระดาษ เป็นต้น) ถ้าหากสามารถเปิดแผ่นป้ายแล้วชนะแผ่นป้ายด้านบนได้ จะได้รับเงินรางวัลครั้งละ 5,000 บาท แต่ถ้าหากผลออกมาเสมอ (เปิดแผ่นป้ายได้เหมือนกับด้านบน) หรือผลออกมาแพ้ก็จะไม่ได้เงินรางวัลสะสม หากสามารถเป่ายิ้งฉุบชนะได้ครบทั้ง 6 แผ่นป้าย จะได้รับเงินรางวัลสะสม 1,000,000 บาท เกมเป่ายิ้งฉุบได้ยุติลงในวันอังคารที่ 29 ธันวาคม พ.ศ. 2552 พร้อมกับเกมลุ้นยิ้มลุ้นโชคตู้มหาสมบัติ ตู้มหาสมบัติ. เกมนี้ เป็นการจับฉลากเงินในตู้ลม กติกาคือมีฉลากราคาตั้งแต่มูลค่า 20 บาท / 50 บาท / 100 บาท / 500 บาท และ 1,000 บาท ชนิดละ 100 ใบ อยู่ในตู้ลม ให้ผู้เข้าแข่งขันทั้ง 3 คนส่งตัวแทน 1 คนในการจับฉลากราคาให้ได้มากที่สุดภายในเวลา 30 วินาที ถ้าหมดเวลาแล้วนำมานับฉลากราคาที่จับมาและเป็นเงินรางวัลสะสม โดยจะทำการสะสมรางวัลในเกมนี้ 2 รอบเหมือนกับเปิดแผ่นป้ายสะสมเงินรางวัลที่ผ่านมารอบตัดสิน รอบตัดสิน. ในเกมนี้เป็นการตัดสินให้ผู้เข้าแข่งขันเข้าสู่รอบ Jackpotเปิดป้ายคะแนน เปิดป้ายคะแนน. มีแผ่นป้ายของผู้สนับสนุนหลักในรอบนั้นที่มีเลข 1-12 12 แผ่นป้าย (ผู้สนับสนุนหลักคือเป๊ปซี่ ต่อมาเป็นเป๊ปซี่ ทวิสต์ เป๊ปซี่ บลู เกเตอเรด มิรินด้า รสแอปปเปิ้ล เป๊ปซี่ ไฟร์&ไอซ์ โบตันมินต์บอล แอทแทค อีซี่ และป๊อป ซีเคร็ท) ต่อมากลางปี พ.ศ. 2552 ได้เปลี่ยนเป็นแผ่นป้ายของผู้สนับสนุนรายการ 12 แผ่นป้าย ซึ่งมีคะแนน 1-9 ส่วนอีก 3 ป้าย คือรูปใบหน้าของคุณปัญญา,คุณมยุรา และคุณหม่ำ โดยแผ่นป้ายปัญญาหรือป้ายมยุรามีค่า 10 คะแนน (แต่ในกรณีที่เปิดแผ่นป้ายเดียว ป้ายมยุราจะสามารถชนะป้ายปัญญา) และป้ายหม่ำเป็นป้ายตกรอบ (ป้ายหม่ำนั้น ในกรณีที่ทีมผู้เข้าแข่งขันสามารถเลือกเปิดได้ 2 แผ่นป้าย ถึงจะสามารถเปิดเจอป้ายใดๆก็ตาม แต่ถ้าอีกแผ่นป้ายหนึ่งเปิดเจอหม่ำ จะถือว่าตกรอบทันทีเช่นเดียวกัน) ในเกมเปิดแผ่นป้ายคะแนนนี้ จะมีการดูคะแนนจากรอบเกมจริงหรือไม่, ทายดาราปริศนา (ยุคที่ 1) ทำได้หรือไม่ได้, ทายสามช่ารับเชิญ, ใครกันหนอ (ยุคที่ 2 และ 3) ด้วย โดยในช่วงปี พ.ศ. 2541 - พ.ศ. 2542 ทีมที่มีคะแนนสะสมจากเกมมากที่สุด จะได้เลือก 2 แผ่นป้าย ส่วนอีกทีมหนึ่งจะได้เลือกเปิด 1 แผ่นป้าย (แต่ถ้ามีคะแนนเสมอกัน ทั้งสองฝ่ายจะได้เลือกเปิดคนละ 1 แผ่นป้ายเท่านั้น) ทั้งนี้ ในการเล่นเกม ทีมที่เปิดป้ายได้คะแนนรวมมากที่สุดจะเข้ารอบทันที แต่ถ้ามีคะแนนเท่ากัน ทีมที่เปิดได้ 2 ป้าย จะเข้ารอบทันที อย่างไรก็ดี ในเกมนี้ สำหรับทีมที่ได้เปิด 2 แผ่นป้าย หากสามารถเปิดแผ่นป้ายได้เป็นรูปปัญญาและมยุรา ทีมนั้นจะได้รับเงินรางวัลพิเศษ 100,000 บาท ทว่าในปี พ.ศ. 2542 - พ.ศ. 2552 (จนถึงยุค ชิงร้อยชิงล้าน ทเวนตี้ เซ็นจูรี่ ตั๊ก) ได้ถูกปรับเปลี่ยนเล็กน้อยโดยมีหลักการดังต่อไปนี้- กรณีที่ 1 ถ้าผู้เข้าแข่งขันมีคะแนนต่างกันทั้งสามคน ผู้เข้าแข่งขันที่มีคะแนนมากที่สุด 2 อันดับแรก จะได้เล่นเกมนี้ โดยผู้เล่นที่มีคะแนนมากกว่ามีสิทธิ์เลือก 2 แผ่นป้าย ส่วนผู้เล่นที่มีคะแนนน้อยกว่าได้เลือก 1 แผ่นป้าย ส่วนผู้เข้าแข่งขันอีกคนหนึ่ง ถือว่าตกรอบโดยอัตโนมัติ - กรณีที่ 2 ถ้าผู้เข้าแข่งขันมีคะแนนเสมอกัน 2 คน โดยสองคนดังกล่าว มีคะแนนสูงกว่าผู้เข้าแข่งขันอีกคนหนึ่ง ทั้งสองคนนั้นจะได้สิทธิ์เล่นเกมนี้ โดยได้เลือกคนละ 1 แผ่นป้าย ส่วนผู้เข้าแข่งขันที่มีคะแนนน้อยกว่าสองคนดังกล่าว ถือว่าตกรอบเช่นกัน- กรณีที่ 3 ถ้าผู้เข้าแข่งขันคนใดคนหนึ่งมีคะแนนมากที่สุด และผู้เข้าแข่งขันอีกสองคนที่มีคะแนนน้อยกว่ามีคะแนนเท่ากัน ผู้เข้าแข่งขันที่มีคะแนนมากที่สุดจะได้เลือก 2 แผ่นป้าย ส่วนผู้เข้าแข่งขันอีกสองคนที่เหลือ จะได้เลือกคนละ 1 แผ่นป้าย- กรณีที่ 4 ถ้าผู้เข้าแข่งขันทั้งสามคนมีคะแนนเท่ากัน จะได้สิทธิ์เลือกคนละ 1 แผ่นป้ายทุกคน สำหรับการเล่นเกมเปิดแผ่นป้ายคะแนนนี้ ผู้เข้าแข่งขันที่เปิดป้ายได้คะแนนรวมมากที่สุดจะเข้ารอบทันที แต่ถ้ามีคะแนนเท่ากัน ผู้ที่เปิดได้ 2 ป้ายจะเข้ารอบทันที อย่างไรก็ดี ในเกมนี้ สำหรับผู้เข้าแข่งขันที่ได้เปิด 2 แผ่นป้าย หากสามารถเปิดแผ่นป้ายได้เป็นรูปปัญญาและมยุรา ผู้เข้าแข่งขันท่านนั้นจะได้รับเงินรางวัลพิเศษ 100,000 บาท (ผู้สนับสนุนเงินรางวัลโดยบะหมี่กึ่งสำเร็จรูปตรา มาม่า ต่อมาเป็นซอสหอยนางรมตรา แม่ครัว) ทว่าในทางปฏิบัติ การจะได้สิทธิ์ลุ้นเงินรางวัล 100,000 บาทได้นั้น จะต้องเป็นไปตามหลักในข้อที่ 1 และข้อ 3 ซึ่งได้กล่าวมาไว้ข้างต้นเท่านั้น อย่างไรก็ดี ตั้งแต่ 1 เมษายน พ.ศ. 2552 เป็นต้นมา จะไม่มีการให้เงินรางวัลพิเศษ 100,000 บาทในกรณีที่เปิดได้ป้ายรูปปัญญาและมยุราอีก โดยให้ถือว่าผู้ที่เปิดได้ป้ายรูปปัญญาและมยุรานั้นเข้ารอบสุดท้ายไปโดยอัตโนมัติแทนประตูหม่ำนำโชค ประตูหม่ำนำโชค. เกมนี้ มีประตูอยู่ 4 ช่อง โดยสิทธิ์และจำนวนในการเลือกช่องประตูจะขึ้นอยู่กับคะแนนที่สะสมมาในรอบจับคู่แก๊งสามช่า รอบชิงร้อยฯ โชว์ และรอบขุดขึ้นมาฮา ในทางการปฏิบัติเลือกประตูไว้ 4 กรณีดังนี้- กรณีที่ 1 ถ้าผู้เข้าแข่งขันมีคะแนนต่างกันทั้งสามคน ผู้เข้าแข่งขันที่มีคะแนนมากที่สุด 2 อันดับแรก จะได้เล่นเกมนี้ โดยมีประตูให้เลือก 3 ประตู ในแต่ละประตูจะมี หม่ำ,เท่ง และโหน่ง ผู้เข้าแข่งขันที่มีคะแนนมากที่สุดจะต้องเลือก 2 ใน 3 ประตู ส่วนประตูที่เหลือจะตกเป็นของผู้ที่มีคะแนนรองลงมา - กรณีที่ 2 ถ้าผู้เข้าแข่งขันมีคะแนนเสมอกัน 2 คน โดยสองคนดังกล่าว มีคะแนนสูงกว่าผู้เข้าแข่งขันอีกคนหนึ่ง ทั้งสองคนนั้นจะได้สิทธิ์เล่นเกมนี้ โดยมีประตูให้เลือก 2 ประตู ในแต่ละประตูจะมี หม่ำและตุ๊กกี้ ให้ผู้เข้าแข่งขันเลือกประตูคนละ 1 ประตู - กรณีที่ 3 ถ้าผู้เข้าแข่งขันคนใดคนหนึ่งมีคะแนนมากที่สุด และผู้เข้าแข่งขันอีกสองคนที่มีคะแนนน้อยกว่ามีคะแนนเท่ากัน จะได้สิทธิ์เล่นเกมนี้ทุกคน โดยมีประตูให้เลือก 4 ประตู ในแต่ละประตูจะมี หม่ำ,เท่ง,โหน่ง และตุ๊กกี้ ผู้เข้าแข่งขันที่มีคะแนนมากที่สุดจะต้องเลือก 2 ใน 4 ประตู ส่วนคนที่เหลือจะต้องเลือกคนละ 1 ประตู - กรณีที่ 4 ถ้าผู้เข้าแข่งขันทั้งสามคนมีคะแนนเท่ากัน จะได้สิทธิ์เล่นเกมนี้ทุกคน โดยมีประตูให้เลือก 3 ประตู ในแต่ละประตูจะมี หม่ำ,เท่ง และโหน่ง ให้ผู้เข้าแข่งขันเลือกประตูคนละ 1 ประตู ผู้เข้าแข่งขันที่เปิดประตูเจอหม่ำ จะได้รับช่อดอกไม้แสดงความยินดีจากคุณหม่ำที่สามารถผ่านเข้าไปในรอบสุดท้ายได้ ในขณะที่แก๊งสามช่าคนอื่นๆอาจจะถืออุปกรณ์ประกอบฉากอย่างอื่นออกมาด้วยแทน เกมนี้ มีพัฒนาการมาจาก "ประตูหม่ำ ประตูหมื่น" จาก ชิงร้อยชิงล้าน Top Secret และ ชิงร้อยชิงล้าน ครั้งหนึ่งในชีวิต ในปี พ.ศ. 2536 - พ.ศ. 2538 อย่างไรก็ดี เนื่องจากตั้งแต่วันที่ 21 ธันวาคม พ.ศ. 2553 หม่ำ จ๊กมก เดินทางไปต่างประเทศ ทำให้มีการเปลี่ยนแปลงเกมใหม่มาเป็นประตูสามช่ามหาสมบัติแทนประตูสามช่ามหาสมบัติ ประตูสามช่ามหาสมบัติ. เกมนี้ มีประตูอยู่ 4 ช่อง โดยสิทธิ์และจำนวนในการเลือกช่องประตูจะขึ้นอยู่กับคะแนนที่สะสมมาในรอบจับคู่แก๊งสามช่า รอบชิงร้อยฯโชว์ และรอบขุดขึ้นมาฮา ในทางการปฏิบัติเลือกประตูไว้ 4 กรณีดังนี้- กรณีที่ 1 ถ้าผู้เข้าแข่งขันมีคะแนนต่างกันทั้งสามคน ผู้เข้าแข่งขันที่มีคะแนนมากที่สุด 2 อันดับแรก จะได้เล่นเกมนี้ โดยมีประตูให้เลือก 3 ประตู ในแต่ละประตูจะมีกล่องมหาสมบัติ 1 ประตู และแก๊งสามช่าอีก 2 ประตู ผู้เข้าแข่งขันที่มีคะแนนมากที่สุดจะต้องเลือก 2 ใน 3 ประตู ส่วนประตูที่เหลือจะตกเป็นของผู้ที่มีคะแนนรองลงมา - กรณีที่ 2 ถ้าผู้เข้าแข่งขันมีคะแนนเสมอกัน 2 คน โดยสองคนดังกล่าว มีคะแนนสูงกว่าผู้เข้าแข่งขันอีกคนหนึ่ง ทั้งสองคนนั้นจะได้สิทธิ์เล่นเกมนี้ โดยมีประตูให้เลือก 2 ประตู ในแต่ละประตูจะมีกล่องมหาสมบัติและแก๊งสามช่า อย่างละ 1 ประตู ให้ผู้เข้าแข่งขันเลือกประตูคนละ 1 ประตู - กรณีที่ 3 ถ้าผู้เข้าแข่งขันคนใดคนหนึ่งมีคะแนนมากที่สุด และผู้เข้าแข่งขันอีกสองคนที่มีคะแนนน้อยกว่ามีคะแนนเท่ากัน จะได้สิทธิ์เล่นเกมนี้ทุกคน โดยมีประตูให้เลือก 4 ประตู ในแต่ละประตูจะมีกล่องมหาสมบัติ 1 ประตู และแก๊งสามช่าอีก 3 ประตู ผู้เข้าแข่งขันที่มีคะแนนมากที่สุดจะต้องเลือก 2 ใน 4 ประตู ส่วนคนที่เหลือจะต้องเลือกคนละ 1 ประตู - กรณีที่ 4 ถ้าผู้เข้าแข่งขันทั้งสามคนมีคะแนนเท่ากัน จะได้สิทธิ์เล่นเกมนี้ทุกคน โดยมีประตูให้เลือก 3 ประตู ในแต่ละประตูจะมีกล่องมหาสมบัติ 1 ประตู และแก๊งสามช่าอีก 2 ประตู ให้ผู้เข้าแข่งขันเลือกประตูคนละ 1 ประตู ผู้เข้าแข่งขันที่เปิดประตูเจอกล่องมหาสมบัติ จะได้ผ่านเข้าไปในรอบสุดท้ายได้ ในขณะที่แก๊งสามช่าคนอื่นๆ อาจจะถืออุปกรณ์ประกอบฉากอย่างอื่นออกมาด้วยแทนรอบสุดท้ายเดือนมีนาคม พ.ศ. 2541 - กลางปี พ.ศ. 2549 รอบสุดท้าย. เดือนมีนาคม พ.ศ. 2541 - กลางปี พ.ศ. 2549. มีแผ่นป้ายของผู้สนับสนุนรายการทั้งหมด 12 แผ่นป้าย โดยมีแผ่นป้ายเลข 0 6 แผ่นป้าย มีเงินรางวัล 10,000 บาท และป้ายผู้สนับสนุนหลัก (ผู้สนับสนุนหลักในการชิงโชค ปี พ.ศ. 2541 - พ.ศ. 2549 คือ บะหมี่กึ่งสำเร็จรูปมาม่า) โดยในการเปิดแผ่นป้าย จะมี 3 แผ่นป้ายของผู้สนับสนุนหลักที่มีตัวเลข 20,000 กำกับซึ่งมีเงินรางวัล 20,000 บาท แต่อีก 3 ป้ายเป็นป้ายเปล่าถือว่าไม่มีเงินรางวัลแต่อย่างใด ทั้งนี้ถ้าผู้เข้าแข่งขันสามารถเปิดแผ่นป้าย 0 ครบทั้ง 6 แผ่นป้าย จะได้รับเงินรางวัล 2,000,000 บาทโดยจะแบ่ง 2 ส่วน ส่วนละ 1,000,000 บาท ให้กับผู้เข้าแข่งขัน และผู้โชคดีที่มาจากการจับชิ้นส่วนของผู้สนับสนุนรายการที่ผู้ชมส่งมานั่นเอง แต่ถ้าหากเปิดแผ่นป้ายผู้สนับสนุนหลักครบทั้ง 6 แผ่นป้าย จะได้รับเงินรางวัล 1,000,000 บาท โดยที่ผู้เข้าแข่งขันจะได้รับเพียงฝ่ายเดียว ส่วนผู้โชคดีทางบ้านก็จะได้รับเงินรางวัล 10,000 บาทตามปกติเช่นเดียวกับยุค ชิงร้อยชิงล้าน Super Game ต่อมาถูกปรับเปลี่ยนเป็นได้รับเงินรางวัล 2,000,000 บาททั้ง 2 รูปแบบ แต่ถ้า 6 เดือนแจ็คพอตไม่แตกผู้เข้าแข่งขันทั้ง 3 คนจะจับชิ้นส่วนขึ้นมาคนละ 1 ชิ้นส่วน เมื่อจบการแข่งขันผู้เข้าแข่งขันท่านใดเข้ารอบแจ็คพอดผู้โชคดีทางบ้านรับไปเลยเงินรางวัล 1,000,000 บาท ส่วนอีก 2 ท่านที่เหลืออาจจะได้รับเงินรางวัล 10,000 บาทหรือผลิตภัณฑ์มาม่าไปรับประทานฟรี 1 ปีแล้วแต่ยุค อย่างไรก็ดี ในยุคนี้ก็มี Jackpot แตกซึ่งได้ออกอากาศไปเมื่อวันที่ 28 กุมภาพันธ์ พ.ศ. 2544กลางปี พ.ศ. 2549 - กลางปี พ.ศ. 2552 กลางปี พ.ศ. 2549 - กลางปี พ.ศ. 2552. ได้ปรับเปลี่ยนกติกาใหม่ คือการเปิดป้ายกติกาเช่นเดียวกับรูปแบบแรกของปี 2536 แต่เงินรางวัลไม่เหมือนกัน มีแผ่นป้ายของผู้สนับสนุนรายการทั้งหมด 12 แผ่นป้าย โดยมีแผ่นป้ายผู้สนับสนุนหลัก (ผู้สนับสนุนหลักในการชิงโชคคือบะหมี่กึ่งสำเร็จรูปมาม่า ต่อมาเปลี่ยนเป็นผลิตภัณฑ์ปรุงรสอาหารตราแม่ครัวฉลากทอง) 6 แผ่นป้าย ซึ่งมีป้ายเงินรางวัลมูลค่า 10,000 บาท และแผ่นป้ายเลข 0 มี 6 แผ่นป้าย เป็นแผ่นป้ายเปล่าซึ่งไม่มีเงินรางวัลแต่อย่างใด ทั้งนี้ถ้าผู้เข้าแข่งขันสามารถเปิดแผ่นป้ายผู้สนับสนุนหลักครบทั้ง 6 แผ่นป้าย จะได้รับเงินรางวัล 2,000,000 บาทโดยจะแบ่งเป็น 2 ส่วน ส่วนละ 1,000,000 บาท ให้กับผู้เข้าแข่งขัน และผู้โชคดีที่มาจากการจับชิ้นส่วนของผู้สนับสนุนรายการนั่นเอง แต่ถ้า 6 เดือนแจ็คพอตไม่แตกผู้เข้าแข่งขันทั้ง 3 คนจะจับชิ้นส่วนขึ้นมาคนละ 1 ชิ้นส่วน เมื่อจบการแข่งขันผู้เข้าแข่งขันท่านใดเข้ารอบแจ็คพอดผู้โชคดีทางบ้านรับไปเลยเงินรางวัล 1,000,000 บาท ส่วนอีก 2 ท่านที่เหลืออาจจะได้รับเงินรางวัล 10,000 บาทหรือผลิตภัณฑ์มาม่าไปรับประทานฟรี 1 ปีแล้วแต่ยุค โดยผู้พิชิตแจ๊คพอตคนแรกและคนเดียว คือ บอล เชิญยิ้ม เมื่อวันที่ 20 ธันวาคม พ.ศ. 2549เปิดป้ายโลกยิ้ม เปิดป้ายโลกยิ้ม. ในช่วงกลางปี พ.ศ. 2552 ได้ปรับเปลี่ยนกติกาใหม่ คือมีแผ่นป้ายของผู้สนับสนุนหลักทั้งหมด 12 แผ่นป้ายที่มีหมายเลข 1-6 2 แถว แถวละ 6 แผ่นป้าย (ผู้สนับสนุนหลักในการชิงโชค ปี พ.ศ. 2552 คือ พานาโซนิค) โดยมีแผ่นป้ายรูปโลกยิ้ม 6 แผ่นป้าย ซึ่งมีเงินรางวัล 10,000 บาท และแผ่นป้ายเลข 0 มี 6 แผ่นป้าย เป็นแผ่นป้ายเปล่าไม่มีเงินรางวัลแต่อย่างใด ทั้งนี้ถ้าผู้เข้าแข่งขันสามารถเปิดแผ่นป้ายโลกยิ้มได้ครบ 6 แผ่นป้าย จะได้รับเงินรางวัล 1,000,000 บาท อย่างไรก็ดี ในยุคนี้ไม่มี Jackpot แตกเลยเช่นกันผ้าขาว-แบคทีเรีย ผ้าขาว-แบคทีเรีย. ในช่วงกลางปี พ.ศ. 2552 - กลางปี พ.ศ. 2553 ได้ปรับเปลี่ยนกติกาใหม่ คือมีแผ่นป้ายของผู้สนับสนุนหลักทั้งหมด 12 แผ่นป้ายที่มีหมายเลข 1-12 (ผู้สนับสนุนหลักในการชิงโชค ปี พ.ศ. 2552 - พ.ศ. 2553 คือ ผงซักฟอก แอทแทค อีซี่) โดยมีแผ่นป้ายรูปเสื้อสีขาว 6 แผ่นป้าย ซึ่งมีเงินรางวัล 10,000 บาท และแผ่นป้ายรูปแบคทีเรีย 3 หัว 6 แผ่นป้าย (รูปแบคทีเรียจะเป็นใบหน้าของแก๊งค์สามช่า หม่ำ/เท่ง/โหน่งอยู่ในร่างเดียวกัน) เป็นแผ่นป้ายเปล่าไม่มีเงินรางวัลแต่อย่างใด ทั้งนี้ถ้าผู้เข้าแข่งขันสามารถเปิดแผ่นป้ายรูปเสื้อสีขาวได้ครบ 6 แผ่นป้าย จะได้รับเงินรางวัล 1,000,000 บาท อย่างไรก็ดี ในยุคนี้ไม่มี Jackpot แตกเลยเช่นกันเปิดป้ายปัญญา-มยุรา เปิดป้ายปัญญา-มยุรา. ในช่วงกลางปี พ.ศ. 2553 - ปลายปี พ.ศ. 2554 ได้ปรับเปลี่ยนกติกาใหม่ คือมีแผ่นป้ายของผู้สนับสนุนหลักทั้งหมด 12 แผ่นป้ายที่มีหมายเลข 1-12 (ผู้สนับสนุนหลักในการชิงโชค ปี พ.ศ. 2553 - พ.ศ. 2554 คือ คาโอ) โดยมีแผ่นป้ายรูปใบหน้าของพิธีกรรายการ 6 แผ่นป้าย โดยในการเปิดแผ่นป้าย จะมีป้ายปัญญา 3 แผ่นป้าย และป้ายมยุรา 3 แผ่นป้าย ซึ่งมีเงินรางวัล 10,000 บาท และแผ่นป้ายรูปใบหน้าสมาชิกแก๊งสามช่า 6 แผ่นป้าย (หม่ำ เท่ง โหน่ง ตุ๊กกี้ ส้มเช้ง พัน คนละ 1 แผ่นป้าย) เป็นแผ่นป้ายเปล่าไม่มีเงินรางวัลแต่อย่างใด ทั้งนี้หากผู้เข้าแข่งขันสามารถเปิดแผ่นป้ายรูปพิธีกรได้ครบ 6 แผ่นป้าย จะได้รับเงินรางวัล 1,000,000 บาท อย่างไรก็ดี ในยุคนี้ไม่มี Jackpot แตกเลยเช่นกันผู้เข้าแข่งขัน ผู้เข้าแข่งขัน. ในชิงร้อยชิงล้าน ชะช่ะช่านั้นจะมีทีมละ 2 ทีมด้วยกันโดยแต่ละทีมจะมีอยู่ 2 คนด้วยกัน (รูปแบบคล้ายคลึงกับ ชิงร้อยชิงล้าน Top Secret) โดยตั้งแต่ 4 มีนาคม พ.ศ. 2541 ถึง 20 มกราคม พ.ศ. 2542 ตั้งแต่ภายหลังถูกปรับเปลี่ยนเป็น 3 คนต่อสัปดาห์ โดยในแต่ละสัปดาห์จะไม่เหมือนกัน ในกรณีที่ทางรายการจะเชิญดารานักแสดงชาย 2 คนและหญิง 1 คน ในสัปดาห์ต่อไปจะเชิญดารานักแสดงหญิง 2 คนและดารานักแสดงชาย 1 คน สลับกันสัปดาห์เว้นสัปดาห์ตั้งแต่วันที่ 27 มกราคม พ.ศ. 2542 ถึงช่วงปัจจุบัน โดยผู้แข่งขันที่เป็นคู่ 2 คู่แรกที่ได้มาแข่งขันในรายการชิงร้อยชิงล้าน ชะช่ะช่า คือ พงษ์พัฒน์ วชิระบรรจง,เมทนี บูรณศิริ และ นาตาชา เปลี่ยนวิถี,ธัญญา สื่อสันติสุข ส่วนผู้แข่งขันที่เป็นยุค 3 คนต่อสัปดาห์ ผู้แข่งขัน 3 คนแรกที่ได้มาแข่งขันในรายการชิงร้อยชิงล้าน ชะชะช่า คือ สมชาย เข็มกลัด,กนกวรรณ บุรานนท์ และ โน้ต เชิญยิ้ม เทปเมื่อวันที่ 3 พฤศจิกายน พ.ศ. 2552 และ 2 กุมภาพันธ์ พ.ศ. 2553 ถือว่าเป็นเทปที่มีผู้เข้าแข่งขันที่เป็นผู้หญิงล้วนทั้ง 3 คน ต่างจากเทปอื่นที่ผ่านมาเพลงประกอบ เพลงประกอบ. เพลงนี้เป็นเพลงที่คุณ ธนพร แวกประยูร ร่วมร้องบทเพลงที่มีชื่อว่า “ชิงร้อยชิงล้าน ชะช่ะช่า”- (คอรัส) “ชิงร้อยชิงล้าน... ชะชะช่า - (ชาย) “ร้อยถึงจะมีแค่ร้อย ฉันให้เธอหมดร้อย ยอมให้เธอหมดใจ ล้านใครจะมีกี่ล้าน จะให้มากี่ล้าน ฉันไม่มีเปลี่ยนใจ” - (หญิง) “มีเธอเพียงหนึ่งก็พอแล้ว เธอเป็นยิ่งกว่าเงินล้าน หากมีใครแยกเราไปนั้น ต้องแข่งกันชิงกันไม่มีถอย” - (คอรัส) “ชิงร้อยชิงล้าน... ชิงร้อยชิงล้าน... ชะช่ะช่า”ฉาก ฉาก. ในชิงร้อยชิงล้าน ชะช่ะช่า มีฉากที่ค่อนข้างใหญ่และแปลกไปจากเดิม มีความเป็นโชว์มากขึ้นกว่าชิงร้อยชิงล้านยุคก่อน โดยฉากแบบแรกได้รับอิทธิพลมาจากเมืองลาส เวกัส ประเทศสหรัฐอเมริกา ต่อมาในเดือนกันยายน พ.ศ. 2545 ได้เปลี่ยนฉากไปเป็นรูปแบบศิลปะคล้ายตะวันออกกลาง มีส่วนประกอบ ดังนี้- อุโมงค์รูปหัวสิงโต ถือเป็นสัญลักษณ์เด่นประจำรายการชิงร้อยชิงล้าน โดยหัวสิงโตนั้นมีอยู่สองรูปแบบ- ชิงร้อยชิงล้าน ชะช่ะช่า ยุคที่ 1 เป็นรูปหัวสิงโตสีเหลืองทอง (คล้ายโลโก้รายการ) ดวงตาสิงโตเป็นสีเขียว ประตูอุโมงค์เป็นรูปสี่เหลี่ยมคางหมู อยู่ใต้คางของหัวสิงโต มีสองประตู ประตูทางด้านขวา มีไฟกะพริบคำว่า Cha ขนาดใหญ่ ซึ่งเป็นประตูที่ปิดอุโมงค์ไว้ ส่วนประตูทางด้านซ้ายจะเป็นประตูเงา สำหรับให้ดาราปริศนาอยู่ทางด้านหลัง และส่องไฟจากทางด้านหลังเป็นเงาของดาราปริศนาออกมา (ใช้ในรอบดาราปริศนา) ใช้ในชิงร้อยชิงล้าน ชะชะช่า ยุคแรก (มีนาคม พ.ศ. 2541 - สิงหาคม พ.ศ. 2545) - ชิงร้อยชิงล้าน ชะช่ะช่า ยุคที่ 2 ได้พัฒนามาจากหัวสิงโตรูปแบบแรก และการใช้งานก็เหมือนหัวสิงโตรูปแบบแรก แต่ต่างกันที่รูปทรงที่เปลี่ยนไปคือเป็นรูปสิงโตอ้าปาก (คล้ายกับสิงโตในโลโก้ของบริษัทผลิตภาพยนตร์ MGM ในประเทศสหรัฐอเมริกา) สีเหลืองทอง ดวงตาสีแดง มีเขี้ยว 2 เขี้ยวที่ปาก ลวดลายประดับสิงโตแบบตะวันออกกลาง พื้นหลังเป็นครึ่งวงกลมสีแดง มีรูปดอกไม้เล็กๆสีเหลือง หลายดอกประดับ (พ.ศ. 2545 - ปลายปี พ.ศ. 2546 มีพื้นหลังมีสีน้ำตาล มีรูปหัวสิงโตเล็กๆ) มีประตูสองประตูทรงหกเหลี่ยมอยู่ในปากสิงโต ประตูแรกเป็นรูปโลโก้รายการมีไฟกระพริบ พื้นหลังสีแดง (ตอนแรกมีแค่รูปหัวสิงโต และไฟกระพริบ) เป็นประตูหลักที่ใช้ปิดอุโมงค์ และประตูที่สองจะเป็นรูปต่างๆที่สอดคล้องกับเรื่องที่นำเสนอ (ในรอบสามช่ารับเชิญ) และการแข่งขันในรอบแข่งเกม (ในรอบทำได้หรือไม่ได้) (ใช้ตั้งแต่ กันยายน พ.ศ. 2545 - ธันวาคม พ.ศ. 2554) และหัวสิงโตรูปแบบนี้ได้มีการใช้ในชิงร้อยชิงล้าน ยุคต่อมาจนถึงปัจจุบันแต่ได้มีการตกแต่งประดับดวงไฟต่างๆไว้ที่หัวสิงโต และมีไม่มีประตูกับฉากหลัง อุโมงค์สิงโตทั้งสองแบบ สามารถเปิดแยกเป็นสองส่วนได้ สำหรับให้ดาราสามช่ารับเชิญออกมาจากหลังฉาก และหลังฉากสิงโตจะมีรูปโลโก้รายการประดับไฟ และมีบันไดประดับ 2 บันไดอยู่บริเวณโลโก้อีกด้วย- โดมหมุนรูปแก๊งสามช่า เป็นลักษณะฉากประตูรูปแก๊งค์สามช่า 3 รูป พื้นวงกลม สามารถหมุนเปิดได้โดยจะหมุนไปทางด้านขวา ใช้หมุนเปิดฉากละครสามช่า(ตอนใกล้จะจบละคร) (ฉากรองในช่วงต่างๆ)หรือจะเป็นช่วงแข่งเกม(จุดเริ่มต้นหรือเส้นชัย) ยาวไปจนรอบสามช่ารับเชิญ สำหรับให้สามช่ารับเชิญไปยืนตรงนั้น- ชิงร้อยชิงล้าน ชะช่ะช่า ยุคที่ 1 มีทั้งหมด 3 รูปแบบได้แก่- แบบแรก เป็นพื้นวงกลม มีรูปแก๊งค์สามช่าคือหนู(สีแดง อยู่ด้านซ้าย) หม่ำ(สีเขียว อยู่ตรงกลาง) และเท่ง(สีน้ำเงิน อยู่ด้านขวา) มีไฟกระพริบประดับระหว่างรูป หลังประตูรูปแก๊งค์สามช่าจะเป็นแถบสีเขียวและขาวสลับกัน ใช้ตั้งแต่ 4 มีนาคม พ.ศ. 2541 - กลางปี 2541 - แบบที่สอง คล้ายกับแบบแรกแต่ต่อมาหนู เชิญยิ้มได้ออกจากแก๊งค์สามช่า รูปของหนูจึงแทนที่ด้วยโลโก้รายการแทน ใช้ตั้งแต่กลางปี 2541 - ปลายปี พ.ศ. 2542 - แบบที่สาม คล้ายกับแบบแรกแต่ได้เพิ่มรางขั้นวงกลมหมุน ซึ่งจะอยู่ในแนวเดียวกับรูปแก๊งค์สามช่า และพื้นวงกลมสำหรับตั้งวางฉากต่างๆ มีประตูรูปแก๊งค์สามช่าคือหม่ำ(สีเขียว อยู่ตรงกลาง) เท่ง(สีแดง อยู่ด้านซ้าย) และโหน่ง(สีน้ำเงิน อยู่ด้านขวา) มีไฟกระพริบระหว่างรูป หลังประตูดังกล่าวจะมีแถบสีเขียวและขาวสลับกัน และเพิ่มโลโก้รายการ (หัวสิงโต) ไว้ประตูตรงกลางหลังรูปของหม่ำ ใช้ตั้งแต่ 2 กันยายน พ.ศ. 2542 - 28 สิงหาคม พ.ศ. 2545 - ชิงร้อยชิงล้าน ชะช่ะช่า ยุคที่ 2 ได้เปลี่ยนรูปแบบใหม่คือ รูปแก๊งสามช่าแต่ละคน(หม่ำ เท่ง โหน่ง)มีการเปลี่ยนชุดเสื้อผ้าใหม่และท่าทางที่ตลกขบขัน และในเวลาต่อมาได้มีการสลับรูปเท่งกับโหน่งส่วนรูปหม่ำอยู่ที่เดิม มีส่วนที่ยื่นออกมาขั้นแต่รูปไว้ หลังประตูรูปแก๊งค์สามช่าจะเป็นลวดลาย สไตล์ตะวันออกกลาง พื้นวงกลมมีสีน้ำตาล มีลวดลายประดับตรงรางขั้นวงกลมหมุน ใช้ตั้งแต่ 4 กันยายน พ.ศ. 2545 - พ.ศ. 2554 - ฉาก 3 ช่า เธียเตอร์ เป็นฉากที่ใช้บังสำหรับฉากละคร เมื่อพอถึงช่วงละคร ฉากนี้จะถูกยกขึ้นแล้วเข้าสู่ฉากละคร ให้ในชิงร้อยชิงล้าน ชะช่ะช่า ยุคที่ 2 มีทั้งหมด 3 รูปคือ- แบบแรก สีน้ำตาล มีโลโก้สิงโตแก๊ง 3 ช่า 5 รูป ขนาดเท่ากัน (พ.ศ. 2545) - แบบที่สอง สีกากี มีโลโก้สิงโตแก๊ง 3 ช่า 3 รูป ขนาดเล็ก 2 รูป ขนาดใหญ่ 1 รูป (พ.ศ. 2546 - พ.ศ. 2549) - แบบที่สาม มีกระจกจกสีดำทึกและมีม่านสีแดงอยู่บริเวณริม ๆ (พ.ศ. 2550 - พ.ศ. 2552)รายชื่อตอนละครสามช่ายุค 1ปี 2542รายชื่อตอนละครสามช่า. ยุค 1. ปี 2542. - ละคร 3 ช่า ปี 2542 - ปี 2543 ไม่มีการตั้งชื่อละคร 3 ช่า จึงตั้งชื่อละครจากฉาก สถานที่ และเนื้อหาของละคร 3 ช่าตอนนั้น ๆปี 2543ปี 2544ปี 2544. 1. ในเทปนี้เป็นชิงร้อยชิงล้าน ชะช่ะช่า ปกติเทปเดียว ที่มีการออกอากาศในช่วงเวลากลางวัน และเป็นเทปแรกที่ออกอากาศในวันหยุดนักขัตฤกษ์ (วันปิยมหาราช)ปี 2545ปี 2545. 1. ในเทปนี้เป็นเทปสุดท้ายของชิงร้อยชิงล้าน ชะช่ะช่า ซีซั่น 1 และได้สัปดาห์ถัดมาจึงกลายเป็นชิงร้อยชิงล้าน ชะช่ะช่า ซีซั่น 2ยุค 2ปี 2545ปี 2546ปี 2547ปี 2548ยุค 3ปี 2549ปี 2550ปี 2551ยุค 3. ปี 2551. 1. ในเทปนี้วางแผนจะออกอากาศวันที่ 2 มกราคม 2551 แต่ต้องเปลี่ยนเทปที่จะออกอากาศเนื่องจากถวายความอาลัยแด่ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ โดยเลื่อนมาออกอากาศในวันดังกล่าวแต่เนื่องจากอยู่ในช่วงถวายความอาลัยและบันทึกเทปก่อนวันที่ 2 มกราคม 2551 ทางรายการจึงปรับโทนสีหน้าจอรายการตั้งแต่เทปวันที่ 16 มกราคม - 27 กุมภาพันธ์ 2551 จำนวน 7 เทป 2. ในเทปนี้เป็นเทปสุดท้ายของชิงร้อยชิงล้าน ชะช่ะช่า ซีซั่น 3 และได้สัปดาห์ถัดมาจึงกลายเป็น ชิงร้อยชิงล้าน 20th Century Tuckยุค 4ปี 2552ปี 2553ยุค 4. ปี 2553. - โน้ต1. รพีภัทร เอกพันธ์กุล และ อชิตะ สิกขมานา เป็นนักแสดงรับเชิญและร่วมเป็นผู้เข้าแข่งขันด้วย 2. ในเทปนี้ นวพล ภูวดล เป็นนักแสดงรับเชิญและร่วมเป็นผู้เข้าแข่งขันด้วยปี 2554ปี 2554. - โน้ต1. ในเทปนี้ เอ๋ พรทิพย์ เป็นนักแสดงรับเชิญและร่วมเป็นผู้เข้าแข่งขันด้วย 2. ในเทปนี้ เจเน็ต เขียว เป็นนักแสดงรับเชิญและร่วมเป็นผู้เข้าแข่งขันด้วย 3. เป็นเทปเดียวในรายการ ชิงร้อยชิงล้าน ชะช่ะช่า ที่มีดารารับเชิญเป็นสัตว์ 4. ในเทปนี้ สุเทพ สีใส เป็นนักแสดงรับเชิญและร่วมเป็นผู้เข้าแข่งขันด้วย 5. ในเทปนี้ โหน่ง ชะชะช่า ไม่ได้ปรากฏตัวในรายการเนื่องจากติดภารกิจ จึงมีนักแสงรับเชิญหลายคนในเทปนี้ 6. เทปนี้เป็นเทปสุดท้ายของรายการชิงร้อยชิงล้าน ชะช่ะช่า ก่อนที่จะเปลี่ยนชื่อเป็น ชิงร้อยชิงล้าน Sunshine Dayการผลิตวีซีดี การผลิตวีซีดี. ในชิงร้อยชิงล้าน ชะช่ะช่า ได้มีวีซีดีโดยส่วนมากจะเป็นละครของแก๊งสามช่าและแข่งท้าผู้กล้าด้วยโดยผู้ผลิตและผู้ถือลิขสิทธิ์ในช่วงแรกคือ บริษัท อีวีเอส เอนเทอร์เทนเมนท์ จำกัด โดยจะมีละครแก๊งสามช่าอยู่ 2 ตอนและแข่งท้าผู้กล้ามีอยู่ 1 ตอนปัจจุบันผู้ที่ถือลิขสิทธิ์คือ บริษัท พี.เอ็ม. เอนเทอร์เทนเมนท์ จำกัด ส่วนผู้จัดจำหน่ายเป็นของ บริษัท อีวีเอส เอนเทอร์เทนเมนท์ จำกัด โดยเพิ่มช่วงท้าแข่งผู้กล้าอีก 1 ตอนกระแสตอบรับของรายการ กระแสตอบรับของรายการ. มหาวิทยาลัยกรุงเทพ (กรุงเทพโพลล์) สำรวจความคิดเห็นเรื่อง สุดยอดความนิยมของวัยรุ่น ตั้งแต่วันที่ 17-19 สิงหาคม พ.ศ. 2552 โดยเก็บข้อมูลจากวัยรุ่น อายุ 13-21 ปีที่อาศัยอยู่ในกรุงเทพมหานคร จำนวน 1,016 คน พบว่า รายการโทรทัศน์ที่นิยมดูมากที่สุด 5 อันดับแรก อันดับที่ 1 คือรายการชิงร้อยชิงล้าน (ช่อง 7 สี) ร้อยละ 20.3</doc>
