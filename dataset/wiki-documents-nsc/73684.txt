<doc id="73684" url="https://th.wikipedia.org/wiki?curid=73684" title="แยกราชประสงค์">แยกราชประสงค์ สี่แยกราชประสงค์ () เป็นสี่แยกใจกลางกรุงเทพมหานคร เป็นจุดตัดของถนนเพลินจิตและถนนราชดำริ เป็นย่านศูนย์การค้าที่สำคัญซึ่งเป็นสถานที่ประดิษฐานศาลเทพเจ้าต่างๆทั้งสิ้น 6 ศาลจนบางคนถึงกับเรียกสี่แยกนี้ว่า "แยก 6 เทพ" ซึ่งเทพทั้งหกองค์นั้นเป็นเทพเจ้าในศาสนาฮินดูทั้งสิ้น โดยเฉพาะอย่างยิ่งท้าวมหาพรหมเอราวัณ จากคำขวัญของเขตปทุมวันที่ว่า "บูชาท้าวมหาพรหม ชื่นชมวังสมเด็จย่า ศูนย์การค้ามากมี ลุมพินีสวนสาธารณะ ศิลปะมวยไทย สถานีรถไฟหัวลำโพง เชื่อมโยงรถไฟฟ้า สถานศึกษาเลื่องชื่อ นามระบือจุฬาลงกรณ์" ล้วนแล้วแต่มีส่วนเกี่ยวข้องกับแยกราชประสงค์นี้อย่างมาก รวมไปถึงการมีจุดเชื่อมโยงรถไฟฟ้าที่สถานีสยาม เพราะสี่แยกราชประสงค์ อยู่ในบริเวณของสามสถานี ตั้งแต่สถานีราชดำริ สถานีสยาม และสถานีชิดลม นอกจากนี้ สี่แยกราชประสงค์ ยังมีสำนักงานราชการที่สำคัญ ตั้งอยู่จำนวนมาก เช่น สำนักงานตำรวจแห่งชาติ การไฟฟ้านครหลวง ราชกรีฑาสโมสร และบริษัท ทีโอที จำกัด (มหาชน) สำนักงานใหญ่ ฯลฯสถานที่สำคัญบริเวณทางแยกห้างสรรพสินค้าสถานที่สำคัญบริเวณทางแยก. ห้างสรรพสินค้า. - สยามพารากอน - เซ็นทรัลเวิลด์ - เกษรพลาซ่า - อัมรินทร์พลาซ่า - เอราวัณ แบงค็อก - บิ๊กซี สาขาราชดำริโรงแรม โรงแรม. โรงแรมระดับ 5 ดาว- โรงแรมแกรนด์ไฮแอท เอราวัณ กรุงเทพ - โรงแรมเซ็นทารา แกรนด์ แอท เซ็นทรัลเวิลด์ - โรงแรมอินเตอร์คอนติเนลตัล กรุงเทพ - โรงแรมเรเนสซองส์ กรุงเทพ ราชประสงค์ - โรงแรมโนโวเทล ห้างเดอะแพลทินัม โรงแรมระดับ 4 ดาว- โรงแรมอโนมา โรงแรมระดับอื่นๆ- โรงแรมบางกอก ซิตี้ อินน์ - โรงแรมอะโฟรดิตี้ อินน์ศาลเทพเจ้าศาลเทพเจ้า. - ศาลท่านท้าวมหาพรหม โรงแรมเอราวัณ - ศาลพระตรีมูรติ เซ็นทรัลเวิลด์ - ศาลพระพิฆเนศวร เซ็นทรัลเวิลด์ - ศาลพระนารายณ์ทรงสุบรรณ โรงแรมอินเตอร์คอนติเนลตัล กรุงเทพ - ศาลพระลักษมี ศูนย์การค้าเกษร - ศาลท้าวอัมรินทร์ทราธิราชเจ้า อัมรินทร์พลาซ่า - ศาลพระนารายณ์ประทับยืนบนพญาอนันตนาคราช สำนักงานตำรวจแห่ง ชาติ- ศาลพระแม่อุมาเทวี บิ๊กซี ราชดำริโรงพยาบาลโรงพยาบาล. - โรงพยาบาลตำรวจ - โรงพยาบาลบีเอ็นเอช สาขาเซ็นทรัลเวิลด์สถานที่สำคัญทางราชการสถานที่สำคัญทางราชการ. - สำนักงานตำรวจแห่งชาติ - การไฟฟ้านครหลวง สำนักงานใหญ่ เพลินจิต - บริษัท ทีโอที จำกัด (มหาชน) สำนักงานเพลินจิต - ราชกรีฑาสโมสร - วัดปทุมวนารามราชวรวิหาร - บริษัท สหโรงแรมไทยและการท่องเที่ยว จำกัด (ภายในพื้นที่โรงแรมแกรนด์ ไฮแอท เอราวัณ กรุงเทพ)การชุมนุมของแนวร่วมประชาธิปไตยต่อต้านเผด็จการแห่งชาติ พ.ศ. 2553 การชุมนุมของแนวร่วมประชาธิปไตยต่อต้านเผด็จการแห่งชาติ พ.ศ. 2553. ตั้งแต่วันที่ 3 เมษายน พ.ศ. 2553 กลุ่มแนวร่วมประชาธิปไตยต่อต้านเผด็จการแห่งชาติ แดงทั้งแผ่นดิน เริ่มใช้พื้นที่แยกราชประสงค์ เป็นสถานที่ชุมนุมทางการเมือง จนถึงวันที่ 19 พฤษภาคม พ.ศ. 2553 เจ้าหน้าที่ทหารใช้กำลังเข้าสลายการชุมนุม จนทำให้แกนนำต้องประกาศยุติการชุมนุม จากนั้นเกิดเหตุจลาจลขึ้นทั่วกรุงเทพมหานคร มีการยิงกระสุนปืน ยิงระเบิด และเกิดเพลิงไหม้ในหลายพื้นที่ ลุกลามไปสู่จังหวัดปริมณฑลและต่างจังหวัด เป็นผลให้ศูนย์การค้าเซ็นทรัลเวิลด์ เกิดเพลิงไหม้เป็นเวลาหลายชั่วโมง โดยเจ้าหน้าที่ดับเพลิงไม่สามารถเข้าควบคุมเพลิงได้ เนื่องจากในพื้นที่ไม่มีความปลอดภัย และถูกขัดขวางการปฏิบัติงานจากกลุ่มผู้ชุมนุม จนกระทั่งอาคารฝั่งห้างสรรพสินค้าเซนทรุดตัวลง และยังมีควันคุกรุ่นอยู่อีกหลายวัน จนถึงวันที่ 22 พฤษภาคม จึงสามารถควบคุมเพลิงไว้ได้ เป็นผลให้ห้างเซ็นทรัลเวิลด์ต้องปิดทำการ เพื่อปรับปรุงและซ่อมแซมห้าง ในส่วนของเซนดีพาร์ตเมนต์สโตร์ทั้งหมด และยังมีส่วนของโรงภาพยนตร์เอสเอฟเวิลด์ซินีมา และอุทยานการเรียนรู้ ทีเคปาร์ก ที่ต้องปรับปรุงใหม่ ซึ่งในคืนวันที่ 23 มิถุนายน พ.ศ. 2554 พรรคประชาธิปตย์จัดการปราศรัยหาเสียงเลือกตั้งทั่วไป พ.ศ. 2554 ที่ลานกิจกรรมหน้าศูนย์การค้าเซ็นทรัลเวิลด์ เพื่อชี้แจงถึงเหตุการณ์ดังกล่าวข้างต้นระเบิดแยกราชประสงค์ ระเบิดแยกราชประสงค์. เมื่อเวลา 18.53 น.วันที่ 17 สิงหาคม พ.ศ. 2558 เกิดระเบิดที่ศาลท้าวมหาพรหม โรงแรมเอราวัณ มีผู้บาดเจ็บและเสียชีวิตเป็นจำนวนมาก ซึ่งขณะนี้ สามารถจับผู้วางระเบิดได้แล้วคือนายยูซูฟุ ไมรารี และนายอาเด็ม คาราดัก โดยทั้งสองคนได้ซัดทอดว่ามีคนไทยอยู่เบื่องหลังการก่อเหตุในครั้งนี้ คือนายอ๊อด พยุงวงษ์และนางสาววรรณา สวนสัน ซึ่งในขณะนี้เชื่อว่าออกนอกประเทศไปแล้วการเดินทางไปแยกราชประสงค์การเดินทางไปแยกราชประสงค์. - รถไฟฟ้าบีทีเอส โดยนั่งมาลงที่สถานีสยามหรือสถานีชิดลมแล้วเดินบนสกายวอล์ค (Sky Walk) เพียง 8 นาทีจากสถานีสยามและ 2 นาทีจากสถานีชิดลมโดยทางสกายวอล์คมีทางเชื่อมเข้าห้างเกษร พลาซ่า, ห้างเอราวัณ, ห้างเซ็นทรัลเวิลด์, ห้างอัมรินทร์, อาคารสำนักงานมณียา เซ็นเตอร์และโรงแรมอินเตอร์คอนทิเนนทัล - รถประจำทาง โดยนั่งมาลงที่หน้าห้างเซ็นทรัลเวิลด์, ห้างบิ๊กซี, วัดปทุมวนาราม, สำนักงานตำรวจแห่งชาติหรือบริเวณด้านหน้าบริษัท ทีโอที จำกัด (มหาชน) โดยมีสายที่ผ่านมากมายจนกล่าวได้ว่าสี่แยกราชประสงค์นี้เป็นศูนย์รวมแห่งรถประจำทางแห่งหนึ่งในกรุงเทพมหานครก็ว่าได้ทั้งนี้สายที่ผ่านมีดังนี้ 2, 15, 16, 25, 40, 45, 48, 54, 73, 79, 204, 79, 29, 501, 508 ฯลฯ - รถแท็กซีหรือรถสามล้อตุ๊กตุ๊ก รถทั้งสองประเภทนี้เป็นรถรับจ้างที่จะพาผู้โดยสารไปยังสถานที่ที่กำหนดเพียงบอกว่า “แยกราชประสงค์” หรือ ”พระพรหมเอราวัณ” - เรือโดยสาร โดยสารเรือนี้มาลงที่ท่าสะพานเฉลิมโลก</doc>
