<doc id="430510" url="https://th.wikipedia.org/wiki?curid=430510" title="สเวน ออสการ์ คูลเลนเดอร์">สเวน ออสการ์ คูลเลนเดอร์ สเวน ออสการ์ คูลเลนเดอร์ หรือ สเวน โอ. คูลเลนเดอร์ () เป็นนักมีนวิทยาและสัตววิทยาชาวสวีเดน เกิดเมื่อปี ค.ศ. 1952 ที่เมืองสโคเลฟเท ประเทศสวีเดน จบการศึกษาจากมหาวิทยาลัยอูเมียวและมหาวิทยาลัยสต็อกโฮล์ม สำเร็จการศึกษาระดับปริญญาเอกในปี ค.ศ. 1984 ดร.คูลเลนเดอร์ เป็นนักสัตววิทยาที่ศึกษาค้นคว้าโดยเฉพาะและเชี่ยวชาญโดยเฉพาะเกี่ยวกับปลาในวงศ์ปลาหมอสี (Cichlidae) อาทิ สกุล Apistogramma และCichlasoma ปัจจุบันเป็นภัณฑารักษ์ที่พิพิธภัณฑ์ประวัติศาสตร์ธรรมชาติวิทยาสวีเดน รับผิดชอบงานทางด้านมีนวิทยาและวิทยาสัตว์เลื้อยคลานและสัตว์สะเทินน้ำสะเทินบก นอกจากนี้แล้วยังมีงานเขียนมากมายทั้งหนังสือ, บทความ และนิตยสาร อาทิ A Revision of the South American Cichlid Genus Cichlasoma ในปี ค.ศ. 1983, Cichlid fishes of the Amazon River drainage of Peru ในปี ค.ศ. 1986, The Cichlids of Surinam ในปี ค.ศ. 1989, Tidskriften Akvariet (Aquarium Times-ในภาษาอังกฤษ) เป็นต้น นอกจากนี้แล้วชื่อสามัญของปลาออสการ์ (Astronotus ocellatus) ซึ่งนิยมเลี้ยงเป็นปลาสวยงาม ก็ตั้งตามชื่อกลางของเจ้าตัวด้วย</doc>
