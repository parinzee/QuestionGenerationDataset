<doc id="148871" url="https://th.wikipedia.org/wiki?curid=148871" title="สภาสังคายนาสากล">สภาสังคายนาสากล ในศาสนาคริสต์ สภาสังคายนาสากล () คือการประชุมบรรดามุขนายกและนักเทววิทยาศาสนาคริสต์จากคริสตจักรทั่วโลก เพื่อสังคายนาหรือหาข้อตกลงร่วมกันในเรื่องหลักความเชื่อและการปฏิบัติที่ขัดแย้งกันอยู่ในขณะนั้น คำว่า “Οικουμένη” เป็นภาษากรีกแปลว่า “โลกที่อยู่อาศัย” หรือในความหมายแคบคือจักรวรรดิโรมันนั่นเอง เพราะการประชุมในสมัยแรก ๆ ริเริ่มโดยจักรพรรดิโรมัน แต่ต่อมาคำนี้ก็นำมาใช้กันโดยทั่วไปในความหมายที่หมายถึง “คริสตจักร” หรือประชาคมคริสต์ศาสนิกชน “ทั่วโลก” หรือในแต่ละนิกายในศาสนาคริสต์ สภาสังคายนาครั้งสุดท้ายที่เป็นที่ยอมรับจากทั้งฝ่ายโรมันคาทอลิกและออร์ทออดกซ์คือสังคายนาไนเซียครั้งที่สองปี ค.ศ. 787 ซึ่งถือเป็นสังคายนาครั้งที่ 7 ฉะนั้นสภาสังคายนาสากลเจ็ดครั้งแรกนี้จึงมีความสำคัญเพราะผลจากการประชุมทั้ง 7 ครั้งนั้นก็ที่เป็นที่ยอมรับกันในหลายนิกายที่รวมทั้งฝ่ายโปรเตสแตนต์ด้วย ฉะนั้นตามความคิดเห็นสมัยใหม่การประชุมสภาสังคายนา หรือ “Ecumenical council” ที่แท้จริงก็คือการประชุมทั้ง 7 ครั้งแรกที่กล่าวนี้เท่านั้น “สภาควินิเซ็กซท์” (Quinisext Council) ไม่เป็นที่ยอมรับว่าเป็น “สังคายนาแห่งควินนิเซ็กซท์” โดยโรมันคาทอลิกแต่อีสเติร์นออร์โธด็อกซ์ถือว่าเป็น “สภาสังคายนา” หรือที่เรียกว่าการประชุมสังคายนาแห่งคอนสแตนติโนเปิลครั้งที่ 3 เมื่อปี ค.ศ. 680 (Third Council of Constantinople) ถ้าการประชุมเป็นการประชุมท้องถิ่นก็จะเรียกว่า “ซีนอด” (synod) คำว่า “σύνοδος” มาจากคำว่า “syn” และ “odos” ในภาษากรีก “σύν” และ “οδος” ซึ่งแปลว่า “ทาง” หรือ “ถนน” ฉะนั้นจึงหมายถึงผู้ที่มาพบปะกันระหว่างผู้ที่มีพื้นฐานอย่างเดียวกัน ในกรณีนี้คือนักบวชในคริสต์ศาสนาเอกสารจากการประชุม เอกสารจากการประชุม. เอกสารจากสภาสังคายนาก็คล้ายคลึงกับระบบงานในสำนักงาน ระหว่างการประชุมก็จะออกเอกสารเวียน กล่าวและโต้สุนทรพจน์ ออกเสียง และในที่สุดก็ออกบัญญัติและแจกจ่ายเอกสารให้แก่ผู้เหมาะสม เช่นการประกาศว่าความเชื่อใดที่ถือว่านอกรีต กฎหมายที่ออกโดยสภาเรียกว่า “Canon” มาจากคำว่าในภาษากรีก “κανονες” - “kanones” ซึ่งแปลว่า “กฎ” หรือ “การดำเนินตามกฎ” ที่พิมพ์ขึ้น ซึ่งก็ยังมีหลักฐานอยู่จนถึงปัจจุบัน ในบางกรณีก็พร้อมด้วยเอกสารอื่น ๆ ที่เกี่ยวข้อง การศึกษาเกี่ยวกับกฎหมายจากสภาสังคายนาเป็นรากฐานสำคัญของการวิวัฒนาการของ “กฎหมายศาสนจักร” (Canon law) โดยเฉพาะการวิจัยกฎบางข้อที่ขัดแย้งกันเองหรือการจัดแบ่งความสำคัญของกฎบัตรแต่ละข้อ กฎหมายศาสนจักรจะประกอบด้วยคำแถลงการณ์และบทลงโทษทางวินัยถ้ากฎถูกละเมิด สภาสังคายนามักจะทำการลงโทษทางวินัยในทันที่ที่มีการละเมิดกฎ ทางนิกายอีสเทิร์นออร์ทอดอกซ์ถือว่ากฎบัตรที่ออกโดยสภาสังคายนาเป็นกฎตายตัวและมีอำนาจครอบคลุมคริสตจักรที่อยู่ในเครือข่ายในขณะที่การลงโทษจะขึ้นอยู่กับเวลาและสถานที่ซึ่งกฎบัตรอาจจะมีหรือไม่มีความหมายต่อสถานะการณ์ก็ได้รายชื่อสภาสังคายนาสภาสังคายนาแห่งเยรูซาเลม รายชื่อสภาสังคายนา. สภาสังคายนาแห่งเยรูซาเลม. หนังสือกิจการของอัครทูตบันทึกว่าสังคายนาเยรูซาเลมซึ่งเป็นการกล่าวปราศัยถึงความตึงเครียดระหว่างการพยายามรักษาจารีตของชาวยิวในศาสนาคริสต์ยุคแรกและผู้ที่เปลี่ยนมานับถือศาสนาคริสต์ แม้ว่ามติของที่ประชุมเป็นที่ยอมรับในคริสตจักร และต่อมาคำจำกัดความของสภาสังคายนาก็ดูจะสอดคล้องกับสภาพระคัมภีร์ (Biblical Council) แต่การประชุมครั้งนี้ไม่นับว่าอยู่ในรายการการประชุมสภาสังคายนาอย่างเป็นทางการสภาสังคายนาเจ็ดครั้งแรกสภาสังคายนาเจ็ดครั้งแรก. - 1. สังคายนาไนเซียครั้งที่หนึ่ง (ค.ศ. 325) - 2. สังคายนาคอนสแตนติโนเปิลครั้งที่หนึ่ง (ค.ศ. 381) - 3. สังคายนาเอเฟซัสครั้งที่หนึ่ง (ค.ศ. 431)- สังคายนาแห่งอีฟิซัสครั้งที่สอง (ค.ศ. 449) - 4. สังคายนาแห่งแคลซีดัน (ค.ศ. 451) - 5. สังคายนาคอนสแตนติโนเปิลครั้งที่สอง (ค.ศ. 553) - 6. สังคายนาคอนสแตนติโนเปิลครั้งที่สาม (ค.ศ. 680 - ค.ศ. 681)- สังคายนาแห่งควินนิเซ็กซท์ (ค.ศ. 692) - 7. สังคายนาไนเซียครั้งที่สอง (ค.ศ. 787)สภาสังคายนาครั้งที่แปดสภาสังคายนาครั้งที่แปด. - 8. สังคายนาคอนสแตนติโนเปิลครั้งที่สี่ (ค.ศ. 869-ค.ศ. 870) (ค.ศ. 869 - ค.ศ. 870) - โรมันคาทอลิก - 8. สังคายนาคอนสแตนติโนเปิลครั้งที่สี่ (ค.ศ. 879 - ค.ศ. 880) - อีสเทิร์นออร์ทอดอกซ์สภาสังคายนาของอีสเติร์นออร์โธดอกซ์สภาสังคายนาของอีสเติร์นออร์โธดอกซ์. - สังคายนาคอนสแตนติโนเปิลครั้งที่ห้า (ค.ศ. 1341 - ค.ศ. 1351) - สังคายนาแห่งเยรูซาเลม (ค.ศ. 1672)สภาสังคายนาของโรมันคาทอลิกสภาสังคายนาของโรมันคาทอลิก. - 9. สังคายนาลาเตรันครั้งที่หนึ่ง (ค.ศ. 1123) - 10. สังคายนาลาเตรันครั้งที่สอง (ค.ศ. 1139) - 11. สังคายนาลาเตรันรันครั้งที่สาม (ค.ศ. 1179) - 12. สังคายนาลาเตรันครั้งที่สี่ (ค.ศ. 1215) - 13. สังคายนาลียงครั้งที่หนึ่ง (ค.ศ. 1245) - 14. สังคายนาลียงครั้งที่สอง (ค.ศ. 1274) - 15. สังคายนาแห่งเวียนน์ (ค.ศ. 1311 - ค.ศ. 1312)- สังคายนาแห่งปิซา (ค.ศ. 1409) - 16.สังคายนาแห่งคอนแสตนซ์ (ค.ศ. 1414 - ค.ศ. 1418)- สังคายนาแห่งซีเอนา (ค.ศ. 1423 - ค.ศ. 1424) - 17. สังคายนาแห่งฟลอเรนซ์ (ค.ศ. 1431 - ค.ศ. 1445) - 18. สังคายนาลาเตรันครั้งที่ห้า (ค.ศ. 1512 - ค.ศ. 1514) - 19. สังคายนาแห่งเทรนต์ (ค.ศ. 1512 - ค.ศ. 1514) - 20. สังคายนาวาติกันครั้งที่หนึ่ง (ค.ศ. 1545 - ค.ศ. 1563) - 21. สังคายนาวาติกันครั้งที่สอง (ค.ศ. 1962 - ค.ศ. 1965)</doc>
