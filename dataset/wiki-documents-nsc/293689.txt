<doc id="293689" url="https://th.wikipedia.org/wiki?curid=293689" title="เอมไพร์สเตตออฟไมนด์">เอมไพร์สเตตออฟไมนด์ "เอมไพร์สเตตออฟไมนด์" () เป็นเพลงของศิลปินฮิปฮอป เจย์-ซี ร่วมร้องโดยนักร้อง นักแต่งเพลงแนวอาร์แอนด์บีและโซล อลิเชีย คีย์ส เป็นซิงเกิ้ลที่ 3 จากผลงานสตูดิโออัลบั้มชุดที่ 11 ของเจย์-ซี ชุด The Blueprint 3 กับสังกัดน็อกเนชัน ถือเป็นเพลงสดุดีบ้านเกิดของทั้ง 2 คนที่นครนิวยอร์ก โดยนำแซมเพิลเพลง "Love on a Two-Way Street" ของเดอะโมเมนต์สมาใช้ ยังเป็นเพลงประจำตัวของเดเรก เจเตอร์ นักเบสบอลแห่งทีมนิวยอร์กแยงกีส์ และยังใช้ในเทรลเลอร์ของ Sex and the City 2 ซิงเกิ้ลประสบความสำเร็จในสหรัฐอเมริกา ติดอันดับ 1 บนบิลบอร์ดฮอต 100 ถือเป็นซิงเกิ้ลแรกของเจย์-ซีที่ร้องนำและติดอันดับ 1 บนชาร์ต นอกจากนั้นยังติดอันดับ 2 บนยูเคซิงเกิ้ลส์ชาร์ต เมื่อวันที่ 4 ตุลาคม ค.ศ. 2009 เพลงยังติดอันดับ 2 บนไอริชซิงเกิ้ลส์ชาร์ตเมื่อวันที่ 25 กันยายน ค.ศ. 2009 ทั้งที่ยังมิได้ออกอย่างเป็นทางการ อลิเชีย คีย์สยังแต่งเพลงโต้ตอบในชื่อเพลง 'Empire State of Mind (Part II) Broken Down' ที่บรรจุอยู่ในอัลบั้มของเธอชุด The Element of Freedom เพลงนี้ยังติดชาร์ตท็อป 40 บนยูเคซิงเกิ้ลส์ชาร์ต และติดชาร์ตบิลบอร์ดฮอต 100 ด้วย</doc>
