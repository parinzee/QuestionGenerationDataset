<doc id="552217" url="https://th.wikipedia.org/wiki?curid=552217" title="โรสแมรี่ คาฮันดิง">โรสแมรี่ คาฮันดิง โรสแมรี่ คาฮันดิง () ชื่อเล่น โรส เกิดเมื่อวันที่ 17 กันยายน พ.ศ. 2519 เป็นศิลปินชาวไทย เจ้าของเพลงฮิต "ให้ทำอย่างไร"ประวัติ ประวัติ. โรสแมรี่ คาฮันดิง มีชื่อเล่นว่า โรส แต่สือและแฟนเพลงจดจำเธอในชื่อ โรสแมรี่ เธอเป็นลูกครึ่งไทย-ฟิลิปปินส์ (บิดาเป็นคนฟิลิปปินส์ ส่วนมารดาเป็นคนไทย) เธอมีน้องชาย 1 คน เธอเป็นบุตรสาวคนแรก บิดาของโรสเป็นนักดนตรี โรสจึงชอบการร้องเพลงและเล่นดนตรี เครื่องดนตรีชิ้นแรกที่โรสได้เล่นคือ กีตาร์ก้าวสู่วงการ ก้าวสู่วงการ. เธอเข้าสู่วงการด้วยการออดิชั่นทางค่ายเพลงคีตา เรคคอร์ดส เพื่อเป็นหนึ่งในศิลปินวง ที-สเกิ๊ต ในขณะนั้นก็มี ทาทา ยัง ประกวดด้วย แต่เธอไม่ได้เป็นหนึ่งในศิลปินวงนั้น จากนั้นก็มีแมวมองมาติดต่อให้เล่นโฆษณา โอเลย์ และได้แสดงมิวสิควีดีโอเพลง "หลอกเด็ก" ของ ยุ้ย ปัทมวรรณ เค้ามูลคดี ตอนอายุ 13 ปี และเธอยังเคยแสดงละครเรื่อง "แม่เลี้ยงต่างดาว" ทางช่อง 3 เมื่อปี 2537 หลังจากนั้นโรสก็ได้ไปเทสเสียง ในขณะนั้นทำให้เธอได้เป็นศิลปินในสังกัดแลมด้าทรี จัดจำหน่ายโดย ONPA ใช้ชื่อชุดว่า "ROSEMARIE (โรสแมรี่)" เปิดตัวด้วยเพลง "ให้ทำอย่างไร" ในขณะที่เพลงถูกปล่อยในฮอตเวฟ หรือคลื่นวิทยุต่างๆ จึงทำให้เพลงฮิตติดชาร์ตอันดับ 1 และทำให้โรสเป็นที่รู้จักกันในฐานะนักร้องหน้าใหม่ ต่อมาโรสแมรี่ได้มีอัลบั้มพิเศษร่วมกับนักร้องชื่อดัง เช่น พีรสันติ จวบสมัย สบชัย ไกรยูรเสน ฯลฯ กับค่าย XL Music Entertainment ชื่ออัลบั้มว่า "บทเพลงจากหัวใจ Love 1997" โรสแมรี่ได้ขับร้องเพลง "ใจเป็นของเธอ" ซึ่งเพลงนี้ก็ฮิตติดชาร์ตเช่นกัน ต่อมาโรสแมรี่ได้ย้ายสังกัดไป จีเอ็มเอ็ม แกรมมี่ มีอัลบั้ม 1 ชุด ชื่อชุดว่า "Merry Rose" มีเพลงดังคือ เปล่ามีน้ำตา ในปีพ.ศ. 2558 โรสแมรี่ ได้กลับมาอีกครั้ง เธอได้ขึ้นคอนเสิร์ต "90's Concert First Album กำเนิดอินดี้ รุ่นพี่ออกเทป" เมื่อวันที่ 10 ตุลาคม พ.ศ. 2558 ร่วมกับ โมเดิร์นด็อก, ป้าง นครินทร์, P.O.P, Friday, Ford & friends, สุกัญญา มิเกล, อัยย์ พรรณี, บานาน่า โบ๊ท, The Must, จุ๊บ วุฒินันต์, อู๋ ธรรพ์ณธร เป็นต้น โดยเธอกลับมาหลังจากที่ห่างหายจากวงการเพลงไปถึง 15 ปี ด้านชีวิตส่วนตัว เธอเป็นซิงเกิ้ลมัม โดยมีบุตรชาย 1 คน คือ "น้องดาวเหนือ" ปัจจุบันโรสแมรี่ผันตัวเองด้วยการลงทุนทำอาชีพเสริมด้วยการขายเครป ใช้ชื่อว่า ร้านเครปดาวเหนือ ,การศึกษา การศึกษา. โรสแมรี่จบการศึกษาระดับประถมศึกษาที่โรงเรียนสาธรวิทยา ต่อระดับมัธยมศึกษาที่โรงเรียนพระแม่มารี และเคยศึกษาระดับปริญญาตรีที่ มหาวิทยาลัยกรุงเทพ แต่ไม่จบการศึกษาผลงานผลงานเพลงซิงเกิ้ลผลงาน. ซิงเกิ้ล. - เพลง "ตราบ" ศิลปิน เยื้อง Gentleman (โรสแมรี่มีส่วนร่วมในการ Featuring) ปี 2558สตูลดิโออัลบั้มอัลบั้มพิเศษอัลบั้มพิเศษ. - อัลบั้ม "บทเพลงจากหัวใจ Love 1997" เพลงที่ขับร้อง ใจเป็นของเธอ (2540)ละครโทรทัศน์ละครโทรทัศน์. - 2537 ละครเรื่อง แม่เลี้ยงต่างดาว ทางช่อง 3 - 2541 ละครเรื่อง หัวใจทระนง ทางช่อง 5มิวสิควีดีโอมิวสิควีดีโอ. - เพลง "คิดถึงเธอ" ของ แร็พเตอร์ - เพลง "หลอกเด็ก" ของ ยุ้ย ปัทมวรรณ เค้ามูลคดีคอนเสิร์ตคอนเสิร์ต. - คอนเสิร์ต "Concert Earthday โลกสวยด้วยมือเรา" ร่วมกับศิลปินสังกักจีเอ็มเอ็ม แกรมมี่ (พ.ศ. 2542) - คอนเสิร์ต " 90's Concert First Album 'กำเนิดอินดี้ รุ่นพี่ออกเทป' " (วันที่แสดง: วันเสาร์ที่ 10 ตุลาคม 2558)ผลงานอื่นๆผลงานอื่นๆ. - ถ่ายโฆษณา โอเลย์ - ถ่ายแบบนิตยสาร</doc>
