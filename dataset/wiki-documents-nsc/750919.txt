<doc id="750919" url="https://th.wikipedia.org/wiki?curid=750919" title="สาธารณรัฐซัมโบอังกา">สาธารณรัฐซัมโบอังกา สาธารณรัฐซัมโบอังกา () หรือ สาธารณรัฐเอกราชแห่งซัมโบอังกา (ชาบากาโนและสเปน: ) เป็นสาธารณรัฐปฏิวัติอายุสั้นในฟิลิปปินส์ ก่อตั้งหลังจากการล่มสลายของอาณานิคมสเปนในซัมโบอังกาเมื่อ พ.ศ. 2442ประวัติศาสตร์ ประวัติศาสตร์. ในวันที่ 28 กุมภาพันธ์ พ.ศ. 2441 ในบ้านของซานตามาริอา ได้มีการประชุมเพื่อจัดตั้งสาธารณรัฐปฏิวัติ นายพลบิเซนเต อัลบาเรซ ได้รับเลือกเป็นประธานาธิบดีและผู้บัญชาการทหาร เขาวางแผนเข้ายึดป้อมปิลาร์ซึ่งเป็นที่มั่นที่แข็งแกร่งแห่งสุดท้ายของสเปนในฟิลิปปินส์ สาธารณรัฐได้จัดตั้งอย่างเป็นทางการเมื่อ 18 พฤษภาคม พ.ศ. 2442 เมื่อนายพลอัลบาเรซยึดครองป้อมปิลาร์ได้สำเร็จ ในวันที่ 23 พฤษภาคม พ.ศ. 2442 ชาวสเปนได้ออกจากซัมโบอังกาหลังจากได้วางเพลิงเมืองเพื่อต่อต้านฝ่ายปฏิวัติ การปกครองของนายพลอัลบาเรซสิ้นสุดลงเพราะการร่วมมือกันระหว่างอิซิโดร มิเดล ผู้บัญชาการทหารแห่งเตตวนกับสหรัฐอเมริกาโดยแลกกับตำแหน่งประธานาธิบดี เมื่อนายพลอัลบาเรซเดินทางไปบาซิลัน ได้ตั้งให้พันตรีเมลานิโอ กาลิซโตเป็นรักษาการผู้บัญชาการทหาร มิเดลได้สั่งให้สอบสังหารกาลิซโต ต่อมาในวันที่ 16 พฤศจิกายน พ.ศ. 2442 มิเดลได้ชักธงขาวเหนือป้อมปิลาร์เป็นสัญญาณให้กองทัพสหรัฐเข้ามายึดครองและล้มล้างรัฐบาลของอัลบาเรซ นายพลอัลบาเรซหนีไปซ่อนตัวที่เมร์เซเดสใกล้กับบาซิลัน ในเดือนธันวาคม พ.ศ. 2442 นายทหารสหรัฐเข้ามายึดครองป้อมปิลาร์ ให้สาธารณรัฐนี้อยู่ภายใต้การอารักขาของสาธารณรัฐอเมริกา และมิเดลได้เป็นประธานาธิบดีอีก 16 เดือน ในเดือนมีนาคม พ.ศ. 2443 สหรัฐยอมให้มีการเลือกตั้งภายในสาธารณรัฐ ซึ่งมาเรียโน อาร์กิซาเป็นประธานาธิบดี แต่รัฐบาลของอาร์กิซาไม่ได้มีประสิทธิภาพและสิ้นสุดในเดือนมีนาคม พ.ศ. 2445 สาธารณรัฐซัมโบอังกาสลายตัวไป ซัมโบอังกากลายเป็นเมืองหลวงของจังหวัดโมโร ซึ่งเป็นส่วนหนึ่งของเขตมินดาเนาขอบเขต ขอบเขต. สาธารณรัฐซัมโบอังกาของนายพลอัลบาเรซมีขอบเขตในบริเวณเกาะมินดาเนา บาซิลัน และซูลูซึ่งเป็นบริเวณที่เรียกภาคใต้ของฟิลิปปินส์ที่มีสงครามต่อต้านสเปน สหรัฐ และฟิลิปปินส์ แต่ในทางปฏิบัติมีอำนาจปกครองในซัมโบอังกาเท่านั้น</doc>
