<doc id="429441" url="https://th.wikipedia.org/wiki?curid=429441" title="จักรวาล (อัลบั้ม)">จักรวาล (อัลบั้ม) จักรวาล เป็นสตูดิโออัลบั้มเดี่ยวของเทียรี่ เมฆวัฒนา นับเป็นสตูดิโออัลบั้มชุดที่ 8 ของเทียรี่ เผยแพร่และจัดจำหน่ายโดย วอร์เนอร์ มิวสิก ไทยแลนด์ ในวันที่ 16 ตุลาคม พ.ศ. 2546 อัลบั้มชุดนี้นับเป็นอัลบั้มที่แปลกแหวกแนวไปจากแนวเดิม ๆ ของเทียรี่ สมาชิกวงคาราบาว จากที่เคยทำเพลงในแนวเพื่อชีวิตผสมกับลูกทุ่ง มาเป็นแบบโปรเกรสซีฟร็อกที่เป็นเพลงบรรเลงทั้งหมด ซึ่งหาได้น้อยมากในศิลปินเพลงชาวไทย เทียรี่ได้เริ่มทำอัลบั้มชุดนี้มาตั้งแต่ปี พ.ศ. 2536 และทำเก็บเรื่อยมา โดยมิได้นำไปเสนอต่อสังกัดใด ซึ่งเพลงบางเพลง เช่น สหัสรังสี ที่หมายถึง ดวงอาทิตย์ ก็ใช้วิธีการเก็บตัวอยู่ในห้องคนเดียว เปิดไฟสีแดง เพื่อให้เข้าถึงความร้อนของดวงอาทิตย์, หมื่นไมล์ทะเล หมายถึง มหาสมุทร นั้นก็ได้ทำไว้ตั้งแต่อายุ 23 ปี อัลบั้มชุดนี้มีผู้นำไปเปรียบเทียบกับ คิทาโร คีตกวีชาวญี่ปุ่นระดับโลก ที่มีผลงานในแนวเดียวกัน และในเพลง อุกกาบาต มีชื่อเข้าชิงรางวัลสีสันอะวอร์ดส์สาขาเพลงบรรเลงยอดเยี่ยมอีกด้วย (แต่รางวัลนี้ตกเป็นของ Traffic ของธนภัทร มัธยมจันทร์)คำโปรย คำโปรย. จักรวาล ยิ่งใหญ่ ไพศาล มนุษย์นั้น ยิ่งใหญ่ จริงหรือรายชื่อเพลงเครดิต เครดิต. กีตาร์: เทียรี่ เมฆวัฒนา, สร่างศัลย์ เรืองศรี คีย์บอร์ด: วันชัย ปิ่นทอง, สมพล วัฒนมงคล, ฮานส์ เวอร์มูเลน เบส: ชานนท์ คงทอง กลอง: สนอง โสตถิลักษณ์ มิกซ์ ดาวน์: สนอง โสตถิลักษณ์, กีรติ พรหมสาขา ณ สกลนคร แต่ง, เรียบเรียง, โปรดิวซ์: เทียรี่ เมฆวัฒนา บันทึกเสียง: เซ็นเตอร์ สเตจ, เจสซี่&เจน สตูดิโอ ถ่ายภาพ: ชัยชนะ สิมะเสถียร อาร์ต ไดเร็คเตอร์ & คัฟเวอร์ ดีไซน์: วริศ ษัฏเสน</doc>
