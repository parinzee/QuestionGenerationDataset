<doc id="755724" url="https://th.wikipedia.org/wiki?curid=755724" title="เซเลอร์มูน คริสตัล">เซเลอร์มูน คริสตัล เซเลอร์มูน คริสตัล (Sailor Moon Crystal) เป็น อะนิเมะ ที่ผลิตจากผลงานหนังสือการ์ตูนของ Takeuchi Naoko เริ่มออกอากาศพร้อมกันทั่วโลกผ่านเว็บไซต์ นิโคะนิโคะโดงะ ตั้งแต่วันที่ 5 กรกฎาคม พ.ศ. 2557 จนถึงวันที่ 18 กรกฎาคม พ.ศ. 2558 และเริ่มออกอากาศผ่านโทรทัศน์อีกครั้งตั้งแต่ เดือนเมษายน จนถึง เดือนกันยายน พ.ศ. 2558 มีทั้งหมด 26 ตอน โดยแบ่งออกเป็น 2 ภาคคือ ดาร์กคิงด้อม และ แบล็กมูน ส่วนภาคที่ 3 เดธบัสเตอร์ มีแผนที่จะเริ่มออกอากาศในฤดูใบไม้ผลิ ในปี พ.ศ. 2559 มีทั้งหมด 13 ตอน "เซเลอร์มูน คริสตัล" เริ่มออกอากาศใน ประเทศไทย โดยเริ่มออกอากาศภาคที่ 1-2 ตั้งแต่วันที่ 21 พฤษภาคม พ.ศ. 2559 จนถึงวันที่ 20 สิงหาคม พ.ศ. 2559 ทางช่อง โมเดิร์นไนน์ทีวี และจะวางจำหน่ายในรูปแบบ VCD และ DVD ในปีเดียวกัน โดยบริษัท TIGA จำกัด จนกระทั่งปี พ.ศ. 2560 ได้เริ่มออกอากาศเซเลอร์มูน คริสตัล ภาคที่ 3 เดธบัสเตอร์ เริ่มออกอากาศตั้งแต่วันที่ 12 มีนาคม พ.ศ. 2560 จนถึงวันที่ 23 เมษายน พ.ศ. 2560 ทางช่อง โมเดิร์นไนน์ทีวี ทีมพากย์เซเลอร์มูน คริสตัลจากสถานีโทรทัศน์โมเดิร์นไนน์ทีวีได้รับ รางวัลโทรทัศน์ทองคำ ครั้งที่ 31 สาขารางวัลผู้พากย์ดีเด่น เมื่อวันที่ 18 กุมภาพันธ์ พ.ศ. 2560 ณ หอประชุมเล็ก ศูนย์วัฒนธรรมแห่งประเทศไทยลำดับเหตุการณ์ ลำดับเหตุการณ์. ใน พ.ศ. 2555 ได้มีประกาศจากงานอีเว้นต์ทอล์กครบรอบ 20 ปี เซเลอร์มูนว่า "เซเลอร์มูนจะมีการสร้างเป็น อะนิเมะ ฉบับใหม่ ซึ่งจะเริ่มออกอากาศในฤดูร้อน พ.ศ. 2556 พร้อมกันทั่วโลก" เมื่อ เดือนสิงหาคม พ.ศ. 2556 ได้มีการประกาศจากงานอีเว้นต์ทอล์กครบรอบ 20 ปี เซเลอร์มูนว่ามีกำหนดการเลื่อนออกอากาศจากเดิมช่วงฤดูร้อน พ.ศ. 2556 มาเป็นช่วง พ.ศ. 2557 แทน โดยจะมีการออกอากาศให้ชมพร้อมกันทั่วโลกผ่านเว็บสตรีมมิ่งของญี่ปุ่นเป็นที่แรกคือ นิโคะนิโคะโดงะ อีกทั้งวง โมะโมะอิโระโคลเวอร์ Z จะมาร้องเพลงประกอบซีรีส์ให้ทั้งเพลงเปิดและเพลงปิดอีกด้วย โดยใน เดือนเมษายน พ.ศ. 2557 นี้ได้มีการประกาศใช้ชื่อของ อะนิเมะ เรื่องใหม่อย่างเป็นทางการว่า "美少女戦士セーラームーン Crystal" Bishoujo Senshi Sailor Moon Crystal หรือ "Pretty Guardian Sailor Moon Crystal" และ อะนิเมะ มีจำนวนตอนทั้งหมด 26 ตอน เริ่มตั้งแต่วันที่ 5 กรกฎาคม พ.ศ. 2557 เนื้อเรื่องของเซเลอร์มูน คริสตัลนั้นจะใช้ตัวละครหลัก การดำเนินเรื่อง ชื่อของแต่ละตอน โดยอ้างอิงตามต้นฉบับจากหนังสือการ์ตูนเกือบทั้งหมดแต่จะมีการปรับเปลี่ยนบางส่วนขององค์ประกอบในเรื่องเช่น เสื้อผ้า ฉากหลังของเรื่อง ภาพรวมของอะนิเมะให้มีความทันสมัยมากขึ้นจากต้นฉบับเดิม โดยมีการใช้คอมพิวเตอร์กราฟิกมาเสริมในภาพรวมของอะนิเมะให้มีความน่าสนใจมากขึ้นและเนื้อเรื่องจะไม่เกี่ยวข้องหรือต่อเนื่องกับอะนิเมะเดิมที่เคยฉายไปแล้วเรื่องย่อ เรื่องย่อ. ภาค ดาร์กคิงด้อม สึคิโนะ อุซางิ นักเรียนชั้น ม.2 นิสัยค่อนข้างซุ่มซ่ามและขี้แยนิดๆ วันหนึ่งอุซางิได้พบกับแมวดำที่มีจันทร์เสี้ยวที่หน้าผากชื่อว่าลูน่า ลูน่าได้มอบเข็มกลัดแปลงร่างทำให้อุซางิแปลงร่างเป็นนักรบสาวน้อยแห่งความรักและความยุติธรรม เซเลอร์มูน พร้อมกับมีหน้าที่รวบรวมพรรคพวกตามหาผลึกเงินมายาและเจ้าหญิงแห่งดวงจันทร์ ในขณะเดียวกัน ดาร์กคิงด้อม ควีนเบริลก็ได้ส่งพรรคพวกออกตามหาผลึกเงินมายาพร้อมกับดูดพลังชีวิตของมนุษย์ เพื่อให้ควีนเมตาเลียฟื้นคืนชีพได้อย่างสมบูรณ์ ภาค แบล็กมูน เวลาแห่งความสงบสุขของอุซางิได้กลับมาอีกครั้ง ทันใดนั้นก็มีเด็กสาวลึกลับตกลงมาจากท้องฟ้าชื่อว่า อุซางิน้อย เธอเดินทางมาจากโลกอนาคต เพื่อตามหาเซเลอร์มูนในช่วงเวลาปัจจุบัน ให้ไปช่วยคุณแม่จากการโจมตีของเผ่า แบล็กมูน ในโลกอนาคต โดยมีเดธแฟนธ่อมอยู่เบื้องหลังเหตุการณ์อันเลวร้ายทั้งหมด ภาค เดธบัสเตอร์ เมื่อการต่อสู้ในโลกอนาคตจบลง พวกอุซางิเลื่อนชั้นขึ้น ม.3 แต่ความสงบสุขมาได้ไม่นาน เมื่อมีบางสิ่งส่งสัญญาณเตือนภัยมาในความฝันของมาโมรุและเรย์ วันหนึ่งในขณะที่พวกอุซางิกำลังเดินทางกลับบ้าน จู่ๆ ก็มีสัตว์ประหลาดออกจากร่างของนักเรียนหญิงโรงเรียนมุเก็น ทำให้อุซางิต้องเร่งสืบเรื่องนี้อย่างเร่งด่วน จนทำให้รู้ว่ารังของศัตรูตัวใหม่ที่ชื่อ เดธบัสเตอร์ อยู่ในโรงเรียนมุเก็น มิหนำซ้ำยังมีอัศวินเซเลอร์ปริศนาทั้ง 2 คนมาปรากฏตัวให้อุซางิสับสนอีกด้วยผู้ให้เสียงพากย์อัศวินเซเลอร์ศัตรูตัวละครสมทบทีมงานลิขสิทธิ์ในประเทศไทย ลิขสิทธิ์ในประเทศไทย. "บริษัทไทก้า (หรือ TIGA)" ได้ประกาศลิขสิทธิ์ในวันที่ 3 มกราคม พ.ศ. 2559 และเริ่มการพากย์และแจ้งช่องทางการจำหน่ายเป็น VCD และ DVD ภายในปี พ.ศ. 2559 พร้อมทั้งออกอากาศทางฟรีทีวีช่อง MCOT HD ใน เดือนพฤษภาคม ต่อมาวันที่ 1 เมษายน ได้มีการออกอากาศตอนแรกผ่านทาง AIS PLAY โดยรับชมตอนแรกฟรีเพลงประกอบอะนิเมะ เพลงประกอบอะนิเมะ. เพลงเปิด "Moon Pride" (ภาค 1 และ 2) ขับร้องโดย : Momoiro Clover Z / คำร้องและทำนอง : Revo "New Moon ni Koishite" (ภาค 3) ขับร้องโดย : Yakushimaru Etsuko (OP1) Horie Misuko (OP2) Momoiro Clover Z (OP3) / คำร้องและทำนอง : Tika・α / เรียบเรียง : Yakushimaru Etsuko and Yamaguchi Motoki เพลงปิด "Gekkou" (ภาค 1 และ 2) ขับร้องโดย : Momoiro Clover Z / คำร้อง : Shirosawa Sumie / ทำนองและเรียบเรียง - Kosaka Akiko "Eternal Eternity" (ภาค 3 ED1) ขับร้องโดย : เทนโอ ฮารุกะ (CV. Minagawa Junko), ไคโอ มิจิรุ (CV. Ohara Sayaka) / คำร้อง : Meg Rock / ทำนองและเรียบเรียง : Shiya Saito "Otome no Susume" (ภาค 3 ED2) ขับร้องโดย : อุซางิน้อย (CV. Fukuen Misato) / คำร้อง : Kodama Saori and Yasuharu Konishi / ทำนองและเรียบเรียง : Yasuharu Konishi "Eien dake ga futari o kakeru" (ภาค 3 ED3) ขับร้องโดย : จิบะ มาโมรุ (CV. Nojima Kenji) / คำร้อง : Matsui Goro / ทำนองและเรียบเรียง : Toshiyuki Omoriรายชื่อตอนดาร์กคิงด้อมแบล็กมูนเดธบัสเตอร์</doc>
