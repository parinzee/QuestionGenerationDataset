<doc id="290867" url="https://th.wikipedia.org/wiki?curid=290867" title="กีฬามหาวิทยาลัยแห่งประเทศไทย ครั้งที่ 37">กีฬามหาวิทยาลัยแห่งประเทศไทย ครั้งที่ 37 กีฬามหาวิทยาลัยแห่งประเทศไทย ครั้งที่ 37 หรือ แม่โดมเกมส์ เป็นการแข่งกีฬาของนิสิตนักศึกษาในระดับอุดมศึกษา โดยในครั้งนี้มหาวิทยาลัยธรรมศาสตร์เป็นเจ้าภาพในการจัดการแข่งขัน โดยจะจัดการแข่งขันขึ้นในระหว่างวันที่ 22 - 30 มกราคม พ.ศ. 2553 ณ มหาวิทยาลัยธรรมศาสตร์ ศูนย์รังสิต ซึ่งมีสถาบันอุดมศึกษาจำนวน 111 แห่งเข้าร่วมแข่งขันใน 25 ชนิดกีฬา จำนวน 262 เหรียญทอง นอกจากนี้ ยังมีกีฬาสาธิตอีก 2 ชนิดกีฬา ได้แก่ กีฬาวีลแชร์และว่ายน้ำด้วยตีนกบ เพื่อแสดงให้เห็นว่านักศึกษาพิการมีความสามารถและมีส่วนร่วมในกิจกรรมต่าง ๆ ของมหาวิทยาลัยได้เท่าเทียมกับนักศึกษาทั่วไป สำหรับตราสัญลักษณ์ในการแม่โดมเกมส์ออกแบบเป็นรูปตึกโดมอันเกิดจากรูปคนสีเหลืองและคนสีแดงหันหน้าเข้าหากันแล้วชูธงชาติไทย โดยใช้คำขวัญว่า "Sports for Unity - We all are Thai" หรือ "สามัคคีที่แดนโดม" ส่วนสัญลักษณ์นำโชคนั้น คือ นกปรีดีชูคบเพลิงที่เปลวไฟเป็นรูป ๗๕ อันสื่อความหมายถึง การเฉลิมฉลองในโอกาสครบรอบ 75 ปี แห่งการสถาปนามหาวิทยาลัยธรรมศาสตร์สัญลักษณ์ประจำการแข่งขันตราสัญลักษณ์และคำขวัญ สัญลักษณ์ประจำการแข่งขัน. ตราสัญลักษณ์และคำขวัญ. ตราสัญลักษณ์ประจำการแข่งขันกีฬามหาวิทยาลัยแห่งประเทศไทยในครั้งนี้ ออกแบบโดยการนำเอาสัญลักษณ์ต่าง ๆ ของมหาวิทยาลัยธรรมศาสตร์เข้ามาประกอบ ได้แก่ ตึกโดมและสีเหลืองแดง ซึ่งเป็นสีประจำมหาวิทยาลัย เมื่อมองตราสัญลักษณ์โดยภาพรวมแล้วจะเห็นเป็นรูปตึกโดมอันเกิดจากรูปคนสีเหลืองและคนสีแดงหันหน้าเข้าหากันแล้วชูธงชาติไทย โดยตราสัญลักษณ์นี้มีความหมายสื่อไปถึงคำขวัญประจำการแข่งขันในครั้งนี้ที่ว่า "Sports for Unity - We all are Thai (กีฬาเพื่อความสมานฉันท์ - ร่วมกันสร้างสรรค์ประเทศไทย)" หรือ คำขวัญในภาษาไทยใช้ว่า "สามัคคีที่แดนโดม" นั่นเอง ดังนั้น แม่โดมเกมส์จึงเป็นเกมกีฬาที่สีเหลืองและสีแดงจะมาร่วมกันสร้างสรรค์เกมกีฬา และนิสิตนักศึกษาจากสถาบันการศึกษาต่าง ๆ เข้ามาร่วมกันแข่งขันกีฬาเพื่อความสามัคคี ไม่ว่าจะเป็นสีเหลือง สีแดง หรือสีใดก็ตาม เพราะเราทุกคนคือคนไทยด้วยกัน เป็นการแข่งเพื่อสุขภาพไม่ใช่เพื่อรางวัลแต่รางวัลก็เป็นส่วนหนึ่งของการแข่งกีฬานั้นๆสัญลักษณ์นำโชค สัญลักษณ์นำโชค. สัญลักษณ์นำโชคในการแข่งขันแม่โดมเกมส์ ได้แก่ นกปรีดี ซึ่งเป็นนกที่ค้นพบครั้งแรกในประเทศไทยและสถาบันสมิธโซเนียนแห่งสหรัฐอเมริกาได้ตั้งชื่อนกชนิดนี้เพื่อเป็นเกียรติแก่นายปรีดี พนมยงค์ในฐานะหัวหน้าขบวนการเสรีไทย ซึ่งนายปรีดี พนมยงค์ยังเป็นผู้ก่อตั้งและผู้ประศาสน์การของมหาวิทยาลัยธรรมศาสตร์อีกด้วย นกปรีดีถูกนำมาใช้เป็นสัญลักษณ์นำโชคในการแข่งขันครั้งนี้เพื่อช่วยให้นำความสมานฉันท์และสันติภาพกลับคืนสู่สังคมไทย นอกจากนี้ ยังออกแบบให้นกปรีดีชูคบเพลิงโดยเปลวไฟของคบเพลิงนั้นเป็นรูป ๗๕ อันสื่อความหมายถึง การเฉลิมฉลองในโอกาสครบรอบ 75 ปี แห่งการสถาปนามหาวิทยาลัยธรรมศาสตร์พิธีการพิธีเปิด พิธีการ. พิธีเปิด. พิธีเปิดการแข่งขันกีฬามหาวิทยาลัยแห่งประเทศไทย ครั้งที่ 37 หรือ แม่โดมเกมส์ จัดขึ้นในวันที่ 22 มกราคม พ.ศ. 2553 ณ สนามกีฬาหลัก มหาวิทยาลัยธรรมศาสตร์ ศูนย์รังสิต โดยมีนายอภิสิทธิ์ เวชชาชีวะ นายกรัฐมนตรีเป็นประธานในพิธี สำหรับพิธีเปิดนั้นเริ่มต้นด้วยกิจกรรมโหมโรงเชียร์กีฬาและการแข่งขันกีฬาสาธิตของนักศึกษาพิการทางสายตาและการเคลื่อนไหวซึ่งนับเป็นครั้งแรกที่ให้นักศึกษาผู้พิการเข้าร่วมในการแข่งขันกีฬามหาวิทยาลัย จากนั้น นักกีฬาจาก 112 สถาบันเริ่มเดินเข้าสู่สนามและยืนรวมกันในสนามเป็นรูปประเทศไทยหลากสี สำหรับพิธีการจุดไฟคบเพลิงทางเจ้าภาพจัดการแข่งขันได้เปิดโอกาสให้สถาบันต่าง ๆ มีส่วนร่วมโดยส่งตัวแทนเข้าร่วมขบวนวิ่งคบเพลิงก่อนที่จะส่งให้ตัวแทนจากมหาวิทยาลัยธรรมศาสตร์ 5 คน ได้แก่ นายสันติภาพ เตชะวณิช นางสุมาลี เตชะวณิช นายพระนาย สุวรรณรัฐ นายโชคทวี พรหมรัตน์ และลำดับสุดท้าย คือ นางนีรนุช กล่อมดี เป็นผู้จัดไฟในกระถางคบเพลิง ในส่วนของการแสดงนั้นจัดขึ้นภายใต้แนวคิด "สามัคคีในแดนโดม" กล่าวคือ ความสามัคคีไม่ได้แปลว่าให้คิดเหมือนกัน คนเราคิดแตกต่างกันได้ และถ้าทำได้ เราก็จะเป็นหนึ่งที่มีความแตกต่างหลากหลาย การแสดงแบ่งออกเป็น 3 ชุด ได้แก่ แดนดินถิ่นโดม พลังแห่งความแตกต่าง และจุดมุ่งหมายกีฬามหาวิทยาลัย โดยใช้นักศึกษาธรรมศาสตร์เป็นผู้แสดงหลัก การแสดงเน้นเรื่องความรักความสามัคคีโดยพยายามให้ทุกมหาวิทยาลัยมีส่วนร่วมมากที่สุด รวมถึงใช้รูปแบบพิธีการที่ประหยัดและรวบรัดเวลา นอกจากนี้ ยังมีการแต่งเพลงขึ้นมาใหม่ คือ เพลงหนึ่งชัยชนะ โดยจะใช้เป็นเพลงหลักในพิธีเปิดการแข่งขันกีฬามหาวิทยาลัยในครั้งนี้ โดยความหมายของเพลง คือ ถ้าเราตั้งเป้าที่จะมุ่งชิงเหรียญทองก็จะมีผู้ชนะเพียงคนเดียวและได้เหรียญทองเพียงไม่กี่คน แต่ถ้าทุกคนมุ่งเอาชนะใจตนเอง ทุกคนก็จะเป็นผู้ชนะพิธีปิด พิธีปิด. พิธีปิดการแข่งขันกีฬามหาวิทยาลัยแห่งประเทศไทย ครั้งที่ 37 จัดขึ้นในวันที่ 30 มกราคม พ.ศ. 2553 ณ สนามกีฬาหลัก มหาวิทยาลัยธรรมศาสตร์ ศูนย์รังสิต โดยจัดการแสดงจากมหาวิทยาลัยธรรมศาสตร์ 2 ชุด ได้แก่ บ้านเราแสนสุขใจและสามัคคีที่แดนโดม นอกจากนี้ยังมีการจัดการแสดงจากจุฬาลงกรณ์มหาวิทยาลัยซึ่งจะเป็นเจ้าภาพจัดการแข่งขันกีฬามหาวิทยาลัยแห่งประเทศไทยในครั้งหน้าอีกด้วยสถาบันการศึกษาที่เข้าร่วมแข่งขัน สถาบันการศึกษาที่เข้าร่วมแข่งขัน. สถาบันการศึกษาที่ส่งนักกีฬาเข้าร่วมการแข่งขันกีฬามหาวิทยาลัยแห่งประเทศไทย ครั้งที่ 37 มีจำนวนทั้งสิ้น 112 สถาบัน ได้แก่- จุฬาลงกรณ์มหาวิทยาลัย - มหาวิทยาลัยกรุงเทพ - มหาวิทยาลัยกรุงเทพธนบุรี - มหาวิทยาลัยการจัดการและเทคโนโลยีอีสเทิร์น - มหาวิทยาลัยเกริก - มหาวิทยาลัยเกษตรศาสตร์ - มหาวิทยาลัยเกษมบัณฑิต - มหาวิทยาลัยขอนแก่น - มหาวิทยาลัยคริสเตียน - มหาวิทยาลัยเจ้าพระยา - มหาวิทยาลัยเชียงใหม่ - มหาวิทยาลัยเซนต์จอห์น - มหาวิทยาลัยทักษิณ - มหาวิทยาลัยเทคโนโลยีพระจอมเกล้าธนบุรี - มหาวิทยาลัยเทคโนโลยีพระจอมเกล้าพระนครเหนือ - มหาวิทยาลัยเทคโนโลยีมหานคร - มหาวิทยาลัยเทคโนโลยีราชมงคลกรุงเทพ - มหาวิทยาลัยเทคโนโลยีราชมงคลตะวันออก - มหาวิทยาลัยเทคโนโลยีราชมงคลธัญบุรี - มหาวิทยาลัยเทคโนโลยีราชมงคลพระนคร - มหาวิทยาลัยเทคโนโลยีราชมงคลล้านนา - มหาวิทยาลัยเทคโนโลยีราชมงคลศรีวิชัย - มหาวิทยาลัยเทคโนโลยีราชมงคลสุวรรณภูมิ - มหาวิทยาลัยเทคโนโลยีราชมงคลอีสาน - มหาวิทยาลัยเทคโนโลยีสุรนารี - มหาวิทยาลัยธนบุรี - มหาวิทยาลัยธรรมศาสตร์ - มหาวิทยาลัยธุรกิจบัณฑิตย์ - มหาวิทยาลัยนครพนม - มหาวิทยาลัยนราธิวาสราชนครินทร์ - มหาวิทยาลัยนเรศวร - มหาวิทยาลัยนอร์ทเชียงใหม่ - มหาวิทยาลัยนานาชาติแสตมฟอร์ด - มหาวิทยาลัยบูรพา - มหาวิทยาลัยปทุมธานี - มหาวิทยาลัยพายัพ - มหาวิทยาลัยฟาร์อีสเทอร์น - มหาวิทยาลัยภาคตะวันออกเฉียงเหนือ - มหาวิทยาลัยมหาสารคาม - มหาวิทยาลัยมหิดล - มหาวิทยาลัยแม่โจ้ - มหาวิทยาลัยแม่ฟ้าหลวง - มหาวิทยาลัยรังสิต - มหาวิทยาลัยรัตนบัณฑิต - มหาวิทยาลัยราชธานี - มหาวิทยาลัยราชภัฏกาญจนบุรี - มหาวิทยาลัยราชภัฏกำแพงเพชร - มหาวิทยาลัยราชภัฏจันทรเกษม - มหาวิทยาลัยราชภัฏชัยภูมิ - มหาวิทยาลัยราชภัฏเชียงราย - มหาวิทยาลัยราชภัฏเชียงใหม่ - มหาวิทยาลัยราชภัฏเทพสตรี - มหาวิทยาลัยราชภัฏธนบุรี - มหาวิทยาลัยราชภัฏนครปฐม - มหาวิทยาลัยราชภัฏนครราชสีมา - มหาวิทยาลัยราชภัฏนครศรีธรรมราช - มหาวิทยาลัยราชภัฏนครสวรรค์ - มหาวิทยาลัยราชภัฏบ้านสมเด็จเจ้าพระยา - มหาวิทยาลัยราชภัฏพระนคร - มหาวิทยาลัยราชภัฏพระนครศรีอยุธยา - มหาวิทยาลัยราชภัฏพิบูลสงคราม - มหาวิทยาลัยราชภัฏเพชรบุรี - มหาวิทยาลัยราชภัฏภูเก็ต - มหาวิทยาลัยราชภัฏมหาสารคาม - มหาวิทยาลัยราชภัฏยะลา - มหาวิทยาลัยราชภัฏร้อยเอ็ด - มหาวิทยาลัยราชภัฏราชนครินทร์ - มหาวิทยาลัยราชภัฏรำไพพรรณี - มหาวิทยาลัยราชภัฏลำปาง - มหาวิทยาลัยราชภัฏเลย - มหาวิทยาลัยราชภัฏวไลยอลงกรณ์ - มหาวิทยาลัยราชภัฏศรีสะเกษ - มหาวิทยาลัยราชภัฏสกลนคร - มหาวิทยาลัยราชภัฏสงขลา - มหาวิทยาลัยราชภัฏสวนดุสิต - มหาวิทยาลัยราชภัฏสวนสุนันทา - มหาวิทยาลัยราชภัฏสุราษฎร์ธานี - มหาวิทยาลัยราชภัฏสุรินทร์ - มหาวิทยาลัยราชภัฏหมู่บ้านจอมบึง - มหาวิทยาลัยราชภัฏอุดรธานี - มหาวิทยาลัยราชภัฏอุตรดิตถ์ - มหาวิทยาลัยราชภัฏอุบลราชธานี - มหาวิทยาลัยรามคำแหง - มหาวิทยาลัยวงษ์ชวลิตกุล - มหาวิทยาลัยวลัยลักษณ์ - มหาวิทยาลัยศรีนครินทรวิโรฒ - มหาวิทยาลัยศรีปทุม - มหาวิทยาลัยศิลปากร - มหาวิทยาลัยสงขลานครินทร์ - มหาวิทยาลัยสยาม - มหาวิทยาลัยสุโขทัยธรรมาธิราช - มหาวิทยาลัยหอการค้าไทย - มหาวิทยาลัยหัวเฉียวเฉลิมพระเกียรติ - มหาวิทยาลัยหาดใหญ่ - มหาวิทยาลัยอัสสัมชัญ - มหาวิทยาลัยอีสาน - มหาวิทยาลัยอุบลราชธานี - มหาวิทยาลัยเอเชียอาคเนย์ - วิทยาลัยเฉลิมกาญจนา - วิทยาลัยเซาธ์อีสท์บางกอก - วิทยาลัยดุสิตธานี - วิทยาลัยทองสุข - วิทยาลัยเทคโนโลยีภาคใต้ - วิทยาลัยนครราชสีมา - วิทยาลัยนอร์ทกรุงเทพ - วิทยาลัยบัณฑิตเอเชีย - วิทยาลัยรัชต์ภาคย์ - วิทยาลัยราชพฤกษ์ - สถาบันการพลศึกษา - สถาบันเทคโนโลยีไทย-ญี่ปุ่น - สถาบันเทคโนโลยีพระจอมเกล้าเจ้าคุณทหารลาดกระบัง - สถาบันเทคโนโลยีแห่งอโยธยาชนิดกีฬาชนิดกีฬา. - กีฬาสาธิต - กีฬาวีลแชร์ - ว่ายน้ำตีนกบตารางการแข่งขัน</doc>
