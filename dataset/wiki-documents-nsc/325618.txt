<doc id="325618" url="https://th.wikipedia.org/wiki?curid=325618" title="Nessun dorma">Nessun dorma เนสซูน ดอร์มา (; แปลว่า None shall sleep) เป็นท่อนอาเรียจากองก์ที่ 3 องก์สุดท้ายของอุปรากรภาษาอิตาลีเรื่อง ตูรันโด ของจาโกโม ปุชชีนี เป็นผลงานชิ้นสุดท้ายของปุชชีนีที่ดัดแปลงจากนิทานเปอร์เซียเรื่อง พันหนึ่งทิวา แต่เสียชีวิตก่อนจะแต่งเสร็จ เนื้อร้องบรรยายถึง เจ้าชายซึ่งตอบปริศนา 3 ข้อของเจ้าหญิงตูรันโดได้แล้ว กำลังให้เจ้าหญิงผู้เย็นชาตอบปริศนากลับ โดยทายชื่อของเจ้าชายให้ถูกก่อนฟ้าสาง โดยให้โอกาสเจ้าหญิงเลือกเอา ว่าจะประหาร หรือแต่งงานกับเจ้าชาย บทเพลงอาเรียท่อนนี้เป็นอาเรียที่มีชื่อเสียงที่สุดสำหรับขับร้องโดยนักร้องเสียงเทเนอร์ โดยเฉพาะที่ขับร้องโดยลูชาโน ปาวารอตติ ที่นำมาใช้เป็นเพลงธีมของบีบีซีในการถ่ายทอดฟุตบอลโลก 1990 ที่อิตาลี เพลงนี้ขึ้นถึงอันดับสองของป็อปชาร์ตในสหราชอาณาจักร และยังปรากฏในวัฒนธรรมสมัยนิยมเป็นจำนวนมาก เช่นในฉากไคลแมกซ์ของภาพยนตร์หลายเรื่อง เช่น The Killing Fields, New York Stories, Mar adentro, The Sum of All Fears, The Mirror Has Two Faces, และ Bend It Like Beckham.</doc>
