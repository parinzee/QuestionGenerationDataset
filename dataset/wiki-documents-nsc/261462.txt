<doc id="261462" url="https://th.wikipedia.org/wiki?curid=261462" title="เดอะเลเจนด์ออฟเซลดา ออคารินาออฟไทม์">เดอะเลเจนด์ออฟเซลดา ออคารินาออฟไทม์ เดอะเลเจนด์ออฟเซลดา ออคารินาออฟไทม์ (; ) เป็นเกมแนวผจญภัยลำดับที่ 5 จากเกมชุดเดอะเลเจนด์ออฟเซลดา สร้างขึ้นโดยบริษัทนินเทนโด (Nintendo) ในรูปแบบของ นินเทนโด 64 (Nintendo 64) เผยแพร่ในญี่ปุ่นในวันที่ 21 พฤศจิกายน พ.ศ. 2541 อเมริกาในวันที่ 23 พฤศจิกายน พ.ศ. 2541 และยุโรปในวันที่ 11 ธันวาคม พ.ศ. 2541 เกมนี้มียอดขายทั่วโลกกว่า 7.6 ล้านตลับ เนื้อหาในเกมก็เหมือนกับภาคก่อน ๆ คือ ลิงก์จะต้องช่วยเหลืออาณาจักรไฮรัลให้รอดพ้นจากจอมมารกานอนดอร์ฟเนื้อเรื่อง เนื้อเรื่อง. ที่ป่าโคคิรี ต้นเดกุได้บอกให้ภูตินาวิ ไปตามหาลิงก์เพื่อมาพบกับเขาเพื่อที่จะให้ลิงก์ได้เรียนรู้การต่อสู้ เมื่อลิงก์เรียนรู้แล้ว ต้นเดกุได้มอบหินโคคิรีแก่ลิงก์และให้ไปพบองค์หญิงเซลด้า เมื่อพบองค์หญิงเซลด้า องค์หญิงก็เล่าตำนานของอาณาจักรไฮรัลและไทรฟอร์ซ และขอร้องให้ลิงก์นำหินโกรอนจากหัวหน้าเผ่าโกรอน และหินโซระจากองค์หญิงลูโต้(ลูกสาวของราชาโซระ) เมื่อลิงก์ได้หินทั้งสองครบแล้วได้กลับมายังอาณาจักรไฮรัลแต่พบกับเหตุการณ์วุ่นวายคือ จอมมารกานอนดอร์ฟพยายามไล่ล่าเพื่อจับตัวองค์หญิงเซลด้า ระหว่างที่หลบหนีอยู่นั้นองค์หญิงได้ฝากออคารินาแห่งกาลเวลาไว้ให้ลิงก์ อันนำไปสู่ดาบในตำนานที่สถิตอยู่ในวิหาร แต่ทว่าลิงก์ยังมีอายุน้อยเกินกว่าจะใช้ดาบในตำนาน เมื่อลิงก์ดึงดาบ วิหารจึงกักขังวิญญาณของลิงก์เอาไว้ถึงเจ็ดปี เมื่อรู้สึกตัวอีกทีก็โตขึ้นเป็นวัยรุ่นและอยู่ในสมัยเจ็ดปีให้หลัง ภารกิจต่อไปคือลิงก์จะต้องช่วยเหลือผู้พิทักษ์ไทรฟอร์ซทั้งหก อันได้แก่ผู้พิทักษ์แห่งแสงสว่าง (ซึ่งได้พบแล้วในวิหาร) ผู้พิทักษ์แห่งป่า ผู้พิทักษ์แห่งไฟ ผู้พิทักษ์แห่งน้ำ ผู้พิทักษ์แห่งความมืด และผู้พิทักษ์แห่งวิญญาณ เพื่อให้สามารถผนึกจอมมารกานอนดอร์ฟไว้ในไทรฟอร์ซตลอดกาลการตอบรับ การตอบรับ. เดอะเลเจนด์ออฟเซลดา ออคารินาออฟไทม์ เป็นเกมภาคหนึ่งที่ได้กระแสตอบรับจากผู้เล่นเป็นอย่างดี ตั้งแต่เกมวางจำหน่ายเมื่อ พ.ศ. 2541 เกมนี้ขายได้ 2.5 ล้านตลับภายใน 39 วันจนกระทั่งสิ้นปี เฉพาะญี่ปุ่นขายได้กว่า 820,000 ตลับในช่วงดังกล่าว และเป็นเกมที่ขายดีอันดับที่ 10 แห่งปี พ.ศ. 2541 จากสถิติยอดขายทั้งหมดของเกมนี้ รวมทั่วโลกขายได้ 7.6 ล้านตลับ ส่วนเฉพาะในญี่ปุ่นขายได้ 1.14 ล้านตลับ และเป็นเกมที่ขายดีอันดับที่ 128 ตลอดกาล</doc>
