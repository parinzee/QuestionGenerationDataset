<doc id="126638" url="https://th.wikipedia.org/wiki?curid=126638" title="สุชาติ ชวางกูร">สุชาติ ชวางกูร สุชาติ ชวางกูร (เกิด 22 เมษายน พ.ศ. 2503) เป็นนักร้องและนักแสดงชาวไทยที่ได้รับความนิยมในช่วง 2525-2530ประวัติ ประวัติ. สุชาติ ชวางกูร เป็นนักร้องและนักแสดงได้รับรางวัลจากการประกวดร้องเพลงในงาน Asia Amateur Singing Contest (AASC) ที่ฮ่องกง มีผลงาน 5 ชุดกับบริษัท EMI (Thailand) คือชุดสายธาร, ฝันรัก, Live in Concert, ไกลรัก และดั่งเม็ดทราย มีผลงานอีก 6 ชุด กับบริษัทรถไฟดนตรี คือ เพราะขอบฟ้ากว้าง, Love Letters, หัวใจใกล้กัน, ลูกทุ่งกรุงเทพ 1 และ 2 และพลิ้วไหวในสายลม และ มีผลงานกับ CBS SONY (Thailand) อีก 2 ชุด คือ เมื่อความรักเรียกหา และจากฉันถึงเธอ ซึ่งมีเพลงที่ได้รับความนิยม เช่น เพลง สายธาร, ภวังค์รัก, ดวงฤดี, ด้วยรัก, ฝากรักมากับเสียงเพลง, คืนนี้มีเพียงดาว, ฝันรัก, รักในฝัน, เมื่อใจฉันมีเธอ, ไกลรัก, สตรี, เพื่อน, เหงาใจ, เหมันต์ที่ผ่านพ้นไป, ดั่งเม็ดทราย, จูบนั้นฉันรักเธอ, เมื่อความรักเรียกหา, และใจรัก และเพลงที่นำมาร้องใหม่ เช่น เพราะขอบฟ้ากว้าง, บ้านเรา, คำคน, สักวาลาจาก, มนต์รักในฤดูร้อน, เพียงคำเดียว, ทาสทรมาร, และ วานลมจูบ เป็นต้น รวมทั้งเพลงลูกทุ่งเช่น ปูไข่ไก่หลง, รักจางที่บางปะกง, ศาลรัหลักเมือง, โชคดีที่รัก, รอยรักในอารมย์, จดหมายเป็นหมัน, คุณนายโรงแรม, คิดถึงพี่หน่อย และ คิดถึงพี่ไหม เป็นต้น เขาเป็นนักร้องชายคนเดียวที่ได้รับรางวัลชนะเลิศการประกวดนักร้องสมัครเล่นยอดเยี่ยมแห่งราชอาณาจักรไทย (Thailand Amateur Singing Contest) และเป็นตัวแทนประเทศไทยเพียงหนึ่งเดียวในการประกวดนักร้องสมัครเล่นยอดเยี่ยมแห่งเอเซีย(Asia Amateur Singing Contest) เวทีเดียวกับ นันทิดา แก้วบัวสาย และมณีนุช เสมรสุต เมื่อปี พ.ศ. 2524 ซึ่งมีประเทศในเอเซียเข้าร่วมประกวดมากที่สุดเป็นประวัติการณ์ ได้รับรางวัล Bronze Prize ปิดตำนานการประกวดนักร้องเอเซีย เป็นคนสุดท้าย นับเป็นนักร้องเสียงคุณภาพตัวจริง สำเร็จการศึกษาระดับมัธยมจากโรงเรียนยานนาเวชวิทยาคม ปริญญาตรีสาขาศิลปศาสตรบัณฑิต บริหารรัฐกิจ คณะรัฐศาสตร์ มหาวิทยาลัยรามคำแหง พ.ศ. 2530 และ ปริญญาโท 3 สาขา คือ Master of International Management (MIM) จาก University of Denver, Master of Science in Finance (MS-Finance) จาก University of Colorado และ Master of Science in Economics (MS-Economics) จาก State University of New York และ E-Commerce Certificate จาก Baruch College - CUNY(City University of New York) และ ประกาศนียบัตรชั้นสูงการเสริมสร้างสังคมสันติสุข รุ่น 2 (4ส2), สถาบันพระปกเกล้า ได้รับรางวัลเยาวชนดีเด่นแห่งชาติ ปี 2528ปัจจุบัน ปัจจุบัน. เขาเดินทางกลับประเทศไทยในปี พ.ศ. 2549 รับตำแหน่งเป็นผู้อำนวยการฝ่ายทรัพยากรบุคคล โรงแรมดุสิตธานี หัวหิน เป็นอาจารย์ประจำภาควิชาการเงินและการธนาคาร คณะบริหารธุรกิจที่มหาวิทยาลัยอัสสัมชัญ (ABAC) เคยดำรงตำแหน่งตำแหน่งรองผู้อำนวยการฝ่ายบริหาร (เทียบเท่ารองอธิบดี ระดับ 9) สถาบันระหว่างประเทศเพื่อการค้าและการพัฒนา (องค์การมหาชน) สังกัดกระทรวงศึกษาธิการ (ศธ) เป็นอาจารย์พิเศษ สอนวิชาการบริหารการเงิน (Financial Management) ในโครงการ Y-MBA คณะบริหารธุรกิจ มหาวิทยาลัยรามคำแหง พร้อมทั้งเป็นอาจารย์พิเศษในสถาบันการศึกษาชั้นนำหลายสถาบัน รวมทั้งการเป็นวิทยากรอบรมเรื่องคุณภาพงานบริการ แก่หน่วยงานราชการและองค์การธุรกิจมากมาย เป็นผู้ประกาศข่าวเศรษฐกิจช่วงเช้าทาง ASTV News 1 และ ข่าวภาคภาษาอังกฤษช่วงเช้ากับทาง TAN (Thailand Asian News Network) หลังเหตุการณ์ความไม่สงบในกรุงเทพมหานคร เมื่อ 10 เมษายน 2553 ซึ่งทำให้ พล.อ. ร่มเกล้า ธุวธรรม เสียชีวิตพร้อมทหารอีก 4 นาย นายสุชาติ ชวางกูรได้ร่วมกับเพื่อนๆ พี่น้องเหล่าศิลปินดารา ประชาชนและแฟนคลับเยี่ยมให้กำลังใจปลอบขวัญทหารที่บาดเจ็บจากการปฏิบัติหน้าที่จากราชการสนาม รวมทั้ง 3 จังหวัดชายแดนใต้และแนวตะเข็บชายแดนรอบประเทศไทย ในนาม "กลุ่มสร้างพลเมืองคุณภาพ" โดยได้จัดกิจกรรมเยี่ยมทุกๆ สัปดาห์สุดท้ายของเดือน ณ โรงพยาบาลพระมงกุฎเกล้า จนปัจจุบันผลงานผลงานเพลงผลงาน. ผลงานเพลง. - 2526 สายธาร EMI (Thailand) under EMI (Throne England) - 2526 (ปลายปี) "ฝันรัก" EMI (Thailand) under EMI (Throne England) - 2526 บันทึกการแสดงสด "Live at Bangkok Convention Center" EMI (Thailand) under EMI (Throne England) - 2527 "ไกลรัก" EMI (Thailand) under EMI (Throne England) - 2528 "ดั่งเม็ดทราย" EMI (Thailand) under EMI (Throne England) - 2529 "เมื่อความรักเรียกหา" CBS Records (Thailand) associated with CBS Records (USA) - 2530 "จากฉันถึงเธอ" CBS Records (Thailand) associated with CBS Records (USA) - 2531 "เพราะขอบฟ้ากว้าง" Music Train (รถไฟดนตรี) - 2532 "Love Letters" Music Train (รถไฟดนตรี) - 2533 "หัวใจใกล้กัน" Music Train (รถไฟดนตรี) - 2534 "ลูกทุ่งกรุงเทพ ๑" และ "ลูกทุ่งกรุงเทพ ๒" Music Train (รถไฟดนตรี) - 2535 "พริ้วไหวในสายลม" Music Train (รถไฟดนตรี)ผลงานละครผลงานละคร. - สกุลกา (พ.ศ. 2526) (ช่อง 5 ) แสดงคู่กับ พรพรรณ เกษมมัสสุผลงานภาพยนตร์ผลงานภาพยนตร์. - ขอแค่คิดถึง (พ.ศ. 2527) แสดงคู่กับ ใหม่ เจริญปุระ - ดั่งเม็ดทราย (พ.ศ. 2528) แสดงคู่กับ ใหม่ เจริญปุระ - พิศวาส (พ.ศ. 2530) แสดงคู่กับ อรพรรณ วัชรพล - ยิ้ม (พ.ศ. 2530) แสดงคู่กับปิยะนุช นาคคง</doc>
