<doc id="727727" url="https://th.wikipedia.org/wiki?curid=727727" title="เซร์ฆิโอ โรเมโร">เซร์ฆิโอ โรเมโร เซร์ฆิโอ เฆร์มัน โรเมโร () เกิดวันที่ 22 กุมภาพันธ์ ค.ศ. 1987 เป็นนักฟุตบอลชาวอาร์เจนตินา ปัจจุบันเล่นให้กับแมนเชสเตอร์ยูไนเต็ดและทีมชาติอาร์เจนตินาในตำแหน่งผู้รักษาประตู โดยในฤดูกาล 2016–2017 กับแมนเชสเตอร์ยูไนเต็ด โรเมโรโชว์ผลงานได้อย่างยอดเยี่ยมในเกมยูฟ่ายูโรปาลีก และยึดตำแหน่งตัวจริงทำให้ได้ลงเล่นในเกมนัดชิงชนะเลิศและพาทีมคว้าแชมป์สมัยแรกในประวัติศาสตร์สโมสรในเกมพบอาเอฟเซ อายักซ์ประวัติ ประวัติ. โรเมโรย้ายมาค้าแข้งให้กับยูไนเต็ดในฐานะนักเตะฟรีเอเยนต์เมื่อช่วงฤดูร้อนปี ค.ศ. 2015 และก็มีฤดูกาลเปิดตัวที่ดีโดยเก็บคลีนชีตได้หกเกมจากการลงสนาม 10 นัด นายด่านผู้ผ่านเข้าสู่รอบชิงชนะเลิศการแข่งขันฟุตบอลโลกกับทีมชาติอาร์เจนตินา เริ่มต้นชีวิตใหม่ในรั้วปีศาจแดงได้อย่างยอดเยี่ยม โดยเสียประตูในพรีเมียร์ลีกเพียงสองลูกในเดือนสิงหาคม แม้จะเป็นตัวสำรองให้กับดาบิด เด เฆอาเป็นส่วนใหญ่ แต่โรเมโรก็ได้พิสูจน์คุณค่าของเขา ยามที่ลูวี ฟัน คาล เรียกใช้งาน ซึ่งทั้งสองเคยร่วมงานด้วยกันมาก่อนกับอาแซด อัลก์มาร์ สโมสรจากประเทศเนเธอร์แลนด์ นายทวารร่างใหญ่ถูกแสงไฟสาดส่องในการแข่งขันยูฟ่ายูโรปาลีก ลีกนัดแรกกับมิดยึลลัน เมื่อเดือนกุมภาพันธ์ โดยโชว์เซฟไปหลายครั้ง จากการลงทำหน้าที่แทนดาบิด เด เฆอาที่มีอาการบาดเจ็บก่อนการคิกออฟ หนึ่งในการป้องกันประตูที่ถูกพูดถึงมากที่สุด คือการทะยานป้องกันลูกโหม่งของพอล โอนูอาชูได้อย่างดีเยี่ยม ซึ่งภายหลังกลายมาเป็นหนึ่งในจังหวะท้าชิงการเซฟยอดเยี่ยมของฤดูกาล แน่นอนว่าสิ่งดังกล่าวจะเป็นเรื่องที่โรเมโรไม่ลืมง่าย ๆ "มันเป็นหนึ่งในการเซฟที่ดีที่สุดในชีวิตของผมเลยล่ะ !" เขากล่าวให้สัมภาษณ์หลังจบเกม ฟัน คาล เป็นผู้ดึงตัวผู้รักษาประตูที่ยังไม่มีชื่อเสียงตอนวัย 20 ปี มาสู่ยุโรป จากราซินกลุบเดอาเบยาเนดาในประเทศอาร์เจนตินา พร้อมเลือกให้เขาเป็นนายด่านมือหนึ่งของอาร์แซด โรเมโรมีบทบาทสำคัญช่วยให้ต้นสังกัดคว้าแชมป์ลีกเอเรอดีวีซีไปอย่างน่าประหลาดใจในปี ค.ศ. 2009 เขามีสถิติไม่เสียประตูต่อเนื่องยาวนาน 950 นาทีในฤดูกาลถัดมา ซึ่งห่างจากสถิติสูงสุดของประเทศเนเธอร์แลนด์เพียง 107 นาที เขามีชื่อเล่นว่า "เจ้าเตี้ย" แม้จะมีส่วนสูงถึง 6 ฟุต 3 นิ้ว สิ่งดังกล่าวมิใช่คำพูดแดกดัน หากแต่ว่าเหล่าพี่ชายของเขานั้นตัวสูงเหมือนยักษ์ โดยเฉพาะในรายของดิเอโก ผู้ที่เล่นบาสเกตบอล - โรเมโรย้ายออกจากประเทศเนเธอร์แลนด์ หลังฟัน คาล โยกไปทำงานให้กับสโมสรฟุตบอลบาเยิร์นมิวนิก ด้วยการไปเฝ้าเสาหาความท้าทายใหม่ ๆ ให้กับซัมป์โดเรีย ในเซเรีย เบ สโมสรดังจากเมืองเจนัว ซึ่งได้เลื่อนชั้นกลับสู่ลีกสูงสุด โดยมีนายทวารชาวอาร์เจนตินาเป็นมือหนึ่ง ฤดูกาลถัดมาเขาก็ยังเป็นตัวจริง ก่อนย้ายไปค้าแข้งกับมอนาโกด้วยสัญญายืมตัว การทำงานในลีกเอิงของประเทศฝรั่งเศสค่อนข้างน่าผิดหวัง เพราะต้องสูญเสียตัวจริงให้กับดานิเยล ซูบาซิช จากนั้นเขายอมรับว่ามันเป็นปีที่แปลก อาเลคันโดร ซาเบลา ยอมให้เขาลงเล่นให้กับอาร์เจนตินาแต่เขาไม่ได้มีโชคแบบนั้นกับสโมสร ถือเป็นเรื่องราววนเวียนที่เกิดขึ้นสำหรับโรเมโร โดยยึดตำแหน่งตัวจริงในระดับทีมชาติมาเสมอ เจ้าของเหรียญทองจากการแข่งขันโอลิมปิกฤดูร้อน 2008 เช่นเดียวกับตำแหน่งแชมป์โลกชุดอายุต่ำกว่า 20 ปีของประเทศบ้านเกิด เขาลงเฝ้าเสาให้กับทีมของเดียโก มาราโดนา ในศึกฟุตบอลโลกที่แอฟริกาใต้ปี ค.ศ. 2012 ตลอดสี่นัด - สี่ปีถัดมา ซาเบลายังคงความศรัทธาในตัวโรเมโร แม้จะไม่ได้มีส่วนร่วมกับทางมอนาโกก็ตาม เขาถูกมองว่าเป็นจุดอ่อนของขุมกำลังฟ้าขาวที่เต็มไปด้วยสตาร์ดัง ตั้งแต่ก่อนทัวร์นาเม้นต์เริ่มต้นขึ้น อย่างไรก็ตามเขาได้พิสูจน์ให้เห็นว่าหลาย ๆ คนนั้นคิดผิด โดยการทำผลงานอย่างยอดเยี่ยม หนึ่งในลูกเซฟสุดมหัศจรรย์ จากการแข่งขันรอบแบ่งกลุ่มกับทีมชาติอิหร่านทำให้ป๊อบสตาร์สาวชื่อดังอย่าง รีแอนนา ทวีตข้อความชื่นชม ความสนใจที่ได้รับมิได้ทำให้โรเมโรย่ามใจ - เขาเก็บคลีนชีตในการแข่งขันรอบแพ้คัดออกกับสวิตเซอร์แลนด์, ชาติเบลเยียมและเนเธอร์แลนด์ ในการดวลจุดโทษรอบรองชนะเลิศที่เมืองเซาเปาลู ขากลับมาหลอกหลอนฟัน คาล และทำลายความฝันของนายใหญ่ชาวดัตช์ที่ต้องการคว้ารางวัลซึ่งว่ากันว่ายิ่งใหญ่ที่สุดของโลก โรเมโรเซฟจุดโทษจากเท้าของโรน ฟลาร์และเวสลีย์ สไนเดอร์ สิ่งดังกล่าวทำให้ผู้คนในประเทศบ้านเกิดชื่นชม พร้อมกลายเป็นพาดหัวข่าวใหญ่ด้วยคำว่า "หัตถ์พระเจ้า" ในเช้าวันต่อมา - เขาถูกนำไปเปรียบเทียบกับอดีตวีรบุรุษนั่นคือเซร์ฆิโอ โกยโกเชอา นอกจากนั้นยังทำลายสถิติผู้รักษาประตูที่ติดทีมชาติมากที่สุดของอูบัลโด ฟียอล นายด่านระดับตำนานผู้เคยคว้าแชมป์ฟุตบอลโลก 1978 อีกด้วย ฟียอลถือเป็นไอดอลของเขา "ในเรื่องของฟุตบอล "เอลปาโต" [ฟียอล] คือพ่อของผม" โรเมโรกล่าว "ทุก ๆ อย่างที่ผมทำสำเร็จนั้นเป็นเพราะเขา เขาคือผู้รักษาประตูที่ดีที่สุดที่อาร์เจนตินาเคยมีมา คงไม่มีใครอื่นที่จะก้าวข้าวเขาได้อีกแล้ว" ลูกยิงเพียงลูกเดียวจากมารีโอ เกิทเซอ ของทีมชาติเยอรมนี ทำลายความฝันของโรเมโร และทีมชาติอาร์เจนตินา ในความฝันการคว้าถ้วยฟุตบอลโลกอย่างไรก็ตามชื่อเสียงของเขาพัฒนาขึ้นมาก ที่น่าแปลกใจสุด ๆ ก็คือสิ่งดังกล่าวมิได้ถ่ายทอดไปยังการเฝ้าเสาในระดับสโมสร โดยเขากลับไปเล่นให้ซัมป์โดเรีย หลังหมดสัญญายืมตัวกับมอนาโกและเป็นอีกครั้งที่ต้องตกเป็นตัวสำรอง เอมีเลียโน วีเวียโน เป็นนายด่านมือหนึ่ง โดยโรเมโรที่เพิ่งจะสร้างชื่อเสียงในการแข่งขันฟุตบอลไม่กี่เดือนก่อนหน้านั้นทำได้แค่เฝ้ารอโอกาส "ผมคงทำแบบนี้ต่อไปได้อีกไม่นานนัก" โรเมโรยอมรับ "เรื่องเดียวกันนี้เกิดขึ้นกับผมที่ประเทศฝรั่งเศส ย้ายมาตอนตลาดการซื้อขายใกล้ปิดทำการ และต้องเฝ้ารอโอกาส" ข่าวลือระบุว่าเขาปฏิเสธโอกาสการย้ายไปเฝ้าเสาในถิ่นโอลด์แทรฟฟอร์ดในช่วงนั้น ซึ่งโรเมโรก็ได้ชี้แจงว่า "คำโกหกมากมายถูกกล่าวขึ้น บอกว่าผมปฏิเสธการย้ายไปอยู่กับแมนเชสเตอร์ยูไนเต็ด" สำหรับผม เรื่องแบบนั้นเป็นอะไรที่บ้าบอมาก เขาได้ลงสนามทั้งหมด 11 นัดทุกรายการ และเป็นไปตามคาดหมายที่ไม่ต่อสัญญากับสโมสรในเซเรียอา ชื่อของโรเมโรถูกกล่าวในสื่อหลายสำนักว่าเป็นหนึ่งในนักเตะฟรีเอเยนต์ที่น่าคว้ามาร่วมทัพมากที่สุด โอกาสในการกลับมาร่วมงานกับฟัน คาล ไม่สามารถถูกปล่อยผ่านไปได้ โดยโรเมโรบินไปถึงสหรัฐอเมริกาเพื่อปิดการเจรจาย้ายซบปีศาจแดงอาชีพในทีมชาติสถิติทีมชาติเกียรติประวัติสโมสรเกียรติประวัติ. สโมสร. - AZ - เอเรอดีวีซี: 2008–09 - Johan Cruijff Shield: 2009ทีมชาติทีมชาติ. - อาร์เจนตินา U20 - ฟุตบอลโลกเยาวชนอายุไม่เกิน 20 ปี: 2007 - เซาท์อเมริกันยูธแชมเปียนชิพ: รองชนะเลิศ 2007- อาร์เจนตินา U23 - เหรียญทองโอลิมปิก: 2008- อาร์เจนตินา - ฟุตบอลโลก: รองชนะเลิศ 2014 - โคปาอเมริกา: รองชนะเลิศ 2015</doc>
