<doc id="227977" url="https://th.wikipedia.org/wiki?curid=227977" title="นิวซีแลนด์เน็กซ์ท็อปโมเดล ฤดูกาลที่ 1">นิวซีแลนด์เน็กซ์ท็อปโมเดล ฤดูกาลที่ 1 นิวซีแลนด์ เน็กซ์ ท็อป โมเดล ฤดูกาลที่ 1 (New Zealand's Next Top Model หรือในชื่อย่อว่า NZNTM) ออกอากาศทางช่อง TV3 เมื่อวันที่ 13 มีนาคม พ.ศ. 2552 โดยมีผู้เข้าแข่งขันทั้งหมด 13 คน และในรอบ 6 คนสุดท้ายของฤดูกาลนี้ ได้ไปแข่งขันต่อที่ เมืองซิดนีย์ ประเทศออสเตรเลีย และผู้ชนะคนแรกของรายการก็คือ คริสโตเบลล์ กรีเออสัน-ไรย์รี่ วัย 16 ปีจาก โอคแลนด์ ประเทศ นิวซีแลนด์ และรางวัลของเธอก็คือ การได้เซ็นสัญญากับบริษัทโมเดลลิ่งชั้นนำ ""ทเวนตี้ทูโมเดลแมเนจเมนท์" ได้ถ่ายแบบ 8 หน้าเต็มลงในนิตยสาร คลีโอ และเซ็นสัญญา 1 ปีกับเครื่องสำอาง CoverGirl และนอกจากนี้ยังได้ไปซิดนีย์เพื่อพบกับ เออร์ซูล่า ฮัฟฟ์เนเจล จากนิตยสาร "ชิค โมเดล แมเนจเม้นท์" และยังได้ออกเดินทางไปโขว์ตัวร่วมกับเหล่าบรรดาสุดยอดนางแบบในนิวยอร์กอีกด้วยข้อมูลการออกอากาศ(Casting) ข้อมูลการออกอากาศ. (Casting). ออกอากาศ : 13 มีนาคม พ.ศ. 2552 สาวๆ ทั้ง 33 คนที่ผ่านรอบคัดเลือกรองสุดท้ายได้เก็บกระเป๋าและเดินทางไปยังควีนส์ทาวน์ ทันทีที่ไปถึงพวกเธอก็ได้พบกับคณะกรรมการ คอลิน แมททิวร์ เจฟฟรี และ แองเจลา ดันน์ สุดยอดนางแบบคนแรกของนิวซีแลนด์ สาวๆ ได้เดินบนรันเวย์เป็นครั้งแรก ซึ่งบางคนก็ทำออกมาได้ไม่ดีเท่าไหร่นัก นอกจากนี้สาวๆ ยังเปิดเผยเรื่องราวของตัวเอง ซาร่าห์ได้เปิดเผยว่าเธอทิ้งลูกสาวของเธอไว้ที่บ้าน และเธอเพิ่งผ่านการบำบัดอาการติดยามา ลอร่าเคยชนะการแข่งกินเผ็ด อาโจห์ใช้ชีวิตอย่างยากแค้นที่แอฟริกา โอลิเวียและลูซี่ สองสาวพี่น้องที่ต้องมาแข่งขันกันเอง แฟรงกี้สาวผมบลอนด์ที่มีท่าเดินเลวร้ายสุดๆ รีห์แอนนอนที่มีลุคเหมือนนางแบบที่สุด และสถานการณ์ที่คุกรุ่นระหว่างเทรีลเลจห์กับโฮแซนน่า เนื่องจากทัศนคติในแง่ลบของโฮแซนน่า ในวันต่อมาสาวๆ ต้องไปถ่ายรูปชุดว่ายน้ำที่ทะเลสาบ ทุกคนต่างประทับใจในตัวซาร์ที่ทนฝืนมาถ่ายทั้งๆ ที่กำลังป่วยหนัก จากนั้นสาวๆ 33 คนได้ถูกคัดเหลือ 20 คน และคัดเหลือแค่ 13 คนสุดท้ายเพื่อเข้าสู่บ้านท็อปโมเดลในโอคแลนด์- ช่างถ่ายภาพ : มอนตี้ อดัมส์ - แขกรับเชิญพิเศษ : แองเจลา ดันน์The Girls Fly High The Girls Fly High. ออกอากาศ : 20 มีนาคม พ.ศ. 2552 สาวๆ ได้เดินทางมาถึงโอคแลนด์ พวกเธอต้องใส่รหัสผ่านเผื่อเข้าสู่บ้านพัก และรหัสนั้นคือคำว่า “ซาร่า” จากนั้นพวกเธอไปฝึกโพสท่าหน้าพัดลมขนาดยักษ์ โอลิเวีย อาโจห์ รูบี้ และคริสโตเบลล์ ต่างก็ทำได้เป็นอย่างดี คอลินชมว่าท่าโพสของซาร่าห์ดูเป็นนางแบบมากที่สุด จากนั้นพวกเธอได้เดินทางไปแม็กซ์สโตร์และต้องแข่งกันเปลี่ยนลุคตัวเองเพื่อให้ดูเป็นนางแบบมากที่สุดภายในเวลาจำกัดแค่ 5 นาที และผู้ชนะจะได้ถ่ายรูปแคมเปญโฆษณาให้กับแม็กซ์ เมอริโน ที่จะขึ้นโขว์ไปทั่วนิวซีแลนด์ เทรีลเลจห์สามารถแต่งตัวออกมาเป็นนางแบบสไตล์คลาสสิค และเป็นผู้ชนะในการแข่งขัน ซึ่งเธอเลือกอาโจห์ และซาร่าห์ให้ได้รางวัลร่ามกับเธอด้วย ในการถ่ายรูปครั้งแรก สาวๆ ต้องถ่ายภาพเลียนแบบ จีน แบทเทน นักบินหญิงคนแรกของนิวซีแลนด์ในปี 1930 ซึ่งการถ่ายภาพครั้งแรกนี้ คริสโตเบลล์ เทรีลเลจห์ ลอร่า รูบี้ และอาโจห์ ต่างก็ทำได้อย่างน่าประทำใจ ในขณะที่ รีห์แอนนอน โฮแซนน่า และทิฟฟานี่ยังคงติดขัดตลอดเวลา ที่ห้องตัดสิน กรรมการรักความเข้มแข็งและมั่นใจในรูปของเทรีลเลจห์ และยังประทับใจในท่าโพสอันหลากหลายของคริสโตเบลล์ ในขณะที่ทิฟฟานี่ได้รับคำวิจารณ์ทีไม่ค่อยดีจากช่างภาพ และนั่นทำให้เธอต้องกลายเป็นสองคนสุดท้ายกับโฮแซนน่าที่ไม่ค่อยมีความคิดสร้างสรรในการโพสท่า และทิฟฟานี่เป็นคนแรกที่ต้องกลับบ้านเพราะกรรมการคิดว่าเธอมีทัศนคติที่แรงจนเกินไป- คนแรกที่ถูกเรียกชื่อ : เทรีลเลจห์ เฟลิเซีย โบรค - สองคนสุดท้าย : โฮแซนน่า โฮสฟอล และ ทิฟฟานี บัตเลอร์ - ผู้ถูกคัดออก : ทิฟฟานี บัตเลอร์ - ช่างถ่ายภาพ : แจ็คกี้ เมย์ริงค์ - แขกรับเชิญพิเศษ : สเตซี่ เกรกก์The Girls Take The Streets The Girls Take The Streets. ออกอากาศ : 27 มีนาคม พ.ศ. 2552 หลังจากที่ผ่านการคัดออกครั้งแรก สาวๆ ต่างก็ตระหนักและเริ่มที่จะเอาจริงเอาจังกับการแข่งขันกันมากขึ้น วันต่อมาสาวๆ ถูกพาไปที่สตูดิโอเพื่อฝึกการเต้นฮิ๊บฮ๊อปกับเออร์แบน บีท ความกระตือรือล้นของลอร่าทำให้กรรมการประทับใจ ในขณะที่ซาร่าห์รู้สึกเบื่อและพยายามเลี่ยงที่จะเต้น จากนั้นพวกเธอจะต้องแข่งกันเต้นฮิ๊บฮ็อปและโพสท่าบนรันเวย์ต่อหน้ากรรมการ เทลริลเลจห์เป็นผู้ชนะการแข่งขัน แต่เมื่อกลับบ้านเธอกับอาโจห์กลับทะเลาะกันเรื่องอาบน้ำเกินเวลา การถ่ายรูปในสัปดาห์นี้ สาวๆ จะต้องไปถ่ายรูปท่ามกลางหิมะจำลอง ช่างภาพและทีมงานต่างประทับใจในประสิทธิภาพการทำงานของ ลอร่า รีห์แอนนอน คริสโตเบลล์ และโฮแซนน่า ในขณะที่รูบี้ โอลิเวีย ไม่สามารถที่จะสื่อกับตากล้องได้ และซาร่าห์รู้สึกไม่สบายจึงไม่ยอมถ่ายรูปในครั้งนี้ ในห้องตัดสินกรรมการต่างประทับใจในภาพของคริสโตเบลล์ และชื่นชมภาพของโฮแซนน่า ลอร่า ลูซี่ รีห์แอนนอน และวิคตอเรีย กรรมการตำหนิรูบี้เรื่องทัศนคติของเธอ ในขณะที่กรรมการวิจารณ์ว่าภาพของอาโจห์เป็นภาพที่แย่ที่สุด แต่สุดท้ายซาร่าห์และโอลิเวียต้องกลายเป็นสองคนสุดท้าย และซาร่าห์ต้องตกรอบเพราะกรรมการรู้สึกไม่แน่ใจในศักยภาพของเธอ- คนแรกที่ถูกเรียกชื่อ : คริสโตเบลล์ กรีเออสัน-ไรย์รี่ - สองคนสุดท้าย : โอลิเวีย เมอร์ฟี่ และ ซาร่าห์ เยียร์เบอรี่ - ผู้ถูกคัดออก : ซาร่าห์ เยียร์เบอรี่ - ช่างถ่ายภาพ : ริค โอเว่นส์ - แขกรับเชิญพิเศษ : แองเจลา ดันน์, เออร์แบน บีท แดนเซอร์The Girls Get Transformed The Girls Get Transformed. ออกอากาศ : 3 เมษายน พ.ศ. 2552 สาวๆ ถูกส่งตัวไปแปลงโฉมที่นิวมาร์เก็ตซาลอน สาวๆ ส่วนใหญ่ต่างพอใจในลุคใหม่ของตัวเองในขณะที่อาโจห์กับลอร่าต้องเสียน้ำตาเพราะโดนตัดผมจนสั้น จากนั้นพวกเธอจะต้องไปเดินรันเวย์ในชุดของเคลลี่ เทิลร์ตัน ที่อควอเรี่ยม เทรีลเลจห์ไม่สามารถที่จะพรีเซนต์เสื้อผ้าออกมาได้ และกรรมการประทับใจในอารมณ์ขันของลอร่า การถ่ายรูปในครั้งนี้ สาวๆ จะต้องถ่ายภาพโคลสอัพใบหน้าแบบแฟนตาซี สาวๆ ส่วนใหญ่ทำออกมาได้ดีในขณะที่โอลิเวีย เทรีลเลจห์ และรีห์แอนนอนทำออกมาได้ติดขัด ในห้องตัดสินกรรมการรักภาพของรีเบ็คก้าโรส และชื่นชอบภาพของคริสโตเบลล์ อาโจห์ ลอร่า ลูซี่ ถึงรีห์แอนนอนจะติดขัดตอนถ่ายแต่ก็ได้ภาพที่ออกมาดี โอลิเวียกับเทรีลเลจห์ต้องกลายเป็นสองคนสุดท้าย และโอลิเวียก็ถูกส่งกลับบ้านเพราะไม่สามารถที่จะถ่ายทอดความงามของตัวเองลงบนภาพถ่ายได้เลย- คนแรกที่ถูกเรียกชื่อ : รีเบคก้า โรส ฮาร์วี่ - สองคนสุดท้าย : โอลิเวีย เมอร์ฟี่ และ เทรีลเลจห์ เฟลิเซีย โบรค - ผู้ถูกคัดออก : โอลิเวีย เมอร์ฟี่ - ช่างถ่ายภาพ : แฮนน่าห์ ริชาร์ด - แขกรับเชิญพิเศษ : เคียริรี่ จอนส์ตัน, พอล เซอร์วิลเล่The Girls Pose In Haute Couture The Girls Pose In Haute Couture. ออกอากาศ : 10 เมษายน พ.ศ. 2552 เริ่มต้นสัปดาห์ซาร่าห์ได้เข้ามาคุยกับสาวๆ และได้ถามพวกเธอว่าคิดว่าใครมีศักยภาพมากที่สุด ทุกคนต่างลงความเห็นว่าเป็นเทรีลเลจห์ ถึงแม้ว่าเธอจะมีความสัมพันธ์ที่ไม่ค่อยดีกับสาวๆ ในบ้านซักเท่าไหร่ซึ่งนั่นทำให้เธอรู้สึกประหลาดใจเป็นอย่างมาก ในการแข่งขันประจำสัปดาห์ สาวๆ จะต้องแข่งกันแต่งหน้าภายในเวลา 5 นาที รูบี้เป็นผู้ชนัการแข่งขันทั้งๆ ที่เธอไม่รู้สึกเอาจริงเอาจังกับมันเท่าไหร่นัก และรางวัลของเธอก็คือการได้ไปแต่งหน้าแบบตัวต่อตัวกับช่างแต่งหน้าชื่อดัง การถ่ายรูปในครั้งนี้ สาวๆ จะต้องใส่ชุดหรูถ่ายรูปท่ามกลางลมและทรายบนชายหาดทางตะวันตกของนิวซีแลนด์ อาโจห์ คริสโตเบลล์ ลอร่า โฮแซนน่า ต่างก็ทำออกมาได้ดี ในขณะที่สาวๆ ที่เหลือต่างผ่านไปได้อย่างทุลักทุเล ในห้องตัดสินกรรมการประทับใจในภาพของคริสโตเบลล์ โฮแซนน่า เทรีลเลจห์ วิคตอเรีย รีเบคก้าโรส และรักภาพของอาโจห์จนถึงขนาดเรียกชื่อเธอเป็นคนแรก ในขณะที่วิคตอเรียและรีห์แอนนอนกลายเป็นสองคนสุดท้าย และรีห์แอนนอนต้องตกรอบเพราะกรรมการยังรู้สึกว่าเธอยังไม่พร้อมที่จะเป็นสุดยอดนางแบบ- คนแรกที่ถูกเรียกชื่อ : อาโจห์ โชล์ - สองคนสุดท้าย : รีห์แอนนอน ลอว์เรนซี่ และ วิคตอเรีย วิลเลียมส์ - ผู้ถูกคัดออก : รีห์แอนนอน ลอว์เรนซี่ - ช่างถ่ายภาพ : คาเรน อินเดอร์บิทเซน วอลเลอร์ - แขกรับเชิญพิเศษ : สเตฟาน ไนท์, คริส เคเนดี้ แกรนท์The Girls Are Diamonds In The Rough The Girls Are Diamonds In The Rough. ออกอากาศ : 17 เมษายน พ.ศ. 2552 ในครั้งนี้สาวๆ ต้องแข่งกันโพสท่ากับอุปกรณ์ยิมนาสติก คริสโตเบลล์ ลอร่า และวิคตอเรียได้รับคำชมเรื่องความคิดสร้างสรรค์และความพริ้วไหว อาโจห์ไม่ยอมเข้าแข่งขันโดยอ้างว่าท่าทางของยิมนาสติกขัดกับวัฒนธรรมของเธอ และผู้ชนะการแข่งครั้งนี้ก็คือลอร่า สำหรับการถ่ายรูปในครั้งนี้ สาวๆ จะต้องถ่ายภาพโฆษณาให้กับนาฬิกาข้อมือของมิเชล ฮิลล์ จิลเวรี่ ในรถสุดหรู ลอร่าทำออกมาได้ดีที่สุด ในขณะที่คริสโตเบลล์ รีเบคก้าโรส และอาโจห์ทำออกมาได้ไม่ดีเท่าที่ควร ในห้องตัดสินกรรมการต่างประทับใจในรูปของลอร่าและลูซี่ ในขณะที่รีเบคก้า โรสถูกวิจารณ์วาสดูไม่เป็นนางแบบและสื่อความหมายไม่ได้ อาโจห์ถูกตำหนิเรื่องที่ไม่ยอมแข่งขันประจำสัปดาห์ และนั่นทำให้เธอต้องตกรอบถึงแม้ว่าจะได้ภาพที่สวยก็ตาม- คนแรกที่ถูกเรียกชื่อ : ลอร่า สคีฟเฟ่ - สองคนสุดท้าย : อาโจห์ โชล์ และ รีเบคก้า โรส ฮาร์วี่ - ผู้ถูกคัดออก : อาโจห์ โชล์ - ช่างถ่ายภาพ : แจ็คกี้ เมย์ริงค์ - แขกรับเชิญพิเศษ : เปียเตอร์ สเตวาร์ทCycle One Rewind (Recap) Cycle One Rewind (Recap). ออกอากาศ : 24 เมษายน พ.ศ. 2552 ประมวลเหตุการณ์ทั้งหมดที่ผ่านมาของผู้เข้าแข่งขันจาก 13 คน เหลือ 8 คนสุดท้าย และภาพเหตุการณ์ต่างๆ ที่ไม่เคยเปิดเผยมาก่อนThe Girls Get Dirty The Girls Get Dirty. ออกอากาศ : 1 พฤษภาคม พ.ศ. 2552 ในครั้งนี้สาวๆ ได้เล่นมิวสิกวิดีโอ โดยพวกเธอต้องแต่งตัวสไตล์ปี 1960 และรับบทบาทที่แตกต่างกัน ในการแข่งขันประจำสัปดาห์ สาวๆ จะต้องฝึกเป็นวีจีกับเจอร์ไมน์ ลีฟ และรูบี้เป็นผู้ชนะการแข่ง ซึ่งรางวัลของเธอก็คือเป็นพิธีกรร่วมกับเจอร์ไมน์เมื่อรายการออกอากาศในเทปต่อไป สำหรับการถ่ายรูปในครั้งนี้ สาวๆ จะต้องถ่ายภาพกับนายแบบหนุ่มคลีโอ ในห้องตัดสินกรรมการชื่นชอบภาพของคริสโตเบลล์ รูบี้ และลอร่า ในขณะที่รีเบคก้าโรส เทรีลเลจห์ และวิคตอเรียได้รับคำวิจารณ์ที่ไม่ดีนัก และรีเบคก้าโรสกับลูซี่ต้องกลายเป็นสองคนรั้งท้าย สุดท้ายรีเบคก้าโรสต้องกลับบ้านเพราะกรรมการลงความเห็นว่าเธอยังมีศักยภาพมากพอสำหรับแฟชั่นชั้นสูง- คนแรกที่ถูกเรียกชื่อ : ลอร่า สคีฟเฟ่ - สองคนสุดท้าย : รีเบคก้า โรส ฮาร์วี่ และ ลูซี่ เมอร์ฟี่ - ผู้ถูกคัดออก : รีเบคก้า โรส ฮาร์วี่ - ช่างถ่ายภาพ : รัซซ์ เฟลท - แขกรับเชิญพิเศษ : เชลลีย์ เฟอร์กูสัน, แจ็คกี้ บราวนด์, เจอร์ไมน์ เจมส์The Girls Go Down Under The Girls Go Down Under. ออกอากาศ : 8 พฤษภาคม พ.ศ. 2552 ในสัปดาห์นี้ สาวๆ ต้องจับคู่กับนักเรียนออกแบบดีไซน์ โดยจะต้องช่วยกันดัดแปลงเสื้อผ้ามือสองและพรีเซนต์ชุดบนรันเวย์ โดยแต่ละทีมจะมีงบเพียงแค่ 40 เหรียญเท่านั้น คริสโตเบลล์ออกมาในลุคสาวเปรี้ยวทันสมัย ในขณะที่เทรีลเลจห์ไม่สามารถสร้างความประทับใจได้ และผู้ชนะก็คือ คริสโตเบลล์กับรูบี้ ซึ่งรางวัลของพวกเธอก็คือการไปพักผ่อนทำสปาสุดหรู สำหรับการถ่ายรูปในครั้งนี้ สาวๆ ต้องแต่งตัวแบบในหนังยุค 1950 และแสดงอารมณ์แบบต่างๆ ดังนี้ ในห้องตัดสิน ลอร่าถูกวิจารณ์ว่าใส่อารมณ์มากเกินไปตอนถ่ายรูป โฮแซนน่าห์ต้องกลายเป็นสองคนสุดท้ายกับลูซี่เพราะความล้มเหลวบนรันเวย์ของเธอ และกรรมการยังรู้สึกว่าเธอดูตั้งใจมากเกินไปจนดูไม่ค่อยจริงใจ แต่เป็นลูซี่ที่ต้องตกรอบเพราะผลงานที่ผ่านๆ มาไม่สามารถทำให้กรรมการเชื่อถือในตัวเธอได้เท่าไหร่นัก- คนแรกที่ถูกเรียกชื่อ : รูบี้ ฮิกกินส์ - สองคนสุดท้าย : ลูซี่ เมอร์ฟี่ และ โฮแซนน่า โฮสฟอล - ผู้ถูกคัดออก : ลูซี่ เมอร์ฟี่ - ช่างถ่ายภาพ : ริค โอเว่นส์ - แขกรับเชิญพิเศษ : แอ็บบี้, สก็อตต์, ซิไลน์, เอพริล, เจอร์ไมน์, ไอวาน่า, พริยันก้า และ มอร์แกน แมคโกลนี่The Girls Hit The Runway To L.A The Girls Hit The Runway To L.A. ออกอากาศ : 15 พฤษภาคม พ.ศ. 2552 สาวๆ ทั้ง 6 คนได้ขึ้นเครื่องบินไปลอสแอนเจลิส พวกเธอได้ไปพบกับ อเล็กซิส บอร์เจส ผู้จัดการของ เน็กซ์ ท็อป โมเดล เมนเนจเม้นท์ โฮแซนน่าได้รับคำวิจารณ์ว่าตัวเตี้ยเกินไป วิคตอเรียดูบ้านๆ ไปหน่อย เทรีลเลจห์กับรูบี้ต้องลดน้ำหนักลงอีกนิด คริสโตเบลล์ต้องแก้ไขเรื่องแต่งหน้าจัดเกินไป และลอร่าชอบโพสท่ามากไปหน่อย จากนั้นสาวๆ ถูกส่งไปย่านแฟชั่น โดยพวกเธอมีเวลา 30 นาที กับเงิน 75 เหรียญ ที่จะซื้อเสื้อผ้า รองท้า มาเปลี่ยนให้ดูเป็นแฟชั่นมากที่สุด ลอร่า โฮแซนน่า และรูบี้ ต่างก็ทำออกมาได้ดี ในขณะที่ชุดของเทรีลเลจห์ไม่สามารถทำให้กรรมการประทับใจได้ ทำให้เธอถูกลงโทษให้ไปนอนโชว์ตัวอยู่ในตู้ปลาขนาดยักษ์ของโรงแรมกับวิคตอเรียและคริสโตเบลล์ที่ถูกตัดสิทธิ์เพราะมาสายเป็นเวลา 3 ชั่วโมง การแข่งขันในสัปดาห์นี้ สาวๆ ต้องถ่ายโฆษณาให้กับเครื่องสำอางทรูเบรน คอเล็คชั่น ของคัฟเวอร์เกิลร์ ในขณะที่สาวๆ ส่วนใหญ่ต่างก็ทำออกมาได้ดี แต่เทรีลเลจห์กลับทำออกมาได้น่าเบื่อและไม่มีชีวิตชีวา และผู้ชนะก็คือคริสโตเบลล์ รางวัลของเธอก็คือการได้ไปท่องเที่ยวชมแสงไฟยามค่ำคืนของลอสแอนเจลิส และเธอเลือกเทรีลเลจห์กับรูบี้ให้ไปเที่ยวกับเธอด้วย ในการถ่ายรูป สาวๆ ต้องถ่ายรูปที่แสดงถึงความลึกลับภายใต้ท่าเรือซานต้าโมนิก้า โดยมี ไนเจล บาร์คเกอร์ กรรมการจากรายการ อเมริกาส์เน็กซต์ท็อปโมเดล เป็นช่างภาพในครั้งนี้ การทำงานของ คริสโตเบลล์ ลอร่า และวิคตอเรียสร้างความประทับใจให้กับไนเจลมาก ในขณะที่ โฮแซนน่า และรูบี้ ไม่สามารถทำให้เขาประทับใจได้ โดยเฉพาะเทรีลเลจห์ถึงกับทำให้เขาเอ่ยปากว่าน่าเบื่อทีเดียว ในห้องตัดสินภาพของลอร่าและคริสโตเบลล์สร้างความประทับใจให้กับกรรมการมาก และวิคตอเรียได้รับคำชมว่ามีใบหน้าที่งดงามและเป็นสากล แม้จะได้ภาพที่งดงามแต่ด้วยบุคลิกที่ล้นจนเกินไปของโฮแซนน่าทำให้เธอต้องกลายเป็นสองคนสุดท้ายกับเทรีลเลจห์ ผู้ซึ่งเริ่มต้นด้วยดี แต่ขณะนี้ดูเหมือนว่าภาพถ่ายของเธอจะเริ่มแย่ลงเรื่อยๆ และสุดท้ายสาวคนที่ต้องกลับบ้านก็คือ เทรีลเลจห์- คนแรกที่ถูกเรียกชื่อ : คริสโตเบลล์ กรีเออสัน-ไรย์รี่ - สองคนสุดท้าย : เทรีลเลจห์ เฟลิเซีย โบรค และ โฮแซนน่า โฮสฟอล - ผู้ถูกคัดออก : เทรีลเลจห์ เฟลิเซีย โบรค - ตากล้อง : มิเชล มิไฮน์ - ช่างถ่ายภาพ : ไนเจล บาร์คเกอร์ - แขกรับเชิญพิเศษ : คริส เคนเนดี้ แกรนต์, อเล็กซิส บอร์เจสThe Girls Go See The City The Girls Go See The City. ออกอากาศ : 22 พฤษภาคม พ.ศ. 2552 สาวๆ เดินทางกลับมานิวซีแลนด์ ทุกคนต่างพูดถึงการกระทำของโฮแซนน่าให้ห้องตัดสินครั้งก่อนและแปลกใจที่เธอมาได้ไกลขนาดนี้ จากนั้นพวกเธอได้ไปพบกับคอลินและ นิกกี้ ฟิลลิปส์ สุดยอดนางแบบของนิวซีแลนด์ที่โวดาโฟเน่ โดยสาวๆ จะต้องออกไปโชว์ตัวและหางานจากดีไซน์เนอร์ของนิวซีแลนด์ ในการโชว์ตัว คริสโตเบลล์ถูกตำหนิเรื่องแต่งหน้าจัดเกินไป วิคตอเรียถูกวิจารณ์เรื่องดูตลาดมากไปหน่อย บุคลิกรูบี้ดูไม่ค่อยเป็นนางแบบเท่าที่ควร และดีไซน์เนอร์ต่างชื่นชอบในบุคลิกและความกระตือรือล้นของลอร่า จากนั้นสาวๆ กลับมาที่เอเจนซี่ วิคตอเรียมาสายทำให้ถูกตัดสิทธิ และโฮแซนน่าเป็นผู้ชนะการแข่งซึ่งทำให้สาวๆ ต่างประหลาดใจกันเป็นอย่างมาก การถ่ายรูปในครั้งนี้ สาวๆ ต้องถ่ายรูปที่ได้แรงบันดาลใจมาจากสาวสังคมชั้นสูงในยุค 80 บนเรือสำราญสุดหรู คริสโตเบลล์ รูบี้ และโฮแซนน่าสร้างความประทับใจในการถ่ายด้วยความคิดสร้างสรรในการโพสท่าของพวกเธอ ในขณะที่ลอร่า กับ วิคตอเรีย ถูกต่อว่าเรื่องโพสท่ามากเกินไป เมื่อสาวๆ กลับมาบ้าน พวกเธอพากันผ่อนคลายด้วยการลงเล่นน้ำในสระ และมเอโฮแซนน่าเข้าร่วมวงด้วย ความขัดแย้งก็เริ่มต้นขึ้นและลุกลามจนกลายเป็นเรื่องทะเลาะใหญ่โตระหว่างโฮแซนน่ากับวิคตอเรีย ในห้องตัดสิน กรรมการต่างประทับใจภาพของโฮแซนน่ากับคริสโตเบลล์มากที่สุดในขณะที่ลอร่าทำออกมาได้ไม่ดีเท่าที่ควร รูบี้และวิคตอเรียต้องกลายเป็นสองคนสุดท้าย วิคตอเรียถูกตำหนิที่ไม่สามารถถ่ายทอดบุคลิกของตัวเองลงบนภาพได้และยังไม่ได้การเรียกตัวจากดีไซน์เนอร์ที่ไปโชว์ตัวเลยซักคนเดียว และรูบี้ที่เคยมีผลดีมาตลอดแต่กลับทำให้กรรมการผิดหวังกับภาพครั้งนี้ และสุดท้ายปัญหาของวิคตอเรียทำให้เธอต้องตกรอบ- คนแรกที่ถูกเรียกชื่อ : โฮแซนน่า โฮสฟอล - สองคนสุดท้าย : วิคตอเรีย วิลเลียมส์ และ รูบี้ ฮิกกินส์ - ผู้ถูกคัดออก : วิคตอเรีย วิลเลียมส์ - ช่างถ่ายภาพ : คริส ซิซารีช - แขกรับเชิญพิเศษ : นิกี้ ฟิลลิปส์, เทรลิเซ่ คูปเปอร์, แอนนา ฟิทซ์แพททริคThe Girls Get Ready To Rumble The Girls Get Ready To Rumble. ออกอากาศ : 29 พฤษภาคม พ.ศ. 2552 ในสัปดาห์นี้ สาวๆ ได้ถูกสัมภาษณ์โดย เวนเดล นักเขียนคอลัมภ์ซุบซิบ จากนั้นสาวๆ ถูกส่งไปพักผ่อนที่สปาซึ่งพวกเธอไม่รู้กันมาก่อนว่านั่นคือการแข่งขันประจำสัปดาห์ โดยสาวๆ จะต้องโฆษณาผลิตภัณท์บำรุงผิวด้วย ลอร่าและโฮแซนน่า ดูลนลานและพูดเร็วเกินไป ในขณะที่คริสโตเบลล์ดูเป็นธรรมชาติลื่นไหลที่สุด และผู้ชนะในการแข่งขันก็คือคริสโตเบลล์ ซึ่งรางวัลของเธอก็คือผลิตภัณท์บำรุงผิวของนีเวียและได้สัมภาษณ์ลงบทความโฆษณาในวันสตรีแห่งโลกอีกด้วย การถ่ายภาพในครั้งนี้ สาวๆ จะต้องรับบทเป็นนักมวยในสังเวียน ลอร่าสร้างความประทับใจได้มากที่สุด ในขณะที่รูบี้มีปัญหากับน้ำหนักของตัวเอง ในห้องตัดสิน ภาพของลอร่าสร้างความประทับใจให้กรรมการจนถูกเรียกชื่อเป็นคนแรก และภาพถ่ายที่ขาดพลังของคริสโตเบลล์ทำให้เธอต้องกลายเป็นสองคนสุดท้ายกับรูบี้ ที่กังวลเรื่องน้ำหนักของตัวเองตลอดเวลาจนไม่มีสมาธิในการถ่ายภาพ และด้วยผลงานที่ผ่านมาทำให้คริสโตเบลล์ได้เข้ารอบต่อไปซึ่งหมายความว่ารูบี้เป็นผู้ที่ต้องตกรอบ- คนแรกที่ถูกเรียกชื่อ : ลอร่า สคีฟเฟ่ - สองคนสุดท้าย : คริสโตเบลล์ กรีเออสัน-ไรย์รี่ และ รูบี้ ฮิกกินส์ - ผู้ถูกคัดออก : รูบี้ ฮิกกินส์ - ช่างถ่ายภาพ : ริค โอเว่นส์ - แขกรับเชิญพิเศษ : เวนเดล นิสสัน, เมริลิน ฮาวเลอร์, แอทิป และ มอนตี้ เบธแฮมThe Girl Who Becomes New Zealand's Next Top Model The Girl Who Becomes New Zealand's Next Top Model. ออกอากาศ : 5 มิถุนายน พ.ศ. 2552 สามสาวถูกพามาถ่ายรูปให้กับนิตยสาร คลีโอ ซึ่งรูปของพวกเธอคนใดคนนึงที่เป็นผู้ชนะจะได้ถูกตีพิมพ์ลงบนหนังสือ 8 หน้าเต็ม ในห้องตัดสิน คณะกรรมการได้ถามสาวๆ ว่า พวกเธอคิดว่าใครสมควรจะไปต่อ และใครควรถูกส่งกลับบ้าน ลอร่าและคริสโตเบลล์คิดว่าโฮแซนน่าควรจะกลับบ้าน ในขณะที่โฮแซนน่าคิดว่าลอรน่าควรกลับ และสุดท้าย ด้วยนิสัยชอบแข่งขันของเธอทำให้โฮแซนน่ากลายเป็นคนที่ต้องถูกส่งกลับบ้านซะเอง- คนแรกที่ถูกเรียกชื่อ : คริสโตเบลล์ กรีเออสัน-ไรย์รี่ - สองคนสุดท้าย : ลอร่า สคีฟเฟ่ และ โฮแซนน่า โฮสฟอล - ผู้ถูกคัดออก : โฮแซนน่า โฮสฟอล - ช่างถ่ายภาพ : มอนตี้ อดัมส์ จากนั้นสองสาวต้องขึ้นเดินโชว์บนรันเวย์ให้กับเหล่าบรรดาดีไซน์เนอร์ชื่อดังของนิวซีแลนด์ทั้งหลาย และพวกเธอต้องประหลาดใจเมื่อพบว่าสาวๆ ที่ต้องรอบไปแล้วได้มาเดินโชว์ร่วมกับเธอด้วย ในระหว่างที่เดินอยู่บนรันเวย์ ลอร่าได้สะดุดลื่นเล็กน้อย แต่เธอก็พยายามเดินต่อไปอย่างตลอดรอดฝั่งซี่งสร้างความประทับใจให้คณะกรรมการเป็นอย่างมาก ในการตัดสินครั้งสุดท้าย ผลงานที่ผ่านมาของสองสาวต่างก็แข็งกินกันไม่ลง และจากการพิจารณาอย่างยากลำบากแล้ว ในที่สุดผู้ชนะคนแรกของรายการ นิวซีแลนด์ เน็กซ์ ท็อป โมเดล ก็คือ คริสโตเบลล์ กรีเออสัน-ไรย์รี่- แขกรับเชิญพิเศษ : เชลลีย์ เฟอร์กูสัน, เทรลิเซ่ คูปเปอร์ - นางแบบที่ร่วมโชว์ : ซาร่าห์ เยียร์เบอรี่, อาโจห์ โชล์, รีเบคก้า โรส ฮาร์วี่, ลูซี่ เมอร์ฟี่, เทรีลเลจห์ เฟลิเซีย โบรค, รูบี้ ฮิกกินส์, โฮแซนน่า โฮสฟอล - ดีไซน์เนอร์ : รวมดีไซน์เนอร์จากนิวซีแลนด์ - ผู้ชิงตำแหน่งสองคนสุดท้าย : คริสโตเบลล์ กรีเออสัน-ไรย์รี่ และ ลอร่า สคีฟเฟ่ - นิวซีแลนด์ เน็กซ์ ท็อป โมเดล : คริสโตเบลล์ กรีเออสัน-ไรย์รี่ผู้เข้าแข่งขัน(เรียงตามลำดับการคัดออก)ผู้เข้าแข่งขัน. (เรียงตามลำดับการคัดออก). - ทิฟฟานี บัตเลอร์, 17 - ซาร่าห์ เยียร์เบอรี่, 19 - โอลิเวีย เมอร์ฟี่, 19 - รีห์แอนนอน ลอว์เรนซี่, 16 - อาโจห์ โชล์, 22 - รีเบคก้า โรส ฮาร์วี่, 19 - ลูซี่ เมอร์ฟี่, 22 - เทรีลเลจห์ เฟลิเซีย โบรค, 23 - วิคตอเรีย วิลเลียมส์, 21 - รูบี้ ฮิกกินส์, 17 - โฮแซนน่า โฮสฟอล, 19 - ลอร่า สคีฟเฟ่, 20 (รองชนะเลิศ) - คริสโตเบลล์ กรีเออสัน-ไรย์รี่, 16 (ผู้ชนะเลิศ)สรุปผลการแข่งขันลำดับการเรียกชื่อสรุปผลการแข่งขัน. ลำดับการเรียกชื่อ. - สีฟ้า = ผู้ชนะการแข่งประจำสัปดาห์ - สีเขียว = ผู้ที่ชนะเลิศการแข่งขัน - สีชมพู = ผู้ที่ถูกคัดออกจากการแข่งขัน - สีเขียวเข้ม = ผู้ที่ไม่มีภาพถ่ายและถูกคัดออกจากการแข่งขัน - ตอนที่ 7 เป็นการประมวลภาพเหตุการณ์ทั้งหมดที่ผ่านมาตั้งแต่ตอนที่ 1 - 6 - ตอนที่ 9 รูบี้และคริสโตเบลล์ ได้รับเลือกให้เป็นผู้ชนะการแข่งขันทั้งคู่การแข่งขันการแข่งขัน. - สัปดาห์ที่ 1 : ถ่ายชุดว่ายน้ำ (รอบคัดเลือก) - สัปดาห์ที่ 2 : ถ่ายภาพเลียนแบบนักบินในยุค 1984 โดยได้แรงบันดาลใจมากจาก จีน แบทเทน - สัปดาห์ที่ 3 : ถ่ายภาพกลางหิมะจำลอง - สัปดาห์ที่ 4 : ถ่ายภาพซูมใบหน้าแฟนตาซี บิวตี้ช็อต - สัปดาห์ที่ 5 : ถ่ายภาพชุดหรูกลางชายหาด - สัปดาห์ที่ 6 : ถ่ายภาพอัญมณีภายในรถยนต์ - สัปดาห์ที่ 8 : ถ่ายภาพจากมิวสิกวีดิโอออโต้แซมกับหนุ่มโสดในฝันของนิตยสารคลีโอ - สัปดาห์ที่ 9 : ถ่ายภาพสื่ออารมณ์แบบหรูหราในยุค 1930 - สัปดาห์ที่ 10 : ถ่ายโฆษณา คัฟเวอร์เกิลร์ ทรูเบนด์ ที่หาดซานต้า โมนิก้า - สัปดาห์ที่ 11 : ถ่ายภาพสาวสังคมในแบบย้อนยุคบนเรือยอร์ชสุดหรู - สัปดาห์ที่ 12 : ถ่ายโฆษณาให้กับนีเวียร์ และถ่ายภาพในชุดนักมวย - สัปดาห์ที่ 13 : ถ่ายแบบให้กับนิตยสารคลีโอ - รอบ 2 คนสุดท้าย : เดินแบบในระดับมืออาชีพให้กับโขว์ที่จัดด้วยความร่วมมือกันของบรรดาเหล่าดีไซน์เนอร์ของนิวซีแลนด์การแปลงโฉมการแปลงโฉม. - อาโจห์ : ตัดให้สั้นมากๆ - คริสโตเบลล์ : ทำผมให้หนาเป็นลอนและย้อมสีบลอนด์แพลททินั่มแบบ จีเซลล์ บุนด์เช่น - โฮแซนน่า : ย้อมเป็นสีน้ำตาลช็อกโกแล็ตแบบ อีวา เมนเดส - ลอร่า : ตัดให้สั้นแล้วย้อมสีบลอนด์แบบ แอ็กเนส ดีน - ลูซี่ : เอาผ้าหน้าม้าออกแล้วย้อมสีน้ำตาลเข้ม - โอลิเวีย : ทำผมเป็นลอนยาวย้อมสีบลอนด์ - รีเบคก้า โรส : ตัดให้สั้น - รีห์แอนนอน : ตัดให้สั้นแล้วย้อมเป็นสีน้ำตาลช็อกโกแล็ต - รูบี้ : เล็มผมและย้อมสีบลอนด์ - เทรีลเลจห์ : ตัดให้สั้นแล้วย้อมเป็นสีแดง - วิคตอเรีย : ตัดผมให้ยาวถึงบ่าแบบ เคธี่ โฮล์มสคณะกรรมการคณะกรรมการ. - ซาร่าห์ เทโตร - คอลิน แมททิวร์ เจฟฟรี - คริส ซิซาริชบทสำรวจของฤดูกาลบทสำรวจของฤดูกาล. - จำนวนผู้เข้าแข่งขัน : 13 - ผู้เข้าแข่งขันที่อายุมากที่สุด : เทรีลเลจห์ เฟลิเซีย โบรค, อายุ 23 ปี - ผู้เข้าแข่งขันที่อายุน้อยที่สุด : คริสโตเบลล์ กรีเออสัน-ไรย์รี่ และ รีห์แอนนอน ลอว์เรนซี่, อายุ 16 ปี - ผู้เข้าแข่งขันที่ชนะรางวัลประจำสัปดาห์มากที่สุด : 'คริสโตเบลล์ กรีเออสัน-ไรย์รี่ จำนวน 3 ครั้ง - ผู้เข้าแข่งขันที่ถูกเรียกชื่อคนแรกมากที่สุด : 'คริสโตเบลล์ กรีเออสัน-ไรย์รี่ จำนวน 4 ครั้ง - ผู้เข้าแข่งขันที่เคยยืนเป็น 2 คนสุดท้ายมากที่สุด : โฮแซนน่า โฮสฟอล จำนวน 3 ครั้ง - ผู้เข้าแข่งขันที่ไม่เคยยืนเป็น 2 คนสุดท้าย : คริสโตเบลล์ กรีเออสัน-ไรย์รี่ และ ลอร่า สคีฟเฟ่</doc>
