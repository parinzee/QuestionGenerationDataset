<doc id="942924" url="https://th.wikipedia.org/wiki?curid=942924" title="ทิพนารี วีรวัฒโนดม">ทิพนารี วีรวัฒโนดม ทิพนารี วีรวัฒโนดม ชื่อเล่น น้ำตาล เป็นนักแสดงหญิงชาวไทย เป็นที่รู้จักจากการเป็นพิธีกรรายการสตรอเบอรี่ครับเค้ก ในรุ่นที่ 6 มีผลงานซีรีส์เรื่องแรก คือ U-Prince Series โดยรับบทเป็น “เบลล์” และมีผลงานเด่นในซีรีส์ เรื่อง เลิฟซองส์เลิฟซีรีส์ ตอน อ้าว จากบท “ฝน” และจากบท “ตาต้า” ในเรื่อง Wake Up ชะนี The Seriesประวัติ ประวัติ. น้ำตาล ทิพนารี วีรวัฒโนดม เกิดเมื่อวันจันทร์ที่ 1 กรกฎาคม พ.ศ. 2539 เดิมมีชื่อว่า นฤมล วีรวัฒโนดม จบการศึกษาระดับชั้นมัธยมศึกษาปีที่ 6 จากโรงเรียนจอมสุรางค์อุปถัมภ์ น้ำตาลมีพี่ชาย 1 คน คือ ต้น (นฤบดินทร์ วีรวัฒโนดม) เป็นนักฟุตบอลในสโมสรฟุตบอลบุรีรัมย์ ยูไนเต็ด และนักฟุตบอลทีมชาติไทย โดยน้ำตาลเข้าสู่วงการบันเทิง ขณะที่ศึกษาอยู่ชั้นมัธยมศึกษาปีที่ 5 กับบริษัท ดวงมาลี มณีจันทร์ ของ ตุ๊ก (จันทร์จิรา จูแจ้ง) จากนั้นเธอก็มีโอกาสเรียนการแสดง ดนตรี ปรับบุคลิกภาพ เป็นเวลากว่า 1 ปี ก่อนที่จะเริ่มรับงานพิธีกรรายการ สตรอเบอรี่ครับเค้ก ในรุ่นที่ 6 ซึ่งออกอากาศทางสถานีวิทยุโทรทัศน์ไทยทีวีสีช่อง 3 ปัจจุบัน น้ำตาลกำลังศึกษาอยู่ในระดับปริญญาตรี สาขาศิลปะการแสดง วิชาเอกการแสดงและการกำกับการแสดง คณะศิลปกรรมศาสตร์ มหาวิทยาลัยศรีนครินทรวิโรฒ และเป็นนักแสดงในสังกัดจีเอ็มเอ็มทีวีผลงานซีรีส์/ภาพยนตร์สั้นมิวสิกวิดีโอผลงาน. มิวสิกวิดีโอ. - บทเรียนของความเชื่อใจ Ost.Wake Up ชะนี The Series - ชลาทิศ ตันติวุฒิพิธีกรพิธีกร. - รายการ สตรอเบอรี่ครับเค้ก รุ่นที่ 6 (6 ตุลาคม พ.ศ. 2556 - 24 พฤษภาคม พ.ศ. 2558)</doc>
