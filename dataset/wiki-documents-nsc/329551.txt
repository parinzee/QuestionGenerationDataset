<doc id="329551" url="https://th.wikipedia.org/wiki?curid=329551" title="นกกระเรียนหมวกขาว">นกกระเรียนหมวกขาว นกกระเรียนหมวกขาว () เป็นนกกระเรียนขนาดเล็ก มีลำตัวสีเทา คอส่วนบนและหัวเป็นสีขาว มีหนังเปลือยสีแดงตรงกระหม่อมเหนือตา ถึงมันเป็นนกกระเรียนขนาดเล็กแต่ก็ยังถือว่าเป็นนกขนาดใหญ่ ยาว 1&nbsp;เมตร ช่วงปีกกว้าง 1.87 เมตร และหนัก 3.7&nbsp;กิโลกรัม นกกระเรียนหมวกขาวมีแหล่งผสมพันธุ์วางไข่ในกลางถึงใต้และตะวันออกเฉียงใต้ของไซบีเรีย และในประเทศมองโกเลียแต่ยังคงไม่เป็นที่แน่ใจนัก ในฤดูหนาวประชากรมากกว่า 80% จะอยู่ที่ ไอซูมิ (Izumi) ทางตอนใต้ของประเทศญี่ปุ่น นอกจากนี้ยังพบในประเทศเกาหลีใต้และจีน ประชากรของนกชนิดนี้ประมาณกันว่าเหลืออยู่ 9,500 ตัว สาเหตุหลักที่คุกคามต่อการอยู่รอดของนกคือการสูญเสียและเสื่อมโทรมของพื้นที่ชุ่มน้ำในประเทศจีนและเกาหลีใต้ ซึ่งเป็นผลมาจากการพัฒนาและการสร้างเขื่อน นกกระเรียนหมวกขาวถูกจัดสถานะเป็นเสี่ยงต่อการสูญพันธุ์ในบัญชีแดงของสหภาพเพื่อการอนุรักษ์ธรรมชาติ และจัดอยู่ในบัญชีที่ 1 และ 2 ของCITES ได้มีการจัดตั้งสมาคม Grus monacha International Aid (白头鹤的故事) ขึ้นเพื่อหาทางอนุรักษ์นกชนิดนี้</doc>
