<doc id="333553" url="https://th.wikipedia.org/wiki?curid=333553" title="แบกเซอร์ ฮัมบี">แบกเซอร์ ฮัมบี แบกเซอร์ ฮัมบี () หรือฉายา จอมโจรแขนเดียว () เกิดที่เมืองวินนี่เพก ประเทศแคนาดา ค.ศ. 1974 เนื่องจากเขาไม่มีมือข้างขวาตั้งแต่เกิด โดยเหลือเพียงข้อศอกช่วงล่างเท่านั้น ซึ่งถูกตัดออกภายหลังจากที่ถูกพันเข้ากับสายสะดือ แบกเซอร์ ฮัมบี ถือเป็นนักชกรายเดียวของโลกที่ชนะรายการแข่งขันระดับโลกด้วยมือเพียงข้างเดียว นอกจากนี้ เขายังได้ทำงานร่วมกับ โอเปอเรชั่นรีบาวน์ ในการช่วยเหลือกองทหารสหรัฐอเมริกาผู้ได้รับบาดเจ็บ โดยให้กำลังใจแด่ผู้บาดเจ็บในการเอาชนะความสูญเสียทางด้านร่างกายประวัติการแข่งขัน ประวัติการแข่งขัน. แบกเซอร์ ฮัมบี ในปัจจุบันเป็นแชมป์โลก กีฬามวยไทยรุ่นซูเปอร์เฮฟวีเวทของสภามวยไทยนานาชาติ (IMTC) เขาเป็นเจ้าของเข็มขัดการแข่งขันหลายรายการ รวมทั้ง เป็นแชมป์รายการ WBC ซูเปอร์เวลเทอร์เวทเนชันแนล (ค.ศ. 2010), IKKC USA คิกบอกซิง, IMTC เวิลด์มิดเดิลเวท และ IKBA อินเตอร์เนชันแนล คิกบอกซิง จากการที่เขามีความสนใจในกีฬา ทำให้เขาเริ่มการวิ่งแข่งในวัย 11 ปี และเข้าแข่งขันศิลปะป้องกันตัวในวัย 17 ปี และร่วมวิ่งกับทีมชาติแคนาดาแทร็กทีมในบาร์เซโลนา ปีค.ศ. 1992 และในเบอร์ลิน ปีค.ศ. 1994 แบกเซอร์ ฮัมบียังเป็นผู้ชนะรายการแคนาเดียนซูเปอร์เวลเทอร์เวทคิกบ็อกซิงแชมเปียนชิป ใน ค.ศ. 1996 และหลังจากนั้น ในปีค.ศ. 1997 เขาได้ย้ายไปแคลิฟอร์เนียเพื่อเข้าร่วมเป็นคิกบ็อกเซอร์ระดับอาชีพ ปัจจุบัน เขาเข้ารับฝึกจากเทรนเนอร์ที่เป็นนักมวยไทยแชมป์โลก ซึ่งมีชื่อว่า อาจารย์ทอม ขามวงศ์ษา และเดวิด ฮวย ที่สถาบันมวยไทยอะคาเดมี ในนอร์ทฮอลลีวูด แคลิฟอร์เนียภาพยนตร์ ภาพยนตร์. ในปีค.ศ. 1994 แบกเซอร์ ฮัมบีได้เดินทางสู่ประเทศจีนเพื่อเป็นนักแสดงในภาพยนตร์เรื่อง "วันอาร์มฮีโร" ที่ได้รับการผลิตโดยคาร์เตอร์ หว่อง (ซึ่งเป็นดาราภาพยนตร์ศิลปะการต่อสู้ จากภาพยนตร์เรื่อง บิ๊กทรับเบิลอินลิทเติลไชน่า) และกำกับภาพยนตร์โดย ลี่ ม่าน ซิง แบกเซอร์ ฮัมบี ได้มีส่วนร่วมในภาพยนตร์เรื่องสไปเดอร์แมน 3 โดยแสดงแทนโทบีย์ แมไกวร์ ในส่วนหนึ่งภาพยนตร์ ซึ่งเป็นฉากการต่อสู้ของสไปเดอร์แมน กับแซนด์แมน โดยฮัมบีได้อุทิศการถ่ายทำอย่างตั้งใจในฉากเอฟเฟกต์การชกทะลุหน้าอกของแซนด์แมน นอกจากนี้ ฮัมบียังได้รับบทเป็น เอดูอาร์โด โรเมโร ซึ่งเป็นเจ้าหน้าที่ชาวเม็กซิโกผู้ทำการทุจริต ในทีวีซีรีส์ชุด "เดอะชีลด์"</doc>
