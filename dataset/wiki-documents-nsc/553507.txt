<doc id="553507" url="https://th.wikipedia.org/wiki?curid=553507" title="อมเรศ ศิลาอ่อน">อมเรศ ศิลาอ่อน นายอมเรศ ศิลาอ่อน เป็นอดีตรัฐมนตรีว่าการกระทรวงพาณิชย์ 4 สมัย ในรัฐบาลพลเอกชาติชาย ชุณหะวัณ (2 สมัย) และในรัฐบาลนายอานันท์ ปันยารชุน (2 สมัย)ประวัติ ประวัติ. อมเรศ ศิลาอ่อน เกิดเมื่อวันที่ 19 ธันวาคม พ.ศ. 2476 จบการศึกษาจากโรงเรียนมาแตร์เดอีวิทยาลัย จากนั้นได้เข้าเรียนที่โรงเรียนสวนกุหลาบวิทยาลัย และโรงเรียนกรุงเทพคริสเตียนวิทยาลัย และวิทยาลัยเซาธ์เอน มิวนิซิเบล ประเทศอังกฤษ เขาสำเร็จการศึกษาระดับปริญญาตรีทางด้านเศรษฐศาสตร์ (เกียรตินิยม) จากมหาวิทยาลัยแมนเชสเตอร์ ประเทศอังกฤษ เมื่อปี พ.ศ. 2500การทำงาน การทำงาน. อมเรศ ศิลาอ่อน เริ่มรับราชการประจำกองธนาธิการ กรมบัญชีกลาง กระทรวงการคลัง ต่อมาจึงได้ลาออกไปทำงานกับบริษัทลูซอนเชลล์ ในประเทศฟิลิปปินส์ และกลับมาทำงานในบริษัท ปูนซีเมนต์ไทย จำกัด ต่อมาในปี พ.ศ. 2533 เขาได้รับแต่งตั้งเป็นรัฐมนตรีว่าการกระทรวงพาณิชย์ ในรัฐบาลพลเอกชาติชาย ชุณหะวัณ แทนนายสุบิน ปิ่นขยัน ซึ่งถูกปรับไปเป็นรัฐมนตรีว่าการกระทรวงการต่างประเทศ ในปีถัดมาเขาได้รับแต่งตั้งให้ดำรงตำแหน่งเดิมในคณะรัฐมนตรีไทย คณะที่ 46 จนกระทั่งมีการยึดอำนาจโดยคณะรักษาความสงบเรียบร้อยแห่งชาติ (รสช.) และเขาได้รับแต่งตั้งเป็นคณะกรรมการที่ปรึกษาด้านเศรษฐกิจและการคลัง ในคณะรักษาความสงบเรียบร้อยแห่งชาติ เขาได้รับแต่งตั้งเป็นรัฐมนตรีว่าการกระทรวงพาณิชย์ ในคณะรัฐมนตรีอีก 2 คณะ คือในรัฐบาลนายอานันท์ ปันยารชุน (ครม.47, 49)คดีความ คดีความ. ในปี พ.ศ. 2559 ศาลฎีกา ได้มีคำพิพากษาคดีที่เขา ในฐานะอดีตประธานคณะกรรมการปฏิรูประบบสถาบันการเงิน (ปรส.) และนายวิรัตน์ วิจิตรวาทการ ในฐานะเลขาธิการ ปรส. ปฏิบัติหน้าที่โดยมิชอบ กรณีขายสินทรัพย์สถาบันการเงิน 56 แห่ง โดยพิพากษาให้จำคุก 2 ปี และปรับ 20,000 บาท แต่โทษจำคุกให้รอลงอาญา 3 ปีเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก - พ.ศ. 2534 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ</doc>
