<doc id="25461" url="https://th.wikipedia.org/wiki?curid=25461" title="โคลโมไซคลีน">โคลโมไซคลีน โคลโลโมซัยคลิน หรือ คลอร์เมคลีน () เป็นยาปฏิชีวนะชนิดหนึ่งในกลุ่มเตตราไซคลีน มีคุณสมบัติชอบไขมัน ทำให้ยานี้แพร่ผ่านเข้าสู่ภายในเซลล์หรือเกิดการแพร่แบบใช้พลังงานผ่านพอรินของแบคทีเรียได้โดยง่าย เมื่อเข้าสู่ภายในเซลล์ โคลโลโมซัยคลินจะเข้าไปยับยั้งการเจริญของแบคทีเรียโดยเข้าจับกับหน่วยย่อย 30 เอสบนไรโบโซมแบคทีเรีย ทำให้อะมิโนเอซิลทีอาร์เอ็นเอ (amino-acyl tRNA) ไม่สามารถเข้าจำกับตำแหน่ง A-site บนไรโบโซมนั้นได้ ส่งผลให้การแปรรหัสพันธุกรรมและการสังเคราะห์โปรตีนของแบคทีเรียดังกล่าวหยุดชะงักหรือไม่สามารถเกิดขึ้นได้ อย่างไรก็ตาม กระบวนการยับยั้งนี้สามารถผันกลับมาเป็นปกติได้เองโดยธรรมชาติ ทั้งนี้ มีการเรียกชื่อยานี้แตกต่างกันออกไปในแต่ละพื้นที่ ได้แก่ คลอโรเตตราไซคลีน (Chlorotetracycline), อะไซคาซิลลิน (Acycacillin), ไฮดรอกซีซิทมัยซิน (hydroxycitmycin) และมีคลอเรทิน (Mechloretin) เป็นต้น โคลโลโมซัยคลินมีข้อบ่งใช้สำหรับการรักษาโรคแท้งติดต่อ (Brucellosis), การติดเชื้อไมโคพลาสมา, สิวอักเสบรุนแรงจากการติดเชื้อแบคทีเรีย, การติดเชื้อคลามัยเดีย และหลอดลมอักเสบเรื้อรัง</doc>
