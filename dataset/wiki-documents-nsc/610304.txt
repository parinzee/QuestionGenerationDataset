<doc id="610304" url="https://th.wikipedia.org/wiki?curid=610304" title="มินเนียน">มินเนียน มินเนียน () เป็นภาพยนตร์แนวตลกของ อิลลูมิเนชั่น เอ็นเตอร์เทนเมนต์ โดยเป็นภาพยนตร์ปฐมบท/สปินออฟ ของภาพยนตร์เรื่อง มิสเตอร์แสบร้ายเกินพิกัด (2011) และ มิสเตอร์แสบร้ายเกินพิกัด 2 (2013) เขียนเรื่องโดย ไบรอัน ลินช์ กำกับโดยปิแอร์ คอฟฟินและไคล์ บัลดา และ อำนวยการสร้างโดย คริส เมเลแดนดรีและเจเน็ต เฮย์เล่ย์ นำพากย์โดย ซานดรา บุลล็อก ในบท สการ์เล็ต โอเวอร์คิลล์ และ จอน แฮมม์ ในบทสามีของสการ์เล็ต เฮิร์บ โอเวอร์คิลล์ มีกำหนดฉายในสหรัฐอเมริกาวันที่ 10 กรกฎาคม ค.ศ. 2015 และมีกำหนดในประเทศไทยวันที่ 9 กรกฎาคม ค.ศ. 2015 โดยที่ภาพยนตร์เรื่องนี้ถูกกล่าวถึงครั้งแรกหลังจบช่วงเครดิตในภาพยนตร์ มิสเตอร์แสบร้ายเกินพิกัด 2เรื่องย่อ เรื่องย่อ. มินเนียน สิ่งมีชีวิตเซลล์เดียว ตัวสีเหลือง พวกเขาวิวัฒนาการขึ้นมาจากเซลล์เล็กๆ เพียงเซลล์เดียวตั้งแต่อดีตกาล พวกเขาทั้งเล็ก แถมมีนิสัย และรูปแบบการใช้ชีวิตที่แตกต่างกัน แต่สิ่งหนึ่งที่พวกเขามีเหมือนกัน คือพวกเขาต้องการรับใช้จอมวายร้ายสุดแสบทุกราย แต่ให้หลังจากการทำลายหัวหน้าของพวกเขาสารพัด ไม่ว่าจะเป็น ทีเร็กซ์ เจงกีส ข่าน นโปเลียน และแดรกคูลา พวกเขาตัดสินใจที่จะหลีกหนีความวุ่นวายและทำให้หายไปจากโลกนี้ด้วยการไปใช้ชีวิตตามลำพังที่แอนตาร์กติกา แต่พวกเขากลับพบว่า เมื่อไปใช้ชีวิตแบบนั้นมันทำให้พวกเขาไม่มีความสุขในชีวิตเลย ในปี 1968 (42 ปี ก่อนพบเฟลูเนียส กรู) เควิน หนึ่งในมินเนียนได้ตัดสินใจที่จะออกเดินทางค้นหาจอมวายร้ายเพื่อคืนความสุขให้กับพวกมินเนียนอีกครั้ง เขาตัดสินใจรวมทีมกับ สตวร์ท มินเนียนแรกหนุ่ม และ บ็อบ เด็กน้อยผู้น่ารัก เพื่อร่วมออกเดินทางในครั้งนี้ด้วย จนกระทั่งไปพบกับ สการ์เล็ต โอเวอร์คิลล์ (ซานดรา บุลล็อก) จอมวายร้ายหญิงยอดนิยมในยุคนั้นภายในงานชุมนุมจอมวายร้าย 1968 สการ์เล็ต ตัดสินใจจ้างทั้งสามคนเข้าทำงานในฐานะลูกสมุนใหม่ แต่ความปั่นป่วนของลูกสมุนชุดนี้ ทำให้สการ์เล็ตแอบวางแผนอะไรบางอย่างโดยที่พวกเขาไม่รู้ในระหว่างการเดินทางรอบโลกจนกระทั่งถึงที่หมายสุดท้ายคือ ลอนดอน ที่ๆ พวกเขาจะได้รับใช้สการ์เล็ตในครั้งสุดท้าย ก่อนจะถูกฆ่าล้างเผ่าพันธุ์จนสิ้นซากนักพากย์นักพากย์. - ปิแอร์ คอฟฟิน พากย์เป็น เควิน, บ็อบ, สตวร์ท และมินเนียน - ซานดรา บุลล็อก พากย์เป็น สการ์เล็ต โอเวอร์คิลล์, จอมวายร้ายหญิง - จอน แฮมม์ พากย์เป็น เฮิร์บ โอเวอร์คิลล์, สามีของสการ์เล็ต - เอลิสัน แจนเนย์ พากย์เป็น แมดจ์ เนลสัน - เจนนิเฟอร์ ซอนเดอร์ส พากย์เป็น สมเด็จพระราชินีนาถเอลิซาเบธที่ 2 แห่งสหราชอาณาจักร - ฮิโรยุคิ ซานะดะ พากย์เป็น วายร้ายซูโม่การตอบรับบ็อกซ์ออฟฟิศ การตอบรับ. บ็อกซ์ออฟฟิศ. มินเนียน ทำรายได้ไปแล้วกว่า 1,150 ล้านดอลลาร์สหรัฐ เป็นภาพยนตร์แอนิเมชันที่ทำรายได้สูงสุดประจำปี ค.ศ. 2015 และเป็นภาพยนตร์แอนิเมชันที่ไม่ได้สร้างโดยค่ายเดอะวอลต์ดิสนีย์ที่ทำรายได้สูงสุด ปัจจุบันอยู่ในอันดับที่ 2 ของภาพยนตร์แอนิเมชันที่ทำเงินสูงสุด และอันดับที่ 13 ของภาพยนตร์ที่ทำเงินสูงสุดรางวัล รางวัล. มินเนียน ได้รับรางวัลพีเพิลส์ชอยส์ (People's Choice Awards) ปี ค.ศ. 2016 สาขาภาพยนตร์ครอบครัวยอดเยี่ยม (Favorite Family Film)ภาคต่อ ภาคต่อ. ในเดือนมกราคม ค.ศ. 2017 มีการประกาศภาคต่อของ มินเนียน โดยใช้ชื่อว่า Minions 2 และมีกำหนดเข้าฉายวันที่ 3 กรกฎาคม ค.ศ. 2020</doc>
