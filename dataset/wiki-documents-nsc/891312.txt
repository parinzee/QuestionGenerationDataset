<doc id="891312" url="https://th.wikipedia.org/wiki?curid=891312" title="กิตติ สีหนนทน์">กิตติ สีหนนทน์ นายกิตติ สีหนนทน์ (14 พฤศจิกายน พ.ศ. 2453 - 24 มกราคม พ.ศ. 2527) อดีตองคมนตรี อดีตรัฐมนตรีว่าการกระทรวงยุติธรรมในสมัยรัฐบาลนายสัญญา ธรรมศักดิ์ และอดีตรองประธานศาลฎีกาประวัติ ประวัติ. นายกิตติ สีหนนทน์ เกิดเมื่อวันที่ 14 พฤศจิกายน พ.ศ. 2453 ที่ตำบลตลาด อำเภอพระประแดง จังหวัดสมุทรปราการ เดิมชื่อว่า สกิด ร่มไม้เกต เป็นบุตรชายคนโตของนายโกเซ่ง และนางผิน ร่มไม้เกต บิดามารดามีอาชีพค้าขาย มีน้องร่วมบิดามารดาเดียวกัน 3 คน- นายอาบ สีหนนทน์ (ถึงแก่กรรม) - นายบุญยิ่ง สีหนนทน์ (ถึงแก่กรรม) - นางบุษบง นวรัตน์ (ถึงแก่กรรม)อุปสมบท อุปสมบท. นายกิตติ สีหนนทน์ ได้ทำการอุปสมบทที่วัดเทพศิรินทราวาส เมื่อวันที่ 14 กรกฎาคม พ.ศ. 2476 มีฉายาว่า พระคุณสฺสติ โดยมี สมเด็จพระพุทธโฆษาจารย์ (เจริญ ญาณวโร) เป็นพระอุปัชฌาย์ครอบครัว ครอบครัว. นายกิตติ สีหนนทน์ ได้สมรสกับนางสิรินทร์ สีหนนทน์ (ถึงแก่กรรมเมื่อวันที่ 10 มกราคม พ.ศ. 2510) บุตรี พลตรี พระยาวิเศษสงคราม (ช้อย จันทรสนธิ) และคุณหญิงสิน วิเศษสงคราม เมื่อวันที่ 3 มีนาคม พ.ศ. 2490 มีบุตรด้วยกัน 1 คน คือ ศาสตราจารย์กิตติคุณ ดร.ประกิตติ์สิน สีหนนทน์ ซึ่งได้ทำการสมรสกับนางบุษรัตน์ สีหนนทน์ประวัติการศึกษาประวัติการศึกษา. - พ.ศ. 2461 จบชั้นประถมศึกษาปีที่ 3 โรงเรียนนายสนธิ์ ภูมิพัฒน์ - พ.ศ. 2464 จบชั้นมัธยมศึกษาปีที่ 6 โรงเรียนมัธยมวัดทรงธรรม - พ.ศ. 2469 จบชั้นมัธยมศึกษาปีที่ 8 โรงเรียนสวนกุหลาบวิทยาลัย - พ.ศ. 2472 ได้กฏหมายภาค 1 โรงเรียนกฎหมาย กระทรวงยุติธรรม - พ.ศ. 2473 ได้กฏหมายภาค 2 โรงเรียนกฎหมาย กระทรวงยุติธรรม - พ.ศ. 2474 สำเร็จเป็นเนติบัณฑิตชั้น 2 โรงเรียนกฎหมาย กระทรวงยุติธรรมประวัติการรับราชการ ประวัติการรับราชการ. เริ่มรับราชการครั้งแรก เมื่อวันที่ 28 มิถุนายน พ.ศ. 2477 ได้บรรจุเป็นข้าราชการชั้นจัตวา ตำแหน่งจ่าศาลประจำศาลจังหวัดกาฬสินธุ์ ต่อมาในปี พ.ศ. 2478 ได้เลื่อนเป็นข้าราชการชั้นตรี ตำแหน่งจ่าศาลจังหวัดจันทบุรี พ.ศ. 2480 ได้รับราชการเป็นข้าราชการตุลาการสามัญชั้นโท รับราชการศาลอาญา และได้โยกย้ายไปเป็นผู้พิพากษาประจำศาลจังหวัดต่างๆ กับทั้งได้เลื่อนขั้น เลื่อนตำแหน่ง เป็นลำดับดังนี้- 27 เมษายน พ.ศ. 2481 ผู้พิพากษาศาลจังหวัดชัยภูมิ - 1 เมษายน พ.ศ. 2483 เลื่อนเป็นข้าราชการตุลาการสามัญชั้นโท อันดับที่ 4 - 5 พฤษภาคม พ.ศ. 2486 ผู้พิพากษาศาลจังหวัดพระตะบอง - 2 เมษายน พ.ศ. 2488 ผู้พิพากษาศาลจังหวัดพิบูลสงคราม - 30 พฤศจิกายน พ.ศ. 2489 รับราชการศาลอาญา - 1 กรกฎาคม พ.ศ. 2490 ผู้พิพากษาศาลจังหวัดสระบุรี - 11 พฤษภาคม พ.ศ. 2493 ผู้พิพากษาหัวหน้าศาลจังหวัดเบตง (ข้าราชการตุลาการสามัญชั้นเอก) - 3 มิถุนายน พ.ศ. 2495 ผู้พิพากษาหัวหน้าศาลจังหวัดไชยา - 8 พฤษภาคม พ.ศ. 2496 ผู้พิพากษาหัวหน้าศาลจังหวัดนครศรีธรรมราช - 21 พฤษภาคม พ.ศ. 2497 ผู้พิพากษาศาลแพ่ง (ข้าราชการตุลาการชั้น 3) - 29 มกราคม พ.ศ. 2502 ผู้พิพากษาศาลอุทธรณ์ (ข้าราชการตุลาการชั้น 4) - 15 มกราคม พ.ศ. 2504 ผู้พิพากษาหัวหน้าคณะในศาลอุทธรณ์ (ข้าราชการตุลาการชั้น 5) - 1 มกราคม พ.ศ. 2505 อธิบดีศาลคดีเด็กและเยาวชนกลาง - 15 ตุลาคม พ.ศ. 2507 ผู้พิพากษาศาลฎีกา (ข้าราชการตุลาการชั้น 6) - 15 ตุลาคม พ.ศ. 2508 อธิบดีผู้พิพากษาศาลแพ่ง - 1 มิถุนายน พ.ศ. 2510 ผู้พิพากษาหัวหน้าคณะในศาลฎีกา (ข้าราชการตุลาการชั้น 7) - 1 ตุลาคม พ.ศ. 2512 รองประธานศาลฎีกา (ข้าราชการตุลาการชั้น 8) จนเกษียณอายุราชการในปี พ.ศ. 2514 - 27 พฤษภาคม พ.ศ. 2517 มีพระบรมราชโองการโปรดเกล้าโปรดกระหม่อมแต่งตั้งให้เป็นรัฐมนตรีว่าการกระทรวงยุติธรรม - 26 มิถุนายน พ.ศ. 2518 ได้รับพระราชทานโปรดเกล้าโปรดกระหม่อมแต่งตั้งให้เป็นองคมนตรี จนกระทั่งถึงอสัญกรรมเครื่องราชอิสริยาภรณ์เครื่องราชอิสริยาภรณ์. - 25 กรกฎาคม พ.ศ. 2485 - เหรียญช่วยราชการเขตภายใน การรบสงครามอินโดจีน - 5 ธันวาคม พ.ศ. 2502 - เหรียญจักรพรรดิมาลา - 1 สิงหาคม พ.ศ. 2522 - เหรียญรัตนาภรณ์ รัชกาลที่ 9 ชั้นที่ 2 - 5 พฤษภาคม พ.ศ. 2493 - เหรียญบรมราชาภิเษก รัชกาลที่ 9 (เงิน)ราชการพิเศษราชการพิเศษ. - 8 มกราคม พ.ศ. 2484 เป็นกรรมการศาลมณฑลทหารเขตจังหวัดชัยภูมิ - 17 พฤษภาคม พ.ศ. 2491 เป็นกรรมการชำระสะสางราชการธุรการของศาลอาญา - 3 กุมภาพันธ์ พ.ศ. 2502 เป็นอนุกรรมการตรวจสอบคุณสมบัติเพื่อบรรจุเป็นข้าราชการตุลาการในตำแหน่งผู้ช่วยผู้พิพากษา - 19 มิถุนายน พ.ศ. 2501 เป็นกรรมการตรวจนับคะแนนการเลือกซ่อมตุลาการผู้ทรงคุณวุฒิ - 3 - 12 มกราคม พ.ศ. 2498 เป็นเลขานุการ 1 ของการประชุมสัปดาห์แห่งอาชญากรรม พ.ศ. 2498 - 19 พฤศจิกายน พ.ศ. 2502 เป็นกรรมการสอบคัดเลือกเพื่อบรรจุเป็นข้าราชการตุลาการในตำแหน่งผู้ช่วยผู้พิพากษา พ.ศ. 2502 - 23 พฤศจิกายน พ.ศ. 2502 - 13 ธันวาคม พ.ศ. 2503 เป็นกรรมการสอบความรู้กฏหมายของสำนักอบรมศึกษากฏหมายแห่งเนติบัณฑิตยสภา - 22 พฤษภาคม พ.ศ. 2504 เป็นผู้บรรยายกฏหมายพระธรรมนูญศาลยุติธรรม สำนักอบรมศึกษากฏหมายแห่งเนติบัณฑิตยสภา - 8 กุมภาพันธ์ พ.ศ. 2504 เป็นประธานกรรมการดำเนินการสอบคัดเลือกเพื่อบรรจุบุคคลเข้ารับราชการในตำแหน่งพยาบาลจัตวาและตำแหน่งพนักงานสังคมตรีในศาลคดีเด็กและเยาวชนกลาง - 17 กรกฎาคม พ.ศ. 2504 เป็นกรรมการสอบคัดเลือกเพื่อบรรจุเป็นข้าราชการตุลาการในตำแหน่งผู้ช่วยผู้พิพากษา พ.ศ. 2503 - 9 ธันวาคม พ.ศ. 2504 ทำการแทนอธิบดีผู้พิพากษา ภาค 1 - 12 ธันวาคม พ.ศ. 2504 เป็นกรรมการสอบความรู้กฏหมายของสำนักอบรมศึกษากฏหมายแห่งเนติบัณฑิตยสภา - 15 - 22 ธันวาคม พ.ศ. 2504 เข้าร่วมสัมมนาพัฒนานักบริหารที่นิคมสร้างตนเองพระพุทธบาท จังหวัดสระบุรี - 12 เมษายน พ.ศ. 2505 เป็นผู้บรรยายกฏหมายวิธีพิจารณาความแพ่ง สำนักอบรมศึกษากฏหมายแห่งเนติบัณฑิตยสภา - 29 ตุลาคม พ.ศ. 2505 เป็นกรรมการหน่วยวิทยาการของกระทรวงยุติธรรม - 15 พฤศจิกายน พ.ศ. 2505 เป็นกรรมการอำนวยการนิตยสาร ดุลพาห ของกระทรวงยุติธรรม - 1 ธันวาคม พ.ศ. 2505 เป็นกรรมการสอบความรู้กฏหมายของสำนักอบรมศึกษากฏหมายแห่งเนติบัณฑิตยสภา - 11 ธันวาคม พ.ศ. 2505 คณะรัฐมนตรีมีมติแต่งตั้งให้เป็นกรรมการปรับปรุงประมวลกฏหมายวิธีพิจารณาความแพ่ง - 24 มกราคม พ.ศ. 2506 เป็นกรรมการพิจารณาปรับปรุงแก้ไขพระราชบัญญัติล้มละลาย พุทธศักราช 2483 - 26 กุมภาพันธ์ พ.ศ. 2506 เป็นกรรมการเปิดซองใบประกวดราคา และกรรมการตรวจการก่อสร้างศาลคดีเด็กและเยาวชน จังหวัดสงขลา - 20 มิถุนายน พ.ศ. 2506 เป็นประธานกรรมการสอบคัดเลือกเพื่อบรรจุบุคคลเข้ารับราชการในตำแหน่งนายแพทย์ พนักงานคุมประพฤติตรี และพนักงานคดีตรี ในสถานพินิจและคุ้มครองเด็กจังหวัดสงขลา - 18 ธันวาคม พ.ศ. 2506 เป็นกรรมการสอบคัดเลือกผู้ช่วยผู้พิพากษา พ.ศ. 2506 - 24 กุมภาพันธ์ พ.ศ. 2507 เป็นอนุกรรมการตรวจสอบคุณสมบัติเพื่อบรรจุเป็นข้าราชการตุลาการในตำแหน่งผู้ช่วยผู้พิพากษา - 10 มีนาคม พ.ศ. 2507 เป็นกรรมการเปิดซองใบประกวดราคา และกรรมการตรวจการก่อสร้างศาลคดีเด็กและเยาวชน จังหวัดนครราชสีมา - 22 เมษายน พ.ศ. 2507 เป็นประธานกรรมการอบรมผู้สมัครคัดเลือกเป็นผู้พิพากษาสมทบ- เป็นประธานกรรมการดำเนินการสอบคัดเลือกเพื่อบรรจุบุคคลเข้ารับราชการในตำแหน่งนายแพทย์ (จิตแพทย์) ครูตรี (ครูสามัญ) ครูตรี (ครูการช่างสตรี) พยาบาล (จัตวา) ครูจัตวา (ครูสามัญ) ครูจัตวา (ครูช่างไม้) ครูจัตวา (ครูการช่างสตรี) และครูจัตวา (ครูช่างตัดผม) ในสถานพินิจและคุ้มครองเด็กจังหวัดนครราชสีมา - 26 มิถุนายน พ.ศ. 2507 เป็นประธานกรรมการสอบคัดเลือกเพื่อบรรจุผู้ได้รับปริญญา หรือ ประกาศนียบัตรวิชาชีพ เข้าเป็นข้าราชการธุรการสามัญชั้นตรี ตำแหน่งพนักงานสังคมตรี ในศาลคดีเด็กและเยาวชนกลาง กระทรวงยุติธรรม - 26 พฤศจิกายน พ.ศ. 2508 เป็นกรรมการพิจารณาร่างพระราชกฤษฏีกาเครื่องแบบข้าราชการตุลาการและดะโต๊ะยุติธรรมและระเบียบการแต่งกาย - 21 มีนาคม พ.ศ. 2509 เป็นกรรมการประเภทต่างๆ ในการสอบแข่งขันตามความต้องการของส่วนราชการฝ่ายพลเรือนเพื่อรับทุนรัฐบาลไปศึกษาวิชา ณ ต่างประเทศ ประจำ พ.ศ. 2509 - 12 กันยายน พ.ศ. 2509 เป็นอนุกรรมการตรวจสอบคุณสมบัติของผู้สมัครสอบคัดเลือกเพื่อบรรจุเป็นข้าราชการตุลาการในตำแหน่งผู้ช่วยผู้พิพากษา 1 - 20 กุมภาพันธ์ พ.ศ. 2510 - 31 พฤษภาคม พ.ศ. 2511 เป็นกรรมการสอบคัดเลือกเพื่อบรรจุเป็นข้าราชการตุลาการในตำแหน่งผู้ช่วยผู้พิพากษา พ.ศ. 2509 - พ.ศ. 2511 - 26 พฤษภาคม พ.ศ. 2512 - 2 กุมภาพันธ์ พ.ศ. 2513 เป็นอนุกรรมการตรวจสอบคุณสมบัติเพื่อบรรจุเป็นข้าราชการตุลาการในตำแหน่งผู้ช่วยผู้พิพากษาและแต่งตั้งกรรมการแพทย์ - 26 สิงหาคม พ.ศ. 2513 เป็นกรรมการสอบคัดเลือกเพื่อบรรจุเป็นข้าราชการตุลาการในตำแหน่งผู้ช่วยผู้พิพากษา พ.ศ. 2512 - 6 มิถุนายน พ.ศ. 2517 เป็นรองประธานคณะที่ปรึกษากฏหมายของนายกรัฐมนตรี - 2 กรกฎาคม พ.ศ. 2517 เป็นกรรมการป้องกันและปราบปรามการทุจริตและประพฤติมิชอบในวงราชการ - 1 กันยายน พ.ศ. 2518 - 20 มิถุนายน พ.ศ. 2522 เป็นกรรมการร่างกฏหมายงานพิเศษงานพิเศษ. - ที่ปรึกษากฏหมายบรรษัทเงินทุนอุตสาหกรรมแห่งประเทศไทย - ประธานกรรมการร่างกฏหมายคณะที่ 4 - ประธานกรรมการพิจารณาปรับปรุงประมวลกฎหมายวิธีพิจารณาความแพ่ง - รองประธานกรรมการบริหารมูลนิธิวชิราลงกรณ - กรรมการบริหารมูลนิธิอานันทมหิดล - กรรมการมูลนิธิมหามกุฏราชวิทยาลัย - กรรมการมูลนิธิวัดญาณสังวราราม - กรรมการสภาการศึกษาแห่งชาติ - กรรมการธนาคารออมสิน - กรรมการบริษัท หลักทรัพย์กองทุนรวม จำกัด - กรรมการบริษัท Y.K.K. Zipper (Thailand) Co., Ltd. - กรรมการบริษัท Y.K.K. Trading Co., Ltd. - กรรมการธนาคารกสิกรไทยถึงแก่อสัญกรรม ถึงแก่อสัญกรรม. นายกิตติ สีหนนทน์ เป็นผู้ที่ระมัดระวังรักษาสุขภาพของตนเองอย่างดี และสมํ่าเสมอ ถึงแม้จะมีโรคประจำตัวคือโรคความดันโลหิตสูง แต่ก็ได้ให้แพทย์ประจำตัวคือ พลตรี นายแพทย์อิศรา สุขุมาลจันทร์ ดูแลและตรวจเช็คอย่างใกล้ชิดตลอดเวลา โดยได้รับคำชมเชยจากแพทย์ว่าเป็นคนไข้ตัวอย่าง สามารถปฏิบัติตนตามคำสั่งของแพทย์อย่างเคร่งครัดทุกประการ กิจวัตรประจำวันทุกเช้าคือการออกกำลังกายด้วยการถีบจักรยานอยู่กับที่ประมาณ 45 นาที เมื่อต้นเดือนกรกฎาคม พ.ศ. 2526 นายกิตติ สีหนนทน์ เริ่มมีอาการกระหายนํ้า และปัสสาวะบ่อย เมื่อไปให้แพทย์ประจำตัวตรวจ พบว่ามีน้ำตาลในเลือดสูง แพทย์ได้ให้ยามารับประทาน และให้ควบคุมอาหารอยู่ประมาณ 2 อาทิตย์ อาการของเบาหวานก็หายเป็นปกติ มิได้มีอาการของเบาหวานอีกเลยถึงแม้ว่าแพทย์จะได้หยุดการรักษาเบาหวานแล้วก็ตาม นายกิตติ สีหนนทน์ ก็มีสุขภาพดีมาตลอด จนกระทั่งก่อนที่จะถึงแก่อสัญกรรมก็มิได้เจ็บป่วยหนักถึงขนาดต้องเข้าโรงพยาบาล จนถึงเมื่อวันที่ 20 มกราคม พ.ศ. 2527 มีอาการแน่นหน้าอก ปวดเมื่อยหลัง ซึ่งคึดว่าเป็นอาการของเส้นเลือดอุดตันที่หัวใจ จึงได้อมยาไนโตรกลีเซอรีน ซึ่งเป็นยาขยายหลอดเลือด แต่อาการก็ยังไม่ทุเลาลง จุดที่เกิดอาการแน่นยังสามารถเคลื่อนที่ได้ และแล้วอาการแน่นหน้าอกก็หายไป เหลือแต่เพียงอาการปวดหลังบริเวณต้นคอ จึงคิดว่าเป็นอาการของโรคเก่าซึ่งเป็นมาเมื่อ 20 ปีที่แล้ว คือหินปูนที่เกาะซี่โครงไปบีบเนื้อเยื่อที่อยู่ระหว่างซี่โครง และไปกดปลายประสาท ทำให้เกิดอาการขึ้น ในวันที่ 23 มกราคม พ.ศ. 2527 อาการปวดหลังได้หายไป รู้สึกเมื่อยตัวคล้ายจะเป็นไข้หวัดและปวดศีรษะ จึงได้รับประทานยาและนอนพักผ่อน ในวันอังคารที่ 24 มกราคม พ.ศ. 2527 เวลาประมาณ 17.00 น. หลังจากที่เดินออกกำลังกายภายในบ้านแล้วได้ให้เด็กบีบนวด เกิดอาการเป็นลมฟุบแน่นิ่งอย่างฉับพลัน จึงได้นำส่งโรงพยาบาลกรุงเทพ เวลาต่อมานายกิตติ สีหนนทน์ ได้ถึงแก่อสัญกรรมอย่างสงบเมื่อเวลา 20.30 น. ณ โรงพยาบาลกรุงเทพ แพทย์สันนิษฐานว่า สาเหตุเนื่องจากเส้นเลือดที่ขั้วหัวใจโป่งพองและแตก หรือที่เรียกว่า โรคแอนูริซั่มของเออร์ต้าในทรวงอก รวมสิริอายุ 73 ปี 2 เดือน 10 วัน</doc>
