<doc id="662585" url="https://th.wikipedia.org/wiki?curid=662585" title="แม็มฟิส เดอไป">แม็มฟิส เดอไป แม็มฟิส เดอไป (; เกิดเมื่อวันที่ 13 กุมภาพันธ์ ค.ศ. 1994) เป็นนักฟุตบอลชาวดัตช์ ปัจจุบันเล่นในตำแหน่งปีกซ้ายให้กับออแล็งปิกลียอแน ในลีกเอิง ฝรั่งเศส และทีมชาติเนเธอร์แลนด์ประวัติและรูปแบบการเล่น ประวัติและรูปแบบการเล่น. เดอไปมีชื่อเสียงขึ้นมาจากฟุตบอลโลก 2014 ที่บราซิล กับทีมชาติเนเธอร์แลนด์ที่ได้อันดับ 3 หลังจากจบการแข่งขันในปีถัดมา ลูวี ฟัน คาล หัวหน้าผู้ฝึกสอนทีมชาติเนเธอร์แลนด์ได้ย้ายไปเป็นผู้จัดการสโมสรและหัวหน้าผู้ฝึกสอนแมนเชสเตอร์ยูไนเต็ด ในพรีเมียร์ลีก ก่อนหน้านั้น ได้ซื้อตัวเดอไปมาด้วยจากเปเอสเฟไอนด์โฮเฟิน ต้นสังกัดเดิมในเอเรอดีวีซีลีก ด้วยค่าตัว 25 ล้านปอนด์ เดอะเดลีเทลิกราฟอธิบายว่า "เดอไปเป็นปีกที่มีความเร็วและสามารถเล่นกองหน้าได้ และเดอไปยังสามารถทำประตูจากลูกฟรีคิกได้อีกด้วย" จากการที่ผู้ฝึกสอนของเปเอสเฟไอนด์โฮเฟิน ได้สังเกตการเล่นของเดอไป เขาได้กล่าวว่า "เดอไปเป็นคนที่ถนัดเท้าขวา และมักจะเล่นปีกซ้ายเพราะด้านริมเส้นเป็นเรื่องถนัดของเขา" แต่ทว่าการเล่นในพรีเมียร์ลีกกับแมนเชสเตอร์ยูไนเต็ด เดอไปไม่ประสบความสำเร็จเอาเลย ทั้งที่เป็นผู้สวมเสื้อหมายเลข 7 อันเป็นหมายเลขเดิมที่ผู้เล่นของแมนเชสเตอร์ยูไนเต็ดหลายคนเคยสวมใส่ และกลายเป็นระดับตำนาน ทั้งเอริก ก็องโตนา, เดวิด เบ็คแฮม และคริสเตียโน โรนัลโด เมื่อถูกวิจารณ์ว่าเป็นหนึ่งการซื้อตัวผู้เล่นต่างชาติที่ไม่คุ้มค่าที่สุด และไม่ได้รับเลือกให้ลงสนามมากนัก จนกระทั่งในต้นปี ค.ศ. 2017 เดอไปจึงได้ย้ายไปเล่นให้กับออแล็งปิกลียอแน</doc>
