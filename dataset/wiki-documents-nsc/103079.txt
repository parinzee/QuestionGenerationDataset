<doc id="103079" url="https://th.wikipedia.org/wiki?curid=103079" title="จันทร์มหันตภัย">จันทร์มหันตภัย จันทร์มหันตภัย เป็นหนังสือเล่มที่ 1 ในหนังสือชุด "อาณาจักรแห่งกาลเวลา" เป็นหนังสือประเภท วรรณกรรมนวนิยายแฟนตาซี ของการ์ธ นิกซ์ นักเขียนชาวออสเตรเลีย หนังสือในชุดเดียวกัน คือ อังคารอหังการ พุธเพชฌฆาต พฤหัสเจ้าศาสตรา ศุกร์รัตติกาล เสาร์มนตรา และอาทิตย์สิ้นสูญเนื้อเรื่องย่อ เนื้อเรื่องย่อ. พินัยกรรมของมหาสถาปนิกผู้สร้างจักรวาลถูกคณะผู้ดูแลทั้งเจ็ดฉีกออกเป็น 7 ส่วน โดยนำไปซุกซ่อนไว้ในสถานที่ต่าง ๆ ทั่วจักรวาล และคณะผู้ดูแลเหล่านั้นก็ลงมือปกครองบ้าน ศูนย์กลางของจักรวาล โดยใช้อำนาจแห่งกุญแจซึ่งเป็นวัตถุที่ทรงอำนาจ พินัยกรรมชิ้นที่ด้อยความสำคัญที่สุดตกอยู่ในการครอบครองของคุณวันจันทร์ โดยถูกซ่อนไว้ในการดูแลของยามรักษาการณ์โลหะ บนดาวดับ ณ ของจักรวาล มาตลอดสามล้านห้าแสนกว่าวัน แต่แล้วพินัยกรรมชิ้นนั้นก็หลุดลอยจากการคุมขัง อาเธอร์ เพนฮาลิกอน เด็กชายอายุ 12 ปีบนโลกที่กำลังจะตายด้วยโรคหืดกำเริบ ได้รับครึ่งหนึ่งของกุญแจจากคุณวันจันทร์ด้วยอุบายของพินัยกรรม ทำให้เขารอดชีวิต หลังจากนั้นก็เกิดเรื่องประหลาดมากมายในชีวิตของเขา เช่น สมุดประหลาดที่ขยายตัวได้ อาคารประหลาดที่ผสมผสานสถาปัตยกรรมหลายแบบปรากฏตัวแทนบ้านของคน เมื่อคุณวันจันทร์รู้ความจริงก็ส่งเหล่าพวกหน้าสุนัขติดตามเอากุญแจกลับมา พร้อมกับนำเชื้อโรคไข้หลับมาสู่ชาวโลก ทำให้คนเหล่านั้นพากับหลับและตายลง อาเธอร์ต้องการจะกำจัดโรคไข้หลับให้หมดไปจากโลก นำพาเขาเข้ามาผจญภัยในบ้านหลังใหญ่ซึ่งเป็นที่ตั้งของอาณาจักรแห่งกาลเวลา สถานที่ควบคุมจักรวาล มีมหันตภัยมากมายรออาเธอร์อยู่ ที่นี่เขาได้พบกับซูซี่ ฟ้า เด็กของคนเป่าปี่ และพบกับความประหลาดที่น่าเหลือเชื่อของบ้าน เขาต้องเผชิญหน้ากับภัยอันตรายจากคุณวันจันทร์และสิ่งเลวร้ายมากมายเพื่อชิงเอากุญแจอีกครึ่งหนึ่งที่คุณวันจันทร์ครอบครองอยู่ และนำมารวมกันให้เป็นหนึ่งเดียว เพื่อชีวิตของชาวโลก และสิทธิในการปกครองบ้านโดยสมบูรณ์ตัวละครสำคัญตัวละครสำคัญ. - คุณวันจันทร์ ดูเพิ่มที่ คุณวันจันทร์- ผู้ชรา (The Old One) ดูเพิ่มที่ ผู้ชรา- พราวิล (Pravuil) พราวิลเป็นผู้รับใช้ของวันข้างหน้าวันใดวันหนึ่ง ตอนแรกที่อาเธอร์พบเขาในห้องถ่านหินใต้ดิน เขาก็ให้ข้อมูลและความช่วยเหลือแก่อาเธอร์ เขาถึงกับยอมปฏิญาณตนอยู่ใต้บังคับบัญชาของอาเธอร์ ซึ่งอาเธอร์ได้มอบตำแหน่ง "เซอร์พราวิล" ให้กับเขา แต่เขากลับทรยศอาเธอร์ ที่ห้องด้านหน้าของวันจันทร์และทำร้ายอาเธอร์และซูซี่ระหว่างเขาไปในห้องกลางวันของวันจันทร์- สนีซเซอร์ (Sneezer) หัวหน้าคนรับใช้ของคุณวันจันทร์ และเคยถูกล่อลวงโดยส่วนแรกของพินัยกรรมให้แนะนำคุณวันจันทร์เพิ่อมอบเข็มนาทีแก่อาเธอร์และรวมไปถึงบอกว่าเขาคือทายาทผู้ทรงสิทธิ์ เมื่ออยู่ภายใต้การปกครองของคุณวันจันทร์ เขาดูป่วยและสุขภาพไม่ดี เมื่ออาเธอร์ได้รับอำนาจ เขาก็จงรักภักดีต่ออาเธอร์และเหล่าผู้ช่วยของเขา เขาได้รับตำแหน่งเป็นเป็นหัวหน้าคนรับใช้และเป็นผู้ช่วยเหลือในห้องกลางวันของวันจันทร์ หลังจากที่เขาจงรักภักดีกับอาเธอร์ เขาก็ไม่ดูป่วยอีกต่อไป แต่ดูสะอาดและมีสุขภาพดี เขามักจะทำหน้าที่บริการนำและมีความสามารถในการควบคุมหน้าปัดทั้งเจ็ด- คุณหญิงพรีมัส (Dame Primus) คือร่างมนุษย์ของพินัยกรรมส่วนที่หนึ่ง ในเล่มนี้ เธอดูเหมือนหญิงวัยกลางคน ผมสีเงินรวบตึง คิ้วเข้ม หน้าผากย่น สวมชุดสีฟ้าเรียบๆ มีปีกเงินโค้ง ถือกระเป๋าขลิบลูกไม้ เธอช่างสง่างามและมีอำนาจ อาเธอร์ได้มอบกุญแจดอกแรกให้เธอเป็นผู้รักษาการณ์ (Steward) มันและอำนาจทั้งหมดต่อบ้านเบื้องล่างจนกว่าเขาจะเรียกร้องให้มอบคืน เพราะเขาต้องการกลับไปใช้ชีวิตบนโลกไปอีกห้าหกปี ซึ่งเธอก็ยินยอม (อย่างไม่เต็มใจนัก)- ร้อยโทผู้รักษาประตูหน้า (Lieutenant Keeper) เป็นผู้ที่ดูแลรักษาประตูหน้า เครื่องแบบของเขาคือเสื้อนอกหางยาวสีน้ำเงิน ข้างในเป็นเสื้อเชิ้ตสีขาว กางเกงรัดรูปสีน้ำตาลอ่อน รองเท้าบูทที่ยาวถึงเข่า ประทับอินทรธนูข้างเดียวบนบ่าซ้าย กระดุมเป็นสีทอง และมีอาวุธคือดาบ เขาปรากฏตัวออกมาจากลวดลายเหล็กบนประตู เขาไม่ชอบพวกสมุนของวันเสาร์เลอเลิศ โดยเฉพาะยามเที่ยงและย่ำค่ำของนางที่เขาไม่ชอบหน้าเป็นพิเศษเนื่องจากมีนิสัยกะล่อนอย่างยิ่ง เขาเป็นผู้ที่ให้ความช่วยเหลืออาเธอร์ทุกครั้งที่พบเจอ ใน จันทร์มหันตภัย และ อังคารอหังการ เขาให้เสื้อผ้าแก่อาเธอร์สำหรับปลอมตัว พฤหัสเจ้าศาสตรา เขาห้ามไม่ให้อาเธอร์กลับโลกเพราะเขาถูกนิทลิ่งสวมรอย และช่วยพาซูซี่ไปยังวงกตยิ่งใหญ่เพื่อช่วยอาเธอร์ ในเล่มหกเขาขอร้องให้ศาลแห่งวันยกเลิกอำนาจของวันเสาร์ในการเข้าควบคุมอาณาจักรของอาเธอร์สถานที่สำคัญดาวดับ สถานที่สำคัญ. ดาวดับ. ดาวดับเป็นดาวฤกษ์ซึ่งดับไปแล้วดวงหนึ่ง ณ ปลายเขตของเวลาในอาณาจักรชั้นที่สอง เส้นผ่านศูนย์กลางไม่เกินหนึ่งพันหลา มันเป็นที่ซ่อนของพินัยกรรมส่วนแรก ซึ่งถูกขังอยู่ในผลึกแก้วที่มีความแข็งยิ่งกว่าเพชร บรรจุอยู่ในกล่องแก้วไม่มีวันแตก ถูกลั่นกลอนอยู่ในกรงที่ทำจากเงินและแร่หินเขียว (มาลาไคต์) และถูกเฝ้าโดยหุ่นยนต์ยามรักษาการณ์ 12 ตัวบ้านเบื้องล่าง บ้านเบื้องล่าง. ดูเพิ่มที่ บ้านเบื้องล่างบ้านของอาเธอร์ บ้านของอาเธอร์. ดูเพิ่มที่ บ้านของอาเธอร์คำวิจารณ์คำวิจารณ์. - "...จันทร์มหันตภัยได้เตริญตามรอยของนักเขียนผู้ยิ่งใหญ่ อย่างเช่น ไมเคิล มัวร์ค็อกและฟิลิป พูลแมน แต่ว่าไกลจากการเขียนแบบโทลคีน...และเป็นหนังสือประเภทที่วางไม่ลง" - ลุค กริมมิช ผู้ชนะรางวัลนักวิจารณ์รุ่นเยาว์ของ เดอะคัวริเออร์-เมล ประจำปี 2547- "มีเวทมนตร์อยู่ทุกๆ หน้า เป็นเรื่องของวีรบุรุษจำเป็น เดินเรื่องเร็วและเต็มไปด้วยความแปลกประหลาดลึกลับ วรรณกรรมชุดนี้จะต้องเป็นที่นิยมมากแน่ๆ" - พับลิชเชอร์ส วีคลี่ย์- "หนังสือเล่มแรกของวรรณกรรมชุดเจ็ดเล่มจบนี้ยังน่าตื่นเต้นและชวนติดตามเหมือนกับผลงานชุดก่อนๆ ของการ์ธ ผู้อ่านจะต้องอยากติดตามเล่มที่เหลืออีกแน่นอน" - สคูลไลบรารี่จัวแนล- "การที่เล่มแรกจบลงที่วินาทีแรกของวันอังคาร มีส่วนให้แฟนๆ อยากอ่านอีกหกเล่มหลังมากขึ้น" - เดียร์ดเดร รูท จากกลุ่มคลิแอตต์ (KLIATT)- "ปฐมบทของเรื่องราวอันเป็นปริศนา ชักนำให้ผู้อ่านที่ยังสงสัยอยู่ให้กลับมาอ่านอีกครั้ง นิยายเรื่องนี้กำลังเริ่มต้นสู่การเป็นนวนิยายล้ำจินตนาการเรื่องใหม่!"</doc>
