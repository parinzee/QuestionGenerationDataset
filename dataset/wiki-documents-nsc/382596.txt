<doc id="382596" url="https://th.wikipedia.org/wiki?curid=382596" title="ยูลิสซิส มัวร์">ยูลิสซิส มัวร์ ยูลิสซิส มัวร์ () เป็นชุดวรรณกรรมเยาวชนของอิตาลีเขียนโดย ปิเอร์โดเมนิโก บัคคาลาริโอ ผู้เขียน เดอะ เซนจูรี่ ตีพิมพ์เมื่อ ค.ศ. 2004 ได้รับการแปลมากกว่า 20 ภาษา มีทั้งหมด 12 เล่ม แบ่งออกเป็น 2 ภาค ซึ่งในประเทศไทยสำนักพิมพ์แพรวเยาวชนได้ลิขสิทธิ์ในจัดการตีพิมพ์ เล่ม 1-6 เนื้อเรื่องเกี่ยวข้องกับการผญจภัยแฟนตาซีไขปริศนาของเด็กๆ ในเมืองคิลมอร์โคฟ มลฑลคอร์นวอลล์ ประเทศอังกฤษเนื้อเรื่องย่อ เนื้อเรื่องย่อ. ครอบครัวโคฟแนนต์ซึ่งประกอบด้วยพ่อ แม่ และลูกฝาแฝดชื่อ เจสัน กับ จูเลีย ย้ายเข้ามาอยู่ในเมืองคิลมอร์โคฟ ในคฤหาสน์บนหน้าผาชื่ออาร์โก มีคนดูแลบ้านชราชื่อเนสเตอร์ เมื่อพ่อแม่ต้องไปลอนดอนเพื่อธุระ เจสันกับจูเลีย ได้รู้จักกับริก แบนเนอร์ ทั้งสามได้สำรวจคฤหาสน์และพบประตูที่เปิดไม่ได้กับข้อความลับที่แปลไม่ออกในร่องหน้าผา อีกทั้งเรื่องราวอันเป็นปริศนาของยูลิสซิส มัวร์ เจ้าของคนก่อน กับท่าทางลับลมคมในของเนสเตอร์ และโอบลิเวีย นิวตัน กับมานเฟร็ด ผู้ซึ่งอยากได้คฤหาสน์อาร์โก ในที่สุดทั้งสามสามารถเปิดประตูนั้นได้ด้วยกุญแจรูปสัตว์สี่ดอก เข้าไปยังถ้ำที่มีเรือจอดอยู่ซึ่งไม่สามารถขยับได้จนกระทั่งเจสันนึกแดนดินที่ต้องไป เรือจึงแล่นออกไปยังสถานที่แห่งหนึ่ง ซึ่งก็คืออียิปต์ ขณะเดียวกันโอบลิเวีย นิวตันได้เปิดประตูแบบเดียวกันกับในคฤหาสน์ด้วยกุญแจรูปสัตว์ เมื่อเด็กมาถึงอียิปต์ก็ตระหนักถึงการผญจภัยซึ่งเพิ่งเริ่มต้นและปริศนามากมาย ใครคือยูลิสซิส มัวร์ เนสเตอร์กุมความลับอะไรไว้ สิ่งที่โอบลิเวีย นิวตันต้องการคืออะไร ประตูกับกุญแจรูปสัตว์ที่แท้จริงคืออะไร ติดตามได้ในยูลิสซิส มัวร์ ประตูสู่กาลเวลาตัวละครตัวละคร. - เจสัน โคฟแนนต์, พี่ชายฝาแฝดของจูเลีย- จูเลีย โคฟแนนต์, น้องสาวฝาแฝดของเจสัน- ริก แบนเนอร์, เพื่อนของเจสัน กับจูเลีย- เนสเตอร์ แม็คดักลาส, ผู้ดูแลคฤหาสน์อาร์โก- ยูลิสซิส มัวร์, เจ้าของคฤหาสน์อาร์โกคนก่อน- คุณคาลิปโซ, เจ้าของร้านหนังสือเกาะคาลิปโซในเมือง และเจ้าหน้าที่ไปรษณีย์- เกว็นดาลีน ไมนอฟฟ์, เจ้าของร้านร้านทำผมไฮโซไซตี้แฮร์ซาลอน ในเมือง และเป็นแหล่งข่าวซุบซิบในคิลมอร์โคฟ- คลีโอพัตรา บิกเกิลส์, เจ้าของบ้านที่มีประตูลับสู่อียิปต์อีกบาน- เลียวนาร์ด มินาโซ, ผู้ดูแลประภาคารในคิลมอร์โคฟ- ปีเตอร์ เดดาลัส, เจ้าของร้านทำนาฬิกาและบ้านแห่งกระจกเงา- แบล็กวุลคาโน- เฟร็ดจอมงีบ, เจ้าพนักงานเอกสารประจำเขตคิลมอร์โคฟ- คุณพ่อฟินิกซ์, บาทหลวงเจ้าคณะเมืองคิลมอร์โคฟ ประจำอยู่ที่โบสถ์เซนต์เจคอบส์- โอบลิเวีย นิวตัน, นักธุรกิจที่ต้องการล้วงความลับเรื่องประตูปริศนาในคิลมอร์โคฟ- มานเฟร็ด, ผู้ช่วยของโอบลิเวีย นิวตันรายชื่อหนังสือรายชื่อหนังสือ. - ยูลิสซิส มัวร์ ประตูสู่กาลเวลา (ulysses moore La porta del tempo)- ยูลิสซิส มัวร์ แผนที่ที่สาบสูญ (ulysses moore La bottega delle mappe dimenticate)- ยูลิสซิส มัวร์ บ้านแห่งกระจกเงา (ulysses moore La casa degli specchi)- ยูลิสซิส มัวร์ เกาะแห่งหน้ากาก (ulysses moore L'isola delle maschere)- ยูลิสซิส มัวร์ องครักษ์ศิลา (ulysses moore I guardiani di pietra)- ยูลิสซิส มัวร์ กุญแจดอกหลัก (ulysses moore La prima chiave)- ยูลิสซิส มัวร์ เมืองลับแล (ulysses moore La città nascosta)- ยูลิสซิส มัวร์ เจ้าแห่งสายฟ้า (ulysses moore Il maestro di fulmini)- ยูลิสซิส มัวร์ เขาวงกตแห่งเงา (ulysses moore Il labirinto d'ombra)- ยูลิสซิส มัวร์ แดนน้ำแข็ง (ulysses moore Il paese di ghiaccio)- ยูลิสซิส มัวร์ สวนขี้เถ้า (ulysses moore Il giardino di cenere)- ยูลิสซิส มัวร์ สมาคมนักเดินทางในจินตนาการ (ulysses moore Il Club dei Viaggiatori Immaginari)- ยูลิสซิส มัวร์ เรือสู่กาลเวลา (ulysses moore La nave del tempo) ยังไม่ตีพิมพ์- ยูลิสซิส มัวร์ ผจญภัยสู่ท่าเรือมืด (ulysses moore Viaggio nei porti oscuri) ยังไม่ตีพิมพ์- ยูลิสซิส มัวร์ โจรสลัดแห่งทะเลในจินตนาการ (ulysses moore I Pirati dei mari immaginari) ยังไม่ตีพิมพ์- ยูลิสซิส มัวร์ เกาะกบฏ (ulysses moore L'Isola dei ribelli) ยังไม่ตีพิมพ์- ยูลิสซิส มัวร์ ศึกแห่งกาลเวลา (ulysses moore L'ora della battaglia) ยังไม่ตีพิมพ์- ยูลิสซิส มัวร์ ฤดูร้อนอันยิ่งใหญ่ (ulysses moore La grande estate) ยังไม่ตีพิมพ์</doc>
