<doc id="72820" url="https://th.wikipedia.org/wiki?curid=72820" title="นิกโก">นิกโก เมืองนิกโก () เป็นเมืองที่ตั้งอยู่ในทิวเขาในจังหวัดโทะชิงิ ประเทศญี่ปุ่น อยู่ห่างจากกรุงโตเกียวไปทางทิศเหนือประมาณ 140 กิโลเมตร เป็นเมืองท่องเที่ยวที่เป็นที่นิยมของนักท่องเที่ยวทั้งชาวญี่ปุ่นและชาวต่างประเทศ ในเมืองเป็นที่ตั้งของสุสานของโชกุนโทะกุงะวะ อิเอะยะซุ กับโทะกุงะวะ อิเอะมิสึ ผู้เป็นหลาน และศาลเจ้าฟุตะระซังอายุกว่า 1,200 ปี และยังมีรีสอร์ทน้ำพุร้อนที่มีชื่อเสียงอีกมากมาย ทิวเขาทางตะวันตกของเมืองเป็นส่วนหนึ่งของอุทยานแห่งชาตินิกโก เป็นที่ตั้งของน้ำตกและเส้นทางชมทิวทัศน์ที่กล่าวกันว่าสวยงามที่สุดแห่งหนึ่งในญี่ปุ่น ในวันที่ 1 พฤษภาคม พ.ศ. 2549 เมืองนี้มีจำนวนประชากรทั้งหมด 93,568 คน เนื้อที่รวมของเมืองเท่ากับ 1,449.87 ตารางกิโลเมตรสถานที่สำคัญสถานที่สำคัญ. - ศาลเจ้านิกโกโทโช ศาลเจ้าฟุตะระซัน และวัดรินโน สถานที่ทั้งสามแห่งนี้ได้รับเลือกจากองค์การยูเนสโกให้เป็นมรดกโลกในนามว่า "ศาลเจ้าและวัดแห่งนิกโก" - ทะเลสาบชูเซ็นจิและน้ำตกเคะงง ในวันที่ 20 มีนาคม พ.ศ. 2549 เมืองนิกโกเก่าถูกผนวกรวมเข้ากับเมืองอิมะอิชิ และเขตเทศบาลอะชิโอะ ฟุจิฮะระ และคุริยะมะ เป็นเมืองนิกโกใหม่ภูมิอากาศ</doc>
