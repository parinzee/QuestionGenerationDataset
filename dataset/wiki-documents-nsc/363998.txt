<doc id="363998" url="https://th.wikipedia.org/wiki?curid=363998" title="แผ่นดินไหวในมณฑลยูนนาน พ.ศ. 2554">แผ่นดินไหวในมณฑลยูนนาน พ.ศ. 2554 แผ่นดินไหวในมณฑลยูนนาน พ.ศ. 2554 เป็นแผ่นดินไหวขนาด 5.4 แมกนิจูดซึ่งเกิดขึ้นเมื่อเวลา 12.58 น. ตามเวลามาตรฐานจีน ของวันที่ 10 มีนาคม พ.ศ. 2554 โดยมีศูนย์กลางแผ่นดินไหวอยู่ในหยิงเจียง มณฑลยูนนาน สาธารณรัฐประชาชนจีน ใกล้กับพรมแดนพม่า มีผู้เสียชีวิตอย่างน้อย 25 คน และอีก 250 คนได้รับบาดเจ็บ โดยมีจำนวนนี้มีอาการสาหัสจำนวน 134 คน สำนักข่าวซินหัวของจีนรายงานว่ามีอาฟเตอร์ช็อกเกิดขึ้นถึงเจ็ดครั้ง โดยมีความรุนแรงสูงสุด 4.7 แมกนิจูดหลังจากแผ่นดินไหวครั้งแรก ซึ่งทำให้ประชาชนกว่า 127,000 คนถูกอพยพไปยังศูนย์อพยพใกล้เคียง ก่อนหน้าแผ่นดินไหวครั้งดังกล่าวนับสองเดือน ได้มีการสั่นสะเทือนเล็กน้อยมากกว่า 1,000 ครั้งความเสียหาย ความเสียหาย. ศูนย์กลางแผ่นดินไหวอยู่ห่างจากใจกลางอำเภอไปสองกิโลเมตร ซึ่งมีประชากรอาศัยอยู่มากกว่า 270,000 คน และเป็นที่อยู่อาศัยของชนกลุ่มน้อยในจีนหลายชาติพันธุ์ สำนักข่าวของทางการได้รายงานว่ามีบ้านเรือนและอพาร์ตเมนต์อย่างน้อย 1,200 หลังถูกทำลายและอีกราว 17,500 หลังได้รับความเสียหายอย่างหนัก พื้นที่โดยรอบยังได้รับผลกระทบจากการที่กระแสไฟฟ้าถูกตัดขาดซึ่งเกิดจากแผ่นดินไหวและอาฟเตอร์ช็อกหลายครั้ง จนถึงปัจจุบันยังไม่ทราบความเสียหายในพม่า ถึงแม้ว่าระบบโทรคมนาคมจะกลับมาใช้ได้อีกครั้งหลังจากแผ่นดินไหว</doc>
