<doc id="440438" url="https://th.wikipedia.org/wiki?curid=440438" title="นันทนา ทิมสุวรรณ">นันทนา ทิมสุวรรณ นางนันทนา ทิมสุวรรณ (เกิด 7 กุมภาพันธ์ พ.ศ. 2509) สมาชิกสภาผู้แทนราษฎร จังหวัดเลย เขต 2 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2548 ในสังกัดพรรคไทยรักไทย ปัจจุบันสังกัดพรรคเพื่อไทยประวัติ ประวัติ. นันทนา ทิมสุวรรณ เกิดเมื่อวันที่ 7 กุมภาพันธ์ พ.ศ. 2509 เป็นบุตรของนายสมพงษ์ และนางเซี้ยมล้วน ตันติทวีโชค มีพี่น้อง 2 คน สำเร็จการศึกษาเศรษฐศาสตรบัณฑิต สาขาเศรษฐศาสตร์ มหาวิทยาลัยเชียงใหม่ และศิลปศาสตรมหาบัณฑิต สาขาไทยศึกษาเพื่อการพัฒนา มหาวิทยาลัยราชภัฏเลย สมรสกับนายธนเทพ ทิมสุวรรณ (ปัจจุบันเป็น ส.ส.บัญชีรายชื่อ พรรคเพื่อไทย) มีบุตร 4 คนงานการเมือง งานการเมือง. อดีตเป็นประธานสภาองค์การบริหารส่วนจังหวัดเลย ลงสมัครรับเลือกตั้งเป็นสมาชิกสภาผู้แทนราษฎรเป็นครั้งแรกในปี พ.ศ. 2548 สังกัดพรรคไทยรักไทย และได้รับการเลือกตั้ง ต่อมา พ.ศ. 2550 สังกัดพรรคพลังประชาชน ได้รับการเลือกตั้งเป็นครั้งที่ 2 และ พ.ศ. 2554 สังกัดพรรคเพื่อไทย ได้รับการเลือกตั้งเป็นครั้งที่ 3สมาชิกสภาผู้แทนราษฎร สมาชิกสภาผู้แทนราษฎร. นันทนา ทิมสุวรรณ ได้รับการเลือกตั้งเป็นสมาชิกสภาผู้แทนราษฎรมาแล้ว 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดเลย สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดเลย สังกัดพรรคพลังประชาชน 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดเลย สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.)</doc>
