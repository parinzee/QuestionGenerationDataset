<doc id="53848" url="https://th.wikipedia.org/wiki?curid=53848" title="โคลอี้ ซัลลิแวน">โคลอี้ ซัลลิแวน โคลอี้ ซัลลิแวน () เป็นตัวละครที่สร้างขึ้นในละครเรื่องสมอลล์วิลล์โดยเฉพาะ ไม่มีการอ้างอิงจากตัวละครในการ์ตูน Superman มาก่อนเหมือนตัวละครในละครสมอลวิลล์ตัวอื่น ๆ (คลาร์ก เค้นท์, ลาน่า แลงก์, เล็กซ์ ลูเธอร์, พีท รอสส์, มาร์ธ่า เค้นท์, โจนาธาน เค้นท์ ฯลฯ) ซึ่งมีการอ้างอิงมาจากซูเปอร์แมนและมีการพัฒนาไปในรูปแบบของตัวละครเหล่านั้นเอง ถูกสร้างมาให้เป็นเพื่อสนสนิทของคลาร์ก เค้นท์ในการสืบสวนรวมทั้งการเป็นเพื่อนสนิทของคลาร์ก เค้นท์, ลาน่า แลงก์, โคลอี้ ซัลลิแวน และพีท รอสส์ Chloe Sullivan แสดงโดย Allison Mack (อัลลิสัน แม็ก) นักแสดงชาวอเมริกัน-เยอรมัน ซึ่งเธอเป็น 1 ใน 5 คนที่ยังแสดงละครเรื่อง Smallville มาตั้งแต่ภาคแรกจนกระทั่งถึงภาคปัจจุบันที่ฉายอยู่ จากสถิติของฐานข้อมูลภาพยนตร์นานาชาติ (International Movies Database; IMDb) บอกว่าเธอไม่ได้ปรากฏตัวเพียงแค่ 1 ตอนเท่านั้นคือภาค 3 ตอนที่ 19 Memoria (ความทรงจำ) ซึ่งเธอไม่ปรากฏตัวน้อยกว่านักแสดงนำหญิงอย่างคริสติน ครุกเสียอีก นอกจากนั้น โคลอี้ ซัลลิแวน ถือเป็นตัวละครที่นับว่าผู้ชมละครสมอลวิลล์ให้ความชื่นชอบเป็นอย่างมาก ด้วยบุคลิกภาพอันโดดเด่นของตัวละครที่ไม่เหมือนใคร อารมณ์แค้นและเกลียดที่ลุ่มลึกและการพยายามเอาชนะงานต่าง ๆ ของเธอด้วยวิธีของเธอเอง รวมทั้งความเอาจริงเอาจังในหน้าที่การงาน ความรักที่น่าสงสาร อ่อนหวาน และซ่อนเร้น ซึ่งทั้งหมดเป็นลักษณะบุคลิกภาพที่หลากหลายคนชื่นชอบเป็นอย่างยิ่งภาพรวมของบุคลิกและประวัติตัวละคร ภาพรวมของบุคลิกและประวัติตัวละคร. Chloe Sullivan เกิดที่เมืองเมโทรโพลิส โดยเธอเกิดในปี พ.ศ. 2530 พ่อชื่อเกบ ซัลลิแวน (Gabe Sullivan) โดยแม่ของเธอไปจากเธอเมื่อเธออายุได้ 5 ขวบ ในตอนแรกเธอนึกว่าพ่อของเธอและแม่ของเธอนั้นหย่ากัน ซึ่งแม่ของเธอเป็นโรคเกี่ยวกับภาวะทางจิตจนต้องถูกส่งเข้าสถานบำบัด แม่ของโคลอี้ชื่อว่า มออิรา ซัลลิแวน (Moira Sullivan) ซึ่งได้รับผลกระทบจากห่าอุกกาบาตที่ถล่มใส่สมอลวิลล์ในปี 2532 แล้วหลังจากนั้น 3 ปีเธอจึงตัดสินใจออกจากชีวิตของเกบและโคลอี้ โดยโคลอี้รู้เพียงว่าเป็นการหย่า แต่ต่อมาในภาคที่ 6 กลับพบว่าที่แม่ของโคลอี้นั้นแกล้งบ้าและมีพลังพิเศษในการสะกดจิต เธอได้ใช้พลังนี้ในการสะกดจิตคนที่เล็กซ์จับตัวไปวิจัยเรื่องหินอุกกาบาตไปสังหารเล็กซ์เสีย และยังไม่แน่ว่าโคลอี้จะได้รับผลกระทบจากอุกกาบาตด้วยหรือไม่ เนื่องจากเธอถูกคนที่มีความสามารถพิเศษในการตรวจคนที่ปฏิกิริยาจากอุกกาบาตอย่างโตเบียสซึ่งทำงานให้เล็กซ์จับไปวิจัย ส่วนโคลอี้ ซัลลิแวน ย้ายเข้ามาในสมอลวิลล์ในปี 2543 ขณะที่เธอกำลังเรียนอยู่ชั้น ม.2 โดยตามมากับพ่อของเธอซึ่งได้รับตำแหน่งผู้ควบคุมโรงงานปุ๋ยของลูเธอร์คอร์ปในสมอลวิลล์ ซึ่งเป็นที่ดินเก่าของตระกูลรอสส์ซึ่งถูกไลโอเนล ลูเธอร์ซื้อไป โคลอี้ ซัลลิแวน มีความใฝ่ฝันมายาวนานว่าสักวันเธอจะต้องเป็นนักหนังสือพิมพ์ให้ได้ เธอเป็นบรรณาธิการหนังสือพิมพ์เดอะทอร์ช หนังสือพิมพ์ประจำโรงเรียนสมอลวิลล์ไฮ และเคยถูกพักการเรียนจากอาจารย์ใหญ่เจมส์ ควน อดีตอาจารย์ใหญ่ของโรงเรียนมาแล้วด้วยข่าวที่เธอเขียน แต่เธอก็กลับมาเป็นบรรณาธิการได้อีกครั้งเมื่อลาน่า แลงก์ในฐานะรักษาการบรรณาธิการเขียนข่าวโจมตีอาจารย์ใหญ่ควนอย่างรุนแรงเรื่องการปลดโคลอี้ ซึ่งนั่นก็ทำให้ความสัมพันธ์ระหว่างโคลอี้และลาน่าใกล้ชิดยิ่งขึ้น นอกจากนั้น เธอยังแอบหลงรักในตัวคลาร์ก เค้นท์มาตลอด และนั่นเป็นสาเหตุที่ทำให้ความสัมพันธ์ระหว่างตัวเธอกับลาน่ามักระหองระแหงเป็นประจำ รวมทั้งความสัมพันธ์ระหว่างตัวเธอกับคลาร์กเองด้วย แต่คนที่เธอต้องเสียความบริสุทธิ์ให้กลับไม่ใช่คลาร์ก แต่เป็นจิมมี่ โอลเซ่น เด็กฝึกงานในเดลี่แพลเน็ตที่ทำงานร่วมกับเธอ โคลอี้ ซัลลิแวน มีลักษณะบุคลิกภาพโดยรวมคือเป็นคนฉลาด รอบรู้ ชอบเสาะแสวงหาและสืบค้นเสมอซึ่งนั่นก็ทำให้เธอมักตกอยู่ภายใต้อันตรายเป็นประจำ แต่เมื่อเธอเผชิญเข้ากับอะไรที่ยั่วยวนเธอได้ ความคิดสติตรึกตรองของเธอก็ดูเหมือนจะหายไป ซึ่งมีกรณีศึกษาแล้วอย่างตอนที่เธอเลือกเอาจัสติน เกนส์มาเป็นแฟนโดยหวังว่าจะประชดคลาร์กและทำให้เธออุ่นใจได้มากขึ้น แต่สุดท้ายเธอก็ถูกหลอกใช้ เป็นต้นชีวิตรักของโคลอี้ ซัลลิแวน ชีวิตรักของโคลอี้ ซัลลิแวน. โคลอี้ ซัลลิแวนเริ่มหลงรักคลาร์ก เค้นท์ตั้งแต่แรกพบ เธอกับคลาร์กจึงตัดสินใจคบกันที่ระดับเพื่อนสนิท เธอมักจะขุ่นเคืองใจเสมอ ๆ เมื่อคลาร์กพูดถึงลาน่า แลงก์ขึ้นมาและบ่อยครั้งมักจะมีปัญหาความสัมพันธ์กับคลาร์กและลาน่าเสมอ ๆ เนื่องด้วยปัญหารัก ๆ ใคร่ ๆ ในรักสามเส้า คลาร์ก เค้นท์เคยบอกกับลาน่าตอนที่ย้อนความทรงจำเก่า ๆ เรื่องโคลอี้ตอนเธอถูกลักพาตัว ซึ่งนั่นก็แสดงให้เห็นว่าโคลอี้เริ่มหลงรักคลาร์กมาตั้งแต่ตอนเด็ก ๆ แล้ว รักสามเส้าในสมอลวิลล์เกิดขึ้นมามากมายหลากหลายรัก ซึ่งในหลากหลายรักนั้นก็มีโคลอี้เข้ามาเกี่ยวข้องด้วย อย่างเช่น คลาร์ก-โคลอี้-ลาน่า หรือ คลาร์ก-โคลอี้-จิมมี่ แน่นอนว่าเธอเป็นสาวที่ทรงเสน่ห์เป็นอย่างมาก ใครเห็นใครพบก็ต้องชอบ เป็นรองเพียงแค่ซูเปอร์สตาร์สาวเซ็กซี่ของโรงเรียนสมอลวิลล์ไฮอย่าง "ลาน่า แลงก์" เท่านั้น โคลอี้ ซัลลิแวน ได้สมหวังกับความรักกับคลาร์ก เค้นท์มากขึ้น หลังจากลาน่าเริ่มทำตัวออกห่างจากคลาร์กในภาคที่สี่ ซึ่งลาน่าก็มีแฟนใหม่ของเธอเป็นผู้ช่วยโค้ชของทีมอเมริกันฟุตบอลของโรงเรียนสมอลวิลล์ไฮอย่างเจสัน ทีค แต่ว่าความรักของเธอก็เริ่มที่จะชะงักบ้าง แต่มันก็ไม่เป็นอุปสรรค ในภาคที่สี่นี้ โคลอี้ได้เปิดเผยกับลาน่า ซึ่งเธอนับเปรียบเสมือนน้องสาวว่า อันที่จริงแล้ว เธอได้เสียพรหมจรรย์กับชายฝึกงานเดลี่แพลเน็ตที่มีชื่อว่า "จิมมี่" ที่ "ทรงเสน่ห์ ผูกสูท" ซึ่งถ้าเราจะเดาก็คงจะเป็นจิมมี่ โอลเซ่น เพื่อนสนิทที่สุดของคลาร์ก เค้นท์ในกาลเวลาต่อมา ในภาคที่ห้า ถึงแม้ว่าความรักของลาน่า แลงก์กับคลาร์ก เค้นท์จะใกล้ชิดกันในตอนแรก ๆ แต่เธอก็ทำตัวออกห่างไปอยู่กับเล็กซ์ ซึ่งคลาร์กก็เริ่มใกล้ชิดกับโคลอี้มากขึ้น จนกระทั่งใกล้ชิดกันสุด ๆ ขนาดจูบสั่งลากันในตอนสุดท้ายของภาค 5 ในภาคที่หก โคลอี้ได้พบกับจิมมี่ โอลเซ่นอีกครั้ง และคราวนี้ความสัมพันธ์กับจิมมี่ก็ดูเหมือนจะกร่อนความสัมพันธ์ระหว่างตัวเธอกับคลาร์ก แต่เราก็ยังไม่รู้ว่าความรักของโคลอี้กับคลาร์กจะดำเนินต่อไปอย่างไรในภาคหกนี้ความลับของคลาร์ก เค้นท์ และความสัมพันธ์กับไลโอเนล ลูเธอร์ ความลับของคลาร์ก เค้นท์ และความสัมพันธ์กับไลโอเนล ลูเธอร์. ทำไมสองหัวข้อนี้ต้องมีความสัมพันธ์กันนัก คำตอบคือเพราะว่าเนื้อเรื่องตั้งแต่ภาคที่หนึ่งจนกระทั่งถึงปัจจุบัน ความสัมพันธ์กับคลาร์กและความสัมพันธ์กับไลโอเนลนั้นผูกโคลอี้มาตลอด เนื่องจากว่าไลโอเนลรู้ว่าโคลอี้เป็นนักข่าวที่สืบสวนเก่ง และเป็นเพื่อนกับคลาร์ก เค้นท์ เขาจึงต้องการให้เธอนั้นเข้าไปสืบความลับของคลาร์ก เค้นท์ซึ่งเป็นปริศนาที่ไลโอเนลคาใจมาตลอดตั้งแต่ครอบครัวเค้นท์ได้ช่วยเหลือไลโอเนลและเล็กซ์ไว้ โคลอี้ ซัลลิแวนได้รู้ว่าอันที่จริงคลาร์กนั้นเป็นลูกบุญธรรมครั้งแรกคือตอนภาคที่หนึ่ง ตอนที่ 14 Zero ซึ่งเธอได้จับคู่กับคลาร์กในงานที่นักเรียนทุกคนต้องสัมภาษณ์เพื่อนอีกฝ่ายเป็นงานขนาดความยาว 6 หน้า ซึ่งเธอก็ได้ขุดคุ้ยไปถึงแฟ้มการรับคลาร์กมาเป็นลูกบุญธรรมของพ่อแม่คลาร์ก ซึ่งเธอตั้งข้อสังเกตว่าทั้งสถานรับเลี้ยงมีคลาร์กคนเดียวและปิดตัวไปในเวลาหกเดือน แต่เมื่อคลาร์กพบว่าเธอนั้นขุดคุ้ยประวัติเขา เขาก็โกรธและให้เธอสัญญาว่าเธอจะไม่ทำเช่นนี้อีก ถึงเธอสัญญา แต่ว่าโคลอี้ก็ยังเก็บแฟ้มของคลาร์กไว้ในคอมพิวเตอร์ของเธออยู่ จากนั้น เธอก็เริ่มขุดคุ้ยอีกในภาคที่ 2 ตอนที่ 7 Lineage (เส้นเวลา) ซึ่งเธอพยายามสืบคุ้ยเรื่องของคลาร์กอีกหนหลังจากมีคนชื่อว่า "ราเชล ดันเลวี่" มาอ้างว่าเธอเป็นแม่ที่แท้จริงของเล็กซ์และคลาร์ก โดยมีไลโอเนลเป็นพ่อ ซึ่งสุดท้ายแล้วเรื่องก็จบลงโดยที่ว่าไลโอเนลกับราเชลไม่ได้มีลูกชื่อว่าเล็กซ์กับคลาร์ก แต่ทว่ามีลูกชื่อลูคัสซึ่งตายไปนานแล้ว และเมื่อคลาร์กรู้เรื่องที่โคลอี้เจาะประวัติอีกรอบ คลาร์กก็โกรธและโคลอี้ก็เสียใจยิ่งกับการกระทำของเธอเอง เมื่อไลโอเนล ลูเธอร์หยิบยื่นโอกาสในการสืบเรื่องคลาร์ก เค้นท์ให้กับโคลอี้เพื่อแลกกับการที่เธอได้ทำงานในเดลี่แพลเน็ต ตอนแรกโคลอี้ไม่ยอม (ภาคที่ 2 ตอนที่ 20 Witness, พยาน) แต่หลังจากนั้น สัญญาที่ว่าคลาร์กและโคลอี้ได้สัญญากันว่าจะไม่แอบกันเรื่องความรักลับหลัง แล้วเมื่อโคลอี้เจอคลาร์กและลาน่าจูบกันในโรงนาโดยไม่บอกเธอล่วงหน้า เธอก็เลยโกรธคลาร์กที่ไม่ยอมจริงใจกับเธอโดยบอกว่าเขากับลาน่าเป็นแฟนกันแล้ว แล้วเธอก็เลยเข้าร่วมเกมหมากรุกอันตรายของไลโอเนลโดยเธอตัดสินใจที่จะสืบเรื่องคลาร์กให้กับไลโอเนล เมื่อโคลอี้ทำงานอยู่เดลี่แพลเน็ตในช่วงฤดูร้อน แล้วได้เจอคลาร์กที่หนีออกมานอกเมืองสมอลวิลล์มาอยู่เมโทรโพลิส เธอก็เลยพยายามติดต่อกับคลาร์กที่เสียสติด้วยคริปโตไนท์สีแดงตลอดเวลา โดยเธอสัญญากับคลาร์กว่าจะไม่บอกที่อยู่ของเขาให้กับลาน่าและพ่อแม่ของเขา แต่เมื่อโคลอี้บอกลาน่าและพ่อแม่คลาร์กไป คลาร์กโกรธมากและตัดความสัมพันธ์กับเธอ เมื่อเขากลับมาปกติอีกครั้ง ผลปรากฏว่าความสัมพันธ์ระหว่างโคลอี้และคลาร์กก็แทบจะไม่เหลือกันอยู่เลย คลาร์กรู้ความจริงว่าโคลอี้สืบเรื่องของเขาให้ไลโอเนลเมื่อภาค 3 ตอนที่ 10 Whisper (เสียงกระซิบ) เมื่อเขาฟังการสนทนาระหว่างโคลอี้และไลโอเนลโดยบังเอิญ คลาร์กโกรธโคลอี้มากในเรื่องนี้ และตัดสินใจที่จะไม่ทำงานให้ไลโอเนลต่อ ซึ่งไลโอเนลก็ตอบแทนให้ด้วยการตัดเธอออกจากเดลี่แพลเน็ต รวมทั้งไล่พ่อของเธอออกจากงานพร้อมกับขึ้นบัญชีดำ ทำให้พ่อของเธอ เกบ ซัลลิแวนไม่สามารถทำงานที่ไหนได้อีกเลย ซึ่งเธอก็โกรธมากและพยายามขุดคุ้ยเรื่องไลโอเนลเพื่อที่จะตอบโต้เขา ซึ่งต่อมาเธอก็ได้ร่วมมือกับเล็กซ์เรื่องการก่อคดีฆาตกรรมพ่อแม่ตนเองของไลโอเนล พร้อมกับการก่ออาชญากรรมด้านมนุษยธรรมเรื่องการทำโคลนนิ่ง จนเป็นเหตุที่ทำให้เธอสามารถจับไลโอเนลเข้าคุกได้เป็นผลสำเร็จในตอนสุดท้ายของภาคที่ 3 Covenant (ข้อตกลง) ย้อนกลับไปอีก เมื่อโคลอี้พยายามขอความช่วยเหลือจากเพื่อนร่วมงานเก่าพ่อเธอในภาค 3 ตอนที่ 18 Truth (ความจริง) เธอก็ได้ขโมยบัตรรักษาความปลอดภัยของลูเธอร์คอร์ป แล้วเข้าไปในลูเธอร์คอร์ป จากนั้นเธอก็ถูกสารเคมีที่ทำให้คนพูดความจริงกับเธอ (Levitas เลไวทาส) ซึ่งเธอก็ได้ใช้มันกับพีทและมาร์ธ่า พีทบอกเรื่องคลาร์กใช้ความเร็วเหนือเสียง ส่วนมาร์ธ่าบอกเรื่องจอร์เอล ซึ่งสุดท้ายความสามารถนี้ก็หายไปหลังจากเธอพยายามสืบเรื่องความจริงคลาร์กอีกหนแต่คลาร์กก็เอายาถอนพิษมารักษาเธอได้ ในภาคสี่ตอนแรกและตอนที่สอง โคลอี้ดูเหมือนว่าจะตายไป แต่ที่จริงเธออยู่ในโครงการคุ้มครองพยานของเล็กซ์ โลอิส เลนซึ่งได้รับคำกล่าวสุดท้ายก่อนบ้านที่เธออยู่ในโครงการจะถูกระเบิดซึ่งเธอก็บอกไว้ว่าต้องตามหาคลาร์ก เค้นท์ให้เจอเพราะเป็นคนเดียวที่จะนำความยุติธรรมมาสู่เธอได้ โลอิสจึงพยายามที่จะหาตัวคลาร์กมาให้ได้ตลอดสามเดือน แต่ว่าคลาร์กก็กลับมาโดยที่สมองเสื่อม โลอิสต้องส่งเข้าโรงพยาบาลโดยที่ตอนแรกไม่รู้ว่าเป็นคลาร์ก แต่ทว่าเมื่อตระกูลเค้นท์มาเยี่ยมคลาร์กเธอถึงรู้ความจริง และหลังจากมาร์ธ่ากำจัดคาลเอลในตัวคลาร์กได้สำเร็จ คลาร์กก็กลับมามีสติเช่นเดิม และช่วยโลอิสสืบหาปริศนาโคลอี้จนกระทั่งหาโคลอี้ ซัลลิแวนเจอในที่สุด โคลอี้กับไลโอเนลไม่มีความสัมพันธ์อะไรที่เป็นข้อสังเกตในภาคที่สี่นี้ แต่ในภาคที่สี่ โคลอี้ก็ได้รู้ความจริงเกี่ยวกับคลาร์ก เค้นท์บางประการ โดยคลาร์ก เค้นท์ได้แสดงให้โคลอี้เห็นว่า (โดยบังเอิญ) เขาสามารถที่จะวิ่งได้ด้วยความเร็วเหนือเสียงและสามารถเอาตัวบังกระสุนได้โดยไม่มีร่องรอยบาดเจ็บ รวมทั้งแพ้คริปโตไนท์สีเขียว แต่โคลอี้ก็ไม่ได้แพร่งพรายความลับของเขาเองให้ใคร โดยตั้งสมมติฐานของเธอเองว่าคลาร์กก็เป็นหนึ่งในผู้ได้รับผลกระทบจากห่าอุกกาบาตที่ตกลงมายังสมอลวิลล์ แต่แล้ว เมื่อหลังจากห่าอุกกาบาตรอบสองในสมอลวิลล์ผ่านไป หลังจากโคลอี้ได้ต่อสู้กับเล็กซ์เพื่อแย่งชิงโอกาสในการเข้าถ้ำที่มีคลาร์กอยู่ด้วย โคลอี้จึงได้รู้ความจริงเกี่ยวกับคลาร์กว่าที่แท้เขาไม่ได้ได้รับผลกระทบจากห่าอุกกาบาต แต่ทว่าเขาเป็นมนุษย์ต่างดาวตัวจริงเสียงจริง และสัญญาที่จะปกปิดความลับของเขาไว้ หลังจากนั้น ความสัมพันธ์ระหว่างเธอและคลาร์กเองก็แนบแน่นขึ้นกว่าเดิม และเช่นเดียวกัน ความสัมพันธ์ระหว่างเธอกับไลโอเนลก็ดีขึ้นตามไปด้วย สังเกตจากการที่ไลโอเนลได้สนับสนุนมาร์ธ่า เค้นท์เต็มที่ในการให้เงินอุดหนุนโจนาธานในการหาเสียงชิงตำแหน่งสมาชิกวุฒิสภารัฐคันซัสแข่งกับเล็กซ์ และโคลอี้ได้เห็นดีเห็นงามด้วย รวมทั้งการที่ไลโอเนลและโคลอี้ได้ทำงานด้วยกันอย่างใกล้ชิดในการพยายามไขปริศนาเกี่ยวกับภาษาคริปโตเนี่ยนที่เขาได้มาโดยบังเอิญรวมทั้งการรวมหัวกันพยายามหลบหนีออกจากความวุ่นวายจากฝีมือเบรนนิแอคในตอนแรกของภาคหกความใฝ่ฝันสู่นักหนังสือพิมพ์ ความใฝ่ฝันสู่นักหนังสือพิมพ์. เรื่องนี้ก็เกี่ยวกับไลโอเนล ลูเธอร์อีกเช่นกัน โคลอี้นั้นมีวี่แววการสนใจเป็นนักหนังสือพิมพ์มาตั้งแต่ตอนแรกแล้ว เธอเป็นบรรณาธิการหนังสือพิมพ์เดอะทอร์ชของโรงเรียนสมอลวิลล์ไฮ รวมทั้งเขียนข่าวอย่างไม่บันยะบันยังจนบางครั้งทำคนเกลียดทั้งโรงเรียน บางครั้งมิตรภาพระหว่างเพื่อนสนิทคลอนแคลน หรือบางครั้งเธอถูกพักการเรียน อย่างในกรณีที่เธอเปิดเผยความจริงของครูดีเด่นโรงเรียนว่าที่จริงเธอเป็นผู้ต้องหาในคดีฆ่าคนตาย ไลโอเนลต้องการสืบความลับของคลาร์ก เค้นท์ ดังนั้น จึงขอให้โคลอี้ช่วยสืบให้โดยแลกกับตำแหน่งนักหนังสือพิมพ์ในเดลี่แพลเน็ต พร้อมทั้งคอลัมน์ข่าวถาวร ซึ่งตอนแรกเธอไม่เต็มใจ แต่หลังจากขัดแย้งกับคลาร์กในตอนสุดท้ายของภาคสอง เธอก็ตกลงอย่างไม่รีรอ จากนั้นเธอจึงส่งข้อมูลให้ไลโอเนล แต่ทว่าหลังจากเธอกลับมาคืนดีกับคลาร์ก โคลอี้ก็พยายามบอกเลิกสัญญา แต่ไลโอเนลได้ขู่ว่าจะไล่พ่อของเธอซึ่งเป็นผู้ควบคุมโครงการปุ๋ยในสมอลวิลล์ออก แต่หลังจากคลาร์กได้รู้ความจริงเกี่ยวกับเรื่องนี้ด้วยความสามารถในการดักฟังของเขา ทำให้โคลอี้จำต้องบอกเลิกสัญญากับไลโอเนล และทำให้พ่อของเธอต้องถูกออกจากงาน เธอถูกปลดออกจากเดลี่แพลเน็ต และบรรณาธิการผู้โปรดปรานโคลอี้ของเดลี่แพลเน็ตที่สัญญาจะพิมพ์บทความเธอต่อในชื่อปกปิด โลอิส เลนก็ถูกฆ่าตายด้วยดินสอ หลังจากนั้น โคลอี้ได้ร่วมมือกับเล็กซ์เพื่อที่จะต่อกรกับไลโอเนล ด้วยการสืบหาคดีที่ไลโอเนลทำในอดีต ทั้งการฆ่าบุพการีเพื่อเอาเงินประกัน การโคลนนิ่งมนุษย์ การข่มขู่คุกคาม แล้วฟ้องเพื่อแก้แค้นไลโอเนลที่ทำสิ่งที่ทำให้ครอบครัวเธอลำบาก ซึ่งก็ทำสำเร็จ และหลังจากนั้นเธอก็เป็นบรรณาธิการเดอะทอร์ชจนสิ้นปีการศึกษาสุดท้ายของเธอ พอขึ้นภาค 5 โคลอี้ได้ตัดสินใจสมัครงานเดลี่แพลเน็ตกับบรรณาธิการคนใหม่ซึ่งไม่ชอบเธอนักเพราะความสัมพันธ์ระหว่างเธอกับไลโอเนล ในตอน Thirst โดยโคลอี้ได้ท้าบรรณาธิการคนใหม่ว่าเธอสามารถสร้างสกู๊ปข่าวซึ่งทำให้เธอต้องได้งาน ซึ่งเธอก็ทำสำเร็จแต่ต้องเริ่มที่ตำแหน่งคนรับโทรศัพท์และประกาศเด็กหาย ก่อนที่เธอจะก้าวขึ้นสู่นักหนังสือพิมพ์ได้เต็มตัวในตอนที่ 14 Tomb ซึ่งเธอได้เขียนบทความลงหน้าหนึ่งหนังสือพิมพ์เดลี่แพลเน็ต ซึ่งถือว่าเธอได้พิชิตความฝันอันสูงส่งของเธอได้อย่างเต็มตัว</doc>
