<doc id="775671" url="https://th.wikipedia.org/wiki?curid=775671" title="เจมส์ แคกนีย์">เจมส์ แคกนีย์ เจมส์ ฟรานซิส แคกนีย์, จูเนียร์ (; 17 กรกฎาคม ค.ศ. 1899 – 30 มีนาคม ค.ศ. 1986) เป็นนักแสดงและนักเต้นชาวอเมริกัน ผู้ชนะเลิศรางวัลออสการ์ในสาขานักแสดงนำชายยอดเยี่ยม จากภาพยนตร์เรื่อง Yankee Doodle Dandy (1942) มีผลงานการแสดงภาพยนตร์ 65 เรื่อง ระหว่างปี 1930–1981 แคกนีย์ยังเป็นหนึ่งในนักแสดงที่ชื่นชอบของ สแตนลีย์ คูบริก และออร์สัน เวลส์ยังพูดถึงแคกนีย์ว่า "เขาอาจจะเป็นนักแสดงที่ยิ่งใหญ่ที่สุดเท่าที่เคยปรากฏในหน้ากล้อง" ในปี 1999 สถาบันภาพยนตร์อเมริกัน ยกให้แคกนีย์ อยู่ในอันดับ 8 ใน 100 ของนักแสดงชายที่เยี่ยมที่สุดตลอดกาล เขายังได้รับการเสนอชื่อเข้าชิงรางวัลออสการ์ 3 ครั้ง</doc>
