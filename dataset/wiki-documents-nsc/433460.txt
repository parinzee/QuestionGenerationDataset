<doc id="433460" url="https://th.wikipedia.org/wiki?curid=433460" title="ดิเรก ลาวัณย์ศิริ">ดิเรก ลาวัณย์ศิริ ศาสตราจารย์กิตติคุณ ดิเรก ลาวัณย์ศิริ ดำรงตำแหน่งเป็น ประธานกรรมการกำกับกิจการพลังงาน (กรรมการสาขาวิทยาศาสตร์หรือวิศวกรรมศาสตร์) คณะกรรมการกำกับกิจการพลังงาน เป็นองค์กรหลักในการกำกับดูแลการประกอบกิจการพลังงานครอบครัว ครอบครัว. ดิเรก ลาวัณย์ศิริ หรือ ศาสตราจารย์กิตติคุณ ดร.ดิเรก ลาวัณย์ศิริ เป็นบุตรของ นาย ธงชัย และ นาง สุมน ลาวัณย์ศิริ สมรสกับ พญ.สุพัตรา ลาวัณย์ศิริ และมีบุตรชายด้วยกันหนึ่งคนคือ ดร.ดิสภัทร ลาวัณย์ศิริ สำเร็จการศึกษาปริญญาดุษฎีบัณฑิตวิศวกรรมศาสตร์ สาขาวิศวกรรมโยธา (Civil Eng.) ปริญญาวิศวกรรมศาสตร์มหาบัณฑิต สาขาวิศวกรรมโยธา (M.S.C.E.) จาก  University of Washington ประเทศสหรัฐอเมริกา และ ปริญญาตรี วิศวกรรมศาสตร์ สาขาวิศวกรรมโยธา จาก คณะวิศวกรรมศาสตร์ จุฬาลงกรณ์มหาวิทยาลัยประวัติการศึกษา ประวัติการศึกษา. ศาสตราจารย์กิตติคุณ ดิเรก ลาวัณย์ศิริ จบการศึกษาระดับอนุบาลที่ โรงเรียนสมถวิล (พระโขนง) ระดับประถมและมัธยมต้นที่ โรงเรียนกรุงเทพคริสเตียน และระดับมัธยมปลายที่ โรงเรียนเตรียมอุดมศึกษา ต่อมาจบการศึกษาระดับปริญญาตรี วิศวกรรมศาสตร์ สาขา วิศวกรรมโยธา จากคณะวิศวกรรมศาสตร์ จุฬาลงกรณ์มหาวิทยาลัย จบการศึกษาปริญญาโท วิศวกรรมศาสตร์มหาบัณฑิต สาขาวิศวกรรมโยธา (M.S.C.E) จาก University of Washington ประเทศสหรัฐอเมริกา และ จบการศึกษาระดับปริญญาเอก ดุษฎีบัณฑิตวิศวกรรมศาสตร์ สาขาวิศวกรรมโยธา (Civil Eng.) จาก Oregon State University ประเทศสหรัฐอเมริกา นอกจากนี้ ศาสตราจารย์กิตติคุณ ดิเรก ลาวัณย์ศิริ ยังได้ผ่านการอบรมผู้บริหารระดับสูงจากสถาบันชั้นนำทั้งในและต่างประเทศหลายแห่ง อาทิ หลักสูตร วิทยาลัยป้องกันราชอาณาจักร รุ่นที่ 39 ปี พ.ศ. 2540 หลักสูตร Senior Executiveรุ่นที่ 15 ปี พ.ศ. 2544 สถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัย หลักสูตรการเมืองการปกครองระบอบประชาธิปไตย สำหรับนักบริหารระดับสูง รุ่นที่ 7 ประจำปีการศึกษา 2546 สถาบันพระปกเกล้า หลักสูตร Director รุ่น 76 หลักสูตร 18th Management of Higher Education Institution Seminar, Galillee College, Israel, July 2007 หลักสูตรนักบริหารยุติธรรมทางปกครองระดับสูง (บยป.) รุ่นที่ 2 ประจำปีการศึกษา 2554 ศาลปกครอง หลักสูตรเสาหลักของแผ่นดิน ผู้นำระดับสูงตามรอยเบื้องพระยุคลบาท รุ่นเกียรติยศ สถาบันศาสตราจารย์ ดร.บุญรอด บิณฑสัณต์ หลักสูตรผู้บริหารระดับสูง สถาบันวิทยาลัยการตลาดทุน (หลักสูตร วตท.) รุ่นที่ 14 ประจำปีการศึกษา 2555 หลักสูตรการบริหารจัดการด้านความมั่นคงขั้นสูง สมาคมวิทยาลัยป้องกันราชอาณาจักรในพระบรมราชูปถัมภ์, ,รุ่นที่ 4 ประจำปีการศึกษา 2556 (สวปอ มส4) และหลักสูตรผู้บริหารระดับสูง สถาบันวิทยาการพลังงาน,  รุ่นที่ 3 ประจำปีการศึกษา 2556 (วพน.3)ประวัติการทำงาน ประวัติการทำงาน. ศาสตราจารย์กิตติคุณ ดิเรก ลาวัณย์ศิริ เริ่มต้นชีวิตการทำงานเป็นอาจารย์ประจำคณะวิศวกรรมศาสตร์ สาขาวิศวโยธา จุฬาลงกรณ์มหาวิทยาลัย เมื่อวันที่ 17 มกราคม 2520 ต่อมาได้รับแต่งตั้งดำรงตำแหน่งผู้ข่วยศาสตราจารย์และรองศาสตราจารย์ ในปี พ.ศ 2521 และ 2524 และเมื่อวันที่ 24 กรกฎาคม 2529 ศ.กิตติคุณ ดร.ดิเรก ลาวัณย์ศิริได้รับโปรดเกล้าฯให้ดำรงตำแหน่ง ศาสตราจารย์ จนถึงปัจจุบันและด้วยความรู้และประสบการณ์ด้านวิศวกรรมศาสตร์ซึ่งเป็นที่ยอมรับในวงการวิชาการทั้งในและต่างประเทศ สภาจุฬาลงกรณ์มหาวิทยาลัยจึงมีมติเป็นเอกฉันท์ให้ได้รับแต่งตั้งเป็น ศาสตราจารย์กิตติคุณ คณะวิศวกรรมศาสตร์ และในระหว่างนี้ ศาสตราจารย์กิตติคุณ ดิเรก ลาวัณย์ศิริ ได้รับเชิญจากสถาบันทั้งในและต่างประเทศให้เป็นวิทยากรในวิชาวิศวกรรมโยธา อาทิ ได้รับเชิญให้เป็น Associate Faculty ที่สถาบันเทคโนโลยีแห่งเอเชีย ในวิชา “Pavement Design” ปี พ.ศ. 2531 และ 2535 โดยในปี พ.ศ. 2532 Innsbruck University ประเทศออสเตรเลีย ได้เชิญให้เป็น Visiting Professor ในวิชา “Pavement Design and Construction” และระหว่าง พ.ศ. 2539-2547 ศ.กิตติคุณ ดร.ดิเรก ลาวัณย์ศิริ ดำรงตำแหน่งกรรมการผู้อำนวยการ ศูนย์การศึกษาต่อเนื่องแห่งจุฬาลงกรณ์มหาวิทยาลัย ในขณะดำรงตำแหน่งกรรมการผู้อำนวยการศูนย์การศึกษาต่อเนื่อง แห่งจุฬาลงกรณ์มหาวิทยาลัย ศ.กิตติคุณ ดร.ดิเรก ลาวัณย์ศิริ ได้รับรางวัล Thailand Quality Class ประเภทหน่วยงาน 2 ปีซ้อน คือในปีพุทธศักราช 2545 และ 2546 โดย คณะกรรมการคุณภาพแห่งชาติ และ 2546 ภายหลังได้รับแต่งตั้งเป็น คณบดีคณะวิศวกรรมศาสตร์ จุฬาลงกรณ์มหาวิทยาลัย ตั้งแต่วันที่ 1 เมษายน พ.ศ. 2547 ถึงวันที่ 23 มกราคม พ.ศ. 2551 และเมื่อวันที่ 29 พฤษภาคม 2551 ดิเรก ในขณะนั้น ได้รับพระราชทานกิติบัตร ศาสตราจารย์กิตติคุณ คณะวิศวกรรมศาสตร์ จุฬาลงกรณ์มหาวิทยาลัย ถึงปัจจุบัน นอกจากประสบการณ์ด้านวิชาการแล้ว ศาสตราจารย์กิตติคุณ ดิเรก ลาวัณย์ศิริ ยังเคยดำรงตำแหน่งกรรมการรัฐวิสาหกิจและกรรมการอื่น ๆ อาทิ กรรมการการประปานครหลวง กรรมการการรถไฟฟ้าขนส่งมวลชนแห่งประเทศไทย กรรมการบริษัทขนส่ง และกรรมการการประปาส่วนภูมิภาค เป็นต้น จากความรู้ทางด้านวิชาการและความสามารถในการบริหาร ในปีพุทธศักราช 2551 ศาสตราจารย์กิตติคุณ ดิเรก ลาวัณย์ศิริ จึงได้รับโปรดเกล้าฯให้ดำรงตำแหน่งประธานกรรมการกำกับกิจการพลังงาน ถึง 16 กรกฎาคม 2557การเป็นสมาชิกวิชาชีพ การเป็นสมาชิกวิชาชีพ. -สภาวิศวกร เลขทะเบียนที่ วย 858 ประเภท วุฒิวิศวกรม,  -วิศวกรรมสถานแห่งประเทศไทย ปีที่เป็นสมาชิก 2515 l,สมาชิกประเภท วุฒิวิศวกร, -Fellow ASCE,American Society of Civil Engineers เลขทะเบียนสมาชิก 109610,ตั้งแต่ ธันวาคม 2556เครื่องราชอิสริยาภรณ์รางวัลและผลงานดีเด่น</doc>
