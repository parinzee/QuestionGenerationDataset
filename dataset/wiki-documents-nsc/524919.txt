<doc id="524919" url="https://th.wikipedia.org/wiki?curid=524919" title="โปโตซี">โปโตซี โปโตซี () เป็นนครและเมืองหลวงของแคว้นโปโตซี ในประเทศโบลิเวีย เป็นหนึ่งในเมืองที่อยู่ระดับสูงที่สุดของโลก โดยมีความสูงอยู่ที่ 4,090 เมตร (13,420 ฟุต) เมืองตั้งอยู่เชิงเขาเชร์โรโปโตซี มีชื่อเสียงในการผลิตแร่เงิน เมืองนี้สร้างขึ้นใน ค.ศ. 1545 หลังจากมีการค้นพบแร่เงินในภูเขาซึ่งตั้งอยู่ใกล้เคียง ครั้งหนึ่งเคยเป็นเมืองที่มีประชากรมากที่สุดในลาตินอเมริกา ประชากรได้ลดลงอย่างรวดเร็วเมื่อการผลิตแร่เงินลดน้อยลง แต่กลับขยายตัวเติบโตอีกครั้งเมื่อมีการทำเหมืองดีบุกและมีอุตสาหกรรมอื่น ๆ ในราวคริสต์ศตวรรษที่ 19-20</doc>
