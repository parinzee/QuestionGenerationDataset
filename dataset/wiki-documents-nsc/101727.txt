<doc id="101727" url="https://th.wikipedia.org/wiki?curid=101727" title="ประเดิม ดำรงเจริญ">ประเดิม ดำรงเจริญ ประเดิม ดำรงเจริญ (Pradoem Damrongcharoen) เป็นอดีตหัวหน้าพรรคเครือข่ายชาวนาแห่งประเทศไทยคนแรกประวัติ ประวัติ. เกิด ณ บ้านเลขที่ 650-652 ถนนพหลโยธิน หมู่ที่ 1 ตำบลเมืองพาน อำเภอพาน จังหวัดเชียงราย เป็นบุตรของ นายเล็กจิว แซ่ฉั่ว ชาวจีนแต้จิ๋ว อพยพขึ้นไปอยู่เมืองพาน ล้านนาตั้งแต่อายุ 12 ขวบ ก่อนสยามจะเปลี่ยนแปลงการปกครอง กับ นางซูเถียม แซ่อึ้ง ชาวจีนแคะ อพยพขึ้นไปอยู่กับญาติที่เมืองงาว ล้านนา บิดามารดาเปิดร้านค้า ชื่อ หลี หลี ทำการค้าขายสินค้าทั่วไป แล้วขยายกิจการขายเฉพาะ วัสดุอุปกรณ์การก่อสร้าง และสังฆภัณฑ์ ในวัยเด็ก ปี พ.ศ. 2500 ได้เกิดไฟไหม้ครั้งใหญ่ที่ทำให้ตลาดอำเภอพานวอดวายไปทั้งหมด พระราชปัญญาโมลี (บู่ ปญฺญาปชฺโชโต) ท่านเจ้าคุณเจ้าคณะอำเภอซึ่งต่อมาได้เป็นเจ้าคณะจังหวัดเชียงราย ได้รับตัวไปเลี้ยงดูเป็นขญม (ศิษย์วัด) ประจำตัวที่วัดป่าซาง เริ่มต้นการเรียนระดับอนุบาลจนจบมัธยมต้นที่ โรงเรียนคริสตัง (คาทอลิก) ชื่อ โรงเรียนศิริมาตย์เทวี (สันตะ มารีอา) อ.พาน จ.เชียงราย ตอนเป็นเด็กประถม ถือเป็นเด็กเรียนเก่งคนหนึ่งเพราะสอบได้ที่ 1 เป็นประจำ ได้เป็นหัวหน้าชั้นหลายปีต่อเนื่องกัน ชอบไปอ่านหนังสือที่ ห้องสมุดประชาชนประจำอำเภอ ที่ตัวอำเภอ ระดับมัธยมปลายเรียนที่ สมาคมโรงเรียนราษฎร์ และ รุจิเสรีวิทยา ระดับอุดมศึกษา เป็นนักศึกษารุ่นแรกของ มหาวิทยาลัยรามคำแหง (มร.) สังกัดคณะนิติศาสตร์ เริ่มทำหนังสือที่ โรงเรียนศิริมาตย์เทวี ช่วงอยู่ รามคำแหง ได้เข้าร่วมกับนักศึกษาต่างสถาบันทำนิตยสารรายเดือน วรรณกรรมเพื่อชีวิต และได้เข้าร่วม ชมรมคนรุ่นใหม่ มร. โดยได้ร่วมเขียน บทความ กวีนิพนธ์ และร่วมทำหนังสือรายสะดวกชื่อ พลัง ความเรียบง่ายที่แฝงเร้น, ผู้หญิง ความแฝงเร้นที่เรียบง่าย, มหาวิทยาลัย ที่ยังไม่มีคำตอบ เป็นต้น หนังสือรายสะดวกเหล่านี้เรียกร้องสิทธิเสรีภาพในยุคเผด็จการทหาร จนเป็น 1 ใน 9 นักศึกษารามคำแหงที่ถูกลบชื่อออกจากมหาวิทยาลัย ทำให้นักศึกษาทุกมหาวิทยาลัยเดินขบวนครั้งใหญ่เมื่อวันที่ 21-22 มิถุนายน พ.ศ. 2516 อันเป็นชนวนนำไปสู่การเรียกร้องรัฐธรรมนูญจนเกิดเหตุการณ์ 14 ตุลา 16 ที่ปัจจุบันเป็นวันสำคัญของชาติ โดยได้เป็นผู้เสนอชื่อที่ผ่านมติคณะกรรมการและรัฐสภาทั้ง 2 สภาเป็นเอกฉันท์ว่า “14 ตุลา วันประชาธิปไตย”การศึกษา การศึกษา. อนุบาล - มัธยมต้น โรงเรียนศิริมาตย์เทวี (Scuola Santa Maria) มัธยมปลาย โรงเรียนสมาคมโรงเรียนราษฎร์รุจิเสรีวิทยา อุดมศึกษา Massmedia, Stockholm Grafiska Skolan, Sweden. Statsvetenskap, Stockholms universitet, Sweden. ศิลปศาสตรบัณฑิต (สังคมวิทยาและมานุษยวิทยา) มหาวิทยาลัยรามคำแหง. รัฐศาสตรมหาบัณฑิต (การบริหารรัฐกิจ) มหาวิทยาลัยรามคำแหง.การทำงาน การทำงาน. พ.ศ. ๒๕๑๕ ผู้จัดการ นิตยสารรายเดือน“วรรณกรรมเพื่อชีวิต” พ.ศ. ๒๕๑๖ คณะผู้จัดทำ หนังสือ “มหาวิทยาลัย: ที่ยังไม่มีคำตอบ” นิตยสารของชมรมคนรุ่นใหม่ มหาวิทยาลัยรามคำแหง หนังสือออกเผยแพร่ต้นเดือนมิถุนา ๒๕๑๖ ผลทำให้ถูกลบชื่อจากการเป็นนักศึกษาพร้อมคณะรวม ๙ คน ก่อให้เกิดการเดินขบวนประท้วงครั้งใหญ่ของนักศึกษา ในวันที่ 21-22 มิถุนายน พ.ศ. 2516 และได้กลายเป็นชนวนจุดเรียกร้องให้ผู้กุมอำนาจรัฐร่างรัฐธรรมนูญให้แล้วเสร็จภายใน ๖ เดือน ซึ่งก่อให้เกิดขบวนการเรียกร้องรัฐธรรมนูญ และเกิดเหตุการณ์ ๑๔ ตุลา ๑๖ ในเวลาต่อมา พ.ศ. ๒๕๑๗ ประธานฝ่ายเอกสารและสิ่งพิมพ์ “โครงการส่งเสริมระบอบประชาธิปไตย” องค์กรร่วมระหว่าง สำนักนายกรัฐมนตรี กับ ศูนย์กลางนิสิตนักศึกษาแห่งประเทศไทย (ศนท.) พ.ศ. ๒๕๑๗ คณะผู้ก่อตั้ง พรรคสังคมนิยมแห่งประเทศไทย พ.ศ. ๒๕๑๗ ผู้อำนวยการ วารสารรายปักษ์“ศูนย์” ของ ศูนย์กลางนิสิตนักศึกษาแห่งประเทศไทย (ศนท.) พ.ศ. ๒๕๑๗ ผู้อำนวยการ หนังสือพิมพ์ “อธิปัตย์” ของ ศูนย์กลางนิสิตนักศึกษาแห่งประเทศไทย (ศนท.) พ.ศ. ๒๕๑๗ บรรณาธิการ “วารสาร สัจจธรรม” ของพรรคสัจจธรรม มหาวิทยาลัยรามคำแหง ทำให้ต้องคดีการเมืองจนต้องติดคุกฟรีโดยต่อมาศาลพิพากษาว่าบริสุทธิ์ พ.ศ. ๒๕๑๘ ประธานพรรคสัจจธรรม มหาวิทยาลัยรามคำแหง ชนะการเลือกตั้งทั้งสภานักศึกษาและองค์การนักศึกษาทั้ง ๒ สถาบัน จากการกุมอำนาจเบ็ดเสร็จนี้เอง จึงเป็นครั้งแรกของ มหาวิทยาลัยรามคำแหง ที่สามารถปราบพวกกลุ่มแก๊งค์อิทธิพลทั้งที่เป็นและไม่ได้เป็นนักศึกษาที่ทำตัวเป็นเจ้าพ่อที่คอยรีดไถในรั้วมหาวิทยาลัยลงได้อย่างราบคาบ สามารถปราบปรามกลุ่มอิทธิพลที่คุมสี่ล้อเล็กหน้ามหาวิทยาลัยได้ และสหกรณ์นักศึกษารามคำแหงที่เคยขาดทุนมาทุกปีก็สามารถพลิกฟื้นคืนมาให้ได้กำไรภายใน ๑ ปี พ.ศ. ๒๕๑๘ ประจำกองบรรณาธิการ นิตยสาร มหาราษฎร์ รายสัปดาห์ นิตยสารฉบับนี้มี นายวีระ โอสถานนท์ (อดีต ร.ท. แห่งราชนาวีไทย ผู้ร่วมพยายามกระทำการรัฐประหารรัฐบาล จอมพล ป. พิบูลสงคราม ซึ่งต่อมาเรียกเหตุการณ์นี้ว่า กบฏแมนฮัตตัน) เป็นผู้อำนวยการ พ.ศ. ๒๕๑๘-๑๙ ผู้สื่อข่าวพิเศษ นิตยสาร ประชาชาติ รายสัปดาห์ ประจำที่ สิงคโปร์ และ กัวลาลัมเปอร์ พ.ศ. ๒๕๒๐ นักศึกษา ทุนรัฐบาลประเทศสวีเดน หลังเหตุการณ์รัฐประหารเลือด “๖ ตุลา ๑๙” ได้ออกจากเมืองไทย ได้รับทุนเข้าศึกษาที่ โรงเรียนกราฟิกแห่งกรุงสต๊อกโฮล์ม (Stockholm Grafiska Skolan) และต่อที่ คณะรัฐศาสตร์ มหาวิทยาลัยสต๊อกโฮล์ม พ.ศ. ๒๕๒๐ นักกิจกรรม ทำหนังสือข่าว สมานฉันท์คนไทยในต่างแดน ร่วมกลุ่มนักศึกษา นักหนังสือพิมพ์ ปัญญาชนไทย ในสวีเดน พ.ศ. ๒๕๓๖ ใช้นามปากกา “แก้วคำทิพย์ ไชย” ผลิตงานหนังสือชุด “วรรณกรรมอมตะของโลก” มีผลงานออกมากว่า ๙๐ เรื่อง พ.ศ. ๒๕๓๖ ใช้นามปากกา “สมฤทธี บัวระมวล” ผลิตงานที่เด่นๆ เช่น “ตำนานเทพเจ้ายุโรปเหนือ” “สปาร์ตาคุส” พ.ศ. ๒๕๔๖ คณะกรรมการดำเนินการชุดใหญ่ และ ประธานคณะทำงานดนตรีและเพลง รัฐสภา งานฉลอง “๓๐ ปี ๑๔ ตุลา” พ.ศ. ๒๕๔๙ หัวหน้าพรรค พรรคเครือข่ายชาวนาแห่งประเทศไทย พ.ศ. ๒๕๔๙-๕๑ คณะผู้ก่อตั้ง สมาคมศิษย์เก่ามหาวิทยาลัยรามคำแหง (สศมร) ได้รับเลือกตั้งเป็น อุปนายกสมาคม และเป็นประธานจัดงานเปิดตัว สศมร. ครั้งแรก พ.ศ. ๒๕๕๐รวบรวม เขียน แปล เรียบเรียง สารานุกรม คำคม ชีวิตคนดัง อันเป็นหนังสือว่าด้วยคติและประวัติชีวิตบุคคลชั้นนำของโลกในแขนงต่างๆ พ.ศ. ๒๕๕๑ ผู้อำนวยการ อัลบั้มเพลง “มหากาพย์ชาวนา” และเป็นผู้แต่งคำร้องทั้งอัลบั้ม (๑๒ เพลง) พ.ศ. ๒๕๕๓ ผู้ชนะเลิศ รางวัลพระพิฆเนศทองพระราชทาน ๒ รางวัล ในการดำเนินการของ สมาคมดนตรีแห่งประเทศไทยในพระบรมราชูปถัมภ์ ครั้งที่ ๗ จาก ๑.เพลงไทยพื้นบ้านภาคเหนือยอดเยี่ยม คือเพลง “เมืองพาน ต้นธารเจ้าพระยา” ๒.เพลงไทยพื้นบ้านภาคใต้ยอดเยี่ยม คือเพลง “ปักษ์ใต้แดนทอง” พ.ศ. ๒๕๕๔ผลงานเรื่อง “เจ้าน้อยฟอนเติลรอย” ที่ผลิตจากภาษาอังกฤษต้นฉบับของ ฟรานเซส ฮอดจ์สัน เบอร์เนตต์ ในนามปากกา แก้วคำทิพย์ ไชย ได้รับเลือกจาก คณะกรรมการการศึกษาขั้นพื้นฐาน (สพฐ) เป็น“หนังสืออ่านนอกเวลา สาระการเรียนรู้ภาษาไทย” ลำดับที่ ๑ ของระดับชั้น มัธยมศึกษาปีที่ ๔-๖ พ.ศ. ๒๕๕๕ ได้รับโล่ห์ประกาศเกียรติคุณเป็นศิษย์เก่าดีเด่น โรงเรียนสมาคมโรงเรียนราษฎร์ (ร.ร.ร.) พ.ศ. ๒๕๕๖ ได้รับรางวัลหนังสือดีเด่น รางวัลชมเชยประเภทหนังสือสารคดี จากผลงาน"แม่หม่อนเถียม อายุ ๑๐๐ ปี" ในงานสัปดาห์หนังสือแห่งชาติปี พ.ศ. ๒๕๕๖ พ.ศ. ๒๕๕๙ ผู้ชนะเลิศ รางวัลพระพิฆเนศทองพระราชทาน ในการดำเนินการของ สมาคมดนตรีแห่งประเทศไทยในพระบรมราชูปถัมภ์ ครั้งที่ ๘ จากเพลงไทยพื้นบ้านภาคอิสานยอดเยี่ยม คือ เพลง “น้ำของ มหานทีแห่งชีวิต”ชีวิตครอบครัว ชีวิตครอบครัว. ภรรยาชื่อ สุพร (ศรีอุทัยสุข) ดำรงเจริญ บัญชีบัณฑิต จาก จุฬาลงกรณ์มหาวิทยาลัย ปี พ.ศ. ๒๕๑๙ (รุ่นพระเทพฯ) เริ่มทำงานที่ องค์การสหประชาชาติ ประจำประเทศไทย สถานทูตสหรัฐอเมริกา ประจำประเทศสวีเดน และดำรงตำแหน่ง Deputy head of administration ของสถานเอกอัครราชทูตสหภาพยุโรป ประจำประเทศไทย (พ.ศ.๒๕๔๖-๒๕๕๖) มีลูกร่วมกัน ๒ คน คือ ผู้ช่วยศาสตราจารย์คมธรรม ดำรงเจริญ เกิดที่ สต๊อกโฮล์ม สวีเดน เริ่มเรียนที่ โรงเรียน พญาไท ราชวินิตบางเขน สวนกุหลาบวิทยาลัย และ ครุศาสตร์บัณฑิต เกียรตินิยม (ภาควิชาดนตรีตะวันตก) จุฬาลงกรณ์มหาวิทยาลัย ได้ทุนจากรัฐบาลอิตาลี (Università degli studi di Firenze, Musicologia, Italia) แล้วต่อจบปริญญาโทที่ มหาวิทยาลัยตูร์ ฝรั่งเศส (Université François-Rabelais de Tours, Master de Recherche de Musique et Musicologie (mention), France) อาจารย์ประจำ มหาวิทยาลัยศิลปากร และ อาจารย์พิเศษ จุฬาลงกรณ์มหาวิทยาลัย และบุตรี เกิดที่ สต๊อกโฮล์ม สวีเดน คือ นางสาวแพรใจ ดำรงเจริญ เริ่มเรียนที่ โรงเรียน พญาไท หอวัง เตรียมอุดมศึกษา และ บัญชีบัณฑิต เกียรตินิยม (หลักสูตรนานาชาติ) จุฬาลงกรณ์มหาวิทยาลัย, MBA: University of Cambridge, United Kingdom. ทำงานเป็น Financial Accounting Analyst ของ Exxon Mobil Ltd. ที่ Head office, Texas, U.S.A.</doc>
