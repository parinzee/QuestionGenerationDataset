<doc id="99422" url="https://th.wikipedia.org/wiki?curid=99422" title="เวอร์ชวลออน">เวอร์ชวลออน ไซเบอร์ทรูเปอร์ เวอร์ชวลออน (ญี่ปุ่น:電脳戦機バーチャロン, เด็นโนะเซ็นกิ บาชาลอน ;อังกฤษ:Cyber Troopers Virtual-On) เป็นชุดเกมต่อสู้สามมิติซึ่งพัฒนาโดยเซก้า โดยเกมตู้ของภาคแรกนั้นได้เริ่มให้บริการในเดือนกุมภาพันธ์ พ.ศ. 2538 เกมเวอร์ชวลออนจะให้ผู้เล่นเลือกหุ่นยนต์ขนาดใหญ่ที่เรียกว่าเวอร์ชัวรอยด์ ซึ่งผู้เล่นจะควบคุมโดยการใช้คันโยกคู่คล้ายกับคันบังคับในอะนิเมะแนวหุ่นยนต์ โดยภาพในเกมจะเป็นมุมมองจากด้านหลังของเวอร์ชัวรอยด์ที่ผู้เล่นควบคุม เนื้อเรื่องของเวอร์ชวลออนเป็นเรื่องราวในศักราชสมมุติ เวอร์ชวลเซนจูรี (Virtual Century มีตัวย่อว่า V.C. และเขียนด้วยเลขฐาน 16) ซึ่งอุปโลกว่าเกมเวอร์ชวลออนนั้นเป็นระบบควบคุมจากระยะไกลของเวอร์ชัวรอยด์ซึ่งองค์กรขนาดใหญ่ได้ใช้ในการยืมมือของประชาชนทั่วไปควบคุมเวอร์ชัวรอยด์ให้ในสงคราม เอนจินของเกมชุดเวอร์ชวลออนเรียกว่า M.S.B.S. (Mind-Shift Battle System) ซึ่งเนื้อเรื่องของเกมได้อุปโลกว่าเป็นระบบปฏิบัติการของเวอร์ชัวรอยด์ หุ่นยนต์เวอร์ชัวรอยด์ที่ปรากฏในเกมทั้งหมดเป็นได้รับการออกแบบโดยฮาจิเมะ คาโทกิเกมในชุดเวอร์ชวลออน เกมในชุดเวอร์ชวลออน. ในปัจจุบันมีเกมในชุดเวอร์ชวลออนทั้งหมดสี่ภาค- ไซเบอร์ทรูเปอร์ เวอร์ชวลออน (พ.ศ. 2538) - หรือเวอร์ชวลออน โอเปอเรชันมูนเกต สำหรับเกมตู้, เซก้า แซทเทิร์น, คอมพิวเตอร์ส่วนบุคคล และ เพลย์สเตชัน 2 ใช้ M.S.B.S v3.3 - ไซเบอร์ทรูเปอร์ เวอร์ชวลออน โอราโทริโอ แทงแกรม (พ.ศ. 2541) - สำหรับเกมตู้, ดรีมแคสต์ และ เอกซ์บอกซ์ 360 ใช้ M.S.B.S. v5.2 (เกมตู้รุ่นแรก), v5.4 (เกมตู้), v.5.45 (ดรีมแคสต์), v5.6 (แผ่นเสริม) and 5.66 (เกมตู้รุ่นหลัง) - ไซเบอร์ทรูเปอร์ เวอร์ชวลออน ฟอร์ซ (พ.ศ. 2544) - สำหรับเกมตู้และเอกซ์บอกซ์ 360 เป็นเกมที่มีระบบแทกทีมซึ่งสามารถเล่นพร้อมกันได้สี่คน และมีการ์ดซึ่งผู้เล่นสามารถใช้เก็บข้อมูลการเล่นไปใช้กับตู้อื่นได้ ใช้ M.S.B.S. v7.5, v7.6 และ v7.7 - ไซเบอร์ทรูเปอร์ เวอร์ชวลออน มาร์ซ (พ.ศ. 2546) - สำหรับเพลย์สเตชัน 2โดยเฉพาะ นับเป็นภาคดัดแปลงของเวอร์ชวลออน ฟอร์ซและเป็นภาคแรกที่มีโหมดเนื้อเรื่องสำหรับเล่นคนเดียว ใช้ M.S.B.S. v8.5ภาคอื่นๆ ภาคอื่นๆ. นอกจากเกมแล้ว เวอร์ชวลออนยังมีเนื้อเรื่องภาคเสริมในรูปแบบของซีรีส์พลาสติกโมเดลและดราม่าซีดี- ไซเบอร์เนต ราฟโซดี้ (ดราม่าซีดี) - เคาเตอร์พ้อย 009เอ（ดราม่าซีดี） - วันแมนเรสคิว（โมเดลซีรีส์ของนิตยสารฮอบบีเจแปน） - แฟรกเมนทารี พาสเซจ（โมเดลซีรีส์ของนิตยสารเดนกิฮอบบีแม็กกาซีน）</doc>
