<doc id="16714" url="https://th.wikipedia.org/wiki?curid=16714" title="อัลลอฮ์">อัลลอฮ์ ศาสนาอิสลามเรียกพระเป็นเจ้าว่า อัลลอฮ์ บ้างก็สะกดว่า อัลลอฮฺ, อัลลอหฺ หรือ อัลเลาะห์ ตรงกับภาษาอังกฤษ "God" เชื่อว่าทรงเป็นพระผู้สร้างมนุษย์ สิ่งมีชีวิต สิ่งไม่มีชีวิต และทุกสรรพสิ่งในจักรวาล พระองค์ทรงมีโดยไร้จุดเริ่มต้น และทรงมีอยู่นิรันดร์โดยไม่มีจุดจบ พระองค์แตกต่างกับทุกสรรพสิ่งอย่างสิ้นเชิง ทรงดำรงด้วยพระองค์เอง มิต้องทรงพึ่งพาสิ่งใด พระองค์เป็นพระผู้เป็นเจ้าเอกองค์เดียว ไม่มีพระผู้เป็นเจ้าอื่นใดอีกนอกเหนือจากพระองค์ ตามความเชื่อของอิสลาม อัลลอฮ์ทรงมีความสามารถในการบันดาลทุกสรรพสิ่ง ทรงรอบรู้โดยไม่จำกัดขอบเขต อัลลอฮ์เป็นพระปฐมนามแห่งพระองค์ พระองค์มีพระนามอันวิจิตรอื่น ๆ อีกมากถึง 99 พระนาม ซึ่งบ่าวของพระองค์สามารถใช้นามเหล่านั้นเรียกพระองค์ได้ พระองค์ทรงบริสุทธิ์ ไม่มีบุตร ไร้ภาคี ทรงอยู่นอกเหนือกาละและเทศะ เพราะทั้งสองสิ่งนั้น เป็นสิ่งที่พระองค์ได้ทรงสร้าง พระองค์ทรงกำหนดระบบและปัจจัยของทุกสรรพสิ่ง อีกทั้งยังได้กำหนดจุดเริ่มต้นและจุดจบของสรรพสิ่งที่พระองค์สร้างทั้งมวล อัลลอฮ์ คืออัตมันที่ทรงสิทธิในการได้รับการเคารพบูชาอย่างแท้จริง ไม่มีสิ่งใดอย่างเด็ดขาดที่ควรแก่การเคารพบูชานอกเหนือจากพระองค์ ชาวมุสลิมถือว่าอัลลอฮ์คือพระยาห์เวห์ในศาสนาคริสต์และศาสนายูดาห์อัลอัสมาอ์ อัลฮุสนา พระนามอันงดงาม อัลอัสมาอ์ อัลฮุสนา พระนามอันงดงาม. พระนามอันงดงาม (อัลอัสมาอ์ อัลฮุสนา) ของอัลลอหฺที่ระบุในอัลกุรอานมี 99 พระนามคือ1. อัรเราะฮฺมาน - ผู้ทรงกรุณาปราณี 2. อัรเราะฮีม - ผู้ทรงเมตตาเสมอ 3. อัลมาลิก - ผู้ทรงอภิสิทธิ์ 4. อัลกุดดูส - ผู้ทรงบริสุทธิ์ยิ่ง 5. อัสสะลาม - ผู้ทรงสันติ (ศานติ) 6. อัลมุอ์มิน - ผู้ทรงประสาทความปลอดภัย 7. อัลมุฮัยมิน - ผู้ทรงคุ้มครอง 8. อัลอะซีซ - ผู้ทรงเดชานุภาพ 9. อัลญับบารฺ - ผู้ทรงอานุภาพ 10. อัลมุตะกับบิรฺ - ผู้ทรงเกรียงไกร 11. อัลคอลิก - ผู้ทรงสร้างสรรค์ 12. อัลบาริอฺ - ผู้ทรงให้บังเกิดอย่างครบครัน 13. อัลมุเศาวิรฺ - ผู้ทรงรังสรรค์รูปพรรณสัณฐาน 14. อัลฆ็อฟฟารฺ - ผู้ทรงอภัยโทษ 15. อัลเกาะหฺหารฺ - ผู้ทรงพิชิตโดยเด็ดขาด 16. อัลวะหฺหาบ - ผู้ทรงประทานอย่างล้นเหลือ 17. อัลร็อซซาก - ผู้ทรงประทานปัจจัยยังชีพ 18. อัลฟัตตาฮฺ - ผู้ทรงพิพากษา 19. อัลอะลีม - ผู้ทรงรอบรู้, สัพพัญญู 20. อัลกอบิฎ - ผู้ทรงยับยั้งทุกสิ่งไว้ตามปริมาณของมัน 21. อัลบาซิฏ - ผู้ทรงประทานความมั่งคั่ง 22. อัลคอฟิฎ - ผู้ทรงทำให้ตกต่ำ 23. อัลรอฟิอฺ - ผู้ทรงยกย่อง, สรรเสริญ 24. อัลมุอิซซุ - ผู้ทรงให้เกียรติแก่ปวงบ่าวที่ศรัทธา 25. อัลมุซิลลุ - ผู้ทรงลดเกียรติของผู้ฝ่าฝืน 26. อัลสะมีอฺ - ผู้ทรงได้ยิน 27. อัลบะศีรฺ - ผู้ทรงเห็น 28. อัลฮะกัม - ผู้ทรงยุติธรรมยิ่ง 29. อัลอัดลฺ - ผู้ทรงเที่ยงธรรม 30. อัลละฏีฟ - ผู้ทรงอ่อนโยน 31. อัลเคาะบีรฺ - ผู้ทรงตระหนักในทุกสิ่ง 32. อัลฮะลีม - ผู้ทรงขันติ 33. อัลอะซีม - ผู้ทรงยิ่งใหญ่ 34. อัลเฆาะฟูรฺ - ผู้ทรงอภัยโทษ 35. อัลชะกูรฺ - ผู้ทรงประทานรางวัลตอบแทน 36. อัลอะลีย์ - ผู้ทรงสูงสุด 37. อัลกะบีรฺ - ผู้ทรงยิ่งใหญ่ 38. อัลฮะฟีซ - ผู้ทรงปกป้องดูแล, พิทักษ์, บริรักษ์ 39. อัลมุกีต - ผู้ทรงทำนุบำรุง 40. อัลฮะสีบ - ผู้ทรงคำนวณในการชำระบัญชี 41. อัลญะลีล - ผู้ทรงมหิธานุภาพ 42. อัลกะรีม - ผู้ทรงเกียรติ 43. อัรร่อกีบ - ผู้ทรงเฝ้าดูแล 44. อัลมุญีบ - ผู้ทรงตอบสนองการขอพร 45. อัลวาซิอฺ - ผู้ทรงไพศาล 46. อัลฮะกีม - ผู้ทรงปรีชาญาณ 47. อัลวะดูด - ผู้ทรงรักใคร่ 48. อัลมะญีด - ผู้ทรงไพโรจน์ 49. อัลบาอิษ - ผู้ทรงให้คนตายฟื้นคืนชีพ 50. อัชชะฮีด - ผู้ทรงเป็นพยาน 51. อัลฮักกฺ - ผู้ทรงสัจจะ 52. อัลวะกีล - ผู้ทรงอภิรักษ 53. อัลเกาะวีย์ - ผู้ทรงพลานุภาพ 54. อัลมะตีน - ผู้ทรงมั่นคง 55. อัลวะลีย์ - ผู้ทรงคุ้มครอง, ทรงเป็นมิตร 56. อัลฮะมีด - ผู้ทรงได้รับการสรรเสริญ 57. อัลมุหฺศี - ผู้ทรงรอบรู้ยิ่งโดยไม่มีสิ่งใดรอดพ้นการรอบรู้ของพระองค์ 58. อัลมุบดิอฺ- ผู้ทรงเริ่มแรก (ปฐม) 59. อัลมุอีด - ผู้ทรงให้สิ่งที่พินาศกลับปรากฏขึ้นอีก 60. อัลมุฮฺยี - ผู้ทรงประทานชีวิต 61. อัลมุมีต - ผู้ทรงประทานความตาย 62. อัลฮัยยุ - ผู้ทรงนิรันดร์ 63. อัลก็อยยูม - ผู้ทรงอนันตกาล 64. อัลวาญิด - ผู้ทรงค้นพบ 65. อัลมาญิด - ผู้ทรงประเสริฐยิ่ง 66. อัลวาฮิด - ทรงเป็นองค์เดียวของพระเจ้าที่แท้จริง 67. อัลอะฮัด - ผู้ทรงเอกะ 68. อัศเศาะมัดฺ - ผู้ทรงเป็นสรณ 69. อัลกอดิรฺ - ผู้ทรงอำนาจ, ฤทธานุภาพ 70. อัลมุกตะดิรฺ - ผู้ทรงอานุภาพและอำนาจที่จะกระทำสิ่งใดตามพระประสงค์ (ศักดานุภาพ) 71. อัลมุก็อดดิม - ผู้ทรงนำมาต่อหน้าหรือข้างหน้า 72. อัลมุอัคคิรฺ - ผู้ประทานให้มีวาระสิ้นสุด (กำหนด) 73. อัลเอาวัล - ผู้ทรงเป็นองค์แรก 74. อัลอาคิรฺ - ผู้ทรงเป็นองค์สุดท้าย 75. อัซซอหิรฺ - ผู้ทรงประจักษ์ 76. อัลบาฏิน - ผู้ทรงเร้นลับ พ้นญาณวิสัย 77. อัลวาลี - ผู้ทรงดูแล-คุ้มครอง (บริบาล) 78. อัลมุตะอาลี - ผู้ทรงสูงสุดยิ่งในทุกกรณี ไม่มีความเท็จย่างกรายพระองคได้ 79. อัลบัรฺรุ - ผู้ทรงอ่อนโยน, อ่อนน้อม 80. อัตเตาวาบ - ผู้ทรงนิรโทษโดยปรานี 81. อัลมุนตะกิม - ผู้ทรงลงโทษที่เหมาะสมแก่ความประพฤติ 82. อัลอัฟวุ - ผู้ทรงอภัย ทรงลบล้างความผิด 83. อัรฺเราะอูฟ - ผู้ทรงปรานีเอ็นดู 84. อัลมาลิกุลมุลกิ - ผู้ทรงราชันย์ 85. ซุลญะลาลิ วัล-อิกรอม - ผู้ทรงเกียรติยศ 86. อัลมุกซิฏ - ผู้ทรงดำรงความยุติธรรม 87. อัลญามิอฺ - ผู้ทรงรวบรวม 88. อัลเฆาะนีย์ - ผู้ทรงร่ำรวยอย่างล้นเหลือ, มหัทธนะ 89. อัลมุฆนี- ผู้ทรงประทานความพอเพียง, ทรงบริบูรณ์ 90. อัลมานิอฺ - ผู้ทรงยับยั้ง 91. อัฎฎอรฺรุ - ผู้ทรงให้ลำบากเพื่อลงโทษและทดสอบ 92. อันนาฟิอฺ - ผู้อำนวยคุณประโยชน์ (คุณูปการ) 93. อันนูร - ผู้ทรงจำรัส 94. อัลฮาดี - ผู้ทรงนำทาง 95. อัลบะดีอฺ - ผู้ทรงประดิษฐ์-บันดาล, เสกสรร 96. อัลบากี - ผู้ทรงคงอยู่แม้ทุกสิ่งพินาศ 97. อัลวาริษ - ผู้ทรงการุญ 98. อัรฺเราะชีด - ผู้ทรงเที่ยงธรรม 99. อัศเศาะบูรฺ - ผู้ทรงอดทน</doc>
