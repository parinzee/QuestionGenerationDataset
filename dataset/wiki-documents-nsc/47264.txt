<doc id="47264" url="https://th.wikipedia.org/wiki?curid=47264" title="สามารถ พยัคฆ์อรุณ">สามารถ พยัคฆ์อรุณ สามารถ พยัคฆ์อรุณ แชมป์โลกมวยสากลอาชีพคนที่ 10 ของไทย และอดีตยอดนักมวยไทยชื่อดังประวัติ ประวัติ. สามารถ มีชื่อจริงว่า สามารถ ทิพย์ท่าไม้ เกิดเมื่อวันที่ 5 ธันวาคม พ.ศ. 2505 ที่ตำบลคลองเขต (ปัจจุบันอยู่ในตำบลท่าข้าม) อำเภอบางปะกง จังหวัดฉะเชิงเทรา เริ่มหัดมวยไทยตั้งแต่อายุ 11 ขวบ โดยใช้ชื่อว่า "สามารถ ลูกคลองเขต" โดยสามารถมีพี่ชายแท้ ๆ ซึ่งเป็นอดีตนักมวยไทยชื่อดังด้วยคือ ก้องธรณี พยัคฆ์อรุณ ก้องธรณีเคยชกมวยสากลเหมือนสามารถ ได้มีโอกาสชิงแชมป์โลกถึง 2 ครั้ง แต่ไม่ประสบความสำเร็จ โดยครั้งที่ 2 ได้ชิงแชมป์กับแชมป์โลกชาวไทยด้วยกันเองคือ เขาทราย แกแล็คซี่มวยไทย มวยไทย. สามารถชกมวยไทยครั้งแรกที่จังหวัดชลบุรีเมื่อ 24 ธันวาคม พ.ศ. 2517 ชนะคะแนนเพชรอรุณ ศิษย์นิมิต จากนั้นตระเวนชกในแถบจังหวัดภาคตะวันออกถึงร้อยกว่าครั้ง จึงได้เดินทางมาชกในกรุงเทพฯ ในปี พ.ศ. 2522 ที่สนามมวยเวทีลุมพินี โดยอยู่ในการดูแลของโปรโมเตอร์ชื่อดัง ทรงชัย รัตนสุบรรณ สามารถถือเป็นนักมวยชั้นเชิงแพรวพราว สายตาดี ชกได้สนุก ชนะใจคนดู และประสบความสำเร็จอย่างมากในการชกมวยไทย โดยได้แชมป์ของสนามมวยเวทีลุมพินีถึง 4 รุ่นด้วยกัน ได้แก่ รุ่นพินเวท (105 ปอนด์) ชนะคะแนนก้องสมุทร ชูวัฒนะเมื่อ 14 มีนาคม พ.ศ. 2523 รุ่นจูเนียร์ฟลายเวท (108 ปอนด์) ชนะคะแนนพูนลาภ ศักดิ์นิรันดร์ เมื่อ 11 พฤศจิกายน พ.ศ. 2523 รุ่นจูเนียร์แบนตั้มเวท (115 ปอนด์) ชนะคะแนน สิงห์ทอง ประสพชัย เมื่อ 31 มีนาคม พ.ศ. 2524 และรุ่นเฟเธอร์เวท (126 ปอนด์) ชนะคะแนน สมิงหนุ่ม สิทธิบุญธรรม เมื่อ 13 ตุลาคม พ.ศ. 2524มวยสากลอาชีพ มวยสากลอาชีพ. สามารถ พยัคฆ์อรุณ เริ่มหันมาชกมวยสากลอาชีพโดยได้รับการสนับสนุนจากบุคคลหลายฝ่าย เช่น ทรงชัย รัตนสุบรรณ ผู้จัดการและโปรโมเตอร์ สหสมภพ ศรีสมวงศ์ และสุชาติ เกิดเมฆ สามารถชกมวยสากลครั้งแรกเมื่อ 24 สิงหาคม พ.ศ. 2526 ชนะคะแนน เนตรน้อย ศ.วรสิงห์ จากนั้น ชกชนะน็อคอีก 9 ครั้ง โดยชนะนักมวยฝีมือดีหลายคนเช่น ช่อ ห้าพลัง ทองเบิ้ม ลูกมาตุลี จากนั้นจึงได้ชิงแชมป์โลกครั้งแรกในรุ่นซูเปอร์แบนตั้มเวท (122 ปอนด์) ของสภามวยโลก (WBC) กับมักมวยชาวเม็กซิกัน กัวดาลูเป้ พินเธอร์ ผลการชก สามารถชนะน็อกแชมป์โลกไปได้ในยกที่ 5 กลายเป็นแชมป์โลกคนที่ 10 ของไทย หลังจากได้แชมป์โลกแล้ว สามารถไปชกนอกรอบที่ฝรั่งเศส เมื่อ 20 มิถุนายน พ.ศ. 2529 ชนะคะแนน ราฟาเอล กันดาริลญา จากนั้นจึงชกป้องกันตำแหน่งอีกครั้ง ป้องกันตำแหน่งกับ ฮวน คิด เมซ่า นักมวยชาวเม็กซิกัน ซึ่งเป็นอดีตแชมป์โลกรุ่นนี้ ผลปรากฏว่า สามารถก็เอาชนะน็อกไปในยกที่ 12 การชกกับฮวน คิด เมซ่า ได้รับการกล่าวขานถึงเป็นอย่างมาก เพราะสามารถพิงเชือกโยกหลบหมัดของผู้ท้าชิงด้วยสายตาอันว่องไวนับสิบ ๆ หมัด (ประมาณกันว่า 20 หมัด) และชกสวนหมัดตรงเข้าปลายคางไปเพียงหมัดเดียว ก็เอาชนะน็อกผู้ท้าชิงไปได้อย่างน่าประทับใจ โดยการชกครั้งนี้เป็นการชกร่วมรายการเดียวกับ สด จิตรลดา ป้องกันตำแหน่งแชมป์โลกรุ่นฟลายเวท WBC กับกาเบรียล เบอร์นัล ด้วย หลังจากได้แชมป์โลก สามารถกลายเป็นนักมวยเจ้าสำราญ ฟิตซ้อมไม่เต็มที่และเริ่มมีปัญหาน้ำหนักตัว ในที่สุดเมื่อสามารถเดินทางไปป้องกันตำแหน่งครั้งที่ 2 เป็นการป้องกันตำแหน่งนอกบ้านถึงประเทศออสเตรเลีย กับนักมวยเจ้าถิ่น เจฟฟ์ เฟเนค (ซึ่งต่อมาเป็นนักมวยชื่อดังระดับโลก เป็นแชมป์โลก 3 รุ่น) การชกครั้งนี้สามารถประสบปัญหาน้ำหนักตัวซึ่งต้องลดอย่างมาก จึงถูก เฟเนค น็อกในยกที่ 4 อย่างหมดรูป กระนั้นยังมีผู้ตั้งข้อสงสัยว่า สามารถล้มมวยเพราะไม่เชื่อว่าฟอร์มการชกก่อนหน้านั้น 2 ครั้ง จะทำให้สามารถแพ้อย่างง่ายดายเช่นนี้ ซึ่งสามารถได้พิสูจน์ความจริงใจของตนเองด้วยพิธีสาบานที่วัดพระแก้วจนเป็นข่าวครึกโครมในช่วงนั้น และไปบวชอยู่ระยะหนึ่ง หลังเสียแชมป์โลกแล้ว สามารถยังคงชกมวยสากลต่ออีก 2 ครั้งจึงกลับมาชกมวยไทย ซึ่งก็ประสบความสำเร็จด้วยการชนะนักมวยชั้นนำในสมัยนั้นหลายคน เช่น เจริญทอง เกียรติบ้านช่อง เป็นต้น จนใน พ.ศ. 2531 สามารถ พยัคฆ์อรุณ ได้รับรางวัลนักมวยไทยยอดเยี่ยม จากสมาคมผู้สื่อข่าวกีฬา โดยชกชนะรวดในปีนั้น ชนะทั้งพนมทวนเล็ก ศ.สิรินันท์ สำราญศักดิ์ เมืองสุรินทร์ นำพล หนองกี่พาหุยุทธ เจริญทอง เกียรติบ้านช่อง แต่ต่อมาหลังชกแพ้วังจั่นน้อย ส.พลังชัยไปอย่างบอบช้ำ สามารถก็ประกาศเลิกชกมวยไทยไป สามารถ พยัคฆ์อรุณ กลับมาชกมวยสากลอีกครั้งใน พ.ศ. 2536 โดยมี ทรงชัย รัตนสุบรรณ เป็นผู้สนับสนุนอีกเช่นเคย สามารถชกอุ่นเครื่องชนะรวด 5 ครั้ง จึงได้ชิงแชมป์โลกในรุ่นเฟเธอร์เวท WBA กับ อีลอย โรฮาส นักมวยชาวเวเนซูเอล่า ในปี พ.ศ. 2537 ที่จังหวัดตรัง ผลการชกคือ สามารถแพ้น็อกไปอย่างสิ้นสภาพในยกที่ 8 ปิดฉากชีวิตในแบบนักมวยทันทีวงการบันเทิง วงการบันเทิง. ด้วยความเป็นคนหนุ่มหน้าตาดี มีบุคลิกที่โดดเด่น ประกอบกับมีนิสัยเจ้าสำราญ ทำให้มีบุคคลชักชวนเข้าสู่วงการบันเทิง ซึ่งก็ประสบความสำเร็จไม่แพ้ในวงการมวยเลยทีเดียว สามารถมีผลงานในวงการบันเทิงครั้งแรกโดยการออกเทปกับบริษัทแกรมมี่ ในชื่อชุด "ร็อกเหน่อ ๆ" มีเพลงดังที่รู้จักกันดีในยุคนั้นคือเพลง "อ่อนซ้อม" โดยเป็นการล้อเลียนการซ้อมมวยของสามารถเอง ซึ่งมักถูกกล่าวว่าเป็นมวยซ้อมน้อย และได้ออกอัลบั้มชุดต่อ ๆ มาอีกหลายชุด ไม่เพียงเท่านั้น สามารถยังได้ถ่ายแบบ แสดงหนัง ละคร หลายต่อหลายเรื่อง สามารถกลายเป็นดาราชื่อดังชั้นแนวหน้าในระยะเวลาไม่นาน และประสบความสำเร็จในวงการบันเทิงโดยได้รับรางวัลตุ๊กตาทองจากภาพยนตร์เรื่อง "ขยี้" ร่วมกับลิขิต เอกมงคล ในปี พ.ศ. 2534 เป็นครั้งแรกของไทยจวบจนถึงปัจจุบันนี้ ที่มีนักแสดงนำชายที่ได้รับรางวัลนี้พร้อมกันถึง 2 คน ซึ่งในระหว่างที่ยังมีชื่อเสียงอยู่นั้น สามารถมีข่าวคราวว่าคบหาอยู่กับ กันตา ดานาว นักแสดงสาวที่แสดงเรื่องขยี้อยู่ด้วยกัน ในปี พ.ศ. 2558 สามารถกลับมาแสดงภาพยนตร์อีกครั้ง โดยเป็นภาพยนตร์สารคดีชีวประวัติของตัวเอง ในเรื่อง มาดพยัคฆ์ ซึ่งสามารถทำหน้าที่เล่าเรื่องด้วยตนเอง โดยภาพยนตร์เรื่องนี้จัดสร้างโดย นาวสตูดิโอ ใน เครือเนชั่น และมีการนำมาตัดเป็นตอนๆ จำนวน 5 ตอน ออกอากาศทาง ช่อง NOW26 ตั้งแต่วันที่ 15-22 กุมภาพันธ์ พ.ศ. 2559ผลงานแสดงภาพยนตร์ผลงานแสดงภาพยนตร์. - นักเลง (2532) - โหด(2532) - โอวตี่ 2 (2533) - สงครามเพลงแผน 2 (2533) - พยัคฆ์สาวเห่าไฟ (2533) - บ้านผีดุ (2533) - ตี๋ใหญ่ 2 (2533) - ตะบันเพลิง (2533) - คู่เดือด (2533) - คนพันธุ์ดุ (2533) - ขยี้ (2533) - เชือดหน่อๆ (2533) - ต้มย้ำผีภาค2 (2533) -  2ผู้ยิ่งใหญ่ (2533) - เพื่อนคู่โหด (2534) - มันขึ้นมาจากโลง (2534) - มือขวาอาถรรพ์ (2534) - ลำหักลำโค่น (2534) - กะหัง (2534) - คัมภีจ้าวนักเลง(2534) - บ้าเกินพิกัด(2534) - เพชรฆาตเหล็ก  (2534) - ระห่ำ100 %  (2534) - ยุ่งดะมะด๊อง (2535) - ล้างเมืองคนดุ (2535) - ไม่นิ่มไม่เชือด (2535) - 90840จับตาย (2535) - เพชรเหนือเสือ (2535) - จับกังกรรมกรเบอร์ 1 (2536) - หนุ่มมอเตอร์ไซค์ หวานใจสาวโรงงาน (2536) - นักรบภูผาเดือด (2536) - บ้าทะลุโลก(2536) - ลำเพลินลำปืน(2536) - เพลงรักข้ามคลอง (2536) - หาดรักเพลงสวรรค์ (2537) - มือปืนพเนจร (2537) - หน่วยรบสติแตก (2538) - หัวใจนางหัวเธอ(2543) - สุริโยไท (2544) - 7 ประจัญบาน (2545) - เสือตุ๋ยต๊ะติ๊งโหน่ง (2545) - ดึก ดำ ดึ๋ย (2546) - ฆ่าโบกปูน (2546) - พยัคฆ์ร้าย3สลึง (2546) - หักศอก มัจจุราช (2546) - คู่เสี่ยวหมัดสั่ง (2547) - บอดี้การ์ดหน้าเหลี่ยม (2547) - 7 ประจัญบาน 2 (2548) - คนไฟบิน (2549) - หญิงแกร่งเมื่องถลาง (2549) - แซ่บ (2549) - ไชยา (2550) - เวิ้งปีศาจ (2550) - มาดพยัคฆ์ (2558)ผลงานละครผลงานละคร. - เจ้าสาวในชุดสีดำ (2532) ช่อง 7 - ยอดพธู (2532) ช่อง 5 - ไผ่แดง (2534) ช่อง 7 - ละครสั้นปากกาทอง เรื่อง คู่เก่าเมียรัก (2535) ช่อง 7 - ช่างมันฉันไม่แคร์ (2536) ช่อง 5 - นักเรียนตรง (2537) ช่อง 3 - เหตุเกิดที สน ตอนบุญมีคนซื่อ(2537) ช่อง 7 - นายขนมต้ม (2539) ช่อง 7 - สวัสดีคุณครู (2541) ช่อง 7 - อัศจรรย์ใจไทยแลนด์ (2541) ช่อง 5 - เพชรตาแมว (2542) ช่อง 5 - กองร้อย 501(2542)ช่อง 7 - ตี๋ใหญ่ (2543) ช่อง 3 - อตีตา (2544) ช่อง 7 - นายฮ้อยทมิฬ (2544) ช่อง 7 - ทองพูน โคกโพ ราษฎรเต็มขั้น (2544) ช่อง 3 - กองร้อย 501 ตอนแผ่นดินข้าใครอย่าแตะ (2544) ช่อง 7 - ส่วย สะท้านแผ่นดิน(2544) ช่องไอทีวี - จอมคนปล้นผ่าโลก (2545) ช่อง 7 - สืบตำรวจโทบุญถึง(2546) ช่อง 7 - อุทัยเทวี(2546) ช่อง 7 - สะใภ้ภูธร (2547) ช่อง 3 - รวมพลก้นบาตร ตอนนักโทษแหกคุก(2547) ช่อง 7 - บอดี้การ์ดแดดเดียว (2548) ช่อง 3 - ทางหลวงทางรัก (2548) ช่อง 3 - เพื่อนรักเพื่อนร้าย (2549) ช่อง 7 - โก๊ะจ๋า ป่านะโก๊ะ (2549) ช่อง 7 รับบท ทองใบ - ดิน น้ำ ลม ไฟ (2552) ช่อง 3 - หยกเลือดมังกร (2555) ช่อง 7 รับบท คมทวน - สุภาพบุรุษบ้านทุ่ง (2556) ช่อง 7 - แม่ค้า (2556) ช่อง 7 - ลูกผู้ชายหัวใจเข้ม (2557) ช่อง 7 - เนตรนาคราช (2557) ช่อง 7 (รับเชิญ) - จับกัง (ละครโทรทัศน์) (2558) ช่อง 7 - เพื่อน-แพง (2558) ช่อง 7 - สิงห์รถบรรทุก (2558) ช่อง 7 - ฉันทนาสามช่า (2559) ช่อง 7 - ข้ามาคนเดียว (2559) ช่อง 7 - มือเหนือเมฆ (2560) ช่อง 7 - มือปืนพ่อลูกติด (2560) ช่อง 7 (รับเชิญ) - นายฮ้อยทมิฬ (2560) ช่อง 7 - มหาหิน (2560) ช่อง 7ผลงานเพลงผลงานเพลง. - ร็อกเหน่อ ๆ (2532) - อารมณ์ดี (2533) - คันไม้ คันไมค์ (2535) - 3 หมัด สะบัดไมค์ (2546) - ยกที่ 6 (2541) - สามตะกร้า (สามารถ พยัคฆ์อรุณ, ทอม ดันดี และกษาปณ์ จำปาดิบ) (2541)ซิงเกิ้ลซิงเกิ้ล. - ปริญญาผ้าใบ (2558) - เมียพี่ไม่รู้ (นำทำนองจากเพลง เมียพี่มีชู้ ของ ชาย เมืองสิงห์ โดยมี สมรักษ์ คำสิงห์ และ เขาทราย แกแล็คซี่ ร่วมร้องในส่วนของบทพูด) (2559)ปัจจุบัน ปัจจุบัน. ปัจจุบัน สามารถยังอยู่ในวงการบันเทิง มีผลงานออกมาเป็นระยะ ๆ และในวงการมวยมีค่ายมวยเป็นของตัวเอง และบางครั้งเดินทางไปต่างประเทศเพื่อเป็นเทรนเนอร์มวยไทยด้วย ปัจจุบันสามารถเปิดค่ายมวย "สามารถ พยัคฆ์อรุณ ยิม" อยู่ที่ซอยสายไหม 31 กรุงเทพฯ และเขายังเป็นกรรมการฝ่ายต่างประเทศ สมาคมกีฬามวยอาชีพแห่งประเทศไทย นอกจากนี้ยังมีตำแหน่งเป็นนายกสมาคมกีฬามวยไทยนายขนมต้มอีกด้วย สามารถ พยัคฆ์อรุณ มีบุตรธิดากับภรรยาเก่า 3 คน เป็นชาย 2 คน หญิง 1 คน บุตรคนที่ 2 คือ กวิน ทิพย์ท่าไม้ และลูกสาวคนเล็ก อาศัยอยู่กับมารดาที่สหรัฐอเมริกา ส่วนบุตรคนโตช่วยงานเป็นครูสอนมวยไทยอยู่ที่สามารถพยัคฆ์อรุณยิม และหย่ากับวลัยทิพย์ ภพธีรธรรม(หญิง)แล้วสถิติการชกสถิติการชก. - ชกอุ่นเครื่อง และ ชกนอกรอบ (เฉพาะมวยสากล)- 24 สิงหาคม พ.ศ. 2525 ชนะคะแนน 10 ยก เนตรน้อย ศ.วรสิงห์ ที่ สนามมวยเวทีลุมพินี - 24 เมษายน พ.ศ. 2527 ชนะคะแนน 10 ยก ฮวนนิโต้ ปาวิล่า () ที่ สนามมวยเวทีลุมพินี - 12 มิถุนายน พ.ศ. 2527 ชนะน็อกยก 1 โม โน้ด () ที่ สนามมวยเวทีลุมพินี - 31 กรกฎาคม พ.ศ. 2527 ชนะน็อกยก 7 เนปตาลี อลามัก (ฟิลิปปินส์) ที่ สนามมวยเวทีลุมพินี - 9 พฤศจิกายน พ.ศ. 2527 ชนะน็อกยก 4 ฟาลิด กาลูซ () ที่ สนามมวยเวทีลุมพินี - 6 มกราคม พ.ศ. 2528 ชนะคะแนน 10 ยก เอกลักษณ์ สิงห์นครหลวง ที่ เวทีมวยช่อง 7 สี - 22 มิถุนายน พ.ศ. 2528 ชนะคะแนน 10 ยก ไฮเม่ เอนริเกวซ (ฟิลิปปินส์) ที่ อาคารกีฬานิมิบุตร สนามกีฬาแห่งชาติ - 15 กันยายน พ.ศ. 2528 ชนะน็อกยก 6 ช่อ ห้าพลัง ที่ เวทีมวยช่อง 7 สี - 13 ตุลาคม พ.ศ. 2528 ชนะน็อกยก 8 ทองเปิ้ม ลูกมาตุลี ที่ เวทีมวยช่อง 7 สี - 17 พฤศจิกายน พ.ศ. 2528 ชนะน็อกยก 6 ปาร์ค บวง ชู () ที่ เวทีมวยช่อง 7 สี - 20 มิถุนายน พ.ศ. 2529 ชกนอกรอบ ชนะคะแนน 10 ยก ราฟาเอล กันดาริญญ่า () ที่ กรุงปารีส ประเทศฝรั่งเศส - 8 พฤศจิกายน พ.ศ. 2530 ชนะน็อกยก 8 โฮกัน โนกูจิ () ที่จังหวัดฉะเชิงเทรา - 27 กุมภาพันธ์ พ.ศ. 2531 ชนะน็อกยก 4 เฮคเตอร์ เคอร์เตส (สหรัฐอเมริกา) ที่ เวทีมวยสยามอ้อมน้อย - 8 สิงหาคม พ.ศ. 2536 ชนะคะแนน 10 ยก รูดี้ คาบิเลส (ฟิลิปปินส์) ที่ เวทีมวยชั่วคราวลานโลกดนตรี ททบ.5 - 14 พฤศจิกายน พ.ศ. 2536 ชนะน็อกยก 5 อิกนาโซ่ ฮาโคเม่ (เม็กซิกัน) ที่ เวทีมวยชั่วคราวลานโลกดนตรี ช่อง 5 - 23 มกราคม พ.ศ. 2537 ชนะคะแนน 10 ยก ไทเกอร์ อาริ (ฟิลิปปินส์) ที่ เวทีมวยชั่วคราวจังหวัดสุราษฎร์ธานี : - 13 กุมภาพันธ์ พ.ศ. 2537 ชนะคะแนน 10 ยก โบเอ็ด แอนดาเรส (ฟิลิปปินส์) ที่ เวทีมวยชั่วคราวจังหวัดฉะเชิงเทรา : - 10 เมษายน พ.ศ. 2537 ชนะน็อกยก 5 เจอร์รี่ วิลลาคอร์เต้ (ฟิลิปปินส์) ที่ เวทีมวยชั่วคราวจังหวัดสมุทรปราการ :- แชมป์โลกรุ่นซูเปอร์แบนตั้มเวท WBC- ชิง 18 มกราคม พ.ศ. 2529 ชนะน็อกยก 5 กัวดา ลูเป้ พินเตอร์ () ที่ อินดอร์ สเตเดียม หัวหมาก - ป้องกันตำแหน่งครั้งที่ 1 : 10 ธันวาคม พ.ศ. 2529 ชนะน็อกยก 12 ฮวน คิด เมซ่า (เม็กซิโก) ที่ อินดอร์ สเตเดียม หัวหมาก - เสียแชมป์ 8 พฤษภาคม พ.ศ. 2530 แพ้น็อกยก 4 เจฟฟ์ เฟเนค () ที่ เอ็นเตอร์เทนเมนท์ เซ็นเตอร์ เมืองซิดนีย์ รัฐนิวเซาท์เวลส์- เคยชิงแชมป์ต่อไปนี้แต่ไม่สำเร็จ- 11 กันยายน พ.ศ. 2537 : ชิงแชมป์โลกรุ่นเฟเธอร์เวท WBA แพ้น็อกยก 8 เอลอย โรฮาส () ที่ เวทีมวยชั่วคราวหน้าโรงแรมเรือ จังหวัดตรัง</doc>
