<doc id="513836" url="https://th.wikipedia.org/wiki?curid=513836" title="อารัม คาชาตูเรียน">อารัม คาชาตูเรียน อารัม อีลิช คาชาตูเรียน (; ; ; 6 มิถุนายน ค.ศ. 1903 - 1 พฤษภาคม ค.ศ. 1978) เป็นคีตกวีชาวโซเวียตเชื้อสายอาร์มีเนีย ได้รับการยกย่องเป็น "1 ใน 3 ยักษ์ใหญ่" ของดนตรีโซเวียต ควบคู่ไปกับดมีตรี ชอสตโกวิช และเซียร์เกย์ โปรโคเฟียฟ คาชาตูเรียนเกิดที่ทบิลิซี เป็นลูกคนสุดท้องในจำนวน 5 คน จากครอบครัวชาวอาร์มีเนียพลัดถิ่นที่อพยพมาจากนาคีชีวัน อาเซอร์ไบจาน เมื่ออายุได้ 19 ปี เขาย้ายมาอาศัยในมอสโก และเข้าศึกษาที่วิทยาลัยดนตรีมอสโก เมื่อปี ค.ศ. 1929 ผลงานของคาชาตูเรียนที่มีชื่อเสียง ได้แก่ บทเพลง Adagio of Spartacus and Phrygia จากองก์ที่สองของบัลเลต์เรื่อง สปาร์ตาคุส (1956), บทเพลง Sabre Dance จากองก์ที่ 4 และอะดาจิโอ จากบัลเลต์เรื่อง กายาเน (1942) งานดนตรีของคาชาตูเรียนได้รับอิทธิพลจากดนตรีคลาสสิกและดนตรีพื้นบ้านอาร์มีเนีย</doc>
