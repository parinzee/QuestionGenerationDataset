<doc id="455021" url="https://th.wikipedia.org/wiki?curid=455021" title="อาภาภรณ์ พุทธปวน">อาภาภรณ์ พุทธปวน นางสาวอาภาภรณ์ พุทธปวน อดีตสมาชิกสภาผู้แทนราษฎร จังหวัดลำพูน 2 สมัย ได้รับเลือกตั้งครั้งแรกในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 สังกัดพรรคไทยรักไทยประวัติ ประวัติ. อาภาภรณ์ พุทธปวน เกิดเมื่อวันที่ 9 ธันวาคม พ.ศ. 2515 เป็นบุตรของนายศรีทร ใจใหญ่ กับนางอำพิน พุทธปวน จบการศึกษาระดับปริญญาตรี สาขาวิทยาศาสตร์ (ฟิสิกส์) จากมหาวิทยาลัยเชียงใหม่ เมื่อปี พ.ศ. 2536 อาภาภรณ์ พุทธปวน มีศักดิ์เป็นหลาน (น้า) ของ รศ.ดร.ชรินรัตน์ พุทธปวน อดีตสมาชิกสภาผู้แทนราษฎร จังหวัดเชียงใหม่การทำงาน การทำงาน. อาภาภรณ์ พุทธปวน เริ่มเข้าสู่การเมืองโดยการลงสมัครรับเลือกตั้งสมาชิกสภาผู้แทนราษฎร จังหวัดลำพูน ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 สังกัดพรรคไทยรักไทย และได้รับเลือกตั้งด้วยคะแนน 32,004 คะแนน ต่อมาได้รับเลือกตั้งสมัยที่ 2 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 ในสังกัดพรรคไทยรักไทยเช่นเดิม และได้รับเลือกตั้งเป็นลำดับที่ 1 ของเขตเลือกตั้ง ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 ได้ย้ายมาลงสมัครในสังกัดพรรคเพื่อแผ่นดิน แต่ไม่ได้รับเลือกตั้ง กระทั่งมีการเลือกตั้งซ่อมแทนนายอนุสรณ์ วงศ์วรรณ ก็ได้ลงสมัครรับเลือกตั้งอีกครั้ง แต่ได้รับคะแนนเป็นลำดับที่ 3 ได้คะแนน 17,041 คะแนน แพ้ให้นายขยัน วิพรหมชัย จากพรรคประชาธิปัตย์ ที่ได้คะแนน 102,785 คะแนน และนายเพชรวรรต วัฒนพงศ์ศิริกุล จากพรรคเพื่อไทย ที่ได้คะแนน 93,522 คะแนน นางสาวอาภาภรณ์ เคยดำรงตำแหน่งทางการเมืองเป็น "ประจำสำนักนายกรัฐมนตรี" ในปี พ.ศ. 2552 ในรัฐบาลของนายอภิสิทธิ์ เวชชาชีวะสมาชิกสภาผู้แทนราษฎรสมาชิกสภาผู้แทนราษฎร. - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 ได้รับเลือกตั้ง สังกัดพรรคไทยรักไทย - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 ได้รับเลือกตั้ง สังกัดพรรคไทยรักไทย - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 ไม่ได้รับเลือกตั้ง สังกัดพรรคเพื่อแผ่นดินเครื่องราชอิสริยาภรณ์เครื่องราชอิสริยาภรณ์. - ประถมาภรณ์ช้างเผือก (ป.ช.) - ประถมาภรณ์มงกุฏไทย (ป.ม.)</doc>
