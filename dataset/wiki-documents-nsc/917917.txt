<doc id="917917" url="https://th.wikipedia.org/wiki?curid=917917" title="เขตบริหารคอร์ดิลเยรา">เขตบริหารคอร์ดิลเยรา เขตบริหารคอร์ดิลเยรา (อีโลกาโน: Rehion/Deppaar Administratibo ti Kordiliera; ) หรือชื่อย่อ CAR เป็นเขตบริหารเขตหนึ่งของประเทศฟิลิปปินส์ ตั้งอยู่บนเกาะลูซอน เป็นเพียงเขตเดียวของประเทศที่ไม่มีทางออกสู่ทะเล ล้อมรอบด้วยเขตอีโลโคสทางทิศตะวันตกและตะวันตกเฉียงใต้ และเขตลัมบักนางคากายันทางทิศเหนือ ตะวันออก และตะวันออกเฉียงใต้ อ้างอิงจากสำมะโนประชากร ค.ศ. 2015 เขตนี้เป็นเขตที่มีประชากรและความหนาแน่นน้อยที่สุดของประเทศ เขตนี้ประกอบด้วย 6 จังหวัด ศูนย์กลางคือเมืองบาเกียว เขตก่อตั้งเมื่อวันที่ 15 กรกฎาคม ค.ศ. 1987 ครอบคลุมพื้นที่ส่วนใหญ่ของภูเขาคอร์ดิลเยราเซนทรัล และเป็นบ้านของชาวอีโกรอตภูมิศาสตร์ ภูมิศาสตร์. เขตบริหารคอร์ดิลเยรา เป็นเพียงเขตเดียวของประเทศฟิลิปปินส์ที่ไม่มีทางออกสู่ทะเล ล้อมรอบด้วยเขตอีโลโคสทางทิศตะวันตกและตะวันตกเฉียงใต้ และเขตลัมบักนางคากายันทางทิศเหนือ ตะวันออก และตะวันออกเฉียงใต้ พื้นที่ส่วนใหญ่เป็นภูเขาคอร์ดิลเยราเซนทรัล โดยมียอดเขาปูลักเป็นยอดเขาที่สูงที่สุดของเกาะ เป็นที่ตั้งของสามเหลี่ยมทองคำ ระหว่างจังหวัดเบงเก็ต‎, อีฟูเกา และนูเวบาบิซคายา ภายในเขตมีแม่น้ำลำธารหลายสาย แม่น้ำที่กว้างที่สุดคือแม่น้ำชิโค ซึ่งเป็นสาขาของแม่น้ำคากายัน ไหลผ่านจังหวัดบูลูบุนดูคินและคาลิงกา แม่น้ำอื่น ๆ ได้แก่ แม่น้ำอักโน, แม่น้ำแอมบูรายัน, แม่น้ำบูเอ็ดในจังหวัดเบงเก็ต‎, แม่น้ำอาบูล็อกในจังหวัดคาลิงกา, แม่น้ำอาบราในจังหวัดอาบรา, แม่น้ำอาฮินในจังหวัดอีฟูเกา, แม่น้ำอาปาเยาในจังหวัดอาปาเยา และแม่น้ำซิฟฟูในจังหวัดอีฟูเกาและบูลูบุนดูคินการแบ่งเขตการปกครอง การแบ่งเขตการปกครอง. แบ่งออกเป็น 6 จังหวัดและ 2 นคร ได้แก่ บาเกียว และตาบุก นอกจากนี้ยังมีบารังไกย์ 1,176 แห่ง</doc>
