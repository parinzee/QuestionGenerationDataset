<doc id="880041" url="https://th.wikipedia.org/wiki?curid=880041" title="จักรพรรดินีเว่ย์ จื่อฟู">จักรพรรดินีเว่ย์ จื่อฟู เว่ย์ จื่อฟู (; สิ้นพระชนม์ 91 ปีก่อน ค.ศ.) เมื่อสิ้นพระชนม์แล้วได้ชื่อว่า เซี่ยวอู๋ซือหวงโฮ่ว (孝武思皇后) และ เว่ย์ซือโฮ่ว (衛思后) เป็นราชนารีจีนสมัยราชวงศ์ฮั่น โดยเป็นมเหสีองค์ที่สองของหลิว เช่อ (劉徹) ผู้ซึ่งต่อมาเป็นจักรพรรดิฮั่นอู่ (汉武帝) และสถาปนานางเป็นจักรพรรดินี นางอยู่ในตำแหน่งนี้ถึง 38 ปี และมีชีวิตสมรสอยู่กับจักรพรรดิฮั่นอู่ยาวนานถึง 49 ปี นับเป็นมเหสีที่ดำรงตำแหน่งจักรพรรดินียาวนานเป็นลำดับที่สองในประวัติศาสตร์ รองจาก หวัง สีเจี่ย (王喜姐) มเหสีของจักรพรรดิว่านลี่ (萬曆) ที่อยู่ในตำแหน่ง 42 ปี อนึ่ง เว่ย์ จื่อฟู ยังเป็นมารดาของหลิว จฺวี้ (劉據) รัชทายาทของจักรพรรดิฮั่นอู่ เป็นพี่สาวของขุนพลเว่ย์ ชิง (衛青) เป็นป้าของขุนพลฮั่ว ชฺวี่ปิ้ง (霍去病) กับฮั่ว กวาง (霍光) และเป็นทวดของหลิว ปิ้งอี่ (劉病已) ผู้ต่อมาเป็นจักรพรรดิฮั่นเซฺวียน (汉宣帝)</doc>
