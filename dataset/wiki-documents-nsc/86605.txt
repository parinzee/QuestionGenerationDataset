<doc id="86605" url="https://th.wikipedia.org/wiki?curid=86605" title="เทศบาลนครเกาะสมุย">เทศบาลนครเกาะสมุย เทศบาลนครเกาะสมุย เป็นองค์กรปกครองส่วนท้องถิ่นประเภทเทศบาลนคร ตั้งอยู่ในเขตอำเภอเกาะสมุย จังหวัดสุราษฎร์ธานี ได้รับการยกฐานะจากเทศบาลตำบลเกาะสมุยเป็นเทศบาลเมืองตามประกาศกระทรวงมหาดไทย เมื่อวันที่ 9 มิถุนายน พ.ศ. 2551 และได้รับการยกฐานะจากเทศบาลเมืองเกาะสมุยเป็นเทศบาลนครเมื่อวันที่ 14 กันยายน พ.ศ. 2555 เป็นองค์กรปกครองส่วนท้องถิ่นแห่งเดียวในอำเภอเกาะสมุย มีประชากรในปี พ.ศ. 2560 ประมาณ 67,000 คน มีพื้นที่ 228.7 ตารางกิโลเมตร ครอบคลุมอำเภอเกาะสมุยเกือบทั้งหมด ยกเว้นเพียงหมู่เกาะบางส่วนของอุทยานแห่งชาติหมู่เกาะอ่างทอง</doc>
