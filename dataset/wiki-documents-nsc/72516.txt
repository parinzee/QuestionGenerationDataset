<doc id="72516" url="https://th.wikipedia.org/wiki?curid=72516" title="เอลิชา เกรย์">เอลิชา เกรย์ เอลิชา เกรย์ (Elisha Gray - 2 สิงหาคม พ.ศ. 2378 - 21 มกราคม พ.ศ. 2444) นักประดิษฐ์ วิศวกรไฟฟ้า เกิดที่บาร์นสวิลล์ รัฐโอไฮโอ เป็นเจ้าของบริษัทผู้ผลิตเครื่องโทรศัพท์และส่วนประกอบ ซึ่งต่อมาคือ บริษัทเวสเทิร์นอีเล็กตริก เอลิชา เกรย์ เป็นเจ้าของลิขสิทธิ์มากกว่า 60 รายการ รวมทั้งอุปกรณ์โทรเลขแบบสหสัญญาณ (multiplex) เอลิชา เกรย์ได้อ้างสิทธิ์ในการเป็นผู้คิดค้นและประดิษฐ์เครื่องโทรศัพท์ด้วย แต่ก็แพ้คดีเสียสิทธิ์ในการครองลิขสิทธิ๋ให้แก่อเล็กซานเดอร์ เกรแฮม เบลล์ หลังจากการต่อสู้คดีในศาลสูงสหรัฐอันยาวนาน เอลิชา เกรย์ ได้ประสบความสำเร็จในการคิดค้นและประดิษฐ์โทรศัพท์อย่างเป็นเอกเทศในเวลาไล่เรี่ยกับอเล็กซานเดอร์ เกรแฮม เบลล์ เมื่อ พ.ศ. 2419 ที่ไฮแลนด์ปาร์ก รัฐอิลลินอยส์</doc>
