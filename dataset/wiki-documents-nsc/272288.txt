<doc id="272288" url="https://th.wikipedia.org/wiki?curid=272288" title="โฮเอินโซลเลิร์น-ซิกมาริงเงิน">โฮเอินโซลเลิร์น-ซิกมาริงเงิน ราชวงศ์โฮเอินโซลเลิร์น-ซิกมาริงเงิน (, ) ราชวงศ์โฮเอินโซลเลิร์น-ซิกมาริงเงินเป็นสาขาอาวุโสของสาขาชวาเบินของราชวงศ์โฮเอินโซลเลิร์น ที่ไม่เป็นที่รู้จักกันมากเท่ากับสาขาฟรังโคเนียที่กลายมาเป็นเบอร์กราฟแห่งเนิร์นแบร์กและต่อมาปกครองบรันเดนบูร์ก-ปรัสเซียและจักรวรรดิเยอรมัน ราชวงศ์โฮเอินโซลเลิร์น-ซิกมาริงเงินปกครอง" รัฐเคานต์แห่งโฮเอินโซลเลิร์น-ซิกมาริงเงิน" () ที่ต่อมาได้รับเลื่อนฐานะขึ้นเป็น "ราชรัฐ" ()ประวัติ ประวัติ. รัฐเคานต์แห่งโฮเอินโซลเลิร์น-ซิกมาริงเงินก่อตั้งขึ้นในปี ค.ศ. 1576 จากการแบ่งแยกรัฐเคานต์แห่งโฮเอินโซลเลิร์นซึ่งเป็นอาณาจักรบริวารของจักรวรรดิโรมันอันศักดิ์สิทธิ์ เมื่อเคานต์คนสุดท้ายชาร์ลส์ที่ 1 เคานต์แห่งโฮเอินโซลเลิร์นเสียชีวิต ดินแดนก็ถูกแบ่งระหว่างบุตรชายสามคน:- ไอเทล ฟรีดริชที่ 4 เคานต์แห่งโฮเอินโซลเลิร์น-เฮ็คคิงเงิน (ค.ศ. 1545–1605) - ชาร์ลส์ที่ 2 เคานต์แห่งโฮเอินโซลเลิร์น-ซิกมาริงเงิน (ค.ศ. 1547–1606) - คริสทอฟแห่งโฮเอินโซลเลิร์น-ไฮเกอร์ล็อก (ค.ศ. 1552–1592) เคานต์แห่งโฮเอินโซลเลิร์น-ซิกมาริงเงินครองราชรัฐขนาดย่อมทางตะวันตกเฉียงใต้ของเยอรมนี โฮเอินโซลเลิร์นแห่งซิกมาริงเงินและสาขาโฮเอินโซลเลิร์น-เฮ็คคิงเงินซึ่งเป็นสาขาอาวุโสที่สุดของราชวงศ์โฮเอินโซลเลิร์น และ โฮเอินโซลเลิร์นแห่งไฮเกอร์ล็อกยังคงเป็นโรมันคาทอลิก ซึ่งต่างจากตระกูลโฮเอินโซลเลิร์นแห่งบรันเดนบูร์ก และปรัสเซีย ราชรัฐกลายมาเป็นรัฐอิสระในปี ค.ศ. 1815 หลังจากสงครามนโปเลียน แต่คาร์ลผู้เป็นประมุขก็มาถูกถอดจากตำแหน่งระหว่างการปฏิวัติของ ค.ศ. 1848 คาร์ล อันโทน พระโอรสหันไปหารัสเซียเพื่อขอความช่วยเหลือ กองทัพปรัสเซียมาถึงในเดือนสิงหาคม ค.ศ. 1849 ในสนธิสัญญาที่ลงนามในเดือนธันวาคมโฮเอินโซลเลิร์น-ซิกมาริงเงินก็ถูกผนวกโดยปรัสเซียในเดือนมีนาคม ค.ศ. 1850 แต่การผนวกก็มิได้หมายถึงการสิ้นสุดของตระกูลโฮเอินโซลเลิร์น-ซิกมาริงเงิน เจ้าชายองค์สุดท้ายคาร์ล อันโทนมีตำแหน่งเป็นประธานรัฐมนตรีแห่งปรัสเซียระหว่าง ค.ศ. 1858 ถึง ค.ศ. 1861 พระโอรสองค์ที่สองคาร์ล ไอเทิล ฟรีดริช แห่งโฮเอินโซลเลิร์น-ซิกมาริงเงินได้รับการแต่งตั้งให้เป็นเจ้าชาย (ค.ศ. 1866-ค.ศ. 1881) และต่อมาพระมหากษัตริย์แห่งโรมาเนีย (ค.ศ. 1881-ค.ศ. 1914) และครองราชย์จนเมื่อราชอาณาจักรโรมาเนีย สลายตัวลงในปี ค.ศ. 1947 เมื่อตระกูลโฮเอินโซลเลิร์น-เฮ็คคิงเงินมาสิ้นสุดลงเมื่อคอนแสตนตินแห่งโฮเอินโซลเลิร์น-เฮ็คคิงเงินเสียชีวิตในปี ค.ศ. 1869 ประมุขของตระกูลโฮเอินโซลเลิร์น-ซิกมาริงเงิน คาร์ล อันโทนแห่งโฮเอินโซลเลิร์น-ซิกมาริงเงินก็ได้รับตำแหน่งเป็นเจ้าชาย (Fürst) แห่งโฮเอินโซลเลิร์นแทนที่จะเป็นเพียงโฮเอินโซลเลิร์น-เฮ็คคิงเงิน การเป็นปฏิปักษ์โดยฝ่ายฝรั่งเศสเต่อการขึ้นครองราชบัลลังก์สเปนของพระเชษฐาของคาโรลเจ้าชายเลโอโปลด์ เป็นต้นเหตุของสงครามฝรั่งเศส-ปรัสเซีย (ค.ศ. 1870-ค.ศ. 1871) ที่นำไปสู่การก่อตั้งจักรวรรดิเยอรมนีในเดือนมกราคม ค.ศ. 1871.</doc>
