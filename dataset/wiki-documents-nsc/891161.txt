<doc id="891161" url="https://th.wikipedia.org/wiki?curid=891161" title="โรงเรียนพระกุมารมหาสารคาม">โรงเรียนพระกุมารมหาสารคาม โรงเรียนพระกุมารมหาสารคาม เป็นโรงเรียนคาทอลิกในเขตมิสซังอุบลราชธานี ประเภทสามัญศึกษา ตั้งอยู่เลขที่ 253 ถนนริมคลองสมถวิล ตำบลตลาด อำเภอเมืองมหาสารคาม จังหวัดมหาสารคาม เปิดสอนตามหลักสูตรกระทรวงศึกษาธิการ ตั้งแต่ระดับก่อนประถมศึกษาถึงชั้นประถมศึกษาปีที่ 6สัญลักษณ์ตรา สัญลักษณ์และสีประจำโรงเรียนสัญลักษณ์. ตรา สัญลักษณ์และสีประจำโรงเรียน. - ตราประจำโรงเรียน ภายในรูปวงกลม เป็นรูปเทียนส่องแสงบนหนังสือที่เปิดอยู่ภายในวงกลม มีความหมายตรงตามปรัชญาดังนี้- วงกลม คือ ความเป็นผู้มีวินัย - เทียนจุด คือ คุณธรรม - หนังสือ คือ ปัญญา - แสงเทียน คือ ชีวิตที่ต้องการพัฒนาอยู่เสมอจึงจะเจริญก้าวหน้า- สัญลักษณ์ประจำโรงเรียน “พระรูปครอบครัวศักดิ์สิทธิ์” ประกอบด้วยพระกุมารเยซู พระนางมารีย์พรหมจารี และนักบุญโยเซฟ พระกุมารที่เป็นชื่อของโรงเรียนนั้นมาจากชื่อของพระเยซูคริสตเจ้าเมื่อเยาว์วัย ซึ่งได้รับการอบรมเลี้ยงดูด้วยความรักและเอาใจใส่จากบิดา คือนักบุญโยเซฟ และพระมารดา คือพระแม่มารีย์ ซึ่งโรงเรียนยึดถือเป็นแบบฉบับ ในด้านการให้การอบรมในชีวิตครอบครัว อันเป็นพื้นฐานแรกของชีวิตมนุษย์ในสังคม ซึ่งถือว่าครอบครัวเป็นโรงเรียนแห่งแรก ดังคติพจน์ที่ว่า “ครอบครัวดี สังคมดี” และสอดคล้องกับสัญลักษณ์ของโรงเรียน จึงกำหนดตราและความหมายของตราโรงเรียนพระกุมารมหาสารคาม- สีประจำโรงเรียน ขาว - เหลือง- สีขาว หมายถึง ความเป็นผู้มีปัญญา และคุณธรรม - สีเหลือง หมายถึง ความเป็นผู้มีวินัย เข้มแข็ง และอดทนในการพัฒนาชีวิตให้เจริญก้าวหน้าคติพจน์และปรัชญาคติพจน์และปรัชญา. - คติพจน์ประจำโรงเรียน คุณธรรม นำความรู้ - ปรัชญาประจำโรงเรียน วินัยดี มีคุณธรรม นำปัญญา พัฒนาชีวิตประวัติ ประวัติ. โรงเรียนพระกุมารมหาสารคาม เปิดสอนตามหลักสูตรกระทรวงศึกษาธิการ ได้รับอนุญาตให้เปิดทำการสอนตามใบอนุญาตเลขที่ 42-32/0002 ลงวันที่ 1 พฤษภาคม พ.ศ.2532 ดำเนินงานภายใต้คณะกรรมการฝ่ายการศึกษาเขตมิสซังอุบลราชธานี บริหารงานโดยคณะบาทหลวงมิสซังอุบลราชธานี โดยมีบาทหลวงเติมศักดิ์ เจริญบุญ เป็นผู้จัดการโรงเรียนคนแรก และซิสเตอร์บุญมี ดอกเกตุ เป็นผู้อำนวยการโรงเรียนคนแรก ปัจจุบันเปิดสอนตั้งแต่ระดับก่อนประถมศึกษา(ปฐมวัย) ถึงชั้นประถมศึกษาปีที่ 6 มีนักเรียนกว่า 1600 คนและนักเรียนส่วนใหญ่เป็นนักเรียนในเขตอำเภอเมืองมหาสารคามทำเนียบผู้จัดการโรงเรียนทำเนียบผู้บริหารอาคาร สถานที่ อาคาร สถานที่. โรงเรียนพระกุมารมหาสารคาม มีเนื้อที่จำนวน 14 ไร่ 3 งาน 88 ตารางวา ประกอบด้วย อาคารปฐมวัย อาคารประถมศึกษา อาคารสำนักบริหาร อาคาร Saint Matthew โรงอาหาร อีกทั้งยังมีสนามฟุตบอล สนามบาสเกตบอลและสระว่ายน้ำภายในโรงเรียนเรียนการจัดการศึกษาหลักสูตรที่เปิดสอนระดับปฐมวัย การจัดการศึกษา. หลักสูตรที่เปิดสอน. ระดับปฐมวัย. เปิดสอนในระดับอนุบาล 1 - อนุบาล 3 ใช้หลักสูตรสถานศึกษาระดับปฐมวัย พุทธศักราช 2546 ร่วมกับสถาบันวิจัยการเรียนรู้ระดับประถมศึกษา ระดับประถมศึกษา. เปิดสอนในระดับชั้นประถมศึกษาปีที่ 1 - 6 ใช้หลักสูตรโรงเรียนพระกุมารมหาสารคาม ตามหลักสูตรแกนกลางการศึกษาขั้นพื้นฐาน พุทธศักราช 2551 โดยแบ่งออกเป็น 8 กลุ่มสาระหลัก ได้แก่ กลุ่มสาระคณิตศาสตร์ กลุ่มสาระวิทยาศาสตร์ กลุ่มสาระภาษาไทย กลุ่มสาระสังคมศึกษา กลุ่มสาระศิลปะ กลุ่มสาระสุขศึกษาและพลศึกษา และกลุ่มสาระภาษาต่างประเทศ</doc>
