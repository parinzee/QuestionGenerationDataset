<doc id="554139" url="https://th.wikipedia.org/wiki?curid=554139" title="เอนก สิทธิประศาสน์">เอนก สิทธิประศาสน์ นายเอนก สิทธิประศาสน์ เป็นอดีตรัฐมนตรีช่วยว่าการกระทรวงมหาดไทย ในรัฐบาลนายอานันท์ ปันยารชุน อดีตปลัดกระทรวงมหาดไทย และอดีตปลัดสำนักนายกรัฐมนตรีประวัติ ประวัติ. เอนก สิทธิประศาสน์ (ติ๊ก) เกิดเมื่อวันที่ 23 มกราคม พ.ศ. 2472 ที่จังหวัดเชียงราย เป็นบุตรคนสุดท้อง จากพี่น้องจำนวน 5 คน ของ หลวงสิทธิประศาสน์ (คลาย บุษบรรณ์) ต่อเปลี่ยนเป็น หลวงสิทธิประศาสน์ (สิทธิ์ สิทธิประศาสน์) กับนางสิทธิประศาสน์ (ตุ้ย) คนหนึ่งในนั้นคือ นางนงนุช ฤทธิประศาสน์ ภริยานายชูสง่า ฤทธิประศาสน์ อดีตรัฐมนตรี สำเร็จการศึกษาชั้นประถมศึกษาจากโรงเรียนส่วนบุญโญปถัมภ์ เข้าเรียนชั้นมัธยมศึกษาจากโรงเรียนอำนวยศิลป์ โรงเรียนวังสมเด็จบูรพา และโรงเรียนอัสสัมชัญ สำเร็จการศึกษาปริญญาตรี รัฐศาสตรบัณฑิต จากคณะรัฐศาสตร์ จุฬาลงกรณ์มหาวิทยาลัยรุ่น1 และปริญญาโททางรัฐศาสตร์ จากมหาวิทยาลัยอินเดียนา สหรัฐอเมริกา รวมถึงผ่านการอบรมจากวิทยาลัยป้องกันราชอาณาจักร รุ่นที่ 21 ชีวิตครอบครัว สมรสกับนางรัตนมณี (วิมลภักตร์) สิทธิประศาสน์ (ภมรพล) มีบุตร-ธิดา 3 คน คือ นายมนู สิทธิประศาสน์ นายนที สิทธิประศาสน์ และนางสิริวิมล สิทธิประศาสน์ นายเอนก ถึงแก่อนิจกรรม ด้วยโรคมะเร็งต่อมน้ำเหลือง เมื่อวันที่ 17 ธันวาคม พ.ศ.2560 สิริรวมอายุ 88 ปีการทำงาน การทำงาน. เอนก สิทธิประศาสน์ รับราชการในสังกัดกระทรวงมหาดไทย เคยดำรงตำแหน่งรองผู้ว่าราชการจังหวัดเชียงราย และเป็นผู้ว่าราชการจังหวัดอุดรธานี และนครศรีธรรมราช เป็นปลัดกระทรวงมหาดไทย ในปี พ.ศ. 2532 และเป็นปลัดสำนักนายกรัฐมนตรี ในปีถัดมา ก่อนหน้านั้นเขาได้รับแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2516 ต่อมาในปี พ.ศ. 2535 เขาได้รับแต่งตั้งเป็นรัฐมนตรีช่วยว่าการกระทรวงมหาดไทย ในรัฐบาลนายอานันท์ ปันยารชุน (ครม.49) นายเอนก เคยเป็นนายกสภามหาวิทยาลัยราชภัฏเชียงราย และเป็นรองประธานกลุ่มบริษัทเซ็นทรัลพัฒนาเครื่องราชอิสริยาภรณ์เครื่องราชอิสริยาภรณ์. - พ.ศ. 2532 - เครื่องราชอิสริยาภรณ์อันเป็นสิริยิ่งรามกีรติ ลูกเสือสดุดีชั้นพิเศษ</doc>
