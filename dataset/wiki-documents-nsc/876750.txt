<doc id="876750" url="https://th.wikipedia.org/wiki?curid=876750" title="แคมโบเดียอังกอร์แอร์">แคมโบเดียอังกอร์แอร์ สายการบินแคมโบเดียอังกอร์แอร์ () เป็นสายการบินประจำชาติ ของประเทศกัมพูชา มีสำนักงานใหญ่อยู่ที่พนมเปญซึ่งเป็นเมืองหลวง เริ่มให้บริการเชิงพาณิชย์วันที่ 28 กรกฎาคม ค.ศ. 2009 มีรัฐบาลกัมพูชาเป็นเจ้าของ (51%) ร่วมกับสายการบินเวียดนามแอร์ไลน์ (49%) ซึ่งใช้ข้อตกลงการบินโดยใช้รหัสเที่ยวบินร่วมกัน เครื่องบินส่วนใหญ่เช่ามาจากเวียดนามแอร์ไลน์ประวัติ ประวัติ. แคมโบเดียอังกอร์แอร์ ถูกก่อตั้งและให้บริการเต็มรูปแบบในเดือนกรกฎาคม ปี ค.ศ. 2009 โดยรัฐบาลกัมพูชาและเวียดนามแอร์ไลน์ พร้อมเงินทุนหนึ่งร้อยล้านดอลลาร์ ให้บริการชั้นประหยัดและชั้นธุรกิจบน Airbus A321 ส่วน ATR 72 ให้บริการเฉพาะชั้นประหยัด โดยสายการบินนี้มาแทนที่รอยัลแอร์แคมโบดจ์ ซึ่งให้บริการมาตั้งแต่ปี ค.ศ. 2001 ปัจจุบัน แคมโบเดียอังกอร์แอร์ให้บริการเที่ยวบินไปยังจุดหมายต่าง ๆ ในทวีปเอเชีย และมีส่วนช่วยในการพานักท่องเที่ยวมาเยี่ยมชมนครวัด จังหวัดเสียมราฐ นับตั้งแต่เริ่มให้บริการ แคมโบเดียอังกอร์แอร์ได้กลายมาเป็นผู้ผูกขาดรายใหญ่ของตลาดการบินในประเทศ อย่างไรก็ตาม ในปัจจุบัน สายการบินต้องแข่งขันเที่ยวบินในประเทศกับสามสายการบินเอกชน ได้แก่ แคมโบเดียบายนแอร์ไลน์, บัสซากาแอร์ และสกายอังกอร์แอร์ไลน์เหตุการณ์สำคัญเหตุการณ์สำคัญ. - 28 กรกฎาคม ค.ศ. 2009 – เริ่มให้บริการเครื่องบิน ATR 72 ในหลาย ๆ เส้นทาง ได้แก่ พนมเปญ – เสียมราฐ, พนมเปญ – โฮจิมินห์ และ เสียมราฐ – โฮจิมินห์ และได้ทำข้อตกลงการบินโดยใช้รหัสเที่ยวบินร่วมกันกับสายการบินเวียดนามแอร์ไลน์ในเส้นทางที่บินไปยังเมืองในเวียดนาม - 2 กันยายน ค.ศ. 2009 – ได้รับมอบเครื่องบิน Airbus A321 - 14 ธันวาคม ค.ศ. 2011 – เปิดเที่ยวบินในประเทศเพิ่มเติม เส้นทางเสียมราฐ – สีหนุวิลล์ โดยใช้เครื่องบิน ATR 72 - 30 พฤศจิกายน ค.ศ. 2012 – เปิดเที่ยวบินระหว่างประเทศ จากเสียมราฐ มายังกรุงเทพมหานคร (สุวรรณภูมิ) โดยเครื่องบิน ATR 72 ซึ่งก่อนหน้านี้ สายการบินบางกอกแอร์เวย์ให้บริการเส้นทางนี้ ต่อมาวันที่ 31 มีนาคม ค.ศ. 2013 ได้เพิ่มเที่ยวบินเป็น 2 เที่ยวต่อวัน และในเดือนกรกฎาคมปีเดียวกัน ได้เพิ่มเที่ยวบินเป็น 3 เที่ยวต่อวัน - 7 มกราคม ค.ศ. 2013 – เปิดเที่ยวบินไปยังฮานอย โดยมีทั้งเที่ยวบินจากพนมเปญและเสียมราฐ ใช้เครื่องบิน A321 นับเป็นจุดหมายปลายทางแห่งที่สองในประเทศเวียดนาม - 1 กุมภาพันธ์ ค.ศ. 2013 – เปิดเที่ยวบินจากพนมเปญ ไปยังกรุงเทพมหานคร (สุวรรณภูมิ) โดยเครื่องบิน A321 - 6 มีนาคม ค.ศ. 2013 –- แคมโบเดียอังกอร์แอร์ คาดการณ์ว่าจะขาดทุนเป็นครั้งแรก เนื่องจากอัตราการแข่งขันที่สูงขึ้น - ปรับเส้นทางการบิน เสียมราฐ – สีหนุวิลล์ โดยให้แวะรับผู้โดยสารที่พนมเปญในเที่ยวกลับ (เที่ยวไปบินตรงเหมือนเดิม) - 14 กรกฎาคม ค.ศ. 2013 – เปิดเที่ยวบินแบบเช่าเหมาลำ เสียมราฐ – เซี่ยเหมิน - 26 กันยายน ค.ศ. 2013 – เปิดเที่ยวบิน เสียมราฐ – กวางโจว โดยเครื่องบิน Airbus A321 ซึ่งก่อนหน้านี้ สายการบินไชนาเซาเทิร์นแอร์ไลน์ให้บริการเส้นทางนี้ - 26 ธันวาคม ค.ศ. 2013 –- เปิดเที่ยวบินเฉพาะฤดูกาล เสียมราฐ – หางโจว - เปิดเที่ยวบินไปยังเซี่ยงไฮ้-ผู่ตง โดยมีต้นทางจากเสียมราฐและพนมเปญ ใช้เครื่องบิน Airbus A321 โดยมี 4 เที่ยวต่อสัปดาห์ - 18 และ 23 มกราคม ค.ศ. 2014 – เปิดเที่ยวบินแบบเช่าเหมาลำไปยังเวินโจวและเจิ้งโจว - 1 กุมภาพันธ์ ค.ศ. 2014 – เปิดเที่ยวบินแบบเช่าเหมาลำ เสียมราฐ – ฟูโจว - 16 มกราคม ค.ศ. 2015 – เปิดเที่ยวบินแบบเช่าเหมาลำไปยังสิงคโปร์ชางงี ใช้เครื่องบิน Airbus A321 - 25 ตุลาคม ค.ศ. 2015 – มีแผนเปิดเที่ยวบินอินโดจีน เชื่อมต่อระหว่างเวียดนาม กัมพูชา และลาว ในเส้นทางโฮจิมินห์ – พนมเปญ – เวียงจันทน์ – ฮานอย โดยจะใช้เครื่องบิน Airbus A321 - 30 ตุลาคม ค.ศ. 2015 – กลับมาเปิดเที่ยวบิน เสียมราฐ – เซี่ยงไฮ้ หลังจากที่ปิดไปชั่วคราว - 25 ธันวาคม ค.ศ. 2015 – เปิดเที่ยวบินแบบเช่าเหมาลำไปยังโซล-อินช็อน - 30 ธันวาคม ค.ศ. 2016 – กลับมาเปิดเที่ยวบิน เสียมราฐ – ฮานอย โดยใช้เครื่องบิน A320-200 ลำใหม่จุดหมายปลายทางข้อตกลงการบิน ข้อตกลงการบิน. แคมโบเดียอังกอร์แอร์ ได้ทำข้อตกลงการบินโดยใช้รหัสเที่ยวบินร่วมกัน กับสายการบินดังต่อไปนี้- การบินลาว - เวียดนามแอร์ไลน์ (สกายทีม)ฝูงบิน ฝูงบิน. ข้อมูลเมื่อธันวาคม ค.ศ. 2016</doc>
