<doc id="932094" url="https://th.wikipedia.org/wiki?curid=932094" title="สถาบันการศึกษานานาชาติบริดจ์">สถาบันการศึกษานานาชาติบริดจ์ สถาบันการศึกษานานาชาติบริดจ์ เป็นเครือข่ายโรงเรียนอนุบาลและประถม มีสาขาแรกที่ประเทศเคนยา และต่อมาได้ขยายสาขาไปอีก 4 ประเทศ ได้แก่ ไลบีเรีย, ไนจีเรีย, อูกานดา, และอินเดีย ปัจจุบันบริดจ์มีสาขาประมาณ 500 สาขา และมีนักเรียนกว่า 80,000 คน ก่อตั้งโดยแชนอน เมย์, จิม คิมเมลแมน, และฟิล เฟรย์ เมื่อปี 2008 วิสัยทัศน์ของบริดจ์คือการแก้ไขปัญหาระบบการศึกษาของประเทศด้อยพัฒนา ซึ่งหมายถึงการแก้ไขผู้สอนที่ไร้ประสิทธิภาพ ห้องเรียนที่ขาดอุปกรณ์การเรียน หรือการฉ้อฉลเป็นต้น ค่าเรียนของบริดจ์สำหรับนักเรียน 1 คนอยู่ที่ 6 ดอลลาร์ต่อเดือน ผลวิจัยรายงานว่าการขาดสอนของครูในบริดจ์อยู่ที่ต่ำกว่าร้อยละ 1 ส่วนโรงเรียนรัฐบาลในเคนยามีผู้ขาดสอนอยู่ที่ร้อยละ 47ข้อวิจารณ์ ข้อวิจารณ์. บริดจ์ถูกวิจารณ์อย่างต่อเนื่องว่าระบบการสอนนั้นเถรตรงเกินไป ไม่เปิดโอกาสให้เด็กมีความคิดสร้างสรรค์ และไม่ได้มาตรฐานตามประเทศฝั่งตะวันตก นอกจากนี้บริดจ์ยังถูกมองว่าเป็นองค์กรแสวงหาผลกำไรจากผู้ยากจน และทำให้โรงเรียนรัฐบาลหลายแห่งในเคนยาไม่ได้รับการสนับสนุนด้านเงินทุนจากต่างประเทศ ราคา 6 ดอลลาร์ต่อเดือนนั้น มีนักวิจารณ์บางคนมองว่าเป็นราคาที่แพงเกินไปสำหรับประชากรในเคนยา อีกทั้งราคาจริงอาจสูงกว่านี้เนื่องจากบริดจ์มีการเก็บค่าอาหารและค่าชุดเครื่องแบบ มีผู้ประมาณว่าราคาจริงอาจอยู่ที่ประมาณ 10 ดอลลาร์ต่อเดือน</doc>
