<doc id="137553" url="https://th.wikipedia.org/wiki?curid=137553" title="ชื่อบุคคลไทย">ชื่อบุคคลไทย ชื่อบุคคลไทย มีลักษณะชื่อนำหน้านามสกุล ตามแบบอินเดียและตะวันตก ซึ่งแตกต่างจากลักษณะของชื่อบุคคลในเอเชียตะวันออก ที่จะใช้นามสกุลนำหน้าชื่อ ในอดีตคนไทยไม่มีนามสกุล ใช้เพียงชื่อเรียกอย่างเดียวเท่านั้น ประเทศไทยเริ่มมีการใช้นามสกุลครั้งแรกเมื่อ 22 มีนาคมพ.ศ. 2455 และมีผลบังคับใช้ตั้งแต่วันที่ 1 กรกฎาคม พ.ศ. 2456 และมีการพระราชทานนามสกุลให้แก่หลายครอบครัวที่เรียกว่า นามสกุลพระราชทาน จำนวนที่บันทึกในสมุดทะเบียนลงลำดับที่นามสกุลที่ได้พระราชทาน 6,432 นามสกุล โดยนามสกุลลำดับที่ 1 ของประเทศไทย คือ สุขุม</doc>
