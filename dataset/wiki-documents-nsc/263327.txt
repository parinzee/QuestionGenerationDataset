<doc id="263327" url="https://th.wikipedia.org/wiki?curid=263327" title="สหภาพรักชาติแห่งเคอร์ดิสถาน">สหภาพรักชาติแห่งเคอร์ดิสถาน สหภาพรักชาติแห่งเคอร์ดิสถาน (Patriotic Union of Kurdistan; ภาษาเคิร์ด: Yekîtî Nîştimanî Kurdistan) ก่อตั้งเมื่อ พ.ศ. 2518 เป็นพรรคการเมืองของชาวเคิร์ดในเคอร์ดิสถานของอิรักการปฏิบัติงาน การปฏิบัติงาน. สหภาพรักชาติแห่งเคอร์ดิสถานกล่าวอ้างว่าพรรคตนทำงานเพื่อการรักษาอัตลักษณ์ของตนเอง สิทธิมนุษยชน ประชาธิปไตย และสันติภาพของชาวเคิร์ดในอิรักผู้นำ ผู้นำ. เลขาธิการทั่วไปคือ ยาลัล ตาลาบานี ซึ่งเป็นประธานาธิบดีคนปัจจุบันของอิรัก นโยบายของสหภาพรักชาติแห่งเคอร์ดิสถานและการตัดสินใจรวมอยู่ในคณะกรรมการของพรรคประวัติ ประวัติ. สหภาพรักชาติแห่งเคอร์ดิสถานเป็นการรวมตัวกันของกลุ่มการเมืองห้ากลุ่มโดยมี ยาลัล ตาลาบานี เป็นผู้นำ ได้รับการสนับสนุนจากชาวชนบทในเคอร์ดิสถานของอิรัก เริ่มต้น พรรคนี้เป็นขบวนการทางการเมืองฝ่ายซ้าย และปัจจุบันกลายเป็นพรรคสังคมนิยมประชาธิปไตย และเป็นสมาชิกของกลุ่มสังคมนิยมนานาชาติ ผลจากการเลือกตั้งแสดงให้เห็นว่า ผู้สนับสนุนสหภาพรักชาติแห่งเคอร์ดิสถานส่วนใหญ่อยู่ทางใต้ของเคอร์ดิสถานแห่งอิรัก ตั้งแต่สงครามอ่าวเปอร์เซียครั้งแรก สหภาพรักชาติแห่งเคอร์ดิสถานมีส่วนร่วมในการบริหารเคอร์ดิสถานแห่งอิรักภาคเหนือร่วมกับพรรคประชาธิปไตยเคอร์ดิสถานแต่ก็มีความขัดแย้งระหว่างกันอยู่ โดยในบริเวณดังกล่าวมีการแบ่งเขตอิทธิพลของทั้งสองพรรคอย่างชัดเจนกิจกรรมปัจจุบัน กิจกรรมปัจจุบัน. สหภาพรักชาติแห่งเคอร์ดิสถานรวมกับพรรคประชาธิปไตยเคอร์ดิสถานและพรรคที่เล็กกว่าอื่นๆ จัดตั้งเป็นพันธมิตรรักชาติประชาธิปไตยแห่งเคอร์ดิสถานเพื่อเข้าร่วมในกิจกรรมการเลือกตั้งระดับชาติของอิรัก พ.ศ. 2548 กลุ่มชาวเคิร์ดที่รวมกันนี้ได้คะแนนเสียง 25.6% ของการเลือกตั้งครั้งแรกหลังยุคของซัดดัม ฮุสเซน เมื่อ 31 มกราคม พ.ศ. 2548 ยาลัล ตาลาบานี ได้เป็นประธานาธิบดีของอิรัก ต่อมาได้มีการรวมเป็นพันธมิตรกับพรรคประชาธิปไตยเคอร์ดิสถานเพื่อให้การบริหารเคอร์ดิสถานของอิรักเป็นไปอย่างมีประสิทธิภาพ</doc>
