<doc id="366965" url="https://th.wikipedia.org/wiki?curid=366965" title="กีฬาแห่งชาติ ครั้งที่ 40">กีฬาแห่งชาติ ครั้งที่ 40 กีฬาแห่งชาติ ครั้งที่ 40 หรือ ขอนแก่นเกมส์ เป็นการแข่งขันกีฬาของประเทศไทย จัดขึ้นที่จังหวัดขอนแก่น จัดขึ้นตั้งแต่วันที่ 3 มีนาคม ถึงวันที่ 13 มีนาคม พ.ศ. 2555 โดยมี สมรักษ์ คำสิงห์ เป็นผู้จุดคบเพลิงในพิธีเปิดการแข่ง แม้การแข่งขันในปีนี้ได้จัดล่าช้าออกไปจากเดิม เนื่องด้วยอุทกภัยในประเทศไทย พ.ศ. 2554 อย่างไรก็ตาม การแข่งขันมวยไทยสมัครเล่นในปีนี้ถือได้ว่าเป็นรายการที่ได้รับความสนใจอย่างมาก เนื่องด้วยมีนักมวยไทยที่มีชื่อเสียงเข้าร่วมแข่งขันทั้งประเภทชายและหญิงหลายการเตรียมการ การเตรียมการ. ทางจังหวัดขอนแก่นเตรียมจัดงานนับถอยหลังสู่กีฬาแห่งชาติ ครั้งที่ 40 (Count down to Khonkaen Game) และปล่อยขบวนวิ่งคบเพลิงไฟพระฤกษ์ โดยมี ธนวัฒน์ พลอยโสภณ รองผู้ว่าราชการจังหวัดขอนแก่น เปิดเผยว่าตามที่จังหวัดขอนแก่นได้รับมอบหมายให้เป็นเจ้าภาพจัดการแข่งขันกีฬาแห่งชาติ ครั้งที่ 40 ระหว่างวันที่ 3 – 13 มีนาคม 2555 ขอนแก่นเกมส์ และกีฬาคนพิการแห่งชาติ ครั้งที่ 30 นครขอนแก่นเกมส์ ระหว่างวันที่ 21- 25 มีนาคม 2555 ซึ่งงานดังกล่าวจังหวัดได้มีการจัดกิจกรรมเพื่อให้คนขอนแก่นมีส่วนร่วมกับงานนี้ โดยกำหนดจัดกิจกรรมนับถอยหลังสู่กีฬาแห่งชาติ ในวันที่ 17 กุมภาพันธ์ 2555 ณ บริเวณลานข้าวเหนียว ห้างสรรพสินค้าเซ็นทรัลพลาซ่าขอนแก่น อำเภอเมือง จังหวัดขอนแก่นขบวนคบเพลิง ขบวนคบเพลิง. สำหรับกีฬาแห่งชาติครั้งนี้ส่วนใหญ่จะจัดในพื้นที่อำเภอเมืองขอนแก่นโดยมีกีฬาเข้าร่วมแข่งขันจำนวน 39 ชนิดกีฬา และกีฬา สาธิต 2 ชนิดกีฬา ส่วนกีฬาคนพิการแห่งชาติมี 17 ชนิดกีฬา 1 กีฬาสาธิต โดยพิธีจะเริ่มตั้งแต่เวลา 13.30 น โดยมี สมบัติ ตรีวัฒน์สุวรรณ ผู้ว่าราชการจังหวัดขอนแก่น เป็นประธานเปิดงานจากนั้นจะมีพิธีปล่อยขบวนวิ่งคบเพลิงและอัญเชิญไฟคบเพลิง ขบวนวิ่งแบ่งเป็น 2 เส้นทางคือเส้นทางไปจังหวัดนครราชสีมาคือจากห้างสรรพสินค้าเซ็นทรัลพลาซ่าขอนแก่น-โฮมฮับ นำขบวนวิ่งโดย ทรงพล จำปาพันธุ์ รองผู้ว่าราชการจังหวัดขอนแก่น และเส้นทางไปจังหวัดอุดร คือจากห้างสรรพสินค้าเซ็นทรัลพลาซ่าขอนแก่นไปถึงโลตัสเอ็กตร้า นำขบวนวิ่งโดย พยัต ชาญประเสริฐ รองผู้ว่าราชการจังหวัดขอนแก่น มีผู้ร่วมขบวนวิ่งทีมละ 6 คน ตามด้วยขบวนทหาร 50 นาย ส่วนขบวนอัญเชิญไฟพระฤกษ์ สมบัติ ตรีวัฒน์สุวรรณ ผู้ว่าราชการจังหวัดขอนแก่น จะเป็นผู้อัญเชิญ พร้อมหัวหน้าส่วนราชการ พ่อค้าประชาชนชาวขอนแก่นร่วมพิธีโดยขบวนก็จะประกอบด้วย รถตำรวจนำ วงดุริยางค์ ขบวนนางรำโปรยดอกไม้ รถบุษบก พระบรมฉายาลักษณ์ขบวนกลองยาว ตำรวจ ข้าราชการชุดปกติขาว ขบวนนักกีฬา ประชาชนชาวขอนแก่น และรถพยาบาลปิดท้ายจังหวัดที่เข้าร่วมการแข่งขันสรุปเหรียญการแข่งขัน</doc>
