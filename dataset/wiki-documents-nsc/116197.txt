<doc id="116197" url="https://th.wikipedia.org/wiki?curid=116197" title="พิชิต ช.ศิริวัฒน์">พิชิต ช.ศิริวัฒน์ พิชิต ช.ศิริวัฒน์ อดีตแชมป์โลกชาวไทยในรุ่นไลท์ฟลายเวท ของสมาคมมวยโลก (WBA) เป็นน้องชายแท้ ๆ ของพิชิต ศิษย์บางพระจันทร์ ซึ่งเป็นแชมป์โลกในรุ่นฟลายเวท ของสหพันธ์มวยนานาชาติ (IBF) มีชื่อจริงว่า สมโภชน์ หาญวิชาชัย (ชื่อเล่น: เต้) เกิดเมื่อวันที่ 31 มกราคม พ.ศ. 2518 ที่บ้านหนองกระเทือง อำเภอเนินสง่า (เดิมเคยเป็นส่วนหนึ่งของอำเภอเมือง) จังหวัดชัยภูมิ มีสถิติการชกทั้งหมด 37 ครั้ง ชนะ 34 (น็อค 15) แพ้ 3 พิชิต เดิมเคยใช้ชื่อว่า พิชิตน้อย ศิษย์บางพระจันทร์ เคยชกมวยไทยมาก่อน โดยชกมาตั้งแต่อายุ 9 ขวบ เคยชิงแชมป์ของเวทีลุมพินีถึง 2 ครั้ง กับ คมพยัคฆ์ สิงห์มณี แต่ไม่ประสบความสำเร็จ จึงหันมาชกมวยสากลอาชีพ ทำสถิติชกชนะรวดมาตลอด 8 ครั้ง จึงได้ขึ้นชิงแชมป์โลกในรุ่นไลท์ฟลายเวท ของสมาคมมวยโลก (WBA) กับ ลีโอ กาเมซ นักชาวเวเนซุเอล่า ที่มหาวิทยาลัยรามคำแหง พิชิตน้อยทำคะแนนนำมาตลอดเพราะมีความได้เปรียบทุกอย่าง ทั้งสถานที่ และอายุ แต่ทว่าเมื่อถึงยกที่ 6 ถูกหมัดสวนของกาเมซสวนมาทำให้แพ้น็อกไปในที่สุด หลังจากนั้นเมื่อพิชิตพี่ชายได้แขวนนวมไปแล้ว พิชิตน้อย ได้เปลี่ยนชื่อใหม่เป็น พิชิต ช.ศิริวัฒน์ มีผู้สนับสนุนคือ นายชัยภักดิ์ ศิริวัฒน์ พร้อมกับ ดาวรุ่ง เอ็มพีปิโตรเลี่ยม ที่เสียแชมป์โลกไปก่อนหน้านั้น พิชิตชกทำฟอร์มอีกหลายครั้ง จนได้ตำแหน่งแชมป์พาบา (PABA) และได้ชิงแชมป์โลกอีกครั้งในรุ่นเดิม สถาบันเดิมกับ เคจิ ยะมะงุชิ นักมวยชาวญี่ปุ่นที่โอซาก้า ในปลายปี พ.ศ. 2539 ซึ่งไม่มีการถ่ายทอดสดกลับมาทางประเทศไทยเนื่องจากติดพิธีสวนสนามของทหารรักษาพระองค์ในวันเฉลิมพระชนมพรรษาของพระบาทสมเด็จพระเจ้าอยู่หัว ปรากฏว่าพิชิตสามารถเอาชนะน็อกไปได้เพียงยกที่ 2 อย่างรวดเร็วผิดความคาดหมาย และหลังจากนั้นพิชิตสามารถป้องกันตำแหน่งไว้ได้อีกหลายครั้ง จนกระทั่งในปี พ.ศ. 2543 พิชิตไม่ได้ป้องกันตำแหน่งนานแล้ว จึงถูกปลด หลังจากนั้นอีกประมาณปีกว่าจึงได้มีโอกาสชิงแชมป์โลกนี้อีกครั้งที่สหรัฐอเมริกา แต่ว่าเป็นฝ่ายแพ้น็อกไป หลังจากนั้น พิชิตได้เดินทางไปประกอบอาชีพเป็นเทรนเนอร์ที่ประเทศญี่ปุ่นอยู่ระยะหนึ่ง โดยเดินทางตาม อิสมาแอล ซาลาส เทรนเนอร์ชาวคิวบา ที่เป็นเคยผู้ฝึกสอนมาก่อน รวมทั้งได้ขึ้นชกไปด้วยที่นั่นเป็นจำนวน 2 ครั้ง ก่อนที่จะแขวนนวมไปในที่สุด โดยครั้งสุดท้ายสามารถเอาชนะคะแนนนักมวยดาวรุ่งชาวญี่ปุ่นที่โอซาก้าได้ด้วย ชีวิตครอบครัวสมรสกับ อมรรัตน์ ภัทรวดี เมื่อวันที่ 30 เมษายน พ.ศ. 2542 มีบุตรชาย-บุตรสาวด้วยกัน 2 คน ปัจจุบัน พิชิตได้ประกอบธุรกิจฟาร์มกุ้ง และฟาร์มปลานิล ที่จังหวัดชัยภูมิ บ้านเกิดเกียรติประวัติเกียรติประวัติ. - แชมป์ PABA รุ่นไลท์ฟลายเวท- ชิง 5 สิงหาคม 2538 ชนะคะแนน อารีส เฮตูบัน () ที่ อาคารนิมิบุตร ภายในสนามกีฬาแห่งชาติ ปทุมวัน - ป้องกันแชมป์ครั้งที่ 1, 7 ตุลาคม 2538 ชนะน็อค ยก 12 โรเจอร์ เอสปาโนรา () ที่ ห้างเดอะมอลล์ บางกะปิ - ป้องกันแชมป์ครั้งที่ 2, 7 เมษายน 2539 ชนะน็อค ยก 2 พีรัท ทาบอรัท (อินโดนีเซีย) ที่ จ.อุตรดิตถ์ - ป้องกันแชมป์ครั้งที่ 3, 1 มิถุนายน 2539 ชนะน็อค ยก 2 อารีส เฮตูบัน (อินโดนีเซีย) ที่ ห้างเดอะมอลล์ บางแค - พฤศจิกายน พ.ศ. 2539 สละแชมป์ - แชมป์โลกรุ่นไลท์ฟลายเวท WBA- ชิง 3 ธันวาคม พ.ศ. 2539 ชนะน็อค ยก 2 เคจิ ยะมะงุชิ () ที่ เพอเฟคทรอลยิมเนเซียม โอซาก้า - ป้องกันแชมป์ครั้งที่ 1, 29 มิถุนายน 2540 ชนะคะแนน ลี ซังชุล  () ที่ จ.ราชบุรี - ป้องกันแชมป์ครั้งที่ 2, 1 มีนาคม 2541 ชนะคะแนน ห้าดาว ซีพียิม ที่สี่แยกราชวงศ์ เยาวราช - ป้องกันแชมป์ครั้งที่ 3, 17 ตุลาคม 2541 ชนะน็อค ยก 8 ลี แตกิล (เกาหลีใต้) ที่ ห้างเซ็นทรัลลาดพร้าว - ป้องกันแชมป์ครั้งที่ 4, 20 กุมภาพันธ์ 2542 ชนะคะแนน โจมา แกมบัว (ฟิลิปปินส์) ที่ เกาะสมุย - ป้องกันแชมป์ครั้งที่ 5, 5 กุมภาพันธ์ 2543 ชนะคะแนน ยัง ซังอิก (เกาหลีใต้) ที่ ห้างเดอะมอลล์ บางกะปิ - สิงหาคม 2543 ถูกปลด - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลท์ฟลายเวท WBA, 9 ตุลาคม 2537 แพ้น็อค ยก 6 ลีโอ กาเมซ () ที่ มหาวิทยาลัยรามคำแหง - ชิงแชมป์โลกรุ่นไลท์ฟลายเวท WBA, 19 มกราคม 2545 แพ้น็อค ยก 12 โรเซนโด อัลวาเรซ () ที่ ไมอามี่ รัฐฟลอริดา</doc>
