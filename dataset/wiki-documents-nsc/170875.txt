<doc id="170875" url="https://th.wikipedia.org/wiki?curid=170875" title="ข้างหลังภาพ เดอะมิวสิคัล">ข้างหลังภาพ เดอะมิวสิคัล ข้างหลังภาพ เดอะมิวสิคัล () เป็นละครเวที จาก นวนิยายเรื่อง ข้างหลังภาพ บทประพันธ์ อมตะของ ศรีบูรพา ที่ถูกนำมาสร้างเป็นละครโทรทัศน์ และในรูปแบบภาพยนตร์มาแล้วถึงสองครั้ง และในครั้งนี้ถูกถ่ายทอดออกมา ในรูปแบบละครเพลง โดยค่าย เอ็กแซ็กท์ & ซีเนริโอ อำนวยการสร้างโดย ถกลเกียรติ วีรวรรณ เปิดการแสดง ณ เมืองไทยรัชดาลัย เธียเตอร์ ทั้งสิ้น 49 รอบการแสดง โดยเนื้อเรื่องเป็นเรื่องราวของความรักต่างวัย ต่างสถานะ นำแสดงโดย สุธาสินี พุทธินันทน์ และ สุกฤษฎิ์ วิเศษแก้ว เนื้อเรื่องได้รับการดัดแปลงเป็นละครเวทีภาษาอังกฤษในชื่อว่า "Waterfall" โดยริชาร์ด มาลท์บี จูเนียร์ ดนตรีประกอบโดยเดวิด ไชร์ และสราวุธ เลิศปัญญานุช แสดงที่เมืองแพซาดีนา รัฐแคลิฟอร์เนีย และ เมืองซีแอตเทิล รัฐวอชิงตัน ประเทศสหรัฐอเมริกา นำแสดงโดย เอมิลี่ แพ็ดเจ็ท และสุกฤษฎิ์ วิเศษแก้วเนื้อเรื่อง เนื้อเรื่อง. หม่อมราชวงศ์กีรติดำรงความเป็นสาวอยู่จนเข้าขีดความสาวทึมทึก ก็ยังไม่พบรักหรือชายที่สมควรแก่ความรักของเธอมาสู่ขอในขณะที่อายุย่างเข้าปีที่ 35 จึงมีข้าราชการชั้นพระยาอายุ 50 ปี ซึ่งเป็นพ่อหม้ายมีลูกติด 2 คนมาสู่ขอ ด้วยความหมดหวังที่จะได้พบชายที่ดีกว่านั้น และนิสัยนักศิลปะของเธอทำให้มีความต้องการจะรู้จักความเป็นไปของโลกให้กว้างกว่าที่ได้พบเห็นอยู่ในวงแคบเป็นเวลาถึง 35 ปี หม่อมราชวงศ์กีรติจึงได้ยอมแต่งงานกับเจ้าคุณผู้นั้น และแล้วก็ได้พบเห็นโลกภายนอกบ้านของเธอสมความปรารถนา เจ้าคุณสามี ( พระยาอธิการบดี ) พาเธอไปเที่ยวญี่ปุ่น ณ ที่นั้นเอง หม่อมราชวงศ์กีรติก็ได้พบกับนพพร นิสิตหนุ่มอายุ 22 ปี แห่งมหาวิทยาลัยริคเคียว ซึ่งเป็นบุตรชายของเพื่อนสามี และซึ่งสามีของเธอขอร้องให้ช่วยจัดหาบ้านพักและนำเที่ยวด้วยเป็นครั้งแรก หม่อมราชวงศ์กีรติยังสาวและสวยสดชื่นอยู่ เช่นเดียวกับสุภาพสตรีสมัยใหม่ที่รู้จักบำรุงรักษาความงามแลวัยไว้ได้ ด้วยเหตุนี้ เธอจึงเป็นที่สะดุดตาสะดุดใจของนพพร เด็กหนุ่มผู้ห่างการสมาคมกับสุภาพสตรีไทยถึง 3 ปีเศษแล้วอย่างมากมาย และโดยที่ได้ติดต่อกันอยู่ตลอดเวลาที่หม่อมราชวงศ์กีรติกับสามีพักอยู่ที่ประเทศนั้นจึงทำให้นพพรกับหม่อมราชวงศ์กีรติคุ้นกันจนถึงขีดสนิทสนม ประกอบกับได้อยู่ด้วยกันท่ามกลางภูมิภาพอันสวยงามของประเทศญี่ปุ่น และความงามความเปล่งปลั่งของหม่อมราชวงศ์กีรติเป็นสื่อชักจูงใจด้วยในที่สุดนพพรเด็กหนุ่มผู้ไม่เดียงสาในเรื่องรัก ก็เกิดความรักในหม่อมราชวงศ์กีรติขึ้น ความรักอันบริสุทธิ์และร้อนแรงของผู้ที่เพิ่งมีความรักเป็นครั้งแรกนี้ดูเหมือนจะทำให้หม่อมราชวงศ์กีรตินักศิลปะซึ่งไม่เคยได้พบความรักเลยรู้สึกลำบากใจ ที่จะข่มใจไว้อยู่มากเหมือนหัน แต่หม่อมราชวงศ์กีรติมีอายุมากแล้ว และทั้งได้รับการอบรมศึกษาในทางดีงามในชีวิตเบื้องต้นมาแล้ว ก็ข่มใจไว้อย่างดี จนนพพรไม่สามารถจะทราบได้ว่า หม่อมราชวงศ์กีรติรักตนหรือไม่ ครั้นแล้วทั้งสองก็จากกัน เมื่อกำหนดการเที่ยวญี่ปุ่นของพระยาอธิการบดียุติลง ความรักของนพพรคงรบเร้าจิตใจให้กระสับกระส่ายจนถึงขีดสุด เมื่อตอนที่จากกันไปใหม่ๆครั้นแล้วก็ค่อยๆอ่อนลงตามธรรมชาติของคนที่มีภาระที่จะต้องใส่ใจมากกว่าความรู้สึกนี้ จนในที่สุดเมื่อสองปีล่วงไปแล้ว นพพรก็รู้สึกในกีรติอย่างมิตรคนหนึ่งเท่านั้น 6 ปีล่วงไป นพพรสำเร็จการศึกษาและฝึกหัดงานที่ญี่ปุ่นพอสมควรแก่การแล้วก็กลับสยาม ในขณะนี้หม่อมราชวงศ์กีรติเป็นหม้ายแล้ว และบำเพ็ญชีวิตอยู่อย่างสงบเสงี่ยม เขาทั้งสองคนได้พบกันอีกครั้งหนึ่ง แต่เป็นการพบที่นพพรรู้สึกเหมือนพบพี่สาวที่ดีคนหนึ่งเท่านั้น เวลา 6 ปีในญี่ปุ่นได้เปลี่ยนจิตใจของนพพรเด็กหนุ่มผู้อ่อนแก่ความรักให้เป็นชายหนุ่มญี่ปุ่นที่ไม่ใคร่จะคิดถึงใครจะคิดถึงอะไรนอกจากงานและการตั้งตัวเท่านั้น ครั้นแล้วนพพรก็แต่งงานกับคู่หมั้นที่บิดาหาไว้ไห้เมื่อครั้งยังศึกษาอยู่ในญี่ปุ่น เมื่อแต่งงานแล้วได้สองเดือน นพพรได้ทราบว่าหม่อมราชวงศ์กีรติได้เจ็บหนักด้วยโรควัณโรค และอยากพบเขา จนแพทย์และพยาบาลรู้สึกว่าควรจะมาตามเขาให้ไปพบ เพื่อให้คนไข้ได้สงบจิตใจในวาระสุดท้าย นพพรก็ไปเยี่ยมและหม่อมราชวงศ์กีรติก็ให้ภาพเขียนที่ระลึกถึงสถานที่ให้กำเนิดความรักแก่เขาทั้งสอง ซึ่งเป็นภาพวาดโดยฝีมือของเธอเอง พร้อมด้วยคำตัดพ้อบางประโยคเป็นที่สะกิดใจนพพรให้ระลึกถึงความหลังและหวนคิดเสียดายอาลัยคนรักคนแรกของตน ครั้นแล้วหม่อมราชวงศ์กีรติสตรีผู้อาภัพในเรื่องรักก็ถึงแก่กรรมใน 7 วันต่อมา และเรื่องก็จบลงเพียงเท่านี้นักแสดงนักแสดงแทนนักแสดง. นักแสดงแทน. - รัดเกล้า อามระดิษ เป็น คุณหญิงกีรติ - เลอวิทย์ สังข์สิทธิ์ เป็น นพพร - เขมรัชต์ สุนทรนนท์ เป็น นพพร - สุกานดา บุญธรรมมิก เป็น นวล - ภคชนก์ โวอ่อนศรี เป็น สมบูรณ์ และ ท่านทูต - เทพธนะ ปาลกะวงศ์ ณ อยุธยา เป็น เจ้าคุณอธิการ - นรินทร์ ภูวนเจริญ เป็น พาที - ปฐมกฤษณ์ สุดสระ เป็น เสรี - กุศลิน โควหกุล เป็น ปรีดิ์ - สุปรียา พุทธน เป็น ปรีดิ์งานสร้างละครเวทีการตีความบทประพันธ์ งานสร้างละครเวที. การตีความบทประพันธ์. ข้างหลังภาพ วรรณกรรมคลาสสิก ของ ศรีบูรพา ซึ่งในครั้งนี้ถูกนำกลับมาสร้างอีกครั้ง ในรูปแบบที่ฉีกไปจากเดิม นั่นคือการวางบทประพันธ์ลงในรูปแบบของละครเวที บทประพันธ์ข้างหลังภาพนั้นมีความหมายมากมายซ่อนอยู่ ซึ่งผู้สร้าง ถกลเกียรติ วีรวรรณ ได้กล่าวไว้ว่าทีมงานทีมงาน. - ประพันธ์ดนตรี โดย สราวุธ เลิศปัญญานุช - ประพันธ์คำร้อง โดย วิเชียร ตันติพิมลพันธ์ - บทละคร โดย ศุภกร เหรียญสุวรรณ , พิมพ์มาดา พัฒนอลงกรณ์ , พรินทรา ชูโต - กำกับดนตรี โดย สราวุธ เลิศปัญญานุช - กำกับลีลา โดย สุธีศักดิ์ ภักดีเทวา - กำกับศิลป์ โดย ศศวัต บุษยพันธ์ - ออกแบบเครื่องแต่งกาย โดย ศักดิ์สิทธิ์ พิศาลสุพงศ์, พิสิฐ จงนรังสิน, อุดมเวทย์ คงภักดี, บันฑิต จันทะวัน - กำกับแสง โดย ปรากรม์ กาญจนศรีสุขกุล - ดูแลการร้อง สุกานดา บุญยธรรมิก, ธานี พูลสุวรรณ - กำกับเสียง โดย ประพล สุขสันต์สมภพ - ดำเนินการผลิต อัจฉรา ชูสกุล - ควบคุมการผลิต สุธาสินี บุศราพันธ์, ฤดีภัญ แสงชูโต - อำนวยการสร้างและกำกับการแสดง โดย ถกลเกียรติ วีรวรรณแง่มุมสะท้อนสังคม แง่มุมสะท้อนสังคม. ปัจจุบัน สังคมเป็นตัวกำหนดให้ทุกคนต้องมีภาพออกมาภาพหนึ่งเสมอ แล้วผู้คนก็พร้อมที่จะตัดสินและยึดติดกับภาพนั้นๆอย่างง่ายๆ โดยบางครั้งก็ไม่ได้รู้ว่าข้างหลังของภาพนั้นมีที่มาที่ไปอย่างไร เหมือนภาพวาดที่คุณหญิงกีรติ มอบให้ นพพร ก่อนสิ้นใจ ที่ปรีดิ์คู่หมั้นของ นพพร มองปราดเดียวก็รู้ว่าภาพนั้นไม่สวย แต่นพพรกลับมองว่าสวย เพราะภาพนั้นเป็นภาพวาดน้ำตกมิตาเกะในญี่ปุ่นที่เขาเกิดความรักต่อคุณหญิงกีรติที่นั่น ดังนั้น เมื่อใดก็ตามที่เราได้รู้เบื้องลึกเบื้องหลังของภาพนั้น อาจจะให้ความรู้สึกที่แตกต่างกันจากการมองเพียงข้างหน้าภาพเพียงอย่างเดียว ตัวละครของปรีดิ์จึงเปรียบเสมือนคนโดยส่วนใหญ่ในปัจจุบันที่มักจะมองเพียงหน้าภาพและตัดสินว่าคนอื่นๆเป็นอย่างไรความหมายแฝงของข้างหลังภาพ ความหมายแฝงของข้างหลังภาพ. การเมืองเป็นประเด็นทางสังคม ที่ ผู้เขียน ศรีบูรพา ได้แทรกเข้าไป เพื่อให้ผู้อ่านได้มองเห็นบรรยากาศของสังคมในช่วงรอยต่อผ่านการต่อสู้ และสำหรับในรูปแบบของละครเวที ก็ยังได้มีการสอดแทรกประเด็นทางการเมืองลงไปเล็กน้อยด้วยบทเพลงบทเพลง. - องก์ 1 - ภาพแห่งชีวิต - บ้านนพพร พ.ศ. 2483 - นพพร - ความลับ - บ้านคุณหญิงกีรติ พ.ศ. 2476 - กีรติ - นะท์ซึ - กรุงโตเกียว - หมู่มวล, พาที, เสรี, สมบูรณ์, นพพร - ชุดน้ำเงินลายจุด - สถานีรถไฟ - นพพร, กีรติ - เธอสวย - ทำเนียบสยามในโตเกียว - นักร้อง, นพพร, พาที, เสรี, สมบูรณ์ - คำชมของเธอ - ทำเนียบสยามในโตเกียว - กีรติ, นพพร - ความสุขที่แท้จริง - หน้าบ้านและภายในบ้านพักเจ้าคุณและคุณหญิง - นวล, กีรติ - ท่องแดนตะวัน - บนรถไฟ, โตเกียว, และเมืองรอบๆ โตเกียว - หมู่มวล, นพพร, กีรติ - รักแท้มีอยู่จริง - บึงน้ำในสวนสาธารณะ - เด็กญี่ปุ่น, นพพร, กีรติ - คำถาม - บึงน้ำในสวนสาธารณะ - นพพร, กีรติ - ความสุขที่แท้จริง (Reprise) - หน้าบ้านพักเจ้าคุณและคุณหญิง - นวล, นพพร - พูดชัดๆ - ถนนในโตเกียว - สมบูรณ์, เสรี, พาที, นพพร - จดหมาย - บ้านปรีดิ์ในบางกอก - ปรีดิ์ - รุ่มร้อน - ภายในและภายนอกห้องบอลรูมโรงแรมในโตเกียว - นพพร, กีรติ - ภาพแห่งความหลัง - ภายในและภายนอกห้องบอลรูมโรงแรมในโตเกียว - นพพร - ความลับ - มิตาเกะ - กีรติ - หากฉันมีความรัก - มิตาเกะ - นพพร, กีรติ - ฉันแทบใจจะขาด - ท่าเรือโกเบ - หมู่มวล, นพพร, กีรติ- องก์ 2 - ฝันร้าย - ญี่ปุ่น - บรรเลง - คำว่ารัก - ญี่ปุ่นและสยาม พ.ศ. 2476-2482 - นพพร, กีรติ - ไม่มีเคยมีคำว่าสาย - บ้านเจ้าคุณ - เจ้าคุณ - ระบายความฝัน - บ้านเจ้าคุณ - กีรติ - เริ่มชีวิตใหม่ - ท่าเรือ - หมู่มวล - เคยรัก - บ้านคุณหญิงกีรติ - นพพร - อยากพูดให้เธอรู้ - บ้านคุณหญิงกีรติ - กีรติ, นพพร, ปรีดิ์, หมู่มวล - สร้างภาพเราให้ดูดี - ร้านอาหาร - พาที, เสรี, สมบูรณ์, หมู่มวล - ภาพวันนั้น - บ้านนพพร พ.ศ. 2483 - นพพร, นวล - สายเสียแล้ว - บ้านคุณหญิงกีรติ - กีรติ, นพพร - ภาพแห่งชีวิต (Reprise) - บ้านนพพร - นพพรข้อมูลการจัดแสดงรอบพิเศษข้อมูลการจัดแสดง. รอบพิเศษ. - รอบปฐมทัศน์ วันที่ 18 สิงหาคม 2551 เวลา 19.00 น. - รอบสื่อมวลชน วันที่ 19 สิงหาคม 2551 เวลา 19.00 น. - รอบกาล่าไนท์ วันที่ 21 สิงหาคม 2551 เวลา 19.00 น. - รอบกาล่าไนท์ โดยแคมเปญ “แบรนด์...รังนกแท้" วันที่ 22 สิงหาคม 2551 เวลา 19.00 น.รอบเปิดขายบัตร รอบเปิดขายบัตร. ข้างหลังภาพ เดอะมิวสิคัล จัดแสดงตั้งแต่ 21 สิงหาคม - 28 กันยายน 2551 และ 17 - 26 ตุลาคม พ.ศ 2551 ณ เมืองไทยรัชดาลัย เธียเตอร์ ศูนย์การค้าเอสพลานาด โดยเปิดการแสดงทั้งหมดเป็นจำนวนทั้งสิ้น 49 รอบการแสดงด้วยกัน และมีการเปิดรอบการแสดงทั้งรอบที่มีซับไตเติ้ลภาษาอังกฤษ และภาษาญี่ปุ่น- ข้างหลังภาพ เดอะมิวสิคัล รอบที่ 1 เปิดการแสดงตั้งแต่ 21 สิงหาคม-14 กันยายน 2551 ณ เมืองไทยรัชดาลัยเธียเตอร์ ศูนย์การค้าดิเอสพลานาด รวมทั้งหมด 27 รอบการแสดง- เพิ่มข้างหลังภาพ เดอะมิวสิคัล รอบที่ 2 เปิดการแสดงตั้งแต่ 17 กันยายน-28 กันยายน 2551 ณ เมืองไทยรัชดาลัยเธียเตอร์ ศูนย์การค้าดิเอสพลานาด รวมทั้งหมด 14 รอบการแสดง- เพิ่มข้างหลังภาพ เดอะมิวสิคัล รอบที่ 3 เปิดการแสดงตั้งแต่ 17 ตุลาคม-26 ตุลาคม 2551 ณ เมืองไทยรัชดาลัยเธียเตอร์ ศูนย์การค้าดิเอสพลานาด รวมทั้งหมด 8 รอบการแสดงรอบบรรยายภาษาอังกฤษ และญี่ปุ่นรอบบรรยายภาษาอังกฤษ และญี่ปุ่น. - รอบวัน พุธ , ศุกร์ , อาทิตย์ รอบ 19.30 น. มีบรรยาย ภาษาอังกฤษ - รอบวันพฤหัสบดี รอบ 14.00 น. มีบรรยายภาษาญี่ปุ่นราคาบัตรราคาบัตร. - บัตรราคา 500, 1000, 1500, 2000, 2500, 3000 บาท - เฉพาะรอบวันพฤหัส 14.00 น. (บรรยายภาษาญี่ปุ่น) บัตรราคา 500 , 800 , 1300 , 1800 , 2300 , 2800 บาทรางวัลรางวัล. - รางวัลไนน์เอ็นเตอร์เทน อวอร์ดส์ ครั้งที่ 2- เข้าชิง 1 ใน 5 รางวัลทีมงานสร้างสรรค์แห่งปี (ทีมสร้างสรรค์ละครเวทีข้างหลังภาพ)</doc>
