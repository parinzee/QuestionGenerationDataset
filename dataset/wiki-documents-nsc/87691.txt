<doc id="87691" url="https://th.wikipedia.org/wiki?curid=87691" title="อัตภาพ">อัตภาพ อัตภาพ (อ่านว่า อัดตะภาบ) แปลว่า ความเป็นตนเอง, ภาวะแห่งตน อัตภาพ ใช้หมายถึงตัวตน, ร่างกาย, ชีวิต, รูปลักษณะ เป็นคำบ่งบอกถึงอวัยวะต่างๆ ในร่างกายของคนตลอดถึงบุคลิกภาพและความเป็นอยู่แห่งชีวิตโดยภาพรวม มีความหมายเดียวกับคำว่าอัตตา ซึ่งแปลว่าตัวตนเหมือนกัน อัตภาพ ได้มีการนำมาใช้ในสำนวนไทย เช่น "เขามีรายได้สมควรแก่อัตภาพ" หมายความว่ามีรายได้พอเลี้ยงตัว "ทำอะไรก็ตามต้องดูอัตภาพตัวเองว่าพอจะทำไหวไหม" หมายความว่าดูร่างกายตัวเองด้วย</doc>
