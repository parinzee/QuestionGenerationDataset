<doc id="718714" url="https://th.wikipedia.org/wiki?curid=718714" title="สงครามบอสเนีย">สงครามบอสเนีย สงครามบอสเนีย หรือ สงครามกลางเมืองบอสเนีย เป็นสงครามความขัดแย้งชาติพันธุ์ระหว่างชาวโครแอต ชาวเซิร์บ และชาวบอสเนียซึ่งเป็นชาวมุสลิม สงครามปะทุในวันที่ 1 มีนาคม ค.ศ. 1992 เมื่อชาวเซิร์บได้ก่อจลาจลเพื่อแยกตัวเป็นอิสระ ในขณะเดียวกันชาวโครแอตก็แยกดินแดนเป็นอิสระเช่นเดียวกัน ในช่วงสัปดาห์เดียวบอสเนียเกือบทั้งประเทศกลายเป็นทะเลเพลิง สงครามขยายวงกว้างไม่เว้นแต่กรุงซาราเยโว เมืองหลวงของบอสเนีย สงครามบอสเนียถูกระบุว่าเป็นสงครามการฆ่าล้างเผ่าพันธุ์โดยกองทัพชาวเซิร์บได้สังหารหมู่ชาวบอสเนีย ในขณะเดียวกันชาวโครแอตก็ได้สังหารหมู่ชาวบอสเนียเช่นกัน การสังหารหมู่ครั้งใหญ่สุดคือที่สเรเบรนีตซาโดยกองกำลังชาวเซิร์บของรัตโก มลาดิช สหประชาชาติจึงร้องให้นาโตส่งทหาร ในที่สุดนาโตก็โจมตีกองกำลังชาวเซิร์บจนต้องยอมแพ้ ส่วนกองกำลังชาวโครแอตก็ได้ยอมจำนนจากการบีบบังคับจากรัฐบาลกลางโครเอเชีย สงครามบอสเนียจบลงหลังสนธิสัญญาเดย์ตัน ซึ่งกำหนดให้ประเทศบอสเนียและเฮอร์เซโกวีนาแบ่งเขตการปกครองออกเป็นสองเขต คือ สหพันธรัฐบอสเนียและเฮอร์เซโกวีนาซึ่งเป็นของชาวมุสลิมและโครแอต และสาธารณรัฐเซิร์ปสกาซึ่งเป็นของชาวเซิร์บ</doc>
