<doc id="115049" url="https://th.wikipedia.org/wiki?curid=115049" title="เรือโดยสารคลองแสนแสบ">เรือโดยสารคลองแสนแสบ เรือโดยสารคลองแสนแสบ เป็นบริการเรือด่วนในคลองแสนแสบ และคลองมหานาค มีเส้นทางระหว่าง ท่าน้ำวัดศรีบุญเรือง ในเขตบางกะปิ จนถึง ท่าสะพานผ่านฟ้าลีลาศ เขตป้อมปราบศัตรูพ่าย โดยมีจุดต่อเรือที่ ท่าประตูน้ำ รวม 28 ท่าเรือ ดำเนินงานโดยกลุ่มเรือหางยาวที่รวมตัวกันในนาม ห้างหุ้นส่วนจำกัด ครอบครัวขนส่ง เปิดให้บริการครั้งแรกในวันที่ 1 ตุลาคม พ.ศ. 2533 จากการชักชวนของ พล.ต.จำลอง ศรีเมือง ผู้ว่าราชการกรุงเทพมหานครในสมัยนั้น เส้นทางการเดินเรือมีความยาวประมาณ 18 กิโลเมตร ให้บริการผู้โดยสารวันละกว่า 4 หมื่นคนทางการเดินเรืออกไปอีก 11 กิโลเมตรถึงมีนบุรีท่าเทียบเรือท่าเทียบเรือ. - วัดศรีบุญเรือง - บางกะปิ - เดอะมอลล์บางกะปิ - วัดกลาง - สะพานมิตรมหาดไทย - มหาวิทยาลัยรามคำแหง - วัดเทพลีลา - รามคำแหง 29 - เดอะมอลล์ 3 - รามคำแหง 1 (แอร์พอร์ทลิงก์ สถานีรามคำแหง) - สะพานคลองตัน - อาคารชาญอิสระทาวเวอร์ - ซอยทองหล่อ - สุเหร่าบ้านดอน - วัดใหม่ช่องลม - อิตัลไทย - มหาวิทยาลัยศรีนครินทรวิโรฒ ประสานมิตร - อโศก (MRT เพชรบุรี + air port rail link มักกะสัน ) - นานาชาติ - นานาเหนือ - สะพานวิทยุ - สะพานชิดลม - ประตูน้ำ - สะพานหัวช้าง (สถานีราชเทวี (รถไฟฟ้าบีทีเอส)) - ชุมชนบ้านครัวเหนือ - สะพานเจริญผล - โบ๊เบ๊ - ผ่านฟ้าลีลาศอุบัติเหตุ อุบัติเหตุ. วันที่ 25 พฤษภาคม พ.ศ. 2555 เวลา 9.45น.เรือโดยสารคลองแสนแสบเดินทางจากท่าน้ำวัดศรีบุญเรือง ในเขตบางกะปิ จนถึง ท่าสะพานผ่านฟ้าลีลาศ ระหว่างทางไปจุดต่อเรือที่ ท่าประตูน้ำ ได้เกิดเหตุเพลิงไหม้ห้องเครื่องของเรืออย่างรวดเร็ว ทำให้พนักงานขับเรือ นำเรือเข้าเทียบท่าทองหล่อ วันที่ 5 มีนาคม พ.ศ. 2559 เมื่อเวลาประมาณ 06.20 น. เกิดเหตุเรือโดยสารระเบิดในคลองแสนแสบ บริเวณท่าเรือวัดเทพลีลา ซอยรามคำแหง 39 แขวงหัวหมาก เขตบางกะปิ โดยบนเรือมีผู้โดยสารราว 70 คน จากเหตุระเบิด ทำให้มีผู้ได้รับบาดเจ็บอย่างน้อย 58 ราย และบาดเจ็บสาหัส 2 ราย ส่วนสาเหตุของเรือโดยสารระเบิดตูมสนั่นทำให้มีผู้บาดเจ็บจำนวนมากนั้น เบื้องต้น คาดว่าเนื่องจากเครื่องยนต์ระเบิด</doc>
