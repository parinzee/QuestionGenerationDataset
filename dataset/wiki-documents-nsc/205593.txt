<doc id="205593" url="https://th.wikipedia.org/wiki?curid=205593" title="เอส.เอช.อี">เอส.เอช.อี เอส.เอช.อี () เป็นวงหญิงล้วนจากไต้หวัน ประกอบด้วยสมาชิก เอลล่า (Ella), ฮีบี้ (Hebe) และ เซลิน่า (Selina) ชื่อของวงมาจากอักษรตัวแรกของชื่อสมาชิกในวง ตั้งแต่ออกผลงานอัลบั้มชุดแรก Dorm (2001) เอส.เอช.อี มีผลงานมาแล้ว 12 อัลบั้มกับยอดขายรวมกว่า 15 ล้านชุด และมีทัวร์คอนเสิร์ตใหญ่ไปแล้วสองครั้ง ซึ่งแต่ละครั้งของการทัวร์คอนเสิร์ตจะใช้เวลาทั้งหมดราวๆ 1 ปี ซึ่งจะจัดขึ้นประมาณ 8-10 รอบทั่วเอเชีย อาทิไต้หวัน จีน ฮ่องกง สิงคโปร์ มาเลเซีย ฯลฯ [ขณะนี้อยู่ในระหว่างการทัวร์คอนเสิร์ตครั้งที่ 3 ชื่อว่า She is the one โดยเริ่มต้นขึ้นแล้วที่ฮ่องกง ]นอกจากนี้ทางวงยังมีซีรีส์ดราม่า 8 เรื่อง เป็นพิธีกรรายการวาไรตี้ 2 รายการ และ มีเพลงประกอบดราม่า6 เรื่อง 10 เพลง เอส.เอช.อี ยังมีผลงานโฆษณาให้บริษัทต่าง ๆ เฉลี่ยปีละประมาณ16-20ตัว รวมถึง โคคา-โคล่า 7-11 และ เวิลด์ออฟวอร์คราฟต์ S.H.E เป็นกลุ่มศิลปินหญิงที่นับว่าประสบความสำเร็จมากที่สุด ได้รับรางวัลมาแล้วมากกว่าสามร้อยรางวัล และจากความสำเร็จของ เอส.เอช.อี นี้เองจึงทำให้ค่ายเพลงอื่นในไต้หวันได้เริ่มก่อตั้งวงหญิงล้วนขึ้นมา ในปี 2000 ทั้งสามสาวได้ร่วมแข่งขันในรายการประกวดร้องเพลงทางโทรทัศน์ โดยมีผู้ชนะคือ เซลิน่า ที่ได้รับรางวัลและได้เซ็นสัญญา ส่วนเอลล่า กับ ฮีบี้ ซึ่งเป็นผู้เข้ารอบสุดท้ายเช่นกันได้รวมตัวกับเซลิน่าก่อตั้งวง เอส.เอช.อี ขึ้นมา มีผลงานอัลบั้มผลิตภายใต้ค่าย HIM International Music ส่วน Avex Asia เป็นผู้จัดจำหน่ายในฮ่องกงแต่ก็โยกย้ายไปให้ WOW Music ในปี 2007 ส่วน EMI Music China เป็นตัวแทนจำหน่ายในสิงคโปร์และจีนผลงานสตูดิโออัลบั้ม</doc>
