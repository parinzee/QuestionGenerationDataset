<doc id="597944" url="https://th.wikipedia.org/wiki?curid=597944" title="สิ่ว">สิ่ว สิ่ว เป็นเครื่องมือที่ใช้ตัดไม้, หิน, หรือโลหะ ให้เป็นรูปร่างต่างๆ โดยอาศัยการตอก (ด้วยค้อน หรือเครื่องตอกไฮโดรลิก) ให้ส่วนคมที่ปลายสิ่วกินเข้าไปในเนื้อวัตถุหลายๆ ครั้ง เพื่อให้ส่วนที่ไม่ต้องการหลุดแตกออกมา จนเหลือเป็นรูปทรงที่ต้องการในที่สุด สิ่ว จะมีส่วนประกอบหลักๆ คือตัวสิ่วที่เป็นโลหะ ซึ่งส่วนปลายจะแบนคมคล้ายลิ่ม และมีด้ามจับที่เป็นไม้หรือพลาสติก โดยทั่วไป สิ่วจะใช้ในงานประติมากรรมแกะสลักไม้, หิน, หรือใช้โดยช่างไม้เพื่อแต่งขอบและมุมของไม้แต่ละชิ้น ให้ประกอบรวมกันเป็นชิ้นงานได้พอดี</doc>
