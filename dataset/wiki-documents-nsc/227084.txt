<doc id="227084" url="https://th.wikipedia.org/wiki?curid=227084" title="โรงเรียนไตรมิตรวิทยาลัย">โรงเรียนไตรมิตรวิทยาลัย โรงเรียนไตรมิตรวิทยาลัย (,)เป็นโรงเรียนชายล้วน ที่เปิดสอนเฉพาะนักเรียนชายในระดับมัธยมศึกษา ในย่านเยาวราชที่มีประวัติความเป็นมายาวนานแห่งหนึ่งในประเทศไทย เดิมชื่อโรงเรียนมัธยมวัดสามจีนใต้ เป็นโรงเรียนรัฐบาลสังกัดกองการมัธยมศึกษา กรมสามัญศึกษา กระทรวงศึกษาธิการ  ตั้งอยู่ที่ เลขที่ 661 ถนนเจริญกรุง  เขตสัมพันธวงศ์  กรุงเทพมหานคร  ก่อตั้งขึ้นเมื่อวันที่ 1 กรกฎาคม  พ.ศ. 2439 ปัจจุบันโรงเรียนไตรมิตรวิทยาลัยมีอายุ 122 ปี เป็นโรงเรียนผู้นำด้านภาษาจีนแห่งแรกของประเทศไทย โดยในปัจจุบันได้รับการสนับสนุนจาก สำนักงานส่งเสริมการเรียนการสอนภาษาจีนนานาชาติประวัติโรงเรียนไตรมิตรวิทยาลัย ประวัติโรงเรียนไตรมิตรวิทยาลัย. โรงเรียนไตรมิตรวิทยาลัยกับวัดไตรมิตรวิทยารามนั้น มีความสัมพันธ์อย่างแน่นแฟ้นกันมานาน กล่าวได้ว่า อดีตเจ้าอาวาสวัดไตรมิตรวิทยาราม เป็นบุรพาจารย์ของโรงเรียนไตรมิตรวิทยาลัย ด้วยโรงเรียนไตรมิตรวิทยาลัย มีกำเนิดขึ้นจากดำริของพระสมุห์กล่อม เจ้าอาวาสวัดสามจีนใต้รูปที่ ๒ ซึ่งต่อมาได้รับพระราชทานสมณศักดิ์ เป็นพระครูสัญญาบัตรมีราชทินนามว่า พระครูวิริยานุกิจการี เป็นผู้จัดตั้ง ดังที่ได้ปรากฏในราชกิจจานุเบกษา เล่มที่ ๑๓ แผ่นที่ ๒๔ วันที่ ๑๓ กันยายน รัตนโกสินทร์ศก ๑๑๕ หน้า ๒๒๕– ๒๒๖ ดังนี้ “ด้วย พระสมุห์กล่อม เจ้าอธิการวัดสามจีนใต้ผู้อุปการะ ได้รวบรวมกุลบุตรมาประชุมเล่าเรียนหนังสือไทยตั้งเป็นโรงเรียนขึ้น ให้พระพร้อมซึ่งสอบไล่ได้ประกาศนียบัตรประโยค ๒ พระสอนผู้สอบไล่ได้ประกาศนียบัตรประโยค ๑ เป็นอาจารย์สอน เปิดโรงเรียนสอนมาตั้งแต่วันที่ ๑ กรกฎาคม ร.ศ. ๑๑๕ (พ.ศ. ๒๕๓๐) มีนักเรียนมาเล่าเรียน ๓๔ คน และบอกรายงานมาลงทะเบียนในกรมศึกษาธิการ พระเจ้าลูกยาเธอ พระองค์เจ้ากิตติยากรวรลักษณ์ อธิบดีกรมศึกษาธิการ มีรับสั่งให้กองไปตรวจ ได้ความตามบอกนั้น ทรงอนุญาตให้พระสมุห์กล่อมเป็นผู้อุปการะ ให้พระพร้อมและพระสอนเป็นอาจารย์ตามประสงค์แล้ว "ในชั้นต้นนี้ กรมศึกษาธิการได้อุดหนุนแบบเรียนให้ ๑ จบ ตามธรรมเนียมโรงเรียนนี้นับว่าเป็นโรงเรียนมูลสามัญเชลยศักดิ์ ขึ้นในกรมศึกษาธิการอีกโรงเรียนหนึ่ง ด้วยอำนาจแห่งความอนุเคราะห์ของพระสมุห์กล่อม พระพร้อม และพระสอนนั้น ให้โรงเรียนนี้ จงตั้งอยู่สิ้นกาลนานเทอญ ฯ”' ต่อมาเมื่อ รองอำมาตย์ตรีสนิท เทวินทรภักติ ครูใหญ่โรงเรียนมัธยมวัดสามจีน ได้ปรึกษาตกลงกับท่านเจ้าอาวาสวัดสามจีนในครั้งนั้นว่า เห็นสมควร ปรับปรุงสุขลักษณะบริเวณวัดและโรงเรียนในคราวเดียวกัน หลังจากที่ได้ทำการปรับปรุงพื้นที่เรียบร้อยแล้วจึงได้สร้างอาคารเรียนขึ้น เป็นอาคารตึก ๓ ชั้น เป็นตึกมีมุขยื่นและมีปีกตึกออกมาทางซ้ายของตัวอาคาร เป็นอาคารเรียนหลังแรกที่สร้างด้วยคอนกรีตสูงถึง ๓ ชั้นสร้างด้วยเงินของวัด จำนวน ๑๕,๐๐๐ บาท และเงินงบประมาณของทางราชการอีก ๒,๕๐๐ บาท พร้อมตึกวิทยาศาสตร์อีกหนึ่งหลัง นับได้ว่าโรงเรียนไตรมิตรวิทยาลัยได้มีกำเนิดจากอดีตบุรพาจารย์ซึ่งเป็นเจ้า อาวาสวัดสามจีนใต้โดยแท้ และท่านเจ้าอาวาสวัดนี้รูปต่อ ๆ มาก็ได้ให้ความอุปถัมภ์แก่โรงเรียนไตรมิตรวิทยาลัยทุกรูป อาคารเรียนโรงเรียนไตรมิตรวิทยาลัยหลังปัจจุบัน เป็นอาคารเรียนที่สร้างขึ้นใหม่ ซึ่งได้ทำการวางศิลาฤกษ์ เมื่อวันที่ ๒๓ พฤศจิกายน พ.ศ. ๒๕๒๓ โดยพระเดชพระคุณ พระวิสุทธาธิบดี อดีตเจ้าอาวาสวัดไตรมิตรวิทยาราม เป็นประธานในพิธีการเปลี่ยนนามโรงเรียน การเปลี่ยนนามโรงเรียน. ในปี พ.ศ. ๒๔๘๒ ได้เปลี่ยนนามวัดสามจีนใต้มาเป็นวัดไตรมิตรวิทยาราม ทั้งนี้ เพื่อจะเฉลิมเกียรติคุณของท่านผู้แรกสร้างให้ยั่งยืนวัฒนายิ่งขึ้น และเป็นการเชิตชูอุตสาหะวิริยะของท่านผู้สร้างและคณะกรรรมการปรับปรุงวัด พระเดชพระคุณท่านเจ้าประคุณ สมเด็จพระวันรัต ( เฮง เขมจารีมหาเถร) วัดมหาธาตุ ฯ ได้เมตตาคิดค้นนามที่เป็นมงคลมาเฉลิมเพิ่มความสง่าให้แก่วัดสามจีนใต้ โดยเปลี่ยนเป็น “วัดไตรมิตรวิทยาราม” และกรมสามัญศึกษาได้เปลี่ยนนามโรงเรียนมัธยมวัดสามจีนใต้เป็น “โรงเรียนไตรมิตรวิทยาลัย” ตามนามวัดที่ได้เปลี่ยนใหม่ เมื่อวันที่ ๓ กุมภาพันธ์ พ.ศ. ๒๔๘๒ห้องเรียนขงจื่อ สถาบันขงจื่อเค่อถัง ห้องเรียนขงจื่อ สถาบันขงจื่อเค่อถัง. ในงานเฉลิมฉลองเทศกาลตรุษจีนเยาวราชของทุกปี สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนิน วัดไตรมิตรวิทยาราม เสด็จสักการะพระพุทธมหาสุวรรณปฏิกร และ เสด็จทอดพระเนตรห้องเรียนขงจื่อของสถาบันขงจื่อเค่อถังโรงเรียนไตรมิตรวิทยาลัย ซึ่งเป็นพระมหากรุณาธิคุณอย่างยิ่งของโรงเรียนไตรมิตรวิทยาลัยผู้บริหารสถานศึกษาผู้บริหารสถานศึกษา. - นายศรายุทธ รัตนปัญญา ผู้อำนวยการโรงเรียน - นางพัทธ์ธีรา ใบคำ รองผู้อำนวยการกลุ่มบริหารวิชาการ - นางนิตยา ธรรมโชติ รองผู้อำนวยการกลุ่มบริหารงบประมาณและงานบุคคล - นางสาวเพชรี ธรรมสมบูรณ์ รองผู้อำนวยการกลุ่มบริหารทั่วไป - นายพุฒิพงศ์ ปรีเปรมดิ์ หัวหน้ากลุ่มบริหารนโยบายและแผนงาน - นายอำนาจ สมบูรณ์พันธ์ หัวหน้ากลุ่มบริหารกิจการนักเรียนทำเนียบผู้บริหารโรงเรียนมัธยมศึกษาใกล้เคียงโรงเรียนมัธยมศึกษาใกล้เคียง. - โรงเรียนเทพศิรินทร์ - โรงเรียนสายปัญญา - โรงเรียนสตรีวัดมหาพฤฒารามตราประจำโรงเรียน ตราประจำโรงเรียน. เครื่องหมายเสมาธรรมจักร มีอักษร "ต.ว." เป็นชื่อย่อโรงเรียนอยู่ภายในสีประจำโรงเรียน สีประจำโรงเรียน. ชมพู-ขาว- สีชมพู หมายถึง ความรัก ความมีน้ำใจ ความเมตตา ความโอบอ้อมอารี ความเสียสละ - สีขาว หมายถึง ความขาวสะอาด ความบริสุทธิ์ทั้งกาย วาจาใจ ความหมดจดผ่องใสดอกไม้ประจำโรงเรียนปรัชญาโรงเรียน ปรัชญาโรงเรียน. มตฺตญญุตา สทา สาธุ "ความรู้จักประมาณ ยังประโยชน์ให้ สำเร็จทุกเมื่อ"เอกลักษณ์ เอกลักษณ์. เป็นเด็กดี มีทักษะภาษาจีนคติพจน์ คติพจน์. “เรียนดี กีฬาเด่น เน้นจริยธรรม กิจกรรมเยี่ยม”แผนการเรียน แผนการเรียน. เนื่องจากโรงเรียนไตรมิตรวิทยาลัยตั้งอยู่ในพื้นที่ย่านเยาวราช ซึ่งนักเรียนส่วนใหญ่เป็นคนไทยเชื้อสายจีน ดังนั้นทางโรงเรียนจึงมีการจัดหลักสูตรภาษาจีนภาคบังคับ เพื่อส่งเสริมศักยภาพด้านภาษาจีนโดยตรง เปิดสอนภาษาจีนตั้งแต่ชั้นมัธยมศึกษาปีที่ 1 - 6 โดยระดับมัธยมศึกษาตอนปลาย ก็ต้องเรียนภาษาจีนทุกแผนการเรียน แผนการเรียนมัธยมศึกษาตอนปลายของโรงเรียนไตรมิตรวิทยาลัย มีดังนี้- แผนการเรียน วิทยาศาสตร์ - คณิตศาสตร์ - แผนการเรียน ภาษาอังกฤษ - คณิตศาสตร์ - แผนการเรียน ภาษาไทย-สังคมศึกษา-ภาษาอังกฤษ - แผนการเรียน ภาษาอังกฤษ - ภาษาจีน (Intensive Chinese Program) ในปี พ.ศ. 2552 โรงเรียนไตรมิตรวิทยาลัย จัดโครงการส่งเสริมความเป็นเลิศด้านภาษาจีนแบบเข้มข้น (Intensive Chines Program) เปิดห้องเรียนพิเศษในระดับชั้นมัธยมศึกษาตอนต้น-ปลาย โดยเรียนกับครูเจ้าของภาษาโดยตรง “ห้องเรียนขงจื่อ” ก่อตั้งขึ้นโดยโรงเรียนมัธยมสาธิตเทียนจิน ประเทศจีน และโรงเรียนไตรมิตรวิทยาลัย โดยได้รับการสนับสนุนจากพระเทพภาวนาวิกรม (เจ้าคุณธงชัย) ผู้ช่วยเจ้าอาวาสวัดไตรมิตรวิทยาราม และประธานสถาบันขงจื่อ เค่อถัง ที่ได้เล็งเห็นความสำคัญของการศึกษาภาษาจีนของเยาวชนไทย นอกจากนั้น ห้องเรียนขงจื่อแห่งนี้ ก็ยังได้รับการอนุมัติให้เป็นห้องเรียนขงจื่อแห่งแรกของโลก จากสำนักงานส่งเสริมการเรียนการสอนภาษาจีนนานาชาติ (Hanban) จึงทำให้ที่นี่เป็นแหล่งเรียนรู้ภาษา และวัฒนธรรมจีนสำหรับเยาวชนชาวไทย และผู้ที่สนใจทั่วไป โดยจุดประสงค์หลักก็เพื่อให้เป็นห้องเรียน และห้องสมุดที่มีความน่าเชื่อถือและสง่างาม เพื่อให้เป็นแหล่งเรียนรู้ด้านไอซีที ที่สมบูรณ์แบบแห่งแรกในประเทศไทย ซึ่งจะมีทั้งหนังสือเรียนภาษาจีน และคอมพิวเตอร์อย่างครบถ้วน รวมไปถึงมีการจัดแสดงวิถีชีวิตและวัฒนธรรมของชาวจีนอย่างถูกต้องและชัดเจน หากว่าเข้ามาถึงโรงเรียนไตรมิตรวิทยาลัยแล้ว ก็ไม่ต้องกลัวว่าจะหาห้องเรียนขงจื่อไม่เจอ เพราะที่ด้านล่างนั้นจะมีรูปหล่อทองแดงของท่านขงจื่อให้เห็นกันชัดเจน ส่วนตัวห้องเรียนนั้นจะอยู่ที่ชั้นสองของตึก ส่วนเมื่อเดินขึ้นไปถึงด้านหน้าห้องเรียนแล้ว จะเห็นบานประตูแบบจีนสีแดงบานใหญ่ตั้งอยู่ทางขวามือ ซึ่งก็เปรียบเสมือนว่ากำลังเดินเข้าสู่การเรียนรู้เมืองจีน ซึ่งเมื่อได้เดินเข้าไปถึงด้านในแล้ว ก็ทำจะให้รู้สึกว่าเหมือนมาอยู่ที่ประเทศจีนเลยทีเดียว เพราะมีการออกแบบและตกแต่งโดยชาวจีน ส่วนสิ่งของต่างๆ ที่อยู่ภายในห้อง ไม่ว่าจะเป็นของตกแต่งต่างๆ โต๊ะ เก้าอี้ พื้น หนังสือ หรือสิ่งของที่จัดแสดงอยู่ ก็ล้วนแต่นำเข้ามาจากประเทศจีนทั้งสิ้น ภายในห้องเรียนจะแบ่งออกเป็น 3 ส่วนด้วยกัน ส่วนแรกก็คือส่วนที่จัดเป็นนิทรรศการเกี่ยวกับเรื่องราวของประเทศจีน โดยจะแบ่งออกเป็น 12 หัวข้อ อาทิ หุ่นทหารและม้าดินปั้นของสุสานจิ๋นซีฮ่องเต้ อิฐสมัยราชวงศ์ฉินและกระเบื้องราชวงศ์ฮั่น เครื่องเคลือบและเครื่องหยก การทำกระดาษและแท่นพิมพ์ การแพทย์แผนจีนและยาจีน เครื่องแต่งกายประจำเผ่า เป็นต้น โดยแต่ละหัวข้อจะมีการจัดแสดงสิ่งของ และมีข้อความบรรยายให้ความรู้เป็นภาษาจีนและภาษาอังกฤษ ส่วนที่เป็นภาษาไทยนั้นทางเจ้าหน้าที่กำลังจัดทำอยู่ เพื่อให้คนไทยอ่านแล้วเข้าใจได้ดีขึ้น ส่วนที่ 2 จะจัดเป็นส่วนของห้องสมุด ที่จะมีซีดีการเรียนการสอน หนังสือภาษาจีน ทั้งหนังสือเรียน วรรณกรรม หนังสืออ่านเล่นต่างๆ เอาไว้ให้นั่งอ่านกัน ต้องขอบอกก่อนว่าโต๊ะที่นั่งอ่านหนังสือนั้นก็ไม่ธรรมดา เพราะนำเข้ามาจากประเทศจีน ส่วนตัวโต๊ะก็จะมีลักษณะคล้ายๆ กับแผ่นหินที่จารึกข้อความต่างๆ ไว้ ซึ่งข้อความเหล่านั้นก็จะเป็นประโยคที่ใช้สอนเด็กๆ ชาวจีนตอนเริ่มอ่านหนังสือ ในส่วนสุดท้ายของห้องเรียนขงจื่อ ก็จะเป็นในส่วนของการเรียนรู้ และการเรียนการสอนภาษาจีน โดยที่นี่จะมีห้องเรียนที่เพียบพร้อมไปด้วยอุปกรณ์การสอนต่างๆ ทั้งตำราเรียน คอมพิวเตอร์ และอุปกรณ์อิเล็กทรอนิกส์ต่างๆ รวมไปถึงจะมีจอคอมพิวเตอร์ระบบสัมผัสขนาดใหญ่ให้ได้มาเรียนมาเล่นกันด้วยศิษย์เก่าที่มีชื่อเสียงศิษย์เก่าที่มีชื่อเสียง. - องคมนตรี- พล.อ.พิจิตร กุลละวณิชย์- สภานิติบัญญัติแห่งชาติ- พล.อ.อาทร โลหิตกุล : อดีตสมาชิกสภานิติบัญญัติแห่งชาติ พ.ศ. 2549 - พิชัย วาศนาส่ง : นักข่าว,อดีตสมาชิกสภานิติบัญญัติแห่งชาติ พ.ศ. 2549- ทหาร- พล.ร.อ.วิชัย ยุวนางกูร : อดีตรองผู้บัญชาการทหารเรือ, สมาชิกสภานิติบัญญัติแห่งชาติ พ.ศ. 2549 - พล.อ. ไตรรงณ์ อินทรทัต :อดีตผู้ทรงคุณวุฒิกองทัพบก- ตำรวจ- พล.ต.อ แสวง ธีระสวัสดิ์ : อดีตอธิบดีกรมตำรวจ - พล.ต.อ จำลอง เอี่ยมแจ้งพันธุ์ : รองอธิบดีกรมตำรวจ รัฐมนตรีช่วยว่าการกระทรวงสาธารณสุข - พล.ต.อ มนัส ครุฑไชยันต์ : รองอธิบดีกรมตำรวจ - พล.ต.ท วิเชียร แสงแก้ว - พล.ต.ต วินัย เปาอินทร์ : มือปราบชื่อดัง - นักธุรกิจ- กิตติชัย ไกรก่อกิจ : บริษัท โสสุโก้ แอนด์ กรุ๊ป (2008)จำกัด ผู้ผลิตและจำหน่ายกระเบื้องเซรามิค “โสสุโก้”- วงการบันเทิง- อชิระ ประดับกุล : คอลัมน์นิส นิตยสาร SME THAILAND, DJ, พิธีกร, นักพากย์, ผู้แต่ง พอคเก๊ตบุ๊ค "บัญชีต้องรู้" - อารมณ์ โพธิ์หาญรัตนกุล (คัตโตะ) : นักร้องนำวง LIPTA - ศักดิ์ชัย กาย : บรรณาธิการบริหาร ของนิตยสาร LIPS - วิวัฒน์ วงศ์ภัทรฐิติ : พิธีกรรายการซูเปอร์จิ๋ว - ทนงศักดิ์ ศุภการ : พระเอกหนัง ช่างภาพสถานที่สำคัญที่อยู่ใกล้เคียงสถานที่สำคัญที่อยู่ใกล้เคียง. - ถนนเยาวราช - สถานีรถไฟหัวลำโพง - วงเวียนโอเดียน - เทียนฟ้ามูลนิธิ - ถนนเจริญกรุง - ตลาดน้อย - สถานีหัวลำโพง (รถไฟฟ้ามหานคร)</doc>
