<doc id="738576" url="https://th.wikipedia.org/wiki?curid=738576" title="อิยาเปล">อิยาเปล อิยาเปล () เป็นเมืองหนึ่งในประเทศชิลี ตั้งอยู่ในจังหวัดโชอาปา แคว้นโกกิมโบ ทางตอนกลางของประเทศ อิยาเปลเป็นเมืองหลักของจังหวัดโชอาปา ถือเป็นเขตบริหารระดับที่สามของประเทศในแง่การปกครองรองจากแคว้นและจังหวัด มีสภาเทศบาลเป็นคณะบริหารและมีนายกเทศมนตรี (alcalde) เป็นหัวหน้าคณะบริหาร อิยาเปลก่อตั้งในปี ค.ศ. 1752 (พ.ศ. 2295) และได้ย้ายเมืองมาอยู่ในตำแหน่งปัจจุบันตั้งแต่ ค.ศ. 1788 เมืองอิยาเปลมีประชากรราว 30,000 คน (พ.ศ. 2555) เมืองใหญ่ที่ใกล้ที่สุดคือ โอบาเย (ประชากร 103,000 คน) ซึ่งอยู่ห่างไปทางทิศเหนือราว 250 กิโลเมตร อิยาเปลตั้งอยู่ริมแม่น้ำอิยาเปลและแม่น้ำโชอาปา เมืองมีลักษณะภูมิอากาศแห้งมาก ปริมาณน้ำฝนส่วนใหญ่อยู่ในช่วงฤดูหนาวเศรษฐกิจ เศรษฐกิจ. เศรษฐกิจหลักของอิยาเปลมาจากภาคเกษตรกรรมและการทำเหมืองแร่ขนาดเล็ก โดยภาคเกษตรใช้พื้นที่ราว 3,500 เฮกตาร์ ครอบคลุมพื้นที่ชลประทานของริโอโชอาปา พืชเศรษฐกิจที่สำคัญของเมืองคือ พืชสกุลส้มสถานที่ท่องเที่ยว สถานที่ท่องเที่ยว. ห่างจากเมืองอิยาเปลไปทางเหนือราว 15 กิโลเมตร เป็นที่ตั้งของอุทยานแห่งชาติลัสชินชิยัส (Las Chinchillas) ซึ่งมีพื้นที่ราว 42 ตารางกิโลเมตร ในเขตอุทยานแห่งชาติสามารถพบตัวชินชิยา สัตว์ฟันแทะขนาดเล็กและเป็นสัตว์ประจำถิ่นที่พบในประเทศชิลีหรือประเทศเพื่อนบ้านเท่านั้น นอกจากนี้ในตัวเมืองยังมีพิพิธภัณฑ์ทางโบราณคดีขนาดเล็กแห่งหนึ่ง และมีสิ่งก่อสร้างทางประวัติศาสตร์ตั้งแต่ยุคล่าอาณานิคม บางแห่งสร้างตั้งแต่ปี ค.ศ. 1780</doc>
