<doc id="544206" url="https://th.wikipedia.org/wiki?curid=544206" title="พงศกร เมตตาริกานนท์">พงศกร เมตตาริกานนท์ พงศกร เมตตาริกานนท์ (เกิด 25 กุมภาพันธ์ พ.ศ. 2535) ชื่อเล่น เต้ย เป็นนักแสดงชาวไทย สังกัดบริษัทแอนเชียนส์เอนเตอร์เทน และสถานีวิทยุโทรทัศน์ไทยทีวีสีช่อง 3 มีผลงานที่เป็นที่รู้จักจากละครเรื่อง คุณชายรัชชานนท์, บางระจัน , ซ่อนรักกามเทพ และภาพยนตร์ พันท้ายนรสิงห์ประวัติ ประวัติ. พงศกร เมตตาริกานนท์ เกิดที่จังหวัดอำนาจเจริญ เป็นบุตรคนโตจากทั้งหมดสามคนของพิชาญ ลี้ประกอบบุญ กับอุศนา เมตตาริกานนท์ ครอบครัวเป็นเจ้าของโรงสีข้าว มีน้องสองคนคืออรุมา (ชื่อเล่น ตวง) และธนาต์ (ชื่อเล่น ตัง) ตามลำดับ ทั้งนี้เขาเป็นหลานของธนา เมตตาริกานนท์ อดีตรองประธานสภาผู้แทนราษฎร เขาสำเร็จการศึกษาระดับประถมศึกษาจากโรงเรียนอนุบาลอำนาจเจริญ, ระดับมัธยมศึกษาจากโรงเรียนอำนาจเจริญ และปริญญาตรีจากคณะนิเทศศาสตร์ มหาวิทยาลัยกรุงเทพ ภาควิชาโฆษณา พงศกรเริ่มต้นเข้าสู่วงการบันเทิงโดยเข้าร่วมการประกวดโครงการ "The ldol Project 2" เมื่อปี พ.ศ. 2554 ซึ่งเป็นการประกวดหาพระเอก-นางเอกหน้าใหม่ของช่อง 3 ซึ่งสามารถคว้าตำแหน่ง "Top of The Idol" โดยปัจจุบัน เขาเป็นนักแสดงในสังกัดบริษัทออลสตาร์เอนเตอร์เทนเมนต์ผลงานละครโทรทัศน์ซีรีส์ภาพยนตร์รางวัล</doc>
