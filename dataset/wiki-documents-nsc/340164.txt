<doc id="340164" url="https://th.wikipedia.org/wiki?curid=340164" title="อาแล็ง จาลานี">อาแล็ง จาลานี อาแล็ง จาลานี () หรือที่รู้จักกันในชื่อ อลัน เอ็นกาลานี่ หรือ อาเลน นากาลานิ เจ้าของฉายา เดอะแพนเธอร์ เกิดวันที่ 7 กรกฎาคม ค.ศ. 1975 ที่ประเทศแคเมอรูน เป็นนักมวยไทยแชมเปี้ยนโลกสองสมัยชาวฮ่องกงประวัติ ประวัติ. อาแล็ง จาลานี เคยเป็นบอดี้การ์ดให้กับบุคคลระดับวีไอพีรวมทั้งบุคคลระดับสูงในไอวอรีโคสต์มาก่อนที่จะย้ายมาอยู่ในฮ่องกง ซึ่งได้กลายมาเป็นผู้มีชื่อเสียงของที่นี่ เขามีชื่อเสียงในด้านการฝึกฝนที่โหดร้ายภายใต้การดูแลที่กวดขันให้เน้นความรุนแรงและดุดัน อาแล็งสามารถเอาชนะในการต่อสู้ของแทบทุกครั้งด้วยการชนะน็อคฝ่ายตรงข้าม แม้จะมีลักษณะกล้ามเนื้อที่ใหญ่โต แต่อาแล็งผู้ได้รับฉายาเดอะแพนเธอร์ก็มีความยืดหยุ่นทางด้านกล้ามเนื้อได้อย่างเหลือเชื่อ และยังได้รับการโหวตใน "Le Monde du Muscle" ในฐานะหนึ่งในนักชกรุ่นเฮฟวี่เวทที่มีความรวดเร็วมากที่สุดในโลก เขามีท่าโจมตีประจำตัวที่เรียกว่า "เดอะแพนเธอร์ ไฮคิก" ซึ่งได้เสริมประสิทธิภาพได้เป็นอย่างดีในอาชีพการต่อสู้ของเขา เมื่อเร็วๆนี้ เขาได้เริ่มเป็นที่เลื่องลือในยูทูบรวมถึงข่าวที่โด่งดังเกี่ยวกับการเริ่มต้นในเค-วัน ในปัจจุบันอาแล็งได้ทำการฝึกฝนที่สถาบันการต่อสู้แบบผสมผสานซึ่งตั้งอยู่ในฮ่องกง เขามีแผนที่จะแข่งขันในรายการ เค-วัน ไฟท์ติ้งแชมเปี้ยนชิป ซึ่งอาจเป็นการย้ายเป้าหมายสู่การแข่งขันในรายการ อุลติเมท ไฟท์ติ้งแชมเปี้ยนชิป (UFC) ในโอกาสต่อไปเกี่ยวกับพื้นหลังของศิลปะการต่อสู้ เกี่ยวกับพื้นหลังของศิลปะการต่อสู้. อาแล็งได้เริ่มเรียนยูโดตั้งแต่อายุหกขวบ โดยการสนับสนุนจากพ่อของเขา อาแล็งเริ่มออกแสดงความสามารถพิเศษนี้ในช่วงต้นของชีวิต เขาชนะการแข่งขัน แบ็ค-ทู-แบ็ค จูเนียร์ ในแคเมอรูนรวมไปจนถึงทั่วแอฟริกา ในเบื้องต้นเขาได้รับอิทธิพลจากแม่ของเขา ผู้ซึ่งมีความรักในกีฬาและมีความต้องการที่จะให้ลูกของเธอเรียนรู้ด้านระเบียบวินัยและมุ่งเน้นการใช้พละกำลังไปในทางที่ถูกต้อง อาแล็งได้เรียนรู้อย่างต่อเนื่องทั้งในศาสตร์ของยูโด, โชโตกันคาราเต้, ซาวัท, ฟูล-คอนแท็ค คิกบ็อกซิ่ง, โคชิกิคาราเต้, มวยไทย, เคียวคุชินคาราเต้ และบราซิลเลี่ยน ยูยิสสู โดยได้รับสายดำเป็นส่วนใหญ่ของในแต่ละสาขาวิชาความสำเร็จ</doc>
