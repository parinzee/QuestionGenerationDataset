<doc id="905964" url="https://th.wikipedia.org/wiki?curid=905964" title="ชูดัฟเซดโน">ชูดัฟเซดโน "ชูดัฟเซดโน" () เป็นเพลงที่แต่งและบันทึกเสียงโดยเทย์เลอร์ สวิฟต์ เป็นซิงเกิลที่ห้าและซิงเกิลสุดท้ายจากสตูดิโออัลบั้มแรกของเธอ เพลงเล่าเกี่ยวกับคนรักเก่าของสวิฟต์ที่เคยหลอกเธอ เพลงขึ้นอันดับหนึ่งบนชาร์ตบิลบอร์ดเพลงคันทรีเป็นเพลงที่สอง และติด 40 อันดับแรกในชาร์ตบิลบอร์ดฮอต 100 นอกจากนี้ "ชูดัฟเซดโน" ยังได้รับการรับรองระดับแพลตินัมจากสมาคมผู้ประกอบกิจการเพลงของสหรัฐอเมริกา เพลงถูกนำไปแสดงในภาพยนตร์คอนเสิร์ต และเป็นเพลงประกอบภาพยนตร์ด้วย เพลงฉบับดัดแปลงวางจำหน่ายบนอีพีชื่อ บิวตีฟูลอายส์ จนถึงเดือนพฤศจิกายน ค.ศ. 2017 เพลงขายได้ 1.5 ล้านหน่วยในสหรัฐ</doc>
