<doc id="355468" url="https://th.wikipedia.org/wiki?curid=355468" title="แกรี เนวิล">แกรี เนวิล แกรี อเล็กซานเดอร์ เนวิล () เกิดเมื่อวันที่ 18 กุมภาพันธ์ ค.ศ. 1975 เป็นผู้ฝึกสอนและอดีตนักฟุตบอลชาวอังกฤษ มีชื่อเสียงจากการเป็นนักฟุตบอลสังกัดแมนเชสเตอร์ยูไนเต็ด ในตำแหน่งกองหลัง ปัจจุบันเป็นผู้จัดการทีมบาเลนเซีย สโมสรในลาลีกา และเป็นผู้ช่วยผู้จัดการทีมชาติอังกฤษ รวมทั้งเป็นเจ้าของซอลฟอร์ดซิตีร่วมกับ ฟิล เนวิล, พอล สโคลส์, นิคกี บัตต์ และไรอัน กิกส์ ซึ่งเป็นอดีตผู้เล่นในแมนเชสเตอร์ยูไนเต็ดชุดเดียวกัน เนวิล เข้ารับหน้าที่เป็นผู้จัดการทีมบาเลนเซีย ในช่วงกลางฤดูกาล 2015–16 ในช่วงปลายปี ค.ศ. 2015 แทนที่นูโน ซานโต ที่ถูกปลดออกก่อนหน้านั้น และทำหน้าที่ครั้งแรกในยูฟ่าแชมเปียนส์ลีก ฤดูกาล 2015–16 รอบแบ่งกลุ่ม นัดสุดท้ายที่บาเลนเซียแพ้ต่อ โอลิมปิกลียง ที่สนามเมสตายา 0-2 ทำให้ตกรอบ ก่อนหน้านั้นในลาลีกานัดที่ 14 ที่สนามเมสตายา เสมอกับ บาร์เซโลนา 1-1 ประตู เนวิลเข้ามาเป็นผู้จัดการแล้ว แต่ยังมิได้ทำหน้าที่อย่างเป็นทางการ แต่เมื่อได้เป็นกุนซือของสโมสรฟุตบอลทีมบาเลนเซียแล้ว ผลงานก็เริ่มย่ำแย่</doc>
