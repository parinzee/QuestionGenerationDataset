<doc id="868071" url="https://th.wikipedia.org/wiki?curid=868071" title="กฤชกนก สวยสด">กฤชกนก สวยสด กฤชกนก สวยสด (ชื่อเล่น: อะตอม) หรือเป็นที่รู้จักกันในชื่อ อะตอม ไมค์ไอดอล เป็นนักร้อง นักแสดง อีกทั้งยังเป็นครูสอนเต้นชาวไทย เกิดเมื่อวันที่ 22 เมษายน พ.ศ. 2534 เธอเป็นบุตรสาวคนเดียวของครอบครัวประวัติ ประวัติ. กฤชกนก สวยสด (ชื่อจริงอ่านว่า: กริด – กะ – หนก) หรือเป็นที่รู้จักกันในชื่อ อะตอม ไมค์ไอดอล เกิดเมื่อวันจันทร์ที่ 22 เมษายน พ.ศ. 2534 (ปีมะแม) เป็นนักร้อง และนักแสดงหญิงชาวไทย ภายใต้สังกัดจีเอ็มเอ็ม แกรมมี่ เธอเป็นที่รู้จักจากการประกวดร้องเพลงในเวที "ไมค์ไอดอล (Mic Idol)" อะตอมเริ่มประกวดร้องเพลงตั้งแต่อายุ 6 ปี และได้รางวัลมาแล้วมากมาย เธอเคยได้รับคัดเลือกจาก โรงเรียนบดินทรเดชา ให้ประกวดร้องเพลงฝรั่งเศส เข้ารอบ 10 โรงเรียนสุดท้ายทั่วประเทศ อีกทั้งยังเป็นแชมป์ ไมค์ ไอดอล 2 สมัยอีกด้วย หลังจากนั้นก็ได้ออกอัลบั้มร่วมกับผู้เข้าแข่งขันไมค์ ไอดอล ในปีพ.ศ. 2551 ภายใต้สังกัดแกรมมี่ โดยเธอขับร้องเพลง "ห้ามทิ้ง" ซึ่งเป็นเพลงที่สร้างชื่อเสียงให้กับเธอในระยะเวลานั้นงานเพลง งานเพลง. ในปีพ.ศ. 2553 อะตอมได้ออกอัลบั้มเดี่ยวชุดแรกที่ชื่อ "ATOM LOOK AT ME (อะตอม : ลุค แอท มี)" โดยเปิดตัวด้วยเพลง แฟนขี้บ่น, เลิกกันเถอะ และเพลง Hello I Love You เป็นต้น ออกวางจำหน่ายในรูปแบบ ซีดี+วีซีดี เมื่อวันที่ 27 พ.ค. 53 ในปีพ.ศ. 2554 อะตอมได้ออกอัลบั้มโปรเจกต์พิเศษในชื่อ "Jump And Play" เป็นการรวมตัวของศิลปินแกรมมี่ ได้แก่ ไอซ์ ศรัณยู, น้ำชา ชีรณัฐ, เม้าส์ ณัฐชา, ส้ม มารี และ วงโอลีฟส์ โดยเธอออกซิงเกิ้ลคู่กับ ส้ม-มารี เออเจนี เลอเลย์ ในเพลง รักเธอนะ, หน้าตาของความรัก, แอ๊บ ในช่วงนั้นทำให้เธอได้เป็นคู้หูดูโอ้ในนาม "ส้ม-อะตอม (Zom&Atom)" โดยมีผลงานด้วยกันทั้งถ่ายแบบ และร้องเพลงประกอบละคร ภายหลังเธอหายจากวงการไปพักใหญ่ ปัจจุบันได้กลับมาร้องเพลง อีกทั้งยังได้มีโอกาสแสดงละครโทรทัศน์อีกด้วย ได้แก่เรื่อง Forward ท้าเวลา พลิกอนาคต และ U-Prince Series ตอน ไบรอัน เป็นต้น นอกจากนี้ อะตอมเองก็เป็นครูสอนเต้นและร้องเพลงของสถาบัน Weshine by ATOMการศึกษา การศึกษา. ด้านการศึกษา สำเร็จการศึกษาระดับประถมศึกษา โรงเรียนสายอักษร (รามอินทรา) สำเร็จการศึกษาระดับชั้นมัธยมศึกษา โรงเรียนบดินทรเดชา (สิงห์ สิงหเสนี) ๒ (รุ่นที่ 14) และสำเร็จการศึกษาระดับปริญญาตรี คณะนิเทศศาสตร์ สาขาวิทยุกระจายเสียงและวิทยุโทรทัศน์ มหาวิทยาลัยรังสิต เกียรตินิยมอันดับ 2 ปัจจุบันกำลังศึกษาต่อในระดับปริญญาโท คณะบริหารธุรกิจ สาขาวิชาการเป็นผู้ประกอบการ ที่มหาวิทยาลัยรังสิตผลงานละคร/ซีรีส์งานเพลงซิงเกิลอัลบั้มเดี่ยวอัลบั้มรวมศิลปินผลงาน. งานเพลง. อัลบั้มรวมศิลปิน. - หมายเหตุ: ตัวหนังสือ ตัวหนา คือเพลงที่อะตอมได้ร้องไว้ในแต่ละชุดเพลงประกอบละครเพลงประกอบละคร. - เพลง "มารับผิดชอบเลย" (เพลงประกอบละคร คุณนายสามสลึง) - เพลง "รู้ตัวช้า" (เพลงประกอบละคร แม่เปียดื้อ) ร้องในนาม ส้ม-อะตอม - เพลง "ปากแข็ง ใจไม่แข็ง" (เพลงประกอบละคร หลานสาวนายพล) ร้องในนาม ส้ม-อะตอมรายการโทรทัศน์รายการโทรทัศน์. - ร่วมเป็นนักร้องปริศนาในรายการ I Can See Your Voice Thailand นักร้องซ่อนแอบ</doc>
