<doc id="705997" url="https://th.wikipedia.org/wiki?curid=705997" title="วันโบอองจอ">วันโบอองจอ วันโบอองจอ () เป็นวันสำคัญวันหนึ่งในพม่า ตรงกับวันที่ 20 ธันวาคม เพื่อระลึกถึงเหตุการณ์ในวันที่ 20 ธันวาคม พ.ศ. 2471 โบอองจอถูกตำรวจชาวอินเดียของรัฐบาลอังกฤษยิงเสียชีวิต ระหว่างการประท้วงนัดหยุดเรียนครั้งที่ 3 ของนักศึกษามหาวิทยาลัยย่างกุ้ง เขากลายเป็นผู้นำนักศึกษาคนแรกที่เสียชีวิตในการต่อสู้เพื่อเอกราชของพม่า ในเดือนธันวาคม พ.ศ. 2471 คนงานในบ่อน้ำมันเชาะและเยนานจองของบริษัทน้ำมันพม่าได้นัดหยุดงานและเดินขบวนเข้ามาในย่างกุ้ง เมื่อคนงานมาถึง นักศึกษามหาวิทยาลัยย่างกุ้งได้เริ่มการประท้วงต่อต้านการปกครองระบอบอาณานิคม ฝ่ายรัฐบาลได้ส่งตำรวจมาควบคุมสถานการณ์ การปราบปรามของตำรวจทำให้มีนักศึกษาหลายคนได้รับบาดเจ็บ และอองจอได้เสียชีวิตในเวลาต่อมา</doc>
