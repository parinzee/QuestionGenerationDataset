<doc id="611356" url="https://th.wikipedia.org/wiki?curid=611356" title="เจ้าสาวผัดไทย">เจ้าสาวผัดไทย เจ้าสาวผัดไทย (Pad Thai Story) ชื่ออื่น ความรักผัดไทย เป็นภาพยนตร์ไทย ผลงานการกำกับโดย มงคลชัย ชัยวิสุทธิ์ ออกฉายในวันที่ 10 มิถุนายน พ.ศ. 2547 ใน ประเทศไทย นำแสกดงโดย นภคปภา นาคประสิทธิ์, พิเศก อินทรครรชิต และ พินทุ์สุดา ตันไพเราะห์โครงเรื่อง โครงเรื่อง. เจ้าสาวผัดไทย เรื่องราวความรักของ เพชรา แม่ค้าผัดไทยในชุมชนร่วมใจ ที่อยู่ในสภาวะตกกระไดพลอยโจน ต้องเข้าร่วมเกมโชว์แข่งกินผัดไทย 100 วัน ชิงรางวัลเงินสด 1 ล้านบาท พร้อมความรักจากราชินีผัดไทยแม่ค้าคนสวย และในบรรดาผู้เข้าแข่งขัน มากหน้าหลายตาหลากเผ่าพันธุ์ มี สุระชาติ อาจารย์หนุ่มข้างบ้าน ที่ชาวชุมชนเต็มใจนำเสนอรวมอยู่ด้วย ส่วนคู่แข่งคนสำคัญของอาจารย์คือ สุรชาติ หนุ่มรูปหล่อแฟนเก่าของเพชรา ที่พยายามทุกวิถีทางไม่ให้ตนเองปราชัย และที่ขาดไม่ได้ คือเหล่าสมาชิกชุมชนร่วมใจระดับหัวแถว ที่คอยทั้งส่งใจและส่งแรง ช่วยเพชราไม่ขาดสาย ภาพยนตร์แนวโรแมนติก/ตลก เจ้าสาวผัดไทย เป็นผลงานการสร้างของ นครไทยพิคเจอร์ เขียนบท-กำกับฯ โดย มงคลชัย ชัยวิสุทธิ์ นักเขียนนักวิจารณ์ภาพยนตร์ นามปากกา "ตีตั๋ว" ที่เปลี่ยนบทบาทมาเป็นคนเขียนบท-ผู้กำกับฯ และเคยมีผลงานภาพยนตร์เรื่อง เกิร์ลเฟรนด์ 14 ใสกำลังเหมาะ เมื่อปี 2545, ภาพยนตร์เรื่องนี้ อำนวยการสร้างฝ่ายบริหารโดย กิตติ์ยาใจ ตรีเอกวิจิตร, อำนวยการสร้างโดย ประไพพรรณ ชัยวิสุทธิ์, กำกับภาพโดย วันชัย เล่งอิ๊ว, ดนตรีประกอบโดย ปธัย วิจิตรเวชการนักแสดงนักแสดง. - นภคปภา นาคประสิทธิ์ รับบท เพชรา - พิเศก อินทรครรชิต รับบท อาจารย์สุระชาติ - พินทุ์สุดา ตันไพเราะห์ รับบท อรัญญา - เทพ โพธิ์งาม รับบท ตาหวัด - สมชาย ศักดิกุล รับบท วิวัฒน์ - โกวิท วัฒนกุล รับบท พิเชษฐ์ - พัฒนศรี โปษยานนท์ รับบท อาม่าเจ้าของร้านขายของชำ - ก่อ กมลพัฒนะ รับบท ก่อ - จอย ชวนชื่น รับบท จอย - วิชัย จงประสิทธิ์พร รับบท เอก - ปัญญาพล เดชสงค์ รับบท สุรชาติ - ยงยุทธ ทองกองทุน รับบท ยงยุทธ - ยุทธ ทองเจริญ รับบท สมชาย - อัศวิน ผิวเกลี้ยง รับบท แบน - บุญทวี สิริเวสมาศ รับบท วรพจน์</doc>
