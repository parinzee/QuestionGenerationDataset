<doc id="768430" url="https://th.wikipedia.org/wiki?curid=768430" title="ได้ไหม">ได้ไหม ได้ไหม สตูดิโออัลบั้มชุดที่ 19 และชุดสุดท้ายของวง แกรนด์เอ็กซ์ ออกวางแผงเมื่อเดือนพฤศจิกายน 2531 กับ นิธิทัศน์ โปรโมชั่น หลังจากจบการโปรโมตอัลบั้มพิเศษรวมเพลงพระราชนิพนธ์แล้ว เพชร พิทพล และ จอนนี่ แอนโฟเน่ ได้ขอลาออกจากวงทำให้ในอัลบั้มชุดนี้ทางวงได้ต้อนรับสมาชิกคนสุดท้ายคือ จาคมัย ศรีวาลัย ในตำแหน่งมือกลองแทน ประสิทธิ์ ไชยะโท ที่ขยับไปทำหน้าที่โปรดิวเซอร์คู่กับ นคร เวชสุภาพรพร้อมกันนี้ยังได้มีการปรับเปลี่ยนตำแหน่งในวงโดย เอ อริชัย ได้ขยับมาเล่นเบสแทนและ โอ่๋ ไอศูรย์ ได้เล่นกีตาร์พร้อมกับร้องนำคู่กับ ไก่ สุธี โดยอัลบั้มชุดนี้มีเพลงดังได้แก่ ได้ไหม,ฝืด,ผูกพัน และ เกิดเป็นผู้ชาย ซึ่งเพลงเกิดเป็นผู้ชายนั้นมาจากปลายปากกาของ จันทนีย์ อูนากูล เจ้าของเพลงดังอย่าง สายชล และในมิวสิคเพลงนี้ได้พระเอกชื่อดังในยุคนั้นอย่าง เอ็ม สุรศักดิ์ วงศ์ไทย มาเป็นพระเอกมิวสิค หลังจากแรงโปรโมตอัลบั้มชุดนี้ได้ซาลงทางวงจึงตัดสินใจยุบวงลงในที่สุดและสมาชิกในวงก็ได้แยกย้ายกันไป</doc>
