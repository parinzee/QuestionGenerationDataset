<doc id="62712" url="https://th.wikipedia.org/wiki?curid=62712" title="โซสึเกียว">โซสึเกียว โซสึเกียว (; ) เป็นเกมคอมพิวเตอร์แนวซิมูเลชัน ออกจำหน่ายครั้งแรกในเดือนมิถุนายน ค.ศ. 1992 ต่อมาได้เริ่มขยายฐานผู้เล่นให้กว้างขึ้นโดยการพอร์ตลงเครื่องเล่นเกมคอนโซลด้วย เนื้อหาของเกมคือ ในระยะเวลา 1 ปี ผู้เล่นต้องรับบทเป็นอาจารย์ ฝึกสอนนักเรียนหญิงชั้น ม.6 ทั้ง 5 คน ให้จบการศึกษาให้ได้ โดยค่าความสามารถของนักเรียนแต่ละคนจะเปลี่ยนแปลงไปตามการฝึกสอนและอบรมของผู้เล่น ระหว่างการฝึกสอนนั้นอาจมีอีเวนท์บางอย่างเกิดขึ้นกับตัวนักเรียนด้วย โซสึเกียว จัดเป็นแกลเกมในยุคแรกเริ่ม ที่ได้รับความนิยมมากพอ ๆ กับพรินเซสเมคเกอร์ ซึ่งเป็นเกมซิมูเลชันชื่อดังในยุคเดียวกันเกมซีรีส์หลักเกม. ซีรีส์หลัก. - โซสึเกียว ~Graduation~ (卒業 ～Graduation～) ออกจำหน่ายครั้งแรกในเดือนมิถุนายน ค.ศ. 1992 สำหรับเครื่อง PC-9801 ต่อมาได้พอร์ตลงเครื่อง X68000, พีซีเอนจิน, FM-TOWNS, แมคอินทอช, 3DO, เซก้า แซทเทิร์น, และ วันเดอร์สวอน ตามลำดับ ในปี ค.ศ. 1994 ได้ถูกสร้างเป็นโอวีเอ ความยาว 2 ตอนจบ - โซสึเกียว II ~Neo Generation~ (卒業II ～Neo Generation～) ออกจำหน่ายครั้งแรกในเดือนพฤษภาคม ค.ศ. 1994 สำหรับเครื่อง PC-9801 ต่อมาได้พอร์ตลงเครื่องพีซีเอนจิน กับ PC-FX ในปีเดียวกันจากนั้นก็พอร์ตลง ระบบปฏิบัติการวินโดวส์ 95, เซก้า แซทเทิร์น, เพลย์สเตชัน และ 3DO ตามลำดับ - โซสึเกียว III ~Wedding Bell~ (卒業III ～Wedding Bell～) ออกจำหน่ายครั้งแรกในเดือนเมษายน ค.ศ. 1998 สำหรับเครื่องเพลย์สเตชัน และ เซก้า แซทเทิร์น - โซสึเกียว ~Next Graduation~ (卒業 ～Next Graduation～) ออกจำหน่ายครั้งแรกในเดือนมิถุนายน ค.ศ. 2005 สำหรับระบบปฏิบัติการวินโดว์ส โดยตัวละครในภาคนี้ เป็นลูกสาวของตัวละครจากภาคแรก (โซสึเกียว ~Graduation~) ต่อมาได้พอร์ตลงเครื่องเพลย์สเตชัน 2 และใช้ชื่อใหม่ว่า "โซสึเกียว 2nd Generation"ซีรีส์อื่น ๆซีรีส์อื่น ๆ. - โซสึเกียว M (卒業M) เปรียบเหมือน "โซสึเกียว ~Graduation~" ในเวอร์ชันนักเรียนชาย ถูกสร้างขึ้นเพื่อเจาะกลุ่มเป้าหมายที่เป็นผู้หญิง เริ่มเปิดตัวครั้งแรกใน ปี ค.ศ. 1995 โดยออกจำหน่ายในรูปแบบของสื่อที่หลากหลาย ทั้งดราม่าซีดี, ซีดีเพลง, นิยาย, หนังสือการ์ตูน และ โอวีเอ ภายหลังได้ถูกสร้างเป็นเกมแนวแอดเวนเจอร์ สำหรับเครื่องเพลย์สเตชัน สำหรับตัว M ในชื่อ โซสึเกียว M ย่อมาจากคำว่า Male ที่หมายถึงเพศชาย - โซสึเกียว R (卒業R) ออกจำหน่ายครั้งแรกในเดือนกุมภาพันธ์ ค.ศ. 1996 สำหรับเครื่องแมคอินทอช, เพลย์สเตชัน และ PC-FX ตัวเกมเหมือนกับ "โซสึเกียว ~Graduation~" ทุกประการทั้งฉากและตัวละคร เพียงแต่ใช้คนจริงๆ มาเป็นผู้แสดง สำหรับตัว R ในชื่อ โซสึเกียว R ย่อมาจากคำว่า Real ที่หมายถึงความเป็นจริง - โซสึเกียว ภาคพิเศษ มาเล่นไพ่นกกระจอกกันเถอะ! (卒業番外篇 ねぇ麻雀しよ!) ออกจำหน่ายครั้งแรกในเดือนตุลาคม ค.ศ. 1994 สำหรับเครื่องซุปเปอร์แฟมิคอม ผู้เล่นต้องฝึกสอนเหล่าตัวละครนักเรียนจาก "โซสึเกียว ~Graduation~" โดยการเล่นไพ่นกกระจอก ซึ่งภาพตัวละครในเกมจะถูกย่อส่วนเป็นแบบ SD น่ารักๆ - เค็กคง ~Marriage~ (結婚 ～Marriage～) ออกจำหน่ายครั้งแรกในเดือนธันวาคม ค.ศ. 1995 สำหรับเครื่องเซก้า แซทเทิร์น เป็นเกมซิมูเลชันแนว dating sim (จีบหนุ่ม-จีบสาว) ซึ่งนำตัวละครหญิงและชายจาก "โซสึเกียว ~Graduation~" กับ "โซสึเกียว M" มาออกแบบใหม่ให้เป็นหนุ่มสาวในวัยทำงาน ต่อมาได้ถูกสร้างเป็นโอวีเอ ความยาว 2 ตอนจบ จากนั้นก็พอร์ตลงเครื่องเพลย์สเตชัน โดยทำการเปลี่ยนระบบการเล่นเล็กน้อย และตัดเนื้อเรื่องทั้งหมดของตัวละครฝ่ายชายออกไป - โอโจซามะ โซซะโม (お嬢様捜査網) - โซสึเกียวครอสเวิลด์ (卒業クロスワールド) - โซสึเกียววาเคชัน (卒業Vacation) - กิโซคุ (GIZOKU)เกร็ดเกร็ด. - โรงเรียนที่นักเรียนหญิงในเกมทั้ง 5 คนเรียนอยู่คือ โรงเรียนสตรีเอกชนเซกะ (私立清華女子高校) ตั้งอยู่ที่เมืองโยโกฮามะ จังหวัดคานางาวะ ซึ่งแม้ว่าชื่อโรงเรียนจะเป็นชื่อที่ถูกสมมุติขึ้น แต่สำหรับฉากสถานที่ต่าง ๆ ล้วนเป็นสถานที่จริงในเมืองโยโกฮามะทั้งสิ้น - นามสกุลของตัวละครที่เป็นนักเรียนทั้งหมดในเกมโซสึเกียวทุกซีรีส์ ถูกตั้งขึ้นโดยนำมาจากนามสกุลของสมาชิกคณะตลก และนักร้องชื่อดังในอดีตของญี่ปุ่น - นามสกุลของตัวละครที่เป็นอาจารย์ สำหรับ "โซสึเกียว ~Graduation~" นำมาจากชื่อเรือรบเก่าแก่ของญี่ปุ่น ส่วน "โซสึเกียว M" นำมาจากชื่อปราสาทโบราณของญี่ปุ่น - โฮชิโนะ อาสึกะ ตัวละครจากเกม เซนติเมนทัล กราฟฟิตี้ ซึ่งอาศัยอยู่ที่เมืองโยโกฮามะ ก็เรียนอยู่ที่โรงเรียนสตรีเอกชนเซกะ โดยในข้อมูลระบุไว้ว่าเรียนอยู่ห้องเดียวกับตัวละครนักเรียนหญิงทั้ง 5 ใน "โซสึเกียว III ~Wedding Bell~"</doc>
