<doc id="773313" url="https://th.wikipedia.org/wiki?curid=773313" title="มายฮีโร่ อคาเดเมีย">มายฮีโร่ อคาเดเมีย มายฮีโร่ อคาเดเมีย ( Boku no Hīrō Akademia) เป็นการ์ตูนญี่ปุ่น เขียนโดย โฮริโคชิ โคเฮ เริ่มลงตีพิมพ์ในนิตยาสารโชเน็งจัมป์รายสัปดาห์ ตั้งแต่เดือนกรกฎาคม ปี 2557 ปัจจุบันมีฉบับรวมเล่มออกมาแล้ว 13 เล่ม (ญี่ปุ่น) และต่อมาถูกสร้างเป็นอะนิเมะ ซึ่งจะเริ่มออกอากาศในเดือนเมษายน ปี 2559 ผลิตโดยสตูดิโอ Bonesเนื้อเรื่อง เนื้อเรื่อง. มิโดริยะ อิซึคุเป็นเด็กมัธยมต้นธรรมดาคนหนึ่งที่อยู่ในโลกของผู้คนที่ไม่ธรรมดา เพราะว่าโลกที่เขาอยู่นั้น 80% ของมนุษย์ล้วนมี "อัตลักษณ์" หรือว่าพลังเหนือธรรมชาติ ทว่าอิซึคุนั้นได้มีความฝันอยากเป็น "ฮีโร่" มาตั้งแต่เด็ก ถึงแม้เขาจะโดนเพื่อนล้อหรือรังแกเพราะเหตุผลที่เขาไร้อัตลักษณ์มาตั้งแต่เกิดก็ตาม แต่หลังจากเหตุการวิกฤติวันหนึ่งที่อิซึคุได้พยายามช่วยชีวิตเพื่อนสมัยเด็กของเขาไว้จาก "วิลเลิน" นั้น ทำให้ฮีโร่อันดับ 1 ไอดอลของอิซึคุนาม ออลไมท์ ได้เห็นวีรกรรมของอิซึคุ เขาจึงได้ตัดสินใจมอบอัตลักษณ์ของตนแด่อิซึคุ นั่นก็คือ "วัน ฟอร์ ออล" เรื่องราวหลังจากนี้บอกเล่าประสบการณ์ใน "โรงเรียนมัธยมปลายยูเอ" ของมิโดริยะและอุปสรรคที่เขาต้องฟันฝ่าก่อนที่จะมาเป็นสุดยอดฮีโร่ได้ตัวละครตัวละคร. - มิโดริยะ อิซึคุ (緑谷 出久): เด็กหนุ่มผู้ไร้อัตลักษณ์มาตั้งแต่เกิด มิโดริยะเป็นเด็กที่มีความรู้รอบด้านเรื่องฮีโร่ล้นเหลือ และใฝ่ฝันว่าสักวันหนึ่งเขาจะเป็นฮีโร่ให้ได้ถึงแม้เขาจะไม่มีอัตลักษณ์ก็ตาม สมัยเด็กๆมิโดริยะได้ดูคลิปวิดีโอที่ออลไมท์ช่วยเหลือผู้คนในเหตุวินาศภัยในอดีต จึงทำให้เขาหลงไหลออลไมท์ตั้งแต่นั้นมา หลังจากที่มิโดริยะได้พยายามช่วยชีวิตเพื่อนสมัยเด็กของเขา ทำให้ออลไมท์ได้เห็นความเป็นฮีโร่ในตัวมิโดริยะ จึงได้เลือกมิโดริยะให้เป็นผู้สืบทอดอัตลักษณ์"วัน ฟอร์ ออล"ของเขา ซึ่งเป็นอัตลักษณ์ที่สามารถฟูมฟักและสะสมพลังกายของคนคนหนึ่งแล้วส่งมอบพลังนั้นให้กับอีกคนได้ ทำให้อัตลักษณ์นี้เป็นหนึ่งในอัตลักษณ์ที่แข็งแกร่งที่สุดในโลกเลยก็ว่าได้ มิโดริยะเป็นนักเรียนไร้อัตลักษณ์คนแรกที่สามารถสอบเข้าโรงเรียนมัธยมปลายยูเอได้ และเป็นคนที่รู้ความจริงเรื่องออลไมท์คนเดียวในห้องเรียน1-A บาคุโก คัตสึกิได้ตั้งชื่อเล่นให้มิโดริยะว่า"เดกุ"- บาคุโก คัตสึกิ (爆豪 勝己) : บาคุโกเป็นเพื่อนสมัยเด็กของมิโดริยะ และเป็นเพื่อนร่วมชั้นในห้อง1-A บาคุโกมีอัตลักษณ์"ระเบิด" มีความสามารถปล่อยเหงื่อที่มีฤทธิ์เหมือนไนโตรออกมาจากต่อมเหงื่อและทำให้ระเบิดได้ เขาได้รังแกและหยอกล้อมิโดริยะมาตั้งแต่เด็กเพราะมิโดริยะนั้นเป็นเด็กไร้อัตลักษณ์ เขาเป็นคนตั้งชื่อเล่น"เดกุ"เพื่อให้มีความหมายดูถูกมิโดริยะ บาคุโกเป็นคนที่ก้าวร้าว อารมณ์ร้อน และไม่ชอบให้ใครมองเห็นว่าเขาต่ำต้อยกว่า จึงทำให้บาคุโกมีความคิดว่าเขาอยู่เหนือทุกคนและจะต้องเป็นที่1เสมอไปให้ได้ บาคุโกมีความเชื่อว่าฮีโร่ที่แท้จริงสามารถเอาชนะทุกสิ่งได้ไม่ว่าจะมีอุปสรรคมากมายแค่ไหนก็ตามมิโดริยะได้เรียกบาคุโกว่า"คัตจัง"มาตั้งแต่เด็ก ซึ่งอัตลักษ์ระเบิดของเขานั้นต้องใช้เหงื่อของเขา ซึ่งเหงื่่อของเขาจะเป็น"ไนโตรกลีเซอร์รีน"- ออลไมท์ (オールマイト) : ฮีโร่อันดับ1ผู้ได้รับความนิยมอย่างสูงในวงการฮีโร่และได้ถูกขนานนามว่าเป็น"สัญลักษณ์แห่งสันติภาพ" เจ้าของของอัตลักษณ์"วัน ฟอร์ ออล"ผู้นี้ได้มอบอัตลักษณ์ของตนแด่มิโดริยะหลังจากที่ได้เห็นความกล้าหาญของเขา เวลาปฏิบัติการในฐานะฮีโร่ของออลไมท์ได้สั้นลงทุกทีหลังจากที่เขาได้รับบาดเจ็บสาหัสในการต่อสู้กับวิลเลินคนหนึ่ง ถึงแม้ออลไมท์จะอยู่ในภาวะที่อ่อนแอลงก็ตาม เขาจะพยายามอย่างเต็มที่เพื่อให้มิโดริยะมาสานต่อมรดกของเขาในฐานะสัญลักษณ์แห่งสันติภาพให้ได้ ออลไมท์ได้มาทำงานเป็นคุณครูที่โรงเรียนม.ปลายยูเอด้วยเพื่อให้ตัวเองได้ดูแลมิโดริยะอย่างใกล้ชิด ความจริงของ"วัน ฟอร์ ออล"และสถานะที่อ่อนแอลงของออลไมท์นั้นมีเพียงแค่เพื่อนที่ใกล้ชิดของเขาเท่านั้นที่รู้ ออลไมท์นั้นปกติมีร่างกายกำยำบึกบึน ทว่า"ทรูฟอร์ม"ของเขานั้นมีร่างกายที่ผอม และไอเป็นเลือด- อุราระกะ โอชาโกะ (麗日 お茶子) : เด็กหญิงผู้มีชีวิตชีวาคนนี้เป็นเพื่อนร่วมชั้นของมิโดริยะ อัตลักษณ์ของอุราระกะคือ"ซีโร่ กราวิตี้"ซึ่งทำให้สิ่งที่สัมผัสไม่ได้รับผลจากแรงดึงดูด เพียงแต่ถ้าเกินน้ำหนักที่รับไหวจะทำให้เธอคลื่นไส้อย่างหนัก อุราระกะเป็นอีกคนหนึ่งที่เรียกมิโดริยะโดยชื่อเล่นของเขา ซึ่งก็คือ"เดกุ" (หรือเรียกว่า"เดกุ คุง") แต่ว่าอุราระกะนั้นไม่ได้มีความตั้งใจจะดูถูกมิโดริยะแม้แต่อย่างใด เพราะเธอมีความคิดว่าชื่อนี้ให้ความรู้สึกว่า"พยายามเข้า"เสียมากกว่า ครอบครัวของอุราระกะทำธุรกิจก่อสร้าง แต่ตลาดในยุคปัจจุบันไม่ค่อยดีต่อธุรกิจนี้ ครอบครัวของเธอจึงค่อนข้างจน เพราะเหตุนี้อุราระกะเลยตั้งใจอยากจะเป็นฮีโร่เพื่อเงิน ให้สามารถใช้เงินของตนเลี้ยงดูพ่อแม่ได้และทำให้ชีวิตของพ่อแม่เธอสุขสบายขึ้น- อีดะ เท็นยะ (飯田 天哉) : เด็กชายผู้เถรตรงคนนี้เป็นอีกหนึ่งเพื่อนร่วมชั้นของมิโดริยะและเป็นหัวหน้าห้อง1-A อีดะอาจจะเป็นคนที่ดูน่ากลัวในช่วงเริ่มแรก แต่ที่จริงแล้วเขาเป็นคนมีนิสัยจริงจังเท่านั้น อีดะเป็นเพื่อนสนิทคนแรกๆของมิโดริยะนอกจากอุราระกะแล้ว อัตลักษณ์ของอีดะคือ"เอนจิน" ซึ่งทำให้เขาสามารถวิ่งด้วยความเร็วสูงได้โดยใช้ท่ออัดสูบบริเวณน่องขาของเขา ครอบครัวของอีดะเป็นครอบครัวที่มีชื่อเสียงเพราะว่าเป็นครอบครัวที่ทำงานเป็นฮีโร่มาหลายรุ่นแล้ว "อินจิเนียม"พี่ชายของอีดะเป็นเหตุผลหลักที่เขาอยากจะเป็นฮีโร่ เพราะพี่ชายเขานั้นบันดาลใจให้เขามาตั้งแต่เด็ก- โทโดโรกิ โชโตะ (轟 焦凍) : นักเรียนโควต้าคนที่2ของห้อง1-A อัตลักษณ์ของโทโดโรกิคือ"ครึ่งร้อนครึ่งเย็น" โดยทำให้ร่างกายของเขามีพลังแยกออกอยู่2ซีก ซีกซ้ายของเขาสามารถควบคุมไฟและซีกขวาสามารถควบคุมน้ำแข็ง ในห้อง1-Aนั้น โทโดโรกิได้ถูกถือว่าเป็นหนึ่งในนักเรียนที่เก่งที่สุด นอกจากนี้เขายังเป็นลูกชายของฮีโร่อันดับ2รองจากออลไมท์อีกด้วย ซึ่งนั่นก็คือพ่อของเขาเอง"เอ็นเดเวอร์" หน้าซีกซ้ายของโทโดโรกินั้นยังมีแผลไหม้อยู่อีกด้วย แต่เหตุผลที่เขาได้รับแผลนั้นยังไม่มีนักเรียนในห้องคนไหนรู้ถึงความจริงของมัน- อะซุย ทสึยุ (蛙吹 梅雨) : เด็กหญิงผู้มีรูปพรรณคล้ายกบนี้เป็นอีกหนึ่งเพื่อนร่วมชั้นของมิโดริยะ อัตลักษณ์ของอะซุยคือ"กบ" ซึ่งทำให้เธอมีความสามารถคล้ายคลึงกับกบ อย่างเช่น หายใจในน้ำ ว่ายน้ำเร็ว ยืดลิ้นให้มีความยาว20เมตร กระโดดไกล ฯลฯ เธออาจจะดูเป็นคนอืดชา แต่แท้จริงแล้วคล่องแคล่ว ชาญฉลาด แล้วก็ยังใจเย็นอีกด้วย อะซุยเป็นคนแรกในห้อง1-Aที่สังเกตความคล้ายคลึงระหว่างอัตลักษณ์ของออลไมท์และมิโดริยะ ซึ่งทำให้มิโดริยะเองตื่นตกใจ นึกว่าความจริงจะถูกเปิดเผยแล้ว- มิเนตะ มิโนรุ (峰田 実) : นักเรียนสุดลามกหัวองุ่นของห้อง1-A มิเนตะมีอัตลักษณ์"เหนียวหนึบ" ซึ่งทำให้เขาสามารถดึงลูกบอลเหนียวหนึบเยี่ยงกาวตราช้างออกมาจากหัวของเขาได้ ลูกบอลเหล่านี้นอกจากจะใช้จับกุมวายร้ายได้แล้ว ยังสามารถใช้เด้งได้เนื่องจากความยืดหยุ่นของลูกบอล อย่างไรก็ตาม คนที่สามารถใช้เด้งได้มีเพียงแต่มิเนตะเท่านั้น มิเนตะกล่าวไว้ว่าฤทธิ์ความเหนียวของลูกบอลขึ้นอยู่กับสุขภาพของตัวเขาเอง (ถ้าอยู่ในสภาพดีมากจะสามารถติดนานถึง1วันเต็มๆ)- ไอซาวะ โชตะ (相澤 消太) : อาจารย์ประจำชั้นห้อง1-A อ.ไอซาวะมีชื่อฮีโร่ว่า"อีเรเซอร์เฮด" นอกจากนี้ อ.ไอซาวะยังเคยเป็นศิษย์เก่าของโรงเรียนมัธยมปลายยูเอด้วย อัตลักษณ์ของเขาคือ"ลบอัตลักษณ์" ซึ่งสามารถลบอัตลักษณ์ของคนที่มองอยู่ได้ แต่ถ้าหากกระพริบตาหรือคาดสายตาจากเป้าหมาย อัตลักษณ์ก็จะยกเลิก นอกเหนือจากนี้ถ้าเขาใช้อัตลักษณ์นี้นานจะส่งผลทำให้ตาของเขาแห้งด้วย แต่ถึงแม้อัตลักษณ์ของอ.ไอซาวะจะไม่ได้ใช้ต่อสู้โดยตรง เขาก็สามารถใช้ศิลปะการต่อสู้เข้าประชันกับวิลเลินได้ แล้วเขายังมีอาวุธใช้จับกุมที่มีลักษณะคล้ายกับผ้าพันคออีกด้วยอะนิเมะ อะนิเมะ. ในวันที่ 29 ตุลาคม พ.ศ. 2559 Anime News Network ได้ประกาศการจัดสร้างมายฮีโร่ อคาเดเมีย โดยสตูดิโอStudio Bones. ด้านการประชาสัมพันธ์มีการเปิดเว็บ "heroaca.com" ภายใต้การควบคุมโดย โดยผุ้กำกับ Kenji Nagasaki เขียนบทโดยYōsuke Kuroda และการร่วมมือกันออกแบบโดย Yoshikiko Umakoshi และนักออกเพลงYuki Hayashi. โดยการออกอากาศทางMBS และเครื่อข่ายJapan News Network ในช่องสถานี 'Nichigo' โดยเริ่มออกอากาศในวันอาทิตย์ เวลา 17.00 น.ตามเวลาญี่ปุ่น. โดยเพลงเปิดใช้เพลงของวงPorno Graffittiและเพลงปิดใช้เพลงของBrian the Sun. ในเดือนมีนาคม พ.ศ. 2559Funimation Entertainmentก็ได้ประกาศการออกอากาศผ่านโครงข่ายและเว็บไซต์ให้กับผู้ที่เป็นสมาชิกได้ทันทีรายชื่อตอน</doc>
