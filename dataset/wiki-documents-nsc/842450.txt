<doc id="842450" url="https://th.wikipedia.org/wiki?curid=842450" title="เจ้าคณะใหญ่จีนนิกาย">เจ้าคณะใหญ่จีนนิกาย เจ้าคณะใหญ่จีนนิกาย คือเจ้าคณะใหญ่ผู้ปฏิบัติหน้าที่ในคณะสงฆ์จีนนิกายแห่งประเทศไทย รูปปัจจุบันคือพระมหาคณาจารย์จีนธรรมสมาธิวัตร (เย็นเต็ก) ดำรงตำแหน่งตั้งแต่พ.ศ. 2530อำนาจตามกฎหมาย อำนาจตามกฎหมาย. ตามข้อ 8 แห่งกฎกระทรวง ฉบับที่ 4 (พ.ศ. 2536) ออกตามความในพระราชบัญญัติคณะสงฆ์ พ.ศ. 2505 กำหนดให้เจ้าคณะใหญ่มีอำนาจหน้าที่ ดังนี้1. แต่งตั้งบรรพชิตในคณะสงฆ์เป็นเจ้าอาวาส รองเจ้าอาวาส ผู้ช่วยเจ้าอาวาส ตามหลักเกณฑ์ที่เจ้าคณะใหญ่กำหนดด้วยความเห็นชอบของสมเด็จพระสังฆราช 2. แต่งตั้งบรรพชิตรูปใดรูปหนึ่งเป็นเลขานุการเจ้าคณะใหญ่ ตามข้อ 9 แห่งกฎกระทรวง ฉบับที่ 3 (พ.ศ. 2520) ออกตามความในพระราชบัญญัติคณะสงฆ์ พ.ศ. 2505 กำหนดให้เจ้าคณะใหญ่มีอำนาจหน้าที่ ดังนี้1. ดำเนินการปกครองให้เป็นไปตามพระธรรมวินัย ลัทธิ นิกาย กฎหมาย และพระบัญชาสมเด็จพระสังฆราช 2. ควบคุมและส่งเสริมการปกครอง การศาสนศึกษา การศึกษาสงเคราะห์ การเผยแผ่พระพุทธศาสนา การสาธารณูปการ และสาธารณสงเคราะห์ ให้เป็นไปด้วยความเรียบร้อย 3. วินิจฉัยการลงนิคหกรรม และวินิจฉัยข้ออุทธรณ์คำสั่ง หรือคำวินิจฉัยของบรรพชิตในตำแหน่งรองลงมา 4. แก้ไขข้อขัดข้องในการปกครองคณะสงฆ์ 5. ปกครองบรรพชิตในคณะสงฆ์ให้เป็นไปโดยความเรียบร้อยพัดยศพัดประจำตำแหน่งเจ้าคณะใหญ่จีนนิกาย พัดยศ. พัดประจำตำแหน่งเจ้าคณะใหญ่จีนนิกาย. พัดประจำตำแหน่งเป็น พัดแฉกพุ่มข้าวบิณฑ์งาล้วน กระจังขอบนอกฉลุลายใบเทศ ขอบในแกะเป็นลายธรรมจักร โดยรอบสามชั้น ใจกลางคาบตับแกะเป็นลายหน้าราหูใหญ่ สานเส้นทอง ขอบทอง ยอดแกะเป็นบัวซ้อนสามชั้น สันและคอแกะเป็นบัวกลุ่ม ด้ามงาทั้งแท่งพัดประจำตำแหน่งเจ้าคณะใหญ่จีนนิกายพิเศษ พัดประจำตำแหน่งเจ้าคณะใหญ่จีนนิกายพิเศษ. พัดประจำตำแหน่งเป็น พัดแฉกพุ่มข้าวบิณฑ์ กระจังใบใหญ่ 5 กลีบ ริ้วไหมทองเส้นหยาบ ปักดิ้นเลื่อมทองแร่ง ลายใบเทศและลายก้ามปู พื้นแพรขาว ขอบในแพรเหลืองสลับแดง ใจกลางมีตราสัญลักษณ์ งานพระราชพิธีมหามงคลเฉลิมพระชนมพรรษาครบ 6 รอบ นมพัดปักลายหน้าราหูใหญ่ ท่ามกลางดอกบัวบาน ยอดงาแกะเป็นบัวซ้อนสามชั้น สันและคองาแกะเป็นบัวกลุ่ม ด้ามงาทั้งแท่งรายนามเจ้าคณะใหญ่จีนนิกาย รายนามเจ้าคณะใหญ่จีนนิกาย. คณะจีนนิกายยุคแรกยังรวมอยู่กับคณะสงฆ์ดั้งเดิม เพิ่งได้รับอำนาจในการปกครองตนเองในรัชสมัยพระบาทสมเด็จพระจุลจอมเกล้าเจ้าอยู่หัวทรงมีพระราชดำริว่า เช่นเดียวกับพวกมอญ พระเจ้าแผ่นดินแต่ก่อน ได้ทรงพระกรุณาโปรดเกล้า ฯ ตั้งพระสงฆ์มอญให้มีสมณศักดิ์เหมือนอย่างพระสงฆ์ไทย จึงสมควรจะทรงตั้งพระสงฆ์จีนให้มีสมณศักดิ์ขึ้นบ้าง และมีพระเถระดำรงตำแหน่งเจ้าคณะใหญ่จีนนิกายสืบมาดั้งนี้</doc>
