<doc id="407228" url="https://th.wikipedia.org/wiki?curid=407228" title="โรงเรียนเทพศิรินทร์ พุแค">โรงเรียนเทพศิรินทร์ พุแค โรงเรียนเทพศิรินทร์ พุแค เป็นโรงเรียนรัฐบาลประเภทโรงเรียนมัธยมศึกษาขนาดใหญ่ ในสังกัดสำนักงานเขตพื้นที่การศึกษามัธยมศึกษา เขต 4 (ปทุมธานี สระบุรี) (สังกัดเดิมคือสำนักงานเขตพื้นที่การศึกษาสระบุรี เขต 1) สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่บริเวณตำบลพุแค อำเภอเฉลิมพระเกียรติ จังหวัดสระบุรี เปิดสอนในระดับชั้นมัธยมศึกษาตอนต้นและตอนปลายแบบสหศึกษา และเป็นโรงเรียนในกลุ่มโรงเรียนเทพศิรินทร์ประวัติ ประวัติ. โรงเรียนเทพศิรินทร์ พุแค ก่อตั้งโดยนายสละ หนูเงิน อดีตสมาชิกสภานิติบัญญัติแห่งชาติและสมาชิกสภาผู้แทนราษฎรจังหวัดสระบุรี ร่วมกับประชาชนในตำบลพุแคและตำบลใกล้เคียงเพื่อขยายการศึกษาในระดับชั้นมัธยมศึกษาให้กับชุมชน ซึ่งกระทรวงศึกษาธิการได้อนุมัติจัดตั้งโรงเรียนเมื่อวันที่ 20 เมษายน พ.ศ. 2519 ใช้ชื่อว่า โรงเรียนพุแควิทยา เปิดสอนในระดับชั้นมัธยมศึกษาต้อนต้นและหลักสูตรวิชาชีพ โดยในระยะแรกได้ใช้โรงเรียนหน้าพระลาน "พิบูลสงเคราะห์" ตำบลหน้าพระลาน อำเภอเมืองสระบุรี จังหวัดสระบุรี เป็นสถานที่เรียนชั่วคราว ต่อมาได้รับการบริจาคที่ดินบริเวณป่าพระพุทธบาท-พุแค ใกล้สามแยกสวนพฤกษาศาสตร์ พุแค ตำบลพุแค อำเภอเมืองสระบุรี (ปัจจุบันอยู่ในอำเภอเฉลิมพระเกียรติ) จำนวน 50 ไร่ จากกรมป่าไม้ กระทรวงเกษตรและสหกรณ์ เมื่อปี พ.ศ. 2521 และได้รับการก่อสร้างอาคารเรียนจากประชาชนในตำบลพุแคและตำบลใกล้เคียงจำนวนหนึ่งหลัง (ปัจจุบันคืออาคารประชานุเคราะห์) ในปีเดียวกัน โรงเรียนพุแควิทยาได้ย้ายไปยังที่ตั้งปัจจุบันละเริ่มทำการเรียนการสอนเมื่อวันที่ 22 พฤษภาคม พ.ศ. 2521 ในปี พ.ศ. 2546 โรงเรียนพุแควิทยาได้เข้าร่วมในกลุ่มโรงเรียนเทพศิรินทร์และเปลี่ยนชื่อเป็น โรงเรียนเทพศิรินทร์ พุแคสัญลักษณ์ประจำโรงเรียนสัญลักษณ์ประจำโรงเรียน. - ตราสัญลักษณ์ประจำโรงเรียน ประกอบด้วยส่วนประกอบต่างๆซึ่งแต่ละส่วนมีความหมายดังนี้- ดวงอาทิตย์พึ่งแรกขึ้นและทะเล หมายถึง พระนามของสมเด็จพระราชปิตุลาบรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช ("ภาณุรังษี" แปลว่า ดวงอาทิตย์พึ่งแรกขึ้น) ผู้ประทารนตราสัญลักษณ์และก่อสร้างตึกแม้นนฤมิตรให้เป็นอาคารเรียนหลังแรกของโรงเรียนเทพศิรินทร์ - อักษร "ม" หมายถึง หม่อมแม้น ภาณุพันธ์ ณ อยุธยา ชายาของสมเด็จพระราชปิตุลาบรมพงศาภิมุข ซึ่งสมเด็จพระราชปิตุลาบรมพงศาภิมุขได้ก่อสร้างตึกแม้นนฤมิตรเพื่อเป็นการอุทิศสวนกุศลแด่หม่อมแม้น - ช่อดอกรำเพย หมายถึง พระนามเดิมของสมเด็จพระเทพศิรินทราบรมราชินี (หม่อมเจ้ารำเพย ศิริวงศ์) พระบรมราชชนนีของพระบาทสมเด็จพระจุลจอมเกล้าเจ้าอยู่หัวและสมเด็จพระราชปิตุลาบรมพงศาภิมุข ซึ่งทั้งสองพระองค์ทรงสร้างวัดเทพศิรินทราวาสราชวรวิหารและโรงเรียนเทพศิรินทร์เพื่อเป็นพระราชกุศลแด่พระบรมราชชนี ตราสัญลักษณ์นี้เป็นตราสัญลักษณ์ประจำโรงเรียนเทพศิรินทร์- พุทธสุภาษิต น สิยา โลกวฑฺโน แปลว่า ไม่ควรเป็นคนรกโลก ซึ่งสมเด็จพระพุทธโฆษาจารย์ (เจริญ ญาณวรถะ) เจ้าอาวาสวัดเทพศิรินทราวาส ทรงประทานให้กับโรงเรียนเทพศิรินทร์เมื่อวันที่ 16 กันยายน พ.ศ. 2466 - สีประจำโรงเรียน- สีเขียว - สีเหลือง ทั้งสองสีหมายถึงสีประจำวันพฤหัสบดีตามตำราพิชัยสงคราม ซึ่งวันพฤหัสบดีนั้นเป็นวันประสูติของสมเด็จพระเทพศิรินทราบรมราชินี และสีของใบและดอกรำเพย- ดอกไม้ประจำโรงเรียน ดอกรำเพย - เพลงประจำโรงเรียน บทร้องประจำโรงเรียนเทพศิรินทร์ (อโห กุมาร)</doc>
