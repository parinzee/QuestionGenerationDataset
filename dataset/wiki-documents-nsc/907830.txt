<doc id="907830" url="https://th.wikipedia.org/wiki?curid=907830" title="ผู้นำสูงสุดสโน้ค">ผู้นำสูงสุดสโน้ค ผู้นำสูงสุดสโนค () เป็นตัวละครในเรื่องแต่งชุดสตาร์ วอร์ส ปรากฏตัวครั้งแรกในภาพยนตร์อุบัติการณ์แห่งพลังสโนคเป็นชายผู้มีสัมผัสแห่งพลัง ดำรงตำแหน่งผู้นำสูงสุดของปฐมภาคีในช่วงเวลาประมาณ 30 ปี หลังเหตุการณ์ในการกลับมาของเจได ซึ่งปฐมภาคีเป็นรัฐเผด็จการทหารที่ถือกำเนิดขึ้นมาจากจักรวรรดิกาแลกติกที่ล่มสลายไป และพยายามเข้าปกครองกาแลกซี ตัวละครนี้มีความสามารถสูงในพลัง โดยเฉพาะด้านมืด เขาเป็นผู้ที่ล่อลวงเบน โซโล เข้าสู่ด้านมืดและกลายเป็นไคโล เร็น แต่สุดท้ายก็ถูกสังหารในภาค ปัจฉิมบทแห่งเจได และ ในภาพยนตร์อุบัติการณ์แห่งพลัง และปัจฉิมบทแห่งเจได สโนคเป็นตัวละครที่ถูกสร้างจากคอมพิวเตอร์กราฟิกด้วยเทคนิกการจับการเคลื่อนไหว (โมชั่นแคปเจอร์) จากการแสดงของแอนดี้ เซอร์กิส ลักษณะของตัวละครสโนคถูกเปลี่ยนแปลงมาหลายต่อหลายครั้งระหว่างการพัฒนาภาพยนตร์ จนได้รูปลักษณ์สุดท้ายเมื่อตุลาคม พ.ศ. 2558 หรือเพียง 2 เดือน ก่อนภาพยนตร์จะออกฉาย เจเจ อับรามส์และนีล สแกนแลนไม่อยากให้ตัวละครนี้ดูชราและเสื่อมสังขารเหมือนดาร์ธ ซิเดียส นอกจากนี้ยังเคยพิจารณาให้ตัวละครนี้เป็นผู้หญิงด้วย</doc>
