<doc id="825806" url="https://th.wikipedia.org/wiki?curid=825806" title="แฮร์มันน์ เฟเกิลไอน์">แฮร์มันน์ เฟเกิลไอน์ ฮันส์ ออทโท เกออร์ก แฮร์มันน์ เฟเกิลไอน์ () เป็นผู้บัญชาการระดับสูงของหน่วยวัฟเฟิน-เอ็สเอ็สแห่งนาซีเยอรมนี เขาเป็นหนึ่งในคณะผู้ติดตามของฮิตเลอร์และมีศักดิ์เป็นน้องเขยของเอฟา เบราน์ ภริยาของฮิตเลอร์ เดิมเขาเป็นทหารในไรชส์เวร์ ก่อนที่จะโอนย้ายมาสังกัดหน่วยเอ็สเอ็สในค.ศ. 1933 และกลายเป็นหัวหน้าหน่วยพลม้าของเอ็สเอ็ส ต่อมาในค.ศ. 1939 เฟเกิลไอน์เป็นหนึ่งในผู้บัญชาการในการบุกครองโปแลนด์ โดยเป็นผู้บัญชาการกองพันเอ็สเอ็สในกรุงวอร์ซอ หลังจากนั้น ในเดือนพฤษภาคม ค.ศ. 1940 เขาก็เข้าร่วมยุทธการที่เบลเยียมและยุทธการที่ฝรั่งเศสในฐานะสมาชิกของหน่วย SS-Verfügungstruppe (ต่อมาถูกเปลี่ยนชื่อเป็น วัฟเฟิน-เอ็สเอ็ส) ทังนี้ในปี ค.ศ. 1941 หน่วยทหารในบัญชาของเขาได้ทำให้พลเรือนในเบราลุสซึ่งเป็นแนวรบด้านตะวันออกเสียชีวิตถึง 17,000 คน เมื่อเขาได้รับบาดเจ็บจากการปฏิบัติหน้าที่ในค.ศ. 1943 เขาก็ได้รับคำสั่งจากไฮน์ริช ฮิมม์เลอร์ ให้ไปเป็นผู้แทนของเอ็สเอ็สประจำสำนักงานใหญ่ของฮิตเลอร์ เฟเกิลไอน์เป็นหนึ่งในผู้รอดชีวิตจากแผนลอบสังการฮิตเลอร์เมื่อ 20 กรกฎาคม ค.ศ. 1944 เขาเป็นหนึ่งในเจ้าหน้าที่ที่ประจำอยู่ใน ฟือเรอร์บุงเคอร์ ในกรุงเบอร์ลินช่วงปลายสงคราม เมื่อเรื่องที่ฮิมม์เลอร์กำลังเจรจากับฝ่ายสัมพันธมิตรถูกแฉโดยบีบีซีในวันที่ 28 เมษายน ค.ศ. 1945 เฟเกิลไอน์ได้พยายามหลบหนีและถูกยิงเสียชีวิตในวันนั้น เป็นเวลาสองวันก่อนที่ฮิตเลอร์จะยิงตัวตาย</doc>
