<doc id="641959" url="https://th.wikipedia.org/wiki?curid=641959" title="ดิสอิสฮาววีดู">ดิสอิสฮาววีดู "ดิสอิสฮาววีดู" เป็นเพลงของนักร้องชาวอเมริกัน เคที เพร์รี จากสตูดิโออัลบั้มที่สี่ ปริซึม (ค.ศ. 2013) เพร์รีเขียนเพลงนี้ร่วมกับโปรดิวเซอร์อย่างแมกซ์ มาร์ติน และ Klas Åhlund และบันทึกเสียงในสตอกโฮล์ม ประเทศสวีเดน เพลงออกจำหน่ายเป็นซิงเกิลที่ห้าเมื่อวันที่ 12 สิงหาคม ค.ศ. 2014 "ดิสอิสฮาววีดู" เป็นเพลงแนวแดนซ์ป็อป มีอิทธิพลจากดนตรีฮิปฮอป มีดนตรีแบบ "ซินธ์สควิกเกิลส์" และ "เมโลดิกดอตส์" ด้านเนื้อเพลง เพร์รีกึ้งร้องกึ่งพูดคุยเกี่ยวกับการเตร็ดเตร่กับเพื่อนของเธอ เพลงมีเวอร์ชันทำใหม่ที่ได้ริฟ ราฟ มาร้องร่วมออกจำหน่ายด้วย ด้านการตอบรับ เพลงได้ขึ้นชาร์ตระดับปานกลาง ขึ้นสิบอันดับแรกในประเทศแคนาดา เพลงไม่สามารถขึ้นยี่สิบอันดับแรกในชาร์ตบิลบอร์ดฮอต 100 ได้ เป็นเพลงแรกนับตั้งแต่เพลง "ธิงกิงออฟยู" ในที่อื่น เพลงขึ้นยี่สิบอันดับแรกในห้าประเทศ และสี่สิบอันดับแรกเป็นส่วนใหญ่ มิวสิกวิดีโอกำกับโดยโตล เคฟาลี เผยแพร่วันที่ 31 กรกฎาคม ค.ศ. 2014 แสดงนักร้องที่กำลังทาเล็บ ร้องคาราโอเกะกับเพื่อน ๆ สวมชุดก้าวร้าวตั้งแต่ชุดมอนเดรียนของอีฟ แซงต์ โลรองต์ ไปจนถึงชุดว่ายน้ำลายเป็ปเปอโรนีพิซซ่า เพร์รีแสดงเพลงนี้ในทัวร์พริสมาติกเวิลด์ทัวร์ด้วย</doc>
