<doc id="549239" url="https://th.wikipedia.org/wiki?curid=549239" title="หวีดสุดขีด">หวีดสุดขีด หวีดสุดขีด () ภาพยนตร์แนวฆาตกรรมต่อเนื่องวัยรุ่น ออกฉายในปลายปี ค.ศ. 1996 กำกับโดย เวส คราเวนเนื้อเรื่อง เนื้อเรื่อง. หลังจากการเสียชีวิตของแม่ซิดนีย์ ซิดนีย์มีสภาพจิตใจไม่ดีนัก แต่เรื่องร้ายอีกเรื่อง เมื่อเคสซี่ย์ได้รับโทรศัพท์จากฆาตกร เคสซี่ย์ถูกฆาตกรรมอย่างปริศนาในชุดหน้ากากผี และไม่นานซิดนีย์ก็ได้รับโทรศัพท์จากฆาตกร ขณะที่คุณพ่อของซิดนีย์หายตัวไป เธอแทบไม่เหลือใครนอกจากเพื่อนของเธอชื่อว่าทาทั่ม แต่เมื่อสถานการณ์เลวร้ายเรื่อยๆ ฆาตกรอาจเป็นใครก็ได้ หรือฆาตกรอาจจะเป็นคนใกล้ตัวของเธอก็ได้นักแสดงนักแสดง. - Drew Barrymore รับบท เคสซี่ย์ - Neve Campbell รับบท ซิดนีย์ - Skeet Ulrich รับบท บิลลี่ - Matthew Lillard รับบท สตู - Rose McGowan รับบท ทาทั่มเบื้องหลังและความสำเร็จ เบื้องหลังและความสำเร็จ. Scream เป็นภาพยนตร์ฆาตกรรมต่อเนื่องวัยรุ่นที่ประสบความสำเร็จมาก เป็นการปลุกกระแสภาพยนตร์ที่แนวนี้ที่เคยได้รับความนิยมมาก่อนในอดีตให้กลับมาได้รับความนิยมอีกครั้ง โดยก่อนฉายไม่มีใครคาดว่าจะประสบความสำเร็จมากถึงขนาดนี้ โดยบทภาพยนตร์มาจากแรงบันดาลใจที่เกิดขึ้นจริง ในคดีที่เรียกว่า Gainesville Ripper ในปี ค.ศ. 1990 ที่เควิน วิลเลียมสัน ผู้เขียนบทได้ติดตามข่าวคดีนี้อย่างสนใจ และพบว่าหน้าต่างบ้านตัวเองเปิดอยู่โดยไม่ทราบสาเหตุ และได้ยินเสียงแปลก ๆ ภายในบ้าน ดรูว์ แบร์รีมอร์ นักแสดงหญิงที่มีชื่อเสียงรับบท เคสซีย์ เหยื่อฆาตกรรมรายแรกที่ถูกฆ่าตายตั้งแต่เปิดเรื่องมาได้เพียง 13 นาที สันนิษฐานว่ามีที่มาจากแรงบันดาลใจจากตัวละครในเรื่อง Psycho ผลงานคลาสสิกของอัลเฟรด ฮิตช์ค็อก ในทศวรรษที่ 60 โดยแต่แรกแบร์รีมอร์ถูกทาบทามให้เล่นบทซิดนีย์ตัวเองของเรื่อง แต่ทว่าเธอกลับเปลี่ยนใจก่อนถ่ายทำเพียง 5 สัปดาห์ และความที่แบร์รีมอร์เป็นคนที่รักสัตว์ เวส คราเวน ผู้กำกับฯจึงเล่าเรื่องการทารุณกรรมสัตว์ให้เธอฟังก่อนถ่ายทำ นั่นทำให้เธอได้ร้องไห้ออกมาเป็นธรรมชาติจริง ๆ และผู้ที่รับบทฆาตกรในหน้ากากผีฉากนี้ก็คือ เวส คราเวน เอง ซึ่งคราเวนได้ถูกแบร์รีมอร์ทุ่มด้วยโทรศัพท์ และก่อนหน้านั้นตามบท แบร์รีมอร์ต้องโทรไปขอความช่วยเหลือจากเจ้าหน้าที่ตำรวจในเบอร์ 911 แต่ทว่าทีมงานลืมที่จะถอดสายโทรศัพท์ออก ทำให้เจ้าหน้าที่ ๆ รับสายนึกว่ามีการฆาตกรรมเกิดขึ้นจริง ๆ และผู้ที่ให้เสียงของฆาตกรหน้ากากผี คราเวนก็กันมิให้พบปะกับบรรดานักแสดงเพื่อให้ได้เสียงสมจริง อีกทั้งในการถ่ายทำยังทำให้ 2 นักแสดงนำ คือ เคอร์นีย์ คอก และเดวิด อาเควตต์ ได้พบกัน ต่อมาทั้งคู่จึงได้แต่งงานกันโดยมีลูกสาวด้วยกันหนึ่งคน ก่อนที่จะเลิกรากันในปี ค.ศ. 2013 จากความสำเร็จของ Scream ทำให้ภาคต่อตามมาอีก 4 ภาค รวมถึงเอชบีโอยังได้นำไปสร้างต่อในรูปแบบซีรีส์ และยังทำให้มีภาพยนต่ในแนวเดียวกันนี้ตามมาอีกหลายเรื่อง เช่น I Know What You Did Last Summer ในปี ค.ศ. 1997 หรือ Urban Legend ในปี ค.ศ. 1998 เป็นต้น และยังทำให้หน้ากากผีที่ฆาตกรสวมใส่ในเรื่องที่มีชื่อว่า "โกสต์เฟซ" (Ghost face) กลายเป็นหน้ากากที่ได้รับความนิยมโดยเฉพาะในช่วงเทศกาลฮาโลวีน</doc>
