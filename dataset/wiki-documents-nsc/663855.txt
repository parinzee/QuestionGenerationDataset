<doc id="663855" url="https://th.wikipedia.org/wiki?curid=663855" title="สกอตแลนด์ยาร์ด">สกอตแลนด์ยาร์ด สกอตแลนด์ยาร์ด () หรือชื่ออย่างเป็นทางการคือ นิวสกอตแลนด์ยาร์ด เป็นนามนัยของสำนักงานใหญ่ราชการตำรวจนครบาล (Metropolitan Police Service) กำลังตำรวจอาณาเขต (territorial police force) ซึ่งรับผิดชอบต่อการรักษาความสงบเรียบร้อยกรุงลอนดอนส่วนใหญ่ ชื่อนี้ได้มาจากที่ตั้งของสำนักงานใหญ่ตำรวจนครบาลเดิมที่ 4 ไวต์ฮอลเพลซ ซึ่งมีทางเข้าหลังที่ถนนชื่อ เกรตสกอตแลนด์ยาร์ด ทางเข้าสกอตแลนด์ยาร์ดกลายมาเป็นทางเข้าสาธารณะของสถานีตำรวจดังกล่าว และเมื่อเวลาผ่านไป ชื่อถนนและตำรวจนครบาลกลายเป็นไวพจน์ นิวยอร์กไทมส์ เขียนใน ค.ศ. 1964 ว่า วอลล์สตรีทเป็นชื่อของย่านการเงินของนครนิวยอร์กอย่างไร สกอตแลนด์ยาร์ดก็กลายเป็นชื่อของกิจกรรมตำรวจในกรุงลอนดอนอย่างนั้น ตำรวจย้ายออกจากเกรตสกอตแลนด์ยาร์ดใน ค.ศ. 1890 และสำนักงานใหญ่ต่อ ๆ มาได้ชื่อนิวสกอตแลนด์ยาร์ด นิวสกอตแลนด์ยาร์ดปัจจุบันตั้งอยู่ที่บรอดเวย์ () ในย่านวิกตอเรีย และเป็นสำนักงานใหญ่ของตำรวจนครบาลตั้งแต่ ค.ศ. 1967 ใน ค.ศ. 2013 มีประกาศว่า ตำรวจจะย้ายไปอาคารหลังเล็กกว่าตรงคันวิกตอเรีย (Victoria Embankment) ใน ค.ศ. 2015 ซึ่งจะเปลี่ยนชื่อเป็นสกอตแลนด์ยาร์ด</doc>
