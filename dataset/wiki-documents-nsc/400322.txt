<doc id="400322" url="https://th.wikipedia.org/wiki?curid=400322" title="เสอ ซือม่าน">เสอ ซือม่าน เสอ ซือม่าน หรือ หวี ซือมั่น (, ) นักแสดงหญิงชาวฮ่องกงที่มีชื่อเสียง โดยเฉพาะอย่างยิ่งในแบบละครโทรทัศน์หรือซีรีส์ เกิดเมื่อวันที่ 28 พฤษภาคม ค.ศ. 1975 ที่ฮ่องกง มีชื่อเล่นว่า อาเสอ (阿佘) เกิดในครอบครัวที่มีแม่ พ่อเลี้ยง พี่ชายและน้องชายอย่างละคน ส่วนพ่อที่แท้จริงเสียชีวิตไปตั้งแต่เธอยังไม่เกิด จบการศึกษาระดับมัธยมศึกษาตอนปลายที่ฮ่องกงแล้ว ได้ไปเรียนต่อด้านการจัดการโรงแรมที่ลูเซิร์น สวิตเซอร์แลนด์ สามารถใช้ภาษาอังกฤษและเยอรมันได้ดี เมื่อเรียนจบจึงกลับมาหางานทำที่ฮ่องกง ระหว่างนั้นแม่เธอแนะนำให้เข้าประกวดนางงามฮ่องกงเมื่อปี ค.ศ. 1997 จึงเป็นจุดเปลี่ยนที่ทำให้ได้เข้าสู่วงการบันเทิง ซึ่งผลการประกวดเธอได้ตำแหน่งรองอันดับ 2 ทำให้สถานีโทรทัศน์ทีวีบีเซ็นสัญญาเป็นนักแสดงในสังกัดในปี ค.ศ. 1998 และได้รับบทเด่นทันที แม้ไม่ใช่นางเอก ในผลงานเรื่องแรก ๆ เช่น Time Off ปี ค.ศ. 1998, Flying Fox of Snowy Mountain หรือ จิ้งจอกภูเขาหิมะ, Detective Investigation Files IV หรือ คดีดังกองปราบ และCrimson Sabre หรือ กระบี่เลือดสะท้านบู๊ลิ้ม ในปี ค.ศ. 1999, The Heaven Sword and Dragon Saber หรือ ดาบมังกรหยก ในปี ค.ศ. 2000 ต่อมาได้รับบทนางเอกเป็นครั้งแรกจากเรื่อง Return of the Cuckoo หรือ หัวใจปรารถนา ซึ่งประสบความสำเร็จเป็นอย่างมาก โดยเฉพาะในตัวของนักแสดงนำ และค่อย ๆ มีชื่อเสียงขึ้นมาพร้อมกับรับบทที่หลากหลายมากขึ้น ในปี ค.ศ. 2006 ได้รับคว้ารางวัล 4 นางเอกยอดนิยมร่วมกับ หลิน ซินหยู ของไต้หวัน, เจ้า เวย และหลิว อี้เฟย์ จากจีนแผ่นดินใหญ่ ผลงานที่มีชื่อเสียงในปัจจุบัน ได้แก่ The Drive of Life ในปี ค.ศ. 2007 และ 4 in Love หรือ ศึกบุปผาวังมังกร ในปี ค.ศ. 2011ผลงานผลงาน. - Time Off (1998) - Flying Fox of Snowy Mountain (1998) - Detective Investigation Files IV (1998) - Crimson Sabre (1999) - The Heaven Sword and Dragon Saber (2000) - Return of the Cuckoo (2000) - Point of No Return (2003) - Qian Long Xia Jiang Nan (2003) - War and Beauty (2004) - Lethal Weapons of Love and Passion (2006) - Drive of Life (2007) - Forensic Heroes II (2008) - You′re Hired (2009) -  Heaven and Earth (2010) - Can′t Buy Me Love (2010) - 4 in Love (2011) - My Sister of Eternal Flower (2011) - Line Walker (2014)</doc>
