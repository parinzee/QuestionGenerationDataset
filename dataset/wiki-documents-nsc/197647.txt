<doc id="197647" url="https://th.wikipedia.org/wiki?curid=197647" title="เพลงชาติยิบรอลตาร์">เพลงชาติยิบรอลตาร์ ยิบรอลตาร์ แอนเทม (Gibraltar Anthem) หรือเพลงชาติยิบรอลตาร์ เป็นเพลงชาติประจำภูมิภาค (regional anthem) ของยิบรอลตาร์ ซึ่งเป็นอาณานิคมโพ้นทะเลของสหราชอาณาจักร เพลงนี้เป็นเพลงที่ชนะเลิศการประกวดเพลงประจำดินแดนในปี พ.ศ. 2537 ประพันธ์ทั้งเนื้อร้องและทำนองโดย ปีเตอร์ เอ็มเบอร์เลย์ (Peter Emberley) ซึ่งไม่ได้เป็นชาวยิบรอลตาร์ เพลงนี้มีการบรรเลงเป็นประจำเมื่อสิ้นสุดการรณรงค์ทางการเมืองในวันชาติยิบรอลตาร์ ซึ่งตรงกับวันที่ 10 กันยายนของทุกปี และใช้ในพิธีการมอบเหรียญรางวัลในการแข่งขันกีฬาเครือจักรภพเพื่อเป็นเครื่องหมายของดินแดน สำหรับเพลงประจำดินแดน (เพลงชาติ) อย่างเป็นทางการคือเพลงก็อดเซฟเดอะควีน ซึ่งใช้เป็นเพลงสรรเสริญพระบารมีในสหราชอาณาจักรและดินแดนภายใต้อาณัติ ใช้ในพิธีการสำคัญที่เกี่ยวข้องกับพระมหากษัตริย์ โดยในกรณีที่เป็นพิธีการใหญ่ หรือในบางโอกาสอาจมีการบรรเลงเพลงชาติยิบรอลตาต่อจากเพลงก็อดเซฟเดอะควีนเนื้อร้อง</doc>
