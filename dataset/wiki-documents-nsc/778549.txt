<doc id="778549" url="https://th.wikipedia.org/wiki?curid=778549" title="เดอะ แฟลช วีรบุรุษเหนือแสง">เดอะ แฟลช วีรบุรุษเหนือแสง เดอะ แฟลช วีรบุรุษเหนือแสง () เป็นภาพยนตร์ชุดทางโทรทัศน์อเมริกัน พัฒนาโดย เกร็ก เบอร์ลานตี, แอนดรูว์ ไครส์เบิร์ก และเจฟ จอห์นส์ เผยแพร่ออกอากาศที่ช่องเดอะซีดับเบิลยู พื้นฐานเรื่องมาจากตัวละครของ ดีซีคอมิกส์ ที่ชื่อ แบรี่ อัลเลน / แฟลช เป็นซุปเปอร์ฮีโร่ที่สามารถเคลื่อนที่ด้วยความเร็วเหนือมนุษย์ เป็นภาคแยกที่ออกมาจาก โคตรคนธนูมหากาฬ ที่อยู่ในจักรวาลเดียวกัน นำแสดงโดย แกรนต์ กัสติน ผู้สืบสวนอาชญากรรมที่ได้รับความเร็วเหนือมนุษย์ ซึ่งเขาใช้ต่อสู้กับอาชญากรรวมถึงคนอื่น ๆ ที่มีความสามารถเหนือมนุษย์เช่นกัน เห็นได้ชัดว่าตอนนำล่องลับๆได้รับการต้อนรับที่ดี หลังแกรนต์ กัสติน ได้แสดงเป็น แบรี่ อัลเลน ใน แอร์โรว์ นำไปสู่การตัดสินใจของผู้บริหารในการพัฒนาตอนนำล่องเต็มรูปแบบ เพื่อใช้ประโยชน์จากงบประมาณที่มากขึ้นและช่วยให้เนื้อหาโลกของ แบรี่ อัลเลน ดูมีรายละเอียดมากขึ้น คอลลีน แอทวูด ผู้ออกแบบเครื่องแต่งกายให้กับแอร์โรว์ถูกนำตัวมาออกแบบชุดแฟลช ทีมงานสร้างสรรค์ต้องการให้แน่ใจว่า แฟลช จะมีลักษณะคล้ายกับหนังสือการ์ตูนไม่ใช่เป็นแค่การเลียนแบบที่ไม่ดี ภาพยนตร์ทางโทรทัศน์ชุดนี้มีสถานที่ถ่ายทำหลักอยู่ใน แวนคูเวอร์, รัฐบริติชโคลัมเบีย, ประเทศแคนาดา เดอะ แฟลช วีรบุรุษเหนือแสง เปิดตัวครั้งแรกในอเมริกาเหนือในวันที่ 7 ตุลาคม พ.ศ. 2557 เป็นรอบปฐมทัศน์ที่มีจำนวนการดูเป็นอันดับสองในประวัติศาสตร์ของช่องเดอะซีดับเบิลยู ตามหลัง เดอะแวมไพร์ ไดอารีส์ ที่ออกอากาศเมื่อปี พ.ศ. 2552 เดอะ แฟลช วีรบุรุษเหนือแสงได้รับการตอบรับอย่างดีจากนักวิจารณ์และผู้ชม และได้รับรางวัล พีเพิลส์ชอยซ์อะวอดส์ สาขาละครชีวิตเรื่องใหม่ยอดนิยมในปี พ.ศ. 2557 ซีรีส์ชุดนี้ร่วมกับซีรีส์เรื่องแอร์โรว์ได้เปิดเผยตัวละครเพื่อต่อยอดออกไปยังซีรีส์ รวมพลคนเหนือมนุษย์ ซึ่งออกฉายเมื่อวันที่ 21 มกราคม พ.ศ. 2559 เมื่อวันที่ 8 มกราคม พ.ศ. 2560 ช่องเดอะซีดับเบิลยู ได้โชว์บางส่วนของฤดูกาลที่สี่ซึ่งมีกำหนดเปิดตัวในวันที่ 10 ตุลาคม พ.ศ. 2560การเผยแพร่</doc>
