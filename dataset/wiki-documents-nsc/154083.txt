<doc id="154083" url="https://th.wikipedia.org/wiki?curid=154083" title="เรื่องสั้นอย่างสั้น">เรื่องสั้นอย่างสั้น เรื่องสั้นอย่างสั้น (Flash fiction) เป็นรูปแบบการเขียนเรื่องสั้นรูปแบบหนึ่ง ที่มีความสมบูรณ์ในตัวเอง โดยมีความยาวไม่เกิน 1500 คำ ในบางครั้งอาจจะเขียนสั้นมากๆ ไม่เกิน 10 คำ โดยทั่วไปจะนิยมเขียนที่ความยาวประมาณ 250-1000 คำ มีชื่อเรียกอื่นๆ ว่า sudden fiction, microfiction, micro-story, postcard fiction หรือ short short story งานเขียนเรื่องหนึ่งที่อาจนับเป็นเรื่องสั้นอย่างสั้นได้ คือ นิทานอีสป ที่เขียนขึ้นตั้งแต่ ศตวรรษที่ 6 ก่อนคริสตกาล ปัจจุบันกำลังเป็นที่นิยมเนื่องจากการใช้งานอินเทอร์เน็ต และมีนิตยสารหลายฉบับที่ตีพิมพ์เรื่องสั้นประเภทนี้ บางครั้งมีการประกวดการเขียน โดยกำหนดจำนวนคำไว้อย่างแน่นอน เรื่องสั้นอย่างสั้นที่มีชื่อเสียง คือ เรื่องขนาดความยาว 6 คำ ของ เออร์เนสต์ เฮมมิงเวย์ และขนาดความยาว 10 คำของ อาร์เทอร์ ซี. คลาร์ก</doc>
