<doc id="197193" url="https://th.wikipedia.org/wiki?curid=197193" title="จงรัก จุฑานนท์">จงรัก จุฑานนท์ พลตำรวจเอก จงรัก จุฑานนท์ อดีตรองผู้บัญชาการตำรวจแห่งชาติ อดีตผู้บัญชาการตำรวจนครบาล และอดีตผู้บัญชาการตำรวจภูธรภาค 2 เป็นหลานปู่ของหลวงบำราบประทุษฐ (นิล จุฑานนท์) เป็นนามสกุลที่ได้รับพระราชทานจากพระบาทสมเด็จพระมงกุฎเกล้าเจ้าอยู่หัวประวัติ ประวัติ. พล.ต.อ.จงรัก จุฑานนท์ เกิดเมื่อวันที่ 6 เมษายน พ.ศ. 2493 ที่จังหวัดเพชรบุรี สำเร็จการศึกษามัธยมศึกษาจากโรงเรียนพรหมานุสรณ์จังหวัดเพชรบุรี มัธยมศึกษาตอนปลายจากโรงเรียนอำนวยศิลป์ ปริญญาตรี นิติศาสตรบัณฑิต เกียรตินิยมจากมหาวิทยาลัยธรรมศาสตร์ ปริญญาโท นิติศาสตรมหาบัณฑิต จากจุฬาลงกรณ์มหาวิทยาลัย สำเร็จเนติบัณฑิตไทย จากสำนักอบรมการศึกษากฎหมายแห่งเนติบัณฑิตยสภา ศึกษาในวิทยาลัยป้องกันราชอาณาจักร รุ่นที่ 4111 เป็นผู้ให้ความรู้ด้านกฎหมาย และการสอบสวนคนหนึ่งของสำนักงานตำรวจแห่งชาติ มีบุตร2คน คือว่าที่ร้อยตำรวจโท มงคลรักษ์ จุฑานนท์ และนายจุฑาเทพ จุฑานนท์ ชีวิตราชการส่วนใหญ่อยู่ในนครบาลมาโดยตลอด นับเป็นลูกหม้อขนานแท้ของกองบัญชาการตำรวจนครบาล โดย พล.ต.อ.จงรัก ดำรงตำแหน่งสำคัญมาแล้วหลายตำแหน่ง เช่น ผู้บัญชาการตำรวจนครบาล ผู้บัญชาการตำรวจภูธรภาค 2 จนเกษียณในตำแหน่งรองผู้บัญชาการตำรวจแห่งชาติ วันที่ 4 กันยายน พ.ศ. 2551 เขาได้รับการแต่งตั้งเป็นกรรมการในกองอำนวยการแก้ไขสถานการณ์ฉุกเฉินตั้งแต่วันที่ 4 กันยายน 2551 ถึงวันที่ 14 กันยายน พ.ศ. 2551 ในรัฐบาล สมัคร สุนทรเวช ในกลางปี พ.ศ. 2552 มหาวิทยาลัยราชภัฏสวนดุสิตได้ทำการสำรวจความคิดเห็นของประชาชนว่าใครคือผู้ที่เหมาะสมที่จะดำรงตำแหน่งผู้บัญชาการสำนักงานตำรวจแห่งชาติต่อจาก พล.ต.อ.พัชรวาท วงษ์สุวรรณ ปรากฏว่าประชาชนส่วนใหญ่ ร้อยละ 21.3 สนับสนุน พล.ต.อ.จงรัก ในเดือนเมษายน พ.ศ. 2554 ได้รับเลือกให้เป็นสมาชิกวุฒิสภา (ส.ว.) ในแบบสรรหาการรับราชการการรับราชการ. - 1 ตุลาคม พ.ศ. 2548 รองผู้บัญชาการตำรวจแห่งชาติ - 1 ตุลาคม พ.ศ. 2547 ผู้ช่วยผู้บัญชาการตำรวจแห่งชาติ (ปป.1) - 1 ตุลาคม พ.ศ. 2544 ผู้บัญชาการตำรวจภูธรภาค 2 - 1 ตุลาคม พ.ศ. 2543 ผู้บัญชาการตำรวจนครบาล - 2 ตุลาคม พ.ศ. 2541 รองผู้บัญชาการตำรวจนครบาล (หัวหน้ารับผิดชอบงานสอบสวน) - 28 มกราคม พ.ศ. 2540 รองผู้บัญชาการตำรวจนครบาล - 25 ตุลาคม พ.ศ. 2537 ผู้บังคับการกองบังคับการวิชาการ โรงเรียนนายร้อยตำรวจ - 23 มกราคม พ.ศ. 2537 ผู้บังคับการกองคดี - 1 ธันวาคม พ.ศ. 2533 รองผู้บังคับการกองคดี - 7 พฤศจิกายน พ.ศ. 2532 ผู้กำกับการกองคดี (ช่วยราชการที่สำนักงานอธิบดีกรมตำรวจด้วยในด้านกฎหมายและกำลังพล - 1 ตุลาคม พ.ศ. 2528 รองผู้กำกับการ 1 กองปราบปราม - พ.ศ. 2526 สารวัตรสืบสวนสอบสวน สถานีตำรวจนครบาลปทุมวัน - พ.ศ. 2523 สารวัตรสืบสวนสอบสวน สถานีตำรวจนครบาลบางรัก - พ.ศ. 2521 หัวหน้าแผนกกฎหมาย กองวิชาการ กรมตำรวจ - พ.ศ. 2516 สารวัตรปกครองป้องกัน สถานีตำรวจนครบาลสำราญราษฎร์ พล.ต.อ.จงรัก สมรสกับ นางอรอนงค์ จุฑานนท์ มีบุตรชาย 2 คน ชื่อ ร.ต.ท.มงคลรักษ์ จุฑานนท์ และ นายจุฑาเทพ จุฑานนท์ฉายานาม ฉายานาม. ได้รับฉายาว่า “นายพลองค์บาก” จากกรณีที่เชิญ นายสมศักดิ์ เตชะรัตนประเสริฐ (เสี่ยเจียง) และ จา พนม มาตกลงจับมือกันเพื่อถ่ายทำหนังเรื่ององค์บาก 2 ให้เสร็จสิ้นหลังขัดแย้งในกองถ่ายมานานเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เหรียญจักรมาลา (ร.จ.ม.)</doc>
