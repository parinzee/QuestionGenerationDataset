<doc id="182693" url="https://th.wikipedia.org/wiki?curid=182693" title="เดนนิส เควด">เดนนิส เควด เดนนิส วิลเลียม เควด (; เกิด 9 เมษายน ค.ศ. 1954) เป็นนักแสดงชาวอเมริกันประวัติ ประวัติ. เดนนิสเกิดที่รัฐเท็กซัส เขามีพี่ชายเป็นนักแสดงเช่นกัน ชื่อว่า แรนดี เควด เขาเริ่มการแสดงตั้งแต่เรียนอยู่ระดับไฮสคูล จากนั้นจึงสมัครเข้าเรียนสาขาวิชาการละครในระดับวิทยาลัย จนอายุได้ 20 ปี ตัดสินใจลาออกจากวิทยาลัย เดินทางมาที่ฮอลลีวูดตามพี่ชาย ซึ่งในช่วงแรกเขาถูกปฏิเสธจนนับครั้งไม่ถ้วน จนมีโอกาสรับบทเล็ก ๆ ในเรื่อง I Never Promised You a Rose Garden ในปี 1977 และต่อมา ในปี 1983 เขาจึงเริ่มมีชื่อเสียงจากเรื่อง The Right Stuff ในบทนักบินอวกาศ กอร์โด คูเปอร์ และเขาก็มีผลงานอีกหลายเรื่องตามมา จนในปี 1987 นับเป็นปีที่เขารุ่งที่สุด มีผลงานอย่าง เรื่อง The Big Easy และ Suspect ที่ได้รับเสียงตอบรับเป็นอย่างดี และในปีเดียวกันยังได้รับบทนำในเรื่อง Innerspace ซึ่งเขาแสดงนำคู่กับ เม็ก ไรอัน ซึ่งทั้งคู่แต่งงานกันในปี 1991 ก่อนจะหย่าร้างกันในปี 2000 บทบาทของเขายังมีอย่าง บทของ เจอร์รี่ ลี ลิวอิส ใน Great Balls of Fire (1989), บทผู้นำสหภาพแรงงานยุค 1930 ใน Come See the Paradise (1990) และบทคนรักของดาราสาว ซูซาน เวล (แสดงโดย เมอริล สตรีพ) ใน Postcards from the Edge (1990) จนในช่วง ช่วงทศวรรษ 90 ผลงานของเขากลับน่าผิดหวังอย่าง Wyatt Earp (1994) และ Dragonheart (1996) เป็นต้น จนกลับมาดีในเรื่อง The Parent Trap (1998) ที่ประสบความสำเร็จพอควร จากนั้นเขาได้รับบทใน ผลงานของผู้กำกับ โอลิเวอร์ สโตน เรื่อง Any Given Sunday (1999) รับบทเป็นควอเตอร์เบ็คชื่อดัง แห่งทีมฟุตบอลของไมอามี่ ตามด้วยผลงาน เรื่อง เจาะเวลาผ่าความถี่ฆ่า (2000) ซึ่งเขารับบทเป็นชายคนหนึ่งที่เสียชีวิตไปแล้ว แต่ยังสามารถสื่อสารกับลูกชายได้ผ่านทางคลื่นวิทยุ และในปีเดียวกันนี้เอง เขาแสดงในหนังที่กวาดรางวัลออสการ์หลายรางวัลอย่างเรื่อง Traffic ต่อมาในปี 2002 เขามีผลงานเรื่อง The Rookie (2002) ซึ่งเขารับบทเป็นนักเบสบอลอาชีพที่ชื่อ จิม มอร์ริส ในยามว่าง เดนนิสชื่นชอบที่จะเล่นกอล์ฟ และร้องเพลงร่วมกับวงของเขา คือ “Dennis Quaid and the Sharks</doc>
