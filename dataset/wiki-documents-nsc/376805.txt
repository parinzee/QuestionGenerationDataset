<doc id="376805" url="https://th.wikipedia.org/wiki?curid=376805" title="นที ขลิบทอง">นที ขลิบทอง รองศาสตราจารย์ นที ขลิบทอง ผู้อำนวยการกองทุนหมู่บ้านและชุมชนเมืองแห่งชาติ อดีตรัฐมนตรีช่วยว่าการกระทรวงเกษตรและสหกรณ์ ในรัฐบาลของพันตำรวจโท ทักษิณ ชินวัตร และอดีตรองอธิการบดีมหาวิทยาลัยสุโขทัยธรรมาธิราช (มสธ.) เป็นนักการเมืองคนสนิทของนายเนวิน ชิดชอบประวัติ ประวัติ. นที ขลิบทอง เกิดเมื่อวันที่ 9 ธันวาคม พ.ศ. 2501 ที่กรุงเทพมหานคร เป็นบุตรของนายประเสริฐ นางวิไล ขลิบทอง สำเร็จการศึกษาชั้นมัธยมจากโรงเรียนสวนกุหลาบวิทยาลัย ระดับปริญญาตรีสาขาศึกษาศาสตร์ (การเกษตร) จากมหาวิทยาลัยเกษตรศาสตร์ และปริญญาโทวิทยาศาสตรมหาบัณฑิต (เกษตรศาสตร์) จากมหาวิทยาลัยเกษตรศาสตร์ ในปี พ.ศ. 2524 นอกจากนั้นแล้วยังผ่านการศึกษาอบรมหลักสูตรประกาศนียบัตรกฎหมายมหาชน จากมหาวิทยาลัยธรรมศาสตร์ เมื่อปี พ.ศ. 2546การทำงาน การทำงาน. หลังจากจบการศึกษาทางด้านการเกษตร ได้เข้าทำงานเป็นนักวิชาการส่งเสริมการเกษตร สังกัดกรมส่งเสริมการเกษตรอยู่ระยะหนึ่ง จึงได้โอนย้ายมารับราชการเป็นอาจารย์ประจำคณะเกษตรศาสตร์ มหาวิทยาลัยเชียงใหม่ ในปี พ.ศ. 2525 ต่อมาจึงได้โอนมาสังกัดมหาวิทยาลัยสุโขทัยธรรมาธิราชในปีเดียวกัน จนกระทั่งได้รับตำแหน่งรองอธิการบดี ในระหว่างปี พ.ศ. 2536 - พ.ศ. 2543 และมีตำแหน่งทางวิชาการเป็นรองศาสตราจารย์ ระดับ 9 ต่อมาในปี พ.ศ. 2542 ได้รับแต่งตั้งเป็นรักษาการผู้อำนวยการองค์การส่งเสริมกิจการโคนมแห่งประเทศไทย ในปีต่อมาได้รับแต่งตั้งเป็นเลขาธิการกองทุนฟื้นฟูและพัฒนาเกษตรกร และได้รับแต่งตั้งเป็นรัฐมนตรีช่วยว่าการกระทรวงเกษตรและสหกรณ์ ในปี พ.ศ. 2544 (รัฐบาลของพ.ต.ท.ทักษิณ ชินวัตร) ต่อมาในปี พ.ศ. 2551 ได้รับแต่งตั้งเป็นผู้อำนวยการสำนักงานกองทุนหมู่บ้านและชุมชนเมืองแห่งชาติ (สทบ.)เครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - ประถมาภรณ์มงกุฎไทย (ป.ม.)</doc>
