<doc id="182113" url="https://th.wikipedia.org/wiki?curid=182113" title="ไนกี้ (บริษัท)">ไนกี้ (บริษัท) ไนกี้ () เป็นบริษัทผลิตเครื่องกีฬา อย่างรองเท้า อุปกรณ์กีฬา เสื้อผ้าเครื่องแต่งกาย มีบริษัทแม่อยู่ที่สหรัฐอเมริกา ก่อตั้งโดย บิลล์ บาวเวอร์แมน และ ฟิล ไนต์ประวัติ ประวัติ. ในปี 1948 บิลล์ บาวเวอร์แมนซึ่งเป็นโค้ชให้กับมหาวิทยาลัยโอเรกอน มีผลงานอย่างในการแข่งขัน NCAA outdoor championships ในปี 1962, 1964, 1965 และ 1970 เขายังทำให้ทีมชาติอเมริกาสามารถพิชิตถึง 6 เหรียญทอง ในโอลิมปิก และฟิล ไนต์ได้รู้จักกับบาวเวอร์แมนในขณะที่เขาเป็นนักวิ่งให้กับมหาวิทยาลัยโอเรกอน ซึ่งทั้งคู่ต่างต้องการรองเท้าคุณภาพเยี่ยมที่มีความเบาและทนทานสำหรับการแข่งขัน จนในปี 1962 ไนต์ได้ทำการค้นคว้าข้อมูลและพบว่ารองเท้ากีฬาจากประเทศญี่ปุ่นมีคุณภาพดี และมีราคาถูกกว่าสินค้ากีฬาจากประเทศเยอรมนีซึ่งเป็นผู้นำตลาดในอเมริกาอยู่ขณะนั้น และหลังจากที่ไนต์เรียนจบด้าน MBA จึงได้ออกเดินทางไปทั่วโลก และไปที่ประเทศญี่ปุ่นซึ่งเขาได้มีโอกาสพบกับ Onitsuka Tiger Company โรงงานผลิตรองเท้ากีฬาของญี่ปุ่น และชักชวนให้ Tiger ขยายตลาดเข้ามาในอเมริกา ไนต์ใช้ชื่อสินค้าว่า “Blue Ribbon Sports” หรือ BRS ซึ่งเป็นชื่อเดิมของไนกี้ และได้ก่อตั้งบริษัทร่วมกับบาวเวอร์แมนที่ชื่อ BRS Inc. ขึ้น โดย ไนต์ มีหน้าที่ดูแลรับผิดชอบทางด้านการเงินและการตลาด ส่วนบาวเวอร์แมน ดูแลทางด้านการพัฒนาออกแบบรองเท้ากีฬา ต่อมาในปี 1970 บาวเวอร์แมนทดลองทำพื้นรองเท้ายางจากเครื่องอบขนมวาฟเฟิล (Waffle) ของภรรยาเขา ซึ่งนำไปสู่การเปลี่ยนแปลงสำหรับรองเท้ากีฬา ที่พื้นรองเท้าเป็นแบบที่เห็นในทุกวันนี้ ถัดมาในปี 1971 บาวเวอร์แมนจัดตั้งบริษัทขึ้นใหม่ที่ชื่อว่า Nike Inc. ในปีถัดมา BRS Inc. และ Onitsuka Tiger ได้แยกบริษัทออกจากกันอันเนื่องจากความขัดแย้งกันทางธุรกิจ ในปีนี้เองได้ออกแบรนด์ไนกี้เพื่อเจาะกลุ่มนักกีฬากรีฑาในโอลิมปิก ต่อมาในปี 1981 BRS Inc. และ Nike Inc. ได้รวมบริษัทเข้าด้วยกัน ในปี 1984 ไมเคิล จอร์แดน นักบาสเกตบอลชื่อดังได้มาร่วมงานกับไนกี้ ซึ่งทำให้แบรนด์ประสบความสำเร็จทางด้านการตลาด โดยมีผลิตภัณฑ์ ที่ใช้ชื่อแบรนด์เป็นชื่อ "Jordan" และในปี 1997 สินค้าประเภทเสื้อผ้าเครื่องแต่งกายของ “M.J.” แตกไลน์ออกไปโดยใช้ชื่อ "12-Star products" (ในปีนั้นไมเคิล จอร์แดนได้รับเป็นผู้เล่น All-Star Game ถึง 12 ครั้ง) และไนกี้ยังประสบความสำเร็จกับแคมเปญ โฆษณาชุด “Just Do It” อีกด้วย ปัจจุบัน Nike Inc. มีพนักงาน 23,000 คนทั่วโลก มีสำนักงานใหญ่อยู่ 2 แห่ง คือที่เมืองโอเรกอน ประเทศอเมริกา และประเทศเนเธอร์แลนด์ กีฬาสำคัญที่ไนกี้ได้ให้การสนับสนุน คือ บาสเกตบอล เบสบอล อเมริกันฟุตบอล เทนนิส ฟุตบอล และอื่นๆแคมเปญ โฆษณา แคมเปญ โฆษณา. ไนกี้เริ่มทำโฆษณาทางสื่อโทรทัศน์เป็นครั้งแรกในเดือนตุลาคม 1982 สำหรับการออกอากาศในการถ่ายทอดการแข่งขันนิวยอร์กมาราธอน สร้างโดย บริษัท Wieden+Kennedy โดยคำขวัญที่ว่า Just do it ซึ่งได้รับการยกย่องจาก แอดเวอร์ไทซิ่ง เอจ ว่าเป็นหนึ่งในห้าสโลแกนแห่งศตวรรษที่ 20 การใช้นักกีฬาในการเป็น Brand Endorser ทางไนกี้เริ่มใช้ตั้งแต่ปี 1978 โดยเป็นสปอนเซอร์ให้กับนักเทนนิสชาวโรมาเนียชื่อ IIie Nastase ซึ่งถือว่าประสบความสำเร็จอย่างรวดเร็ว และนักกีฬาที่ประสบความสำเร็จที่สุดคือ นักบาสเกตบอลชาวอเมริกัน ไมเคิล จอร์แดน ซึงไนกี้เป็นสปอนเซอร์ตั้งแต่ปี 1984 และผลิตภัณฑ์สำหรับกีฬาบาสเกตบอลไลน์จอร์แดน ยังทำรายได้ให้ไนกี้มหาศาล สำหรับแคมเปญการตลาดต่าง ๆ ของ ไนกี้ ได้รับการจัดแสดงในพิพิธภัณฑ์สมิทโซเนียน ปัจจุบัน ไนกี้ ได้เข้าสู่ตลาดกอล์ฟ โดยใช้ Tiger Woods เป็น Brand Ambassadorสปอนเซอร์ว่าจ้างทีมฟุตบอลสปอนเซอร์ว่าจ้าง. ทีมฟุตบอล. - ทีมชาติ - ไทย (ตั้งแต่ปี 2010-2012) - เวียดนาม (ตั้งแต่ปี 2009-2014) - สิงคโปร์ - จีน - ฮอลแลนด์ - บราซิล - ชิลี (ตั้งแต่ปี 2015) - เกาหลีใต้ - สหรัฐอเมริกา - ออสเตรเลีย - ฝรั่งเศส - โครเอเชีย - อังกฤษ - กรีซ - ตุรกี - ยูเครน - โปแลนด์ - ซาอุดีอาระเบีย- สโมสร - ชลบุรีเอฟซี - บางกอกกล๊าส - กลาสโกว์เซลติก - อาร์เซนอล (ตั้งแต่ปี 1994-2013) - แมนเชสเตอร์ยูไนเต็ด (ตั้งแต่ปี 2002-2015) - เอฟเวอร์ตัน (ตั้งแต่ปี 2012-2014) - แมนเชสเตอร์ซิตี - เชลซี (ตั้งแต่ปี 2017-2018) - ทอตนัมฮอตสเปอร์ (ตั้งแต่ปี 2017-18) - เปรสตันนอร์ทเอนด์ - ไบรตันแอนด์โฮฟอัลเบียน - เปเอสเฟไอนด์โฮเฟิน - แอร์เบไลพ์ซิจ - บาร์เซโลนา- แอตแลนติโกมาดริด - มาลากา - เรอัลโซเซียดัด - แอทเลติกบิลเบา - อินเตอร์มิลาน - โรมา - ปารีแซ็ง-แฌร์แม็ง - โมนาโก - มงเปอลีเย - อันจีมาคัชคาลา - เซนิตเซนต์ปีเตอร์สเบิร์ก - กว่างโจวเอเวอร์แกรนด์ - คะชิมะแอนต์เลอส์นักกีฬานักกีฬา. - ไทเกอร์ วูดส์ - รอรีย์ แม็คอิลรอย - มิเชล วี - แมนนี่ ปาเกียว - รอย โจนส์ จูเนียร์ - ทิโมธี แบรดลีย์ - ไมเคิล จอร์แดน - ซลาตัน อีบราฮีมอวิช - ราฟาเอล นาดาล - มาเรีย ชาราโปวา - คริสเตียโน โรนัลโด - เวย์น รูนีย์ - แดเนียล สเตอร์ริดจ์ - อันเดรส อีเนียสตา - อดุล หละโสะ - ธีรศิลป์ แดงดา - เนย์มาร์ - ชินสึเกะ ยะมะนะกะ - ทะกะชิ อุชิยะมะ - สเตฟาน เอล ชาราวี - ทีโอ วอลคอตต์ - เอแดน อาซาร์ - มารีโอ เกิทเซอ - ราฮีม สเตอร์ลิง - คริสเตียน เอริกเซน</doc>
