<doc id="582150" url="https://th.wikipedia.org/wiki?curid=582150" title="เฟอร์รารี่ 599 จีทีบี ฟีโอราโน">เฟอร์รารี่ 599 จีทีบี ฟีโอราโน เฟอร์รารี่ 599 จีทีบี ฟีโอราโน () หรือเรียกกันสั้นๆว่า "Ferrari 599" เป็นรถยนต์นั่งประเภทหรูหราสมรรถนะสูง เครื่องยนต์กลางลำหน้า ขับเคลื่อนสองล้อท้าย (FMR) 2 ประตู 2+2 ที่นั่ง ผลิตโดยบริษัทรถยนต์สัญชาติอิตาลี เฟอร์รารี่ ระหว่างปี ค.ศ. 2006 - 2012 599 ออกแบบมาเพื่อแทนที่ เฟอร์รารี่ 575เอ็ม มาราเนลโล ในปี ค.ศ. 2006 และในปี ค.ศ. 2012 เฟอร์รารี่ 599 ก็ได้ยุติสายการผลิตลง และถูกแทนที่รุ่นด้วย เฟอร์รารี่ เอฟ12เบอร์ลิเนตต้า ด้วยสไตล์การออกแบบของบริษัท พินินฟารินา ภายใต้การคุมงานของงานแฟรงค์ สตีเฟนสัน ( Frank Stephenson ) จนในที่สุด 599 จีทีบี ก็ได้เปิดตัวครั้งแรกที่งาน เจนีวา มอเตอร์ โชว์ ในเดือนกุมภาพันธ์ ปี ค.ศ. 2006 โดยตัวเลข "599" คือ ขนาดเครื่องยนต์ 5999 ซีซี คำว่า "GTB" ย่อมาจาก "Gran Turismo Berlinetta nature" และ คำว่า "Fiorano" คือสนามแข่งฟีโอราโน ซึ่งใช้เป็นที่ใช้ทดสอบรถยนต์ของเฟอร์รารี่ เฟอร์รารี่ 599 จีทีบี ได้รับรางวัลจากนิตสาร อีโว (Evo) ให้เป็น "รถแห่งปี ประจำปี ค.ศ. 2006" และยังได้รับรางวัล จากนิตยสารท็อปเกียร์ ให้เป็น "ซูเปอร์คาร์แห่งปี ประจำปี ค.ศ. 2006"รุ่นต่างๆHGTE Package รุ่นต่างๆ. HGTE Package. เฟอร์รารี่ 599 จีทีบี ฟีโอราโน เอชจีทีอี (Ferrari 599 GTB Fiorano HGTE) คำว่า "HBTE" คือ "Handling Gran Turismo Evoluzione" ดังนั้นรถคันนี้จึงเพิ่มระบบแฮนด์ลิงในรถยนต์ รวมถึงตัวออปชั่นอื่นๆ ภายในรถอีกด้วย599 GTO 599 GTO. เฟอร์รารี่ 599 จีทีโอ (Ferrari 599 GTO) เปิดตัวในวันที่ 8 เมษายน ค.ศ. 2010 เป็นรุ่นจำกัดจำนวนเพียง 599 คันเท่านั้น นอกจากนี้ยังเคยได้รับการจัดอันดับให้เป็น รถวิ่งบนถนน ที่เร็วที่สุดเท่าที่เคยมีมา ด้วยการทดสอบที่สนามแข่งฟีโอราโน ใช้เวลาเพียง 1.24 นาที เท่านั้น ซึ่งเร็วกว่า เฟอร์รารี่ เอ็นโซ 599 จีทีโอ มีน้ำหนัก 1,605 กิโลกรัม ซึ่งเบากว่า จีทีบีทั่วๆไป รถสามารถทำความเร็วสูงสุดได้ที่ 335 กม./ชม. (208 ไมล์/ชม.) และอัตราเร่ง 0-100 กม./ชม. ด้วยเวลาเพียง 3.35 วินาที599 SA Aperta 599 SA Aperta. เฟอร์รารี่ 599 เอสเอ อเพอร์ตา (Ferrari 599 SA Aperta) เป็นรุ่นเปิดประทุน ของ 599 โดยตัวเครื่องนำมาจาก 599 จีทีโอ รถได้เปิดตัวครั้งแรกที่งานปารีสมอเตอร์โชว์ ปี ค.ศ. 2012 โดยคำว่า "เอสเอ" เป็นการให้เกียรตินักออกแบบรถยนต์ทั้ง 2 บุคคล ได้แก่ Sergio Pininfarina และ Andrea Pininfarina จะมีเพียง 80 คันเท่านั้น ที่จะถูกจำหน่ายลงสู่ตลาด599XX 599XX. เฟอร์รารี่ 599เอ็กซ์เอ็กซ์ (Ferrari 599XX) เปิดตัวครั้งแรกในงานเจนีวาออโตโชว์ ในปี ค.ศ. 2009 เป็นรุ่นที่ขับได้เฉพาะในสนามแข่ง ไม่สามารถขับบนถนนทั่วไปได้ รถได้เคยทำสถิติไว้ที่สนามแข่ง Nordschleife circuit ด้วยเวลาเพียง 58.16 วินาที ซึ่งเป็นสถิติที่เร็วที่สุดเท่าที่รถสปอร์ตคันไหนๆเคยทำมา599XX EVO 599XX EVO. เฟอร์รารี่ 599เอ็กซ์เอ็กซ์ อีวีโอ (Ferrari 599XX EVO) ได้มีการเปิดเผยภาพครั้งแรกในวันที่ 10 พฤศจิกายน ปี ค.ศ. 2011 และในวันที่ 1 ธันวาคม ปี ค.ศ. 2011 ทางเฟอร์รารี่ก็ได้ยืนยันข้อมูลต่างๆภายในรถ ซึ่งมาพร้อมกับชุดแต่ง "Evolution package" ด้วยน้ำหนักที่เบากว่า 599เอ็กซ์เอ็กซ์ 35 กิโลกรัม เพิ่มกัลัง และแรงบิดเพิ่มขึ้น 599เอ็กซ์เอ็กซ์ อีวีโอ มีราคาสูงถึง 1 ล้านยูโร ซึ่งอาจมากกว่านี้ โดยเฟอร์รารี่จะจำหน่ายเฉพาะลูกค้าพิเศษเท่านั้น599 GTB 60F1 599 GTB 60F1. เฟอร์รารี่ 599 จีทีบี 60เอฟ1 (Ferrari 599 GTB 60F1) ในเดือนธันวาคม ปี ค.ศ. 2011 เฟอร์รารี่ก็ได้เปิดตัว 599 จีทีบี60เอฟ1 ซึ่งเป็นการเฉลิมฉลอง 60 ปี จากการชนะการแข่งขันฟอมูล่าวัน นับจากปี ค.ศ. 1951 จนถึงปี ค.ศ. 2011 ซึ่งเฟอร์รารี่ได้ชนะมามากว่า 100 ครั้ง รถคันนี้ได้ใช้แบบดั้งเดิมของ 599 จีทีบี ฟีโอราโน เอชจีทีอี โดยปรับแต่งให้รถมีสมรรถนะสูงขึ้นกว่าปกติ</doc>
