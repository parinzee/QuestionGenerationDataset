<doc id="216403" url="https://th.wikipedia.org/wiki?curid=216403" title="จักรพรรดิฮั่นไอ">จักรพรรดิฮั่นไอ ฮั่นไอ (; ปีที่ 27–1 ก่อนคริสตกาล) ชื่อตัวว่า หลิว ซิน (劉欣) เป็นพระเจ้าแผ่นดินจีนในราชวงศ์ฮั่น หลิว ซิน เป็นพระราชนัดดาของ จักรพรรดิฮั่นเฉิง จักรพรรดิฮั่นเฉิงไร้โอรสธิดา จึงตั้งหลิว ซิน เป็นรัชทายาท ครั้นจักรพรรดิฮั่นเฉิงสวรรคตในปีที่ 7 ก่อนคริสตกาล หลิว ซิน ซึ่งขณะนั้นพระชนมายุ 20 พรรษาก็สืบบัลลังก์ต่อไพร่ฟ้าข้าแผ่นดินเชื่อว่า หลิว ซิน จะเป็นผู้ปกครองที่ดีแต่หลิว ซิน นั้นไร้ความสามารถ พระสนมฟู่ (傅昭儀) อดีตพระสนมใน จักรพรรดิฮั่น-ยฺเวี่ยน และพระอัยยิกาของจักรพรรดิฮั่นไอจึงครอบงำงานแผ่นดินทั้งมวลพระสนมฟู่เกลียดชัง พระสนมเฝิง เยฺวี่ยน (馮媛) อดีตพระสนมอีกองค์ของจักรพรรดิฮั่น-ยฺเวี่ยนซึ่งจักรพรรดิฮั่น-ยฺเวี่ยนโปรดมากพระสนมฟู่จึงบีบให้พระสนมเฝิง เยฺวี่ยน ฆ่าตัวตาย ทั้งยังให้หลานตั้งญาติสนิทมิตรสหายของนางเข้าสู่ตำแหน่งหน้าที่ราชการเป็นอันมาก ทำให้ประชาชนหมดความเลื่อมใสในรัฐบาล ครั้นพระสนมฟู่สิ้นพระชนม์ในปีที่ 2 ก่อนคริสตกาล จักรพรรดิฮั่นไอก็สวรรคตตามไปในอีกหนึ่งปีให้หลัง เป็นที่รับทราบกันว่า หลิว ซิน รักร่วมเพศ นักประวัติศาสตร์เห็นว่า ต่ง เสียน (董賢) ข้าราชการ เป็นคู่นอนคนสำคัญของจักรพรรดิฮั่นไอมีกิตติศัพท์ว่าจักรพรรดิฮั่นไอโปรดปรานต่ง เสียน มาก วันหนึ่งเมื่อจะตื่นนอน เห็นต่ง เสียน ยังนอนหลับทับแขนเสื้อของตนอยู่เคียงข้างจักรพรรดิฮั่นไอไม่อยากปลุกชายคนรักให้ตื่นไปด้วย จึงฉีกแขนเสื้อตนออกแล้วค่อย ๆ ลุกจากเตียง นอกจากนี้จักรพรรดิฮั่นไอยังอวยยศให้ต่ง เสียน มากมาย จนเมื่อเวลาที่จักรพรรดิฮั่นไอสวรรคตนั้น ปรากฏว่า ต่ง เสียน เป็นถึงสมุหกลาโหม ครั้นหลิว ซิน ตายแล้ว จักรพรรดิหวัง เจิ้งจวิน (王政君) จักรพรรดินีในจักรพรรดิฮั่นเฉิง และพระราชมารดาเลี้ยงของจักรพรรดิฮั่นไอจึงยึดอำนาจ แล้วบังคับให้ต่ง เสียน ซึ่งควบคุมการทหารทั้งหมด ฆ่าตัวตาย</doc>
