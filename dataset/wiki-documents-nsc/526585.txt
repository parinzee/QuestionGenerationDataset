<doc id="526585" url="https://th.wikipedia.org/wiki?curid=526585" title="อัสแซสซินส์ครีด">อัสแซสซินส์ครีด อัสแซสซินส์ครีด () เป็นซีรีส์เกมสร้างจากนิยายอิงประวัติศาสตร์แนวแอ็กชันผจญภัย, ลอบฆ่า, โลกเปิด จำหน่ายครั้งแรกในวันที่ 13 พฤศจิกายน ค.ศ. 2007 โดยจะปรากฏในรูปแบบวีดีโอเกมเพลย์สเตชัน 3, เอกซ์บอกซ์ 360, ไมโครซอฟท์ วินโดวส์, แมคโอเอสเท็น, นินเทนโด ดีเอส, เพลย์สเตชันพอร์เทเบิล, เพลย์สเตชันวิต้า, ไอโอเอส, เอชพีเว็บโอเอส ,แอนดรอยด์ ,โนเกียซิมเบียนวินโดวส์โฟน และวียู พัฒนาโดยยูบิซอฟต์ มอนทรีออล รูปแบบเกมมือถือพัฒนาโดยเกมลอฟท์ และกริพโตไนต์ สตูดิโดส์ พร้อมด้วยพัฒนาเพิ่มเติมโดยยูบิซอฟต์ มอนทรีออล เป็นเกมซีรีส์ที่ได้รับความนิยมมากจากประชาชนทั่วไปและมีเสียงจากนักวิจารณ์ และขายได้มากกว่า 73 ล้านชุดนับถึงเดือนเมษายน ค.ศ. 2013 กลายเป็นแฟรนไชส์เกมที่ขายดีที่สุดของยูบิซอฟต์ ซีรีส์เกมมีแรงบันดาลใจจากนวนิยายเรื่อง Alamut จากนักเขียนชาวสโลวีเนีย วลาดิเมีย บาร์ตอล (Vladimir Bartol) และถือว่ามีรูปแบบพัฒนาต่อ (spiritual successor) จากซีรีส์ พรินซ์ออฟเปอร์เซียเนื้อเรื่องโดยรวมของซีรีส์ เนื้อเรื่องโดยรวมของซีรีส์. เกมอัสแซสซินส์ครีดมีเนื้อเรื่องข้องเกี่ยวกับคู่ปรับระหว่างสมาคมลับยุคโบราณ 2 สมาคม ได้แก่ เหล่ามือสังหารหรือนักฆ่า (assassin) และอัศวินเทมพลาร์ (Knight Templar) และความสัมพันธ์แบบอ้อม ๆ กับเผ่าพันธุ์ก่อนมนุษยชาติเผ่าพันธุ์หนึ่งที่ซึ่งสังคมและโลกของพวกเขาถูกพายุสุริยะลูกมหึมาทำลายไป ในฉากยุคปัจจุบันของเกมคือปี ค.ศ. 2012 นำเสนอตัวละคร เดสมอนด์ ไมล์ส บาร์เทนเดอร์ที่มีบรรพบุรุษหลายชั่วอายุเป็นนักฆ่า แม้ว่าจะถูกเลี้ยงดูมาอย่างนักฆ่า แต่เขากลับทิ้งครอบครัวไปใช้ชีวิตแบบปกติธรรมดา ทีแรกเขาถูกลักพักตัวโดยองค์การขนาดใหญ่ชื่อ แอ็บสเตอร์โก อินดัสตรี คราบอัศวินเทมพลาร์ยุคปัจจุบัน ผู้ซึ่งรู้เรื่องราวสายเลือดบรรพบุรุษของเดสมอนด์ เดสมอนด์ถูกบีบให้ใช้เครื่อง "แอนิมัส" (Animus) อุปกรณ์ที่พาเขาย้อนกลับไปหาความทรงจำของบรรพบุรุษของเขา จากนั้น แอ็บสเตอร์โกพยายามตามหาวัตถุโบราณหลายชิ้น หรือเรียกว่า "ชิ้นส่วนของเอเดน" (Pieces of Eden) ที่กุมอำนาจมหาศาลไว้ เพื่อที่จะได้ครอบครองมนุษยชาติและปรับเปลี่ยนโชคชะตา นำพามนุษยชาติสู่กลุ่มที่มีเพียงหนึ่งเดียว เดสมอนด์ยังได้พบกับเหล่านักฆ่ายุคปัจจุบันมากมาย จึงตัดสินใจร่วมมือกัน เดสมอนด์ใช้เครื่องแอนิมัสเวอร์ชันใหม่ (แอนิมัส 2.0) เพื่อเข้าถึงความทรงจำของบรรพบุรุษเพื่อหาชิ้นส่วนของเอเดนต่อไป เพื่อนำกลับคืนมาก่อนที่แอ็บสเตอร์โกจะเอาไป ขณะที่เขาสัมผัสกับประสบการณ์เหล่านี้ ความสามารถของเหล่าบรรพบุรุษได้รั่วไหลมาถึงตัวเดสมอนด์ผ่านทางกรรมพันธุ์ เรียกว่า บลีดดิงเอฟเฟกต์ (Bleeding Effect) ทำให้เขาได้รับทักษะของนักฆ่าจากบรรพบุรุษ ณ ขณะนั้นพร้อมกับความทรงจำและบุคลิกลักษณะมากมายเข้าไปในจิตใจของเขา ในแอนิมัส เดสมอนด์ได้เข้าไปในความทรงจำของนักฆ่ามากมาย ได้แก่ อัลตาเอียร์ อิบึน-ลาอาฮาด (Altaïr ibn-La'Ahad) นักฆ่าผู้อัปยศที่ต้องกู้ชื่อเสียงตนเองในระหว่างสงครามครูเสดครั้งที่ 3, เอซิโอ ออดิทอเร ดา ฟิเรนเซ (Ezio Auditore da Firenze) นักฆ่าในอิตาลีในปลายคริสต์ศตวรรษที่ 15 และต้นคริสต์ศตวรรษที่ 16 สมัยฟื้นฟูศิลปวิทยาในอิตาลี และเรอดูนเฮอเกดูน (Ratonhnhaké:ton) หรือ คอนเนอร์ เคนเวย์ (Conner Kenway) นักฆ่าครึ่งโมฮอว์กครึ่งชาวบริติชในระหว่างการปฏิวัติอเมริกา จากเรื่องรางทั้งหมด เดสมอนด์ได้เรียนรู้ว่าทั้งหมดได้พาดพิงถึงคำทำนายวันสิ้นโลกปี ค.ศ. 2012 จากหัวข้อทดสอบจากเครื่องแอนิมัสรุ่นเก่า นั่นคือ หัวข้อ 16 (Subject 16) เหตุการณ์กลายเป็นว่าภัยพิบัติที่เกิดซ้ำแล้วซ้ำเล่าได้ทำลายมนุษยชาติยุคโบราณไปหมดสิ้น และเขาพบว่าความทรงจำของเขาจะเป็นกุญแจที่ทำให้โลกอยู่รอดจากพายุลูกที่สอง ในระหว่างนั้น เดสมอนด์ได้รับการช่วยเหลือจากผู้ปกครองเผ่าพันธุ์โบราณได้แก่ จูปิเตอร์ มิเนอร์วา และจูโน หลังจากเดสมอนด์เสียชีวิตเพื่อรักษาโลกไว้ ต่อมาความทรงจำของเขาได้ไปอยู่ในไซเบอร์สเปซ และแอ็บสเตอร์โกสามารถเข้าถึงความทรงจำเหล่านี้ได้ แอ็บสเตอร์โกได้เปิดหัวข้อใหม่และจ้างคนใหม่ให้ใช้เครื่องแอนิมัส หัวข้อใหม่เป็นการเรียกคืนความทรงจำของเอ็ดเวิร์ด เคนเวย์ (Edward Kenway) ปู่ของเรอดูนเฮอเกดูน ซึ่งเป็นโจรสลัดในระหว่างยุคล่าอาณานิคมของอังกฤษรายชื่อเกม</doc>
