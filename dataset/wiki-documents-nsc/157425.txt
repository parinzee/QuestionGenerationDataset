<doc id="157425" url="https://th.wikipedia.org/wiki?curid=157425" title="จอห์น เอช. วอตสัน">จอห์น เอช. วอตสัน นายแพทย์จอห์น เอช. วอตสัน () หรือที่รู้จักทั่วไปในชื่อ หมอวอตสัน เป็นตัวละครสำคัญตัวหนึ่งในเรื่อง เชอร์ล็อก โฮมส์ งานประพันธ์แนวนวนิยายสืบสวนของเซอร์อาร์เธอร์ โคนัน ดอยล์ หมอวอตสันเป็นเพื่อนสนิทของเชอร์ล็อก โฮมส์ และเป็นผู้บันทึกประวัติของโฮมส์ รวมถึงบันทึกคดีที่น่าสนใจต่าง ๆ ของโฮมส์ลงพิมพ์เผยแพร่ในหนังสือพิมพ์ ตามท้องเรื่อง หมอวอตสันรู้จักกับโฮมส์เนื่องจากต่างต้องการหาเพื่อนร่วมเช่าห้องพักในกรุงลอนดอน และได้เช่าห้องพักอยู่ด้วยกันที่บ้านเลขที่ 221 บี ถนนเบเกอร์ ในราวช่วงปลายคริสต์ศตวรรษ 1800 หมอวอตสันได้แต่งงานกับนางสาวแมรี มอร์สตัน ซึ่งเป็นลูกความของโฮมส์ในตอน จัตวาลักษณ์ ต่อมาภายหลังภรรยาเสียชีวิต หมอวอตสันได้ย้ายกลับมาอยู่กับโฮมส์อีกครั้ง นายแพทย์จอห์น เอช. วอตสัน ในภาพยนตร์เรื่อง เชอร์ล็อก โฮล์มส์ ดับแผนพิฆาตโลก (พ.ศ. 2552) และ เชอร์ล็อก โฮล์มส์ เกมพญายมเงามรณะ (พ.ศ. 2554) รับบทโดยจู๊ด ลอว์ ส่วนในซีรีส์โทรทัศน์เรื่อง เชอร์ล็อก (พ.ศ. 2553 - ปัจจุบัน) รับบทโดยมาร์ติน ฟรีแมน</doc>
