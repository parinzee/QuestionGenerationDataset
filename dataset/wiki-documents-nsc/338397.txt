<doc id="338397" url="https://th.wikipedia.org/wiki?curid=338397" title="อุเอะโนะ">อุเอะโนะ อุเอะโนะ () เป็นย่านที่ตั้งอยู่ในเขตไทโต (台東区 Taitō-ku) หนึ่งในเขตปกครองพิเศษ กรุงโตเกียว ประเทศญี่ปุ่น ย่านนี้เป็นย่านที่มีชื่อเสียงจากการเป็นที่ตั้งของสถานีรถไฟอุเอะโนะ (上野駅 Ueno-Eki) และสวนอุเอะโนะ (上野公園 Ueno Kōen) ย่านอุเอะโนะยังเป็นที่ตั้งของสถานที่ทางวัฒนธรรมที่น่าชมอีกหลายแห่ง เช่น พิพิธภัณฑสถานแห่งชาติ โตเกียว (東京国立博物館 Tōkyō Kokuritsu Hakubutsukan) หอศิลปะตะวันตกแห่งชาติ (โตเกียว ญี่ปุ่น) (国立西洋美術館 Kokuritsu Seiyō Bijutsukan) พิพิธภัณฑ์วิทยาศาสตร์แห่งชาติ (国立科学博物館 Kokuritsu Kagaku Hakubutsukan) และหอประชุมที่เป็นสถานที่จัดแสดงคอนเสิร์ตใหญ่ๆ เป็นต้น ย่านอุเอะโนะมีวัดทางพุทธศาสนาในย่านนี้อีกหลายแห่ง เช่น หอเบนเทนโด (弁天堂 Bentendō) ที่สร้างอุทิศให้เทพีเบนไซเทน (弁財天 Benzaiten) หรือพระสุรัสวดี ที่ทางญี่ปุ่นถือเป็นเทพีในพุทธศาสนา วันนี้ตั้งอยู่บนเกาะในบึงชิโนะบะสุ (不忍池 Shinobazu no Ike) และวัดคันเอจิ (寛永寺 Kan'ei-ji) วัดสำคัญของรัฐบาลโชกุนโทะกุงะวะ ในยุคเอะโดะ วัดนี้มีเจดีย์ตั้งอยู่ในบริเวณของสวนอุเอะโนะด้วย ในบริเวณใกล้ๆกับวัดคันเอจิ มีศาลเจ้าโทโชงุ (東照宮 Tōshō-gū) เป็นศาลเจ้าชินโตที่สร้างอุทิศแด่โทะกุงะวะ อิเอะยะซุ (徳川家康 Tokugawa Ieyasu) โชกุนผู้สถาปนารัฐบาลโชกุนโทะกุงะวะ และเมืองเอะโดะ (ต่อมาคือกรุงโตเกียว) เป็นเมืองหลวงของญี่ปุ่น จากสถานีอุเอะโนะไปทางทิศใต้ มีถนนอะเมะยะโยะโกะ (アメヤ横丁 Ameyayokochō) หรือเรียกสั้นๆว่า "อะเมะโยะโกะ" (アメ横 Ameyoko) เป็นถนนเชิงตลาดที่ร้านค้าทั้งของสดของแห้ง สินค้าต่างๆ รวมถึงสินค้าหนีภาษีขนาดทั้งสองข้างของถนน</doc>
