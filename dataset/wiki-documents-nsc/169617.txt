<doc id="169617" url="https://th.wikipedia.org/wiki?curid=169617" title="ผีเสื้อและดอกไม้">ผีเสื้อและดอกไม้ ผีเสื้อและดอกไม้ เป็นภาพยนตร์ไทยที่ออกฉายเมื่อปี พ.ศ. 2528 ถ่ายทำด้วยระบบฟิล์ม 35 มม. สโคป บันทึกเสียงจริงซาวด์ออนฟิล์ม ผลงานการกำกับโดยยุทธนา มุกดาสนิท สร้างจากบทประพันธ์ชื่อเดียวกันของนิพพานฯ (มกุฏ อรฤดี) ซึ่งเป็นหนังสือดีที่เด็กและเยาวชนไทยควรอ่าน 1 ใน 100 เล่ม และได้รางวัลจากการประกวดหนังสือแห่งชาติ พ.ศ. 2521 ภาพยนตร์เรื่องผีเสื้อและดอกไม้ออกฉายในวันที่ 23 ตุลาคม พ.ศ. 2528โครงเรื่อง โครงเรื่อง. ฮูยัน เป็นเด็กที่มีฐานะยากจน ด้วยวัยเพียง 13 ขวบเศษ ฮูยันตัดสินใจไม่เรียนต่อในชั้น ป.5 ทั้งที่เขาได้ที่ 1 มาตลอด เขาหันมาเป็นพ่อค้าไอศกรีม ด้วยสำนึกแห่งความรับผิดชอบ เพื่อแบ่งเบาภาระจากพ่อที่เป็นกรรมกรขนของอยู่ สินค้าที่เคยส่งมาทางรถไฟ ก็ลดน้อยลงเมื่อมีรถยนต์เข้ามาแทนที่ พ่อของเขาก็ยิ่งขาดแคลน และเพื่อให้ ดุญญา กับ อาเครญา น้องชายและน้องสาวได้เข้า เรียนหนังสือบ้าง ครอบครัวของเขายากไร้ ต้องอาศัยที่ดินของวัดปลูกกระต๊อบอยู่ แต่พ่อก็สอนเสมอให้เขารักเกียรติ ไม่ขอใครกิน เขาต้องทำงานหนัก แต่รู้สึกภูมิใจ เมื่อรวบรวมผลกำไรมัดไว้แน่นในกระเป๋ากางเกง สะเทือนใจเมื่อได้เห็นเพื่อนฝูงวิ่งกลับเข้าห้องเรียน เขาคิดว่ามันไม่ยุติธรรมเลยที่เขาจะต้องจากไปในขณะที่เพื่อนๆยังคงเรียนกันอยู่ ชีวิตของเราเปลี่ยนแปลงอย่างรวดเร็ว เป็นพ่อค้าไอศกรีมที่ต้องใช้ความอดทนตลอดเวลา ต้องคอยเตือนตัวเองว่าจะนึกอยากกินไอศกรีมของตัวเอง เหมือนกับที่เคยซื้อของพ่อค้าอื่นมากินไม่ได้ เมื่อโรงเรียนปิดการค้าของเขาเริ่มซบเซา ทำให้ต้องเริ่มมองหาช่องทางใหม่ มิมปี เพื่อนร่วมชั้นซึ่งออกมาช่วยแม่ค้าขาย เป็นผู้เปิดโลกของเขาให้กว้างขึ้น เมื่อเผอิญติดรถไฟไปกับเธอจนถึงบ้านที่ชายแดนนักแสดงนักแสดง. - สุริยา เยาวสังข์ ... ฮูยัน - วาสนา พลเยี่ยม ... มิมปี - สุเชาว์ พงษ์วิไล ... ปุนจา (พ่อฮูยันหรือป๊ะ) - ดวงใจ หทัยกาญจน์ ... คุณครู - โรม อิศรา ... นาฆา - ปุยฝ้าย ไทยหิรัญ... อาเดลสถานที่ถ่ายทำสถานที่ถ่ายทำ. - โรงเรียนบ้านเทพา อำเภอเทพา จังหวัดสงขลา - สถานีรถไฟเทพา - สถานีรถไฟศาลาทุ่งลุง - โรงพยาบาลสงขลาผู้ให้ความร่วมมือในการถ่ายทำผู้ให้ความร่วมมือในการถ่ายทำ. - การรถไฟแห่งประเทศไทย - ขบวนการกองทัพมด - ชาวบ้านในจังหวัดพัทลุง สงขลา ยะลาและนราธิวาส - วงโยธวาทิต โรงเรียนมหาวชิราวุธ จังหวัดสงขลารางวัลรางวัล. - รางวัลตุ๊กตาทอง จากการประกวดภาพยนตร์ไทยซึ่งจัดโดยสมาคมผู้สื่อข่าวบันเทิงแห่งประเทศไทยเมื่อวันอาทิตย์ที่ 15 ธันวาคม พ.ศ. 2528- ภาพยนตร์ยอดเยี่ยม - ผู้กำกับการแสดงยอดเยี่ยม (ยุทธนา มุกดาสนิท) - บทภาพยนตร์ยอดเยี่ยม (รัศมี เผ่าเหลืองทอง) - ผู้แสดงประกอบฝ่ายชายยอดเยี่ยม (โรม อิศรา ผู้แสดงเป็นนาฆา) - ออกแบบและสร้างฉากยอดเยี่ยม (ยุทธนา มุกดาสนิท) - ตัดต่อลำดับภาพยอดเยี่ยม (ม.ล.วราภา เกษมศรี) - บทประพันธ์ยอดเยี่ยม (นิพพาน) - รางวัลภาพยนตร์ยอดเยี่ยมจากการประกวดภาพยนตร์นานาชาติครั้งที่ 5 ปี ค.ศ. 1986 ณ รัฐฮาวาย ประเทศสหรัฐอเมริกา - รางวัลภาพยนตร์สร้างสรรค์สังคมดีเด่น จากสมาคมสื่อมวลชนคาธอลิคแห่งประเทศไทย ปี พ.ศ. 2529 จากสมาคมสื่อมวลชนคาธอลิคแห่งประเทศไทย ปี พ.ศ. 2529</doc>
