<doc id="555011" url="https://th.wikipedia.org/wiki?curid=555011" title="พยัคฆ์ร้าย ศูนย์ ศูนย์ ก๊าก สายลับกลับมาป่วน">พยัคฆ์ร้าย ศูนย์ ศูนย์ ก๊าก สายลับกลับมาป่วน พยัคฆ์ร้าย ศูนย์ ศูนย์ ก๊าก สายลับกลับมาป่วน () เป็นภาพยนตร์แนวสายลับตลกอังกฤษในปี 2011 เป็นภาพยนตร์ภาคต่อของพยัคฆ์ร้าย ศูนย์ ศูนย์ ก๊าก ในปี 2003 และนำแสดงโดยโรวัน แอตคินสัน ออกฉายครั้งแรกเมื่อวันที่ 7 ตุลาคม ค.ศ. 2011เนื้อเรื่องย่อ เนื้อเรื่องย่อ. เมื่อ 5 ปีก่อนจอห์นนี อิงลิช (โรวัน แอตคินสัน) ทำภารกิจพลาดที่โมซัมบิคทำให้ประธานาธิบดีถูกลอบสังหาร หลังจากถูกปลดอิงลิชก็ไปฝึกวิชาที่ทิเบต ต่อมาทางหน่วย MI7 มีภารกิจใหม่แต่สายบอกจะคุยกับอิงลิชเท่านั้น อิงลิชกลับมาที่สำนักงาน เปกาซัสคนใหม่ (จิลเลียน แอนเดอร์สัน) แนะนำให้อิงลิชรู้จักกับเคท ซอมเมอร์ (โรซามันด์ ไพค์) นักวิเคราะห์พฤติกรรมมนุษย์ อิงลิชเจอกับไซมอน แอมโบรส (โดมินิค เวสท์) เพื่อนร่วมงานเก่าที่เป็นสายลับเหมือนกัน และแพทช์ (ทิม แมคอินเนอรี) นักประดิษฐ์นั่งรถเข็นให้รถสั่งการด้วยเสียงกับอิงลิช โดยอิงลิชได้รับงานไปสืบเรื่องวอร์เท็กซ์ที่มาเก๊า พร้อมกับทัคเกอร์ (แดเนียล คาลูยา) ผู้ช่วยไปพบสายคนแรกที่คาสิโนในมาเก๊า อิงลิชพยายามติดต่อแต่ผิดคน ตัวจริงถูกนักฆ่าฆ่าตาย อิงลิชเจอเลขห้องโรงแรมในกระเป๋าเสื้อเลยไปที่นั่น อิงลิชพบกับฟิชเชอร์ ฟิชเชอร์เล่าเรื่องวอร์เท็กซ์คือนักฆ่าสามคนที่มีกุญแจคนละดอก ฟิชเชอร์คือหนึ่งในนั้น ฟิชเชอร์บอกว่าวอร์เท็กซ์เคยไปที่โมซัมบิค ระหว่างคุยกันอยู่ฟิชเชอร์ถูกนักฆ่าที่เป็นหญิงชราชาวจีนฆ่าตาย อิงลิชตามคนร้ายที่เข้าไปขโมยกุญแจจากศพฟิชเชอร์ขึ้นไปบนตึก กระโดดข้ามตึกจนกระทั่งคนร้ายหนีลงเรือ อิงลิชเก่งขึ้นเพราะไปฝึกมาสามารถแย่งกุญแจจากคนร้ายได้ ระหว่างขึ้นเครื่องกลับลอนดอน คนร้ายปลอมตัวเป็นแอร์โฮสเตสขโมยกุญแจไปอย่างง่าย อิงลิชกลับไปพบเปกาซัสปรากฏว่ากุญแจหายไปแล้ว นักฆ่าผู้หญิงแก่ชาวจีนตามฆ่าอิงลิช อิงลิชจับผิดตัวไปจับแม่ของเปกาซัสแถมเอาถาดตีหัวแม่ของเปกาซัสจนโดนเปกาซัสต่อว่า เคทสะกดจิตอิงลิชพาอิงลิชย้อนกลับไปเหตุการณ์ที่โมซัมบิค อิงลิชที่ทำหน้าที่หัวหน้าทีมอารักขาประธานาธิบดีที่เพิ่งรับตำแหน่งวันแรก อิงลิชถูกผู้หญิงยั่วหลอกให้ลงไปแช่ในอ่างระหว่างนั้นประธานาธิบดีก็ถูกการ์ดของตัวเองฆ่าตาย เห็นนักฆ่าสามคนหนึ่งในนั้นคือฟิชเชอร์ อิงลิชเห็นหน้าอีกคนคืออาเท็ม คาร์ลิงโกอดีตสายลับที่ตอนนี้เปลี่ยนชื่อเป็นเซอร์ไก พูดอฟกินเป็นนักกอล์ฟกำลังจะเข้าแข่งขัน เปกาซัสให้อิงลิชไปจับตัวพูดอฟกินมาแบบเป็นๆ อิงลิชไปที่สนามกอล์ฟ นักฆ่าคนเดิมตามไปแต่ไม่ได้ฆ่าอิงลิชกลับยิงพูดอฟกินแทน อิงลิชกับทัคเกอร์ช่วยพูดอฟกินขึ้นฮ.แต่ถูกนักฆ่ายิงจนระบบนำทางเสีย อิงลิชขับฮ.ไปตามถนนสุดท้ายขับไปจอดบนรถพยาบาลจนไปถึงโรงพยาบาล ก่อนตายพูดอฟกินให้กุญแจกับอิงลิชและพูดถึงสายลับอีกคนเป็น KGB CIA และ MI7 เท่ากับว่ามีหนอนใน MI7 อิงลิชเข้าประชุมกับท่านนายกรัฐมนตรี ระหว่างเค้าประชุมอิงลิชก็นั่งเล่นเก้าอี้ไป อิงลิชได้รับมอบหมายให้สืบต่อ อิงลิชนัดเจอไซมอนถามไซมอนเรื่องสายและกุญแจ จริงๆแล้วไซมอนก็คือวอร์เท็กซ์คนที่สามตอนแรกไซมอนคิดว่าอิงลิชรู้แต่อิงลิชไม่รู้แถมยังให้กุญแจกับไซมอนง่ายๆ ทัคเกอร์พยายามบอกกับอิงลิชว่าไซมอนคือวอร์เท็กซ์และอยู่ที่โมซัมบิคด้วยแต่อิงลิชไม่เชื่อไล่ทัคเกอร์กลับ ไซมอนบอกกับอิงลิชว่าแพทช์คือคนร้าย เท่ากับว่าไซมอนได้กุญแจสามดอกที่เอามารวมเป็นดอกเดียว ไซมอนโทรบอกเปกาซัสว่าอิงลิชก็คือวอร์เท็กซ์คนที่สาม อิงลิชไปจับแพทช์แต่กลายเป็นว่าตัวเองถูกตำรวจเป็นฝูงไล่จับแทน อิงลิชถูกยิงที่ขาเลยขโมยรถเข็นของแพทช์หนีไปได้แบบงงๆ อิงลิชไปที่บ้านเคทขอให้เคทช่วย ไซมอนไปเปิดเซฟเอายาแบบเดียวกับที่ใช้ที่โมซัมบิคออกมา คือใช้ยากับการ์ดของประธานาธิบดีแล้วสั่งให้ฆ่าประธานาธิบดีทิ้งหลังจากนั้นไม่นานการ์ดก็จะหัวใจล้มเหลวตายไปเอง คราวนี้ไซมอนรับจ้างฆ่านายกจีน เคทสืบได้ข้อมูลจากภาพข่าวที่โมซัมบิค เคทสังเกตเห็นความผิดปกติของการ์ดที่ฆ่าประธานาธิบดีเคทรู้ว่าพวกวอร์เท็กซ์ใช้ยาควบคุมสมอง (Timoxelin Barbeboutanol) ที่ CIA เคยใช้แต่ถูกสั่งให้ทำลายไปแล้ว เจ้าหน้าที่ที่ทำลายคราวนั้นก็คือฟิชเชอร์ ไซมอนมารับเคทที่ห้อง อิงลิชเห็นไซมอนจากหน้าต่างจำได้ว่าไซมอนก็คือวอร์เท็กซ์คนที่สามในโมซัมบิค นักฆ่าจีนตามมาฆ่าอิงลิชอีกครั้ง อิงลิชหนีลงไปทางช่องทิ้งขยะ อิงลิชไปหาทัคเกอร์ที่บ้านชวนทัคเกอร์ไปทำงานต่อ อิงลิชกับทัคเกอร์ไปขโมยรถขับตามไซมอนไปที่ศูนย์บัญชาการที่อยู่บนยอดเขา อิงลิชใช้เครื่องมือไม่เป็นดันไปใช้เครื่องมือสำหรับขอความช่วยเหลือที่บอกพิกัดตัวเอง ก่อนจะถูกจับอิงลิชให้ทัคเกอร์แกล้งยิงตัวเอง อิงลิชแกล้งตายถูกขนศพขึ้นไปบนศูนย์บัญชาการ ไซมอนแอบผสมยาในเครื่องดื่มเอาไปให้เปกาซัสกะให้เปกาซัสเป็นคนลงมือฆ่านายกจากจีน อิงลิชแอบเข้าไปในห้องเปกาซัส อิงลิชพยายามบอกเปกาซัสว่าไซมอนคือวอร์เท็กซ์คนที่สามแต่ดันโง่ไปดื่มน้ำเอง ไซมอนเลยต้องใช้อิงลิชเป็นมือสังหารแทนเปกาซัส ไซมอนจึงสั่งให้อิงลิชทำร้ายเปกาซัสสลบ อิงลิชเข้ามาในห้องที่นายกรัฐมนตรีกำลังคุยกับนายกรัฐมนตรีของจีน ไซมอนสั่งให้อิงลิชลงมือด้วยปืนลิปสติก เพราะตามแผนจะให้เปกาซัสเป็นคนลงมือ อิงลิชที่เคยฝึกมาจากทิเบตพยายามฝืนบังคับจิตให้ควบคุมร่างกาย อิงลิชต่อสู้กับตัวเอง ทัคเกอร์พยายามช่วยเปิดเพลงรบกวนคลื่นเสียงของไซมอน ต่อมาไซมอนดันเปิดไมค์บอกชื่อตัวเองเสร็จสรรพสั่งให้อิงลิชฆ่านายกจีนเพราะเหลือเวลาแค่ 10 วินาที อิงลิชหัวใจหยุดเต้น ไซมอนลงกระเช้าหนีไป เคทจูบอิงลิชฟื้นขึ้นมาเหมือนเกิดใหม่ตามที่อาจารย์บอก อิงลิชโดดร่มตามไซมอนไป ต่อสู้กันพักนึงอิงลิชได้เปรียบแย่งปืนได้แต่ดันตกจากกระเช้า อิงลิชอุปกรณ์ร่มกันกระสุนหรือ T2 ที่มีระเบิดที่ซ่อนอยู่ยิงใส่กระเช้าของไซมอนจนระเบิด หลังจากนั้นพระราชินีให้อิงลิชเข้าเฝ้าเพื่อคืนตำแหน่งให้อิงลิช นักฆ่าปลอมตัวเป็นพระราชินีไล่ฆ่าอิงลิช นักฆ่าหนีไปได้อิงลิชจับพระราชินีตัวจริงตีด้วยถาด เจ้าหน้าที่จับนักฆ่าได้อิงลิชได้แต่ยืนอึ้งเพราะเพิ่งเอาถาดตีหัวพระราชินีรายชื่อนักแสดงรายชื่อนักแสดง. - โรวัน แอตคินสัน รับบทเป็น จอห์นนี่ อิงลิช - โรซามันด์ ไพค์ รับบทเป็น เคท ซัมเมอร์ - แดเนียล คาลูยา รับบทเป็น เอเย่นต์ ทัคเกอร์ - จิลเลียน แอนเดอร์สัน รับบทเป็น พาเมล่า ทอร์นทัน (เปกาซัส) - ทิม แมคอินเนอรี รับบทเป็น แพทช์ ควอเตอร์เมน - โดมินิก เวสต์ รับบทเป็น ไซมอน แอมโบรส - มาร์ค อิวาเนียร์ รับบทเป็น อาเท็ม คาร์เล็นโก (เปลี่ยนชื่อเป็น เซอร์ไก พูดอฟกิน) - ริชาร์ด ชิฟฟ์ รับบทเป็น ไททัส ฟิชเชอร์ - พิก เซน-ลิม รับบทเป็น นักฆ่าหญิงชราชาวจีน (พิก เซน-ลิม) - เบิร์น กอร์มัน รับบทเป็น สเลเตอร์ (ผู้ช่วยของแอมโบรส) - โจเซฟิน เด ลา บูม รับบทเป็น มาเดลีน (ผู้ช่วยหญิงของแอมโบรส) - สตีเฟน แคมเบลล์ มัวร์ รับบทเป็น นายกรัฐมนตรีอังกฤษ - โลโบ ชาน รับบทเป็น เจียง ผิง (นายกรัฐมนตรีจีน) - โรเจอร์ บาร์เครย์ รับบทเป็น เอเย่นต์ 2 - อิลิก คาร์เต รับบทเป็น เอเย่นต์ 1 - ซุย หัน ลิ รับบทเป็น ซูซาน</doc>
