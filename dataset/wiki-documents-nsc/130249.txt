<doc id="130249" url="https://th.wikipedia.org/wiki?curid=130249" title="หยกไท ศิษย์ อ.">หยกไท ศิษย์ อ. หยกไท ศิษย์ อ. มีชื่อจริงคือ มานิตย์ กลิ่นมี เกิดวันที่ 25 ธันวาคม พ.ศ. 2517 ที่จังหวัดชลบุรี มีสถิติการชกทั้งหมด 38 ครั้ง ชนะ 29 (น็อค 18) เสมอ 3 แพ้ 6ประวัติ ประวัติ. หยกไทมีชื่อเสียงจากการชกมวยไทยมาก่อน โดยเป็นมวยหมัดหนักของโปรโมเตอร์ใหญ่ ทรงชัย รัตนสุบรรณ มีฉายาจากแฟนมวยว่า "ไอ้หมัดไซโคลนนรก" ทางทรงชัยจึงให้ลองหัดมวยสากล ซึ่งหยกไทก็ชกได้ทั้งหมด 4 ครั้ง ชนะรวด ก็ได้ขึ้นชิงแชมป์ซูเปอร์ฟลายเวทของพาบ้า ที่ว่างกับนักมวยชาวรัสเซีย อิลชาท ทัควาทูลิน และหยกไทก็เอาชนะน็อกไปได้ในยกที่ 10 ได้เป็นแชมป์ในปี พ.ศ. 2538 และป้องกันตำแหน่งแชมป์ไว้ได้หนึ่งครั้ง และชกอุ่นเครื่องชนะรวดอีก 5 ครั้ง ก่อนมีชื่อติดอันดับเป็นรองแชมป์โลก ในเดือนสิงหาคม พ.ศ. 2539 หยกไทก็ขึ้นชิงเป็นแชมป์โลกรุ่นจูเนียร์แบนตั้มเวท ของสมาคมมวยโลก (WBA) และเอาชนะน็อกยก 8 อลิมี่ กอยเตีย นักมวยชาวเวเนซุเอลาไปได้ และป้องกันตำแหน่งเอาไว้ได้ทั้งสิ้น 4 ก่อนที่จะเดินทางไปป้องกันตำแหน่งแชมป์โลกที่ประเทศญี่ปุ่นในการป้องกันตำแหน่งครั้งที่ 5 กับ ซาโตชิ อิดะ อดีตคู่ปรับเก่าที่เคยเสมอมาแล้วในการป้องกันตำแหน่งครั้งที่ 3 โดยหยกไทเป็นฝ่ายแพ้คะแนนไปในปลายปี พ.ศ. 2540 หยกไทกลับมาชกอุ่นเครื่องอีกหลายครั้งก่อนที่จะขึ้นชิงแชมป์โลกเส้นเดิมกับเจ้าของแชมป์คนใหม่ ฮิเดกิ โทดากะ ที่ประเทศญี่ปุ่น ก่อนที่จะแพ้น็อกไปในยกที่ 11 ในเดือนเมษายน พ.ศ. 2543 โดยที่ชั้นเชิง ลีลา และความเร็วสู้โทดากะไม่ได้เลย ครั้งต่อมาหยกไทก็แพ้คะแนนต่อ คัตสุเกะ คาวาชิม่า นักมวยชาวญี่ปุ่นอีกคน ซึ่งต่อมาได้เป็นแชมป์รุ่นเดียวกันของสภามวยโลกอีก จนเกือบหมดอนาคต หยกไทกลับมาชกชนะรวดในเมืองไทยอีก 5 ครั้งก่อนจะไปชนะที่ญี่ปุ่นอีก 1 ครั้ง เสมอ 2 ครั้ง และแพ้ 2 ครั้ง โดยครั้งสุดท้ายหยกไทขึ้นชกในเมืองไทยในสภาพที่ไม่สมบูรณ์กับนักมวยโนเนมจากฟิลิปปินส์ เจโรม อลองโซ่ และก็ถูกต่อยจนแพ้น็อก 3 ไปชนิดไม่มีใครคาดฝัน และแขวนนวมไปในกลางปี พ.ศ. 2547 นั่นเอง หลังแขวนนวมในอีกหลายปีต่อมา หยกไทได้เดินทางไปอาศัยอยู่ที่ประเทศญี่ปุ่น โดยเป็นครูสอนมวยไทยที่เมืองเซนได จังหวัดมิยากิ โดยที่มีค่ายมวยเป็นของตนเอง อีกทั้งยังได้ขึ้นชกในแบบศิลปะการต่อสู้แบบผสม (MMA) ที่นั่นอีกด้วย ซึ่งภรรยาชาวญี่ปุ่นของหยกไท เดิมเคยเป็นแชมป์มวยไทยหญิงของญี่ปุ่น เป็นผู้ดูแลกิจการ หยกไท ศิษย์ อ. เป็นนักมวยหมัดหนัก แต่ชั้นเชิงค่อนข้างช้า และไม่มีหมัดชุด จึงมักแพ้นักมวยที่ความว่องไวกว่า ชีวิตส่วนตัว หยกไทมีชื่อเล่นว่า "ตึ๋ง" ปัจจุบันสมรสแล้ว และมีงานอดิเรกคือ เลี้ยงปลากัดเกียรติประวัติเกียรติประวัติ. - แชมป์ PABA รุ่นซูเปอร์ฟลายเวท- ชิง 5 สิงหาคม 2538 ชนะน็อค ยก 10 อัลซาท ทัควาคูลิน () ที่ อาคารนิมิบุตร สนามกีฬาแห่งชาติ - ป้องกันแชมป์ครั้งที่ 1, 7 ตุลาคม 2538 ชนะน็อค ยก 3 อากุส เอกาชายา () ที่ ห้างเดอะมอลล์ บางกะปิ - ป้องกันแชมป์ครั้งที่ 2, 7 เมษายน 2539 ชนะน็อค ยก 8 แม็กซิม ปูกาเชฟ (รัสเซีย)ที่ จ.อุตรดิตถ์ - ป้องกันแชมป์ครั้งที่ 3, 1 มิถุนายน 2539 ชนะคะแนน ดิเอโก อันดราเด () ที่ ห้างเดอะมอลล์ บางแค - กรกฎาคม พ.ศ. 2539 สละแชมป์ - แชมป์โลกรุ่นซูเปอร์ฟลายเวท WBA- ชิง 24 สิงหาคม 2539 ชนะน็อค ยก 8 อลิมี่ กอยเตีย () ที่ สนามกีฬา จ.กำแพงเพชร - ป้องกันแชมป์ครั้งที่ 1, 10 พฤศจิกายน 2539 ชนะน็อค ยก 2 แจ๊ค ซาเฮียย่า (อินโดนีเซีย) ที่ จ.พิจิตร - ป้องกันแชมป์ครั้งที่ 2, 1 มีนาคม 2540 ชนะคะแนน อะควิเลส กุซแมน (เวเนซูเอลา) ที่ สนามกีฬาจังหวัด จ.ฉะเชิงเทรา - ป้องกันแชมป์ครั้งที่ 3, 29 เมษายน 2540 เสมอกับ ซาโตชิ อิดะ () ที่ เรนโบว์ ฮอล์ล นาโกยา จังหวัดอะจิ - ป้องกันแชมป์ครั้งที่ 4, 8 สิงหาคม 2540 ชนะคะแนน เจซัส โรฮาส (เวเนซูเอลา) ที่ โรงแรมดิเอมเมอรัล ถนนรัชดาภิเษก กรุงเทพมหานคร - เสียแชมป์ 23 ธันวาคม 2540 แพ้คะแนน ซาโตชิ อิดะ (ญี่ปุ่น) ที่ (อะจิ เพอเฟคทูรัลยิม นาโกยา จังหวัดอะจิ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นจูเนียร์แบนตัมเวท WBA 23 ธันวาคม 2543 แพ้น็อค ยก 11 ฮิเดกิ โทดากะ (ญี่ปุ่น) ที่ เรนโบว์ ฮอล์ล นาโกยา จังหวัดอะจิ</doc>
