<doc id="374965" url="https://th.wikipedia.org/wiki?curid=374965" title="วันสากลแห่งเจ้าหน้าที่รักษาสันติภาพของสหประชาชาติ">วันสากลแห่งเจ้าหน้าที่รักษาสันติภาพของสหประชาชาติ "วันสากลแห่งเจ้าหน้าที่รักษาสันติภาพของสหประชาชาติ" ตรงกับวันที่ 29 พฤษภาคมของทุกปี โดยเป็น "วันที่แสดงความขอบคุณต่อชายและหญิงผู้ซึ่งได้ปฏิบัติหน้าที่และยังคงปฏิบัติหน้าที่ต่อไปในปฏิบัติการรักษาสันติภาพของสหประชาชาติ ด้วยความเป็นมืออาชีพ การอุทิศตน และความกล้าหาญในระดับสูง และเพื่อระลึกถึงผู้ซึ่งได้เสียชีวิตไปเพื่อสันติภาพ" วันดังกล่าวกำหนดขึ้นโดยข้อมติสมัชชาใหญ่แห่งสหประชาชาติที่ 57/129 เมื่อวันที่ 11 ธันวาคม พ.ศ. 2545 และเริ่มจัดขึ้นเป็นครั้งแรกในปี พ.ศ. 2546 วันที่ 29 พฤษภาคม เป็นวันครบรอบการจัดตั้งองค์การตรวจตราการพักรบของสหประชาชาติ (UNTSO) ในปี พ.ศ. 2491 เพื่อดูแลการหยุดยิงหลังจากสงครามอาหรับ-อิสราเอลในปีนั้น</doc>
