<doc id="31597" url="https://th.wikipedia.org/wiki?curid=31597" title="เขตบางกะปิ">เขตบางกะปิ เขตบางกะปิ เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงเทพตะวันออก ซึ่งถือเป็นเขตที่อยู่อาศัยรองรับการขยายตัวของเมือง ทางทิศตะวันออก (ตอนใต้)ที่ตั้งและอาณาเขต ที่ตั้งและอาณาเขต. เขตบางกะปิตั้งอยู่ทางตอนกลางของฝั่งพระนคร มีอาณาเขตติดต่อกับพื้นที่การปกครองต่าง ๆ เรียงตามเข็มนาฬิกา ดังนี้- ทิศเหนือ ติดต่อกับเขตลาดพร้าวและเขตบึงกุ่ม มีถนนประดิษฐ์มนูธรรม คลองเกรียง คลองอ้ายหลาว คลองลำเจียก และคลองตาหนังเป็นเส้นแบ่งเขต - ทิศตะวันออก ติดต่อกับเขตบึงกุ่มและเขตสะพานสูง มีคลองตาหนัง คลองลำพังพวย ถนนนวมินทร์ ถนนศรีบูรพา คลองแสนแสบ คลองบ้านม้า 2 คลองวังใหญ่บน คลองโคลัด และคลองบึงบ้านม้าเป็นเส้นแบ่งเขต - ทิศใต้ ติดต่อกับเขตสวนหลวง มีลำรางแบ่งเขตสวนหลวงกับเขตบางกะปิ คลองหัวหมาก และคลองกะจะเป็นเส้นแบ่งเขต - ทิศตะวันตก ติดต่อกับเขตห้วยขวางและเขตวังทองหลาง มีคลองแสนแสบ คลองจั่น ถนนลาดพร้าว ถนนลาดพร้าว 101 (วัดบึงทองหลาง) คลองลำพังพวย คลองจั่น และคลองทรงกระเทียมเป็นเส้นแบ่งเขตประวัติศาสตร์ ประวัติศาสตร์. พื้นที่บริเวณเขตบางกะปิในอดีตเป็นป่าทึบ มีชื่อเรียกว่า บางกบี่ ในสมัยรัชกาลที่ 3 ได้เกิดกบฏที่เมืองนครจำปาศักดิ์และเมืองหลวงพระบาง จึงโปรดฯ ให้เจ้าพระยาบดินทรเดชา (สิงห์ สิงหเสนี) เป็นแม่ทัพไปปราบจนสำเร็จ และได้กวาดต้อนผู้คนตามหัวเมืองรายทางมาตั้งถิ่นฐานบริเวณริมคลองแสนแสบและคลองกุ่ม เมื่อมีผู้คนหนาแน่นมากขึ้น จึงได้รับการจัดตั้งเป็น อำเภอบางกะปิ ขึ้นอยู่กับจังหวัดพระนคร ซึ่งในปี พ.ศ. 2509 ทางราชการได้แบ่งพื้นที่ตำบลบางกะปิและตำบลห้วยขวางไปจัดตั้งเป็นอำเภอพญาไท ในช่วงปี พ.ศ. 2514-2515 มีการเปลี่ยนแปลงลักษณะการปกครองภูมิภาคไปสู่การปกครองส่วนท้องถิ่นในจังหวัดพระนครและจังหวัดธนบุรี กล่าวคือ รวมจังหวัดทั้งสองเข้าด้วยกันเป็นนครหลวงกรุงเทพธนบุรีและเปลี่ยนเป็นกรุงเทพมหานคร แบ่งพื้นที่เป็นเขตและแขวงแทนอำเภอและตำบล อำเภอบางกะปิจึงเปลี่ยนฐานะเป็น เขตบางกะปิ แบ่งออกเป็น 9 แขวง (ต่อมาในปี พ.ศ. 2521 ได้โอนแขวงสามเสนนอกไปขึ้นกับเขตห้วยขวาง) เนื่องจากมีอาณาเขตกว้างขวาง และต่อมามีประชากรเพิ่มขึ้น ท้องที่บางแห่งอยู่ไกลจากสำนักงานเขต เพื่อสะดวกแก่การปกครองและการอำนวยความสะดวกแก่ประชาชน กระทรวงมหาดไทยจึงแบ่งพื้นที่ทางทิศเหนือและทิศตะวันออกของเขตไปจัดตั้งเป็นเขตลาดพร้าวและเขตบึงกุ่ม ในปี พ.ศ. 2532 และเมื่อปี พ.ศ. 2540 ก็ได้รวมพื้นที่แขวงวังทองหลางและบางส่วนของแขวงคลองจั่นไปจัดตั้งเป็นเขตวังทองหลาง โดยที่มาของชื่อ "บางกะปิ" นั้น มีข้อสันนิษฐานมากมาย ตั้งแต่คำว่า "กบิ" หรือ "กบี่" ที่หมายถึง ลิง เพราะพื้นที่แถบนี้ในอดีตเคยเป็นป่าทึบ มีลิงอาศัยอยู่เป็นจำนวนมาก (ซึ่งสัญลักษณ์ของเขตก็เป็นรูปหนุมานด้วย) หรือมาจาก "กะปิ" ซึ่งเป็นเครื่องปรุงอาหาร เพราะพื้นที่นี้แต่เดิมอุดมสมบูรณ์ด้วยกุ้งเล็ก ๆ มากมาย ประชาชนจึงนิยมนำมาทำกะปิกันมาก หรือมาจากคำว่า "กะปิเยาะ" อันเป็นหมวกแบบหนึ่งของชาวมุสลิม เนื่องจากพื้นที่นี้มีชาวมุสลิมอาศัยอยู่มาก ซึ่งการแต่งกายของชาวมุสลิมส่วนใหญ่จะสวมหมวกกะปิเยาะ จึงเรียกเพี้ยนมาเป็นบางกะปิในที่สุดการแบ่งเขตการปกครอง การแบ่งเขตการปกครอง. ปัจจุบันเขตบางกะปิมีหน่วยการปกครองย่อย 2 แขวง (khwaeng) ได้แก่ โดยมีคลองแสนแสบฝั่งเหนือเป็นเส้นแบ่งเขตการปกครองระหว่างสองแขวงดังกล่าวประชากรสถานที่สำคัญสถานที่สำคัญ. - โรงเรียนสาธิตมหาวิทยาลัยรามคำแหง - สถาบันบัณฑิตพัฒนบริหารศาสตร์ - มหาวิทยาลัยรามคำแหง - โรงเรียนเทพลีลา - ราชมังคลากีฬาสถาน - สนามกีฬาหัวหมาก การกีฬาแห่งประเทศไทย - พิพิธภัณฑ์กีฬาแห่งชาติ - มหาวิทยาลัยรัตนบัณฑิต - มหาวิทยาลัยอัสสัมชัญ - การเคหะแห่งชาติ (ประเทศไทย) - วัดจันทวงศาราม (วัดกลาง) - วัดเทพลีลา - วัดพระไกรสีห์ (วัดน้อย) - วัดบึงทองหลาง - วัดศรีบุญเรือง - ตลาดแฮปปี้แลนด์ - สวนพฤษกชาติ การเคหะแห่งชาติ - โรงพยาบาลรามคำแหง - โรงเรียนบางกะปิ - เทคโนโลยีบางกะปิ - เทคโนโลยีช่างอุตสาหกรรมกรุงเทพ - โรงเรียนบ้านบางกะปิ - โรงเรียนมัธยมบ้านบางกะปิการคมนาคมการคมนาคม. - ทางสายหลัก - ถนนลาดพร้าว - ถนนรามคำแหง - ถนนพระราม 9 - ถนนนวมินทร์ - ถนนศรีนครินทร์ - ถนนเสรีไทย - ซอยรามคำแหง 39- ทางสายรองและทางลัด - ถนนแฮปปี้แลนด์ - ถนนกรุงเทพกรีฑา - ถนนหัวหมาก - ถนนโพธิ์แก้ว - ถนนลาดพร้าว 101 (วัดบึงทองหลาง) - ซอยรามคำแหง 21 (นวศรี) - ซอยรามคำแหง 24- ทางน้ำ - คลองแสนแสบ - คลองลาดพร้าว</doc>
