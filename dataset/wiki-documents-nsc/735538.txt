<doc id="735538" url="https://th.wikipedia.org/wiki?curid=735538" title="พรรคยุติธรรมประชาชน (มาเลเซีย)">พรรคยุติธรรมประชาชน (มาเลเซีย) พรรคยุติธรรมประชาชน (; ) เป็นพรรคการเมืองที่เป็นกลางในมาเลเซีย ก่อตั้งเมื่อ พ.ศ. 2546 โดยการรวมตัวระหว่างพรรคยุติธรรมแห่งชาติกับพรรคประชาชนมาเลเซีย หัวหน้าพรรคคือ วัน อาซิซะห์ วัน อิสมาอิล ภรรยาของอันวาร์ อิบราฮิม และมีสมาชิกสภาในสังกัดถึง 31 คน ใน พ.ศ. 2551 นโยบายของพรรคเน้นความยุติธรรมในสังคมและต่อต้านการฉ้อราษฎร์บังหลวง ต้องการให้เลิกนโยบายเศรษฐกิจใหม่ เน้นการให้การศึกษาที่ไม่เกี่ยวข้องกับชนชาติ และแก้ไขความไม่เท่าเทียมกันทางเชื้อชาติช่วงแรก ช่วงแรก. ใน พ.ศ. 2540 เศรษฐกิจของมาเลเซียได้รับผลกระทบจากวิกฤติเศรษฐกิจในเอเชีย รัฐมนตรีว่าการกระทรวงการคลัง อันวาร์ อิบราฮิมได้เปลี่ยนรูปแบบทางเศรษฐกิจและเพิ่มอำนาจคณะกรรมการต่อต้านการ้อราษฎร์บังหลวง นายกรัฐมนตรีในขณะนั้นคือ มหาธีร์ โมฮัมหมัดไม่เห็นด้วยและปลดเขาออก เหตุการณ์นี้ทำให้เกิดขบวนการปฏิรูปที่เรียกรีฟอร์มาซี แต่สิ่งที่เกิดตามมาคืออันวาร์ถูกจับกุม ซึ่งมีผู้เชื่อว่าสาเหตุมาจากการเมือง ภายในกลุ่มรีฟอร์มาซีนี้ ได้เกิดกระบวนการยุติธรรมในสังคม (อาดิล; ) นำโดยวัน อาซิซะห์ วัน อิสมาอิล แต่ไม่สามารถจดทะเบียนพรรคการเมืองได้ ขบวนการรีฟอร์มาซีจึงเข้าไปควบคุมพรรคการเมืองขนาดเล็กและใช้ชื่อว่าพรรคยุติธรรมแห่งชาติ ต่อมา พรรคนี้ได้ร่วมกับพรรคกิจกรรมประชาธิปไตย พรรคประชาชนมาเลเซีย และพรรคอิสลามมาเลเซียจัดตั้งแนวร่วมทางเลือกลงสมัครรับเลือกตั้งใน พ.ศ. 2542การจับกุม การจับกุม. ระหว่าง 27 – 30 กันยายน พ.ศ. 2542 นักกิจกรรม 7 คนรวมทั้งผู้นำพรรคยุติธรรมแห่งชาติถูกจับกุมด้วยเหตุผลว่าเพื่อปกป้องการเลือกตั้ง การจับกุมเกิดขึ้นอีกในวันที่ 10 เมษายน พ.ศ. 2544 โดยใช้ข้อตกลงความมั่นคงภายใน ผู้ถูกจับกุมนี้จึงถูกเรียกว่ารีฟอร์มาซี 10การเลือกตั้ง พ.ศ. 2542 การเลือกตั้ง พ.ศ. 2542. พรรคยังคงเข้าร่วมการเลือกตั้งแม้ว่าผู้นำที่สำคัญหลายคนถูกจับกุม และได้ 5 ที่นั่งในสภา ได้คะแนนคิดเป็น 11.67% แนวร่วมทางเลือกได้คะแนนรวม 40.21% พรรคอิสลามมาเลเซียได้ 27 ที่นั่ง พรรคกิจกรรมประชาธิปไตยได้ 10 ที่นั่ง หลังการเลือกตั้งได้มีการเจรจาระหว่างพรรคยุติธรรมแห่งชาติและพรรคประชาชนมาเลเซียเพื่อรวมตัวกัน และได้ลงนามเพื่อรวมทั้งสองพรรคเข้าด้วยกันเมื่อ 5 กรกฎาคม พ.ศ. 2545 ต่อมา ในวันที่ 3 สิงหาคม พ.ศ. 2546 ได้เปลี่ยนชื่อเป็นพรรคยุติธรรมประชาชนการเลือกตั้ง พ.ศ. 2547 การเลือกตั้ง พ.ศ. 2547. พรรคที่เกิดใหม่นี้เข้าร่วมการเลือกตั้ง พ.ศ. 2547 แต่ได้เพียงที่นั่งเดียว อันวาร์ อิบราฮิมได้รับการปล่อยตัวเมื่อ 2 กันยายน พ.ศ. 2547การเลือกตั้ง พ.ศ. 2551 การเลือกตั้ง พ.ศ. 2551. ในการเลือกตั้งครั้งนี้ พรรคได้ 31 ที่นั่งในสภา มากกว่าพรรคกิจกรรมประชาธิปไตยและพรรคอิสลามมาเลเซีย และได้เป็นพรรคร่วมรัฐบาลกับพรรคพรรคกิจกรรมประชาธิปไตยและพรรคอิสลามมาเลเซียในการบริหารรัฐหลายรัฐ เช่น กลันตัน เกอดะฮ์ ปีนัง เประก์ และเซอลาโงร์ ในเดือนธันวาคม พ.ศ. 2548 พรรคได้จัดการประชุมระดับชาติครั้งที่ 2 โดยได้เสนอนโยบายเศรษฐกิจใหม่ที่มีความเท่าเทียมกันทางเชื้อชาติ ใน พ.ศ. 2549 พรรคได้เข้าร่วมในการเมืองของรัฐซาราวะก์และได้รับเลือก 1 ที่นั่งในเมืองกูชิง ในวันที่ 14 เมษายน พ.ศ. 2551 อันวาร์ได้จัดแรลลีและมีผู้เข้าร่วมถึง 10,000 คน แต่มีตำรวจเข้ามาควบคุมและให้จัดได้เพียงครึ่งชั่วโมง</doc>
