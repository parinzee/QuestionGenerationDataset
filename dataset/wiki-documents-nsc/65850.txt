<doc id="65850" url="https://th.wikipedia.org/wiki?curid=65850" title="พินทองทา คุณากรวงศ์">พินทองทา คุณากรวงศ์ พินทองทา คุณากรวงศ์ (ชื่อเมื่อเกิด พิณทองทา ชินวัตร, ชื่อเล่น: เอม) เกิดวันที่ 17 เมษายน พ.ศ. 2527 เป็นธิดาคนรองของทักษิณ ชินวัตร และคุณหญิงพจมาน ดามาพงศ์ จบการศึกษาชั้นมัธยมศึกษาตอนต้นจากโรงเรียนเซนต์โยเซฟคอนเวนต์ และมัธยมศึกษาตอนปลายจากโรงเรียนมาแตร์เดอีวิทยาลัย ระดับอุดมศึกษา ศิลปศาสตรบัณฑิต (รัฐศาสตร์ บริหารรัฐกิจ) คณะสังคมศาสตร์ มหาวิทยาลัยเกษตรศาสตร์ และสำเร็จการศึกษาระดับปริญญาโท บริหารธุรกิจมหาบัณฑิต จาก CASS Business School, City University ประเทศอังกฤษ พินทองทาเคยดำรงตำแหน่งเป็นประธานเจ้าหน้าที่บริหารบริษัท แมนซิตี มาร์เก็ตติง ไทยแลนด์ จำกัด ปัจจุบันเป็นผู้ถือหุ้นบริษัท เอสซี แอสเสท จำกัด (มหาชน) และกรรมการมูลนิธิไทยคม ด้านชีวิตส่วนตัว สมรสกับณัฐพงศ์ คุณากรวงศ์ นักธุรกิจอสังหาริมทรัพย์ ปัจจุบัน ดำรงตำแหน่งรองประธานบริหารบริษัท เอสซี แอสเสท จำกัด (มหาชน) พิธีหมั้นเมื่อเช้าวันที่ 11 พฤศจิกายน 2554 และพิธีมงคลสมรส เมื่อวันที่ 12 ธันวาคม 2554 ณ โรงแรมพลาซ่า แอทธินี ปัจจุบันทั้งคู่มีธิดาฝาแฝด เกิดเมื่อวันที่ 6 ธันวาคม 2557และบุตร 1 คน เกิดเมื่อวันที่ 29 พฤศจิกายน 2559</doc>
