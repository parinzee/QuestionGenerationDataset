<doc id="518659" url="https://th.wikipedia.org/wiki?curid=518659" title="คิม แท-ก็อน">คิม แท-ก็อน นักบุญอันดรูว์ คิม แท-ก็อน ( Gim Dae-geon Andeurea) เป็นบาทหลวงโรมันคาทอลิกชาวเกาหลีองค์แรก ได้พลีชีพเป็นมรณสักขี และได้รับการประกาศเป็นนักบุญในปี ค.ศ. 1984 และได้รับการยกย่องเป็นนักบุญองค์อุปถัมภ์บาทหลวงชาวเกาหลีประวัติ ประวัติ. นักบุญคิม แท-ก็อน เกิดเมื่อวันที่ 21 สิงหาคม ค.ศ. 1821 ในชนชั้นยังบัน บิดามารดาของท่านเปลี่ยนไปนับถือศาสนาคริสต์แล้ว และให้ท่านรับศีลล้างบาปเมื่ออายุได้ 15 ปี ได้รับศาสนนามว่า อันดรูว์ ต่อมาถูกส่งไปเรียนที่เซมินารีของคณะมิสซังต่างประเทศแห่งกรุงปารีสในมาเก๊าและประเทศฟิลิปปินส์ และได้รับศีลอนุกรมเป็นบาทหลวงที่เซี่ยงไฮ้ในปี ค.ศ. 1844 โดยมีมุขนายกฌ็อง-โฌแซ็ฟ-ฌ็อง-บาติสต์ แฟเรออล ผู้แทนพระสันตะปาปาประมุขมิสซังเกาหลีในขณะนั้น เป็นผู้โปรดศีล เมื่อบวชแล้วจึงเดินทางกลับเกาหลีเพื่อทำการประกาศข่าวดี แต่เกาหลีในสมัยนั้น (ราชวงศ์โชซ็อน) มีการเบียดเบียนคริสต์ศาสนิกชนอย่างหนัก คริสต์ศาสนิกชนคาทอลิกจำนวนมากถูกจับและตัดสินประหารชีวิต บาทหลวงคิมถูกประหารชีวิตด้วยการตัดศีรษะเมื่อวันที่ 16 กันยายน ค.ศ. 1846 ขณะมีอายุได้เพียง 25 ปีการยกย่อง การยกย่อง. บาทหลวงอันดรูว์ คิม แท-ก็อน ได้รับการประกาศเป็นบุญราศีในปี ค.ศ. 1925 และได้รับการประกาศเป็นนักบุญพร้อมกับเพื่อนมรณสักขีแห่งเกาหลีอีก 102 คนเมื่อวันที่ 6 พฤษภาคม ค.ศ. 1984 โดยสมเด็จพระสันตะปาปาจอห์น ปอลที่ 2 กำหนดวันฉลองตรงกับวันที่ 20 กันยายนของทุกปี</doc>
