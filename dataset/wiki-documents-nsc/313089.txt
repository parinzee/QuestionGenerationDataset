<doc id="313089" url="https://th.wikipedia.org/wiki?curid=313089" title="สหรัฐอาหรับ">สหรัฐอาหรับ สหรัฐอาหรับ (; ) เป็นสมาพันธรัฐที่เกิดจากการรวมตัวของสหสาธารณรัฐอาหรับกับเยเมนเหนือ เป็นระยะเวลาสั้น ๆ ตั้งแต่ ค.ศ. 1958 ถึง ค.ศ. 1961 สหสาธารณรัฐอาหรับแต่เดิมเป็นรัฐอธิปไตยที่รวมตัวขึ้นเป็นสหภาพระหว่างอียิปต์กับซีเรียเมื่อ ค.ศ. 1958 ซึ่งในปีเดียวกันนี้ ราชอาณาจักรมุตาวัคคิไลต์เยเมน (เรียกโดยย่อว่า เยเมนเหนือ) ได้ลงนามข้อตกลงเรื่องการป้องกันประเทศกับอียิปต์มาก่อนแล้ว จึงเข้าร่วมด้วยความสัมพันธ์แบบหลวม ๆ และเปลี่ยนชื่อใหม่เป็น สหรัฐอาหรับ อย่างไรก็ดี เยเมนเหนือยังคงมีสถานภาพเป็นรัฐอธิปไตยอิสระ ไม่เหมือนกับประเทศสมาชิกอื่น นั่นคือเยเมนเหนือยังรักษาสมาชิกภาพในสหประชาชาติและแบ่งแยกสถานทูตตลอดระยะเวลาการเป็นสมาพันธรัฐ แต่ไม่ว่าจะเป็นสหภาพหรือสมาพันธรัฐ บทบาทของการรวมกลุ่มคือการเป็นสื่อกลางของอุดมการณ์รวมกลุ่มอาหรับ (pan-Arabism) และแนวคิดชาตินิยม ไม่ได้รับการเติมเต็มซึ่งกันและกัน สหรัฐอาหรับจึงแยกตัวใน ค.ศ. 1961</doc>
