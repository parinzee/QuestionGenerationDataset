<doc id="32107" url="https://th.wikipedia.org/wiki?curid=32107" title="โคลอี ดาว">โคลอี ดาว โคลอี ดาว (, เกิด พ.ศ. 2514 ในปากเซ ประเทศลาว) เป็นนักออกแบบเสื้อผ้าชาวอเมริกัน ชนะเลิศจากรีอัลลิตีโชว์ โปรเจกต์รันเวย์ ในปี พ.ศ. 2549 โดยชนะซานติโน ไรซ์ และ แดเนียล วอโซวิก ในรอบสุดท้าย ปัจจุบันโคลอีเปิดบูติกชื่อ ล็อตเอต (Lot 8) ที่เมือง ฮิวสตัน รัฐเทกซัส ครอบครัวของโคลอีย้ายมาจากประเทศลาวในช่วงสงครามเวียดนามในปี พ.ศ. 2522 จนกระทั่งโคลอีโตได้เข้าศึกษาที่มหาวิทยาลัยฮิวสตัน ในสาขาการบริหารธุรกิจ ภายหลังจากที่เรียนได้ 1 ปีครึ่ง โคลอีได้ตัดสินใจลาออกจากมหาวิทยาลัยและได้เข้าเรียนที่ วิทยาลัยชุมชนฮิวสตัน ในด้านการออกแบบเสื้อผ้าแทน ซึ่งภายหลังโคลอีได้ย้ายมาเรียนต่อที่ สถาบันเทคโนโลยีแฟชัน (Fashion Institute of Technology) ในเมืองนิวยอร์ก และจบการศึกษาในปี พ.ศ. 2537 ในสาขาการออกแบบลวดลาย</doc>
