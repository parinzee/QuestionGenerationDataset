<doc id="335322" url="https://th.wikipedia.org/wiki?curid=335322" title="เอทูดในบันไดเสียง ซี ไมเนอร์">เอทูดในบันไดเสียง ซี ไมเนอร์ เอทูด โอปุสที่ 10 หมายเลข 12 ในบันไดเสียง ซี ไมเนอร์ (Étude Op. 10, No. 12 in C minor "Revolutionary ") ผลงานของเฟรเดริก ฟรองซัวส์ โชแปง คีตกวีชาวโปแลนด์ สำหรับบรรเลงเดี่ยวเปียโน เป็นผลงานชิ้นที่ 12 ในชุดแรกจากสามชุด จากเอทูดทั้งหมดที่เขาแต่งไว้ 27 ชิ้น โดยอุทิศผลงานชิ้นนี้ให้กับฟรานซ์ ลิซท์ เพื่อนสนิทของเขา โชแปงแต่งผลงานชิ้นนี้เมื่อ ค.ศ. 1831 หลังการลุกฮือเดือนพฤศจิกายน ค.ศ. 1830 ของโปแลนด์เพื่อต่อต้านจักรวรรดิรัสเซีย ซึ่งจบลงด้วยความพ่ายแพ้และทหารรัสเซียเข้ายึดครองวอร์ซอ เขาแต่งเพลงนี้ด้วยความรู้สึกหดหู่ใจ หลังทราบข่าววอร์ซอถูกทำลาย และผู้คนถูกย่ำยี</doc>
