<doc id="379241" url="https://th.wikipedia.org/wiki?curid=379241" title="ภาวะไม่มีการสร้างของระบบท่อมุลเลอเรียน">ภาวะไม่มีการสร้างของระบบท่อมุลเลอเรียน ภาวะไม่มีการสร้างของระบบท่อมุลเลอเรียน () เป็นความผิดปกติแต่กำเนิดชนิดหนึ่งซึ่งเกิดกับผู้หญิง ผู้ป่วยจะมีการเจริญของระบบท่อมุลเลอเรียนที่ไม่สมบูรณ์ ทำให้ไม่มีการเจริญของมดลูก ท่อนำไข่ และช่องคลอดส่วนบน โรคนี้เป็นสาเหตุที่พบบ่อยที่สุดเป็นอันดับ 2 ของภาวะไม่มีประจำเดือนแบบปฐมภูมิ (ไม่เคยมีประจำเดือนเลยตั้งแต่แรก) รองจากภาวะต่อมเพศล้มเหลว (เช่นที่พบในกลุ่มอาการเทอร์เนอร์) ภาวะนี้เรียกอีกอย่างว่ากลุ่มอาการเมเยอร์-รอคิแทนสกี-คุสท์เนอร์-เฮาเซอร์ หรือ กลุ่มอาการ MRKH () ตามชื่อของ ออกัสต์ ฟรานซ์ โจเซฟ คาร์ล เมเยอร์, คาร์ล เฟรเฮอร์ ฟอน รอคิแทนสกี, เฮอร์มันน์ คุสท์เนอร์ และ จอร์จ อังเดร เฮาเซอร์สาเหตุ สาเหตุ. สาเหตุของภาวะนี้ยังไม่เป็นที่ทราบแน่ชัด มีการศึกษาเกี่ยวกับยีนหลายตัวเพื่อหาว่าโรคนี้อาจเป็นโรคทางพันธุกรรมหรือไม่ แต่ยังไม่พบปัจจัยโดดปัจจัยใดที่เป็นสาเหตุของโรคนี้ ทราบแต่เพียงว่าเกิดขึ้นที่ความผิดปกติการเจริญของระบบท่อมุลเลอเรียน ซึ่งจะเจริญเป็นท่อนำไข่ มดลูก และส่วนบนของช่องคลอด อวัยวะเหล่านี้เป็นอวัยวะที่พบในกลุ่มอาการ MRKH จึงทำให้เชื่อว่าความผิดปกติของการเจริญของระบบท่อมุลเลอเรียนเป็นสาเหตุของโรคนี้</doc>
