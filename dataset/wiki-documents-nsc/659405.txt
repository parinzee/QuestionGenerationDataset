<doc id="659405" url="https://th.wikipedia.org/wiki?curid=659405" title="จังหวัดเตวียนกวาง">จังหวัดเตวียนกวาง เตวียนกวาง () เป็นจังหวัดหนึ่งของประเทศเวียดนาม ตั้งอยู่ในภาคตะวันออกเฉียงเหนือของประเทศ ทางทิศตะวันตกเฉียงเหนือของกรุงฮานอย ตรงใจกลางหุบเขาแม่น้ำโลซึ่งเป็นแควสาขาของแม่น้ำแดง การก่อตัวของดินดอนสามเหลี่ยมในจังหวัดนี้เรียกว่าดินดอนสามเหลี่ยมตังเกี๋ย เมืองหลักของจังหวัดคือเมืองเตวียนกวาง ในปี ค.ศ. 2008 จังหวัดเตวียนกวางมีประชากรประมาณ 746,900 คน ความหนาแน่น 127 คนต่อตารางกิโลเมตร บนพื้นที่ทั้งหมด 5,870.4 ตารางกิโลเมตร (2,266.6 ตารางไมล์) จังหวัดเตวียนกวางมีพรมแดนติดกับจังหวัดห่าซางทางทิศเหนือ, จังหวัดกาวบั่งทางทิศตะวันออกเฉียงเหนือ, จังหวัดบั๊กกั่นและจังหวัดท้ายเงวียนทางทิศตะวันออก, จังหวัดหวิญฟุกทางทิศใต้, จังหวัดฟู้เถาะทางทิศตะวันตกเฉียงใต้ และจังหวัดเอียนบ๊ายทางทิศตะวันตก</doc>
