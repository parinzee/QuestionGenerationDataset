<doc id="85229" url="https://th.wikipedia.org/wiki?curid=85229" title="ทบิลีซี">ทบิลีซี ทบิลีซี (, ) เป็นเมืองหลวงและเมืองใหญ่ที่สุดของประเทศจอร์เจีย และก็ยังเป็นศูนย์กลางการปกครองและย่านเศรษฐกิจของประเทศจอร์เจีย ทบิลีซีมีประชากรประมาณ 1,473,551 คน ประกอบกับมีธรรมชาติที่อุดมสมบูรณ์เพราะมีแหล่งน้ำมากมายพร้อมกับมีทำเลที่ดีในการปกครองทำให้เมืองแห่งนี้กลายเป็นเมืองหลวงในที่สุดประวัติ ประวัติ. วาคตัง กอร์กาซาลี (Vakhtang Gorgasali) กษัตริย์จอร์เจียแห่งคาร์ตลี (ไอบีเรีย) ได้ก่อตั้งเมืองนี้ขึ้นในคริสต์ศตวรรษที่ 4 ทบิลีซีเป็นศูนย์กลางอุตสาหกรรม สังคม และวัฒนธรรมในภูมิภาคคอเคซัส ในประวัติศาสตร์ เมืองนี้อยู่ในสายทางหนึ่งของเส้นทางสายไหม และปัจจุบันยังมีบทบาทสำคัญในฐานะศูนย์กลางการขนส่งและการค้า เนื่องจากความได้เปรียบทางยุทธศาสตร์ในแง่ที่ตั้งที่เป็นจุดตัดระหว่างทวีปเอเชียกับทวีปยุโรป ทบิลีซีเป็นที่รู้จักในเรื่องการปฏิวัติกุหลาบ (Rose Revolution) ซึ่งเกิดขึ้นบริเวณจัตุรัสอิสรภาพ (Freedom Square) และสถานที่ใกล้เคียงหลังจากการเลือกตั้งรัฐสภาในปี ค.ศ. 2003 ได้นำไปสู่การลาออกของประธานาธิบดีเอดูอาร์ด เชฟเวิร์ดนาซี (Eduard Shevardnadze)ภูมิประเทศ ภูมิประเทศ. ทบิลีซี ตั้งอยู่ริมฝั่งแม่น้ำคูรา (Kura) หรือเรียกว่าแม่น้ำมตควารี (Mtkvari) ในภาษาท้องถิ่น บางครั้งถูกอ้างถึงในชื่อว่า ติฟลิส (Tiflis) หรือ ติฟฟลิส (Tifflis) ซึ่งเป็นชื่อเรียกในยุคกลางที่ไม่ใช่ชื่อท้องถิ่นของเมืองนี้ กรุงทบิลีซีมีเนื้อที่ 372 ตารางกิโลเมตร (144 ตารางไมล์)ภูมิอากาศประชากร ประชากร. ทบิลีซีมีประชากร 1,093,000 คน ประชากรของเมืองนี้มีความหลากหลาย เนื่องจากทบิลีซีเป็นที่อยู่ของผู้คนต่างวัฒนธรรม ต่างศาสนา และต่างชาติพันธุ์มาช้านาน แม้ว่าชาวทบิลีซีส่วนใหญ่จะนับถือศาสนาคริสต์นิกายอีสเทิร์นออร์ทอดอกซ์ แต่เมืองนี้ก็เป็นหนึ่งในไม่กี่เมืองในโลกนี้ ที่สุเหร่ายิวและสุเหร่ามุสลิมตั้งอยู่ถัดจากกัน และมีโบสถ์เมเตคี (Metekhi) ตั้งอยู่ห่างออกไปไม่ถึงหนึ่งกิโลเมตรกีฬาสื่อ สื่อ. หนังสือพิมพ์ที่วางขายในกรุงทบิลีซี ได้แก่ 24 Saati ("24 ชั่วโมง"), Rezonansi ("เสียงสะท้อน"), Alia ส่วนฉบับภาษาอังกฤษ ได้แก่ The Messenger (รายวัน), FINANCIAL, Georgia Today (รายสัปดาห์), The Georgian Times (รายสัปดาห์)สถาปัตยกรรมและสถานที่สำคัญ สถาปัตยกรรมและสถานที่สำคัญ. จุดหมายปลายทางของนักท่องเที่ยวที่มีชื่อเสียงในทบิลีซีได้แก่ มหาวิหารซาเมบา จัตุรัสอิสรภาพ มหาวิหารซิโอนี รัฐสภาจอร์เจีย ถนนรุสตาเวลี มตัตสมินดา (ภูเขาศักดิ์สิทธิ์) มหาวิหารคัชเวตี รวมทั้งพิพิธภัณฑ์และห้องภาพศิลปะอีกจำนวนมาก ทบิลีซียังเป็นที่พำนักของศิลปินที่มีชื่อเสียง เช่น นีโค ปิรอสมานี และลาโด กูเดียชวิลีการคมนาคมอากาศยาน การคมนาคม. อากาศยาน. ท่าอากาศยานทบิลีซี อยู่ห่างจากกรุงทบิลีซี ไปทางทิศตะวันออกเฉียงใต้ไปประมาณ 17 กิโลเมตร มีขบวนรถไฟเชื่อมต่อระหว่าง สถานีรถไฟทบิลีซี กับสนามบิน ใช้เวลา 35 นาที ที่สนามบินมีผู้มาใช้บริการประมาณ 1.1 ล้านคน สายการบินหลักคือ จอร์เจียแอร์เวย์รถไฟฟ้าใต้ดิน รถไฟฟ้าใต้ดิน. มีรถไฟฟ้าใต้ดินบริการในกรุงทบิลีซี เริ่มก่อตั้งเมื่อ ค.ศ. 1952 เสร็จเมื่อ ค.ศ. 1966 มีบริการทั้งหมด 2 เส้นทาง คือ สายอาคเมเทลิ-วาร์เคทิลิ และสายซาเบอร์ทาโล มีสถานีรถไฟ 22 สถานี ตัวรถไฟ 186 คัน ให้บริการตั้งแต่เวลา 6 นาฬิกา จนถึงเที่ยงคืนรถราง รถราง. ทบิลีซีมีระบบรถราง เปิดบริการตั้งแต่วันที่ 25 ธันวาคม ค.ศ. 1904 อย่างไรก็ตาม รถรางก็ปิดบริการในวันที่ 4 ธันวาคม ค.ศ. 2006 และมีการวางแผนสร้างรถรางแบบทันสมัยในเร็วๆนี้การศึกษาการศึกษา. - มหาวิทยาลัยทบิลีซี - มหาวิทยาลัยจอร์เจีย - มหาวิทยาลัยเทคนิคจอร์เจีย - มหาวิทยาลัยอิลเลีย แชฟชาแวร์ซ - โรงเรียนสอนดนตรีทบิลีซี - มหาวิทยาลัยแพทย์ทบิลีซี - มหาวิทยาลัยเคาคาซุส - มหาวิทยาลัยฟรีทบิลีซี - มหาวิทยาลัยกริเกล โรบาคิดเซ - มหาวิทยาลัยจอร์เจีย อเมริกา - มหาวิทยาลัยนานาชาติทะเลดำ - สถาบันราชการจอร์เจีย - มหาวิทยาลัยเกษตรจอร์เจียความสัมพันธ์ระหว่างประเทศเมืองพี่น้อง ความสัมพันธ์ระหว่างประเทศ. เมืองพี่น้อง. ทบิลีซีได้สถาปนาความสัมพันธ์กับเมืองพี่น้องดังต่อไปนี้- ซาร์บรึคเคิน, เยอรมนี (1975) - น็องต์, ฝรั่งเศส (1979) - ลูบลิยานา, สโลวีเนีย (1979) - อินส์บรุค, ออสเตรีย (1982) - แอตแลนตา, สหรัฐอเมริกา (1987) - ปาแลร์โม, อิตาลี (1987) - บริสตอล, สหราชอาณาจักร (1988) - บิลบาโอ, สเปน (1989) - เยเรวาน, อาร์มีเนีย (1996) - อังการา, ตุรกี (1998) - เคียฟ, ยูเครน (1999) - อัสตานา, คาซัคสถาน (2005) - วิลนีอุส, ลิทัวเนีย (2009) - บูคาเรสต์, โรมาเนีย (2009) - วอร์ซอ, โปแลนด์ (2010) - อัมสเตอร์ดัม, เนเธอร์แลนด์ (2012)เมืองที่ให้ความร่วมมือเมืองที่ให้ความร่วมมือ. - กรากุฟ, โปแลนด์ - โอเดสซา, ยูเครน</doc>
