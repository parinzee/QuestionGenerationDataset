<doc id="2875" url="https://th.wikipedia.org/wiki?curid=2875" title="มะนาวไม่รู้โห่">มะนาวไม่รู้โห่ มะนาวไม่รู้โห่ (ชื่อวิทยาศาสตร์: Carissa carandas L.; ชื่อสามัญ: Karanda; Carunda; Christ's thorn) หรือชื่อพื้นเมืองอื่นเช่น มะนาวโห่, หนามแดง, หนามขี้แฮด (เชียงใหม่) เป็นพืชที่มีลักษณะเป็นไม้พุ่มยืนต้นขนาดย่อม สูง 2-3 เมตร ตามกิ่งก้านมีหนามค่อนข้างยาวและแหลม ลักษณะใบ เป็นใบเดี่ยวรูปไข่รี ปลายและโคนมน ขอบเรียบ ดอกมีขนาดเล็กมีสีขาวเป็นช่อ หอมกลีบดอกเป็นรูปหอก ผลขนาดเท่าหัวแม่มือ เป็นพวงสีแดงสดแก่สีดำรับประทานได้ ชื่อ "มะนาวไม่รู้โห่" นั้นเป็นชื่อพืชที่มีปรากฏเรียกกันมาแต่โบราณ ซึ่งเห็นได้จากที่ปรากฏอยู่ในวรรณคดีเช่นในเรื่อง พระรถเมรี นิเวศวิทยาและการแพร่กระจายเป็นพรรณไม้กลางแจ้ง ที่ขึ้นได้ดีในดินเกือบทุกชนิดประโยชน์ประโยชน์. - ใบ รสปร่าขื่น ต้นดื่ม แก้ท้องร่วง แก้เจ็บคอ แก้ปวดหู ผลสุก รสเปรี้ยว แก้โรคลักปิดลักเปิด ผลดิบ รสฝาด สมานแผล เนื้อไม้ รสเผื่อน บำรุงร่างกาย ราก รสเฝื่อนเมา ขับพยาธิ บำรุงธาตุ เจริญอาหาร- มะม่วงหาวมะนาวโห่ สามารถนำมาใช้ประกอบอาหารหรือทำขนมได้หลากหลายเมนู เช่น ผัดไทยเต้าหู้มะนาวโห่ น้ำพริกเผามะนาวโห่ ฟรุ๊ตตี้ลืมหาว เป็นต้น ประโยชน์ของมะม่วงหาวมะนาวโห่ อย่างที่ได้กล่าวมาแล้วข้างต้นว่ามะม่วงหาวมะนาวโห่สามารถนำมาใช้ประโยชน์ได้แทบทุกส่วนของต้น ทั้งการรับประทานผลสด การนำผลไปประกอบอาหาร การใช้ประโยชน์จากใบและยอดอ่อน รวมถึงราก ลำต้นและยาง โดยสามารถแยกแยะได้ดังนี้ ประโยชน์ของมะม่วงหาวมะนาวโห่ – ผล - ผลสุกสามารถนำมารับประทานเป็นผลไม้ - สามารถนำไปประกอบอาหารได้หลายชนิด - มีสารต่อต้านอนุมูลอิสระ ช่วยต้านมะเร็งและชะลอความแก่ - มีประโยชน์ช่วยให้ร่างกายสดชื่นและกระชุ่มกระชวย - ผลของมะม่วงหาวมะนาวโห่มีธาตุเหล็กสูง ช่วยบำรุงเลือด - ช่วยรักษาและบรรเทาอาการของโรคถุงลมโป่งพอง - ช่วยรักษาและบรรเทาอาการของโรคตับ - ช่วยบรรเทาอาการของโรคเกาต์และไทรอยด์ - ช่วยบรรเทาอาการมือเท้าชา - ช่วยบรรเทาอาการของโรคอัมพฤกษ์ อัมพาต - ผลของมะม่วงหาวมะนาวโห่มีประโยชน์ช่วยลดอาการไอ - มีส่วนช่วยลดอาการภูมิแพ้ - ผลสุกมีวิตามินซีสูง ช่วยลดอาการเลือดออกตามไรฟัน - ผลมีสรรพคุณช่วยขับปัสสาวะ - สามารถช่วยฆ่าเชื้อและสมานแผล - ช่วยลดอาการปวดเมื่อยตามร่างกายและข้อ ประโยชน์ของมะม่วงหาวมะนาวโห่ – ใบและยอดอ่อน - แก้อาการเจ็บคอ รักษาแผลในปากเจ็บในปาก - ช่วยลดอาการไข้ - มีสรรพคุณแก้อาการท้องเสีย - มะม่วงหาวมะนาวโห่มีประโยชน์ช่วยรักษาโรคลมชัก - มีประโยชน์ช่วยรักษาโรคบิด - สามารถช่วยไข้มาลาเลีย - แก้อาการปวดในช่องหู - มีสรรพคุณช่วยรักษาริดสีดวงทวาร</doc>
