<doc id="125612" url="https://th.wikipedia.org/wiki?curid=125612" title="ไทกร พลสุวรรณ">ไทกร พลสุวรรณ นายไทกร พลสุวรรณ นักเคลื่อนไหวทางการเมืองชาวอีสาน นายไทกร พลสุวรรณเคยเป็นสมาชิกพรรคประชาธิปัตย์และพรรคชาติไทยมาก่อน แต่ต่อมาได้ลาออกและได้จัดตั้งพรรคการเมืองของตนเองขึ้น ชื่อ "พรรคประชาชนไทย" แต่ไม่ประสบความสำเร็จ จากนั้นจึงก่อตั้งขบวนการประชาชนขึ้นมา ชื่อว่า ขบวนการอีสานกู้ชาติ เพื่อทำการต่อต้านระบอบทักษิณโดยเฉพาะ นายไทกรเป็นที่รู้จักขึ้นมา จากการเป็นผู้เปิดโปงการทุจริตและประพฤติมิชอบต่าง ๆ โดยเฉพาะอย่างยิ่งในรัฐบาลชุด พ.ต.ท.ทักษิณ ชินวัตร ในคดียุบพรรคประชาธิปัตย์และไทยรักไทย นายไทกรเป็นผู้มีบทบาทอย่างมากในการสืบหาหลักฐานที่พรรคไทยรักไทยจ้างวานพรรคเล็กเพื่อให้ลงเลือกตั้งในวันที่ 2 เมษายน พ.ศ. 2549 แต่ทางพรรคไทยรักไทยโต้กลับมาว่า นายไทกรใส่ความพรรคไทยรักไทยและสนิทสนมกับทางนายสุเทพ เทือกสุบรรณ เลขาธิการพรรคประชาธิปัตย์ ซึ่งคำพิพากษาของคณะตุลาการศาลรัฐธรรมนูญชี้ว่าการกระทำของนายไทกรเป็นการกระทำส่วนตัวไม่เกี่ยวข้องกับพรรคประชาธิปัตย์แต่อย่างใด ปัจจุบัน นายไทกรยังคงดำเนินกิจกรรมทางการเมืองอยู่ในลักษณะการเคลื่อนไหวภาคประชาชน ร่วมกับนายอธิวัฒน์ บุญชาติ แกนนำกลุ่มอีสานกู้ชาติ (อดีตโฆษกสหพันธ์นักศึกษาแห่งชาติ ม.รามฯ) ในการชุมนุมของพันธมิตรประชาชนเพื่อประชาธิปไตย ปี พ.ศ. 2551-2552 การชุมนุมขององค์การพิทักษ์สยาม(ม็อบเสธอ้าย) ปี พ.ศ. 2555 โดยมักจะเคลื่อนไหวออกมาเป็นระยะ ๆ และได้เข้าเป็นสมาชิกพรรคมัชฌิมาธิปไตย และลงสมัครรับเลือกตั้งในจังหวัดขอนแก่น ปลายปี พ.ศ. 2550 แต่ไม่ได้รับการเลือกตั้ง และยังเป็นประธานชมรมไทยเป็นหนึ่งเดียว ก่อนจะลงสมัครรับเลือกตั้งครั้งล่าสุดในนามพรรครักษ์สันติ ล่าสุดนายไทกร ได้เข้าร่วมชุมนุมกับคณะเสนาธิการร่วม กองทัพประชาชนโค่นระบอบทักษิณ ศาลล้มละลายกลางมีคำพิพากษาให้เขาเป็นบุคคลล้มละลายรหว่างวันที่ 11 กันยายน พ.ศ. 2551ถึง 7 กันยายน พ.ศ. 2553 ในวันที่ 8 ธันวาคม พ.ศ. 2557 เขาถูกจำคุกที่เรือนจำพิเศษกรุงเทพประวัติ ประวัติ. - เกิดวันเสาร์ ที่ 7 กันยายน พ.ศ. 2511 ณ ศูนย์อนามัยแม่และเด็กประวัติการศึกษา ประวัติการศึกษา. - ประถมศึกษาปีที่ 1-4 โรงเรียนเทศบาลบ้านหนองแวง จังหวัดขอนแก่น - ประถมศึกษาปีที่ 5-6 โรงเรียนสนามบิน จังหวัดขอนแก่น - มัธยมศึกษาปีที่ 1-6 โรงเรียนขอนแก่นวิทยายน จังหวัดขอนแก่น - ปริญญาตรี คณะรัฐศาสตร์ มหาวิทยาลัยรามคำแหงประวัติการเมือง ประวัติการเมือง. - 2538 ผู้สมัครสมาชิกสภาผู้แทนราษฎร เขตเลือกตั้งที่ 3 จ.ขอนแก่น สังกัดพรรคประชาธิปัตย์ - 2539 ผู้สมัครสมาชิกสภาผู้แทนราษฎร เขตเลือกตั้งที่ 3 จ.ขอนแก่น สังกัดพรรคประชาธิปัตย์ - 2548 ผู้สมัครสมาชิกสภาผู้แทนราษฎร ระบบบัญชีรายชื่อ สังกัดพรรคประชาชนไทย - 2550 ผู้สมัครสมาชิกสภาผู้แทนราษฎร เขตเลือกตั้งที่ 1 จ.ขอนแก่น สังกัดพรรคมัชฌิมาธิปไตย - 2554 ผู้สมัครสมาชิกสภาผู้แทนราษฎร เขตเลือกตั้งที่ 1 จ.ขอนแก่น สังกัดพรรครักษ์สันติ</doc>
