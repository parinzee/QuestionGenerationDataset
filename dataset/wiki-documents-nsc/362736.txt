<doc id="362736" url="https://th.wikipedia.org/wiki?curid=362736" title="หน่วยเก็บข้อมูลบนเครือข่าย">หน่วยเก็บข้อมูลบนเครือข่าย หน่วยเก็บข้อมูลบนเครือข่าย () คือหน่วยเก็บข้อมูลคอมพิวเตอร์ระดับไฟล์ที่เชื่อมต่ออยู่กับระบบเครือข่ายคอมพิวเตอร์ซึ่งจัดบริการไว้สำหรับเครื่องลูกข่ายที่ต่างแบบกัน อุปกรณ์เก็บข้อมูลบนเครือข่ายกำลังได้รับความนิยมตั้งแต่ พ.ศ. 2553 เนื่องจากเป็นวิธีการที่สะดวกสำหรับการใช้ไฟล์ร่วมกันระหว่างคอมพิวเตอร์หลายเครื่อง ประโยชน์ที่มีศักยภาพของหน่วยเก็บข้อมูลบนเครือข่ายเมื่อเทียบกับไฟล์เซิร์ฟเวอร์คือ การเข้าถึงข้อมูลที่รวดเร็วกว่า การดูแลจัดการที่ง่ายกว่า และการตั้งค่าระบบที่ไม่ยากจนเกินไป ระบบของหน่วยเก็บข้อมูลบนเครือข่าย คืออุปกรณ์คอมพิวเตอร์บนเครือข่ายที่มีฮาร์ดไดรฟ์หนึ่งตัวขึ้นไป ซึ่งมักจะถูกจัดเตรียมแบบหน่วยเก็บเชิงตรรกะและส่วนซ้ำซ้อนบรรจุอยู่ในตู้หรือแถวลำดับ RAID หน่วยเก็บข้อมูลบนเครือข่ายไม่มีหน้าที่ให้บริการไฟล์จากเซิร์ฟเวอร์เครื่องอื่นบนเครือข่ายนั้น แต่จะให้เข้าถึงไฟล์โดยใช้โพรโทคอลของการร่วมใช้ไฟล์อาทิ NFS, SMB/CIFS, หรือ AFP</doc>
