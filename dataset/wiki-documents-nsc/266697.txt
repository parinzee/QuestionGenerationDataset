<doc id="266697" url="https://th.wikipedia.org/wiki?curid=266697" title="Orfeu Negro">Orfeu Negro Orfeu Negro () เป็นภาพยนตร์บราซิลที่กำกับโดยมาร์เซล คามุส ผู้กำกับชาวฝรั่งเศส ออกฉายในปี พ.ศ. 2502 ดัดแปลงจากบทละครเพลงของวินิเชียส เดอ มอเรียน เรื่อง Orfeu da Conceição ละครร่วมสมัยที่มีเค้าโครงเรื่องจากเทพปกรณัมกรีกเกี่ยวกับออร์ฟิอุสและยูริดิซี โดยดัดแปลงสถานที่เป็นหมู่บ้านเล็กๆ ชานกรุงรีโอเดจาเนโร ในช่วงเทศกาลคาร์นิวัล ดนตรีประกอบภาพยนตร์ "Manhã de Carnaval" โดยหลุยส์ บอนฟา และ "A felicidade" โดย แอนโตนิโอ คาร์ลอส โจบิม ได้รับความนิยม จนทำให้เกิดกระแสความนิยมดนตรีบอสซาโนวาในวงกว้าง ภาพยนตร์เรื่องนี้ได้รับรางวัลปาล์มทองคำ จากเทศกาลภาพยนตร์เมืองคานส์ประจำปี 1959 รางวัลลูกโลกทองคำ และรางวัลออสการ์ สาขาภาพยนตร์ภาษาต่างประเทศ ประจำปี 1960 และรางวัลบาฟตา ประจำปี 1961</doc>
