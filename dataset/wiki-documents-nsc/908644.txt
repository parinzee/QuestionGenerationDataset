<doc id="908644" url="https://th.wikipedia.org/wiki?curid=908644" title="เลียร์เซอ เอส.กา.">เลียร์เซอ เอส.กา. ราชสโมสรกีฬาเลียร์ () หรือเรียกแบบย่อว่า (กา.) เลียร์เซอ เอส.กา. () เป็นสโมสรฟุตบอลอาชีพอยู่ในเมืองเลียร์ จังหวัดแอนต์เวิร์ป ประเทศเบลเยียม เลียร์เซอเคยเป็นแชมป์ 4 สมัย และเป็นแชมป์บอลถ้วย 2 สมัย เลียร์เซอเป็นหนึ่งในหกของทีมในลีกเบลเยียมที่เคยเล่นในยูฟ่าแชมเปียนส์ลีก อดีตมีนักฟุตบอลชาวไทยร่วมทำหน้าที่กับสโมสรแห่งนี้ด้วยคือ ธีรเทพ วิโนทัยประวัติ ประวัติ. สโมสรนี้ก่อตั้งขึ้นเมื่อ 1906 ทีมนี้ได้เลื่อนชั้นขึ้นดิวิชัน 1 ครั้งแรกในฤดูกาล 1927–1928 เลียร์เซอประสบความสำเร็จในดิวิชัน 1 จนกระทั่งสงครามโลกครั้งที่ 2 เป็นแชมป์ 2 สมัยและอยู่ต่ำกว่า 5 อันดับแรกเพียงแค่ 4 ครั้ง ตอนท้ายของฤดูกาล 1947–1948 สโมสรได้ตกชั้นไปอยู่ดิวิชัน 2 เลียร์เซอได้สร้างชื่อไว้อีก 2 ครั้ง โดยการได้เป็นแชมป์ของลีก (ฤดูกาล 1953–1954 , 1985–1986 , ฤดูกาล 1988–1989 และ 2006–2007) เลียร์เซออยู่ในดิวิชันแรกได้ถึง 5 ปีในฤดูกาล 2010–2011 และ 2014–2015 แต่ตอนนี้เล่นอยู่ในดิวิชัน 2 เลียร์เซอเล่นในสนามเหย้าที่สนามกีฬาแฮร์มัน ฟันเดอร์โปร์เติน ในเมืองเลียร์ หรือที่รู้จักกันในชื่อ "เอิตลิสป์" เพราะสนามแข่งตั้งอยู่ในพื้นที่ที่ชื่อลิสป์ สโมสรใช้สีดำและเหลือง สโมสรนี้ถูกซื้อโดย Maged Samy นักธุรกิจชาวอียิปต์ ผู้เป็นเจ้าของ KV Turnhout และ Wadi Degla ในประเทศอียิปต์ ผู้เล่นที่ลงเล่นมากที่สุดคือ แบร์นาร์ด โฟร์โฮฟ ซึ่งเล่นให้กับทีมชาติเบลเยียมไป 61 นัด ซึ่งเขาอยู่เลียร์เซอมาโดยตลอด ทำประตูไป 30 ประตู เขาเป็นกองหน้าผู้ทำประตูสูงสุดของทีมชาติเบลเยียมร่วมกับเปาล์ ฟัน ฮิมสต์</doc>
