<doc id="260729" url="https://th.wikipedia.org/wiki?curid=260729" title="อเมริกาส์เน็กซต์ท็อปโมเดล ฤดูกาลที่ 13">อเมริกาส์เน็กซต์ท็อปโมเดล ฤดูกาลที่ 13 อเมริกาส์เน็กซต์ท็อปโมเดล ฤดูกาลที่ 13 (America's Next Top Model, Cycle 13) เป็นฤดูกาลที่ 13 ของอเมริกาส์เน็กซต์ท็อปโมเดล ออกอากาศครั้งแรกที่สหรัฐอเมริกา ทางช่อง CW ในวันที่ 9 กันยายน พ.ศ. 2552 สำหรับฤดูกาลนี้มีผู้เข้าแข่งขันจำนวนเท่ากับ ฤดูกาลที่ 10 และ 11 โดยมีทั้งสิ้น 14 คน และเป็นครั้งแรกในประวัติศาสตร์สุดยอดนางแบบ หญิงสาวสูง 5 ฟุต 7 นิ้วและเตี้ยกว่านั้น , ความงามอยู่ภายใต้มาตรฐานความสูง เพื่อก้าวสู่ผู้ชนะ 14 สาวต้องพิสูจน์ความงามที่มาในทุกรูปทรง , ขนาดและความสูง สำหรับคำโฆษณาที่ใช้ในฤดูกาลนี้คือ "'The Lineup Is 5"7' And Under. Not The Usual Suspects. BOOK 'EM!" และเพลงที่ใช้สำหรับประกอบตัวอย่างของรายการในฤดูกาลนี้คือเพลง "Good Girls Go Bad" ของ Cobra Starship ในรอบ 6 คนสุดท้ายของฤดูกาลนี้ ได้ไปแข่งขันต่อที่ ฮาวาย ประเทศอเมริกา และรางวัลของผู้ชนะคือการได้เซ็นสัญญากับโมเดลลิ่ง เอเจนซี่ "Wilhelmina" ได้ถ่ายแบบ 6 หน้าเต็มลงในนิตยสาร เซเว่นทีน และเซ็นสัญญา 100,000 เหรียญ กับเครื่องสำอาง CoverGirl และผู้ชนะก็คือ นิโคล ฟ็อกซ์ สาววัย 18 จาก โคโลราโด ซึ่งเป็นผู้ชนะที่อายุน้อยที่สุดในรายการข้อมูลการออกอากาศHow Short Can You Go ข้อมูลการออกอากาศ. How Short Can You Go. ออกอากาศ : 9 กันยายน 2552 ครั้งแรกในประวัติศาสตร์สุดยอดนางแบบ, หญิงสาวสูง 5ฟุต 7นิ้ว และเตี้ยกว่านั้น, ความงามอยู่ภายใต้มาตรฐานความสูง เพื่อก้าวสู่ผู้ชนะ อเมริกาส์เน็กซต์ท็อปโมเดล ในรอบคัดเลือก สาวๆ ต้องเปลี่ยนชุดและเดินแบบกับมิสเจ โดยมีมิสเตอร์เจย์ คอยถ่ายรูปโพลารอยด์ของพวกเธอขณะเดินแบบไปด้วย หลังจากนั้นพวกเธอต้องเข้าสัมภาษณ์กับคณะกรรมการ คอร์ทนีย์เป็นคนเดียวที่มาคัดตัวทั้งๆ ที่ขาหัก แอลลิสันบอกมิสเจ ถึงเคล็ดลับในการเดินบนรันเวย์ของเธอ ลูลู่ประกาศตัวว่าเป็นพวกรักร่วมเพศ ซันเดเล่าถึงวัยเด็กอันโหดร้ายของเธอ และผู้เข้าแข่งขันหลายคนต่างไม่พอใจในบุคลิกภาพของแอมเบอร์กับนิโคล เมื่อสาวๆ ถูกคัดออกจนเหลือ 20 คน พวกเธอก็ต้องไปโพสท์ท่าบนรันเวย์ ซึ่งมิสเตอร์เจย์ ประทับใจในท่าเดินและท่าโพสท์ของคอร์ทนีย์เป็นอย่างมาก และสุดท้ายสาวๆ ก็ถูกคัดเหลือแค่ 14 คน โดยไทร่าได้มาแสดงความยินดีกับพวกเธอที่จะเป็นผู้บุกเบิกวงการแฟชั่น ในฐานะสาวร่างเตี้ยเป็นครั้งแรกในประวัติศาสตร์- แขกรับเชิญพิเศษ : แบรดฟอร์ด ซิสค์The Early Bird Gets A Makeover The Early Bird Gets A Makeover. ออกอากาศ : 9 กันยายน 2552 มิสเตอร์เจย์ได้มาหาสาวๆ ที่ถนนเมลโรสเอเวนนิว เพื่อแจ้งพวกเธอเรื่องของแอมเบอร์ว่าเธอขอออกจากการแข่งขันด้วยเหตุผลส่วนตัวบางอย่าง และให้ ลิซ่า เข้ามาแข่งแทน จากนั้นเจทั้งสองได้พาสาวๆ ทั้ง 14 คนไปรับการแปลงโฉม ซึ่งสาวๆ ส่วนใหญ่ต่างก็พึงพอใจกับลุคใหม่ของพวกเธอ ยกเว้นลิซ่า ซึ่งรู้สึกว่าเธอไม่ค่อยเปลี่ยนไปจากเดิมเท่าไหร่ และ บีอันก้าที่ไม่พอใจที่คิ้วของเธอถูกย้อมสี- ผู้ที่ขอออกจากการแข่งขัน : แอมเบอร์ เดอเพซ - ผู้ที่ได้เข้าแข่งขันแทน : ลิซ่า รามัส จากนั้นสาวๆ ได้ย้ายเข้ามาสู่บ้านใหม่ใน ลอสแอนเจลิส และได้ถ่ายภาพเป็นครั้งแรก ซึ่งพวกเธอต้องโพสท่าในภาพที่คล้ายกับภาพในสมัยเด็กของพวกเธอโดยที่ต้องให้ออกมาเป็นแฟชั่นด้วย เรย์ต้องพยายามโพสท่าบนส้นสูง 8 นิ้วด้วยความยากลำบาก ซันเดและลิซ่ารู้สึกกังวลกับชุดของพวกเธอ ในขณะที่บีอันก้าไปบอกกับมิสเตอร์เจย์ว่าเธอไม่พอใจกับการแต่งหน้าของเธอ ในห้องตัดสินครั้งนี้ ทุกคนได้พบกับกรรมการพิเศษเป็นนางแบบชื่อดังอย่าง ชาเนล อิมาน ภาพของเรย์ นิโคล เจนนิเฟอร์ แอชลีย์ และบีอังก้า และสร้างความประทับใจให้กับคณะกรรมการเป็นอย่างมาก ในขณะที่บริททานี่ได้รับคำวิจารณ์ว่าเธอดูเซ็กซี่เกินไป ภาพของคาร่าและซันเด ดูค่อนข้างน่าเบื่อ และภาพของลิซ่าออกมาเลวร้ายที่สุด บีอันก้าต้องกลายเป็นสองคนสุดท้ายเพราะกรรมการรู้สึกว่าการกระทำของเธอในระหว่างถ่ายแบบดูไม่มีความเป็นมืออาชีพ แต่กลายเป็นลิซ่าที่ต้องกลับบ้านเพราะภาพที่ไร้ประสิทธิภาพและความไม่มั่นใจของเธอทั้งๆ ที่ได้รับโอกาสใหม่อีกครั้ง- ผู้ที่ถูกเรียกชื่อคนแรก : เรย์ ไวซ์ - ผู้ที่ยืนเป็นสองคนสุดท้าย : บิอังก้า ริชาร์ดสัน และ ลิซ่า รามัส - ผู้ที่ถูกคัดออก : ลิซ่า รามัส - ช่างถ่ายภาพ : บัลโดเมโร่ เฟอร์นันเดซ - แขกรับเชิญพิเศษ : ชาเนล อิมาน, แซลลี่ เฮิร์ชเบอร์เกอร์Fortress of Fierceness Fortress of Fierceness. ออกอากาศ : 16 กันยายน 2552 ในสัปดาห์นี้สาวๆได้ไปพบกับ ชอน แพทเทอร์สัน เจ้าของบริษัท โมเดลลิ่ง "Wilhelmina" โดย ไนเจล บาร์คเกอร์, คอร์ทนีย์ เป็นอีกหนึงครั้งที่เธอทำได้ดีกับการเดินแบบ ในขณะที่ ลูลู่ และ ราเชล ค่อนข้างมีปัญหากับการสัมภาษณ์ครั้งนี้, หลังจากสาวๆทุกคนเข้ามาสัมภาษณ์เสร็จสิ้นแล้ว ชอน แพทเทอร์สัน ออกมาบอกกับสาวๆว่า จะมีหนึ่งคนที่ถูกคัดออกโดยตัดสินจากการเข้าไปพบกับเขาเมื่อครู่นี้ และคนที่ถูกคัดออกก็คือ ราเชล เนื่องจากการเธอไม่มีพรสวรรค์ของการเป็นนางแบบเลบ- ผู้ถูกคัดออกนอกห้องตัดสิน : ราเชล แอแคิลเบอร์เกอร์ สาวๆได้ไปพบกับไทร่า แบงค์ ซึ่งเสื้อของไทร่าได้เขียนว่า "smize" (smile with their eyes) และสาวๆได้เรียนรู้เกี่ยวกับการโพสท์ สื่อด้วยสายตาของตนเอง ผ่านผู้สอน (ไทร่า แบงค์) หลังจากการเรียนรู้ สาวๆได้ไปประลองฝีมือการโพสท์ด้วยสายตากันเป็นทีม ซึ่งทีมที่ชนะ (บีอังก้า, บริททานี่, คอร์ทนีย์, คาร่า, ลอร่า และ ลูลู่) ได้ไปทานอาหารค่ำกับ ชอน แพทเทอร์สัน ส่วนทีมที่แพ้ (แอชลีย์, เอริน, เจนนิเฟอร์, นิโคล, เรย์ และ ซันเด ) ต้องไปล้างจานแทน ต่อมา สาวๆได้ไปถ่ายภาพกับม้า ในลานแข่งม้า ในสภาพเปลือยท่อนบน ในห้องตัดสินผลงานของ เอริน, บริททานี่, ลอร่า, นิโคล ค่อนข้างโดดเด่นถูกใจกรรมการ ลอเรนพูดว่าภาพของบริททานี่วิเศษมาก ๆ และเธอไม่รู้ว่าบริททานี่โพสท่าคล้ายกำลังนอนตะแคงบนหลังม้าได้อย่างไร นั่นทำให้ลอเรนและกรรมการคนอื่นๆประทับใจเป็นอย่างมาก ภาพของเอรินได้รับคำชมเป็นอย่างมากเรื่องการยิ้มด้วยดวงตา ภาพของเรย์โดนพูดถึงว่าเหมือนภาพของมาดอนน่าในภาคนางแบบ ผลงานของแอชลีย์และบีอังก้ากลับออกมาแย่ บีอังก้าไม่มีอะไรดีในภาพ แต่เธอกลับบอกว่า "เธอชอบวิกของเธอ!" นั้นทำให้เธอเป็น สองคนสุดท้ายอีกครั้ง แต่อย่างไรก็ตามผลงานเธอก็ยังส่งผลให้เธออยู่ต่อไป และคอร์ทนีย์ ต้องถูกส่งกลับบ้าน เนื่องจากสายตาของเธอยังคงไม่สื่ออะไรที่มากพอให้กรรมการได้เห็น- ผู้ที่ถูกเรียกชื่อคนแรก : เอริน แวกเนอร์ - ผู้ที่ยืนเป็นสองคนสุดท้าย : คอร์ทนีย์ ดาวีส์ และ บีอังก้า ริชาร์ดสัน - ผู้ที่ถูกคัดออก : คอร์ทนีย์ ดาวีส์ - ช่างถ่ายภาพ : ฟิรูซ ซาฮีดิ - แขกรับเชิญพิเศษ : ลอเรน คอนราร์ด, ชอน แพทเทอร์สันMake Me Tall Make Me Tall. ออกอากาศ : 23 กันยายน 2552 ก้าวสู่สัปดาห์ใหม่สาวๆ ได้พบกับมิส.เจ ซึ่งการเปิดตัวของมิส.เจ ได้เดินแบบเคียงคู่มากับนางแบบรุ่นน้องๆอย่าง ดีว่า ดาวานน่า มิส.เจได้สอนเรื่องการเดินแบบ แบบเป็นนางแบบมืออาชีพและการเดินแบบบนเวทีถึง 2 คน หลังจากการเรียนรู้การเดินแบบเสร็จสิ้น นางแบบทุกคนก็ต้องไปเดินแบบประชันกันนางแบบมืออาชีพที่สูง 5ฟุต7นิ้ว ขึ้นไป โดยการเดินแบบครั้งนี้ บริททานี่ มีฝีมือการเดินแบบที่โดดเด่นมากที่สุดในกลุ่มและเป็นผู้ชนะของรางวัลประจำสัปดาห์นี้ไปนั้นคือ การถ่ายภาพลงนิตยสารเซเว่นทีน โดยบริททานี่ได้เลือกเพื่อนไปอีก 2 คนนั้นคือ ลอร่า และ คาร่า, ส่วน ลูลู่ และ บีอังก้า เป็นคนในกลุ่มที่ทำได้ค่อนข้างแย่ที่สุดในสัปดาห์นี้ ต่อมาสาวๆ ก้าวเข้าสู่การถ่ายแบบที่อยู่ในโรงงานร้าง และ มีแต่อุปกรณ์ที่จะทำให้สาวๆดูตัวสูงขึ้นมา ในการถ่ายภาพครั้งนี้บริททานี่ และ ลูลู่ ทำให้เจย์ มานูเอลต้องติมากที่สุด, ต่อมาในห้องตัดสิน ภาพของ คาร่า นิโคล และ เอริน เป็นที่ถูกใจกรรมการมาก แต่ผลงานที่ออกมาของ แอชลีย์, ลูลู่ และ บริททานี่ กลับออกเป็นที่น่าผิดหวังเป็นอย่างมาก ในการตัดสินภาพของบริททานี่ดูมีความเป็นนางแบบมากกว่าแต่เธอดูเตี้ยกว่าความเป็นจริง ส่วนลูลู่มีภาพที่สวยแต่ไม่ดูเหมือนกับนางแบบ ซึ่งผู้ที่ถูกคัดออกในครั้งนี้เป็น ลูลู่ เนื่องภาพที่ออกมาดูไม่ได้โดดเด่นมากเพียงพอ- ผู้ที่ถูกเรียกชื่อคนแรก: คาร่า วินเซนต์ - ผู้ที่ยืนเป็นสองคนสุดท้าย: บริททานี่ มาร์เกิร์ท และ ลูลู่ เบรธเวท - ผู้ที่ถูกคัดออก: ลูลู่ เบรธเวท - ช่างถ่ายภาพ : โจนาธาน แมนเนี่ยน - แขกรับเชิญพิเศษ : เจมี่ ริเชอร์, เคแวน ฮอลล์, แอน โชเค็ต, ดีว่า ดาวานน่า, ยอน ยู - ท็อปโมเดล อิน แอ็คชั่น: แม็กคีย์ ซูลลีแวน (ฤดูกาลที่ 11)Take My Photo, Tyra! Take My Photo, Tyra! ออกอากาศ : 30 กันยายน 2552 การแข่งขันในสัปดาห์นี้ เริ่มต้นด้วยการที่สาวๆไปเรียนรู้เรื่องการแต่งหน้ากับ แซม ไฟน์ หลังจากการเรียนรู้เรื่องการแต่งหน้าได้พักหนึ่ง สาวๆก็ได้ไปพบกับ ไนเจล และ คริสซี่ บาร์คเกอร์ โดยการแข่งขันชิงของรางวัลครั้งนี้คือ การแข่งขันในด้านการแต่งหน้าต่างๆที่อยู่ใน วอลมาร์ท เริ่มต้นด้วยด้านการเลือกเสื้อผ้า, เลือกรองเท้า, การแต่งหน้าสไตล์ตนเอง และ การเลือกภาพสาวๆของคัฟเวอร์ เกิร์ล ซึ่งมาถึงด้านสุดท้ายมีสาวๆผ่านเข้ามาได้ถึง 3 คน นั้นคือ บีอังก้า, ซันเด และ เอริน การแต่งหน้าของ ซันเด ออกมาดีที่สุดในกลุ่มและเป็นผู้ชนะของรางวัลในครั้งนี้ไป ต่อมาคือการถ่ายภาพที่ครั้งนี้มีช่างภาพเป็นนางแบบชื่อดังอย่าง ไทร่า แบงค์ ที่มาถ่ายภาพให้สาวๆด้วยตนเอง หัวข้อของการถ่ายแบบคือ การถ่ายบิวตี้ ช็อท กับ ผ้าทอ โดยรวมแล้วการถ่ายภาพครั้งนี้ บริททานี่ และ เอริน เป็นที่น่าพอใจ ส่วน บีอังก้า, แอชลีย์ และ ซันเด ออกมาไม่น่าพอใจเท่าไหร่ หลังจากการถ่ายภาพเสร็จสิ้นลงไทร่าได้ออกมาประกาศว่า บริททานี่ เป็นคนที่มีประสิทธิภาพในการถ่ายภาพครั้งนี้มากที่สุด และ เธอสมควรที่จะได้สิทธิ์คุ้มกันการถูกคัดออกไป มาถึงห้องตัดสิน แอชลีย์ และ ลอร่า ถูกติเรื่องการแต่งกาย รวมไปถึงภาพที่ออกมาไม่ค่อยดีเท่าไหร่อย่าง แอชลีย์, บีอังก้า และคาร่า การเรียกชื่อเริ่มต้นขึ้นจนกระทั่งเหลือเพียง 2 คนสุดท้ายนั้นคือ บีอังก้า และ แอชลีย์ ผลที่ออกมาคือ บีอังก้าต้องเป็นคนที่ถูกส่งกลับบ้าน เนื่องจากการสื่อที่ออกมาทางหน้าตา ยังไม่หนักแน่นเพียงพอ- ผู้ที่ถูกเรียกชื่อคนแรก / ได้สิทธิคุ้มกันการคัดออก: บริททานี่ มาร์เกิร์ท - ผู้ที่ยืนเป็นสองคนสุดท้าย: แอชลีย์ โฮวาร์ด และ บีอังก้า ริชาร์ดสัน - ผู้ที่ถูกคัดออก: บีอังก้า ริชาร์ดสัน - ช่างถ่ายภาพ : ไทรา แบงส์ - แขกรับเชิญพิเศษ : ไชน่า โชว์, แซม ไฟน์, คริสซี่ บาร์คเกอร์, จวน มูนอซ ฮอร์ทาโด้, จีน วิลเลี่ยมสัน - ท็อปโมเดล อิน แอ็คชั่น: ซาแมนต้า ฟรานซิส (ฤดูกาลที่ 8)Dance With Me Dance With Me. ออกอากาศ : 7 ตุลาคม 2552 ในสัปดาห์ที่ 6 ของการแข่งขันสาวๆได้เข้าไปพบกับเบนนี่ นินจาในสถานที่ฝึกการแสดงแห่งหนึ่ง ที่มีกระจกโดยรอบ เบนนี่ได้บอกสาวๆถึงทักษะด้านการเต้นรำ สำหรับแอชลีย์เธอคิดว่ามันช่างเข้าทาง แต่คาร่า และ นิโคลกลับไม่คิดเช่นนั้น และ เบนนี่ยังได้แนะนำสาวๆให้ได้รู้จักกับ ลิล มาม่า แดนซ์เซอร์สาวชื่อดัง ได้ออกมาร่วมสอนเรื่องการเต้นที่แสดงถึงการสื่ออารมณ์ นิโคลเริ่มต้นเป็นคนฝึกเป็นคนแรกแต่กลับออกมาไม่เป็นท่า ลิล มาม่าแนะนำให้สาวๆรู้จักกับหนุ่มๆที่รักการเต้นชื่อกลุ่มว่า แจ็บบ้าวอคคีซ ที่เป็นผู้ชนะประจำฤดูกาลที่ 1 ของ รายการ อเมริกัน บีสท์ แดนซ์ ครูว และพวกเขายังโชว์ถึงการเต้นสื่ออารมณ์ต่างๆให้สาวๆได้ดู และการแข่งขันประจำสัปดาห์นี้คือการเต้นสื่อถึงอารมณ์ต่าง 3 อย่างคือ มีความสุข เศร้า และ โกรธ ซึ่งต้องแบ่งกลุ่มออกเป็น 3 กลุ่มๆละ 3 คน ซึ่งทีมของ เจนนิเฟอร์, คาร่า, เรย์ และทีมของ ซันเด, ลอร่า, บริททานี่ ทำได้ดี ส่วนทีมของ แอชลีย์, นิโคล, เอริน ทำออกมาได้แย่ ซึ่งทีมที่ชนะของรางวัลคือทีมของ เรย์, คาร่า และ เจนนิเฟอร์ ซึ่งของรางวัลก็คือ เครื่องอัญมณีสุดแพงคนละ 1 เซ็ท เมื่อกลับมาถึงบ้านพัก แอชลีย์ คาร่า และ เจนนิเฟอร์ดูเหมือนจะไม่พอใจกับการเต้นของ เอริน และ นิโคล จึงพูดถึงแต่เรื่องแย่ของทั้งคู่ วันต่อมาในเวลารุ่งเช้า เจย์ มานูเอล มาปรากฏบนหน้าจอทีวีในบ้านเพื่อบอกสาวๆว่า พวกเธอจะต้องเดินทางไปถ่ายภาพกันที่ ลาส เวกัส เมื่อมาถึงสาวๆได้ถูกพาตัวไปยังโรงละครสุดอลังการ โดยมีการแสดงชุดใหญ่รอต้อนรับพวกเธออยู่ หลังการแสดงจบลง เจย์จึงบอกถึงการถ่ายแบบในครั้งนี้นั้นคือ การถ่ายภาพกับการแสดงโชว์สุดอลังการ และจะถ่ายภาพออกมาเป็นกลุ่มดังนี้ ในการถ่ายภาพ เจย์ได้ติ เจนนิเฟอร์, นิโคล, แอชลีย์ และ คาร่า ว่าทำได้ไม่ดี แต่ ซันเด, ลอร่า และ บริททานี่ทำออกมาได้ดีที่สุด ในห้องตัดสิน ไทร่าได้ประเมินระดับของสาวๆในแต่ละกลุ่ม ซึ่งผลของแต่ละกลุ่มออกมาดังนี้ เรย์, ลอร่า และ ซันเด ทำได้ดีที่สุด บริททานี่, คาร่า และ เอริน ทำได้ค่อนข้างดี และ เจนนิเฟอร์, แอชลีย์ และ นิโคล ทำได้แย่ที่สุดในกลุ่ม ในช่วงที่กรรมการกำลังหารือกัน ไนเจลและคนอื่นๆเห็นว่าภาพของเรย์ดีที่สุด และสมควรแก่การได้ถูกเรียกชื่อเป็นคนแรกแต่ถ้ามองกลับไปที่บุคลิก เรย์ดูไม่ค่อยมีความเป็นนางแบบมากนัก ถึงจะดูโดดเด่นมากในกลุ่มแต่เธอก็ได้ตำแหน่งที่สองของกลุ่มไปเพราะบุคลิกของเธอ ในสัปดาห์นี้ไทร่าได้เรียกชื่อผู้ที่ทำได้ดีอันดับที่ 1 ออกมารับรูปเป็นกลุ่มๆนั้นคือ บริททานี่, เรย์ และ เจนนิเฟอร์ ซึ่งภาพของ บริทนี่ย์และเรย์ได้ช่วย เจนนิเฟอร์ไว้ ซึ่งสองคนสุดท้ายในสัปดาห์นี้คือ แอชลีย์ และ คาร่า แต่คนที่ถูกส่งกลับบ้านคือ แอชลีย์ ผู้ที่เป็นแดนซ์เซอร์แต่กลับไม่มีการเคลื่อนไหวร่างกายที่น่าสนใจที่มากเพียงพอ จึงต้องกลับบ้านไป- กลุ่มที่ถูกเรียกชื่อแรก: บริททานี่ มาร์เกิร์ท, เรย์ ไวซ์, เจนนิเฟอร์ อัน - ผู้ที่ยืนเป็นสองคนสุดท้าย: แอชลีย์ ฮาวเวิร์ด กับ คาร่า วินเซนต์ - ผู้ที่ถูกคัดออก: แอชลีย์ ฮาวเวิร์ด - ช่างถ่ายภาพ : ไมค์ โรเซนธอล - แขกรับเชิญพิเศษ : โจซี่ มาราน, แจ็บบ้าวอคคีซ, โจซี่ มาราน, ลิล มาม่า, เบนนี่ นินจา, รอนด้า เฟเบอร์ กรีน - ท็อปโมเดล อิน แอ็คชั่น: ลิซ่า แจ็คสัน (ฤดูกาลที่ 9)Petite Ninja Warriors Petite Ninja Warriors. ออกอากาศ : 14 ตุลาคม 2552 เริ่มการแข่งขันในสัปดาห์นี้ สาวๆพูดคุยกันเรื่องภาพถ่ายในสัปดาห์ที่ผ่านมา ซึ่งนิโคลค่อนข้างเป็นกังวลกับภาพถ่ายของเธอมาก สำหรับการแข่งขันของรางวัลประจำสัปดาห์นี้ สาวๆต้องออกไปพบเหล่าดีไซเนอร์เพื่อหางานให้กับตนเอง โดยมีการออกไปพบดีไซเนอร์เป็นคู่ เมื่อหมดเวลาคู่ของ ซันเด และ เรย์ กลับมาไม่ทันจึงถูกตัดสิทธิ์ออกจากการได้รับของรางวัล และผลสรุปจากดีไซเนอร์ออกมาดังนี้ เจนนิเฟอร์ ดูเป็นสาวหวาน การเดินออกมาดี, ลอร่า ดูน่ารักและอ่อนโยน แต่การถ่ายโฆษณาออกมาแย่, บริททานี่ ทำได้ดี, คาร่า มีการเดินที่ดูแข็งแรง แต่ดูเป็นคนมี 2 บุคลิก, เอริน เดินได้ดีมาก, นิโคล มีใบหน้าที่ดี แต่ไม่มีพลังเมื่ออยู่ต่อหน้ากล้อง แต่ผู้ชนะของรางวัลก็คือ นิโคล ที่จะได้รับเสื้อผ้าจากดีไซเนอร์ที่ไปพบวันนี้ทั้งหมด มาถึงการถ่ายภาพครั้งสาวๆจะได้ถ่ายภาพเป็นนินจาสาวกับอาวุธป้องกันตัว โดยโพสท์ท่าบนเชือกผูกตัวโหน นิโคล, ลอร่า บริททานี่ และ เอริน ทำออกมาได้ดีในสายตามิสเตอร์เจย์ แมนูเอล คาร่า และ ซันเด ทำออกมาได้แย่ มาถึงห้องตัดสิน เรย์, ลอร่า และ ซันเด มีปัญหากับการแต่งตัวเล็กน้อย สำหรับภาพถ่าย บริททานี่, นิโคล, เอริน และ ลอร่า ทำออกมาดูโดดเด่นในสายตากรรมการ แต่คาร่า และ ซันเด ทำออกมาได้แย่ที่สุด พวกเธอจึงเป็นสองคนสุดท้าย แต่เป็นคาร่า ที่ต้องถูกส่งกลับบ้านไปอีกคนด้วยเหตุผล เพราะการแสดงออกทางสีหน้ายังออกมาไม่แรงพอเหมือนภาพถ่ายครั้งแรกของเธอเอง- ผู้ที่ถูกเรียกชื่อคนแรก: นิโคล ฟ็อกซ์ - ผู้ที่ยืนเป็นสองคนสุดท้าย: ซันเด เลิฟ กับ คาร่า วินเซนต์ - ผู้ที่ถูกคัดออก: คาร่า วินเซนต์ - ช่างถ่ายภาพ : แพทริเซีย แวน โอ - แขกรับเชิญพิเศษ : ชอน แพทเทอสัน, เจสสิก้า ไวท์, นีล เลน, สกายเลอร์ แมทสัน, โรเซ่ นิโคล, เจอรร์ราด เซเฟิร์ท, ลอเรน ชิโอฮามะ, โจนาธาน สโกว์, ไทรน่า เติร์ก, เทรซี่ หว่อง, เดโบร่า เฉิน - ท็อปโมเดล อิน แอ็คชั่น: โฟ พอร์เตอร์ (ฤดูกาลที่ 12)Interview 101 Interview 101. ออกอากาศ : 21 ตุลาคม 2552 เริ่มต้นด้วยการพาสาวๆไปเรียนรู้ถึงการสัมภาษณ์เหล่าบรรดาคนดังต่างๆ และเมื่อการฝึกเสร็จสิ้นสาวๆก็ได้เริ่มแข่งขันเพื่อของรางวัลประจำสัปดาห์กัน โดยสาวๆจะได้ไปสัมภาษณ์ เจสสิก้า โลวน์เดส ตัวต่อตัว โดยมี แอน โชเค็ทคอยให้คะแนนสาวๆอยู่ข้างหลัง ซึ่งผลการสัมภาษณ์ออกมาเป็นว่า เอริน เป็นผู้ชนะของรางวัล และ สำหรับของรางวัลนั้นคือ การได้ถ่ายภาพลงในนิตยสาร เซเว่นทีน ซึ่งเอรินได้เลือก เจนนิเฟอร์ และ เรย์ ไปร่วมถ่ายแบบด้วย และในเย็นวันหนึ่งมีเสียงกดกริ่งดังขึ้นสาวๆรีบไปดูที่หน้าบ้าน แต่ไม่พบกันใครเลยนอกจากกล่องสีน้ำเงินจำนวนมากซ้อนกันอยู่หลายกอง ในกล่องนั้นมีทั้งเครื่องสำอาง บทที่ต้องท่องจำ เพราะสาวๆจะได้ถ่ายโฆษณาให้กับ คัฟเวอร์ เกิร์ล แทนการถ่ายภาพในสัปดาห์นี้ ซึ่งสาวๆยังต้องคิดบทในการถ่ายโฆษณาของตนเองด้วย เมื่อมาถึงวันถ่ายโฆษณาสาวๆต้องประหลายใจเมื่อช่างภาพที่จะมาถ่ายโฆษณาให้พวกเธอคือ ไนเจล บาร์กเกอร์ เมื่อการถ่ายโฆษณาเริ่มต้นขึ้นผลที่ออกมาคือ เจนนิเฟอร์, นิโคล และ บริทนี่ ทำออกมาได้ดี แต่ในขณะที่ ลอร่า และ เอรินทำออกมาได้ติดขัดเล็กน้อย เมื่อมาถึงห้องตัดสินสาวๆถูกเรียกชื่อออกมาดูโฆษณาที่เสร็จสมบูรณ์แล้วที่ละคน ซึ่งในห้องตัดสินนี้ เจนนิเฟอร์ และ นิโคลเป็นดาวเด่นในการถ่ายโฆษณา ส่วน เอริน, ซันเด และ ลอร่า ค่อนข้างมีปัญหา ซันเดการถ่ายออกมาที่จงใจให้ดูว่าดูขำดูตลกเล็กน้อยทำให้เธอรอดตัวไปนั้นจึง นั่นส่งผลให้ เอริน และ เรย์เป็นสองคนสุดท้าย แต่เรย์ถ่ายโฆษณาออกมายังไม่มีเสน่ห์เพียงพอเธอจึงต้องถูกส่งกลับบ้านในสัปดาห์นี้- ผู้ที่ถูกเรียกชื่อคนแรก: เจนนิเฟอร์ อัน - ผู้ที่ยืนเป็นสองคนสุดท้าย: เอริน แวกเนอร์ กับ เรย์ ไวซ์ - ผู้ที่ถูกคัดออก: เรย์ ไวซ์ - ผู้กำกับโฆษณา : ไนเจล บาร์คเกอร์ - แขกรับเชิญพิเศษ : ทีโยน่า แอนเดอร์สัน, แอ้นท์, เจสสิก้า โลวน์เดส, คิม คาร์เดเชียน, แอน โชเค็ท, ลาร่า สเปนเซอร์ - ท็อปโมเดล อิน แอ็คชั่น: นิโคล ลิงก์เลทเทอร์ (ฤดูกาลที่ 5)Let's Go Surfing Let's Go Surfing. ออกอากาศ : 28 ตุลาคม 2552 เมื่อสาวๆ กลับมาบ้านก็ต้องประหลาดใจเมื่อพบว่าบ้านได้กลายเป็นสถานกักกันไปซะแล้ว จากนั้นไทร่าก็ได้มาแจ้งให้สาวๆ รู้ว่าพวกเธอจะต้องบินไปแข่งกันต่อที่ฮาวาย หลังจากที่ย้ายเข้าบ้านใหม่ที่ฮาวายแล้ว สาวๆ ต้องแข่งกันโพสท่าบนกระดานโต้คลื่น เอริน บริททานี่ และนิโคลต่างก็ทำได้อย่างคล่องแคล่ว ในขณะที่ซันเด และลอร่ากลับไม่เป็นท่า เอรินเป็นผู้ชนะการแข่งขันอีกครั้งและรางวัลของเธอก็คือได้นั่งเฮลิคอปเตอร์เที่ยวชมรอบๆ เกาะโดยเธอเลือกให้นิโคล กับบริททานี่ได้ไปกับเธอด้วย ในการถ่ายรูปครั้งนี้ สาวๆ จะต้องเป็นลูกครึ่งเชื้อชาติต่างๆ ในฮาวายดังต่อไปนี้ ในการถ่าย สาวๆ ส่วนใหญ่ต่างก็ทำได้ดี แต่ลอร่ารู้สึกกังวลเพราะเธอถูกแดดเผาจนเป็นรอยและกลัวว่าจะเป็นผลเสียในการถ่ายรูป ในห้องตัดสินกรรมการทุกคนรักภาพของนิโคลและเจนนิเฟอร์ บริททานี่และเอรินกลายเป็นสองคนสุดท้ายทั้งๆ ที่ได้ภาพถ่ายที่วิเศษมาโดยตลอด และสุดท้ายบริททานี่ต้องตกรอบเพราะกรรมการรู้สึกว่าเธอยังคงอยู่แต่ในกรอบของตัวเองและขาดแรงบันดาลใจในการถ่ายรูป- ผู้ที่ถูกเรียกชื่อคนแรก: นิโคล ฟ็อกซ์ - ผู้ที่ยืนเป็นสองคนสุดท้าย: บริททานี่ มาร์เกิร์ท และ เอริน แวกเนอร์ - ผู้ที่ถูกคัดออก: บริททานี่ มาร์เกิร์ท - ช่างถ่ายภาพ : ไทรา แบงส์ - แขกรับเชิญพิเศษ : บัซซี่ เคอร์บ็อกซ์, คริสตี้ ฮัม, โซเฟีย เบสชาน - ท็อปโมเดล อิน แอ็คชั่น: นาตาลี แพ็ก (ฤดูกาลที่ 12)Dive Deeper Dive Deeper. ออกอากาศ : 4 พฤศจิกายน 2552 ในสัปดาห์นี้ สาวๆ ได้มาริซ่า มิลเลอร์ สุดยอดนางแบบร่างเตี้ยมาสอนวิธีโพสท์ท่าให้ดูสวย และตัวสูงยาวขึ้นในชุดว่ายน้ำด้วยท่า บาร์บี้โท คือการเขย่งปลายนิ้วเท้าลงกับพื้นซึ่งจะทำให้ขาดูยาวและเรียวสวย จากนั้นสาวๆ จะต้องแข่งกันโพสท์ท่าขณะกระโดดลงน้ำ โดยพวกเธอจะมีโอกาสกันเพียงแค่คนละหนึ่งครั้งเท่านั้น นิโคลเป็นผู้ชนะการแข่ง รางวัลของเธอก็คือเครื่องประดับมูลค่า 6,500 ดอลล่าห์และเพิ่มภาพถ่ายพิเศษ โดยเธอเลือกให้ซันย์ได้ภาพเพิ่มกับเธอด้วย และซันเดมีสิทธิ์เลือกเพื่อนอีกหนึ่งคนซึ่งก็คือลอร่า และลอร่าเลือกเพื่อนคนสุดท้ายคือเจนนิเฟอร์ซึ่งทำให้เอรินไม่ได้ภาพถ่ายเพิ่มเลยซักใบเดียว และในคืนนั้นสาวๆ ก็ช่วยกันจัดปาร์ตี้วันเกิดให้กับลอร่าอีกด้วย การถ่ายรูปในครั้งนี้ สาวๆ จะต้องถ่ายรูปกันใต้น้ำ นิโคล เจนนิเฟอร์ ต่างก็ทำออกมาได้ดี ในขณะที่ซันเด และเอรินตะเกียกตะกายในน้ำจนไม่สามารถโพสท่าอะไรได้เท่าไหร่นัก ในห้องตัดสินภาพของนิโคลกับเจนนิเฟอร์ได้รับคำชื่นชมจากกรรมการเป็นอย่างมาก ภาพของซันเดออกมาแย่และเธอยังมีข้ออ้างแก้ตัวตลอดเวลา ซึ่งทำให้กลายเป็นสองคนสุดท้ายกับเอริน ที่เริ่มต้นด้วยดีแต่ค่อยๆ แย่ลงอย่างต่อเนื่อง และสุดท้ายคนที่ต้องตกรอบก็คือซันเด- ผู้ที่ถูกเรียกชื่อคนแรก: เจนนิเฟอร์ อัน - ผู้ที่ยืนเป็นสองคนสุดท้าย: เอริน แวกเนอร์ และ ซันเด เลิฟ - ผู้ที่ถูกคัดออก: ซันเด เลิฟ - ช่างถ่ายภาพ : รัสเซล เจมส์ - แขกรับเชิญพิเศษ : มาริซ่า มิลเลอร์ - ท็อปโมเดล อิน แอ็คชั่น: ฟาติมา เซด (ฤดูกาลที่ 10)Hawaiian Hip Hop Hawaiian Hip Hop. ออกอากาศ : 11 พฤศจิกายน 2552 ในครั้งนี้สาวๆ ต้องไปเรียนการเต้นระบำฮูล่าของฮาวายโดยจะผสมผสานฮิป-ฮอปเข้าไปด้วย โดยพวกเธอจะต้องบอกเล่าเรื่องราวออกมาในท่าเต้น เอรินใช้ทักษะการเป็นเชียร์ลีดเดอร์ของเธอเข้าช่วย ในขณะที่สาวๆ ส่วนใหญ่ทำออกมาได้ดี แต่นิโคลกับมีปัญหาในการเต้น ลอร่าเป็นผู้ชนะการแข่งและรางวัลของเธอก็คือการได้ท่องเที่ยวทริปฮาวาย 5 วันหลังรายการจบลง และเธอเลือกเจนนิเฟอร์ให้ไปกับเธอด้วย การถ่ายรูปในสัปดาห์นี้ สาวๆ จะต้องเป็นเทพีแห่งดินแดนภูเขาไฟเปเล่ และในการคัดออกครั้งนี้จะต้องมีสาวที่ต้องกลับบ้านถึงสองคน ในระหว่างถ่าย นิโคลกับเอรินต่างก็ทำออกมาได้ดี ในขณะที่ลอร่ากับเจนนิเฟอร์ติดขัดและทำออกมาได้ไม่ดีนัก ในห้องตัดสินภาพของลอร่าและนิโคลต่างก็ได้รับคำชมจากกรรมการ ในขณะที่ภาพเจนนิเฟอร์กลับออกมาเลวร้าย และเอรินถึงจะทำได้ดีในการถ่ายรูป แต่ภาพที่ได้ก็กลับมีมาตรฐานเดียว และเจนนิเฟอร์ เอริน และลอร่าต้องกลายเป็นสามคนสุดท้าย และจากผลงานที่ผ่านๆ มาของลอร่า สุดท้ายแล้วสองสาวที่ต้องกลับบ้านก็คือเจนนิเฟอร์และเอริน- ผู้ที่ถูกเรียกชื่อคนแรก: นิโคล ฟ็อกซ์ - ผู้ที่ยืนเป็นสามคนสุดท้าย: เจนนิเฟอร์ อัน, ลอร่า เคิร์ทแพทริก และเอริน แวกเนอร์ - ผู้ที่ถูกคัดออก: เจนนิเฟอร์ อัน, เอริน แวกเนอร์ - ช่างถ่ายภาพ : สตีฟ ชอว์ - แขกรับเชิญพิเศษ : แอน โชเค็ต, แอนนา ริต้า สลอต - ท็อปโมเดล อิน แอ็คชั่น: คาทาร์เจนน่า โดลินสก้า (ฤดูกาลที่ 10)America's Next Top Model Is... America's Next Top Model Is.... ออกอากาศ : 18 พฤศจิกายน 2552 สองสาวได้มาถ่ายโฆษณาผลิตภัณฑ์ลาสท์บลาส ให้กับคัฟเวอร์เกิร์ล โดยได้ ทีโยน่า แอนเดอร์สัน ผู้ชนะจากฤดูกาลก่อนมาให้คำแนะนำ ภาพของนิโคลออกมาสวยและเป็นแฟชั่นชั้นสูง แต่โฆษณากลับออกมาดูติดขัดและหงุดหงิด ในขณะที่ลอร่าดูสดใสในโฆษณา แต่กลับดูสับสนตลอดเวลาในการถ่ายภาพ จากนั้นแอนน์ โชเค็ต ได้พาพวกเธอไปถ่ายรูปขึ้นปกเซเว่นทีนสำหรับผู้ชนะ ในวันต่อมาไทร่าได้มาคุยกับพวกเธอตัวต่อตัวและถามเหตุผลที่อยากเป็นนางแบบ จากนั้นก็พาเธอไปเดินแบบให้กับจูเลีย แคลนซี่ โดยมีเพื่อนๆ ที่ตกรอบไปแล้วอย่าง บริททานี่ ซันเด เอริน และเจนนิเฟอร์ร่วมเดินกับพวกเธอด้วย ในการตัดสินครั้งสุดท้าย สองสาวต่างทำให้กรรมการต้องลำบากใจในการตัดสินเพราะต่างก็มีคุณสมบัติและความสามารถทั้งคู่ ในการเดินแบบที่ผ่านมานิโคลดูด้อยกว่าลอร่าที่สามารถครองเวทีได้ แต่ทางด้านผลงาน นิโคลมีความเป็นแฟชั่นชั้นสูง ในขณะที่ลอร่ามีบุคลิกร่าเริงสดใส และหลังจากที่พิจารณากันอย่างถี่ถ้วนแล้ว คณะกรรมการก็ตัดสินใจและประกาศว่า ผู้ชนะของฤดูกาลที่ 13 ก็คือ นิโคล ฟ็อกซ์- ผู้ชิงตำแหน่งสองคนสุดท้าย: นิโคล ฟ็อกซ์ และ ลอร่า เคิร์ทแพทริก - อเมริกา เน็กซต์ ท็อป โมเดล: นิโคล ฟ็อกซ์ - ช่างถ่ายภาพ : ไนเจล บาร์คเกอร์, จิลล์ เบนซิโมน - แขกรับเชิญพิเศษ : จูเลีย แคลนซี่, เอ็ดดี้ เมอร์ฟี่, ทีโยน่า แอนเดอร์สัน, แอนน์ โชเค็ท - ท็อปโมเดล อิน แอ็คชั่น: ทีโยน่า แอนเดอร์สัน (ฤดูกาลที่ 12)Cycle 13: REVEALED Cycle 13: REVEALED. ออกอากาศ : 18 พฤศจิกายน 2552 ประมวลเหตุการณ์ที่ผ่านมาตั้งแต่ต้นจนถึงตอนสุดท้ายและภาพที่ไม่เคยเห็นมาก่อนในฤดูกาลสาวเตี้ย กับการเดินแบบคู่ควีนวอลค์ของไทร่ากับบีอันก้าในรอบคัดเลือก นิโคลตั้งชื่อเล่นให้เพื่อนทุกคนเพราะเธอจำชื่อใครไม่ได้เลย การแข่งขันกินลูกกวาดระหว่างเอริน คาร่า และลิซ่า การทำความสะอาดบ้านของเจนนิเฟอร์ อารมณ์ศิลป์ของนิโคล งานอดิเรกของเรย์ เกมของคาร่า และโรเจอร์ แมวตัวโปรดของซันเดที่ฮาวายผู้เข้าแข่งขันสรุปผลการแข่งขันลำดับการเรียกชื่อสรุปผลการแข่งขัน. ลำดับการเรียกชื่อ. - ตอนที่ 2 แอมเบอร์ออกจากการแข่งขันและลิซ่าเข้ามาแข่งแทนเธอ - ตอนที่ 3 ผู้แข่งขัน 1 คนต้องถูกคัดออกนอกห้องตัดสิน หลังจากทำความรู้จักกับ Wilhelmina - ตอนที่ 6 บริททานี่, เจนนิเฟอร์ และ เรย์ ถูกเรียกชื่อรวมเป็นกลุ่มแรกพร้อมๆ กันเนื่องจากเป็นกลุ่มที่ภาพออกมาดีที่สุด หลังจากนั้นไทร่าจึงเรียกชื่อตามปกติ - ตอนที่ 7 เรย์ และ ซันเด ถูกตัดสิทธิ์จากการแข่งขันประจำสัปดาห์ เนื่องจากกลับมาสู่จุดนัดพบไม่ทันเวลา - ตอนที่ 11 จะเป็นถูกคัดออกถึง 2 คน เหมือนที่เกิดขึ้นครั้งแรกใน ฤดูกาลที่ 4 - ตอนที่ 13 เป็นตอนประมวลภาพซ้ำในการแข่งขันการแปลงโฉมการแปลงโฉม. - แอชลีย์: :ต่อผมสีน้ำตาลดำยาวตรง ระดับเอว - บีอังก้า: : ฟอกย้อมคิ้ว - บริททานี่: : ย้อมสีน้ำตาลดำ - คอร์ทนีย์: : ตัดผมสั้น และย้อมสีแดง - เอริน: : ย้อมผมและคิ้ว สีไอซ์บลอนด์ - เจนนิเฟอร์: : ตัดผมออกระดับไหล่ กันคิ้ว และย้อมคิ้วสีดำ - คาร่า: : ย้อมสีลูกโอ๊ต ทำไฮไลท์สีบลอนด์ และทำผมฟู - ลอร่า: : เพิ่มไฮไลท์สีบลอนด์ ดัดหยิก และทำผมฟู - ลิซ่า : ซอยผมออกเล็กน้อย - ลูลู่: : ต่อผมยาวสีดำถึงหน้าอก และตัดเพิ่มหน้าม้า - นิโคล: : ย้อมสีแดง ดัดหยิก และทำผมฟู - ราเชล: : ย้อมสีน้ำตาลดำ - เรย์: : ย้อมผมและคิ้ว สีแพลทตินัมบลอนด์ - ซันเด: : ต่อผมสั้น สไตล์ รีฮานน่าการแข่งขันการแข่งขัน. - สัปดาห์ที่ 1 : ถ่ายภาพขณะเดินแบบบนรันเวย์ (รอบคัดเลือก) - สัปดาห์ที่ 2 : ถ่ายภาพเสมือนภาพในวัยเด็ก - สัปดาห์ที่ 3 : ถ่ายภาพเปลือยท่อนบนโดยโพสต์ท่ากับม้า ในลานแข่งม้า - สัปดาห์ที่ 4 : ถ่ายภาพกับอุปกรณ์ที่ทำให้ดูสูงขึ้น ในโรงงานร้าง - สัปดาห์ที่ 5 : ถ่ายภาพบิวตี้ ช็อท กับ ผ้าทอ - สัปดาห์ที่ 6 : ถ่ายภาพกลุ่ม 3 คน กับการแสดงสุดอลังการ - สัปดาห์ที่ 7 : ถ่ายภาพกับศิลปะการป้องกันตัวกับอาวุธโดยใช้เชือกผูกตัวโหน - สัปดาห์ที่ 8 : ถ่ายโฆษณา คัฟเวอร์เกิร์ล เอ็กซ์แซ็ค อายส์ไลท์ คอลเลคชั่น - สัปดาห์ที่ 9 : ถ่ายภาพ เชื้อชาติผสมที่มีอยู่ใน ฮาวาย - สัปดาห์ที่ 10 : ถ่ายภาพใต้น้ำทะเล - สัปดาห์ที่ 11 : ถ่ายภาพเป็นเทพีเปเล่ เทพีแห่งภูเขาไฟริมชายหาด ของฮาวาย - สัปดาห์ที่ 12 : ถ่ายภาพและโฆษณา ให้กับ คัฟเวอร์เกิร์ล แลชแบลช มาสคาร่า, ถ่ายแบบขึ้นปกนิตยสาร เซเว่นทีน, เดินแบบในระดับมืออาชีพบนรันเวย์ใจกลางเกาะฮาวาย ในคอนเซ็ปต์ น้ำ ลม ไฟ ของ จูเลีย แคลนซี่บุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - เจ้าของรายการ, ช่างภาพ และกรรมการหลัก - ไนเจล บาร์คเกอร์ - กรรมการ, ช่างภาพ - เจ.อเล็กซานเดอร์ - กรรมการ, ครูฝึกสอนการเดินแบบ - เจย์ แมนูเอล - ผู้กำกับการถ่ายภาพ</doc>
