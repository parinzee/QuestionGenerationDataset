<doc id="409657" url="https://th.wikipedia.org/wiki?curid=409657" title="แฮปปี้ ฟีต 2">แฮปปี้ ฟีต 2 แฮปปี้ ฟีต 2 () เป็นภาพยนตร์คอมพิวเตอร์แอนิเมชัน 3 มิติสำหรับครอบครัว กำกับโดย จอร์จ มิลเลอร์ และเคยร่วมกำกับในเพนกวินกลมปุ๊กลุกขึ้นมาเต้น ซึ่งเป็นภาคแรก โดยมี เอไลจาห์ วูด, โรบิน วิลเลียมส์, พิงก์, เอลิซาเบธ เดลี, โซเฟีย เวอการา และคอมมอน ร่วมงานผลิตที่ ซิดนีย์ ประเทศออสเตรเลีย ซึ่งทำการฉายรอบปฐมทัศน์ในอเมริกาเหนือวันที่ 18 พฤศจิกายน ค.ศ. 2011 ในระบบดิจิตอล 3 มิติ และไอแมกซ์ 3 มิติ ภาพยนตร์ชุดนี้ได้เปิดตัวมาพร้อมกับการ์ตูนสั้นของลูนี่ตูนส์ ในชื่อ I Tawt I Taw a Puddy Tat ที่นำแสดงโดย แมวซิลเวสเตอร์ กับ นกทวิตตี้ โดยภาพยนตร์ชุดนี้ได้อุทิศถึงความทรงจำที่มีต่อ สตีฟ เออร์วิน และ บริตทานี เมอร์ฟีเนื้อเรื่องย่อ เนื้อเรื่องย่อ. มัมเบิ้ล ซึ่งเป็นจ้าวแห่งการเต้นแท็ปได้พบว่า เอริค ซึ่งเป็นลูกชายของเขาเป็นโรคหวาดกลัวการเต้น โดยเอริคได้หลบหนีออกจากฝูงไป และได้พบกับสเวนซึ่งเป็นเพนกวินบินได้ (ผู้ซึ่งเปิดเผยความลับในภายหลังว่าตนเป็นนกพัฟฟิน) เหตุการณ์กลับเลวร้ายยิ่งขึ้น เมื่ออำนาจแห่งธรรมชาติที่ทรงพลังได้ทำให้ถิ่นอาศัยของมัมเบิ้ลต้องตกในสถาพปิดตายจากโลกภายนอก ช่วงนี้เอง ที่เอริคได้เริ่มเรียนรู้ถึงความกล้าหาญและอดทน ในขณะที่มัมเบิ้ลได้กระทำการระดมเหล่าเพนกวิน และสัตว์น้อยใหญ่นานาชนิด ตั้งแต่แมวน้ำเสือดาว ไปจนถึงแมวน้ำช้างร่างยักษ์ โดยมีกุ้งฝอยตัวเล็กรวมอยู่ด้วย เพื่อแก้ไขปัญหาทุกสิ่งที่เกิดขึ้นตัวละครหลักตัวละครหลัก. - มัมเบิ้ล พากย์อังกฤษโดย เอไลจาห์ วูด - ราโมน พากย์อังกฤษโดย โรบิน วิลเลียมส์ - กลอเรีย พากย์อังกฤษโดย พิงก์ - สเวนผู้ยิ่งใหญ่ พากย์อังกฤษโดย แฮงค์ อาซาเรีย - กุ้งฝอยวิลล์ พากย์อังกฤษโดย แบรด พิตต์ - กุ้งฝอยบิล พากย์อังกฤษโดย แมตต์ เดมอน - เอริค พากย์อังกฤษโดย เอวา เอเครสการเปิดตัวบ็อกซ์ออฟฟิศ การเปิดตัว. บ็อกซ์ออฟฟิศ. ภาพยนตร์ทำรายรับรวมที่ 64,006,466 ดอลลาร์สหรัฐในสหรัฐอเมริกา พร้อมกับในภูมิภาคอื่นที่ 86,000,000 ดอลลาร์สหรัฐ และทำรายรับรวมทั่วโลกที่ 150,403,134 ดอลลาร์สหรัฐ ในช่วงการเปิดตัวสุดสัปดาห์ แฮปปี้ ฟีต 2 มีรายรับที่ 21,237,068 ดอลลาร์สหรัฐเมื่อครั้งที่จัดฉายในโรงภาพยนตร์ 3,606 แห่งการตลาดวิดีโอเกม การตลาด. วิดีโอเกม. แฮปปี้ ฟีต 2: เดอะวิดีโอเกม ได้รับการพัฒนาโดย KMM เกม ในระบบเพลย์สเตชัน 3, เอ็กซ์บอกซ์ 360 และวี ส่วนเวย์ฟอร์เวิร์ดเทคโนโลยีพัฒนาสำหรับเวอร์ชันนินเทนโด ทรีดีเอส และนินเทนโด ดีเอสเพลงประกอบภาพยนตร์เพลงประกอบภาพยนตร์. - วีอาร์เดอะแชมเปี้ยน - ดราโกสเตยาดินเต</doc>
