<doc id="48696" url="https://th.wikipedia.org/wiki?curid=48696" title="เอฟ-20 ไทเกอร์ชาร์ค">เอฟ-20 ไทเกอร์ชาร์ค เอฟ-20 ไทเกอร์ชาร์ค เริ่มแรกใช้ชื่อ เอฟ-5จี () เป็นเครื่องบินขับไล่ขนาดเบาที่ออกแบบและสร้างโดยนอร์ทธรอป การพัฒนาเริ่มขึ้นในปีพ.ศ. 2518 เพื่อพัฒนาเอฟ-5อี ไทเกอร์ 2 ให้ก้าวหน้าขึ้น ด้วยการเพิ่มเครื่องยนต์ใหม่ที่ทรงพลัง และอิเลคทรอนิกอากาศและเรดาร์รุ่นใหม่เข้าไป เมื่อเทียบกับเอฟ-5อีแล้วเอฟ-20 รวดเร็วกว่า สามารถยิงเป้าหมายที่เกินระยะมองเห็นได้ และมีรูปแบบโจมตีอากาศสู่พื้นที่ดีกว่า ด้วยความสามารถเหล่านี้เอฟ-20 จึงกลายมาเป็นคู่แข่งของเอฟ-16 ไฟท์ติ้งฟอลคอน แต่มีราคาถูกกว่าทั้งในการซื้อและการใช้งาน การพัฒนาของเอฟ-20 ส่วนใหญ่เป็นส่วนหนึ่งของโครงการเอฟเอกซ์ของกระทรวงกลาโหมสหรัฐฯ ซึ่งพยายามที่จะขายเครื่องบินขับไล่ที่ล้าสมัยของสหรัฐฯ ให้กับสัมพันธมิตรเพื่อจำกัดโอกาสที่เทคโนโลยีของสหรัฐฯ จะตกไปอยู่ในมือของสหภาพโซเวียต ถึงแม้ว่านอร์ทธรอปหวังไว้สูงที่จะนำเอฟ-20 เข้าทำตลาด แต่ด้วยการเปลี่ยนแปลงนโยบายของโรนัลด์ เรแกนทำให้เอฟ-20 พ่ายแพ้ต่อเอฟ-16 ไม่มีเอฟ-20 ลำใดถูกสั่งซื้อโดยต่างชาตืและในที่สุดโครงการก็ถูกละทิ้งในปีพ.ศ. 2529 หลังจากที่ต้นแบบสี่ลำได้ถูกสร้างขึ้นมา 2 ลำได้บินโหม่งโลก ในการบินทดลองและนักบินเสียชีวิต ส่วนอีก 2 ลำได้ถูกนำไปแสดงไว้ที่ Smithsonian Washington DC และอีกลำได้เก็บไว้ที่ Natural History Museum of Los Angeles, CA 90007</doc>
