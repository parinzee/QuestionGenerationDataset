<doc id="419779" url="https://th.wikipedia.org/wiki?curid=419779" title="นพคุณ รัฐผไท">นพคุณ รัฐผไท นายนพคุณ รัฐผไท (เกิด 1 มกราคม พ.ศ. 2491) สมาชิกสภาผู้แทนราษฎรจังหวัดเชียงใหม่ เขต 8 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 ในสังกัดพรรคไทยรักไทย ปัจจุบันสังกัดพรรคเพื่อไทยประวัติ ประวัติ. นพคุณ รัฐผไท เกิดเมื่อวันที่ 1 มกราคม พ.ศ. 2491 เป็นบุตรของนายเพียว และนางศรีพรรณ วงศ์ตระกูล มีพี่น้อง 7 คน สำเร็จการศึกษาระดับปริญญาตรี รัฐศาสตร์บัณฑิต มหาวิทยาลัยธรรมศาสตร์ และปริญญาโท รัฐศาสตร์มหาบัณฑิต มหาวิทยาลัยธรรมศาสตร์ สมรสกับนางนงนภัส มีบุตร 2 คนงานการเมือง งานการเมือง. อดีตรับราชการสังกัดกระทรวงมหาดไทยในตำแหน่งนายอำเภออำเภอสันป่าตอง และอำเภอสารภี จังหวัดเชียงใหม่ ได้รับเลือกตั้งเป็นครั้งแรกในปี พ.ศ. 2544 สังกัดพรรคไทยรักไทย โดยเอาชนะนางอำนวยพร สรรพตานนท์ จากพรรคประชาธิปัตย์ และนายบุญช่วย ภู่จีนาพันธุ์ อดีต ส.ส. 3 สมัย จากพรรคชาติพัฒนา และได้รับเลือกตั้งติดต่อกันมาอีก 3 ครั้งโดยไม่เคยสอบตกสมาชิกสภาผู้แทนราษฎร สมาชิกสภาผู้แทนราษฎร. นพคุณ รัฐผไท ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดเชียงใหม่ สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดเชียงใหม่ สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดเชียงใหม่ สังกัดพรรคพลังประชาชน 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดเชียงใหม่ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
