<doc id="217474" url="https://th.wikipedia.org/wiki?curid=217474" title="ห้องราฟาเอล">ห้องราฟาเอล ห้องราฟาเอล (ภาษาอังกฤษ: Raphael Rooms หรือ Stanze di Raffaello) เป็นห้องชุดสี่ห้องภายในห้องชุดที่ประทับของพระสันตะปาปาภายในวังพระสันตะปาปาในนครรัฐวาติกัน เป็นห้องชุดที่มีชื่อเสียงจากจิตรกรรมฝาผนังที่เขียนโดยราฟาเอลและผู้ช่วย จิตรกรรมฝาผนังในห้องราฟาเอลและในชาเปลซิสตินโดยไมเคิล แอนเจโลถือกันว่าเป็นงานชิ้นเอกของศิลปะเรอเนซองส์ในกรุงโรม “ห้อง” (Stanze) ที่ใช้เรียกเดิมตั้งใจจะเป็นห้องที่ประทับของสมเด็จพระสันตะปาปาจูเลียสที่ 2 พระองค์ทรงจ้างราฟาเอลผู้ขณะนั้นยังเป็นจิตรกรที่ยังหนุ่มจากเออร์บิโนและผู้ช่วยระหว่างปี ค.ศ. 1508 - ค.ศ. 1509 ให้ตกแต่งภายในห้องชุดใหม่ทั้งหมด ซึ่งอาจจะทรงประสงค์ที่จะทำให้ดีกว่าพระสันตะปาปาองค์ก่อนสมเด็จพระสันตะปาปาอเล็กซานเดอร์ที่ 6 ผู้ทรงเป็นปรปักษ์ เพราะห้องเหล่านี้อยู่เหนือห้องบอร์เจีย (Borgia Apartment) ของพระสันตะปาปาอเล็กซานเดอร์โดยตรงพอดี ห้องชุดราฟาเอลอยู่บนชั้นสามที่มีทิวทัศน์ทางด้านใต้ของลานเบลเวเดียร์ (Cortile del Belvedere) ที่ตั้งของห้องสี่ห้องตั้งจากตะวันออกไปตะวันตกซึ่งทำให้การชมภาพจะไม่ต่อเนื่องตามหัวเรื่องที่เขียนไว้ ห้องชุดสี่ชุดได้แก่ หลังจากการสิ้นพระชนม์ของพระสันตะปาปาจูเลียสในปี ค.ศ. 1513 หลังจากที่ตกแต่งห้องสองห้องเสร็จแล้ว สมเด็จพระสันตะปาปาลีโอที่ 10 ก็ทรงดำเนินโครงการต่อ และหลังจากการเสียชีวิตของราฟาเอลในปี ค.ศ. 1520 จานฟรานเชสโค เพ็นนิ, จุยลิโอ โรมาโน และราฟาเอลลิโน เดล โคลเลผู้ช่วยของราฟาเอลก็เขียนภาพในห้อง “ห้องคอนแสตนติน” ต่อจนเสร็จแผนผัง แผนผัง. แผนผังของงานมีดังนี้:ห้องคอนแสตนติน ห้องคอนแสตนติน. ห้องที่ใหญ่ที่สุดในบรรดาสี่ห้องก็คือ “ห้องคอนแสตนติน” ภาพในห้องนี้มิได้เริ่มเขียนจนในสมัยพระสันตะปาปาจูเลียสและหลังจากราฟาเอลเสียชีวิตไปแล้ว เป็นห้องที่อุทิศให้แก่ชัยชนะของคริสต์ศาสนจักรต่อผู้นอกศาสนา จิตรกรรมฝาผนังแสดงความขัดแย้งของจักรพรรดิคอนแสตนติน เป็นงานที่เขียนโดยจานฟรานเชสโค เพ็นนิ, จุยลิโอ โรมาโน และราฟาเอลลิโน เดล โคลเล แต่เพราะมิได้เป็นงานที่เขียนโดยราฟาเอลเองจึงทำให้ไม่มีชื่อเสียงเท่าเทียมกับห้องอื่นๆ ในชุดที่ราฟาเอลลงมือเขียนเอง เพื่อแสดงความชื่นชมต่อผู้อุปถัมภ์ในห้องนี้จิตรกรจึงแทรกภาพของพระสันตะปาปาในขณะที่เขียนตั้งแต่สมเด็จพระสันตะปาปาคลีเมนต์ที่ 7ไปจนถึงสมเด็จพระสันตะปาปาซิลเวสเตอร์ที่ 1 ภายในภาพ“ทิพยทัศน์ของกางเขน” “ทิพยทัศน์ของกางเขน”. ดูบทความหลักที่ ทิพยทัศน์ของกางเขน “ทิพยทัศน์ของกางเขน” เป็นภาพที่แสดงตำนานการปรากฏของกางเขนต่อพระพักตร์ของจักรพรรดิคอนแสตนตินเมื่อทรงเดินทัพไปเผชิญหน้ากับแม็กเซ็นเทียส บนท้องฟ้ามีคำจารึกติดกับกางเขนเป็นภาษากรีกโบราณว่า “Εν τούτω νίκα” หรือ “สัญลักษณ์นี้คือชัยชนะ”“ยุทธการสะพานมิลเวียน” “ยุทธการสะพานมิลเวียน”. ดูบทความหลักที่ ยุทธการสะพานมิลเวียน “ยุทธการสะพานมิลเวียน” เป็นภาพที่แสดงยุทธการสะพานมิลเวียน ที่เกิดขึ้นเมื่อวันที่ 28 ตุลาคม ค.ศ. 312 ระหว่างจักรพรรดิคอนแสตนตินและแม็กเซ็นเทียส หลังจากที่จักรพรรดิคอนแสตนตินทรงได้รับทิพยทัศน์“จักรพรรดิคอนแสตนตินอุทิศดินแดน” “จักรพรรดิคอนแสตนตินอุทิศดินแดน”. ดูบทความหลักที่ จักรพรรดิคอนแสตนตินอุทิศดินแดน “จักรพรรดิคอนแสตนตินอุทิศดินแดน” เป็นภาพที่ได้รับแรงบันดาลใจจากเอกสารปลอมที่มอบอำนาจการปกครองแก่พระสันตะปาปา“จักรพรรดิคอนแสตนตินรับศีลจุ่ม” “จักรพรรดิคอนแสตนตินรับศีลจุ่ม”. ดูบทความหลักที่ จักรพรรดิคอนแสตนตินรับศีลจุ่ม ภาพสุดท้าย “จักรพรรดิคอนแสตนตินรับศีลจุ่ม” น่าจะวาดโดยจานฟรานเชสโค เพ็นนิ แสดงให้เห็นการรับศีลจุมของจักรพรรดิคอนแสตนตินจากสมเด็จพระสันตะปาปาซิลเวสเตอร์ที่ 1 ก่อนที่จะเสด็จสวรรคตห้องเฮลิโอโดรัส ห้องเฮลิโอโดรัส. ห้องถัดไปทางตะวันตกคือห้อง “ห้องเฮลิโอโดรัส” ซึ่งตั้งชื่อตามภาพเขียนในห้อง หัวใจของภาพในห้องนี้คือการปกป้องคริสต์ศาสนจักรโดยพระเยซู ภาพเขียนทั้งสี่ภาพในห้องนี้มีสมเด็จพระสันตะปาปาจูเลียสที่ 2 ปรากฏในทุกภาพทั้งในฐานะผู้สังเกตการณ์หรือผู้ร่วมพิธี“การขับเฮลิโอโดรัสจากวัด” “การขับเฮลิโอโดรัสจากวัด”. ดูบทความหลักที่ การขับเฮลิโอโดรัสจากวัด “การขับเฮลิโอโดรัสจากวัด” เป็นภาพที่ราฟาเอลแสดงฉากจาก 2 มัคคาบี (3:21-28) จากพันธสัญญาเดิม เมื่อ พระเจ้าเซลิวคัสที่ 4 ฟิโลพาทอร์แห่งซีเรีย (Seleucus IV Philopator) มีพระราชโองการให้เฮลิโอโดรัส (Heliodorus) ให้ยึดทรัพย์สมบัติของวัดแห่งเยรุซาเล็ม แต่เฮลิโอโดรัสถูกขับออกจากวัดโดยพระเจ้าที่ทรงส่งนายอาชา“การปลดปล่อยนักบุญปีเตอร์” “การปลดปล่อยนักบุญปีเตอร์”. ดูบทความหลักที่ การปลดปล่อยนักบุญปีเตอร์ “การปลดปล่อยนักบุญปีเตอร์” แบ่งเป็นสามตอนแสดงการปลดปล่อยของนักบุญปีเตอร์จากคุกโดยเทวดาที่บรรยายในในกิจการ 12“การพบปะระหว่างพระสันตะปาปาเลโอกับอัตติลา” “การพบปะระหว่างพระสันตะปาปาเลโอกับอัตติลา”. ดูบทความหลักที่ การพบปะระหว่างพระสันตะปาปาเลโอกับอัตติลา “การพบปะระหว่างพระสันตะปาปาเลโอกับอัตติลา” เป็นภาพที่แสดงการพบปะระหว่างพระสันตะปาปาเลโอที่ 1 และอัตติลา“ปาฏิหาริย์ที่โบลเซนา” “ปาฏิหาริย์ที่โบลเซนา”. ดูบทความหลักที่ ปาฏิหาริย์ที่โบลเซนา “ปาฏิหาริย์ที่โบลเซนา” เป็นภาพที่แสดงนักบวชจากโบฮีเมียผู้ประสพปาฏิหาริย์ในพิธีศีลมหาสนิทที่โบลเซนาหลังจากที่มีความกังขาในลัทธิความเชื่อในเรื่องการแปรร่างของพระเยซูห้องเซนยาทูรา ห้องเซนยาทูรา. “ห้องเซนยาทูรา” เป็นห้องแรกที่ตกแต่งโดยราฟาเอล เป็นห้องที่ใช้เป็นห้องสมุดของพระสันตะปาปาจูเลียสที่ 2 ซึ่งเดิมเป็นห้องที่ประชุมทางศาลของพระสันตะปาปา จิตรกรนำความหมายของห้องทางคริสต์ศานปรัชญาและความยุติธรรมในการศาลมาแปรเป็นภาพโดยใช้สัญลักษณ์ภาพกลม (Tondo) เหนือผนังตรงกลาง หัวใจของภาพเขียนในห้องนี้คือความมีสติปัญญาในทางโลกและทางธรรมและความสัมพันธ์อันดีของความคิดเรอเนสซองซ์ในด้านมนุษยนิยมระหว่างคริสต์ศาสนจักรและปรัชญากรีก ความสำคัญของห้องอยู่ที่การใช้เป็นที่ลงนามเอกสารสำคัญต่างๆ ของพระสันตปาปา“ปุจฉาวิสัชนาเรื่องศีลศักดิ์สิทธิ์” “ปุจฉาวิสัชนาเรื่องศีลศักดิ์สิทธิ์”. ดูบทความหลักที่ ปุจฉาวิสัชนาเรื่องศีลศักดิ์สิทธิ์ “ปุจฉาวิสัชนาเรื่องศีลศักดิ์สิทธิ์” เป็นภาพแรกที่ราฟาเอลเขียนระหว่างปี ค.ศ. 1509 ถึงปี ค.ศ. 1510 ซึ่งเป็นภาพที่ควรจะเป็นชื่อ “การชื่นชมของศีลศักดิ์สิทธิ์” ในภาพนี้ราฟาเอลสร้างภาพพจน์ของคริสต์ศาสนจักร์ที่รวมทั้งสวรรค์และโลกมนุษย์ในภาพเดียวกัน“สำนักแห่งเอเธนส์” “สำนักแห่งเอเธนส์”. ดูบทความหลักที่ สำนักแห่งเอเธนส์ ในปลายปี ค.ศ. 1509 ราฟาเอลก็เริ่มเขียนภาพบนผนังตรงข้ามกับ ปุจฉาวิสัชนาเรื่องศีลศักดิ์สิทธิ์ ภาพที่สองชื่อ “สำนักแห่งเอเธนส์” เป็นภาพที่แสดงสัจจะที่ได้จากการหาเหตุผลซึ่งถือกันว่าเป็นงานเขียนชิ้นสำคัญที่สุดของราฟาเอล“ภูเขาพาร์นาสสัส” “ภูเขาพาร์นาสสัส”. ดูบทความหลักที่ ภูเขาพาร์นาสสัส ราฟาเอลเริ่มเขียนภาพนี้เมื่อต้นปี ค.ศ. 1510 เป็นภาพภูเขาพาร์นาสสัสที่เป็นที่พำนักของเทพอพอลโลผู้ล้อมรอบด้วยมิวส์และกวีจากทั้งสมัยโบราณและสมัยเดียวกับราฟาเอล“คุณธรรมสามอย่าง” “คุณธรรมสามอย่าง”. ดูบทความหลักที่ คุณธรรมสามอย่าง ฉากสองฉากบนผนังด้านที่สี่เขียนโดยเวิร์คช็อพของราฟาเอล บนครึ่งวงกลมเหนือภาพเป็น “คุณธรรมสามอย่าง” ที่เขียนในปี ค.ศ. 1511 ที่เป็นอุปมานิทัศน์แทน “ความอดทน” “ความรอบคอบ” และ “ความพอประมาณ”ห้องเพลิงใหม้ในเมือง ห้องเพลิงใหม้ในเมือง. “ห้องเพลิงใหม้ในเมือง” ตั้งชื่อตามภาพ “เพลิงไหม้ในเมือง” ที่เป็นจิตรกรรมฝาผนังที่แสดงภาพสมเด็จพระสันตะปาปาลีโอที่ 4ทำสัญญาณให้พระเพลิงที่เผาผลาญบริเวณหนึ่งของกรุงโรมไม่ไกลจากวาติกันนักให้หยุด ห้องนี้เตรียมไว้สำหรับเป็นห้องดนตรีของพระสันตะปาปาองค์ต่อมาจากจูเลียสคือสมเด็จพระสันตะปาปาลีโอที่ 10 จิตรกรรมฝาผนังเป็นเหตุการณ์ในชีวิตของสมเด็จพระสันตะปาปาลีโอที่ 3 และสมเด็จพระสันตะปาปาลีโอที่ 4 แม้ภาพ “เพลิงไหม้ในเมือง” จะร่างโดยราฟาเอลแต่ผู้เขียนคือผู้ช่วยที่เขียนหลังจากราฟาเอลเสียชีวิตไปแล้ว“คำสัตย์ปฏิญาณของพระสันตะปาปาลีโอที่สาม” “คำสัตย์ปฏิญาณของพระสันตะปาปาลีโอที่สาม”. ดูบทความหลักที่ คำสัตย์ปฏิญาณของพระสันตะปาปาลีโอที่สาม “คำสัตย์ปฏิญาณของพระสันตะปาปาลีโอที่สาม” เป็นภาพที่แสดงการตั้งคำสัตย์ปฏิญาณโดยพระสันตะปาปาลีโอที่สามหลังจากที่ทรงถูกกล่าวหา“พิธีราชาภิเษกของชาร์เลอมาญ” “พิธีราชาภิเษกของชาร์เลอมาญ”. ดูบทความหลักที่ พิธีราชาภิเษกของชาร์เลอมาญ “พิธีราชาภิเษกของชาร์เลอมาญ” เป็นภาพที่แสดงพิธีราชาภิเษกของ พระเจ้าชาร์เลอมาญเป็นจักรพรรดิแห่งจักรวรรดิโรมันอันศักดิ์สิทธิ์ เมื่อค่ำวันคริสมัสต์ในปี ค.ศ. 800 โดยสมเด็จพระสันตะปาปาลีโอที่ 3“เพลิงไหม้ในเมือง” “เพลิงไหม้ในเมือง”. ดูบทความหลักที่ เพลิงไหม้ในเมือง “เพลิงไหม้ในเมือง” เป็นภาพที่แสดงเหตุการณ์ที่บันทึกใน“หนังสือพระสันตะปาปา” (Liber Pontificalis) ถึงเพลิงไหม้ที่เกิดขึ้นในแขวงหนึ่ง (Borgo) ของกรุงโรมในปี ค.ศ. 847“ยุทธการออสเตีย” “ยุทธการออสเตีย”. ดูบทความหลักที่ ยุทธการออสเตีย “ยุทธการออสเตีย” เป็นภาพที่ได้รับแรงบันดาลใจจากชัยชนะของยุทธการออสเตีย (Battle of Ostia) ของสมเด็จพระสันตะปาปาลีโอที่ 4ต่อซาระเซ็นในซิซิลีและทางใต้ของอิตาลีในปี ค.ศ. 849</doc>
