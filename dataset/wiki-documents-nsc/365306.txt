<doc id="365306" url="https://th.wikipedia.org/wiki?curid=365306" title="เบิร์ดแลนด์ แดนมหัศจรรย์">เบิร์ดแลนด์ แดนมหัศจรรย์ เบิร์ดแลนด์แดนมหัศจรรย์ (Bird : Flying With Byrd) เป็นการ์ตูนแอนิเมชั่น 3 มิติจาก ประเทศไทย ผลิตโดย บริษัท เชลล์ฮัทเอ็นเทอร์เทนเมนท์ จำกัด ซึ่งได้ประสบความสำเร็จจากการ์ตูน เชลล์ดอน ที่ได้ทำการออกอากาศไปกว่า 100 ประเทศทั่วโลก เบิร์ดแลนด์แดนมหัศจรรย์ เริ่มออกอากาศทาง สถานีวิทยุโทรทัศน์ไทยทีวีสีช่อง 3 เริ่มตั้งแต่วันที่ 4 มิถุนายน พ.ศ. 2554 "เบิร์ดแลนด์แดนมหัศจรรย์" เป็นแอนิเมชั่นแฝงความรู้แก่ผู้ชมทุกวัยซึ่งได้รับความสนใจจากทั้งในและต่างประเทศและมีความเป็นไปได้ ถึงการจัดทำของที่ระลึกที่เกี่ยวข้อง ตลอดจนการติดต่อด้านลิขสิทธิ์เพื่อเผยแพร่ไปต่างประเทศในโอกาสต่อมาเนื้อเรื่อง เนื้อเรื่อง. ในขณะที่เด็กๆ จากทวีปต่างๆ นั้น กำลังเรียนดนตรีอยู่ในห้องดนตรีที่น่าเบื่อ พวกเขาได้มองเห็นเบิร์ดแลนด์และพี่เบิร์ดผู้ที่เป็นเสมือนไอดอลของพวกเขาผ่านทางบลูเบอร์รี่ พวกเขาจึงเกิดจินตนาการและนำพวกเขาไปสู่เบิร์ดแลนด์และการผจญภัยของพวกเขากับพี่เบิร์ดก็ได้เริ่มขึ้น ในแต่ละตอนพี่เบิร์ดและพวกเขาจะเดินทางท่องเที่ยวไปยังสถานที่ต่างๆ เพื่อจะเก็บรวบรวมตัวโน้ตดนตรีที่หายไปมาให้ครบเพื่อทำให้โลกเกิดสันติภาพขึ้นซึ่งการผจญภัยของพวกเขานั้นต้องผ่านอุปสรรคต่างๆ นานา โดยเฉพาะเจ้าพวกเบลตันซาวด์โน้ตที่จะแย่งชิงเอาตัวโน้ตมาให้ได้เพราะเขาเกลียดในเสียงดนตรีหรือโน้ตดนตรีที่ถูกต้องตัวละครหลักพี่เบิร์ด ตัวละครหลัก. พี่เบิร์ด. หนุ่มรูปหล่อ เก่งในด้านการร้องเพลง ทั้งการเต้นและเครื่องดนตรีทั้งหมด อยู่ในเมืองเบิร์ดแลนด์ พี่เบิร์ดเป็นเสมือนทั้ง Guardian Angel, คุณครู, เพื่อน, นักวิทยาศาสตร์, ผู้คอยดูแลและให้ความบันเทิงแก่เด็กๆ พี่เบิร์ดเป็นคนที่ฉลาด สนุกสนาน ร่าเริงและขี้เล่นแต่สิ่งที่สำคัญเหนือสิ่งใดคือพี่เบิร์ดมีนิสัยชอบช่วยเหลือผู้อื่น เป็นผู้รอบรู้ในด้านวิทยาศาสตร์ ศิลปะและการทำอาหารเดเนียล่า เดเนียล่า. เด็กสาวชาวลาติน มีความน่ารัก เฉลียวฉลาดและเป็นคนสนใจในเรื่องภาษาต่างๆ ที่เธอชอบหรือไม่ชอบก็ตามทีและเป็นคนที่ความสนใจในเรื่องภาษาต่างๆ แต่ไม่ชอบใช้ความน่ารักเป็นจุดสนใจของเด็กผู้ชาย เธอมีความคิดว่าตนเองสามารถทำอะไรได้เหมือนกับที่ผู้ชายทำได้ แต่ลึกๆ แล้วในใจก็ยังชอบผู้ชาย เธอเปรียบเสมือนพี่ใหญ่หรือคุณแม่ของกลุ่มที่คอยให้ความช่วยเหลือเพื่อนๆ มีความสามารถในการเล่นกลองเซ็ตและ Percussionเดอร์ริก เดอร์ริก. เด็กหนุ่มแอฟริกัน มีลักษณะท้วมๆ ผมสีดำ ตาสีดำ เป็นคนเงียบขรึม มีความสามารถในเรื่องวิทยาศาสตร์ เป็นคนที่เงียบขรึมกว่าเจมี่เพราะโตมาจากคุณพ่อและคุณแม่ที่กำลังจะแยกทางกัน เขาชอบเล่นของไฮเทคและมีความสามารถในเรื่องวิทยาศาสตร์ เขาเป็นคนที่คิดอะไรมีเหตุมีผลและมักชอบแข่งขันกับเจมี่แต่เป็นลักษณะการแข่งขันแบบเพื่อน พี่และน้อง เดอร์ริกพกบลูเบอร์รี่ที่มีขนาดค่อนข้างใหญ่ติดตัวตลอดเวลาเพื่อใช้ในการเก็บตัวโน้ตตลอดการทำภารกิจให้พี่เบิร์ด เขามีความสามารถในการเล่นกีต้าร์เบสฮุน ฮุน. เด็กหนุ่มหน้าตาดีจากเกาหลี นักฟลุต เป็นคนที่ฉลาดที่สุดในกลุ่มแต่ดื้อ ชอบพยายามหาวิธีง่ายๆ มาแก้ปัญหาในสถานการณ์ฉุกละหุก เขายังชอบศึกษาประวัติของสถานที่ต่างๆ ที่ตนเองได้ไปท่องเที่ยวมา เขาเป็นเด็กที่รักสนุกและเป็นตัวตลกของกลุ่ม ช่างคิด ช่างวางแผน เขาชอบกินขนมตลอดเวลาและมีความสามารถในการเล่นขลุ่ยและระนาดเจมี่ เจมี่. เด็กหนุ่มอเมริกัน ผมสีทอง ตาสีฟ้า ชอบการเล่นวิดีโอเกมส์และมีความสามารถในเรื่องคณิตศาสตร์ ชอบเล่นสเก็ตบอร์ดและกีฬาต่างๆ ทำตัวเป็นผู้เชี่ยวชาญตลอดเวลาเพราะถูกครอบครัวเลี้ยงดูมาอย่างดีและยังคาดหวังว่าเจมี่จะต้องเป็นที่ 1 เขามักจะสนใจในสิ่งใหม่ๆ และชอบสนุกกับเพื่อนๆ เขามีความสามารถในการเล่นเปียโนและคีย์บอร์ดลิลลี่ ลิลลี่. เด็กสาวจากยุโรป มีความเฉลียวฉลาดและน่ารัก มักจะเอาใจใส่ในเรื่องทรวดทรงและสุขภาพเป็นอย่างยิ่ง เธอเป็นคนที่ระมัดระวังในเรื่องการรับประทานอาหารอย่างมากเพราะเป็นเด็กที่เอาใจใส่ในเรื่องทรวดทรงและสุขภาพ ชอบในการเป็นจุดสนใจของเด็กผู้ชายที่ชอบกีฬาออกกำลังกายและเต้นรำ คิดในเรื่องของตนเองเป็นหลักและมีความสามารถในการเล่นไวโอลินซอง ซอง. เด็กสาวจากจีน เธอเป็นคนเงียบๆ แต่เสียงไพเราะ ชอบการเต้นบัลเล่ต์และศิลปะการป้องกันตัวแต่เธอมีเสียงที่ไพเราะมาก เธอเป็นเด็กใหม่ที่เข้ามาร่วมกลุ่มทีหลังตั้งแต่ตอน "ชิงถ้วยโอลิมปิก" เธอดูเหมือนเป็นเด็กขี้อายแต่ความจริงแล้วเธอเป็นคนที่เข้มแข็งมาก นอกจากความสามารถในการร้องเพลงแล้ว เธอยังเล่น Stand-Up Bass และ Celloสควอกกี้ สควอกกี้. นกแก้วตัวป่วนของกลุ่ม มักช่างพูด ช่างน่ารัก เป็นตัวละครที่ชอบทำอะไรแหวกแนวและชอบขัดคำสั่ง คอยช่วยเหลือพี่เบิร์ดเสมอแต่มักคิดว่าตนเองเป็นผู้เชี่ยวชาญในทุกๆ สิ่งโดยเฉพาะในเรื่องการร้องเพลงและชอบขี้โม้ในเรื่องประวัติของตัวเองรายชื่อตอนซีซั่น 1ซีซั่น 2ซีซั่น 3เพลงประกอบ เพลงประกอบ. ซีซั่น 1 เบิร์ดแลนด์ ซีซั่น 2 ตามรอยพระราชา ซีซั่น 3 ตอนพิเศษ "ส่งเสริมคุณค่าของวัฒนธรรมความเป็นไทย โดยกรมส่งเสริมวัฒนธรรม กระทรวงวัฒนธรรม" ขับร้อง เบิร์ดแลนด์ - รวมศิลปิน ธงไชย แมคอินไตย์, ชินวุฒ อินทรคูสิน, ปองกูล สืบซึ้ง, ฟีฟี่ เบลค, วิชญาณี เปียกลิ่น, ผลิตโชค อายนบุตร และ ชีรณัฐ ยูสานนท์การตอบรับ การตอบรับ. หลังจากที่ได้มีการจัดฉาย "เบิร์ดแลนด์แดนมหัศจรรย์" ได้มีการตอบรับจากทั้งในและต่างประเทศ ซึ่งในปัจจุบันทางเชลล์ฮัท ซึ่งเป็นตัวแทนของ จีเอ็มเอ็ม แกรมมี่ ได้ทำการเซ็นสัญญาร่วมกับ อัลจาซีรา กรุ๊ป ซึ่งเป็น 1 ใน 3 สถานีรายใหญ่ของโลก เพื่อเผยแพร่แอนิเมชั่นชุดนี้ผ่านช่องดาวเทียมใน ภาษาอาหรับ ในกว่า 70 ประเทศทั่วโลก นอกจากนี้ยังมีอีกหลายประเทศที่มีความสนใจติดต่อขอซื้อลิขสิทธิ์ไปจัดฉายเช่นกัน</doc>
