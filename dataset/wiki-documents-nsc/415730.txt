<doc id="415730" url="https://th.wikipedia.org/wiki?curid=415730" title="วัดเขายี่สาร">วัดเขายี่สาร วัดเขายี่สาร ตั้งอยู่ที่ตำบลยี่สาร อำเภออัมพวา จังหวัดสมุทรสงคราม เป็นวัดที่ตั้งอยู่บริเวณภูเขาลูกเดียวของจังหวัด ภายในวัดมีวิหารพระพุทธบาท ๔ รอย สร้างในสมัยอยุธยาตอนปลาย บานประตูเป็นไม้จำหลักเป็นรูปลายก้านขด กับลายสาน พระอุโบสถ มีลายปูนปั้นสวยงาม ส่วนบนยอดเขา เป็นที่ประดิษฐานพระพุทธไสยาสน์ ที่พระบาทมีเพียง ๙ นิ้ว ว่ากันว่า นิ้วที่ ๑๐ อยู่ที่วัดใหญ่สุวรรณาราม จังหวัดเพชรบุรี เพราะที่นั่นมีพระพุทธรูปที่มีพระบาท ๑๑ นิ้ว นับเป็นสิ่งศักดิ์สิทธิ์ที่ชาวบ้านให้ความนับถืออย่างมาก นอกจากนี้ในบริเวณวัด ยังมีพิพิธภัณฑ์บ้านยี่สาร ที่จัดแสดงวิถีชีวิตของชาวบ้านยี่สารอีกด้วย</doc>
