<doc id="564972" url="https://th.wikipedia.org/wiki?curid=564972" title="ศรีสกุล พร้อมพันธุ์">ศรีสกุล พร้อมพันธุ์ ศรีสกุล พร้อมพันธุ์ (เกิด: 31 กรกฎาคม พ.ศ. 2498) เป็นอดีตสมาชิกสภาผู้แทนราษฎรจังหวัดนครราชสีมา และเป็นภรรยาคนปัจจุบันของสุเทพ เทือกสุบรรณ อดีตรองนายกรัฐมนตรีประวัติ ประวัติ. ศรีสกุล พร้อมพันธุ์ เกิดเมื่อวันที่ 31 กรกฎาคม พ.ศ. 2498 เป็นบุตรของประสิทธิ์ กับตุ๊ พร้อมพันธุ์ และเป็นน้องสาวของนิพนธ์ พร้อมพันธุ์ อดีตเลขาธิการนายกรัฐมนตรี สำเร็จการศึกษาจากคณะนิติศาสตร์ จุฬาลงกรณ์มหาวิทยาลัย ในช่วงศึกษาที่จุฬาฯ เคยเป็นดาวจุฬา ศรีสกุล พร้อมพันธุ์ สมรสครั้งแรกกับกฤตย์ รัตนรักษ์ อดีตเจ้าของธนาคารกรุงศรีอยุธยา แต่ใช้ชีวิตร่วมกันได้เพียงเดือนเศษก็หย่าร้าง และได้มาสมรสครั้งที่ 2 กับพรเทพ เตชะไพบูลย์ อดีตสมาชิกสภาผู้แทนราษฎรจังหวัดบุรีรัมย์ มีบุตร 3 คน คือ สิทธิพัฒน์ เตชะไพบูลย์ เอกนัฏ พร้อมพันธุ์ และธีราภา พร้อมพันธุ์ ต่อมาได้หย่าขาดจากกันและได้ใช้ชีวิตคู่กับสุเทพ เทือกสุบรรณ เมื่อปี พ.ศ. 2537 โดยไม่ได้จดทะเบียนสมรส ซึ่งขณะนั้นทั้งคู่ต่างก็เป็นม่ายและมีลูกติดกันฝ่ายละ 3 คนการทำงาน การทำงาน. ศรีสกุล พร้อมพันธุ์ หรือ ศรีสกุล เตชะไพบูลย์ (ชื่อสกุลขณะนั้น) ได้รับเลือกตั้งเป็นสมาชิกสภาผู้แทนราษฎรจังหวัดนครราชสีมา เขตเลือกตั้งที่ 5 โดยได้รับเลือกตั้งพร้อมกับนิพนธ์ พร้อมพันธุ์ (พี่ชาย) ในนามพรรคประชาธิปัตย์ จากการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531เครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
