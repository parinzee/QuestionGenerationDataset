<doc id="150870" url="https://th.wikipedia.org/wiki?curid=150870" title="อาร์ชดยุกฟรันซ์ คาร์ลแห่งออสเตรีย">อาร์ชดยุกฟรันซ์ คาร์ลแห่งออสเตรีย อาร์ชดยุกฟรานซ์ คาร์ลแห่งออสเตรีย (en.: Archduke Franz Karl of Austria, de.: Erzherzog Franz Karl von Österreich) (พระนามเต็ม: ฟรานซ์ คาร์ล โจเซฟ, Franz Karl Joseph von Habsburg-Lorraine) ทรงเป็นอาร์ชดยุกแห่งออสเตรีย และเป็นพระบิดาของสมเด็จพระจักรพรรดิถึง 2 พระองค์ ได้แก่สมเด็จพระจักรพรรดิฟรานซ์ โจเซฟที่ 1 แห่งออสเตรีย และสมเด็จพระจักรพรรดิแม็กซีมีเลียนที่ 1 แห่งเม็กซิโก อีกด้วยพระราชประวัติ พระราชประวัติ. อาร์ชดยุกฟรานซ์ คาร์ล ประสูติเมื่อวันที่ 7 ธันวาคม พ.ศ. 2345 ณ กรุงเวียนนา ประเทศออสเตรีย เป็นพระราชโอรสองค์ที่ 3 และพระราชบุตรองค์ที่ 9 จากทั้งหมด 12 พระองค์ในสมเด็จพระจักรพรรดิฟรานซ์ที่ 2 แห่งโรมันอันศักดิ์สิทธิ์ และเจ้าหญิงมาเรีย เทเรซ่าแห่งทู ซิชิลีส์ เมื่อทรงพระเยาว์ พระองค์ทรงมีปัญหาทางด้านพระสุขภาพ และพระวรกายม่แข็งแรง โดยพระองค์มีพระหทัยผิดปกติ ซึ่งเนื่องจากผลกระทบแทรกซ้อนจากการอภิเษกสมรสในหมู่เครือญาติกัน อย่างกรณีของการอภิเษกสมรสระหว่างพระราชบิดาและพระราชมารดา เป็นต้นอภิเษกสมรส อภิเษกสมรส. เมื่อวันที่ 4 พฤศจิกายน พ.ศ. 2367 พระองค์ทรงอภิเษกสมรสกับเจ้าหญิงโซฟีแห่งบาวาเรีย ซึ่งเป็นพระราชธิดาในสมเด็จพระราชาธิบดีแม็กซีมีเลียนที่ 1 โจเซฟแห่งบาวาเรีย และพระมเหสีองค์ที่ 2 เจ้าหญิงแคโรไลน์แห่งบาเดน โดยหลังจากอภิเษกสมรสแล้ว พระองค์ทรงได้รับตำแหน่งสมาชิกวุฒิสภา โดยเมื่อวันที่ 2 ธันวาคม พ.ศ. 2391 สมเด็จพระจักรพรรดิเฟอร์ดินานด์ พระเชษฐาทรงสละราชสมบัติให้กับพระองค์ แต่พระองค์ทรงปฏิเสธที่จะสืบราชบัลลังก์ โดยพระองค์ทรงมอบราชบัลลังก์อีกต่อให้กับพระโอรสองค์โตของพระองค์ อาร์ชดยุกฟรานซ์ โจเซฟ ในวันเดียวกัน อาร์ชดยุกฟรานซ์ โจเซฟจึงทรงเป็นสมเด็จพระจักรพรรดิแห่งออสเตรียในเวลาต่อมา อาร์ชดยุกฟรานซ์ คาร์ล และอาร์ชดัชเชสโซฟีมีพระโอรส 4 พระองค์ และพระธิดา 1 พระองค์ ดังนี้...- สมเด็จพระจักรพรรดิฟรานซ์ โจเซฟ คาร์ลแห่งออสเตรีย เสด็จพระราชสมภพเมื่อวันที่ 18 สิงหาคม พ.ศ. 2373 และเสด็จสวรรคตเมื่อวันที่ 21 พฤศจิกายน พ.ศ. 2459 ทรงอภิเษกสมรสกับดัชเชสเอลิซาเบธแห่งบาวาเรีย มีพระราชโอรส 1 พระองค์ และพระราชธิดา 4 พระองค์ - อาร์ชดยุกเฟอร์ดินานด์ แม็กซีมีเลียน โจเซฟแห่งออสเตรีย ภายหลังทรงขึ้นครองราชย์เป็นสมเด็จพระจักรพรรดิแห่งเม็กซิโก เมื่อวันที่ 10 เมษายน พ.ศ. 2407 เสด็จพระราชสมภพเมื่อวันที่ 6 กรกฎาคม พ.ศ. 2375 และเสด็จสวรรคตเนื่องจากการปฏิวัติในเม็กซิโกเมื่อวันที่ 19 มิถุนายน พ.ศ. 2410 ทรงอภิเษกสมรสกับเจ้าหญิงชาร์ลอตแห่งเบลเยียม ทรงไม่มีพระราชโอรสหรือพระราชธิดาเลย - อาร์ชดยุกคาร์ล ลุดวิก โจเซฟ มาเรียแห่งออสเตรีย ประสูติเมื่อวันที่ 30 กรกฎาคม พ.ศ. 2376 สิ้นพระชนม์เมื่อวันที่ 19 พฤษภาคม พ.ศ. 2439 ทรงอภิเษกสมรสครั้งแรกกับดัชเชสมาเกอเรต้าแห่งแซ็กโซนี พระราชธิดาในสมเด็จพระราชาธิบดีโจฮันน์ที่ 1 แห่งแซ็กโซนี และเจ้าหญิงอมาลี่ ออกัสเต้แห่งบาวาเรีย ทั้งสองพระองค์ทรงไม่มีพระโอรสหรือพระธิดาเลย ต่อมาทรงอภิเษกสมรสครั้งที่ 2 กับเจ้าหญิงมาเรีย แอนนันซิเอต้าแห่งทู ซิชิลีส์ พระราชธิดาในสมเด็จพระราชาธิบดีเฟอร์ดินานด์ที่ 2 แห่งทู ซิชิลีส์ และอาร์ชดัชเชสมาเรีย เทเรซ่าแห่งออสเตรีย มีพระโอรส 3 พระองค์ และพระธิดา 1 พระองค์ และทรงอภิเษกสมรสเป็นครั้งที่ 3 กับเจ้าหญิงมาเรีย เทเรซ่าแห่งโปรตุเกส พระราชธิดาในสมเด็จพระราชาธิบดีมิเกลที่ 1 แห่งโปรตุเกส และเจ้าหญิงอาเดลเลดแห่งโลเวนสไตน์-เวอร์เธ็ม-โรเซนเบิร์ก มีพระธิดา 2 พระองค์ - อาร์ชดัชเชสมาเรีย แอนนา แคโรลิน่า ปิอาแห่งออสเตรีย ประสูติเมื่อวันที่ 27 ตุลาคม พ.ศ. 2378 และสิ้นพระชนม์กะทันหันเมื่อวันที่ 5 กุมภาพันธ์ พ.ศ. 2383 - อาร์ชดยุกลุดวิก วิคเตอร์ โจเซฟ แอนตันแห่งออสเตรีย ประสูติเมื่อวันที่ 15 พฤษภาคม พ.ศ. 2385 สิ้นพระชนม์เมื่อวันที่ 18 มกราคม พ.ศ. 2462 ทรงไม่อภิเษกสมรสสิ้นพระชนม์ สิ้นพระชนม์. อาร์ชดยุกฟรานซ์ คาร์ล สิ้นพระชนม์เมื่อวันที่8 ธันวาคม พ.ศ. 2421 ซึ่งสิ้นพระชนม์หลังจากอาร์ชดัชเชสโซฟีสิ้นพระชนม์ 6 เดือน พระศพถูกฝังไว้ที่วิหารฮับส์บูร์ก โดยฝังเคียงข้างพระชายา</doc>
