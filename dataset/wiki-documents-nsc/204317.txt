<doc id="204317" url="https://th.wikipedia.org/wiki?curid=204317" title="เปรีโก เฟร์นันเดซ">เปรีโก เฟร์นันเดซ เปโดร เฟร์นันเดซ กัสตีเยโคส () หรือ เปรีโก เฟร์นันเดซ () หรือ นักมวยสากลชาวสเปน เกิดเมื่อ 19 พฤศจิกายน พ.ศ. 2495 ที่เมืองซาราโกซา ประเทศสเปน สถิติการชก 128 ครั้ง ชนะ 83 (น็อก 48) เสมอ 15 แพ้ 28ประวัติ ประวัติ. เปริโก เฟร์นันเดซ เริ่มชกมวยสากลอาชีพเมื่อ พ.ศ. 2515 และได้ครองแชมป์โลกรุ่นไลท์ฟลายเวท WBC เมื่อ พ.ศ. 2517 ชนะไลออน ฟูรุยาม่า ในปีต่อมา เฟร์นันเดซเสียแชมป์โลกให้แสนศักดิ์ เมืองสุรินทร์ เฟอร์นานเดซขึ้นชกแก้มือกับแสนศักดิ์อีกครั้งใน พ.ศ. 2520 แต่เป็นฝ่ายพ่ายแพ้อีก ก่อนที่จะแขวนนวมไปเมื่อ พ.ศ. 2530 เปริโก เฟร์นันเดซ มีผู้จัดการ คือ พ่อแท้ ๆ ของตัวเอง หลังจากเสียแชมป์โลกให้กับแสนศักดิ์ด้วยการยอมแพ้ไปในยกที่ 8 แล้ว เฟร์นันเดซมีสภาพที่บอบช้ำมาก พ่อของเฟร์นันเดซได้เปิดเผยด้วยสภาพใบหน้าที่นองน้ำตาเพราะสงสารลูกชายว่า ยอมรับความพ่ายแพ้และเฟร์นันเดซสมควรที่จะแขวนนวมเสียที แต่ทว่าก็ยังคงชกต่อมาอีกหลายครั้งเกียรติประวัติเกียรติประวัติ. - แชมป์สเปนรุ่นไลต์เวต (2516 - 2517) - แชมป์ยุโรปรุ่นไลต์เวลเตอร์เวต- ชิง 26 กรกฎาคม 2517 ชนะน็อก อันโตนีโอ ออร์ติซ ยก 12 ที่สเปน - ป้องกันแชมป์ครั้งที่ 1, 23 สิงหาคม 2517 ชนะน็อก เปียโตร เซรู ยก 2 ที่อิตาลี - แชมป์โลกรุ่นไลต์เวลเตอร์เวต WBC- ชิง 21 กันยายน 2517 ชนะคะแนน ไลอ้อน ฟูรูยามา ที่อิตาลี - ป้องกันแชมป์ครั้งที่ 1, 19 เมษายน 2518 ชนะน็อก โยเอา เฮนริคิว ยก 9 ที่สเปน - เสียแชมป์ 15 กรกฎาคม 2518 แพ้น็อก แสนศักดิ์ เมืองสุรินทร์ ยก 8 ที่กรุงเทพมหานคร - แชมป์ยุโรปรุ่นไลต์เวต- ชิง 9 กรกฎาคม 2519 ชนะน็อก เฟอร์นันด์ โรแลนด์ ยก 1 ที่สเปน - ป้องกันแชมป์ครั้งที่ 1, 13 พฤศจิกายน 2519 ชนะคะแนน เกียนคาร์โล ยูไซ ที่สเปน - เสียแชมป์ 17 กุมภาพันธ์ 2521 แพ้คะแนน จิม วัตต์ ที่สเปน - แชมป์สเปนรุ่นเวลเตอร์เวต (2526) - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลต์เวลเตอร์เวต WBC เมื่อ 17 มิถุนายน 2520 แพ้คะแนน แสนศักดิ์ เมืองสุรินทร์ ที่สเปน - ชิงแชมป์ยุโรปรุ่นไลต์เวลเตอร์เวตเมื่อ 12 กรกฎาคม 2521 แพ้คะแนน เฟร์นันโด ซานเชซ ที่สเปน - ชิงแชมป์ยุโรปรุ่นไลต์เวลเตอร์เวตเมื่อ 6 มกราคม 2523 แพ้คะแนน โจ คิมปัวนี ที่สเปน - ชิงแชมป์ยุโรปรุ่นเวลเตอร์เวตเมื่อ 7 กรกฎาคม 2527 แพ้คะแนน จันฟรังโก โรซี ที่อิตาลี</doc>
