<doc id="15491" url="https://th.wikipedia.org/wiki?curid=15491" title="กันดั้ม (โมบิลสูท)">กันดั้ม (โมบิลสูท) RX-78-2 กันดั้ม () () เป็นโมบิลสูทตัวเอกของการ์ตูนญี่ปุ่น อะนิเมะซีรีส์โมบิลสูทกันดั้ม ออกแบบโดยคุนิโอะ โอคาวาระลักษณะ ลักษณะ. รูปแบบของกันดั้มนั้นนับเป็นลักษณะมาตรฐานของกันดั้มในภาคต่อๆมา กันดั้มมีรูปร่างเหมือนกับมนุษย์ เซนเซอร์ที่ส่วนหัวประกอบด้วยตาสองข้างและกล้องหลักที่อยู่ด้านบน ที่หน้าผากมีเสาอากาศซึ่งเรียกว่า"วีฟิน" (V-fin) ตำแหน่งของปากจะมีรอบบากสองรอยและส่วนคางมีชิ้นส่วนซึ่งดูคล้ายกับเคราหรือลิ้นสีแดง โทนสีของกันดั้มจะเป็นแบบไตรรงค์ โดยส่วนแขนขาและหัวจะเป็นสีขาว ส่วนลำตัวจะใช้สีน้ำเงินเป็นหลักแต่ส่วนท้องด้านข้างจะเป็นสีแดงและที่หน้าอกมีช่องระบายความร้อนกับส่วนที่ใกล้กับคอจะเป็นสีเหลือง มือสองข้างเป็นสีเทาและส่วนเท้าเป็นสีแดง ในบทดั้งเดิมนั้นโยชิยูกิ โทมิโนะผู้กำกับและเขียนบทได้ระบุว่ากันดั้มมีสีขาวทั้งตัวเพื่อความสมจริง แต่ได้ถูกเปลี่ยนแปลงเพื่อให้ดูสะดุดตากว่าเดิมเนื้อเรื่อง เนื้อเรื่อง. กันดั้มเป็นซีรี่ RX-78 ซึ่งเป็นโมบิลสูทรุ่นที่สามที่พัฒนาในโปรเจกต์Vของสหพันธ์โลกเพื่อใช้ต่อสู้กับโมบิลสูทของอาณาจักรซีอ้อน กันดั้มเป็นโมบิลสูททื้เน้นที่การสู้รบในระยะประชิด ใช้โครงสร้างแบบระบบคอร์บล็อกซึ่งใช้ยานขับไล่ FF-X7 คอร์ไฟเตอร์ เป็นห้องควบคุมและสามารถบินหนีออกมาได้ในยามคับขัน กันดั้มยังใช้เกราะโลหะผสมลูน่าไททาเนี่ยมซึ่งมีน้ำหนักเบาและทนทานยิ่งกว่าไททาเนี่ยมมาก บีมเซเบอร์ของกันดั้มสามารถยืดส่วนด้ามออกไปเพื่อใช้เป็นเหมือนทวนได้ อาวุธอื่นๆนอกจากนี้ก็มีไฮเปอร์บาซูก้า 360 มม.และลูกตุ้มสองแบบคือกันดั้มแฮมเมอร์ และไฮเปอร์แฮมเมอร์ซึ่งมีไอพ่นติดไว้เพื่อเพิ่มแรงกระแทก มีการสร้างกันดั้มขึ้นมาทั้งหมดสามเครื่อง แต่มีเพียงเครื่องเดียวเท่านั้นที่รอดจากการโจมตีของหน่วยรบของซีอ้อนที่ไซด์ 7 ภายใต้การบัญชาการของชาร์ อัซนาเบิ้ล โดยที่พลเรือน อามุโร่ เรย์ ได้เป็นนักบินจากความสามารถในการบังคับกันดั้มในสถานการณ์ฉุกเฉิน ซึ่งในภายหลังนั้น ความสามารถของอามุโร่ได้พัฒนาขึ้นจนระบบของกันดั้มไม่สามารถตามการควบคุมของอามุโร่ได้ทัน สหพันธ์โลกจึงได้เสริมประสิทธิภาพของกันดั้มอีกขั้นโดยเสริมแม็กเน็ตโค้ตติ้ง ซึ่งเป็นการเสริมแม่เหล็กกับชิ้นส่วนต่างๆเพื่อลดการเสียดสีในขณะที่เคลื่อนไหว ทั้งยังติดตั้งระบบคอมพิวเตอร์แบบเรียนรู้ได้(Learning Computer)ซึ่งสามารถตามการควบคุมของอามุโร่ได้ในระดับหนึ่ง สหพันธ์โลกยังได้ใช้ข้อมูลของกันดั้มเป็นพื้นฐานในการพัฒนาโมบิลสูทรุ่นผลิตจำนวนมากแบบแรกนั่นคือ RGM-79 จิม กันดั้มนับเป็นโมบิลสูทเครื่องเดียวที่มีผลต่อสงครามหนึ่งปีอย่างมากที่สุด ขณะที่ซีอ้อนทุ่มกำลังในการกำจัดกันดั้ม นำมาซึ่งการสูญเสียนักบินมือดีและยุทโธปกรณ์ไปอย่างมาก สหพันธ์โลกก็มีเวลาพอที่จะผลิตจิมเป็นจำนวนมากพอที่จะใช้เป็นกำลังหลักในการสู้รบได้ กันดั้มถูกทำลายในการต่อสู้กับ MSN-02 ซีอองก์ที่อบาโอกูในวันสุดท้ายของสงครามหนึ่งปี ซึ่งชื่อเสียงของกันดั้มนี้ทำให้โมบิลสูทที่พัฒนาขึ้นในภายหลังหลายๆรุ่นได้ใช้รูปแบบภายนอกและตั้งชื่อตามกันดั้มกันดั้มอเล็กซ์ กันดั้มอเล็กซ์. โมบิลสูทที่สร้างขึ้นมาสำหรับให้นิวไทป์ใช้งานโดยเฉพาะ โดยเสริมสมรรถนะของเครื่องให้สามารถตามการบังคับของนิวไทป์ได้ โดยมีจุดประสงค์ให้อามุโร่ เรย์ใช้แทนกันดั้มที่ไม่สามารถตอบสนองต่อการควบคุมได้เต็มที่ ชื่ออเล็กซ์ (ALEX) เป็นตัวย่อมาจาก Armor Layered EXamination จุดแตกต่างจากกันดั้มก็คือ กันดั้มอเล็กซ์ใช้แม็กเน็ตโค้ตติ้งเสริมในส่วนต่างๆตั้งแต่แรก และเป็นโมบิลสูทเครื่องแรกที่ใช้ห้องนักบินแบบพาโนรามิคที่มองเห็นได้360องศารอบตัว ส่วนด้านอาวุธมีการติดตั้งปืนกลแก็ตลิ่ง90มม.ไว้ที่แขนทั้งสองข้างซึ่งใช้การได้ดีในระยะประชิด กันดั้มอเล็กซ์ยังมีเกราะโชแบมอาร์เมอร์ที่สามารถป้องกันการโจมตีที่รุนแรงได้ด้วย ซึ่งในสภาพนี้จะเรียกว่าRX-78NT-1FA ฟุลอาเมอร์กันดั้มอเล็กซ์ กันดั้มอเล็กซ์ถูกเบอร์นาร์ด ไวส์แมนแห่งหน่วยไซครอปส์ของซีอ้อนสละชีวิตเข้าโจมตีจนได้รับเสียหายอย่างหนัก ทั้งนี้เป็นเพราะนักบินทดสอบคือคริสติน่า แม็กเคนซีเป็นโอลด์ไทป์จึงไม่สามารถควบคุมกันดั้มอเล็กซ์ได้เต็มที่ เนื่องจากสงครามหนึ่งปีจบลงจึงไม่มีการซ่อมแซมกันดั้มอเล็กซ์และโครงการนี้ก็ถูกยกเลิกไป กันดั้มอเล็กซ์เป็นโมบิลสูทตัวเอกของโอวีเอกันดั้ม 0080 ออกแบบโดยยูทากะ อิซุบุจิรูปแบบอื่นๆRX-78-1 กันดั้มรุ่นต้นแบบ รูปแบบอื่นๆ. RX-78-1 กันดั้มรุ่นต้นแบบ. รูปแบบดั้งเดิมของกันดั้มซึ่งใช้ทดสอบระบบพื้นฐานและอาวุธในอาณานิคมกลุ่มไซด์7 กันดั้มรุ่นต้นแบบถูกดัดแปลงเป็น RX-78-2 ทั้งหมดในภายหลัง กันดั้มรุ่นต้นแบบเป็นส่วนหนึ่งของดีไซน์ต้นฉบับโมบิลสูทวาริเอชั่น ออกแบบโดยคุนิโอะ โอคาวาระFA-78-1 ฟุลอาร์เมอร์กันดั้ม FA-78-1 ฟุลอาร์เมอร์กันดั้ม. ในช่วงท้ายของสงครามหนึ่งปี สหพันธ์โลกได้พัฒนาเกราะเสริมพลังให้กันดั้ม เรียกว่าFull Strike Weapon System (FSWS) โดยเป็นเกราะที่จะปกคลุมทุกส่วนของกันดั้มและเพิ่มอาวุธหนักอย่างมิสไซล์หรือบีมแคนน่อนลำกล้องแฝด ซึ่งทำให้ฟุลอาเมอร์กันดั้มเป็นMSที่ทนทานและมีพลังทำลายสูง ทว่า จากการคำนวณแล้วเกราะนี้จะหนักมาก เนื่องจากกันดั้มไม่ได้พัฒนาไว้ให้รองรับเกราะแบบนี้ น้ำหนักที่เพิ่มขึ้นมาจะทำให้ความคล่องแคล่วของกันดั้มลดลงมาก ทั้งยังไม่สามารถใช้บีมเซเบอร์ได้ด้วย เกราะนี้จึงมีแค่ดีไซน์บนกระดาษเท่านั้น ไม่มีการสร้างจริง ฟุลอาเมอร์กันดั้มเป็นส่วนหนึ่งของดีไซน์ต้นฉบับโมบิลสูทวาริเอชั่น ออกแบบโดยคุนิโอะ โอคาวาระFA-78-2 เฮฟวี่กันดั้ม FA-78-2 เฮฟวี่กันดั้ม. โครงการFSWPนี้จึงพัฒนาต่อมาเป็นFA-78-2 เฮฟวี่กันดั้ม โดยเป็นMSที่สร้างขึ้นมาใหม่ มีอาวุธหลักคือ"เฮฟวี่ลันเชอร์" ที่รวมปืนกลแก็ตลิ่งและมิสไซล์ลันเชอร์สี่ลำกล้องไว้ด้วยกัน เฮฟวี่กันดั้มนั้นมีการสร้างขึ้นมาหนึ่งเครื่อง แต่เนื่องจากอามุโร่ เรย์นั้นทำลายMSของซีอ้อนได้เรื่อยๆ เฮฟวี่กันดั้มจึงเป็นส่วนเกินไป เพราะสิ่งที่เป็นปัญหาของกันดั้มไม่ใช่อาวุธด้อยประสิทธิภาพ แต่เป็นกันดั้มตอบสนองต่อการควบคุมของของอามุโร่ไม่ทันแล้วต่างหาก โครงการนี้จึงถูกยุติและสหพันธ์โลกก็หันไปพัฒนากันดั้มอเล็กซ์แทน อย่างไรก็ตาม มีรายงานว่าพันเอกแดน เบอร์เซิร์กได้ใช้เฮฟวี่กันดั้มในการบุกยึดฐานเพซุนได้ในช่วงหลังสงครามหนึ่งปี เฮฟวี่กันดั้มเป็นส่วนหนึ่งของดีไซน์ต้นฉบับMS-X ออกแบบโดยคุนิโอะ โอคาวาระRX-78-3 กันดั้ม จี3 RX-78-3 กันดั้ม จี3. โมบิลสูทที่สร้างจากชิ้นส่วนของ RX-78-2 สองเครื่องที่ถูกทำลายที่ไซด์ 7 และบรรทุกมากับยานชั้นเปกาซัส "ไวท์เบส" เมื่อไวท์เบสมาถึงศูนย์บัญชาการของสหพันธ์โลกที่จาโบร ชิ้นส่วนเหล่านี้ก็ถูกนำมาสร้างใหม่เป็น RX-78-3 กันดั้ม G3 เพื่อใช้เป็นยูนิตทดลองแม็กเน็ตโค้ตติ้ง ก่อนที่จะเอาไปเสริมให้กับกันดั้ม นอกจากโทนสีที่แตกต่างกันแล้วกันดั้ม G3ก็มีคุณสมบัติไม่ต่างจากกันดั้ม กันดั้ม G3 เป็นส่วนหนึ่งของดีไซน์ต้นฉบับโมบิลสูทวาริเอชั่น ออกแบบโดยคุนิโอะ โอคาวาระ ในฉบับนิยายของโมบิลสูทกันดั้ม กันดั้ม จี3ได้เป็นโมบิลสูทตัวเอกของเรื่องหลังจากที่กันดั้มถูกทำลายไปแล้ว ซึ่งจี3ในฉบับนิยายจะมีเครื่องกำเนิดพลังงานที่มีกำลังมากกว่าเดิมRX-78-4 กันดั้ม จี04 RX-78-4 กันดั้ม จี04. โมบิลสูทที่พัฒนาขึ้นมาเพื่อทดลองใช้งานเมก้าบีมลันเชอร์ซึ่งมีอานุภาพเทียบได้กับปืนใหญ่มหาอนุภาคของยานแม่ จึงมีเครื่องกำเนิดพลังงานที่มีกำลังสูง RX-78-4 ยังสามารถติดตั้งบูสเตอร์เพื่อเพิ่มสมรรถนะสำหรับการต่อสู้ในอวกาศได้ เนื่องจากลงสู่สนามรบในช่วงท้ายของสงคราม จึงมีข้อมูลการใช้งานน้อย กันดั้ม G04 นั้นได้ใช้เมก้าบีมลันเชอร์หยุดยั้งกองยานของซีอ้อนที่แกรนาดา ซึ่งแม้จะทำได้สำเร็จแต่เครื่องกำเนิดพลังงานก็โอเวอร์โหลดจนกันดั้มG04ระเบิดไปและลูซ คาสเซลซึ่งเป็นนักบินได้เสียชีวิต กันดั้ม G04 เป็นส่วนหนึ่งของดีไซน์ต้นฉบับโมบิลสูทคอลลเคชั่นของคุนิโอะ โอคาวาระ โดยใช้ชื่อว่า RX-78-4 กันดั้มหมายเลข4 ออกแบบโดยคุนิโอะ โอคาวาระ ต่อมาได้รับการปรับปรุงรูปแบบเพื่อใช้ใน วิดีโอเกม โมบิลสูทกันดั้มไกเดน: อุชุ, เซนโคะโนะฮะเตะนิ (機動戦士ガンダム外伝 宇宙、閃光の果てに…) สำหรับเครื่องเพลย์สเตชัน 2ในปีพ.ศ. 2546 โดย ฮาจิเมะ คาโทกิRX-78-5 กันดั้ม จี05 RX-78-5 กันดั้ม จี05. โมบิลสูทคู่แฝดของ RX-78-4 แม้ดูจากภายนอกจะแตกต่างกันแค่โทนสี แต่เนื่องจากกันดั้ม G05 ใช้ปืนกลแก็ตลิ่งขนาดใหญ่แทนเมก้าบีมไรเฟิลจึงมีเครื่องกำเนิดพลังงานที่มีกำลังน้อยกว่า G04 RX-78-5 สามารถติดตั้งบูสเตอร์เพื่อเพิ่มสมรรถนะสำหรับการต่อสู้ในอวกาศได้เหมือน RX-78-4 กันดั้ม G05 และนักบิน ฟอร์ด รอมเฟลเลอได้ร่วมในภารกิจคุ้มครองนายกรัฐมนตรี ดาร์เซีย บาการอฟ แห่งสาธารณรัฐซีอ้อนซึ่งเป็นผู้ประกาศยอมแพ้ต่อสหพันธ์โลกจากกลุ่มที่ยังภักดีต่อตระกูลซาบี้ กันดั้ม G05 เป็นส่วนหนึ่งของดีไซน์ต้นฉบับโมบิลสูทคอลลเคชั่นของคุนิโอะ โอคาวาระ โดยใช้ชื่อว่า RX-78-5 กันดั้มหมายเลข5 ออกแบบโดยคุนิโอะ โอคาวาระ ต่อมาได้รับการปรับปรุงรูปแบบเพื่อใช้ในวิดีโอเกม โมบิลสูทกันดั้มไกเดน: อุชุ, เซนโคะโนะฮะเตะนิ โดย ฮาจิเมะ คาโทกิRX-78-6 มัดร็อกกันดั้ม RX-78-6 มัดร็อกกันดั้ม. โมบิลสูทที่สร้างขึ้นมาโดยรวมจุดเด่นของRX-77-2 กันแคนน่อนและ RX-78-2 กันดั้มเข้าด้วยกันและเสริมประสิทธิภาพด้วยเทคโนโลยีใหม่ มัดร็อกกันดั้มมีอาวุธหลักเป็นปืนใหญ่แฝดขนาด300มม. ซึ่งบีมเซเบอร์ก็เก็บไว้ข้างๆปืนใหญ่คู่นี้ ส่วนแขนติดตั้งเครื่องยิงลูกระเบิด และสามารถใช้งานปืนกลหรือบีมไรเฟิลเป็นอาวุธมือถือได้ มัดร็อกกันดั้มติดตั้งท่อขับดันไว้ทั่วตัวและระบบโฮเวอร์สำหรับลอยตัวเหนือพื้นที่ขาสองข้าง จึงมีความเร็วและความคล่องแคล่วสูงมาก ในทางทฤษฏีแล้วนับเป็นโมบิลสูทที่ทรงพลังที่สุดของสหพันธ์โลกในช่วงสงครามหนึ่งปี มัดร็อกกันดั้มได้ใช้งานครั้งแรกในเดือนพฤศจิกายน 0079 ในสภาพที่ไม่สมบูรณ์และพ่ายแพ้ต่อหน่วยมิดไนท์เฟนริลของซีอ้อน แต่ก็ได้รับการซ่อมแซมจนสมบูรณ์และเข้าร่วมในการยึดอเมริกาคืนจากซีอ้อน แต่ในที่สุดก็ถูกหน่วยมิดไนท์เฟนริลโจมตีจนไม่อาจซ่อมแซมได้อีกต่อไปในวันที่15 ธันวาคม UC0079 มัดร็อกกันดั้มเป็นส่วนหนึ่งของดีไซน์ต้นฉบับโมบิลสูทคอลลเคชั่นของคุนิโอะ โอคาวาระ โดยใช้ชื่อว่า RX-78-6 กันดั้มหมายเลข6 ออกแบบโดยคุนิโอะ โอคาวาระ ต่อมาได้รับการปรับปรุงรูปแบบเพื่อใช้ในวิดีโอเกม ซีโอนิคฟรอนท์ กันดั้ม0079 สำหรับเครื่องเพลย์สเตชัน 2ในปีพ.ศ. 2544 โดย ฮาจิเมะ คาโทกิRX-78-7 กันดั้มหมายเลข 7 RX-78-7 กันดั้มหมายเลข 7. โมบิลสูทที่สหพันธ์โลกพัฒนาขึ้นโดยเน้นการใช้งานในอวกาศและการใช้งานร่วมกับเกราะฟุลอาเมอร์ RX-78-7 มีเครื่องกำเนิดพลังงานที่มีกำลังมากอยู่แล้ว แต่ในเกราะฟุลอาเมอร์ยังมีเครื่องกำเนิดพลังงานเสริมอีกด้วย ส่วนโครงสร้างเป็นแบบเดียวกับของกันดั้มอเล็กซ์และมีแม็กเน็ตโค้ตติ้งกับห้องนักบินแบบพาโนรามิคมองได้รอบตัวเหมือนกัน เมื่อสวมเกราะฟุลอาเมอร์เป็น FA-78-3 ฟุลอาเมอร์กันดั้มหมายเลข 7 แล้วสมรรถนะของกันดั้มหมายเลข 7 ก็ไม่ได้ตกลงไปแม้แต่น้อย เพราะนอกจากเครื่องกำเนิดพลังงานแล้วเกราะนี้ยังมีถังเชื้อเพลิงเสริมอีกด้วย เกราะนี้เป็นแบบเน้นพลังทำลายจากอาวุธจำนวนมากที่เสริมเข้ามามากกว่าจะเน้นการป้องกัน FA-78-3 ยังสามารถพัฒนามาอีกขั้นเป็น HFA-78-3 เฮฟวี่ฟุลอาเมอร์กันดั้มหมายเลข 7 ซึ่งติดตั้งเมก้าบีมแคนน่อนที่มีเครื่องกำเนิดพลังงานและถังเชื้อเพลิงเสริมแยกต่างหากเพิ่มเข้าไปอีก ในสภาพนี้สมรรถนะของกันดั้มหมายเลข7ก็ยังไม่ลดลงไปแม้แต่น้อยในขณะที่มีพลังทำลายที่ไม่มีโมบิลสูทใดในช่วงสงครามหนึ่งปีเทียบได้ แต่เมื่อสงครามหนึ่งปียุติลง โครงการนี้ก็ถูกยกเลิกไปโดยที่กันดั้มหมายเลข7สร้างเสร็จไปแค่โครงสร้างพื้นฐานเท่านั้น กันดั้มหมายเลข7เป็นส่วนหนึ่งของดีไซน์ต้นฉบับโมบิลสูทคอลลเคชั่นของคุนิโอะ โอคาวาระ ออกแบบโดยคุนิโอะ โอคาวาระRX-78XX กันดั้มพิกซี่ RX-78XX กันดั้มพิกซี่. โมบิลสูทที่เน้นการต่อสู้ระยะประชิดตัว มีอาวุธเป็นปืนกล 90 มม., ปืนกลวัลแคนและมีดบีมคู่ กันดั้มพิกซี่มีความคล่องแคล่วสูงและน้ำหนักเบากว่า RX-78 ซีรีส์เครื่องอื่นๆ กันดั้มพิกซี่ยังมีระบบคอมพิวเตอร์ที่ช่วยพัฒนาประสิทธิภาพของเครื่องได้ตามข้อมูลการต่อสู้ที่เพิ่มขึ้น มีข้อมูลการใช้งานของกันดั้มพิกซี่แค่เครื่องเดียว นั่นก็คือเครื่องของร้อยเอกบอร์ค คราย แห่งหน่วยขนส่งอัลบาทรอส ซึ่งเชื่อกันว่าโดนทำลายไปพร้อมกับ MS-08TX อีฟรีตของเฮนรี่ บูนแห่งหน่วยอิสระวูล์ฟการ์ของซีอ้อน แต่เนื่องจากผู้บัญชาการของฐานอัลบาทรอส นอคท์ กาดิช ได้หนีเอาตัวรอดหลังการโจมตีอย่างหนักของหน่วยวูล์ฟการ์โดยทิ้งบอร์คไว้คนเดียว ทำให้ไม่สามารถยืนยันได้ว่ากันดั้มพิกซี่ถูกทำลายจริงหรือไม่ กันดั้มพิกซี่ปรากฏตัวในวิดีโอเกม โมบิลสูทกันดั้ม ครอสดิเมนชัน0079สำหรับเครื่องซูเปอร์แฟมิคอม ออกแบบโดยคุนิโอะ โอคาวาระRX-78NT-X เนทิกซ์ RX-78NT-X เนทิกซ์. โมบิลสูทที่พัฒนาหลังสงครามหนึ่งปีโดยใช้พื้นฐานของกันดั้มอเล็กซ์เพื่อพัฒนาระบบไซคอมมิวที่ศึกษามาจากของซีอ้อน ด้านหลังมีอาวุธควบคุมระยะไกลขนาดใหญ่ซึ่งเรียกว่าบิทติดตั้งไว้ บิทของเนทิกซ์จะเป็นแบบควบคุมผ่านสายเคเบิล ในภายหลังเนทิกซ์ถูกย้ายไปทดสอบที่สถานีวิจัยมุราซาเมะและได้รับรหัสใหม่เป็น MRX-003 ชื่อเนทิกซ์เป็นการออกเสียงของอักษร NT-X เนทิกซ์ปรากฏตัวในวิดีโอเกม เอสดีกันดั้ม จีเจเนเรชัน สปิริทซ์สำหรับเครื่องเพลย์สเตชัน 2 ออกแบบโดยคิมิโทชิ ยามาเนะ</doc>
