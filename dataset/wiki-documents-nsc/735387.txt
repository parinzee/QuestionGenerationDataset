<doc id="735387" url="https://th.wikipedia.org/wiki?curid=735387" title="ไวล์ดิสต์ดรีมส์ (เพลงเทย์เลอร์ สวิฟต์)">ไวล์ดิสต์ดรีมส์ (เพลงเทย์เลอร์ สวิฟต์) "ไวล์ดิสต์ดรีมส์" () เป็นเพลงของนักร้องนักแต่งเพลงชาวอเมริกัน เทย์เลอร์ สวิฟต์ จากสตูดิโออัลบั้มที่ห้า 1989 เพลงออกเผยแพร่ทางวิทยุโดยสังกัดบิกแมชีนเรเคิดส์ เมื่อวันที่ 31 สิงหาคม ค.ศ. 2015 เป็นซิงเกิลที่ห้าจากอัลบั้ม เพลงเขียนโดยสวิฟต์ ร่วมกับโปรดิวเซอร์เพลง แมกซ์ มาร์ติน และเชลล์แบ็ก ในด้านดนตรี "ไวล์ดิสต์ดรีมส์" เป็นบัลลาด มีอิทธิพลจากแนวเพลงดรีมป็อป เนื้อเพลงบรรยายถึงคำขอร้องของสวิฟต์ให้คนรักจดจำเธอไว้ เพลงได้รับการตอบรับที่ดีจากนักวิจารณ์เพลง ซึ่งเปรียบเทียบกับเพลงของลานา เดล เรย์ และยกย่องบทประพันธ์เพลง ยกย่องอิทธิพลที่มีต่อเพลงและบทประพันธ์เพลง ขณะเดียวกัน มิวสิกวิดีโอของเพลงกำกับโดยโจเซฟ คาห์น ถ่ายทำที่อุทยานแห่งชาติเซเรนเกติ และได้รับการตอบรับคละกัน หลังจากออกอัลบั้ม 1989 เพลงประสบความสำเร็จปานกลาง ขึ้นชาร์ตในสหรัฐอเมริกา แคนาดา และออสเตรเลีย จากยอดดาวน์โหลดที่สูง หลังออกเป็นซิงเกิล เพลงขึ้นอันดับที่ห้าบนชาร์ตบิลบอร์ดฮอต 100 กลายเป็นเพลงติดสิบอันดับแรกเพลงที่ห้าติดต่อกันจากอัลบั้ม 1989 และซิงเกิลสิบอันดับแรกเพลงที่ 19 ของสวิฟต์ และเป็นเพลงที่หกที่ขึ้นอันดับหนึ่งบนชาร์ตเรดิโอซองส์ หลังจากนั้นเพลงถูกรีมิกซ์โดยดีเจชาวดัตช์ R3hab ออกจำหน่ายในวันที่ 11 ตุลาคม ค.ศ. 2015</doc>
