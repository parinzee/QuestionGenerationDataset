<doc id="740756" url="https://th.wikipedia.org/wiki?curid=740756" title="ซ่อนรักกามเทพ">ซ่อนรักกามเทพ ซ่อนรักกามเทพ (ชื่อภาษาอังกฤษ : Hidden Love) เป็นละครในชุด The Cupids บริษัทรักอุตลุด สร้างจากนิยายชื่อเดียวกัน เพื่อฉลองการครบรอบสี่สิบเจ็ดปีของช่อง 3- บทประพันธ์โดย : ซ่อนกลิ่น - บทโทรทัศน์โดย : สุธิสา วงษ์อยู่ - กำกับการแสดงโดย : พันธุ์ธัมม์ ทองสังข์ตัวละครหลักตัวละครหลัก. - อังค์กูณฑ์ มหากิจไพศาล (อัทธ์) สถาปนิกหนุ่มหล่อ ฐานะดี แต่ไม่เจ้าชู้เลย และให้เกียรติผู้หญิงสุดๆ ถึงกระนั้นก็ยังมีสาวๆเข้ามาหาตลอด ทำให้เขาสนใจผู้หญิงที่ไม่เคยเข้าหาเขาอย่างออย เขามีงานอดิเรกเป็นการวาดรูป เพราะติดมาจากสมัยเรียนที่หัดวาดรูปของผู้หญิงที่เคยชอบ เขาเป็นหนึ่งตัวอย่างให้ครอบครัวของออยเห็นว่า ผู้ชายหล่อและดีมีอยู่จริง ปัจจุบันได้แต่งงานกับออย- นันทิสา กาญจนาวัฒกุล (ออย) พนักงานฝ่ายบุคคลประจำบริษัทคิวปิดฮัต เป็นคนมองโลกในแง่ดี มองเรื่องแย่อย่างเดียวคือผู้ชาย ออยมีโรคประจำตัวคือเป็นโรคกลัวผู้ชาย ซึ่งเกิดจากการเลี้ยงดูผิดๆจากครอบครัว ถูกปลูกฝังเรื่องผู้ชายมาแบบแย่ๆ และถูกเลี้ยงแบบไข่ในหิน ทำให้ออยเป็นคนทำอะไรไม่เป็น ปัจจุบันได้แต่งงานกับอัทธ์ตัวละครรองตัวละครรอง. - ชาร์ลี ชายหนุ่มเจ้าของบริษัทอสังหาริมทรัพย์ที่ตั้งอยู่ในตึกเดียวกับบริษัทคิวปิดฮัต คาแร็กเตอร์ขี้เล่น กวนประสาท แม้กับผู้หญิงที่เขาแอบชอบอย่างบัว ชาร์ลีก็ยิ่งแกล้ง แต่สุดท้ายแล้วเขาก็พิสูจน์ให้บัวเห็นว่า ผู้ชายไม่ได้เลวอย่างมารุตไปเสียทุกคน- นันท์นลิน มหากิจไพศาล (บัว) น้องสาวของอัทธ์ ทำงานเป็นวิศวกรประจำบริษัทของครอบครัว เป็นผู้หญิงเก่ง มั่นใจ ถือตัวนิดๆ เอาแต่ใจตัวเองบ้างเป็นบางครั้ง ทำให้บัวกลายเป็นคนที่ข่มคนรักไปโดยที่เธอเองก็ไม่รู้ตัว บัวอยากแต่งงานกับคนรัก แต่แม่ไม่ให้แต่งจนกว่าพี่ชายจะแต่ง ทำให้บัวต้องมาขอความช่วยเหลือจากบริษัทคิวปิดฮัตหาคู่ให้พี่ชาย แต่สุดท้ายสวรรค์ก็เข้าข้างช่วยให้บัวไม่ต้องแต่งงานกับผู้ชายไม่จริงใจอย่างมารุต ทำให้บัวแทบจะเกลียดความรัก แต่แล้วก็ไปพบความรักที่ดีจากชาร์ลี ผู้ชายที่เธอไม่เคยมองเรื่องย่อ เรื่องย่อ. นันทิสา หรือ ออย สาวห้าวที่สุดประจำบริษัทคิวปิดฮัต เธอเป็นฝ่ายบุคคลที่มีหน้าที่ดูแลการทำงานของพนักงานให้ทำตามกฎระเบียบ แต่นันทิสากลับเป็นคนที่มาทำงานสายเกือบจะทุกวันเพราะบ้านเธออยู่ไกลจากที่ทำงาน กว่าจะได้รับอนุญาตจากแม่และยายให้เริ่มเดินทางออกจากบ้านก็ต้องรอจนกว่าฟ้าจะสว่าง เพื่อป้องกันภัยจากความเลวระยำที่เกิดจากไอ้พวกมนุษย์เพศผู้ แล้วสถิติการมาสายของนันทิสาก็ดูจะหนักข้อขึ้นทุกวันตามจำนวนยอดขายรถยนต์ จึงทำให้ ภีม ต้องออกคำสั่งอย่างเด็ดขาดว่าให้นันทิสาย้ายมาเช่าคอนโดของเขาอยู่ชั่วคราวไม่เช่นนั้นเขาจะต้องไล่เธอออก นันทิสาจึงยอมย้ายมาอยู่ที่คอนโดใจกลางกรุงเทพฯของภีม ทำให้นันทิสาได้พบกับ อังค์กูณฑ์ สถาปนิกหนุ่มหล่อเพื่อนข้างห้อง นันทิสามีทัศนคติเรื่องผู้ชายที่ไม่ดีเหมือนแม่กับยาย เพราะแม่กับยายเล่าเรื่องความรักที่เจ็บปวดจากผู้ชายให้เธอฟังตั้งแต่เด็ก แล้วทัศนคติของเธอก็ยิ่งต้องแย่หนักขึ้นเมื่อเธอเห็นว่ามีผู้หญิงมากหน้าหลายตาแวะเวียนเข้าไปในห้องของอังค์กูณฑ์ และทุกคนจะออกมาพร้อมกับท่าทางปวดเมื่อย ทว่าสีหน้ากลับ “ฟินเว่อร์” นันทิสาจึงเข้าใจไปเองว่าอังค์กูณฑ์เป็นพวกบ้ากาม นันทิสาแทบอยากจะย้ายออกไปจากคอนโด แต่เพราะไม่อยากถูกไล่ออกเธอจึงต้องทนอยู่ห้องติดกับไอ้วิตถารต่อไป กว่าจะรู้ว่าสิ่งที่อังค์กูณฑ์ทำคือการวาดรูปนู้ดเท่านั้นก็ทำให้ความสัมพันธ์ของนันทิสาและอังค์กูณฑ์ไม่ดีเอาซะเลย ขณะเดียวกัน นันท์นลิน น้องสาวของอังค์กูณฑ์ ถูก มารุต แฟนหนุ่มที่คบกันมานานขอแต่งงาน แต่ อารีย์ แม่ของนันท์นลินยังไม่ยินยอมให้แต่งเหตุเพราะเธอไม่ถูกชะตากับมารุต ดังนั้นอารีย์จึงอ้างไปว่านันท์นลินจะแต่งงานก่อนพี่ชายไม่ได้ นันท์นลินก็เลยต้องทำทุกอย่างเพื่อหาแฟนให้อังค์กูณฑ์ หนึ่งในแผนนี้ก็คือการพาเพื่อนสมัยเรียนที่มีโปรไฟล์ชั้นเลิศและเคยแอบชอบอังค์กูณฑ์มาทำความรู้จักกับพี่ชาย แต่นันท์นลินเผลอทำมากไปทำให้เพื่อนๆ เข้าไปใจไปว่าอังค์กูณฑ์คลั่งไคล้พวกเธอสุดๆ ทุกคนต่างแวะเวียนมาหาอังค์กูณฑ์ อังค์กูณฑ์ก็ไม่ใจดำพอที่จะปฏิเสธเพราะไม่ชอบเห็นผู้หญิงเสียใจ เขาขอความช่วยเหลือจาก ชาร์ลี เพื่อนสนิทจอมกวนประสาทก็ไม่ได้ผล โชคดีที่นันทิสามาพบเข้าและช่วยเขาแก้ปัญหาได้ดี อังค์กูณฑ์ก็เลยตัดสินใจชวนนันทิสามาทำหน้าที่แฟนกำมะลอเพื่อไล่ผู้หญิงพวกนั้น นันทิสาก็ยอมทำเพื่อช่วยผู้หญิงไม่ให้ตกเป็นเหยื่อของอังค์กูณฑ์ และเพื่อเงินสำหรับเป็นต้นทุนเปิดร้านขายอาหารสุขภาพในไอจี เพราะนันทิสามั่นใจว่าเธอทำตามเงื่อนไขหาแฟนแลกหนึ่งล้านของภีมไม่ได้ เธอจะต้องถูกไล่ออก เธอจึงต้องหาช่องทางทำมาหากินอื่นๆ ไว้ด้วย หลังจากนั้นนันทิสาและอังค์กูณฑ์ก็ร่วมมือกันเป็นแฟนเพื่อขับไล่เพื่อนของนันท์นลินด้วยวิธีอ่อนโยนที่สุด จนเรื่องอังค์กูณฑ์มีแฟนก็ไปถึงหูของครอบครัว อารีย์สั่งให้เขาพาแฟนมาด้วยแล้วกลายเป็นว่าอารีย์ชอบผู้หญิงไม่มีมาดดูจริงใจอย่างนันทิสามาก แต่นันท์นลินไม่ชอบนันทิสาเพราะรู้สึกว่าเธอเป็นผู้หญิงธรรมดาเกินไปที่จะมาเป็นพี่สะใภ้ของเธอ และนันท์นลินรู้สึกแปลกๆ กับพฤติกรรมของพวกเขาจึงคอยตามสืบ โดยมี น้ำผึ้ง ดาราสาวคนรักเก่าของอังค์กูณฑ์ที่เพิ่งบินกลับมาจากเมืองนอกมาคอยช่วยเหลือ การพยายามปกปิดความจริงของนันทิสาและอังค์กูณฑ์ก็ยิ่งทำให้ทั้งสองใกล้ชิดกัน ทัศนคติของนันทิสาที่มีต่อผู้ชายก็เปลี่ยนไปก่อเกิดความรักในใจขึ้นกันอย่างเงียบๆ แต่ก็ได้แค่ซุกซ่อนไว้ในใจเท่านั้น จนกระทั่งน้ำผึ้งสืบรู้เรื่องยายกับแม่ของนันทิสา เธอจึงนำเรื่องที่หลานสาวหัวแก้วหัวแหวนมีแฟนซ้ำยังอยู่คอนโดเดียวกัน แม่กับยายโกรธมากสั่งนันทิสาให้ลาออกจากบริษัททันที ตอนนี้เองที่อังค์กูณฑ์แน่ใจตัวเองแล้วว่าห่วงใยนันทิสามากเขาจึงไม่ซุกซ่อนความรักของตัวเองอีกต่อไป แต่เลือกที่จะเปิดเผยความรักความจริงใจทั้งหมดของเขาให้แม่กับยายของนันทิสารู้ เพื่อให้พวกเขาแน่ใจว่าผู้ชายคนนี้รักลูกสาวและหลานสาวของพวกเขาเพียงใดนักแสดงนักแสดง. - นักแสดงนำ - ฑิฆัมพร ฤทธิ์ธาอภินันท์ รับบทเป็น นันทิสา กาญจนาวัฒกุล (ออย) - พงศกร เมตตาริกานนท์ รับบทเป็น อังค์กูณฑ์ มหากิจไพศาล (อัทธ์) - พิชฌพัฒน์ ตันทา รับบทเป็น ชาร์ลี - ศดานันท์ บาเล็นซิเอก้า รับบทเป็น นันท์นลิน มหากิจไพศาล (บัว) - สุทธิรักษ์ ทรัพย์วิจิตร รับบทเป็น มารุต (มาร์ค หรือ ไอ้หม่ำ) (ตัวร้าย) - ปวีณา ชารีฟสกุล รับบทเป็น อนงค์ (แม่ของออย) - โฉมฉาย ฉัตรวิไล รับบทเป็น ยายอร (ยายของออย) - ทัศน์วรรณ เสนีย์วงศ์ ณ อยุธยา รับบทเป็น นมเล็ก (แม่นมของอัทธ์) - กรองทอง รัชตะวรรณ รับบทเป็น อารีย์ มหากิจไพศาล (แม่ของอัทธ์)- นักแสดงนำรับเชิญ - ธีรเดช วงศ์พัวพันธ์ รับบทเป็น ภีม เตชะดำรงกุล - คริส หอวัง รับบทเป็น หอมหมื่นลี้ ชัยชื่น (หอม) - ณิชารีย์ โชคประจักษ์ชัด รับบทเป็น การะเกด ศรีรัตนวดี (เกด) - ภาคิน คำวิลัยศักดิ์ รับบทเป็น หมอศรันย์ (หมอรัน) - ณัฏฐณิชา ดังวัธนาวณิชย์ รับบทเป็น มิลิน ลีลาวณิช (มิ้ม) - กัญญ์ณรัณ วงศ์ขจรไกล รับบทเป็น พริมา พุทธาสกุล (พริม)- นักแสดงรับเชิญ - ณัฎฐพัชร์ วิภัทรเดชตระกูล รับบทเป็น อังกาบ ศาสตราวุธศรีแสงทองคะนองกุ๊กกุ๊ก (แองจี้) - มิณฑิตา วัฒนกุล รับบทเป็น สุคนธา บารมีศรีรำไพพรรณ (ซินดี้) - พล นพวิชัย รับบทเป็น แมน - เพียวฤดี พงษ์ประเสริฐ รับบทเป็น น้ำผึ้ง - พริมรตา เดชอุดม รับบทเป็น น้ำมนต์ - นลิน โฮเลอร์ รับบทเป็น หมวดดาวใจ - เขมิกา สุขประสงค์ดี รับบทเป็น เพรียว - ณัฐมน ภาคภูวกานต์ รับบทเป็น ศรีจิตรา - มุกมณี ศรีวิชัย รับบทเป็น ปลื้มจิตร - ปราโมทย์ เทียนชัยเกิดศิลป์ (โมทย์ สาระแน) รับบทเป็น มงคล - สุขพัฒน์ โล่ห์วัชรินทร์ รับบทเป็น ทรงพลอินทรชิต - กีรติ ศิวะเกื้อ รับบทเป็น อัครมงคล - ปรัชญานันท์ สุวรรณมณี รับบทเป็น ทรงสคราญ</doc>
