<doc id="412591" url="https://th.wikipedia.org/wiki?curid=412591" title="พลภูมิ วิภัติภูมิประเทศ">พลภูมิ วิภัติภูมิประเทศ นายพลภูมิ วิภัติภูมิประเทศ (เกิด 5 มิถุนายน พ.ศ. 2518) อดีตสมาชิกสภาผู้แทนราษฎรกรุงเทพมหานคร เขต 16 และกรรมาธิการการที่ดิน ทรัพยากรธรรมชาติและสิ่งแวดล้อม สภาผู้แทนราษฎร ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 ปัจจุบันสังกัดพรรคเพื่อไทยประวัติ ประวัติ. นายพลภูมิ วิภัติภูมิประเทศ เกิดเมื่อวันที่ 5 มิถุนายน พ.ศ. 2518 เจ้าของสโลแกน คิดไม่ออก บอกพลภูมิ เป็นบุตรของนายอริชัย และ นางยุพดี วิภัติภูมิประเทศ อดีต ส.ก.เขตจตุจักร มีน้องสาว 1 คน เขาเป็นหลานของพลเรือโทโรช วิภัติภูมิประเทศ อดีตรัฐมนตรีช่วยว่าการกระทรวงกลาโหม สำเร็จการศึกษาในระดับปริญญาตรีคณะนิเทศศาสตร์ มหาวิทยาลัยศรีปทุม และปริญญาโทคณะรัฐศาสตร์ มหาวิทยาลัยรามคำแหง นายพลภูมิ วิภัติภูมิประเทศ เป็นอดีต ส.ก.เขตคันนายาว 4 สมัย (พ.ศ. 2544 - พ.ศ. 2554) ตั้งแต่อายุ 25 ปี ซึ่งถือว่าเป็น ส.ก.ที่มีอายุน้อยที่สุดในสภากรุงเทพมหานคร นายพลภูมิ ลงสมัครรับเลือกตั้งเป็นสมาชิกสภาผู้แทนราษฎรกรุงเทพมหานคร เขต 16 และได้รับเลือกตั้งเป็นสมาชิกสภาผู้แทนราษฎรกรุงเทพมหานครในการเลือกตั้ง พ.ศ. 2554 และเขามีส่วนให้การสนับสนุนนางชญาดา วิภัติภูมิประเทศ ภรรยา ลงเลือกตั้งซ่อม ส.ก. และได้รับเลือกตั้งเช่นเดียวกัน ในปี พ.ศ. 2553 เขาเข้าร่วมชุมนุมกับแนวร่วมประชาธิปไตยต่อต้านเผด็จการแห่งชาติ นายพลภูมิ สมรสกับ นางชญาดา วิภัติภูมิประเทศ มีบุตรชาย 1คนงานการเมือง งานการเมือง. พลภูมิ วิภัติภูมิประเทศ เป็นสมาชิกสภากรุงเทพมหานคร เขตคันนายาว ตั้งแต่ปี พ.ศ. 2544 ในสังกัดพรรคไทยรักไทย และได้รับเลือกติดต่อกันมารวม 4 สมัย ครั้งสุดท้ายได้รับเลือกตั้งในปี พ.ศ. 2553 ก่อนที่ปีต่อมาจะลาออกมาลงสมัครสมาชิกสภาผู้แทนราษฎรกรุงเทพมหานครในสังกัดพรรคเพื่อไทย และได้รับการเลือกตั้งเป็นส.ส.สมัยแรกสมาชิกสภาผู้แทนราษฎร สมาชิกสภาผู้แทนราษฎร. พลภูมิ วิภัติภูมิประเทศ ได้รับการเลือกตั้งเป็นสมาชิกสภาผู้แทนราษฎรกรุงเทพมหานคร มาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 กรุงเทพมหานคร สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
