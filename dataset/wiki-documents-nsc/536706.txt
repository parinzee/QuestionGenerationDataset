<doc id="536706" url="https://th.wikipedia.org/wiki?curid=536706" title="พระพิพิธภักดี (ตนกูมุกดา อับดุลบุตร)">พระพิพิธภักดี (ตนกูมุกดา อับดุลบุตร) พระพิพิธภักดี (ตนกูมุกดา อับดุลบุตร) เป็นผู้สืบสกุลเจ้าเมืองยะหริ่ง เดิมมีนามว่า "ตนกูมุกดา อับดุลบุตร" เป็นบุตรคนโตของพระยาพิพิธเสนามาตย์ (นิโซะ)ประวัติ ประวัติ. พระพิพิธภักดี มีน้อง 5 คน คือ ตนกูไซนับ, ตนกูบือเซาะ, ตนกูบราเฮม (บันเทิง อับดุลบุตร), ตนกูมะหะหมัด (พยงค์ อับดุลบุตร) และตนกูเยาะ เขาเคยได้รับแต่งตั้งเป็นผู้ว่าราชการจังหวัดสตูล ต่อมาได้ลาออกจากตำแหน่งเพื่อลงสมัครเลือกตั้งเป็นสมาชิกสภาผู้แทนราษฎรจังหวัดปัตตานี ซึ่งพระพิพิธภักดีได้รับเลือกตั้งถึง 3 สมัยด้วยกัน ภายหลังได้รับการแต่งตั้งให้เป็นสมาชิกวุฒิสภา 1 สมัย ต่อมาเขาป่วยเป็นอัมพาต จึงวางมือทางการเมือง และบันเทิง อับดุลบุตร (ตนกูบราเฮม) ได้ลงสมัครรับเลือกตั้งสมาชิกสภาผู้แทนราษฎรแทน พระพิพิธภักดี ได้ถึงแก่อนิจกรรมเมื่อวันที่ 24 สิงหาคม พ.ศ. 2512 โดยมีภรรยา 3 คน คือ- ตนกูเยาะ มีบุตรด้วยกัน 1 คน คือ ตนกูอิสมาแอ - ตนกูซง มีบุตร 1 คน คือ ตนกูอับดุลฮามิด (มานพ พิพิธภักดี) - นางสวาสดิ์ มีบุตร 1 คน ธิดา 3 คน ดังนี้- ตนกูนูรดิน (นายวัยโรจน์ พิพิธภักดี) - ตนกูรอซีดะห์ (นางวัลภา สมุทรโคจร) - ตนกูซาบีดะห์ (คุณหญิงวุจจิรา เด่นอุดม) - ตนกูอาซีซะห์ (นางวัฒนาวิไล อับดุลบุตร)สืบราชสกุลเจ้าผู้ครองเมืองปัตตานี สืบราชสกุลเจ้าผู้ครองเมืองปัตตานี. พระพิพิธภักดี ได้รับพระราชทานพระบรมราชวโรกาสให้เข้าร่วมในพระราชพิธีบรมราชาภิเษกในพระบาทสมเด็จพระปรมินทรมหาภูมิพลอดุลยเดช เมื่อวันที่ 4 พฤษภาคม พ.ศ. 2493 ในฐานะผู้สืบราชสกุลเจ้าผู้ครองเมืองปัตตานี (เจ้าเมืองประเทศราช)</doc>
