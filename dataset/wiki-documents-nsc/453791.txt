<doc id="453791" url="https://th.wikipedia.org/wiki?curid=453791" title="สมัย เจริญช่าง">สมัย เจริญช่าง นายสมัย เจริญช่าง เป็นอดีตสมาชิกสภาผู้แทนราษฎร กรุงเทพมหานคร สังกัดพรรคประชาธิปัตย์หลายสมัย และอดีตประธานคณะกรรมาธิการสวัสดิการสังคม สภาผู้แทนราษฎรไทย ชุดที่ 23 ได้รับเลือกตั้งเป็น ส.ส.สมัยแรก ในปี พ.ศ. 2538ประวัติ ประวัติ. นายสมัย เจริญช่าง เกิดเมื่อวันที่ 18 มกราคม พ.ศ. 2498 สำเร็จการศึกษาระดับปริญญาตรี ครุศาสตรบัณฑิต สาขาสังคมวิทยา จากวิทยาลัยครูฉะเชิงเทรา และปริญญาโทพัฒนบริหารศาสตรมหาบัณฑิต จากสถาบันบัณฑิตพัฒนบริหารศาสตร์การทำงานงานการเมือง การทำงาน. งานการเมือง. นายสมัย ได้รับเลือกตั้งเป็นสมาชิกสภาผู้แทนราษฎร กรุงเทพมหานคร ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 เป็นสมัยแรก ในสังกัดพรรคประชาธิปัตย์ และได้รับเลือกตั้งอีกครั้งในปี พ.ศ. 2539 ต่อมาในปี พ.ศ. 2549 ได้รับเลือกตั้งเป็นสมาชิกวุฒิสภา กรุงเทพมหานคร ซึ่งต้องพ้นจากตำแหน่งในการรัฐประหารในประเทศไทย พ.ศ. 2549 จากนั้นในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 ได้รับเลือกตั้งเป็นสมาชิกสภาผู้แทนราษฎร กรุงเทพมหานคร เป็นสมัยที่ 3 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 นายสมัย ได้ลงสมัครรับเลือกตั้งอีกครั้ง แต่ไม่ได้รับเลือกตั้ง โดยแพ้ให้กับนายจิรายุ ห่วงทรัพย์ จากพรรคเพื่อไทยงานด้านศาสนา งานด้านศาสนา. นายสมัย เจริญช่าง เป็นนักวิชาการด้านศาสนาอิสลาม และได้รับแต่งตั้งเป็นรองประธานคณะกรรมการกลางอิสลามแห่งประเทศไทย และในปี พ.ศ. 2554 ได้รับแต่งตั้งเป็นตัวแทนในสภาการศึกษาเครื่องราชย์อิสริยาภรณ์</doc>
