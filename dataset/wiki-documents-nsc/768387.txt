<doc id="768387" url="https://th.wikipedia.org/wiki?curid=768387" title="จันทรุปราคา กันยายน พ.ศ. 2558">จันทรุปราคา กันยายน พ.ศ. 2558 จันทรุปราคาเต็มดวง เกิดขึ้นระหว่างวันที่ 27 ถึง 28 กันยายน พ.ศ. 2558 โดยสังเกตได้ในช่วงเย็นวันอาทิตย์ที่ 27 กันยายน ในทวีปอเมริกา ขณะที่ในทวีปยุโรป ทวีปแอฟริกา และตะวันออกกลาง มองเห็นได้ในเวลาใกล้เช้ามืดของวันที่ 28 กันยายน โดยครั้งนี้เป็นจันทรุปราคาเต็มดวงครั้งที่สองในปี พ.ศ. 2558 และเป็นครั้งสุดท้ายของเทแทรด (จันทรุปราคาเต็มดวงสี่ครั้งในชุด) โดยครั้งอื่น ๆ เกิดขึ้นในวันที่ 15 เมษายน พ.ศ. 2557 8 ตุลาคม พ.ศ. 2557 และ 4 เมษายน พ.ศ. 2558 ขณะกึ่งกลางปรากฏการณ์ ดวงจันทร์มีขนาดใหญ่กว่าปกติเนื่องจากเพิ่งโคจรผ่านเข้าใกล้โลกมากที่สุดในปี พ.ศ. 2558 เพียง 59 นาที ในบางครั้งเรียกว่า ซูเปอร์มูน นั่นคือดวงจันทร์มีขนาดเชิงมุมเมื่อสังเกตจากโลกใหญ่กว่า 34' ซึ่งครั้งนี้มองเห็นได้โดยตรงเหนือศีรษะของชายฝั่งด้านตะวันออกเฉียงเหนือของบราซิล จันทรุปราคาเต็มดวงครั้งนี้มืดกว่าที่คาดหมายไว้ ซึ่งอาจมีสาเหตุมาจากการปะทุของภูเขาไฟครั้งล่าสุด (ในเดือนเมษายน) ของภูเขาไฟกัลบูโกการมองเห็น การมองเห็น. อุปราคาสามารถมองเห็นได้เหนือทวีปยุโรป ตะวันออกกลาง ทวีปแอฟริกา และทวีปอเมริการะเบียงภาพซูเปอร์มูน ซูเปอร์มูน. อุปราคาครั้งนี้ ดวงจันทร์มีขนาดเชิงมุมปรากฏใหญ่กว่า จันทรุปราคา เมษายน พ.ศ. 2558 12.9% วัดได้ที่ 29.66' และ 33.47' ในเส้นผ่านศูนย์กลางจากศูนย์กลางของโลก ซึ่งเปรียบเทียบอยู่ในภาพจำลอง ซูเปอร์มูน คือ ความบังเอิญของดวงจันทร์เต็มดวงหรือจันทร์ดับ ขณะที่โคจรเข้าใกล้โลกที่สุดในวงโคจร ผลที่ได้คือขนาดปรากฏของดวงจันทร์จะใหญ่ที่สุดเมื่อมองจากโลกเบื้องหลัง เบื้องหลัง. จันทรุปราคาเกิดขึ้นเมื่อดวงจันทร์เคลื่อนผ่านภายในเงามืด (เงา) ของโลก ขณะที่เริ่มอุปราคา เงาแรกของโลกจะทำให้ดวงจันทร์มืดลงเล็กน้อย หลังจากนั้น เงาจะเริ่ม "ปกคลุม" ส่วนของดวงจันทร์ เปลี่ยนแปลงให้มันเริ่มมีสีน้ำตาลอมแดงเข้ม (โดยปกติ สีสามารถปรวนแปรได้ขึ้นอยู่กับเงื่อนไขในชั้นบรรยากาศ) ดวงจันทร์จะปรากฏเป็นสีแดงเนื่องจากการกระจัดกระจายของเรย์ลี (เป็นปรากกฎการณ์เดียวกันกับที่ทำให้ดวงอาทิตย์เป็นสีแดงขณะตก) และการหักเหแสงนั้นโดยชั้นบรรยากาศของโลกเข้าสู่เงามืด ตามการจำลองแสดงให้เห็นถึงลักษณะภายนอกโดยประมาณของดวงจันทร์ ขณะกำลังเคลื่อนที่ผ่านเงาของโลก ความสว่างของดวงจันทร์เพิ่มขึ้นภายในเงามัว บางส่วนตอนเหนือของดวงจันทร์เคลื่อนเข้าใกล้ศูนย์กลางเงา ทำให้บริเวณนั้นมืดที่สุด และมีลักษณะภายนอกโดยมากเป็นสีแดงเวลา เวลา. * ดิถีขณะเงามัวของอุปราคาจะมีการเปลี่ยนแปลงปรากฏกับดวงจันทร์เพียงเล็กน้อยและโดยทั่วไปไม่น่าสังเกตอุปราคาที่เกี่ยวข้อง อุปราคาที่เกี่ยวข้อง. จันทรุปราคาหนึ่งจากสี่ครั้งในชุดช่วงสั้น ณ จุดโหนดลงในวงโคจรของดวงจันทร์ ในชุดปีจันทรคติ จะวนซ้ำหลังจาก 12 ลูเนชัน หรือ 354 วัน (เคลื่อนกลับประมาณ 10 วันในปีต่อเนื่องกัน) เนื่องจากการเลื่อนวันที่ เงาของโลกจะอยู่ประมาณ 11 องศาทางตะวันตกในเหตุการณ์ต่อเนื่องกันวัฏจักรครึ่งแซรอส วัฏจักรครึ่งแซรอส. จันทรุปราคาจะอยู่ข้างหน้าหรือตามหลังสุริยุปราคา 9 ปี 5.5 วัน (ครึ่งแซรอส) จันทรุปราคานี้เกี่ยวข้องกับสองสุริยุปราคาวงแหวนในแซรอสดวงอาทิตย์ที่ 144</doc>
