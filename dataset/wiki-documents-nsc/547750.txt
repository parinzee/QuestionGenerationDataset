<doc id="547750" url="https://th.wikipedia.org/wiki?curid=547750" title="มงกุฎแห่งอินเดีย">มงกุฎแห่งอินเดีย มงกุฎแห่งอินเดีย หรือ อิมพิเรียลคราวน์แห่งอินเดีย () เป็นมงกุฎประจำสำหรับประมุขแห่งราชวงศ์อังกฤษ ซึ่งมีพระอิสริยยศเป็นสมเด็จพระจักรพรรดิแห่งอินเดีย ซึ่งใช้ในช่วงทศวรรษสุดท้ายของจักรวรรดิอินเดีย มงกุฎองค์นี้เก็บรักษารวมกันกับเครื่องราชกกุธภัณฑ์แห่งสหราชอาณาจักร แต่มิถือเป็นส่วนหนึ่งของเครื่องราชกกุธภัณฑ์ประวัติ ประวัติ. มงกุฎองค์นี้สร้างขึ้นสำหรับสมเด็จพระเจ้าจอร์จที่ 5 ซึ่งมีพระอิสริยยศเป็นสมเด็จพระจักรพรรดิแห่งอินเดีย เพื่อใช้ในพิธีบรมราชภิเษกเป็นจักรพรรดิ (พิธีเดลี ดูร์บา) ในปีค.ศ. 1911 โดยความจำเป็นเนื่องจากความเชื่อที่ว่ามงกุฎและเครื่องราชกกุธภัณฑ์ของสหราชอาณาจักรจะไม่สามารถออกจากแผ่นดินของสหราชอาณาจักรได้ สมเด็จพระเจ้าจอร์จที่ 5และสมเด็จพระราชินีเสด็จพระราชดำเนินไปยังกรุงเดลีเพื่อพระราชพิธีบรมราชภิเษกเป็นจักรพรรดินี้ เพื่อแสดงพระองค์ต่อหน้าเจ้าชายแห่งอินเดียพระองค์ต่างๆ แต่เพียงแค่พระองค์และสมเด็จพระราชินีนั้นไม่ได้ถูกสวมมงกุฎในระหว่างพระราชพิธี เนื่องจากอาร์ชบิชอปแห่งแคนเทอร์เบอรี ในขณะนั้น คิดว่าไม่เหมาะสมที่จะทำพิธีอย่างชาวคริสเตียนในประเทศที่ประชากรส่วนใหญ่นับถือศาสนาฮินดูและมุสลิม และนอกจากนั้น พระราชพิธีบรมราชภิเษกที่เกิดขึ้นในประเทศอังกฤษนั้นถือว่าเป็นการเสวยราชย์สำหรับอาณาเขตหรือแผ่นดินต่างๆภายในจักรวรรดิในเวลาเดียวกัน ดังนั้น ในพระราชพิธี พระองค์เพียงทรงมงกุฎนี้ในขณะเสด็จพระราชดำเนินเข้าบริเวณพิธี และพระราชพิธีนั้นเป็นเพียงการประกาศถึงพระราชพิธีบรมราชภิเษกที่เกิดขึ้นไปแล้วในอังกฤษ ช่างเพชรแห่งพระราชสำนัก ได้แก่ บริษัท การ์ราร์ด แอนด์ โค ได้สร้างมงกุฏองค์นี้ด้วยราคาประมาณ £60,000 (หรือ £4,530,137 ในปีค.ศ. 2013) ด้วยน้ำหนักกว่า 34.05 ออนซ์ (0.97 กิโลกรัม) ประกอบด้วยอัญมณีต่างๆ ได้แก่ มรกต, ทับทิม, แซฟไฟร์, เพชร 6,100 เม็ด และทับทิบขนาดใหญ่ 1 เม็ด ซึ่งมงกุฎองค์นี้ทำให้สมเด็จพระเจ้าจอร์จที่ 5ทรงปรารภว่ามีน้ำหนักมาก ภายหลังจากทรงในพระราชพิธีแล้ว ต่อมามงกุฎองค์นี้ไม่เคยถูกทรงอีกเลยโดยพระมหาษัตริย์ของสหราชอาณาจักรการออกแบบ การออกแบบ. แบบโดยรวมของมงกุฎองค์นี้มีลักษณะคล้ายกับมงกุฎแห่งสหราชอาณาจักรองค์อื่นๆ ซึ่งประกอบด้วยโครงทรงกลมทำจากเงินชุบทองคำประดับสี่ด้านด้วยกางเขนแพตตี้ สลับกับดอกเฟลอร์เดอลิส (ดอกลิลลี่) ยกเว้นแต่บริเวณโค้งด้านบน ซึ่งปกติจะรวมกันบริเวณฐานของลูกโลกทรงกลมซึ่งอยู่ด้านบน และปิดยอดด้วยกางเขนหลัก แต่องค์นี้นั้นเป็นโค้งซึ่งรวมปลายยอดมารวมกันอย่างอ่อนช้อยตามศิลปะแบบเอเซีย ซึ่งต่างกันอย่างสิ้นเชิงกับองค์อื่นๆ นอกจากนี้มงกุฎองค์นี้ เป็นเพียงองค์เดียวที่มีโค้งจำนวน 8 โค้ง (หรือ 4 ครึ่งวงกลมตัดกัน) ในแบบของยุโรปภาคพื้นทวีป ซึ่งปกติแล้วธรรมเนียมของอังกฤษจะมีเพียงแค่ 4 โค้ง โดยความแตกต่างนี้ยังถือเป็นเชิงสัญลักษณ์อีกด้วย เนื่องจากมงกุฎองค์นี้แสดงให้เห็นความแตกต่างระหว่างมงกุฎประจำพระอิสริยยศพระจักรพรรดิ กับพระอิสริยยศพระมหากษัตริย์ ในปัจจุบัน มงกุฎแห่งอินเดีย ได้ถูกเก็บรักษาและจัดแสดงที่หอคอยแห่งลอนดอน เคียงข้างกับเครื่องราชกกุธภัณฑ์แห่งสหราชอาณาจักร</doc>
