<doc id="103987" url="https://th.wikipedia.org/wiki?curid=103987" title="วุ่นรัก นักดนตรี">วุ่นรัก นักดนตรี วุ่นรัก นักดนตรี () เป็นหนังสือการ์ตูนผู้หญิง ที่แต่งโดย โทโมโกะ นิโนมิยะ ซึ่งเป็นหนังสือการ์ตูนที่ทำยอดขายทะลุ 4,000,000 เล่มในประเทศญี่ปุ่น จนได้รับรางวัล THE BEST COMICS OF THE YEAR 2004 (หนังสือการ์ตูนยอดเยี่ยมประจำปี พ.ศ. 2547 ของสำนักพิมพ์โคดันฉะ) ในสาขาการ์ตูนผู้หญิง หนังสือการ์ตูนเรื่องนี้ได้รับรับกระแสตอบรับจากชาวญี่ปุ่นเป็นอย่างมาก จนมีการสร้างเป็นละครออกมาในปี พ.ศ. 2549 ซึ่งก็ได้รับความนิยมมากเช่นกัน โดยในตอนสุดท้ายนั้นมีเรตติ้งสูงถึง 21.7% หลังจากนั้นในปี พ.ศ. 2550 ก็ได้รับการสร้างเป็นอะนิเมะ รวมทั้งถูกดัดแปลงเป็นเกมสำหรับเครื่องนินเทนโด ดีเอสและเพลย์สเตชัน 2 ด้วยเนื้อเรื่องย่อ เนื้อเรื่องย่อ. จิอากิ ชินอิจิ นักศึกษามหาวิทยาลัยดุริยางคศิลป์ฝีมือสุดจ๊าบ ทายาทของนักเปียโนชื่อดัง มีความต้องการอยากไปเรียนเป็นวาทยากรที่ยุโรป แต่ดันกลัวเครื่องบินขึ้นสมอง จะไปทางเรือก็กลัวเรือจมจนหมดทางบินถลาไปเมืองนอกเมืองนา วันหนึ่งสาวน้อยประหลาด โนดาเมะ ก็ปรากฏตัวขึ้นต่อหน้าเขา เธอคนนี้มีชีวิตอยู่ที่ห้องพักซึ่งแน่นเอี๊ยดไปด้วยขยะ โนดาเมะก็คอยตามตื้อจิอากิ แต่สิ่งที่จิอากิสนใจในตัวโนดาเมะ คือ เปียโนที่โนดาเมะเล่น ถึงจะเล่นมั่ว ไม่ดูโน้ต เพราะเล่นตามที่ฟังมาก็ตาม ทำให้จิอากิหลงใหลในเสียงเปียโนของโนดาเมะ และอยากจะฝึกเปียโนให้เธอ เมื่อจิอากิต้องมาพัวพันกับโนดาเมะจอมซกมก เรื่องราววุ่นๆของเหล่านักดนตรีก็ตามมาเป็นหางว่าวตัวละครตัวละคร. - จิอากิ ชินอิจิ (千秋 真一)- โนดะ เมงุมิ (野田 恵)- มิเนะ ริวทาโร่ (峰 龍太郎)- โอคุยามะ มาสึมิ (奥山真澄)- มิกิ คิโยระ (三木清良)- ซากุ ซากุระ (佐久 桜)- มาเอสโตร ฟรานซ์ วอง สเตรสมันต์ (フランツ・フォン・シュトレーゼマン)- ทางายะ ไซโกะ (多賀谷 彩子)- คุโรกิ ยาซุโนริ (黒木 泰則)รายชื่อตอนละครโทรทัศน์จังหวะรัก หัวใจดนตรี ละครโทรทัศน์. จังหวะรัก หัวใจดนตรี. วุ่นรัก นักดนตรี ได้ถูกสร้างเป็นละครโทรทัศน์โดย ฟูจิทีวีดราม่าเซซาคุเซ็นเตอร์ มีโปรดิวเซอร์คือ ฮิโรกิ วากามัตสึ ออกอากาศทุกคืนวันจันทร์ เวลา 21:00 - 21:54 น. ทางสถานีฟูจิทีวี ตั้งแต่วันที่ 16 ตุลาคม ถึง 25 ธันวาคม 2549 รวมความยาวทั้งสิ้น 11 ตอน นำแสดงโดย จุริ อุเอะโนะ (โนดาเมะ) และ ฮิโรชิ ทามากิ (จิอากิ) เนื้อหาในละครโทรทัศน์ นั้น ดัดแปลงเนื้อหามาจากมังงะเล่มที่1-9 ตั้งแต่เหตุการณ์ที่จิอากิประสพอุบัติเหตุในวัยเด็ก จนถึง เหตุการณ์ช่วงที่จิอากิและโนดาเมะ ได้ตัดสินใจเดินทางไปศึกษาต่อที่ฝรั่งเศสพร้อมกัน ในประเทศไทย ฉายทางสถานีโทรทัศน์สีกองทัพบกช่อง 7 เริ่มตอนแรกเมื่อวันที่ 25 ตุลาคม พ.ศ. 2551 ทุกวันเสาร์-อาทิตย์ เวลา 09.15 น.- 11.15 น.ชื่อตอนและอัตราความนิยมในการชม (ในประเทศญี่ปุ่น ณ วันที่มีการออกอากาศ)จังหวะรัก หัวใจดนตรี ตอน ตามหัวใจไปยุโรป จังหวะรัก หัวใจดนตรี ตอน ตามหัวใจไปยุโรป. เป็นละครตอนพิเศษ ออกแพร่ภาพที่ญี่ปุ่นทางสถานีโทรทัศน์ Fuji ในช่วงปีใหม่ วันที่ 4 และ 5 มกราคม 2551 แบ่งเนื้อเรื่องออกเป็น 2 คืน โดยเนื้อเรื่องจะเป็นตอนต่อเนื่องจากละครภาคแรก โดยเริ่มจากพิธีจบการศึกษาของจิอากิ และเหตุการณ์หลังจากที่จิอากิและโนดาเมะเดินทางไปเรียนต่อที่ฝรั่งเศสด้วยกัน ในขณะที่จิอากิตัดสินใจเข้าร่วมการแข่งขันคอนดักเตอร์นานาชาติ และต้องเผชิญหน้ากับการที่ต้องรับมือกับวงออเคสตร้าที่มีประสบการณ์มากกว่าตนเอง ที่นี่เขาได้รู้ว่าเพียงแค่ความมุ่งมั่น และความสามารถนั้นยังไม่พอ แต่จะต้องปรับตัวให้เข้ากับสมาชิกในวงออเคสตร้าคนอื่นๆ ให้ได้ด้วย เพื่อให้ได้มาซึ่งความร่วมมือ แม้จะผิดพลาดในช่วงแรก แต่เมื่อได้มีโอกาสคิดทบทวน และได้รับกำลังใจจากโนดาเมะ ก็ทำให้จิอากิมีกำลังใจอีกครั้ง จนผ่านพันการประกวดคอนดักเตอร์ไปได้ แต่ก็ต้องถูกสเตรสมันพาตัวไปทัวร์คอนเสิร์ตทั่วโลกนานถึง 3 เดือน อีกด้าน สำหรับโนดาเมะ แม้จะมีความสุขที่ได้อยู่ใกล้กับจิอากิเหมือนตอนอยู่ที่ญี่ปุ่น แต่ปัญหาเรื่องภาษาที่เธอไม่เข้าใจ ระบบการเรียนที่ไม่คุ้นเคย รวมไปถึงการที่จิอากิดูจะไกลห่างเธอออกไป หลังจากที่เขาชนะการประกวดคอนดักเตอร์ ก็ทำให้โนดาเมะท้อแท้ใจ และเกิดความสงสัยในตัวเองว่า ที่เธอพยายามทำทุกอย่างเพื่อติดตามจิอากิมาจนถึงฝรั่งเศสนั้น แท้ที่จริงแล้วเธอทำไปเพื่ออะไร เธอกำลังเล่นเปียโนไปเพื่อใคร ขณะที่เธอกำลังทุกข์ใจอยู่นั้น อาจารย์โอแคลร์ซึ่งเป็นอาจารย์ที่ปรึกษาของเธอ ก็ให้โอกาสเธอได้แสดงเดี่ยวเปียโน ทำให้เธอได้เข้าใจถึงความหมายของการเล่นดนตรีอีกครั้งหนึ่ง ระหว่างที่ทั้งสองอยู่ห่างกัน สเตรสมันได้เตือนสติจิอากิเกี่ยวกับเรื่องโนดาเมะ ทำให้เขาตัดสินใจที่จะซื่อสัตย์ต่อความรู้สึกของตนเองที่มีต่อโนดาเมะ และแสดงออกให้เธอเข้าใจเสียที ในประเทศไทย ฉายทางสถานีโทรทัศน์สีกองทัพบกช่อง 7 เริ่มตอนแรกเมื่อวันที่ 22,23,29 พฤศจิกายน พ.ศ. 2551 เวลา 09.15 น.- 11.15 น.ชื่อตอนและอัตราความนิยมในการชม (ในประเทศญี่ปุ่น ณ วันที่มีการออกอากาศ)ละครโทรทัศน์เกาหลี ละครโทรทัศน์เกาหลี. บทความหลักดูที่: สะดุดรักนักเปียโน ในปี พ.ศ. 2557 ที่ประเทศเกาหลีใต้ ได้สร้างและเผยแพร่ละครโทรทัศน์ที่สร้างมาจากการ์ตูนเรื่องนี้ โดยใช้ชื่อว่า Cantabile Tomorrow โดยมีชื่อในภาษาไทยว่า สะดุดรักนักเปียโน จำนวน 16 ตอน ออกอากาศทางช่องเคบีเอส2 ส่วนในประเทศไทยออกอากาศทางช่องพีพีทีวี เริ่มออกอากาศในวันที่ 19 ตุลาคม พ.ศ. 2558 เวลา 21.15 น.ภาพยนตร์ ภาพยนตร์. จากความนิยมในตัวละครและการ์ตูน ทำให้สถานีโทรทัศน์ฟูจิวางโครงการในการทำภาคต่อของละครซีรีส์ชื่อดังเรื่องนี้ โดยหลังจากที่ได้ทำเป็นละครพิเศษไปเมื่อต้นปี 2551 ที่ผ่านมา ก็มีแผนการที่จะทำภาคต่อออกมาในรูปแบบภาพยนตร์ โดยแบ่งออกเป็น 2 ตอน และมีกำหนดเข้าฉายในโรงภาพยนตร์ทั่วประเทศญี่ปุ่นในช่วงปีใหม่ของปี 2010 และช่วงฤดูใบไม้ผลิปีเดียวกัน นับเป็นครั้งแรกในประวัติศาสตร์ภาพยนตร์ของญี่ปุ่นที่มีการฉายภาพยนตร์ภาคต่อ ในช่วงเวลาต่อเนื่องกระชั้นกันขนาดนี้ โดยในภาคภาพยนตร์ จะยังคงตัวละครหลักชุดเดิมไว้ โดยเฉพาะตัวละครเอกอย่างโนดาเมะ และจิอากิ การถ่ายทำจะเกิดขึ้นในเดือนพฤษภาคม 2552 ต่อเนื่องเป็นเวลา 5 เดือน สถานที่ถ่ายทำหลักคือยุโรป</doc>
