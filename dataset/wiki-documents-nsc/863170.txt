<doc id="863170" url="https://th.wikipedia.org/wiki?curid=863170" title="สวรรณา วิชัยรัตน์">สวรรณา วิชัยรัตน์ ท่านหญิงสวรรณา วิชัยรัตน์ (นามเดิม: หม่อมเจ้าสวรรณา ภาณุพันธุ์ ;7 เมษายน พ.ศ. 2460 - 6 กันยายน พ.ศ. 2559) พระธิดาในพระเจ้าวรวงศ์เธอ พระองค์เจ้านิพันธ์ภาณุพงศ์ กรมหมื่นภาณุพงศ์พิริยเดชกับหม่อมแผ่ว ภาณุพันธุ์ ณ อยุธยา และเป็นพระนัดดาในสมเด็จพระราชปิตุลาบรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดชประวัติ ประวัติ. ท่านหญิงสวรรณา วิชัยรัตน์ ประสูติเมื่อ 7 เมษายน พ.ศ. 2460 เป็นพระธิดาในพระเจ้าวรวงศ์เธอ พระองค์เจ้านิพันธ์ภาณุพงศ์ กรมหมื่นภาณุพงศ์พิริยเดชกับหม่อมแผ่ว ภาณุพันธุ์ ณ อยุธยา (สกุลเดิม:อภัยกุล) มีอนุชาและขนิษฐาร่วมพระบิดาจำนวน 8 องค์ หม่อมเจ้าสวรรณา ทรงสำเร็จการศึกษาปริญญาตรีสาขาสถาปัตยกรรม จากคณะสถาปัตยกรรมศาสตร์ จุฬาลงกรณ์มหาวิทยาลัย หม่อมเจ้าสวรรณา ได้กราบบังคมทูลลาออกจากฐานันดรศักดิ์เพื่อสมรสกับนายเจริญ วิชัยรัตน์ มีบุตรธิดา 2 คน คือ1. นายวุฒิพันธุ์ วิชัยรัตน์ อดีตผู้อำนวยการสำนักงบประมาณ 2. ดร.ฑิตติมา วิชัยรัตน์ ปัจจุบันดำรงตำแหน่งผู้จัดการกองทุนเงินให้กู้ยืมเพื่อการศึกษา (ก.ย.ศ.) ท่านหญิงสวรรณา วิชัยรัตน์ สิ้นชีพิตักษัยขณะนอนพักผ่อน เมื่อเวลา 21.40 น. วันที่ 6 กันยายน พ.ศ. 2559 สิริชันษา 99 ปี 5 เดือน ได้รับพระราชทานหีบทองทึบประกอบศพ ฉัตรเบญจาตั้งประดับ ปี่ กลองชนะประโคมเวลาพระราชทานน้ำหลวงอาบศพ และทรงรับศพอยู่ในพระบรมราชานุเคราะห์โดยตลอด พระพิธีธรรมสวดพระอภิธรรมเวลากลางคืน กำหนด 7 คืน แล้วพระราชทานเพลิงศพ ณ เมรุวัดธาตุทอง ในวันที่ 15 กันยายน พ.ศ. 2559</doc>
