<doc id="643885" url="https://th.wikipedia.org/wiki?curid=643885" title="เพอริเนียลบอดี">เพอริเนียลบอดี เพอริเนียลบอดี () หรือเอ็นกล้ามเนื้อกลางของฝีเย็บ (central tendon of perineum) เป็นก้อนกล้ามเนื้อเส้นใย (fibromuscular mass) ทรงพีระมิดในแนวกลางของฝีเย็บ (perineum) ณ ที่เชื่อมระหว่างสามเหลี่ยมอวัยวะเพศและทางเดินปัสสาวะ (urogenital triangle) และสามเหลี่ยมทวารหนัก พบทั้งในชายและหญิง ในชาย เพอริเนียลบอดีพบระหว่างกระเปาะองคชาติ (bulb of penis) กับทวารหนัก ในหญิง พบระหว่างช่องคลอดและทวารหนัก และอยู่หน้าห่างจากทวารหนักราว 1.25 เซนติเมตร เพอริเนียลบอดีสำคัญต่อความแข็งแรงของพื้นเชิงกราน โดยเฉพาะในหญิง การขาดระหว่างคลอดนำไปสู่การขยายของช่องระหว่างขอบอิสระด้านหน้าของกล้ามเนื้อยกเอไน (levator ani) ทั้งสองข้าง จึงโน้มเอียงให้หญิงเกิดมดลูก ไส้ตรงหรือกระทั่งกระเพาะปัสสาวะยื่น</doc>
