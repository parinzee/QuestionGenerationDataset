<doc id="359062" url="https://th.wikipedia.org/wiki?curid=359062" title="ประสม สุสุทธิ">ประสม สุสุทธิ นายประสม สุสุทธิ ช่างแทงหยวกชื่อดังเมืองเพชร ผู้ถวายงานแทงหยวกประดับตกแต่งพระจิตกาธานในงานพระราชพิธีพระราชทานเพลิงพระศพสมเด็จพระศรีนครินทราบรมราชชนนี ในวันที่ 9 มีนาคม พ.ศ.2539 และเคยถวายงานการแทงหยวกตกแต่งพระจิตกาธานในงานพระราชพิธีพระราชทานเพลิงพระศพ สมเด็จพระเจ้าพี่นางเธอฯ พระเมรุมณฑลพิธีท้องสนามหลวง ในวันที่ 14 พฤศจิกายน พ.ศ. 2551ประวัติส่วนตัว ประวัติส่วนตัว. นายประสม สุสุทธิ เกิดเมื่อวันที่ 19 พฤษภาคม พ.ศ. 2464 ณ บ้านเลขที่ 111/6 ถนนบันไดอิฐ ตำบลคลองกระแชง อำเภอเมืองเพชรบุรี จังหวัดเพชรบุรี บิดาชื่อ นายประเสริฐ มารดาชื่อ นางทองดี จบการศึกษาชั้นมัธยมศึกษาปีที่ 8 จากโรงเรียนประจำจังหวัดเพชรบุรี (วัดคงคาราม) หรือ โรงเรียนพรหมานุสรณ์จังหวัดเพชรบุรี ในปัจจุบัน เมื่อ พ.ศ. 2482 จากนั้นไปศึกษาต่อที่มหาวิทยาลัยธรรมศาสตร์และการเมือง ได้รับประกาศนียบัตรการบัญชีชั้นสูง นายประสม สุสุทธิ ได้เสียชีวิตเมื่อ 2 กุมภาพันธ์พ.ศ. 2554 เมื่อเวลา 22.25 น. ณ โรงพยาบาลพระจอมเกล้าจังหวัดเพชรบุรีประวัติการทำงาน ประวัติการทำงาน. เมื่อจบการศึกษาเข้าทำงานที่ธนาคารแห่งประเทศไทย ต่อมาลาออกเป็นครูสอนศิลปะที่โรงเรียนคงคารามอยู่ 8 ปี จึงลาออกมาประกอบอาชีพทางศิลปะและการช่างชีวิตครอบครัว ชีวิตครอบครัว. นายประสม สุสุทธิสมรสกับ นางพนอ เหมศรี ซึ่งจบการศึกษาการช่างชั้นสูง จากโรงเรียนสตรีการช่างชุมพร เมื่อ พ.ศ. 2495 นายประสมและนางพนอ สุสุทธิ มีบุตรเป็นชายล้วน ทั้งหมด 8 คนผลงาน ผลงาน. การเขียนและออกแบบธนบัตร ฉบับละ 1,000 บาท ซึ่งเป็นธนบัตรที่มีลายไทยทั้งสองด้านร่วมกับอาจารย์ช่วง สเลลานนท์ ช่างเขียนเอกของกระทรวงการคลัง ได้เขียนธนบัตรชนิดต่างๆของธนาคารแห่งประเทศไทย งานตกแต่งสร้างศาลาและเขียนลายไทยในงานศิลปะต่างๆ ทั้ง ออกแบบศาลาทรงไทย วาดลายไทย แทงหยวก ออกแบบปูนปั้น วาดสัตว์หิมพานต์ วาดภาพจากวรรณคดี แบบฉบับศิลปะเมืองเพชร</doc>
