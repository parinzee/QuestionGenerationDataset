<doc id="2810" url="https://th.wikipedia.org/wiki?curid=2810" title="จังหวัดสมุทรปราการ">จังหวัดสมุทรปราการ จังหวัดสมุทรปราการ เป็นจังหวัดหนึ่งในภาคกลางของประเทศไทย และยังเป็นจังหวัดในเขตปริมณฑลของกรุงเทพมหานคร จัดตั้งขึ้นครั้งล่าสุดโดย ซึ่งมีผลใช้บังคับตั้งแต่วันที่ 9 พฤษภาคม พ.ศ. 2489ประวัติ ประวัติ. ในสมัยอยุธยามีชื่อเมืองสมุทรปราการในกฎหมายซึ่งตราขึ้นเมื่อ พ.ศ. 2178 แต่ตัวเมืองจะตั้งอยู่ที่ใดในเวลานั้นไม่ปรากฏชัด มีหลักฐานแต่เพียงว่า ที่ปากคลองบางปลากด ฝั่งขวาของ แม่น้ำเจ้าพระยา มีพ่อค้าชาวฮอลันดามาตั้งห้างพักสินค้าอยู่ ณ ที่นั้นและเมื่อสมเด็จพระเจ้าบรมโกศทรงแต่งสมณทูตไปลังกากล่าวว่าออกเรือจากเมืองธนบุรีไปถึงตึกฮอลันดาที่ตำบลบางปลากดแสดงว่าที่นั่นคงมีผู้คนอาศัยอยู่มากอาจเป็นตัวเมืองสมุทรปราการในครั้งนั้นก็ได้ ต่อมาเมื่อ กรุงศรีอยุธยา เสียแก่พม่าใน พ.ศ. 2310 ปรากฏหลักฐานว่า พม่าได้มาปล้นบ้านเรือนราษฎรที่ตำบลบางเมืองในเขตเมืองสมุทรปราการด้วย ในสมัยรัตนโกสินทร์ พระบาทสมเด็จพระพุทธเลิศหล้านภาลัย โปรดเกล้าฯ ให้สร้างเมืองสมุทรปราการบัดนี้ที่ตำบลบางเมืองเมื่อ พ.ศ. 2362 พร้อมกับสร้างป้อมป้องกันเรือของข้าศึกรวม 6 ป้อมและใน พ.ศ. 2366 โปรดเกล้าฯ ให้สร้างพระสมุทรเจดีย์บนเกาะกลางน้ำด้วย อนึ่ง สมุทรปราการ เรียกกันเป็นสามัญว่า "ปากน้ำ" เพราะตัวเมืองตั้งอยู่บริเวณปากแม่น้ำเจ้าพระยา ฝั่งซ้าย ห่างจากปากแม่น้ำเข้ามาราว 6 กิโลเมตรภูมิศาสตร์ ภูมิศาสตร์. จังหวัดสมุทรปราการเป็นเขตปริมณฑล จังหวัดสมุทรปราการมีเนื้อที่ 1,004 ตารางกิโลเมตร อาณาเขตทิศเหนือติดต่อกับกรุงเทพมหานคร และจังหวัดฉะเชิงเทรา, ทิศตะวันออกติดต่อกับจังหวัดฉะเชิงเทรา, ทิศใต้จรดอ่าวไทย และทิศตะวันตกติดต่อกับกรุงเทพมหานคร ลักษณะภูมิประเทศเป็นที่ราบลุ่มทั้งหมด มีแม่น้ำเจ้าพระยาไหลผ่านทางซีกตะวันตกของจังหวัด จากทิศเหนือไปทิศใต้ลงสู่อ่าวไทย มีชายฝั่งทะเลยาว 47.5 กิโลเมตร เดิมชายฝั่งทะเลมีป่าชายเลนกว้างขวาง เนื่องจากมีตะกอนที่แม่น้ำเจ้าพระยา นำพามาทับถมกันที่บริเวณปากน้ำแต่ปัจจุบันมีการบุกรุกป่าชายเลน ทำให้เกิดปัญหาการกัดเซาะชายฝั่งเป็นบริเวณกว้าง ในด้านเศรษฐกิจ จังหวัดสมุทรปราการมีการทำนา, ประมง และอุตสาหกรรม แหล่งท่องเที่ยวและสถานที่สำคัญ เช่น ท่าอากาศยานสุวรรณภูมิ, พระสมุทรเจดีย์กลางน้ำ, วัดอโศการาม, วัดบางพลีใหญ่, วัดไพชยนต์พลเสพราชวรวิหาร, วัดโปรดเกศเชษฐาราม, ศาลพระเสื้อเมือง, พิพิธภัณฑ์ทหารเรือ, เมืองโบราณ, สถานตากอากาศบางปู, ป้อมพระจุลจอมเกล้า, สวางคนิวาส, ป้อมแผลงไฟฟ้า, ฟาร์มจระเข้ ฯลฯ การคมนาคมจากกรุงเทพมหานคร โดยทางหลวงหมายเลข 3 (ถนนสุขุมวิท ตอนกรุงเทพมหานคร-สมุทรปราการ) ระยะทาง 25 กิโลเมตรสัญลักษณ์ประจำจังหวัดสัญลักษณ์ประจำจังหวัด. - อักษรย่อ: จังหวัดสมุทรปราการใช้อักษรย่อ สป - ตราประจำจังหวัด: พระสมุทรเจดีย์ - ต้นไม้ประจำจังหวัด: ต้นโพทะเล () - ดอกไม้ประจำจังหวัด: ดอกดาวเรือง () - สัตว์น้ำประจำจังหวัด: ปลาสลิด () - คำขวัญประจำจังหวัด: ป้อมยุทธนาวี พระเจดีย์กลางน้ำ ฟาร์มจระเข้ใหญ่ งามวิไลเมืองโบราณ สงกรานต์พระประแดง ปลาสลิดแห้งรสดี ประเพณีรับบัว ครบถ้วนทั่วอุตสาหกรรม งามล้ำโพธิ์ทะเล มนต์เสน่ห์สุวรรณภูมิการเมืองการปกครองการบริหารราชการส่วนภูมิภาค การเมืองการปกครอง. การบริหารราชการส่วนภูมิภาค. จังหวัดสมุทรปราการแบ่งการปกครองส่วนภูมิภาค แบ่งออกเป็น 6 อำเภอ 50 ตำบล 405 หมู่บ้าน อำเภอในจังหวัดสมุทรปราการประกอบไปด้วย1. อำเภอเมืองสมุทรปราการ 2. อำเภอบางบ่อ 3. อำเภอบางพลี 4. อำเภอพระประแดง 5. อำเภอพระสมุทรเจดีย์ 6. อำเภอบางเสาธงการบริหารราชการส่วนท้องถิ่น การบริหารราชการส่วนท้องถิ่น. พื้นที่จังหวัดสมุทรปราการประกอบด้วยองค์กรปกครองส่วนท้องถิ่น 49 แห่ง ประกอบด้วยการบริหารราชการส่วนท้องถิ่น โดยมี 1 องค์การบริหารส่วนจังหวัด, เทศบาลนคร 1 แห่ง, เทศบาลเมือง 4 แห่ง, เทศบาลตำบล 13 แห่ง และองค์การบริหารส่วนตำบล 30 แห่ง จำแนกได้ดังนี้รายชื่อเจ้าเมืองและผู้ว่าราชการจังหวัดประชากรเทศกาลและงานประเพณีเทศกาลและงานประเพณี. - งานนมัสการองค์พระสมุทรเจดีย์ จะจัดขึ้นในวันแรม 5 ค่ำเดือน 11 ของทุกปีเป็นเวลา 12 วัน 12 คืน - งานเทศกาลสงกรานต์ปากลัด จัดที่พระประแดงในวันอาทิตย์แรกหลังจากงานงานสงกรานต์ วันที่ 13 เมษายนผ่านไปแล้ว - ประเพณีรับบัวหรือโยนบัว - ประเพณีแห่หลวงปู่ปานการขนส่ง การขนส่ง. ในจังหวัดสมุทรปราการ การเดินทางส่วนใหญ่ใช้รถส่วนบุคคลและรถประจำทาง โดยจุดรถประจำทางที่สำคัญได้แก่ บริเวณ บางนา, สำโรง, ปากน้ำ, บางพลี และพระประแดง สำหรับการโดยสารทางเรือ ผ่านทางแม่น้ำเจ้าพระยา มีเรือโดยสารเลียบแม่น้ำ ขึ้นได้ที่ท่าน้ำปากน้ำ และมีการโดยสารข้ามแม่น้ำหลายจุด รวมทั้งบริเวณท่าน้ำพระประแดงมีท่าแพสำหรับบรรทุกรถข้ามแม่น้ำ การเดินทางทางอากาศผ่านทางท่าอากาศยานสุวรรณภูมิ นอกจากนั้น จังหวัดสมุทรปราการยังมีโครงข่ายระบบขนส่งมวลชนที่ต่อเนื่องออกมาจากกรุงเทพมหานครถึงสามเส้นทาง คือรถไฟฟ้าเชื่อมท่าอากาศยานสุวรรณภูมิที่ชั้นใต้ดินของท่าอากาศยานสุวรรณภูมิ รถไฟฟ้าบีทีเอส สายสุขุมวิท บนถนนสุขุมวิท และถนนเทพรัตน และรถไฟฟ้าสายสีเหลือง บริเวณถนนศรีนครินทร์ และถนนเทพารักษ์ และในอนาคต จะมีรถไฟฟ้ามหานคร สายฉลองรัชธรรม บนถนนสุขสวัสดิ์การศึกษาการศึกษา. - การศึกษาขั้นพื้นฐาน (โรงเรียนมัธยม) - สถาบันอุดมศึกษารัฐบาล - สถาบันการแพทย์จักรีนฤบดินทร์ คณะแพทยศาสตร์โรงพยาบาลรามาธิบดี มหาวิทยาลัยมหิดล อำเภอบางพลี - มหาวิทยาลัยราชภัฏธนบุรี สมุทรปราการ อำเภอบางพลี - ศูนย์ฝึกพาณิชย์นาวี สถาบันการศึกษาในสังกัดกรมเจ้าท่า กระทรวงคมนาคม อำเภอเมืองสมุทรปราการ- สถาบันอุดมศึกษาเอกชน - มหาวิทยาลัยอัสสัมชัญ วิทยาเขตสุวรรณภูมิ (บางนา) อำเภอบางเสาธง - มหาวิทยาลัยหัวเฉียวเฉลิมพระเกียรติ อำเภอบางพลี - วิทยาลัยเซาธ์อีสท์บางกอก อำเภอบางพลี - สถาบันเทคโนโลยีแห่งสุวรรณภูมิ อำเภอบางพลี - วิทยาลัยนานาชาติราฟเฟิลส์ อำเภอบางพลี- สถาบันอาชีวศึกษารัฐบาล - วิทยาลัยเทคนิคสมุทรปราการ อำเภอเมืองสมุทรปราการ - วิทยาลัยเทคนิคกาญจนาภิเษกสมุทรปราการ อำเภอบางบ่อ - วิทยาลัยสารพัดช่างสมุทรปราการ อำเภอเมืองสมุทรปราการ - วิทยาลัยการอาชีพพระสมุทรเจดีย์ อำเภอพระสมุทรเจดีย์ - สถาบันอาชีวศึกษาเอกชน - วิทยาลัยเทคโนโลยีบริหารธุรกิจสมุทรปราการ อำเภอบางพลี - โรงเรียนเทคโนโลยีบริหารธุรกิจเปรมฤทัย อำเภอบางพลี (ปัจจุบันเลิกกิจการ) - โรงเรียนเกริกวิทยาลัย อำเภอบางพลี - วิทยาลัยเทคโนโลยีสมุทรปราการ (ช.เทค) อำเภอเมืองสมุทรปราการ - วิทยาลัยเทคโนโลยีสุวรรณภูมิบริหารธุรกิจ อำเภอบางพลี - โรงเรียนเทคโนโลยีสมุทรปราการ อำเภอพระประแดง (ปัจจุบันเลิกกิจการ) - โรงเรียนช่างสำรวจอนุสรณ์สัน อำเภอเมืองสมุทรปราการ (ปัจจุบันเลิกกิจการ) - วิทยาลัยเทคโนโลยีเกวลินบริหารธุรกิจ อำเภอบางเสาธง - วิทยาลัยเทคโนโลยีไทย-ไต้หวัน (บีดีไอ) อำเภอบางพลี - วิทยาลัยเทคโนโลยีไทยโกลบอลบริหารธุรกิจ อำเภอเมือง - โรงเรียนศรีดรุน อำเภอบางพลี - โรงเรียนสุขเจริญผล อำเภอบางพลี- การศึกษาทางทหาร - โรงเรียนนายเรือ อำเภอเมืองสมุทรปราการการท่องเที่ยว การท่องเที่ยว. สมุทรปราการมีสถานที่ท่องเที่ยวที่มีชื่อเสียงอยู่หลายแห่ง ได้แก่ ฟาร์มจระเข้ และเมืองโบราณ ซึ่งรู้จักกันจากนักท่องเที่ยวจากที่ต่างๆ นอกจากนี้ในช่วงประมาณปลายเดือนตุลาคมและต้นเดือนพฤศจิกายน จะมีการจัดงานนมัสการองค์พระสมุทรเจดีย์หรือที่เรียกกันว่า "งานเจดีย์" เป็นเวลา 12 วัน 12 คืน ซึ่งเป็นงานประจำจังหวัดสมุทรปราการ จัดขึ้นบริเวณใจกลางเมืองของตัวอำเภอเมืองสมุทรปราการ โดยจะมีการปิดถนนเริ่มต้นบริเวณศาลากลางจังหวัดสมุทรปราการ มีการจัดตั้งร้านขายของ, ร้านอาหาร, การละเล่น, ชิงช้าสวรรค์, ม้าหมุน และงานโชว์ต่างๆ รวมถึงของหลายหลายมาวางขาย นอกจากที่กล่าวมา ยังมีสถานท่องเที่ยวที่น่าสนใจต่อไปนี้- ตลาดน้ำบางน้ำผึ้ง – แหล่งรวมอาหารพื้นบ้านรวมถึงที่พักผ่อนหย่อนใจ เปิดเฉพาะเสาร์-อาทิตย์ และวันหยุดราชการ - ตลาดน้ำโบราณบางพลี - บ้านสาขลา – หมู่บ้านทางวัฒนธรรมเก่าแก่ สมัยสุโขทัย - ป้อมพระจุลจอมเกล้า – ป้อมปืนที่สำคัญสร้างขึ้นสมัยรัชกาลที่ 5 - เมืองโบราณ – พิพิธภัณฑ์กลางแจ้งที่จำลองสถานที่สำคัญและโบราณสถานในเมืองไทย - พระสมุทรเจดีย์ – โบราณสถานที่สำคัญคู่บ้านคู่เมือง - พิพิธภัณฑ์ช้างเอราวัณ– ประติมากรรมทองแดงรูปช้างที่มีขนาดใหญ่ที่สุดในโลก - ฟาร์มจระเข้ – ฟาร์มจระเข้และสวนสัตว์สมุทรปราการ - สถานตากอากาศบางปู – สถานพักผ่อนหย่อนใจและเป็นศูนย์รวมของฝูงนกนางนวล - หลวงพ่อโตวัดบางพลีใหญ่ใน – พระพุทธรูปศักดิ์สิทธิ์ที่ชาวสมุทรปราการและประชาชนทั่วไปนับถือ - โครงการลูกพระดาบส สมุทรปราการ ตามพระราชดำริ – สถานที่ศึกษาดูงาน ตามแนวทางเศรษฐกิจพอเพียง - อุทยานการเรียนรู้อ่าวไทย – อุทยานการเรียนรู้อ่าวไทยและหอชมเมืองสมุทรปราการบุคคลที่มีชื่อเสียงบุคคลที่มีชื่อเสียง. - สมเด็จพระมหารัชมังคลาจารย์ (ช่วง วรปุญฺโญ) – สมเด็จพระราชาคณะ อดีตผู้ปฏิบัติหน้าที่สมเด็จพระสังฆราช กรรมการมหาเถรสมาคม ประธานสมัชชามหาคณิสสร เจ้าอาวาสวัดปากน้ำ ภาษีเจริญ - กรุง ศรีวิไล – นักแสดงและนักการเมือง - คะนึงนิจ จักรสมิทธานนท์ – นักแสดง - นาม ยิ้มแย้ม – ประธานคณะอนุกรรมการสืบสวนสอบสวนข้อเท็จจริง - ปัญญา ถนอมรอด – ประธานศาลฎีกา - เมืองทอง สมยาประเสริฐ – นักร้องเพลงลูกทุ่ง - สดใส รุ่งโพธิ์ทอง – นักร้องเพลงลูกทุ่ง - ศาสตราจารย์ นายแพทย์ สุด แสงวิเชียร – ราชบัณฑิต แพทย์ดีเด่น และหนึ่งในแพทย์ผู้ชันสูตรพระบรมศพรัชกาลที่ 8 - สุรศักดิ์ ตังสุรัตน์ – อดีตนักฟุตบอลทีมชาติไทยและอดีตโค้ชทีมเมืองทองยูไนเต็ด - อภิเชษฐ์ พุฒตาล – อดีตนักฟุตบอลทีมชาติไทย - วัฒนา อัศวเหม – ประธานพรรคเพื่อแผ่นดิน - ชนม์สวัสดิ์ อัศวเหม – นายกองค์การบริหารส่วนจังหวัดสมุทรปราการ - อำนวย รัศมิทัต – อดีตผู้สมัครนายกองค์การบริหารส่วนจังหวัดสมุทรปราการ - ธนภณ คารมปราชญ์ – อดีตผู้สมัครนายกองค์การบริหารส่วนจังหวัดสมุทรปราการ - ภัทรวดี อภิเด่นเลิศนภาลัย – อดีตผู้สมัครนายกองค์การบริหารส่วนจังหวัดสมุทรปราการ - ธนภัท ธญธนพัต – อดีตผู้สมัครนายกองค์การบริหารส่วนจังหวัดสมุทรปราการ - บุญเกิด ธรรมวาสี – นักวิชาการ ผู้คิดค้นเกมอักษรไขว้ภาษาไทย - ปาณรวัฐ กิตติกรเจริญ – นักร้องวง D2B - รำลึก ธีรพงษ์ – นักกีฬาหมากรุกไทย และครูหมากรุกไทยชื่อดัง - สารัช อยู่เย็น – นักฟุตบอลทีมชาติไทย สังกัด สโมสรฟุตบอลเอสซีจี เมืองทอง ยูไนเต็ด - สิทธิชัย สุวรประทีป – นักกรีฑาทีมชาติไทย - เหรียญชัย สีหะวงษ์ – นักกรีฑาทีมชาติไทย - อัญชะลี ไพรีรัก − สื่อมวลชนชาวไทย - ฝนทิพย์ วัชรตระกูล – มิสไทยแลนด์ยูนิเวิร์ส 2553 นักแสดงสังกัด ช่อง7 - พรรัมภา สุขได้พึ่ง – นักแสดงสังกัดช่อง 7 - อรุณลักษณ์ กิจเลิศไพโรจน์ – สมาชิกสภาผู้แทนราษฎร สมุทรปราการ เขต 1 - ประเสริฐ ชัยกิจเด่นนภาลัย – สมาชิกสภาผู้แทนราษฎร สมุทรปราการ เขต 2 - อนุสรา ยังตรง – สมาชิกสภาผู้แทนราษฎร สมุทรปราการ เขต 3 - วรชัย เหมะ – สมาชิกสภาผู้แทนราษฎร สมุทรปราการ เขต 4 - พิมพ์ ญาดา – นักร้องลูกทุ่งหญิงชาวไทย - สลิลทิพย์ สุขวัฒน์ – สมาชิกสภาผู้แทนราษฎร สมุทรปราการ เขต 5 - เรวดี รัศมิทัศ – สมาชิกสภาผู้แทนราษฎร สมุทรปราการ เขต 6 - ประชา ประสพดี – สมาชิกสภาผู้แทนราษฎร สมุทรปราการ เขต 7 - ธนากร ศรีบรรจง – นักแสดงตลกเดอะ คอมเมเดียน ไทยแลนด์ - ศิรชัช เจียรถาวร – นักแสดง - วโรดม เข็มมณฑา – นักแสดง,นักร้อง,ดีเจ - อิทธิพัทธ์ ฐานิตย์ – นักแสดง,นายแบบ - ธนบูรณ์ เกษารัตน์ – นักฟุตบอลทีมชาติไทย สังกัดสโมสร เชียงราย ยูไนเต็ด - ณพสิน แสงสุวรรณ – อดีตนักร้องนำวง กะลา (วงดนตรี) ปัจจุบันเป็นนักร้องเดี่ยวสังกัดค่าย จีนี่เรคอร์ดส ในเครือ จีเอ็มเอ็ม แกรมมี่ ในนาม “หนุ่ม กะลา” - กานต์ธีรา วัชรทัศนกุล – (เนย BNK48) - นักร้อง</doc>
