<doc id="95361" url="https://th.wikipedia.org/wiki?curid=95361" title="กลุบอัตเลติโกริเบร์เปลต">กลุบอัตเลติโกริเบร์เปลต กลุบอัตเลติโกริเบร์เปลต หรือ ริเวอร์เพลต () เป็นทีมสโมสรฟุตบอลที่ใหญ่ทีมหนึ่งในอาร์เจนตินา ก่อตั้งขึ้นในปี ค.ศ. 1901 ที่ตั้งของสโมสรอยู่ในกรุงบัวโนสไอเรส ซึ่งเป็นเมืองหลวงของประเทศอาร์เจนตินา คำว่าริเบร์เปลต (ริเวอร์เพลต) ที่ใช้ในภาษาอังกฤษหมายถึงริโอเดลาปลาตาซึ่งเป็นชื่อแม่น้ำและชะวากทะเลใกล้กับกรุงบัวโนสไอเรส เป็นหนึ่งในห้าของสโมสรฟุตบอลใหญ่ในอาร์เจนตินา (อีก 4 สโมสรคืออินเดเปนดิเอนเต, โบกายูนิออร์ส, ราซิง และซานโลเรนโซ) สโมสรริเบร์เปลต ก่อตั้งขึ้นในวันที่ 25 พฤษภาคม ค.ศ. 1901 ใกล้กับลาโบกาซึ่งเป็นที่ตั้งของสโมสรฟุตบอลโบกายูนิออร์ส แต่ในภายหลังสโมสรริเบร์เปลตได้ย้ายไปอยู่ที่ย่านนุญเญซ ทางตอนเหนือของกรุงบัวโนสไอเรส ในปี ค.ศ. 1923</doc>
