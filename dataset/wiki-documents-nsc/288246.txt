<doc id="288246" url="https://th.wikipedia.org/wiki?curid=288246" title="วิทยาลัยชุมชนพิจิตร">วิทยาลัยชุมชนพิจิตร วิทยาลัยชุมชนพิจิตร  เป็นสถาบันอุดมศึกษาของรัฐในกลุ่มสถาบันวิทยาลัยชุมชน ในสังกัดสำนักงานคณะกรรมการการอุดมศึกษา กระทรวงศึกษาธิการ ซึ่งเปิดสอนในหลักสูตรอนุปริญญา ประกาศนียบัตรวิชาชีพชั้นสูงและประกาศนียบัตรวิชาชีพ โดยการเสริมสร้างโอกาสทางการศึกษาระดับอุดมศึกษา เพื่อเพิ่มคุณค่าชีวิตและศักยภาพของบุคคลและชุมชนประวัติ ประวัติ. วิทยาลัยชุมชนพิจิตร แรกเริ่มก่อตั้งครั้งแรกเป็น "วิทยาลัยการอาชีพโพทะเล" เปิดการเรียนการสอนครั้งแรกเมื่อปีการศึกษา 2540 ในระดับ ปวช. และ ปวส. ต่อมารัฐบาลมีนโยบายจัดตั้งวิทยาลัยชุมชนให้เป็นสถาบันอุดมศึกษาในท้องถิ่น วิทยาลัยการอาชีพโพทะเลจึงได้รับการยกฐานะมาเป็นวิทยาลัยชุมชน ในสังกัดสำนักบริหารงานวิทยาลัยชุมชน สำนักงานคณะกรรมการการอุดมศึกษา กระทรวงศึกษาธิการ เมื่อวันที่ 17 เมษายน พ.ศ. 2545 ตามนโยบาย "การศึกษาสร้างชาติ สร้างคน สร้างงาน" ของรัฐบาล โดยเฉพาะจังหวัดที่ไม่มีสถาบันอุดมศึกษา ซึ่งจังหวัดพิจิตร เป็นหนึ่งใน 10 จังหวัดแรกที่มีการจัดตั้งวิทยาลัยชุมชน โดยวิทยาลัยชุมชนพิจิตร ทำหน้าที่วิทยาลัยชุมชนควบคู่ไปกับภารกิจเดิมในการจัดการศึกษาสายวิชาชีพ ในปี 2558 สภานิติบัญญัติแห่งชาติ ได้มีมติผ่านพระราชบัญญัติสถาบันวิทยาลัยชุมชน พ.ศ. 2558 มีผลให้วิทยาลัยชุมชนพิจิตร มีสถานะเป็นส่วนราชการหนึ่งในสถาบันวิทยาลัยชุมชน ปัจจุบันวิทยาลัยชุมชนพิจิตร จัดการศึกษาใน 4 ระดับ คือ ประกาศนียบัตริวิชาชีพ (ปวช.) ประกาศนียบัตรวิชาชีพชั้นสูง (ปวส.) อนุปริญญา และหลักสูตรระยะสั้น โดยมีหน่วยจัดการศึกษา จำนวน 12 แห่ง โดยมีหน่วยจัดการศึกษาแม่ข่าย ตั้งอยู่เลขที่ 150 หมู่ที่ 6 ถนนบางมูลนาก-โพทะเล ตำบลท่าบัวบนพื้นที่กว่า 120 ไร่ ปัจจุบันมีการพัฒนาหน่วยจัดการศึกษาดังนี้ หน่วยจัดการศึกษาทับคล้อ(ขุนไผ่ภูมิเขต) หน่วยจัดการศึกษาโพธิ์ประทับช้าง หน่วยจัดการศึกษาเมืองเก่า หน่วยจัดการศึกษาสามงาม หน่วยจัดการศึกษาสากเหล็ก และหน่วยจัดการศึกษาอบต. ปากทาง วิทยาลัยชุมชนพิจิตร ได้ร่วมลงนามและจัดฝึกอบรมเพื่อสอบใบขับขี่กับกรมการขนส่งทางบก ทุกวัน พฤหัสบดีและศุกร์ ของทุกสัปดาห์ เพื่อลดภาระและความหนาแน่นของผู้ใช้บริการอบรม ณ ขนส่ง อ.โพทะเลสถานที่ สถานที่. ด้านอาคารสถานที่ ณ หน่วยจัดแม่ข่าย อำเภอโพทะเล วิทยาลัยชุมชนพิจิตร ตั้งอยู่บนพื้นที่ 120 ไร่ อันเป็นที่ตั้งของบึงสรรพงาย มีอาคารสถานที่อันเอื้ออำนวยต่อการศึกษาเล่าเรียนและฝึกอบรม ได้แก่ อาคารหอประชุมและโรงอาหาร อาคารหอสมุด "อัมพร ภักดีชาติ" อาคารเรียนชั่วคราวขนาด 6 ห้องเรียน อาคารโรงฝึกงานชั่วคราวซึ่งเป็นศูนย์ฝึกปฏิบัติและบริการชุมชนเกี่ยวกับยานยนต์และเครื่องยนต์ขนาดเล็ก อาคารวิทยาบริการ อาคารโรงฝึกงานขนาดสามชั้น อาคารพานิชยกรรม อาคารศูนย์วิชาการศึกษาทั่วไป โรงฝึกงานช่างเชื่อมโลหการ อุทยานการเรียนรู้ที่ประกอบด้วยอาคารชั่วคราว 8 หลัง สนามกีฬาชุมชน บ้านพักครูและบ้านพักนักการกว่า 20 ยูนิต นอกจากนี้ ในหน่วยจัดการศึกษาหลักอีกแห่งคือ หน่วยจัดการศึกษาทับคล้อ ขุนไผ่ภูมิเขตร์ ยังมีอาคารเรียนและโรงฝึกงานอีกกว่า 10 หลัง บนเนื้อที่ซึ่งได้รับบริจาคจากพ.อ.พิเศษ หญิง สมสมัย สิทธิเกษร อีกกว่า 800 ไร่ผู้อำนวยการ ผู้อำนวยการ. วิทยาลัยชุมชนพิจิตร มีผู้อำนวยการ ดังนี้1. นายประดิษฐ์ บุดดีจีน เป็นผู้อำนวยการคนแรก (2545-2555) 2. นายบรรจง พงษ์ประเสริฐ (2556-2559) 3. นายณรงค์ สมบัติใหม่ (2559-ปัจจุบัน)การเดินทางสู่วิทยาลัย การเดินทางสู่วิทยาลัย. การเดินทางสู่วิทยาลัยชุมชนพิจิตร สามารถเดินทางด้วยรถยนต์ส่วนตัว จาก กรุงเทพมหานคร ผ่านเส้นทาง เอ 32 สายเอเชีย สู่นครสวรรค์ แล้วใช้เส้นทางหลวงแผ่นดิน หมายเลข 117 ถึงสี่แยกโพธิ์ไทรงามใช้ถนนโพธิ์ไทรงาม- บางมูลนาก ระยะทางจากกรุงเทพมหานคร ประมาณ 280 กม. การเดินทางโดยรถโยสารสาธารณะสามารถเดินทางจากจังหวัดเพชรบูณณ์ หรือนครสวรรค์โดยใช้รถโดยสารปรับอากาศ สาย นครสวรรค์ เพชรบูรณ์ ซึ่งมีรอบการเดินรถประมาณวันละ 5 เที่ยว การเดินทางโดยรถไฟ สามารถเดินทาง จากสถานีกรุงเทพ ลงที่สถานี บางมูลนาก และต่อรถจักรยานยนต์ รับจ้าง การเดินทางโดยรถร่วมบขส.ประเภท ไม่เกิน 13 ที่นั่ง เดินทางจาก สถานีขนส่งสายเหนือ หมอชิต 2 โดยรถของบริษัท โพทะเลทัวร์ และ อมรทัวร์ จะมีบริการส่งตรงถึงวิทยาลัย แม่ข่ายโพทะเลสาขาวิชาที่เปิดสอนประกาศนียบัตรวิชาชีพ (ปวช.)สาขาวิชาที่เปิดสอน. ประกาศนียบัตรวิชาชีพ (ปวช.). - เครื่องกล - ไฟฟ้ากำลัง - อิเล็กทรอนิกส์ - ช่างเชื่อม- การบัญชี - คอมพิวเตอร์ธุรกิจประกาศนียบัตรวิชาชีพชั้นสูง (ปวส.)ประกาศนียบัตรวิชาชีพชั้นสูง (ปวส.). - เครื่องกล - ไฟฟ้าอิเล็กทรอนิกส์- การบัญชี - พัฒนาเว็บเพจอนุปริญญาอนุปริญญา. - การปกครองท้องถิ่น - คอมพิวเตอร์ - คอมพิวเตอร์ธุรกิจ - การพัฒนาชุมชน- การศึกษาปฐมวัย - เทคโนโลยีรถยนต์ - การจัดการทั่วไป - การบัญชีหลักสูตรระยะสั้น หลักสูตรระยะสั้น. วิทยาลัยชุมชนพิจิตร เปิดสอนหลักสูตรระยะสั้นหลายหลักสูตร อาทิ คอมพิวเตอร์เบื้องต้น การใช้งานอินเทอร์เน็ตเบื้องต้น ฯลฯ โดยคิดค่าใช้จ่ายชั่วโมงละ 1-5 บาท (แล้วแต่รายวิชา)</doc>
