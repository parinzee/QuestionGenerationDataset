<doc id="775939" url="https://th.wikipedia.org/wiki?curid=775939" title="ทะแกล้ว ศุษิลวรณ์">ทะแกล้ว ศุษิลวรณ์ พลอากาศเอก ทะแกล้ว ศุษิลวรณ์ (เกิด 19 ตุลาคม พ.ศ. 2467) อดีต ผู้บัญชาการทหารอากาศ คนที่ 9 ดำรงตำแหน่งช่วงระหว่างปี พ.ศ. 2524 – พ.ศ. 2526 พลอากาศเอกทะแกล้วเกิดเมื่อวันที่ 19 ตุลาคม พ.ศ. 2467 จบการศึกษาระดับชั้นมัธยมศึกษาจาก โรงเรียนมัธยมวัดเทพศิรินทร์ โรงเรียนเตรียมทหารบก โรงเรียนการบิน โรงเรียนเสนาธิการทหารอากาศ และ วิทยาลัยป้องกันราชอาณาจักร พลอากาศเอกทะแกล้วเริ่มรับราชการในยศ ร้อยตรี เมื่อปี พ.ศ. 2489 ก่อนจะโอนย้ายมารับราชการที่ กองทัพอากาศ ในยศ เรืออากาศโท ในปี พ.ศ. 2491 และได้เจริญก้าวหน้าในหน้าที่ราชการเรื่อยมาจนกระทั่งได้รับแต่งตั้งให้ดำรงตำแหน่งผู้ช่วยทูตทหารอากาศประจำสถานเอกอัครราชทูตไทยประจำ กรุงวอชิงตัน ดีซี ต่อมาได้ดำรงตำแหน่งเจ้ากรมยุทธศึกษาทหารอากาศและได้ดำรงตำแหน่งเสนาธิการทหารอากาศพร้อมกับรับพระราชทานยศ พลอากาศเอก เมื่อวันที่ 1 ตุลาคม พ.ศ. 2523 จนกระทั่งในวันที่ 1 ตุลาคม พ.ศ. 2524 พลอากาศเอกทะแกล้วจึงได้ขึ้นดำรงตำแหน่ง ผู้บัญชาการทหารอากาศ สืบต่อจาก พลอากาศเอกพะเนียง กานตรัตน์ ที่เกษียณอายุราชการแต่ดำรงตำแหน่งได้เพียง 2 ปีก็ถึงแก่อสัญกรรมเมื่อปี พ.ศ. 2526 ที่ ประเทศมาเลเซีย โดย พลอากาศเอกประพันธ์ ธูปะเตมีย์ ขึ้นมาดำรงตำแหน่งแทนเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เหรียญจักรมาลา (ร.จ.ม.)</doc>
