<doc id="945001" url="https://th.wikipedia.org/wiki?curid=945001" title="หม่อมหลวงขวัญทิพย์ เทวกุล">หม่อมหลวงขวัญทิพย์ เทวกุล หม่อมหลวงขวัญทิพย์ เทวกุล หรือรู้จักกันทั่วไปในชื่อ คุณป้อม ผู้เชี่ยวชาญด้านอาหารโดยเฉพาะอาหารไทยตำรับชาววัง และด้านการออกแบบอาหาร กรรมการรายการมาสเตอร์เชฟไทยแลนด์ ซีซันที่ 1 และมาสเตอร์เชฟไทยแลนด์ ซีซันที่ 2 และเป็นเจ้าของวลีเด็ด เตือนแล้วนะประวัติ ประวัติ. หม่อมหลวงขวัญทิพย์ เทวกุล เป็นบุตรคนเล็กของหม่อมราชวงศ์เทพยพงศ์ เทวกุล กับนางประเทือง เทวกุล ณ อยุธยา (สกุลเดิม ศิลปรัศมี) โดยมีพี่ร่วมบิดามารดาได้แก่ หม่อมหลวงประทิ่นทิพย์ นาครทรรพ, หม่อมหลวงปรางทิพย์ พรหมพจน์ และ หม่อมหลวงเทวพร เทวกุล เป็นนัดดาในหม่อมเจ้าปรีดิเทพย์พงษ์ เทวกุล (พระโอรสในสมเด็จพระเจ้าบรมวงศ์เธอ กรมพระยาเทวะวงศ์วโรปการ กับหม่อมพุก เทวกุล ณ อยุธยา) กับหม่อมราชวงศ์สอางค์ เทวกุล (ปราโมช) ธิดาในพระวรวงศ์เธอ พระองค์เจ้าคำรบ กับหม่อมนุ่ม ปราโมช ณ อยุธยา ด้านการศึกษาสำเร็จการศึกษาระดับประถมศึกษาจากโรงเรียนจิตรลดา, ระดับมัธยมศึกษาจากโรงเรียนราชินี และระดับปริญญาตรีจากคณะรัฐศาสตร์ จุฬาลงกรณ์มหาวิทยาลัย ด้านการสมรสสมรสและหย่าโดยใช้นามสกุลสามี "สามเสน" ต่อมากลับมาใช้นามสกุลเดิม "เทวกุล" มีบุตรชาย 3 คนอุปนิสัย อุปนิสัย. หม่อมหลวงชวัญทิพย์ได้ให้สัมภาษณ์กับหลายรายการว่า ตนเองนั้นไมได้เรียบร้อยแบบผู้หญิงไทย อุปนิสัยของตนนั้นมีลักษณะห้าวหาญมากกว่า โดยหลังจากที่ตนหย่าขาดจากสามีโดยให้เหตุผลว่า สามีของเธอนั้นรักสนุก เธอก็เลี้ยงดูบุตรชายของเธอทั้ง 3 คนเพียงลำพัง โดยหม่อมหลวงขวัญทิพย์ยังสอนให้ลูกทั้ง 3 คน ให้ความเคารพคุณพ่อดังเดิม ถึงแม้ตนเองนั้นจะแยกกันอยู่ก็ตาม</doc>
