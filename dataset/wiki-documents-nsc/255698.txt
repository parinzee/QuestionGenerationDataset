<doc id="255698" url="https://th.wikipedia.org/wiki?curid=255698" title="รังหมาป่า">รังหมาป่า รังหมาป่า ( โวลฟส์ชันเซอ) เป็นกองบัญชาการใหญ่ทางทหารแห่งแรกในแนวรบด้านตะวันออก ระหว่างสงครามโลกครั้งที่สอง ซึ่งเป็นหนึ่งในกองบัญชาการฟือเรอร์ทั่วทวีปยุโรป กองบัญชาการดังกล่าวถูกสร้างขึ้นมาเพื่อเตรียมการสำหรับปฏิบัติการบาร์บารอสซา ซึ่งถูกพบในป่ามัสอูเริน (Masuren) ใกล้กับเมืองรัสเทนบูร์ก แคว้นปรัสเซียตะวันออก ซึ่งปัจจุบัน คือ เมือง Kętrzyn ในประเทศโปแลนด์ ฮิตเลอร์เดินทางมาถึงรังหมาป่าเป็นครั้งแรกในคืนวันที่ 23 มิถุนายน ค.ศ. 1941 และเดินทางออกครั้งสุดท้ายเมื่อวันที่ 20 พฤศจิกายน ค.ศ. 1944 นับเป็นเวลารวมมากกว่า 800 วัน หรือประมาณ 3 ปีครึ่ง รังหมาป่าถูกทำลายและถูกทิ้งร้างเมื่อวันที่ 25 มกราคม ค.ศ. 1945 ในปัจจุบัน ซากของรังหมาป่ายังคงถูกพบในป่าเกอร์ลิทซ์ (Forst Görlitz) ใกล้กับเมือง Kętrzyn ประเทศโปแลนด์ กองทัพแดงมาถึงแนวชายแดนของแคว้นปรัสเซียตะวันออกราวเดือนตุลาคม ค.ศ. 1944 ฮิตเลอร์ได้เดินทางออกจากรังหมาป่าเมื่อวันที่ 20 พฤศจิกายน และสองวันต่อมา ได้มีคำสั่งให้ทำลายรังหมาป่าทิ้ง แต่การทำลายอย่างสิ้นเชิงยังไม่เกิดขึ้นจนกระทั่งในคืนวันที่ 24-25 มกราคม ค.ศ. 1945 โดยใช้ระเบิดหลายตันในการทำลายสถานที่ทั้งหมด โดยบังเกอร์ 1 แห่งต้องใช้ระเบิดทีเอ็นทีอย่างน้อย 8 ตัน ในวันที่ 27 มกราคม กองทัพแดงยึดรังหมาป่าได้โดยปราศจากการต่อสู้ หลังจากยึดรังหมาป่าได้แล้ว ได้มีการเก็บกวาดทุ่นระเบิดกว่า 54,000 ทุ่นรอบรังหมาป่า ซึ่งใช้เวลาจนถึงปี ค.ศ. 1955</doc>
