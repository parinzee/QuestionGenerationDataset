<doc id="577436" url="https://th.wikipedia.org/wiki?curid=577436" title="ชยาภา วงศ์สวัสดิ์">ชยาภา วงศ์สวัสดิ์ ชยาภา วงศ์สวัสดิ์ (ชื่อเล่น: เชอรี่) อดีตข้าราชการอัยการชาวไทย มีชื่อเสียงจากการเป็นนักร้อง ในสังกัดเมกเกอร์เฮด เครือจีเอ็มเอ็ม แกรมมี่ประวัติ ประวัติ. ชยาภาเกิดเมื่อวันที่ 10 พฤศจิกายน พ.ศ. 2526 เป็นธิดาคนสุดท้อง ของสมชาย (บิดา) นายกรัฐมนตรีไทย คนที่ 26 กับเยาวภา (มารดา; นามสกุลเดิม: ชินวัตร) จึงเป็นหลานสาวของ ดร. ทักษิณ ชินวัตร นายกรัฐมนตรีไทย คนที่ 23 ด้วย ชยาภามีพี่ชาย 1 คนคือ ยศชนัน (เชน) และพี่สาว 1 คนคือ ชินณิชา (เชียร์) ชยาภาสนใจการร้องเพลงมาตั้งแต่เด็ก และใฝ่ฝันว่าจะได้ออกอัลบั้มของตนเอง ซึ่งเยาวภาสนับสนุนให้เข้าเรียนร้องเพลง กับครูอ้วน-มณีนุช เสมรสุต และตั้งวงดนตรีกับเพื่อนๆ ที่โรงเรียนสตรีวิทยา ต่อมาในปี พ.ศ. 2544 ชยาภาเข้าทดสอบเสียง กับจีเอ็มเอ็ม แกรมมี่ แต่ไม่ผ่าน เยาวภาจึงเปิดบริษัท สตรอง พอยต์ เอ็นเตอร์เทนเมนต์ จำกัด (Strong Point Entertainment) เพื่อผลิตและจัดจำหน่าย อัลบั้มชุดแรกของชยาภา เชอรี่ ซีเครท ซี (Cherry - SECRET C) ซึ่งเพลงส่วนมากใช้แนวอิเล็กทรอนิกส์ป๊อป ต่อมาในปี พ.ศ. 2545 ค่ายเพลงเมกเกอร์เฮด ในเครือจีเอ็มเอ็ม แกรมมี่ ทำสัญญากับชยาภา ให้เข้าเป็นนักร้องในสังกัด และออกอัลบั้มที่สอง เชอร์รี่ ชยาภา ขณะที่กำลังศึกษาชั้นปีที่ 2 คณะนิติศาสตร์ มหาวิทยาลัยธรรมศาสตร์ เมื่อจบการศึกษา ชยาภาก็ยุติผลงานวงการบันเทิง แล้วเข้าศึกษาต่อจนสำเร็จเป็นเนติบัณฑิตไทย จากนั้นไปศึกษาต่อที่สหรัฐอเมริกา แล้วกลับมารับราชการ เป็นอัยการในประเทศไทย ต่อมาเมื่อวันที่ 18 พฤษภาคม พ.ศ. 2556 ชยาภาเข้าพิธีหมั้น และพิธีมงคลสมรสกับ นัม ลีนาล (Lynal Nam) ชาวกัมพูชา บุตรชายของ เซียง นัม นักการเมืองระดับนำของกัมพูชา กับมาดามอ้วน วันลี ที่โรงแรมพลาซาแอทธินี รอยัลเมอริเดียน กรุงเทพมหานคร และในปลายเดือนเดียวกัน มีพิธีฉลองสมรส ที่โรงแรมซิตีอังกอร์ จังหวัดเสียมราฐ ประเทศกัมพูชา โดยมารดาของชยาภาและนัม แนะนำให้รู้จักกัน และติดต่อกันเรื่อยมา จนกระทั่งตกลงคบหากัน นอกจากนั้น เขายังเป็นผู้ถือหุ้น บริษัท แอสคอน คอนสตรัคชั่น จำกัด (มหาชน)สตูดิโออัลบั้มอัลบั้ม Secret C (พ.ศ. 2544)สตูดิโออัลบั้ม. อัลบั้ม Secret C (พ.ศ. 2544). 1. มาม่วน 2. ไม่อยากมอง 3. มนต์วิเศษ 4. โทรกระหน่ำ 5. อย่าโกรธ 6. สบตา 7. เปลี่ยน 8. โลกใบใหม่ 9. มารักหน่อย 10. ความทรงจำ 11. มาม่วน (Backing Track) 12. โลกใบใหม่ (Backing Track)อัลบั้ม Cherry Chayapa (พ.ศ. 2545)อัลบั้ม Cherry Chayapa (พ.ศ. 2545). 1. คนโปรดคนแปลก 2. นึกว่าชอบ 3. อยากอยู่ใกล้บ้านเธอ 4. อันนี้ก็ใช่อยู่ 5. ชอบก็ไปกับเขา 6. เหนื่อยพอแล้ว 7. ไม่กล้าพอ 8. หวง 9. เพื่อนกันไม่มีวันหยุด 10. Dogo</doc>
