<doc id="361640" url="https://th.wikipedia.org/wiki?curid=361640" title="ดาวยักษ์">ดาวยักษ์ ดาวยักษ์ () คือดาวฤกษ์ชนิดหนึ่งที่มีรัศมีและความส่องสว่างมากกว่าดาวฤกษ์ในแถบลำดับหลักที่มีอุณหภูมิพื้นผิวเท่ากัน โดยทั่วไปดาวยักษ์จะมีรัศมีระหว่าง 10 ถึง 100 เท่าของรัศมีดวงอาทิตย์ และความส่องสว่างระหว่าง 10 ถึง 1,000 เท่าของดวงอาทิตย์ ดาวฤกษ์ที่มีความสว่างยิ่งกว่าดาวยักษ์จะเรียกว่า ดาวยักษ์ใหญ่ และดาวไฮเปอร์ไจแอนท์ บางครั้งดาวฤกษ์ในแถบลำดับหลักที่มีความร้อนสูงและส่องสว่างมากๆ ก็อาจถูกเรียกว่าดาวยักษ์ได้เช่นเดียวกัน การที่ดาวยักษ์มีรัศมีและความส่องสว่างที่สูงมาก ทำให้มันอยู่เหนือแถบลำดับหลัก (ค่าความส่องสว่างระดับ V ตามการจัดประเภทดาวฤกษ์ของเยอร์เกสบนไดอะแกรมของเฮิร์ตสปรัง-รัสเซลล์ เทียบกับกับระดับความส่องสว่าง II หรือ IIIตัวอย่าง ตัวอย่าง. ดาวยักษ์ซึ่งเป็นที่รู้จักแพร่หลาย ซึ่งมีสีต่างๆ ดังเช่น :- ดาวอัลไซโอนี (η Tauri), ดาวยักษ์สีน้ำเงิน-ขาว (B-type) เป็นดาวสว่างที่สุดในกระจุกดาวลูกไก่ - ดาวธูบัน (α Draconis), ดาวยักษ์สีขาว (A-type) - σ Octantis, ดาวยักษ์สีขาว (F-type) - ดาวคาเพลลา (α Aurigae Aa), ดาวยักษ์สีเหลือง-ขาว (G-type) หนึ่งในกลุ่มดาวที่เรียงตัวกันเป็นกลุ่มดาวคาเพลลา - ดาวอาร์คตุรุส (α Bootes), ดาวยักษ์สีส้ม (K-type) - ดาวมิรา (ο Ceti), ดาวยักษ์สีแดง (M-type)</doc>
