<doc id="119619" url="https://th.wikipedia.org/wiki?curid=119619" title="โครงการระบบรถไฟชานเมือง (สายสีแดง)">โครงการระบบรถไฟชานเมือง (สายสีแดง) โครงการระบบรถไฟชานเมืองสายสีแดง เป็นโครงการระบบขนส่งมวลชนทางรางในกรุงเทพมหานครและปริมณฑล โดยการรถไฟแห่งประเทศไทย (รฟท.) พื้นที่โครงการส่วนใหญ่อยู่บนเขตทางของการรถไฟแห่งประเทศไทย ทำหน้าที่ในการบริการขนส่งผู้โดยสารที่อยู่อาศัยในพื้นที่ชานเมืองเข้าสู่กรุงเทพมหานคร ด้วยระบบรางที่รวดเร็วและมีประสิทธิภาพ เพื่อป้อนผู้โดยสารเข้าสู่โครงข่ายระบบรถไฟฟ้าขนส่งมวลชนของการรถไฟฟ้าขนส่งมวลชนแห่งประเทศไทย (รฟม.) และกรุงเทพมหานคร ในเขตกรุงเทพมหานคร ซึ่งมีอยู่แล้ว และยังจะสร้างเพิ่มเติมอีกในอนาคต รถไฟฟ้าชานเมืองสายสีแดง ช่วงบางซื่อ–รังสิต และช่วงบางซื่อ–ตลิ่งชัน รวมสถานีกลางบางซื่อ ใช้งบประมาณในการก่อสร้างรวมทั้งหมด 99,840.4 ล้านบาทรูปแบบโครงการ รูปแบบโครงการ. เป็นระบบขนส่งมวลชนทางราง ที่มีรูปแบบการเดินรถของการรถไฟแห่งประเทศไทยในปัจจุบัน ได้แก่ ขบวนรถไฟทางไกล รถชานเมือง และรถสินค้า ที่ลากจูงด้วยหัวรถจักรดีเซล เดินรถร่วมกับระบบรถไฟฟ้าชานเมือง โดยติดตั้งระบบการป้องกันขบวนรถอัตโนมัติ (Automatic Train Protection – ATP) เพิ่มเติมเพื่อให้ขบวนรถทั้งสองระบบเดินรถร่วมกันได้อย่างมีประสิทธิภาพและปลอดภัยเส้นทาง เส้นทาง. เส้นทางของระบบรถไฟชานเมือง แบ่งเป็นเส้นทาง 6 ช่วง ดังนี้ - สายสีแดงเข้มเหนือ- บางซื่อ-รังสิต - รังสิต-ชุมทางบ้านภาชี - สายสีแดงเข้มใต้- บางซื่อ-หัวลำโพง - หัวลำโพง-มหาชัย - สายสีแดงอ่อนฝั่งตะวันตก- บางซื่อ-ตลิ่งชัน - ตลิ่งชัน-ศาลายา - สายสีแดงอ่อนฝั่งตะวันออก- บางซื่อ-มักกะสัน - มักกะสัน-หัวหมาก ซึ่งในภายหลัง โครงข่ายรถไฟฟ้าสายสีแดงนี้ ได้แยกออกเป็นสายสีแดงเข้ม และสายสีแดงอ่อน ตามมติคณะรัฐมนตรี วันที่ 7 กันยายน 2547 โดยให้กระทรวงคมนาคมเร่งรัดดำเนินการในสายทางที่มีความจำเป็นเร่งด่วนรถไฟฟ้าชานเมืองสายสีแดงเข้มรถไฟฟ้าชานเมืองสายสีแดงเข้ม. - ช่วงบางซื่อ-รังสิต ตามเส้นทางรถไฟสายเหนือและตะวันออกเฉียงเหนือ ระยะทาง 24.6 กิโลเมตร - ช่วงบางซื่อ-หัวลำโพง ระยะทาง 11.0 กิโลเมตร - ช่วงหัวลำโพง-มหาชัย ระยะทาง 36.0 กิโลเมตรรถไฟฟ้าชานเมืองสายสีแดงอ่อนรถไฟฟ้าชานเมืองสายสีแดงอ่อน. - ช่วงบางซื่อ-ตลิ่งชัน ตามเส้นทางรถไฟสายใต้ ระยะทาง 14.7 กิโลเมตร - ช่วงบางซื่อ-พญาไท-มักกะสัน ตามเส้นทางรถไฟสายตะวันออก ระยะทาง 7.6 กิโลเมตร - Airport Rail Link (อู่ตะเภา-สุวรรณภูมิ-พญาไท-ดอนเมือง) ระยะทาง 28.5 กิโลเมตร (ปัจจุบันได้แยกโครงการออกจากรถไฟฟ้าสายสีแดงอ่อนแล้ว)</doc>
