<doc id="740071" url="https://th.wikipedia.org/wiki?curid=740071" title="ไอโฟน 6เอส">ไอโฟน 6เอส ไอโฟน 6เอส และ ไอโฟน 6เอส พลัส เป็นสมาร์ตโฟนที่ผลิตและจัดจำหน่ายโดยบริษัทแอปเปิล เปิดตัวเมื่อวันที่ 9 กันยายน 2558 และวางจำหน่ายครั้งแรกในวันที่ 25 เดือนและปีเดียวกัน โดยนอกจากมีสีเงิน สีเทาสเปซเกรย์ และสีทองเช่นเดียวกับไอโฟน 6/6 พลัส แล้ว ยังเพิ่มสีทองกุหลาบ (โรสโกลด์) ตัวเครื่อง 6เอส มีการออกแบบคล้ายกับไอโฟน 6 แต่มีการปรับเปลี่ยนวัสดุให้มีความแข็งแรง ชิพประมวลผลแบบใหม่ ปรับปรุงกล้องหลังจากเดิม 8 เมกะพิกเซล เป็น 12 เมกะพิกเซล โดยสามารถถ่ายวิดีโอความละเอียด 4K นอกจากนี้ไอโฟส 6เอส มีการแนะนำถึงคุณสมบัติพิเศษเพิ่มระบบสัมผัสแบบสามมิติ (3D Touch) ซึ่งปรับไปตามแรงน้ำหนักในการกด</doc>
