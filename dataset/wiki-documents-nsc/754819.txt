<doc id="754819" url="https://th.wikipedia.org/wiki?curid=754819" title="ปล่อยมือฉัน">ปล่อยมือฉัน "ปล่อยมือฉัน" เป็นซิงเกิลของ หนุ่ม กะลา ในปี พ.ศ. 2558 ประพันธ์เนื้อร้อง-แต่งทำนองโดย ณพสิน แสงสุวรรณ และเรียบเรียงโดย NKL BAND ออกจำหน่ายครั้งแรกในวันที่ 16 กันยายน พ.ศ. 2558 โดยเป็นซิงเกิลที่ 2 ในฐานะศิลปินเดี่ยว เป็นเพลงช้าอกหักและรันทดสุดๆในรอบ 12 ปีเลยทีเดียว โดยหยิบยกเรื่องราวของตัวเองมาถ่ายทอด เนื้อหาของเพลงนี้ ที่บอกเล่าเรื่องราวในครั้งหนึ่งว่า เคยทุ่มเทความรักเพื่อใครบางคน แต่กลับต้องมาพบความจริงว่า เค้าไม่ได้มีเราเพียงคนเดียว และจะไม่ขอให้เธอเปลี่ยนใจ แต่ขอเพียงว่า “ปล่อยมือฉัน” เสียที อย่ายื้อกันต่อไปอีกเลย จุดเด่นของเพลงนี้อยู่ที่เสียงร้องอันเป็นเอกลักษณ์ของ “หนุ่ม” ที่ถ่ายทอดอารมณ์ได้อย่างลึกซึ้งและ ลงตัวกับดนตรีร็อกที่หนักแน่นขึ้นกว่าเดิม โดยในส่วนของภาคดนตรีนั้น จะแสดงอารมณ์ความอึดอัด บีบคั้นความรู้สึก และมีช่วงที่กลับคลายความรู้สึกเหล่านั้นออกเสียจนเกือบหมดสิ้น และเริ่มกลับมาอึดอัดอีกครั้ง วนเวียนไปเรื่อยๆ เปรียบเสมือนกับคนที่กำลังทุกข์ทรมานอยู่ในวังวนของความรัก ส่วนมิวสิควีดิโอนี้เผยแพร่ครั้งแรกในวันที่ 16 กันยายน พ.ศ. 2558 เวลา 20:00 น. กำกับโดย ดล ผดุงวิเชียรการตอบรับ การตอบรับ. เพลง "ปล่อยมือฉัน" ได้ติดอันดับสูงสุด 5 จากการจัดอันดับของ ซี้ดเอฟเอ็ม ในชาร์ต ซี้ดเอฟเอ็ม ชาร์ตท็อป 20 ประจำวันที่ 1 พฤศจิยายน พ.ศ. 2558 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานีชาร์ต</doc>
