<doc id="717043" url="https://th.wikipedia.org/wiki?curid=717043" title="หูดหงอนไก่">หูดหงอนไก่ หูดหงอนไก่, หูดกามโรค หรือ หูด () เป็นอาการของโรคติดต่อทางเพศสัมพันธ์จากเชื้อฮิวแมนแพปพิลโลมาไวรัส (HPV) บางชนิดซึ่งติดต่อได้ง่ายมากผ่านทางการสัมผัสผิวหนังต่อผิวหนัง ส่วนใหญ่เป็นจากการสัมผัสผ่านการมีเพศสัมพันธ์ทางปาก ทางอวัยวะเพศ และทางทวารหนัก กับผู้มีเชื้อ โดยเป็นอาการที่เห็นได้ชัดเจนที่สุดของการติดเชื้อ HPV ที่อวัยวะเพศ แม้เชื้อ HPV บางชนิดทำให้เกิดมะเร็งปากมดลูกและมะเร็งทวารหนัก แต่ก็เป็นคนละชนิดกันกับที่ทำให้เกิดหูด. ผู้ได้รับเชื้อ HPV 90% จะไม่เกิดหูดหงอนไก่ แต่ก็ยังสามารถแพร่เชื้อต่อได้ อุบัติการณ์ของการติดเชื้อ HPV ต่างกันไปตามแต่ละงานวิจัย แต่ความชุกของการติดเชื้อ HPV นั้นมีมากจนแทบจะเรียกได้ว่าแทบทุกคนที่มีเพศสัมพันธ์จะได้รับเชื้อ HPV อย่างน้อย 1 ครั้ง ตลอดชีวิต</doc>
