<doc id="660681" url="https://th.wikipedia.org/wiki?curid=660681" title="เจฟฟรีย์ ยูจินนีดีส">เจฟฟรีย์ ยูจินนีดีส เจฟฟรีย์ เคนต์ ยูจินนีดีส (; เกิด 8 มีนาคม พ.ศ. 2503) เป็นนักเขียนชาวอเมริกัน เขาได้รับรางวัลพูลิตเซอร์ในปี พ.ศ. 2546 จากผลงานชิ้นที่ 2 Middlesexประวัติ ประวัติ. เจฟฟรีย์ ยูจินนีดีสเกิดเมื่อ พ.ศ. 2503 ที่เมืองดีทรอยต์ รัฐมิชิแกน ประเทศสหรัฐอเมริกา เขาใฝ่ฝันอยากจะเป็นนักเขียนตั้งแต่สมัยเรียนมัธยม โดยได้รับแรงบันดาลใจมาจากงานเขียนของนักเขียนสมัยนวยุคนิยม (modernist) เช่น เจมส์ จอยซ์, มาร์แซล พรุสต์, วิลเลียม ฟอล์คเนอร์, เวอร์จิเนีย วูล์ฟ และทอมัส พินชอน ยูจินนีดีสเรียนจบปริญญาตรีที่มหาวิทยาลัยบราวน์ และจบปริญญาโทที่มหาวิทยาลัยสแตนฟอร์ด เขาตีพิมพ์นวนิยายเล่มแรก The Virgin Suicides ในปี พ.ศ. 2536 และได้รับความนิยมจนถูกนำไปสร้างเป็นภาพยนตร์ชื่อเดียวกัน ในปี พ.ศ. 2542 นำแสดงโดยเคิร์สเตน ดันสท์ ในปีพ.ศ. 2545 ยูจินนีดีสก็ตีพิมพ์ Middlesex นวนิยายแนวครอบครัวที่ได้รับรางวัลพูลิตเซอร์ในปีต่อมา ผลงานล่าสุดของเขา The Marriage Plot ตีพิมพ์ในปี พ.ศ. 2554 ปัจจุบัน ยูจินนีดีสพำนักอยู่ที่พรินซ์ตัน รัฐนิวเจอร์ซีย์ กับครอบครัว โดยเขาเป็นศาสตราจารย์ด้านการเขียนเชิงสร้างสรรค์อยู่ที่ Peter B. Lewis Center for the Artsผลงานผลงาน. - The Virgin Suicides (พ.ศ. 2536) - Middlesex (พ.ศ. 2545) - The Marriage Plot (พ.ศ. 2554)</doc>
