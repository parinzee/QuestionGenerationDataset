<doc id="83787" url="https://th.wikipedia.org/wiki?curid=83787" title="007 รหัสสังหาร">007 รหัสสังหาร รหัสสังหาร หรือในชื่อภาษาอังกฤษว่า Licence to Kill เป็นภาพยนตร์เรื่องที่ 16 ในภาพยนตร์ชุดเจมส์ บอนด์ เดอะซีรีส์ ที่ค่ายภาพยนตร์อีโอเอ็นโปรดัคชั่น(EON Production) จัดทำขึ้น ภาพยนตร์เรื่องนี้เป็นครั้งที่ 2 และเป็นครั้งสุดท้ายของ ทิโมธี ดาลตัน ในบทเจมส์ บอนด์ ให้กับค่ายอีโอเอ็น เป็นครั้งที่ 2 เป็นครั้งสุดท้ายของคาโรไลน์ บลิส ในบท มิส มันนี่เพ็นนี เป็นครั้งที่ 5 และครั้งสุดท้ายของ โรเบิร์ต บราวน์ ในบท เอ็ม เช่นกัน ภาพยนตร์เรื่องนี้ออกฉายในพ.ศ. 2532 กำกับโดย จอห์น เกลน ซึ่งภาพยนตร์ซีรีส์เจมส์ บอนด์ เรื่องนี้ เป็นเรื่องแรกที่ไม่ใช้บทประพันธ์ของเอียน เฟลมมิ่ง แต่ใช้บทประพันธ์ของจอห์น การ์ดเนอร์แทน ใช้ทุนรวมทั้งสิ้น 42 ล้านดอลลาร์สหรัฐ เทียบเท่าเงิน 73,025,806 ดอลลาร์สหรัฐในพ.ศ. 2551 กวาดรายได้รวมทั้งสิ้น 156.2 ล้านดอลลาร์สหรัฐ เทียบเท่าเงิน 271,586,451 ดอลลาร์สหรัฐในพ.ศ. 2551 เป็นภาพยนตร์เจมส์ บอนด์ที่ขายดีเป็นอันดับที่ 22 จากภาพยนตร์เจมส์ บอนด์อย่างเป็นทางการ 22 เรื่องตัวละครสำคัญเกร็ดเกร็ด. - เป็นเจมส์ บอนด์ ภาคที่นับได้ว่าทำรายได้ต่ำที่สุด และเกิดปัญหาเรื่องการเปลี่ยน/ถ่ายทอดกรรมสิทธิ์ จึงทำให้บริษัทผู้สร้างคือ อีโอเอ็น (EON) ต้องเว้นระยะห่างในการสร้างภาคต่อไปนานถึง 6 ปีเต็ม โดยระหว่างนั้นก็ได้หาผู้ที่จะมาเป็น เจมส์ บอนด์คนต่อไป ก่อนจะกลับมาใหม่ในภาค Golden Eye ใน พ.ศ. 2538 ซึ่งผู้ที่รับบทเป็นเจมส์ บอนด์คือ เพียร์ซ บรอสแนน - ฉากยิงปืนเปิดเรื่อง มีเสียงเพลงประกอบแตกต่างจากตอนอื่น ๆ</doc>
