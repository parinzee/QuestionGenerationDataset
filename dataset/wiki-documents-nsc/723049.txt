<doc id="723049" url="https://th.wikipedia.org/wiki?curid=723049" title="ปีเตอร์ นอร์วิก">ปีเตอร์ นอร์วิก ปีเตอร์ นอร์วิก เป็นนักวิทยาศาสตร์คอมพิวเตอร์ชาวอเมริกัน เกิดเมื่อวันที่ 14 ธันวาคม ค.ศ. 1956 ปัจจุบันเป็นผู้อำนวยการด้านการวิจัยของบริษัทกูเกิลประวัติการศึกษา ประวัติการศึกษา. ปีเตอร์ นอร์วิก เป็นนักวิจัยและสมาชิกของสมาคมเพื่อความก้าวหน้าทางปัญญาประดิษฐ์ (AAAI) และเป็นผู้แต่งหนังสือ Artificial Intelligence: A Modern Approach ร่วมกับสจวร์ต รัสเซลล์ อันเป็นหนังสือด้านปัญญาประดิษฐ์ที่ใช้กันอย่างแพร่หลายที่สุดในปัจจุบัน ในอดีต นอร์วิกเคยทำงานที่ Ames Research Center ขององค์การบริหารการบินและอวกาศแห่งชาติ สหรัฐฯ เป็นผู้ดูแลนักวิทยาศาสตร์ 200 คนดำเนินการวิจัยด้านหุ่นยนต์ ระบบอัตโนมัติ วิศวกรรมซอฟต์แวร์อัตโนมติและการวิเคราะห์ข้อมูล ประสาทวิศวกรรม งานวิจัยระบบความร่วมมือ และการตัดสินใจบนระบบจำลอง นอร์วิกจบการศึกษาระดับปริญญาตรีทางด้านคณิตศาสตร์ประยุกต์จากมหาวิทยาลัยบราวน์ และระดับปริญญาเอกจากมหาวิทยาลัยแคลิฟอร์เนีย เบิร์กลีย์งานวิจัย งานวิจัย. นอร์วิก เป็นผู้ช่วยศาสตราจารย์ที่มหาวิทยาลัยเซาเทิร์นแคลิฟอร์เนียและเป็นนักวิจัยที่เบิร์กลีย์ มีผลงานการตีพิมพ์มากกว่า 50 ฉบับในด้านของวิทยาศาสตร์คอมพิวเตอร์ โดยเฉพาะสายปัญญาประดิษฐ์ การประมวลผลภาษาธรรมชาติ การได้มาซึ่งข้อมูล และวิศวกรรมซอฟต์แวร์ รวมทั้งมีผลงานหนังสือ Artificial Intelligence: A Modern Approach และ Paradigms of AI Programming: Case Studies in Common Lisp ในปี ค.ศ. 2011 นอร์วิกร่วมกับเซบาสเตียน ทรุนพัฒนาระบบการสอนวิชาปัญญาประดิษฐ์ออนไลน์ โดยมีนักเรียนกว่า 160,000 คนเข้าร่วมศึกษา และปัจจุบันยังมีงานสอนออนไลน์ที่เว็บไซต์ อีกด้วย</doc>
