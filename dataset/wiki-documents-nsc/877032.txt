<doc id="877032" url="https://th.wikipedia.org/wiki?curid=877032" title="เบรตต์ ยัง (นักร้อง)">เบรตต์ ยัง (นักร้อง) เบรตต์ ชาลส์ ยัง () (เกิด 23 มีนาคม ค.ศ. 1981) เป็นนักร้องและนักแต่งเพลงคันทรีป็อปชาวอเมริกันจากออเรนต์เคาน์ตี รัฐแคลิฟอร์เนีย เขาเคยเป็นพิตเชอร์เบสบอลที่วิทยาลัย และใช้เวลาแต่งเพลงหลังได้รับบาดเจ็บ อีพีชุดแรกของเขาผลิตโดย แดนน์ ฮัฟฟ์ ออกจำหน่ายโดยสังกัดรีพับลิกแนชวิลล์ ในวันที่ 12 กุมภาพันธ์ 2016 ซิงเกิลเปิดตัว "สลีปวิทเอาต์ยู" ออกจำหน่ายในวันที่ 11 เมษายนชีวิตช่วงแรก ชีวิตช่วงแรก. ยังเกิดในแอนาไฮม์ ออเรนจ์เคาน์ตี เขาเคยเรียนที่แคลวารีแชเพลไฮสกูลในคอสตาเมซา รัฐแคลิฟอร์เนีย และโอลมิส เออร์วินแวลลีย์คอลเลจ และมหาวิทยาลัยเฟรสโนสเตต เขาเริ่มร้องเพลงช่วงปลายคริสต์ทศวรรษ 1990 เมื่อเขาได้มาร้องแทนนักร้องนำของวงในระหว่างการประชุมชาวคริสเตียนที่ไฮสกูล ยังเคยเป็นพิตเชอร์ในทีมกีฬาเบสบอลประจำโรงเรียน และนำทีมจนเป็นแชมป์สหพันธ์นักกีฬาระหว่างโรงเรียนแคลิฟอร์เนีย (CIF) เขาเข้าเรียนที่โอลมิสโดยใช้ทุนนักกีฬาเบสบอลในปี ค.ศ. 1999 หลังจากปฏิเสธข้อเสนอจากทีมแทมพาเดวิลเรส์ และมินนีโซตาทวินส์ ในการแข่งขันกีฬาเบลบอลฤดูกาลเดียวในปี ค.ศ. 2000 เขาได้รับจดหมายให้เป็นตัวแทนนักกีฬ่าและได้รับชัยชนะ 2 ครั้ง เซฟได้ 2 ครั้ง เขาเป็นนักกีฬาให้เออร์วินแวลลีย์อีกหนึ่งฤดูกาลก่อนย้ายไปที่เฟรสโน อย่างไรก็ตาม อาชีพนักกีฬาของเขาจบลงหลังจากข้อศอกได้รับบาดเจ็บขณะอยู่ที่เฟรสโนเมื่อปี ค.ศ. 2003งานดนตรี งานดนตรี. ยังเคยกล่าวว่า เขาได้รับแรงบันดาลใจจากเกวิน เดอกรอว์หลังจากเขาได้ฟังเพลงจากอัลบั้ม แชเรียต และตัดสินใจเข้าวงการดนตรี ยังออกอีพีไร้สังกัด ใช้ชื่อตนเองเป็นชื่ออีพี บรรจุเพลงสี่เพลง ในปี ค.ศ. 2007 ออกอีพีชื่อเมกบีลีฟในปี ค.ศ. 2011 ตามมาด้วยอัลบั้มเบรตต์ ยัง อัลบั้มออนไฟร์ และโบรเคนดาวน์ ในปี ค.ศ. 2012-13 ยังย้ายไปอยู่แนชวิลล์ หลังจากอยู่ในลอสแอนเจลิสนานแปดปี ไม่นานนัก เขาได้เซ็นสัญญากับสังกัดบิกแมชีนเลเบลกรุป ในเดือนสิงหาคม ค.ศ. 20152016-ปัจจุบัน: เบรตต์ ยัง อีพี และอัลบั้มแรก 2016-ปัจจุบัน: เบรตต์ ยัง อีพี และอัลบั้มแรก. ในเดือนกุมภาพันธ์ ค.ศ. 2016 ยังออกอีพีโดยใช้ชื่อตนเอง บรรจุเพลงหกเพลง "สลีปวิทเอาต์ยู" ออกเป็นซิงเกิลแรกจากอีพีในเดือนเมษายน ค.ศ. 2016 ยังเขียนเพลงร่วมกับจัสติน เอบแบช และเคลลี อาร์เชอร์ ซิงเกิลที่สอง "อินเคสยูดิดดึนต์โนว์" ออกในวันที่ 9 มกราคม ค.ศ. 2017 ขึ้นอันดับหนึ่งบนชาร์ตคันทรีแอร์เพลย์ ซิงเกิลที่สาม "ไลก์ไอเลิฟด์ยู" ออกสู่คลื่นวิทยุคันทรีในวันที่ 17 กรกฎาคม ค.ศ. 2017 ในวันที่ 10 กุมภาพันธ์ ค.ศ. 2017 ยังออกสตูดิโออัลบั้มแรกชื่อ เบรตต์ ยัง อัลบั้มผลิตโดยแดนน์ ฮัฟฟ์ และจำหน่ายโดยสังกัดบิกแมชีนเลเบลกรุป อัลบั้มเปิดตัวที่อันดับสองบนชาร์ตท็อปคันทรีอัลบั้ม</doc>
