<doc id="308029" url="https://th.wikipedia.org/wiki?curid=308029" title="เชอร์มี่">เชอร์มี่ เชอร์มี่ (; ; ) เป็นตัวละครจากเกมเดอะคิงออฟไฟท์เตอร์ส ซึ่งปรากฏตัวครั้งแรกในภาค '97 และใช้ทักษะการโจมตีแบบจับทุ่มในการแข่งขัน ทั้งนี้ สมาชิกในทีมของเชอร์มี่ ได้แก่ ยาชิโร่ นานาคาเสะ และ คริส และเชอร์มี่ยังเป็นตัวละครที่ได้รับการระบุว่ามีขนาดหน้าอกใหญ่ที่สุดในเกมด้วย ซึ่งมีขนาดหน้าอกเท่ากันกับ แองเจิ้ลประวัติตามท้องเรื่อง ประวัติตามท้องเรื่อง. ชาติกำเนิดของเชอร์มี่ นับว่าคลุมเครือ เช่นเดียวกันกับสมาชิกอีก 2 คนในทีมของเธอ (ยาชิโร่ นานาคาเสะ และ คริส) ในเนื้อเรื่องไม่มีการกล่าวถึงที่มาที่ไปของทั้ง 3 ไว้อย่างชัดเจน โดยทั้ง 3 คน ร่วมกันตั้งวงดนตรีขึ้นมา โดยใช้ชื่อวงว่า CYS (ใช้อักษรตัวแรกในชื่อของสมาชิกแต่ละคน) โดยหน้าที่ของเชอร์มี่ในวง คือ เป็นผู้เล่นเครื่องดนตรีประเภทคีย์บอร์ด พวกเขาตั้งใจเข้าแข่งขันใน KOF เพราะ ยาชิโร่ต้องการที่จะล้างแค้น อิโอริ ยางามิ ซึ่งเป็นคู่อาฆาตในวงการดนตรีแนวอินดี้ด้วยกัน แต่การเข้าสมัครของพวกเขาไม่ผ่านการรับรอง เนื่องจากเข้าสมัครหลังจากผ่านช่วงรับสมัครไปก่อนแล้ว โดยวิธีการที่จะเข้าร่วมการแข่งขันได้ คือจะต้องล้มคู่ต่อสู้ทีมใดทีมหนึ่งนอกสังเวียนให้ได้เสียก่อน เพื่อที่จะช่วงชิงบัตรเชิญและเข้าร่วมการแข่งขัน ทั้ง 3 ได้ตัดสินใจทำตามวิธีนั้น โดยพวกเขาสามารถโค่นทีม American Sports ได้ โดยเชอร์มี่สามารถเอาชนะ ลัคกี้ กลาวเบอร์ พร้อมกับคริสและยาชิโร่ ที่โค่นล้มคู่ต่อสู้ที่เหลืออีก 2 คนได้เช่นกัน โดยทั้ง 3 ได้เข้าร่วมการแข่งขัน KOF 97 ในชื่อทีม New Face (ทีมนักสู้หน้าใหม่) ในระหว่างการแข่งขัน จิตสำนึกดั้งเดิมที่ถูกฝังอยู่ในส่วนลึกของวิญญาณของพวกเขาได้ตื่นขึ้นจากการหลับใหลอันยาวนาน ทั้ง 3 ได้ตระหนักถึงสถานภาพของตนเองในฐานะ 4 ราชันย์เทวะแห่งโอโรจิ พวกเขาได้สะสมพลังจากเหล่านักสู้ที่เข้าร่วมการแข่งขันครั้งนี้ ท้ายที่สุดในการต่อสู้ จิตวิญญาณด้านมืดของทั้ง 3 ได้ตื่นขึ้นอย่างเต็มตัวในฐานะราชันย์เทวะ โดยเชอร์มี่มีฉายาว่า อัสนีวิปลาส (โอโรจิเชอร์มี่) และเปลี่ยนวิธีการต่อสู้มาเป็นการควบคุมพลังสายฟ้าฟาดแทน โดยรูปแบบการต่อสู้ของเชอร์มี่จะเป็นการต่อต้านการต่อสู้ของ นิไคโด เบนนิมารุ หลังจากการต่อสู้ เชอร์มี่และยาชิโร่ได้นำเอาพลังที่ได้ถ่ายทอดสู่คริส เพื่อให้เป็นร่างทรงสำหรับการอวตารของ โอโรจิ หลังจากจบการต่อสู้ ยาชิโร่ได้ลงมือสังหารคริสและเชอร์มี่ หลังจากนั้นเขาจึงลงมือสังหารตัวเองตายตามทั้ง 2 ไป โดยคาดหวังว่าการตายของพวกเขาจะสามารถเป็นการคืนชีพให้กับโอโรจิได้ ต้องนับว่าในการแข่งขันครั้งนี้ ทีม New Face ต้องถือว่าขาดทุนเป็นอย่างมากเลยทีเดียว เพราะเป็นการตายที่ค่อนข้างสูญเปล่าโดยสิ้นเชิง แต่ทว่าทั้ง 3 ก็กลับคืนชีพขึ้นมาได้อีกครั้งหนึ่งเพราะอำนาจอมตะจากเลือดของโอโรจิที่ไหลเวียนอยู่ในร่างกาย พวกเขากลับมาใช้ชีวิตอย่างคนปกติอีกครั้ง แต่เลือดของโอโรจิที่ไหลเวียนอยู่ในตัวก็พร้อมที่จะตื่นขึ้นทุกเมื่อ หากพวกเขาเผลอปล่อยใจให้ตกเป็นทาสของกิเลสข้อมูลจำเพาะข้อมูลจำเพาะ. - ชื่อ : เชอร์มี่ (Shermie) - สัญชาติ : - เกิดวันที่ : 13 กุมภาพันธ์ - ส่วนสูง : 173 ซม. - น้ำหนัก : 68 กก. - สัดส่วน : อก 92 ซม. เอว 63 ซม. สะโพก 87 ซม. - กรุ๊ปเลือด : B - งานอดิเรก : ตั้งวงดนตรี, ชมภาพยนตร์ฝรั่งเศส และเลี้ยงหนูแฮมสเตอร์ - แนวดนตรี : ร็อค - สิ่งที่ชอบ : คอมพิวเตอร์ส่วนบุคคล, หนูแฮมสเตอร์ - อาหารที่ชอบ : เนื้อปลา, นัตโตมากิ และมักทานมื้อพิเศษในยามเช้าเป็นข้าวหน้าเนื้อ - กีฬาที่ถนัด : สเก็ตลีลา - สิ่งที่เกลียด : ผักคึ่นช่าย, กีฬาเบสบอลมัธยมปลาย</doc>
