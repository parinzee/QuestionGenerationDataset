<doc id="365297" url="https://th.wikipedia.org/wiki?curid=365297" title="คาบสมุทรโอชิกะ">คาบสมุทรโอชิกะ คาบสมุทรโอชิกะ (, หรืออ่านว่า "โอจิกะ") เป็นคาบสมุทรซึ่งยื่นออกไปทางตะวันออกเฉียงใต้สู่มหาสมุทรแปซิฟิกจากชายฝั่งจังหวัดมิยะงิ ทางตะวันออกเฉียงเหนือของเกาะฮนชู ซึ่งเป็นเกาะหลักของประเทศญี่ปุ่น คาบสมุทรดังกล่าวเป็นทางผ่านของนักท่องเที่ยวที่มักจะเดินทางไปยังเกาะศักดิ์สิทธิ์คินคาซัน ซึ่งสามารถไปถึงได้โดยเรือเฟอร์รีที่แล่นระหว่างเมืองท่าล่าวาฬจากอะยูกาวะในอิชิโนมากิ จังหวัดมิยะงิ และจากโอนากาวาแผ่นดินไหวและคลื่นสึนามิ พ.ศ. 2554 แผ่นดินไหวและคลื่นสึนามิ พ.ศ. 2554. คาบสมุทรโอชิกะเป็นส่วนของเกาะฮนชูที่ใกล้กับจุดเหนือศูนย์แผ่นดินไหวของเหตุการณ์แผ่นดินไหวและคลื่นสึนามิในโทโฮะกุ พ.ศ. 2554 มากที่สุด ซึ่งอยู่ห่างจากจุดดังกล่าวอย่างน้อย 72 กิโลเมตร โดยมีเพียงเกาะขนาดเล็กเท่านั้นที่อาจอยู่ใกล้จุดเหนือศูนย์แผ่นดินไหวมากกว่าไม่กี่กิโลเมตร รายงานเมื่อวันที่ 14 มีนาคม พบร่างผู้เสียชีวิตอย่างน้อย 1,000 คนเกยอยู่บนคาบสมุทร เหตุแผ่นดินไหวดังกล่าวได้เคลื่อนคาบสมุทรโอชิกะเข้าหาจุดเหนือศูนย์แผ่นดินไหว 5.3 เมตร และทำให้ความสูงลดลง 1.2 เมตร</doc>
