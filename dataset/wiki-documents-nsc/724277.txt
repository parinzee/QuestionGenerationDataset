<doc id="724277" url="https://th.wikipedia.org/wiki?curid=724277" title="แขกไทร">แขกไทร แขกไทร เป็นเพลงไทยเดิมอัตราสองชั้น ใช้ร้องเป็นเพลงประกอบละคร มีผู้ดัดแปลงเพลงนี้ไปหลายทาง เพลงเถานั้นมีผู้แต่งขยายเป็นสามชั้นในสมัยรัชกาลทื 5 และตัดลงเป็นชั้นเดียวในสมัยรัชกาลที่ 6 ทางหนึ่ง หลวงประดิษฐไพเราะ (ศร ศิลปบรรเลง)แต่งขยายขึ้นเป็น 3 ชั้นและตัดลงเป็นชั้นเดียวอีกทางหนึ่ง ต่อมา นายเฉลิม บัวทั่งได้นำเพลงเดิมมาแต่งใหม่ให้มีสำเนียงไปทางชวาใน พ.ศ. 2513 เรียกแขกไทรทางชวา สำหรับบรรเลงด้วยวงอังกะลุง ต่อมานายมนตรี ตราโมทได้แต่งเป็นทางชวาอีกทางหนึ่งสำหรับบรรเลงด้วยวงปี่พาทย์ชวา</doc>
