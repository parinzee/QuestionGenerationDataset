<doc id="720995" url="https://th.wikipedia.org/wiki?curid=720995" title="สร้อยสุวรรณา">สร้อยสุวรรณา สร้อยสุวรรณา (; ) เป็นพืชกินแมลงในวงศ์สร้อยสุวรรณา (Lentibulariaceae) กระจายพันธุ์ตั้งแต่เอเชียใต้, เอเชียตะวันออกเฉียงใต้และโอเชียเนีย เป็นไม้ล้มลุกปีเดียวขนาดเล็ก มีไหลเป็นเส้นขนาดเล็ก มีใบหลายใบออกจากไหล รูปแถบ ยาวได้ประมาณ 2 ซม. มีกับดักแมลงขนาดเล็ก เป็นกะเปาะกลม ติดบนไหลและใบ ยาวประมาณ 0.1 ซม. ช่อดอกออกเดี่ยว ๆ แบบช่อกระจะ ตั้งตรง เกลี้ยง สูงประมาณ 60 ซม. เกล็ดและใบประดับมีลักษณะคล้ายกัน ในแต่ละช่อมี 1-10 ดอก ก้านดอกยาว 0.2-0.5 ซม. มีปีกแคบ ๆ กลีบเลี้ยง 2 กลีบ รูปไข่ ยาว 0.2-0.7 ซม. กลีบดอกสีเหลือง รูปปากเปิด ยาว 0.6-1 ซม. กลีบล่างมีเดือยรูปลิ่ม เกสรเพศผู้ 2 อัน ติดที่โคนกลีบดอกกลีบบน ก้านเกสรยาวประมาณ 0.1 ซม. รังไข่รูปรี ก้านเกสรเพศเมียสั้น ผลแบบแคปซูล รูปรี ยาวประมาณ 0.3 ซม. เมล็ดขนาดเล็กจำนวนมาก สร้อยสุวรรณาทั้งต้นมีสรรพคุณแก้ไข้ บำรุงเลือด รักษาโรคระบบทางเดินปัสสาวะ</doc>
