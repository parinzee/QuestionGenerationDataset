<doc id="768021" url="https://th.wikipedia.org/wiki?curid=768021" title="อี. เอ็ม. ฮัลล์">อี. เอ็ม. ฮัลล์ อี. เอ็ม. ฮัลล์ () เป็นนามปากกาของ อีดิธ มอด ฮัลล์ (; นามสกุลเดิม: เฮนเดอร์สัน (Henderson); 16 สิงหาคม ค.ศ. 1880 – 11 กุมภาพันธ์ ค.ศ. 1947) นักเขียนชาวอังกฤษ เกิดที่แฮมป์สเตดในกรุงลอนดอน เป็นบุตรสาวของเจมส์ เฮนเดอร์สันและเคที ธอร์น เนื่องจากบิดาเป็นเจ้าของเรือสินค้า ทำให้ฮัลล์มีโอกาสเดินทางบ่อยในวัยเด็ก ต่อมาในปี ค.ศ. 1899 ฮัลล์แต่งงานกับเพอร์ซี วินสแตนลีย์ ฮัลล์ วิศวกรโยธาและเจ้าของฟาร์มสุกร และย้ายไปอาศัยที่ดาร์บิเชอร์ ทั้งคู่มีบุตรด้วยกัน 1 คนคือ ซีซิล วินสแตนลีย์ ฮัลล์ ฮัลล์เริ่มต้นเขียนนวนิยายเล่มแรก The Sheik ในช่วงสงครามโลกครั้งที่หนึ่ง และได้รับความนิยมอย่างสูง ติดอันดับหนังสือขายดีระหว่างปี ค.ศ. 1921–1922 และได้รับการนำไปสร้างเป็นภาพยนตร์ในปี ค.ศ. 1921 ถึงแม้ฮัลล์จะไม่ใช่ผู้ริเริ่มนิยายรักที่มีฉากในทะเลทราย แต่ The Sheik ก็เป็นต้นแบบให้กับนักเขียนรุ่นหลัง ฮัลล์ออกนิยายเล่มต่อ The Sons of the Sheik" ในปี ค.ศ. 1925 และได้รับความนิยมเช่นกัน นิยายเล่มนี้ได้รับการนำไปสร้างเป็นภาพยนตร์ในปี ค.ศ. 1926 ฮัลล์เป็นคนรักสันโดษ และเสียชีวิตในปี ค.ศ. 1947 ที่เฮเซิลวูด ดาร์บิเชอร์ผลงานชุด The Sheikผลงาน. ชุด The Sheik. 1. The Sheik (ค.ศ. 1919) 2. The Sons of the Sheik (ค.ศ. 1925)นวนิยายนวนิยาย. - The Shadow of the East (ค.ศ. 1921) - "The Desert Healer (ค.ศ. 1923) - The Lion-Tamer (ค.ศ. 1928) - The Captive of the Sahara (ค.ศ. 1931) - The Forest of Terrible Things (ค.ศ. 1939) (ใช้ชื่อ Jungle Captive ในสหรัฐอเมริกา)บันทึกการเดินทางบันทึกการเดินทาง. - Camping in the Sahara (ค.ศ. 1926)</doc>
