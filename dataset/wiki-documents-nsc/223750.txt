<doc id="223750" url="https://th.wikipedia.org/wiki?curid=223750" title="อาแล็กซ็องดร์ อัศวินแห่งโชมง">อาแล็กซ็องดร์ อัศวินแห่งโชมง อาแล็กซ็องดร์ อัศวินแห่งโชมง (; ค.ศ. 1640 – 28 มกราคม ค.ศ. 1710 ปารีส) รู้จักในไทยด้วยตำแหน่ง เชอวาลีเยเดอโชมง ("อัศวินแห่งโชมง") เป็นข้าราชการชาวฝรั่งเศสในสมัยพระเจ้าหลุยส์ที่ 14 แห่งฝรั่งเศส เขาได้รับแต่งตั้งให้เป็นราชทูต ตำแหน่ง "อัศวินแห่งโชมง" ไปยังกรุงศรีอยุธยาในรัชสมัยสมเด็จพระนารายณ์ คณะทูตดังกล่าว นอกจากอาแล็กซ็องดร์แล้ว ยังมีบาทหลวงฟร็องซัว-ตีมอเลอง เดอ ชัวซี (François-Timoléon de Choisy), บาทหลวงกี ตาชาร์ (Guy Tachard) จากคณะเยสุอิต, และบาทหลวงเบนีญ วาเช (Bénigne Vachet) จากคณะมิสซังต่างประเทศแห่งกรุงปารีส เดินทางไปกรุงศรีอยุธยาพร้อมด้วยคณะทูตที่สมเด็จพระนารายณ์ทรงส่งไปกรุงปารีสก่อนหน้านี้ใน พ.ศ. 2226 ซึ่งมีเจ้าพระยาโกษาธิบดี (ปาน) เป็นหัวหน้า อาแล็กซ็องดร์ได้พยายามชักชวนให้สมเด็จพระนารายณ์เข้ารีตเป็นคริสต์ศาสนิกชนนิกายโรมันคาทอลิก เพื่อให้การเจรจาทำสัญญาทางการค้าสำคัญหลายฉบับเป็นไปอย่างราบรื่นขึ้น แต่การนี้ไม่ประสบความสำเร็จ อาแล็กซ็องดร์ได้บันทึกความเป็นอยู่ของบ้านเมืองสยามในครั้งนั้น ซึ่งเป็นประโยชน์อย่างยิ่งแก่การศึกษาหลายด้านในปัจจุบัน</doc>
