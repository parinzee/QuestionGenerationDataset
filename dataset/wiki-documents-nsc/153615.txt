<doc id="153615" url="https://th.wikipedia.org/wiki?curid=153615" title="ฮิปนอส">ฮิปนอส ฮิปนอส (, กรีก: Ὕπνος แปลว่า "หลับ") เทพแห่งการหลับ ในตำนานเทพเจ้าของกรีก มีชื่อที่ชาวโรมันเรียกว่า ซัมนัส (Somnus) เป็นบุตรชายของนิกซ์ (Nyx) เทพีแห่งราตรี และ อีราบัส (Erabus) เทพแห่งความมืด เป็นพี่ชายฝาแฝดของทานาทอส (Thanatos) เทพแห่งความตาย โดยทั้งคู่อาศัยอยู่ยังขุมนรก เป็นเทพผู้ช่วยของฮาเดส (Hades) จ้าวแห่งนรก รูปลักษณ์ของทั้งฮิปนอสและทานาทอส มักเป็นรูปชายหนุ่มเปลือยกาย หน้าตาเหมือนกัน มีปีกสยายติดกับศีรษะข้างใดข้างหนึ่งในวัฒนธรรมสมัยนิยมในวัฒนธรรมสมัยนิยม. - ฮิปนอสถูกสร้างเป็นละครในการ์ตูนญี่ปุ่นเรื่อง เซนต์เซย่า ปรากฏบทบาทในภาคศึกเทพเจ้าฮาเดส อันเป็นภาคสุดท้ายในฉบับมังงะ โดยฮิปนอสในเรื่องเซนต์เซย่า นี้ ถูกวาดให้มีดวงตาและผมเป็นสีทอง มีดาวหกแฉกคล้ายดาวแห่งเดวิด (Magen David) อยู่กลางหน้าผาก มีนิสัยที่มีความเมตตาและสุขุมกว่าทานาทอส แฝดผู้น้องมาก แต่เป็นผู้ที่จับอะธีนาขังไว้ในไหและสะกดนางให้หลับตอดกาลโดยที่ไม่ตาย ในที่สุดฮิปนอสก็ตายด้วยการร่วมมือกันของ ดราก้อน ชิริว และ ซิกนัส เฮียวงะ- ในเรื่องชุดตำนานคธูลู ฮิปนอสถูกกล่าวถึงในฐานะของเอลเดอร์ก็อดตนหนึ่งซึ่งอยู่ในโลกแห่งความฝัน มักปรากฏตัวเป็นชายหนุ่มแต่สามารถแปลงร่างเป็นสัตว์ประหลาดในฝันร้ายของผู้ที่พบกับฮิปนอสได้ ถ้าฮิปนอสพอใจมนุษย์คนไหนมากๆก็จะใช้เวทมนตร์เปลี่ยนร่างของคนๆนั้นเป็นสัตว์ประหลาดเพื่อให้อยู่ในโลกแห่งความฝันตลอดไปโดยจะกลับไปโลกมนุษย์ไม่ได้อีก- ในเพอร์โซนา 3 ฮิปนอสเป็นเพอร์โซนาประจำตัวของทาคายะ ซึ่งเป็นหัวหน้าของกลุ่มนักฆ่า สเตรก้า และในภายหลังนั้นเขาได้เป็นหัวหน้าลัทธิซึ่งชักนำนิกซ์มายังโลก ฮิปนอสปรากฏร่างเป็นชายเปลือยซึ่งมีปีกคู่ใหญ่อยู่ด้านหลังและมีสายระยางเชื่อมกับปีกเหมือนเส้นประสาท</doc>
