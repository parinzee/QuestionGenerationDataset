<doc id="942329" url="https://th.wikipedia.org/wiki?curid=942329" title="สโมสรฟุตบอลโอลิมเบียโกส">สโมสรฟุตบอลโอลิมเบียโกส สโมสรฟุตบอลโอลิมเบียโกส ( ) หรือ โอลิมเบียโกส เป็นสโมสรฟุตบอลอาชีพกรีซ ตั้งอยู่ที่เมืองไพรีอัส ชื่อสโมสรมีที่มาจากกีฬาโอลิมปิกโบราณ ตราสโมสรเป็นรูปนักกีฬาสวมช่อมงกุฎ สื่อถึงศีลธรรม เกียรติยศ การแข่งขัน ความงดงาม ความเป็นนักกีฬา และการเล่นที่ใสสะอาด ซึ่งเป็นแนวคิดของกีฬาโอลิมปิก สโมสรก่อตั้งขึ้นเมื่อวันที่ 10 มีนาคม ค.ศ. 1925 โอลิมเบียโกสเป็นสโมสรฟุตบอลที่ประสบความสำเร็จมากที่สุดในประเทศกรีซ โดยพวกเขาคว้าแชมป์ลีก 44 สมัย แชมป์กรีกฟุตบอลคัพ 27 สมัย เคยคว้าดับเบิลแชมป์ 17 สมัย นอกจากนี้ยังคว้าแชมป์กรีกซูเปอร์คัพ 4 สมัย รวมแชมป์ภายในประเทศทั้งหมด 75 ถ้วย ซึ่งถือว่าเยอะมาก เพราะสโมสรอื่น ๆ ในกรีซ คว้าแชมป์ลีกรวมกันได้เพียง 37 สมัยเท่านั้น โอลิมเบียโกสเป็นเจ้าของสถิติคว้าแชมป์ลีกติดต่อกันมากที่สุดถึง 7 สมัย ในช่วงฤดูกาล 1997–2003 และช่วงปี 2011–2017 ทำลายสถิติ 6 สมัยติดต่อกันช่วงปี 1954–1959 ทำให้ได้รับฉายาว่า ตำนาน () ในฤดูกาล 2014–15 โอลิมเบียโกสคว้าแชมป์ลีก 5 สมัยติดต่อกัน ทำให้เป็นเพียงสโมสรเดียวในโลก ที่สามารถคว้าแชมป์ลีก 5 สมัยติดต่อกันได้ถึง 5 ครั้ง โดยฟีฟ่าได้เขียนจดหมายแสดงความยินดีถึงสโมสรด้วย โอลิมเบียโกสยังเคยคว้าแชมป์ฟุตบอลถ้วยกรีกคัพ 5 สมัยติดต่อกัน (1957-1961) และเป็นสโมสรเดียวที่คว้าแชมป์ลีกแบบไร้พ่ายถึง 6 สมัย (1937–1938, 1948, 1951, 1954–1955) และยังเป็น 1 ใน 3 สโมสรของกรีซที่ไม่เคยตกชั้นจากลีกสูงสุด ในฤดูกาล 2012–13 ที่สโมสรคว้าแชมป์ลีกสมัยที่ 40 ทางสโมสรได้เพิ่มดาวดวงที่ 4 บนตราสโมสร ซึ่งดาว 1 ดวง หมายถึง แชมป์ลีก 10 สมัย ในการแข่งขันยุโรป โอลิมเบียโกสเป็นสโมสรกรีซที่มีค่าสัมประสิทธิ์สูงที่สุด โดยอยู่อันดับที่ 21 มี 70.940 คะแนน อยู่อันดับติดกับทอตนัมฮอตสเปอร์และแมนเชสเตอร์ยูไนเต็ด สโมสรเคยเข้าถึงรอบก่อนรองชนะเลิศในยูฟ่าแชมเปียนส์ลีก ฤดูกาล 1998–99 และแพ้ต่อยูเวนตุสในรอบนั้น และเคยเข้าไปถึงรอบก่อนรองชนะเลิศในยูฟ่าคัพวินเนอร์สคัพ ฤดูกาล 1992–93 พวกเขาเคยคว้าแชมป์บอลข่านคัพในปี 1963 เป็นสโมสรแรกของกรีซที่คว้าแชมป์ระหว่างประเทศได้ โอลิมเบียโกสเป็นหนึ่งในผู้ก่อตั้งสมาคมสโมสรฟุตบอลยุโรปในปี ค.ศ. 2008 สนามเหย้าของสโมสรคือสนามกีฬาคาไรสคาคิส ตั้งอยู่ที่ไพรีอัส โอลิมเบียโกสเป็นสโมสรฟุตบอลที่ได้รับความนิยมมากที่สุดในกรีซ โดยมีผู้สนับสนุนในกรีซกว่า 4 ล้านคน และนอกกรีซกว่าหนึ่งล้านคนทั่วโลก คู่ปรับที่สำคัญของสโมสรคือปานาซีไนโกส การพบกันของทั้งคู่ถูกเรียกว่า ดาร์บีของศัตรูชั่วนิรันดร์เกียรติประวัติในประเทศเกียรติประวัติ. ในประเทศ. - ซูเปอร์ลีกกรีซ- ชนะเลิศ (44) (สูงสุด): 1930–31, 1932–33, 1933–34, 1935–36, 1936–37, 1937–38, 1946–47, 1947–48, 1950–51, 1953–54, 1954–55, 1955–56, 1956–57, 1957–58, 1958–59, 1965–66, 1966–67, 1972–73, 1973–74, 1974–75, 1979–80, 1980–81, 1981–82, 1982–83, 1986–87, 1996–97, 1997–98, 1998–99, 1999–00, 2000–01, 2001–02, 2002–03, 2004–05, 2005–06, 2006–07, 2007–08, 2008–09, 2010–11, 2011–12, 2012–13, 2013–14, 2014–15, 2015–16, 2016–17 - กรีกคัพ- ชนะเลิศ (27) (สูงสุด): 1946–47, 1950–51, 1951–52, 1952–53, 1953–54, 1956–57, 1957–58, 1958–59, 1959–60, 1960–61, 1962–63, 1964–65, 1967–68, 1970–71, 1972–73, 1974–75, 1980–81, 1989–90, 1991–92, 1998–99, 2004–05, 2005–06, 2007–08, 2008–09, 2011–12, 2012–13, 2014–15 - กรีกซูเปอร์คัพ- ชนะเลิศ (4) (สูงสุด): 1980, 1987, 1992, 2007 - เกรเทอร์กรีซคัพ- ชนะเลิศ (3) (สูงสุด): 1969, 1972, 1976ยุโรปยุโรป. - ยูฟ่าแชมเปียนส์ลีก:- รอบก่อนรองชนะเลิศ: 1998–99 - ยูฟ่าคัพวินเนอร์สคัพ:- รอบก่อนรองชนะเลิศ: 1992–93 - บอลข่านคัพ- ชนะเลิศ (1): 1963ภูมิภาคภูมิภาค. - ไพรีอัสเอฟซีเอแชมเปียนชิป- ชนะเลิศ (24) (สูงสุด): 1925, 1926, 1927, 1929, 1930, 1931, 1934, 1937, 1938, 1940, 1946, 1947, 1948, 1949, 1950, 1951, 1952, 1953, 1954, 1955, 1956, 1957, 1958, 1959ดับเบิลดับเบิล. - ชนะเลิศ (17) (สูงสุด): 1946–47, 1950–51, 1953–54, 1956–57, 1957–58, 1958–59, 1972–73, 1974–75, 1980–81, 1998–99, 2004–05, 2005–06, 2007–08, 2008–09, 2011–12, 2012–13, 2014–15ผู้เล่นชุดปัจจุบัน</doc>
