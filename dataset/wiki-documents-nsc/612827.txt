<doc id="612827" url="https://th.wikipedia.org/wiki?curid=612827" title="การพักรบคริสต์มาส">การพักรบคริสต์มาส การพักรบคริสต์มาส (; ; ) เป็นกลุ่มการหยุดยิงอย่างไม่เป็นทางการในวงกว้างซึ่งเกิดขึ้นตามแนวรบด้านตะวันตกประมาณคริสต์มาส ค.ศ. 1914 ระหว่างสงครามโลกครั้งที่หนึ่ง สัปดาห์ก่อนคริสต์มาส กลุ่มทหารเยอรมันและอังกฤษเริ่มแลกเปลี่ยนคำอวยพรเทศกาลและเพลงระหว่างสนามเพลาะสองฝ่าย บางโอกาส ความตึงเครียดลดลงถึงขั้นที่ทหารสามารถถือของขวัญเดินข้ามไปยังสนามเพลาะฝ่ายตรงข้าม ในวันคริสต์มาสอีฟและวันคริสต์มาส ทหารทั้งสองฝ่ายจำนวนมาก ตลอดจนทหารฝรั่งเศสเล็กน้อย เสี่ยงออกไปใน "no man's land" ("แผ่นดินไม่มีเจ้าของ") โดยอิสระ ที่ซึ่งมีการรวมกลุ่ม แลกเปลี่ยนอาหารและของที่ระลึกกัน เช่นเดียวกับพิธีกรรมฝังศพร่วมกัน การนัดพบหลายที่จบลงด้วยการร้องเพลงเทศกาล ทหารจากทั้งสองฝ่ายยังเป็นมิตรพอที่จะเล่นเกมฟุตบอลกับอีกฝ่ายหนึ่งด้วย</doc>
