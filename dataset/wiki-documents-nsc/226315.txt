<doc id="226315" url="https://th.wikipedia.org/wiki?curid=226315" title="เอไอจี">เอไอจี เอไอจี หรือ อเมริกัน อินเตอร์แนชชั่นแนล กรุป ( เป็นกลุ่มบริษัทประกันภัย และผู้ให้บริการทางการเงิน สัญชาติอเมริกัน มีสำนักงานใหญ่อยู่ที่แมนฮัตตัน นิวยอร์ก สหรัฐอเมริกา เอไอจีก่อตั้งในปี ค.ศ. 1919 ที่เซี่ยงไฮ้ ประเทศจีน โดย คอร์เนเลียส แวนเดอร์ สตารร์ นักธุรกิจชาวอเมริกัน เป็นบริษัทแรกของชาวตะวันตกที่ทำธุรกิจประกันภัยในจีน แต่ได้ถอนตัวออกจากประเทศจีน หลังจากเหมาเจ๋อตุงเข้ามามีอำนาจในปี ค.ศ. 1949 และย้ายสำนักงานใหญ่ไปอยู่ที่อาคารเอไอบี ในแมนฮัตตัน จนถึงปัจจุบัน เอไอจี ขยายธุรกิจผ่านบริษัทในเครือไปทุกภูมิภาคทั่วโลก ทั้งเอเชีย ยุโรป ตะวันออกกลาง และอเมริกาใต้ จนถึงปัจจุบันมีพนักงาน 116,000 คน มีรายได้ 110.064 พันล้านดอลลาร์สหรัฐ ต่อปี (ข้อมูลปี 2008) ในประเทศไทย บริษัทในเครือ ชื่อ เอไอเอ (อเมริกัน อินเตอร์แนชชั่นแนล แอสชัวรันส์) เข้ามาดำเนินกิจการตั้งแต่ พ.ศ. 2481 (ค.ศ. 1938) มีสำนักงานใหญ่ภูมิภาคอยู่ที่ฮ่องกง</doc>
