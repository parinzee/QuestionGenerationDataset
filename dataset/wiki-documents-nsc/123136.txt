<doc id="123136" url="https://th.wikipedia.org/wiki?curid=123136" title="ลาร์รี่ บาตาน">ลาร์รี่ บาตาน ลาร์รี่ บาร์ตาน หรือ เฟเดอริโก ลอเรนโซ่ นักมวยสากลชาวฟิลิปปินส์ เกิดเมื่อ 6 กรกฎาคม พ.ศ. 2471 ที่ เมืองอบูเกย์ จังหวัดบาตาน สถิติการชก 49 ครั้ง ชนะ 33 (น็อค 3) เสมอ 8 แพ้ 8ประวัติ ประวัติ. บาร์ตานขึ้นชกมวยสากลครั้งแรกเมื่อ 7 สิงหาคม พ.ศ. 2493 ชนะคะแนน สตาร์ นาเวน จากนั้น ได้ครองแชมป์ฟิลิปปินส์รุ่นแบนตัมเวท เมื่อ 12 พฤศจิกายน พ.ศ. 2493 ชนะคะแนน แทนนี แคมโป ได้แชมป์มาครอง ต่อมาได้ชิงแชมป์ภาคตะวันออกรุ่นเฟเธอร์เวทเมื่อ 2 ธันวาคม พ.ศ. 2493 ชนะคะแนน ผล พระประแดง ที่ ฟิลิปปินส์ จากนั้น บาร์ตานขึ้นชกชนะเป็นส่วนใหญ่ รวมทั้ง ชนะคะแนน เลโอ เอสปีโนซา เมื่อ พ.ศ. 2494 และชนะคะแนน โบนี่ เอสปิโนซา เมื่อ พ.ศ. 2495 ต่อมา ได้ครองแชมป์ฟิลิปปินส์รุ่นเฟเธอร์เวทเมื่อ 17 พฤษภาคม พ.ศ. 2495 ชนะคะแนน สปีดี้ คาบาเนลลา ได้แชมป์มาครอง ในปีเดียวกันนั้น บาร์ตานชกชนะคะแนน จำเริญ ทรงกิตรัตน์ที่ ฟิลิปปินส์ ต่อมา บาร์ตานได้ชิงแชมป์ OPBF ที่ว่างในรุ่นเฟเธอร์เวท ชนะคะแนน อากิโยชิ อากานูมะ เมื่อ 11 พฤศจิกายน พ.ศ. 2495 ที่ ญี่ปุ่น ป้องกันตำแหน่งได้ 2 ครั้ง ก่อนจะเสียแชมป์ไปเมื่อ 6 ธันวาคม พ.ศ. 2496 แพ้น็อค ชิเกจิ กาเนโกะ ยก 4 ที่ ญี่ปุ่น บาร์ตานขึ้นชิงแชมป์เป็นการแก้มือกับกาเนโกะอีกครั้งเมื่อ 28 มกราคม พ.ศ. 2497 แต่เป็นฝ่ายแพ้น็อคไปอีกในยกที่ 5 บาร์ตานยังคงขึ้นชกมวยสากลอย่างต่อเนื่อง และเคยไปชกชนะที่สหรัฐถึงสามครั้งใน พ.ศ. 2499 – 2500 บาร์ตานได้ชิงแชมป์ฟิลิปปินส์รุ่นเฟเธอร์เวทอีกครั้งเมื่อ 22 มิถุนายน พ.ศ. 2500 แต่เป็นฝ่ายแพ้คะแนนลีโอ เอสปีโนซา ไม่ได้แชมป์ บาร์ตานชกมวยสากลจนถึง พ.ศ. 2505 แต่ไม่มีโอกาสชิงแชมป์ใดๆอีก เขาขึ้นชกครั้งสุดท้ายเมื่อ 8 กันยายน พ.ศ. 2505 ชนะคะแนน คิด โมจีกา ที่ ฟิลิปปินส์ จากนั้นก็แขวนนวมไปเกียรติประวัติเกียรติประวัติ. - แชมป์ภาคตะวันออกรุ่นเฟเธอร์เวท- ชิง 2 ธันวาคม 2493 ชนะคะแนน ผล พระประแดง ที่ ฟิลิปปินส์ - แชมป์ OPBF รุ่นเฟเธอร์เวท- ชิง 11 พฤศจิกายน 2495 ชนะคะแนน อากิโยชิ อากานูม่า ที่ โอซาก้า - ป้องกันแชมป์ครั้งที่ 1, 30 มกราคม 2496 ชนะคะแนน อากิโยชิ อากานูม่า ที่ โตเกียว - ป้องกันแชมป์ครั้งที่ 2, 20 พฤษภาคม 2496 ชนะคะแนน แฟลซ อีลอสเด้ ที่ ฟิลิปปินส์ - เสียแชมป์, 6 ธันวาคม 2496 แพ้น็อค ชิเกจิ คาเนโกะ ยก 4 ที่ โอซาก้า - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นเฟเธอร์เวท แพ้น็อค ชิเกจิ คาเนโกะ ยก 5 ที่ โตเกียว</doc>
