<doc id="945055" url="https://th.wikipedia.org/wiki?curid=945055" title="อะคาซี มัมมาดอฟ">อะคาซี มัมมาดอฟ อะคาซี มัมมาดอฟ (Aghasi Mammadov) หรือ อะอาซี อะกากูว์โลลู (ภาษาตุรกี:Ağasi Agagüloğlu) นักมวยสากลสมัครเล่นชาวอาเซอร์ไบจาน เกิดเมื่อ 1 มิถุนายน พ.ศ. 2523 ที่ อาเซอร์ไบจาน ในช่วงแรกมัมมาดอฟชกมวยสากลสมัครเล่นให้กับตุรกี ได้เหรียญเงินมวยสากลสมัครเล่นชิงแชมป์โลก และติดทีมชาติตุรกีเข้าแข่งขันกีฬาโอลิมปิก พ.ศ. 2543 ที่ ซิดนีย์ ออสเตรเลีย ในรุ่นแบนตัมเวท รอบแรก ชนะ ไม กังเตอ จากจีน เมื่อ 16 กันยายน รอบสอง ชนะ เนโฮมาร์ เซเมนอฟ จากเวเนซุเอลา เมื่อ 21 กันยายน รอบก่อนรองชนะเลิศ แพ้กิลเลอร์โม รีกองเดอซ์ จากคิวบา เมื่อ 26 กันยายน ไม่ได้เหรียญรางวัล ต่อมา ใน พ.ศ. 2545 มัมมาดอฟเดินทางไปอาเซอร์ไบจานและตัดสินใจขึ้นชกมวยสากลสมัครเล่นให้อาเซอร์ไบจาน ได้เหรียญทองมวยสากลสมัครเล่นชิงแชมป์โลก และติดทีมชาติอาเซอร์ไบจานเข้าแข่งขันกีฬาโอลิมปิก พ.ศ. 2547 ที่ เอเธนส์ ประเทศกรีซ ในรุ่นแบนตัมเวท รอบแรก ชนะอาร์เอสซี โจเอล บรุนเกอร์ จากออสเตรเลีย ยก 4 เมื่อ 17 สิงหาคม รอบสอง ชนะ เดเตลิน ดาลักเลียฟ จากบัลแกเรีย เมื่อ 20 สิงหาคม รอบก่อนรองชนะเลิศ ชนะ มักซึม เตรเตียก จากยูเครน เมื่อ 23 สิงหาคม รอบรองชนะเลิศ แพ้ วรพจน์ เพชรขุ้ม จากไทย เมื่อ 27 สิงหาคม ได้เหรียญทองแดง</doc>
