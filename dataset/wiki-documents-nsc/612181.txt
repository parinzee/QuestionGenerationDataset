<doc id="612181" url="https://th.wikipedia.org/wiki?curid=612181" title="โชคอนันต์ อังสกุลอาภรณ์">โชคอนันต์ อังสกุลอาภรณ์ โชคอนันต์ อังสกุลอาภรณ์ หรือชื่อเดิม อำนาจ อังสกุลอาภรณ์ (31 มีนาคม พ.ศ. 2506 — ) เป็นผู้ฝึกสอนทั้งวิชากระบี่กระบองและมวยไทย ซึ่งประสบความสำเร็จในการแข่งขันหลายเวทีร่วมหลายสมัยติดต่อกัน นอกจากนี้ เขายังดำรงตำแหน่งกรรมการกิจกรรมสมาคมโหรแห่งประเทศไทยในพระบรมราชูปถัมภ์ โดยได้รับการยกย่องให้เป็นโหรที่มีชื่อเสียงและเป็นที่รู้จักในนาม "โหรทิพย์เนตร"ประวัติ ประวัติ. โชคอนันต์ อังสกุลอาภรณ์ เดิมมีความปรารถนาที่จะเป็นทหาร เนื่องด้วยมีความประทับใจต่อบรรพบุรุษที่ได้ทำหน้าที่รับใช้ชาติ ครั้นเมื่อเข้าศึกษาโรงเรียนพณิชยการราชดำเนิน ได้มีการเปิดสอนกระบี่กระบอง เขาจึงได้เข้าสมัครเรียน โดยมีครูวิชิต ชี้เชิญ เป็นผู้ฝึกสอนคนแรก จากนั้น เขาก็ได้มีส่วนช่วยครูฝึกไปตามที่ต่าง ๆ และเก็บเกี่ยวประสบการณ์ กระทั่งสำเร็จการศึกษาระดับประกาศนียบัตรวิชาชีพชั้นสูง ในปี พ.ศ. 2526 ก็ได้มาเป็นผู้ฝึกสอนกระบี่กระบองที่โรงเรียนพณิชยการ และพานักเรียนเข้าแข่งขันจนได้แชมป์ตลอดช่วงระยะเวลา 22 ปี โชคอนันต์ สำเร็จการศึกษาระดับปริญญาตรีจากคณะศึกษาศาสตร์ มหาวิทยาลัยศรีนครินทรวิโรฒ รวมถึงได้รับประกาศนียบัตรบัณฑิต สาขามวยไทย จากมหาวิทยาลัยราชภัฏหมู่บ้านจอมบึง โดยได้เป็นผู้ศึกษาวิชามวยไทย และนำความรู้ถ่ายทอดแก่เยาวชน ตลอดจนสร้างผู้ฝึกสอนใหม่ ๆ ขึ้นมา เพื่อถ่ายทอดวิชาเหล่านี้มิให้สูญหาย และเขายังชี้ให้เห็นประโยชน์ของการเรียนกระบี่กระบอง ที่สามารถนำไปต่อยอดสู่กีฬาชนิดอื่นได้ อย่างไรก็ตาม เขาได้เปิดเผยว่า หาผู้เชี่ยวชาญด้านกระบี่กระบองได้ค่อนข้างยาก ซึ่งปัจจุบันมีอยู่เพียงไม่ถึง 10 คนในประเทศไทย พ.ศ. 2551 โชคอนันต์ ซึ่งดำรงตำแหน่งกรรมการกิจกรรมสมาคมโหรแห่งประเทศไทยในพระบรมราชูปถัมภ์ ได้เคยทำนายโอกาสในการเป็นนายกรัฐมนตรีของอภิสิทธิ์ เวชชาชีวะ โดยกล่าวว่ามีลักษณะคล้ายกับดวงเมืองทางโหราศาสตร์ ถึงกระนั้น เขาก็แสดงให้เห็นว่าอาจมีตัวแปรอื่นที่อภิสิทธิ์อาจไม่ได้เป็นนายกรัฐมนตรีด้วยเช่นกัน พ.ศ. 2554 โชคอนันต์ อังสกุลอาภรณ์ ได้รับการแต่งตั้งให้เป็นอาจารย์พิเศษสอนวิชากระบี่กระบอง ให้แก่นักศึกษาของมหาวิทยาลัยราชภัฏพระนครความสำเร็จในฐานะผู้ฝึกสอนกระบี่กระบองความสำเร็จในฐานะผู้ฝึกสอน. กระบี่กระบอง. - กีฬานักเรียนกรมพลศึกษา พ.ศ. 2527–2547 - แชมป์ ประเทศไทย พ.ศ. 2535, 2538 และ 2541 - แชมป์ กระบี่-กระบอง กรุงเทพมหานคร พ.ศ. 2536 - ชนะเลิศ กระบี่กระบอง (อาวุธจริง) งานลอยโคมเฉลิมพระเกียรติสมเด็จพระเจ้าตากสินมหาราช ที่พัทยา พ.ศ. 2536 - ชนะเลิศ กระบี่-กระบอง ถ้วยพระราชทานสมเด็จพระเทพรัตนราชสุดาฯ สยามบรมราชกุมารี จัดโดยสมาคมกีฬาไทยแห่งประเทศไทย ในพระบรมราชูปถัมภ์ พ.ศ. 2542–2548 - ชนะเลิศกีฬาพื้นบ้าน ของการท่องเที่ยวแห่งประเทศไทย</doc>
