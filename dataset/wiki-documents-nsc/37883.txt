<doc id="37883" url="https://th.wikipedia.org/wiki?curid=37883" title="ขรรค์ชัย กัมพลานนท์">ขรรค์ชัย กัมพลานนท์ นายขรรค์ชัย กัมพลานนท์ เป็นอดีตนายอำเภออำเภอสะเดา จังหวัดสงขลา เป็นลูกชายคนแรกของนายสาย และ นางส้มจีน เกิดเมื่อวันที่ 21 เมษายน พ.ศ. 2461 ที่บ้านในเมือง อำเภอเมือง จังหวัดนครศรีธรรมราช แต่ต้องกำพร้าแม่ตั้งแต่อายุ 3 ขวบ ในวัยเด็กท่านเป็นเด็กเรียบร้อย อยู่ในโอวาทว่านอนสอนง่าย และขยันหมั่นเพียรในการศึกษาเล่าเรียน มีความกตัญญูกตเวที รักพี่น้อง แม้ขณะที่ท่านไปเรียนต่อที่กรุงเทพ ฯ หรือไปรับราชการห่างไกลจากบ้านเกิดเมืองนอน ก็ยังหมั่นกลับบ้านเพื่อเยี่ยมพ่อและญาติพี่น้องอยู่เป็นประจำ ทั้ง ๆ ที่สมัยนั้นการเดินทางยากลำบากมาก นายขรรค์ชัย มีพี่น้องร่วมบิดามารดา ดังนี้1. เด็กหญิง ส่อง (ถึงแก่กรรมในวัยเด็ก) 2. นางละมุน อัครกุล 3. นายขรรค์ชัย กัมพลานนท์ และมีน้องต่างมารดา อีก 5 คน ดังนี้1. พ.ต.อ. ธำรง กัมพลานนท์ 2. นายสุธน กัมพลานนท์ 3. น.อ. สุทิน กัมพลานนท์ 4. ร.ท. ณรงค์ กัมพลานนท์ 5. นายนิพัทธ์ กัมพลานนท์การศึกษาการศึกษา. - ระดับประถมศึกษา ที่ โรงเรียนวัดมเหยงค์ จังหวัดนครศรีธรรมราช - ระดับมัธยมศึกษา ที่ โรงเรียนประจำจังหวัดนครศรีธรรมราช, โรงเรียนสวนกุหลาบวิทยาลัย และ โรงเรียนอัสสัมชัญ - ระดับเตรียมอุดมศึกษา ที่ โรงเรียนวังบูรพา - ระดับอุดมศึกษา ที่ มหาวิทยาลัยธรรมศาสตร์และการเมือง ได้วุฒิ ธ.บ.รับราชการรับราชการ. - เสมียนกระทรวงมหาดไทย ประจำแผนกพนักงานเทศบาล กองควบคุมเทศบาล กรมมหาดไทย กระทรวงมหาดไทย - ปลัดอำเภอเมืองชุมพร จังหวัดชุมพร - นายอำเภอเชียรใหญ่ จังหวัดนครศรีธรรมราช - นายอำเภอสะเดา จังหวัดสงขลาวาระสุดท้าย วาระสุดท้าย. ท่านริเริ่มจะให้มีโรงเรียนมัธยมในอำเภอสะเดาแต่เสียชีวิตเสียก่อน เนื่องจากถูกพวกโจรจีนคอมมิวนิสต์ลอบยิงขณะไปราชการที่ ชายแดนไทย-มาเลเซีย(ด่านจังโหลน) เมื่อวันที่ 14 ธันวาคม พ.ศ. 2495 และเพื่อระลึกถึงคุณงามความดีของนายอำเภอขรรค์ชัย ชาวอำเภอสะเดาจึงได้ร่วมกันสร้างโรงเรียนมัธยม และนำชื่อของท่านมาเป็นที่ระลึกด้วย คือโรงเรียนสะเดา "ขรรค์ชัยกัมพลานนท์อนุสรณ์" เพื่อเป็นอนุสรณ์ แด่วีรบุรุษของอำเภอชาวสะเดาทั้งหลาย</doc>
