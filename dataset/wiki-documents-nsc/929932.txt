<doc id="929932" url="https://th.wikipedia.org/wiki?curid=929932" title="มีชี บัตชัวยี">มีชี บัตชัวยี มีชี บัตชัวยี-อาตุนกา (; เกิด 2 ตุลาคม ค.ศ. 1993) เป็นนักฟุตบอลอาชีพชาวเบลเยียม ปัจจุบันเล่นในตำแหน่งกองหน้าให้กับเชลซี และทีมชาติเบลเยียม บัตชัวยีเริ่มต้นเส้นทางอาชีพกับสโมสร Standard Liège ในปี ค.ศ. 2011 ยิงได้ 44 ประตูจากการลงเล่น 120 นัด โดย 21 ประตูในเบลเจียนโปรลีก ฤดูกาล 2013–14 ช่วยให้เขาเป็นรองดาวซัลโวของฤดูกาล และได้รับรางวัลรองเท้าอีโบนี เขาย้ายไปมาร์แซย์ด้วยค่าตัว 4.5 ล้านปอนด์ และช่วยให้สโมสรผ่านเข้าไปถึงกุปเดอฟร็องส์ นัดชิงชนะเลิศ 2016 ต่อมาในเดือนกรกฎาคม ค.ศ. 2016 เขาเซ็นสัญญากับเชลซีด้วยค่าตัว 33 ล้านปอนด์ และช่วยให้เชลซีคว้าแชมป์พรีเมียร์ลีก ฤดูกาล 2016–17 ได้สำเร็จ บัตชัวยียิงประตูแรกในนามทีมชาติในนัดที่เบลเยียมพบกับไซปรัสในเดือนมีนาคม ค.ศ. 2015 เขาเป็นหนึ่งในผู้เล่นที่พาเบลเยียมผ่านเข้าไปถึงรอบก่อนรองชนะเลิศในฟุตบอลชิงแชมป์แห่งชาติยุโรป 2016ทีมชาติ ทีมชาติ. บัตชัวยีสามารถเลือกลงเล่นให้กับทีมชาติสาธารณรัฐประชาธิปไตยคองโกได้ โดยมีเชื้อสายของบิดามารดา แต่ในเดือนมีนาคม ค.ศ. 2015 เขาเลือกลงเล่นให้กับทีมชาติเบลเยียม เขาลงเล่นทีมชาตินัดแรกเมื่อวันที่ 28 มีนาคม ค.ศ. 2015 ในการแข่งขันฟุตบอลชิงแชมป์แห่งชาติยุโรป 2016 รอบคัดเลือก ในนัดที่พบกับไซปรัส โดยเป็นตัวสำรองลงมาแทนที่คริสตีย็อง แบนเตเก ในนาทีที่ 77 เขายิงประตูจากนอกกรอบเขตโทษโดยใช้เวลาเพียงสามนาที ช่วยให้เบลเยียมเปิดบ้านชนะไปได้ 5–0 เขาได้แข่งขันรอบสุดท้ายที่ประเทศฝรั่งเศส และได้ลงเล่นในรอบ 16 ทีมสุดท้าย นัดที่พบกับฮังการีที่ตูลูซในวันที่ 26 มิถุนายน เขาได้ประตูจากการจ่ายบอลของเอแดน อาซาร์ ช่วยให้เบลเยียมเอาชนะไปได้ 4–0สถิติประตูในนามทีมชาติเกียรติประวัติสโมสร เกียรติประวัติ. สโมสร. เชลซี- พรีเมียร์ลีก: 2016–17บุคคลบุคคล. - รางวัลรองเท้าอีโบนี: 2013–14 - ผู้เล่นยอดเยี่ยมประจำเดือนของ UNFP: ตุลาคม 2015</doc>
