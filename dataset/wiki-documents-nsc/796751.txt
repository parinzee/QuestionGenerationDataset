<doc id="796751" url="https://th.wikipedia.org/wiki?curid=796751" title="ปีกทอง">ปีกทอง ปีกทอง เป็นละครโทรทัศน์แนว ดราม่า-โรแมนติก สร้างจากละครชุดในชื่อเรื่องว่า เพลิงกฤษณา ซึ่งมีทั้งหมดสามเรื่อง คือ ลายหงส์, ปีกทอง, ป่ากามเทพ ทุกเรื่องเป็นบทประพันธ์ของ กฤษณา อโศกสิน สำหรับ ปีกทอง เริ่มสร้างครั้งแรกเมื่อปี พ.ศ. 2525 โดยนำพระนางที่โด่งดังในยุคนั้น อย่าง นิรุตติ์ ศิริจรรยา และ เดือนเต็ม สาลิตุล มาเป็นนักแสดงนำ ซึ่งเวอร์ชันแรกนี้ ช่อง 3 เป็นผู้ผลิต โดยตีความและเน้นที่บท 'กุดั่น' เป็นตัวนำเรื่อง และ เดือนเต็ม ก็ถูกเสนอชื่อเข้าชิงรางวัลเมขลา นักแสดงนำหญิงยอดเยี่ยม ประจำปี พ.ศ. 2526 ต่อมาเมื่อปี พ.ศ. 2542 บริษัท ไพโอเนียร์ เอ็นเตอร์เทนเม้นท์ กรุ๊ป จำกัด ร่วมกับ ม.ล. พันธุ์เทวนพ เทวกุล นำมาผลิต และดัดแปลงเป็นบทโทรทัศน์โดย อมรศรี เย็นสำราญ และ หม่อมหลวงพันธุ์เทวนพ เทวกุล กำกับการแสดงโดย ม.ล. พันธุ์เทวนพ เทวกุล ออกอากาศครั้งแรกทางสถานีโทรทัศน์สีกองทัพบกช่อง 7 นำแสดงโดย วรวุฒิ นิยมทรัพย์, เมทินี กิ่งโพยม, เอกรัตน์ สารสุข ต่อจากนั้นในปี พ.ศ. 2559 นำกลับมาสร้างอีกครั้งโดย จีเอ็มเอ็ม 25 และ บริษัท สตูดิโอ คำม่วน จำกัด บทโทรทัศน์โดย ธัญลักษณ์ จุลพงษ์, อภิรักษ์ ชัยปัญหา, วันเฉลิม ศรีแก้วน้ำใส และ พิมพ์พิชชา ภัทรวงศ์สิริ กำกับการแสดงโดย ชูเกียรติ ศักดิ์วีระกุล ละครเรื่อง 'ปีกทอง' ออกอากาศครั้งแรกทุกวันจันทร์ - อังคาร เวลา 20.00 - 21.15 น. และยังออกอากาศซ้ำอีกครั้งทุกวันจันทร์ - อังคาร เวลา 23.30 - 00.45 น. ทุกวันอังคาร - พุธ เวลา 09.00 - 10.15 น. และ 13.15 - 14.30 น. เริ่มตอนแรกวันที่ 8 สิงหาคม พ.ศ. 2559เนื้อเรื่องย่อ เนื้อเรื่องย่อ. เรื่องราวของ ‘ปีกทอง’ เริ่มต้นจากภูวดล เด็กหนุ่มยากจนที่มีความสามารถในการแปลหนังสือ เขาดิ้นรนทำทุกทางเพื่อให้ชีวิตของตัวเองและครอบครัวดีขึ้น แต่แล้ววันหนึ่งเขามีโอกาสได้ทำงานในสถานทูต ทำให้เขาได้บังเอิญเจอกับกุดั่น หญิงสาวเชยๆ ธรรมดา ไม่มีเสน่ห์ เมื่อกุดั่นเห็นภูวดลเธอตกหลุมรักเขาตั้งแต่แรกพบ และนั่นก็ทำให้ภูวดลรับรู้ได้ถึงความรู้สึกของกุดั่นที่มีต่อเขา กุดั่นยื่นข้อเสนอให้ภูวดลมาเช่าบ้านหลังเล็กในบ้านหลังใหญ่ของเธอ เพื่อไปทำงานได้สะดวกขึ้น เมื่อภูวดลเห็นว่ากุดั่นมีฐานะ เขาพยายามหาทางใกล้ชิดกุดั่นมากขึ้นจนกุดั่นยอมตกเป็นของภูวดล แต่ด้วยความมักใหญ่ใฝ่สูงของภูวดล เมื่อเขาได้เข้าไปช่วยงานที่โรงพิมพ์อักษราตามคำแนะนำของประณต หัวหน้างานที่สถานทูตทำให้เขาได้เจอกับเครือทอง ลูกสาวเจ้าของสำนักพิมพ์จอมเหวี่ยง เขาเห็นเครือทองมีกิจการใหญ่โต และรวยมาก เขาจึงเริ่มตีตัวออกห่างจากกุดั่น และทำตัวใกล้ชิดเครือทองเพื่อหวังเป็นที่พึ่งที่ใหม่จนเครือทองรักเขา แม้เธอจะมีพลวัฒน์ คู่หมั้นที่ครอบครัวหาไว้ให้ก็ตาม แต่เธอก็เลือกที่จะรักภูวดล เครือทองแนะนำอลิน เพื่อนรักของเธอพึ่งเรียบจบแฟชั่นมาจากเมืองนอกจะเข้ามาช่วยงานในสำนักพิมพ์ให้ภูวดลรู้จัก ทันทีที่เขาเห็นอลินเขารู้สึกรักอลินจริงๆ เพราะอลินแตกต่างจากผู้หญิงทุกคนที่เขาพบเจอ เพียงแต่อลินเป็นเพื่อนของเครือทองทำให้เขาไม่สามารถแสดงออกอะไรได้มากนัก ต่อมาไม่นานภูวดลได้เจอกับนพเก้า หม้ายสาวพราวเสน่ห์เป็นอาจารย์เจ้าของสถานศึกษา นพเก้าถูกใจในตัวภูวดลและความฉลาดหลักแหลมของเขาที่เอาเรื่องงานเข้ามาพูดคุยกับเธอบ่อยครั้งทำให้ความสัมพันธ์ของทั้งคู่พัฒนามากขึ้นรายชื่อนักแสดงการตอบรับข้อมูลการออกอากาศข้อมูลการออกอากาศ. - วันที่ 17 , 18 , 24 , 25 , 31 ตุลาคม และวันที่ 1,7,8 พฤศจิกายน พ.ศ. 2559 ซึ่งเป็นกำหนดการออกอากาศเดิมของละครจึงได้งดออกอากาศ เนื่องจากมีประกาศจากสำนักพระราชวัง เรื่องพระบาทสมเด็จพระปรมินทรมหาภูมิพลอดุลยเดช เสด็จสวรรคต เมื่อวันที่ 13 ตุลาคม พ.ศ. 2559 - นับตั้งแต่วันที่ 14 ตุลาคม - 13 พฤศจิกายน พ.ศ. 2559 งดออกอากาศ เพื่อเป็นการไว้อาลัยให้กับการเสด็จสู่สวรรคาลัยของพระบาทสมเด็จพระปรมินทรมหาภูมิพลอดุลยเดช</doc>
