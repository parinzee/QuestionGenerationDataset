<doc id="452169" url="https://th.wikipedia.org/wiki?curid=452169" title="วัดโพนชัยชนะสงคราม">วัดโพนชัยชนะสงคราม วัดโพนชัยชนะสงคราม (ภาษาลาว: ວັດໂພນໄຊຊະນະສົງຄາມ) สร้างขึ้นเมื่อ พ.ศ. 2344 โดยพระเจ้าอนุรุทธราช กษัตริย์หลวงพระบาง เป็นประเพณีที่พระมหากษัตริย์และแม่ทัพนายกองต้องมานมัสการพระองค์หลวงที่เป็นพระประธานในอุโบสถแห่งนี้ก่อนออกไปศึกสงคราม เชื่อกันว่าพระองค์หลวงมีอำนาจดลบันดาลให้ชนะสงครามได้ พระอุโบสถเป็นศิลปะแบบหลวงพระบาง ภายในมี 3 ห้องยาว 4 ห้องขวาง ต่อมาห้องขวางพังลง 2 ห้อง และได้บูรณะใหม่เมื่อ พ.ศ. 2513 โดยได้ขยายออกด้านละ 1 เมตร พร้อมกับบูรณะหมดทั้งหลัง</doc>
