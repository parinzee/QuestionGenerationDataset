<doc id="57487" url="https://th.wikipedia.org/wiki?curid=57487" title="โรงเรียนวิเชียรมาตุ">โรงเรียนวิเชียรมาตุ โรงเรียนวิเชียรมาตุ เป็นโรงเรียนมัธยมศึกษา ประจำจังหวัดตรัง สังกัดสำนักงานเขตพื้นที่การศึกษามัธยมศึกษา เขต 13 กระทรวงศึกษาธิการ เป็นโรงเรียนมัธยมศึกษาขนาดใหญ่พิเศษ เปิดสอนระดับมัธยมศึกษาตอนต้นและมัธยมศึกษาตอนปลาย รับนักเรียนแบบสหศึกษาทั้งชายและหญิง ชั้นมัธยมศึกษาตอนต้น มี 10 ห้อง ชั้นมัธยมศึกษาตอนปลาย มี 13 ห้องประวัติโรงเรียน ประวัติโรงเรียน. โรงเรียนวิเชียรมาตุถือกำเนิดขึ้นจากพระราชประสงค์ อันกอปรด้วยพระมหากรุณาธิคุณ ของสมเด็จพระศรีพัชรินทราบรมราชินีนาถ พระบรมราชชนนีพันปีหลวง พระบรมราชินีนาถใน พระบาทสมเด็จพระจุลจอมเกล้าเจ้าอยู่หัว จากสมุดหมายเหตุรายวันเล่มแรกของโรงเรียน ถูกบันทึกไว้เป็นความสรุปได้ว่า เมื่อวันที่ 21 สิงหาคม พุทธศักราช 2455 สมเด็จพระศรีพัชรินทราบรมราชินีนาถ เสด็จประพาสจังหวัดตรัง ประทับพักผ่อนสำราญพระราชอิริยาบถ ณ ตำหนักผ่อนกาย ทรงปรารภว่า พื้นภูมิทำเลตำบลทับเที่ยงนี้เหมาะสมดี ควรมีสถานศึกษาไว้เพาะปลูกปัญญาแก่กุลบุตรกุลธิดาสืบไป จึงได้พระราชทานทรัพย์สินส่วนพระองค์เป็นเงิน 4,000 บาท ให้ผู้ว่าราชการจังหวัดตรัง สร้างโรงเรียนขึ้น และพระราชทานนามให้ว่า โรงเรียนวิเชียรมาตุ ซึ่งหมายความถึง พระบรมราชชนนีในพระปรเมนทรมหาวชิราวุธพระมงกุฏเกล้าเจ้าอยู่หัว ปีพุทธศักราช 2458 อำมาตย์โท พระยารัษฎานุประดิษฐ์ (คอซิมบี้ ณ ระนอง) ผู้ว่าราชการจังหวัดขณะนั้น และรองอำมาตย์โท ขุนเพาะนิสัยชอบ (เชื้อ รัชตรัตน์) ธรรมการจังหวัดตรัง ได้ดำเนินการให้มีการก่อสร้างทั้งหมด 8,155 บาท เสร็จเรียบร้อยในเดือนพฤษภาคม พุทธศักราช 2459 ปีพุทธศักราช 2459 นั้นเอง ทางการได้ย้ายศาลากลางจังหวัด จากอำเภอกันตัง มาตั้งที่อำเภอบางรัก และได้ย้ายครู-นักเรียนจากโรงเรียนตรังคภูมิ ซึ่งเป็นโรงเรียนประจำจังหวัดเดิม มาเรียนที่โรงเรียนวิเชียรมาตุ โรงเรียนประจำจังหวัดใหม่ ในวันที่ 1 พฤษภาคม พุทธศักราช 2459 ซึ่งขณะนั้นกำลังก่อสร้างอาคารบางส่วนอยู่ เมืองตรังที่ตั้งใหม่เจริญขึ้นอย่างรวดเร็ว ประชาชนสนใจการศึกษาอย่างมาก ทำให้โรงเรียนวิเชียรมาตุ ไม่สามารถรับนักเรียนได้พอกับความต้องการ จึงต้องตัดจำนวนนักเรียนส่วนหนึ่งออก ความทราบถึงสมเด็จพระศรีพัชรินทราบรมราชินีนาถ พระองค์จึงพระราชทานทรัพย์สินส่วนพระองค์เพิ่มเติมอีกเป็นจำนวน 6,000 บาท สร้างอาคารเรียนหลังที่สองขึ้น พร้อมพระราชทานนาม อาคารหลังนั้นว่า สภาราชินี เมื่อวันที่ 1 กรกฎาคม พ.ศ. 2459 ทางจังหวัดตรังได้รับโรงเรียนวิเชียรมาตุ เข้าในทะเบียนโรงเรียนของจังหวัดตรัง โดยมีรองอำมาตย์ตรี ซุ่นกิ๊ต สินธวานนท์ เป็นครูใหญ่ อำมาตย์โท พระยารัษฎานุประดิษฐ์ (คอซิมบี้ ณ ระนอง) ผู้ว่าราชการจังหวัดและรองอำมาตย์โท ขุนเพาะนิสัยชอบ ธรรมการจังหวัดเป็นผู้จัดการ ปีพุทธศักราช 2460 พระบาทสมเด็จพระมงกุฏเกล้าเจ้าอยู่หัว เสด็จพระราชดำเนินเลียบหัวเมืองปักษ์ใต้ได้ผ่านจังหวัดตรัง ได้ทรงพระกรุณาโปรดเกล้าโปรดกระหม่อม กระทำพิธีเปิดโรงเรียนวิเชียรมาตุเมื่อวันที่ 3 พฤษภาคม พ.ศ. 2460 มีนายพลโท พระยาสุรินทราชา (นกยูง วิเศษกุล) สมุหเทศาภิบาล กราบบังคมทูลถวายรายงาน มีกระแสพระราชดำรัสตอบ ความว่า เมื่อ ปี พ.ศ. 2475 จังหวัดตรังได้เปิด โรงเรียนสตรีประชาบาล เป็นโรงเรียนสำหรับกุลธิดาของจังหวัดตรัง ได้ใช้อาคารสภาราชินี เปิดดำเนินการสอนนักเรียนฝ่ายสตรีจนกระทั่ง ปีพุทธศักราช 2478 ได้ย้ายนักเรียนสตรีจากอาคารสภาราชินี ไปอยู่ที่โรงเรียนสตรีประชาบาล และต่อมาได้ใช้ชื่อ อาคารสภาราชินี เป็นชื่อ โรงเรียนสภาราชินี จนถึงปัจจุบัน เมื่อวันที่ 1 กรกฎาคม พ.ศ. 2549 ทางโรงเรียนได้จัดกิจกรรม 90 ปีโรงเรียนวิเชียรมาตุ โดยพลอากาศตรี กำธน สินธวานนท์ องคมนตรี ซึ่งเป็นบุตรของหลวงบริหารสิกขกิจ ( ซุ่นกิ๊ต สินธวานนท์) ครูใหญ่คนแรกของโรงเรียน เป็นประธานในพิธีตราสัญลักษณ์ประจำโรงเรียนวิเชียรมาตุตราสัญลักษณ์ประจำโรงเรียนวิเชียรมาตุ. - สัญลักษณ์โรงเรียน รูปตราเพชร มีความหมายคือ ลูกแม่แก้วทุกคนต้องมีความแข็งแกร่ง ทรหด อดทน ไม่ย่นย่อต่อความลำบาก มีระเบียบวินัย รู้จักบังคับตนเอง ลูกแม่แก้วจะอยู่แห่งหนตำบลใด ต้องส่องแสงเป็นประกายแวววับจับตาคนประดุจเพชร- แบบเข็มตราสัญลักษณ์ เครื่องหมายประจำโรงเรียน พระมหาพิชัยมงกุฎ เลข ๖ ภายในมหาพิชัยมงกุฎใต้เลข ๖ เป็นตราเพชรและโซ่ ด้านล่างมีชื่อนามพระราชทาน วิเชียรมาตุปรัชญาของโรงเรียน ปรัชญาของโรงเรียน. นักเรียนวิเชียรมาตุ ต้องทรงภูมิความรู้ และสติปัญญา โดยมีคุณธรรมเป็นรากฐาน ในการคิดการพูดและการกระทำ ให้งดงาม ตรงตามความเป็นจริงทั้งในเบื้องต้น ท่ามกลางและในที่สุดสีประจำโรงเรียน สีประจำโรงเรียน. น้ำเงิน-ขาว- น้ำเงิน หมายถึง เป็นสีสูงประดับท้องฟ้า ลูกแม่แก้วทุกคนต้องมีความใฝ่ฝันและสร้างสรรค์สิ่งที่สูงส่ง และ ก้าวหน้าในสิ่งที่ถูกที่ควรเสมอ และน้ำเงินเป็นสัญลักษณ์แทนสถาบันพระมหากษัตริย์ ซึ่งลูกแม่แก้วทุกคน มีความจงรักภักดีและซื่อสัตย์ต่อองค์พระประมุขของประเทศ- ขาว หมายถึง ความบริสุทธิ์ผุดผ่อง ลูกแม่แก้วทุกคนต้องถึงความพร้อมด้วยความมีคุณธรรมประจำใจ ดำเนินชีวิตที่ถูกต้องเกิดประโยชน์ต่อตนเอง และผู้อื่น เชื่อมั่น และถือปฏิบัติตามหลักธรรมของศาสนาที่นับถือคำขวัญของโรงเรียน คำขวัญของโรงเรียน. “ความรู้คู่คุณธรรม”ข้อมูลอาคารเรียนโรงเรียนวิเชียรมาตุรายนามผู้บริหารจากอดีตถึงปัจจุบันศิษย์เก่าที่มีชื่อเสียงศิษย์เก่าที่มีชื่อเสียง. - ศาสตราจารย์ นายแพทย์  จรัส สุวรรณเวลา - อดีตคณบดีคณะแพทยศาสตร์ จุฬาลงกรณ์มหาวิทยาลัย อดีตอธิการบดีจุฬาลงกรณ์มหาวิทยาลัย อดีตผู้อำนวยการโรงพยาบาลจุฬาลงกรณ์ สภากาชาดไทย และ นักวิจัยดีเด่นแห่งชาติประจำปี พ.ศ. 2528 สาขาวิทยาศาสตร์การแพทย์ - สุวัฒน์ วรดิลก ศิลปินแห่งชาติ (ชั้นประถม 3 - มัธยม 1) - สถาพร ศรีสัจจัง ศิลปินแห่งชาติ (มัธยม 3) - ชัชรินทร์ ไชยวัฒน์ นักหนังสือพิมพ์และนักเขียน - หมอหยอง สุริยัน สุจริตพลวงศ์ (มัธยมต้น) - นักโหราศาสตร์ - สาทิตย์ วงศ์หนองเตย - รัฐมนตรีประจำสำนักนายกรัฐมนตรี - วิทยา แก้วภราดัย รัฐมนตรีว่าการกระทรวงศึกษาธิการ - อาคม เฉ่งไล่ นักมวยเหรียญทองแดงโอลิมปิค - เจษฎาภรณ์ ณ พัทลุง อดีตนักกีฬาฟุตบอลทีมชาติ พ.ศ. 2514 - กิติ สุวรรณหมัด อดีตนักกีฬาฟุตบอลทีมชาติ พ.ศ. 2525 - พ.ต.ท.ธวัชชัย นคราวงศ์ อดีตนักกีฬาฟุตบอลทีมชาติ พ.ศ. 2530 - ปฏิวัติ ทองสลับ นักกีฬาเทควันโดทีมชาติ - ทนงศักดิ์ จักรราช อดีตนักฟุตบอลทีมชาตินักเรียนไทย พ.ศ. 2526 - ชำนาญ สุวรรณเวลา อดีตนักฟุตบอลทีมชาติชุดมหาวิทยาลัยอาเซียน - วิสุทธิ์ ขาวเนียม นักเชียนกวีเยาวชนดีเด่น - ประสิทธิ์ กิ้มนวล อดีตนักฟุตบอลทีมชาติ พ.ศ. 2516 - เดชา จินดาพล สมาชิกวงรอยัลสไปร์ทส(เครื่องเป่า) - พร ศรีไครรัตน์ สมาชิกสภาผู้แทนราษฎร์(เสียชีวิต) - พล.อ.อ.กานต์ สุระกุล สมาชิกวุฒิสภา,ผู้บัญชาการโรงเรียนนายเรืออากาศ(เสียชีวิต) - สมศักดิ์ โล่ห์สถาพรพิพิธ สมาชิกวุฒิสภา - วิเชียร คันฉ่อง สมาชิกวุฒิสภา,สมาชิกสภาผู้แทนราษฎร์ - สมชาย โล่ห์สถาพรพิพิธ สมาชิกสภาผู้แทนราษฎร์ - น.พ.สุกิจ อัตโถปกรณ์ สมาชิกสภาผู้แทนราษฎร์ - ชยาพร น้อยหนู หรือ ตาล ชยาพร อาร์สยาม เดอะอาร์สยาม คนแรกของ ประเทศไทย (ปัจจุบันกำลังศึกษาอยู่ชั้นมัธยมศึกษาปีที่ 5)</doc>
