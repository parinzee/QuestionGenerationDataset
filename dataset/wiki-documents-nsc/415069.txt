<doc id="415069" url="https://th.wikipedia.org/wiki?curid=415069" title="บาร์นาบัส ซีบูซีโซ ดลามีนี">บาร์นาบัส ซีบูซีโซ ดลามีนี บาร์นาบัส ซีบูซีโซ ดลามีนี () เกิดวันที่ 15 พฤษภาคม ค.ศ. 1942 เป็นนายกรัฐมนตรีของประเทศเอสวาตินี เขาเป็นนายกรัฐมนตรีช่วง ค.ศ. 1996-2003 และได้ดำรงตำแหน่งอีกครั้งในเดือนธันวาคม ค.ศ. 2008 ดลามีนีเคยเป็นรัฐมนตรีว่าการกระทรวงการคลังใน ค.ศ. 1984 ถึง 1993 เขายังเคยเป็นกรรมการบริหารกองทุนการเงินระหว่างประเทศ (IMF) ในช่วง ค.ศ. 1996 ถึง 2003 เขาดำรงตำแหน่งนายกรัฐมนตรี และใน ค.ศ. 2003 เขาเป็นสมาชิกของสภาที่ปรึกษาของสมเด็จพระราชาธิบดีอึมสวาตีที่ 3 แห่งเอสวาตินี ดลามีนีเป็นผู้สมัครที่ได้รับการสนับสนุนจากรัฐบาลสวาซิแลนด์ให้ดำรงตำแหน่งประธานคณะกรรมการสหภาพแอฟริกา ในช่วงต้นปี ค.ศ. 2008 รัฐบาลได้ถอนการสมัครรับเลือกตั้งของเขาออกจากประชาคมเพื่อการพัฒนาแอฟริกาตอนใต้ (SADC) เพื่อที่จะสามารถที่จะสมัครในรายการเดียว ภายหลังจากการเลือกตั้งรัฐสภาในเดือนกันยายน ค.ศ. 2008 ดลามีนีได้รับการแต่งตั้งเป็นนายกรัฐมนตรีอีกครั้งโดยสมเด็จพระราชาธิบดีอึมสวาตีที่ 3 แห่งเอสวาตินี เมื่อวันที่ 16 ตุลาคม ค.ศ. 2008</doc>
