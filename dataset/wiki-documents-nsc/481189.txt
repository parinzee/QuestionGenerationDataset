<doc id="481189" url="https://th.wikipedia.org/wiki?curid=481189" title="มิสึโกะ อะโอะยะมะ">มิสึโกะ อะโอะยะมะ เคาน์เตสมิสึโกะแห่งคูเดินโฮฟ-คาแลร์กี (; 7 กรกฎาคม พ.ศ. 2417 — 27 สิงหาคม พ.ศ. 2484) หรือนามเดิมว่า มิสึโกะ อะโอะยะมะ () เป็นสตรีญี่ปุ่นคนแรกที่อพยพเข้าไปยังยุโรป และเป็นภริยาของเคานต์ไฮน์ริชแห่งคูเดินโฮฟ-คาแลร์กี นักการทูตชาวออสเตรีย และเป็นมารดาของริชาร์ด นีโคเลาส์ ฟอน คูเดินโฮฟ-คาแลร์กี นักการเมืองของประเทศออสเตรียประวัติ ประวัติ. มิสึโกะเป็นบุตรคนที่สามของครอบครัวซึ่งตระกูลซะมุไรและเปิดกิจการร้านขายของเก่าในกรุงโตเกียว จนกระทั่งปี พ.ศ. 2434 เคานต์ไฮน์ริชแห่งคูเดินโฮฟ-คาแลร์กี นักการทูตชาวออสเตรียได้มาประจำการที่ญี่ปุ่น และมักเข้ามาในร้านของครอบครัวนี้อยู่เสมอ ๆ วันหนึ่งม้าของเคานต์ไฮน์ริชได้ลื่นน้ำแข็งจนเสียหลักล้มลงหน้าร้านของครอบครัวมิสึโกะ เมื่อเธอเห็นเช่นนั้นจึงได้เข้ามาช่วยเหลือเคานต์ไฮน์ริช ซึ่งสร้างความประทับใจแก่ทูตหนุ่มผู้นี้ยิ่งนัก เคานต์ไฮน์ริชจึงได้เสนอกับเจ้าของร้านให้หญิงสาวผู้นี้เข้าไปทำงานในห้องรับแขกของสถานทูตได้ เมื่อทั้งสองได้ใกล้ชิดกันยังให้เกิดเป็นความรักท่ามกลางเสียงคัดค้านจากบิดาของฝ่ายหญิง แต่ทั้งสองก็ลักลอบสมรสกันในปี พ.ศ. 2435 ซึ่งนำไปสู่การนิราศจากญี่ปุ่นในอีก 18 ปีต่อมาสู่เวียนนา สู่เวียนนา. มิสึโกะให้กำเนิดบุตรสองคนในปี พ.ศ. 2436 และ 2437 ตามลำดับที่โตเกียว ก่อนที่เธอจะย้ายไปยังเวียนนาอย่างถาวร เธอได้รับประทานพระดำรัสของจักรพรรดินีเอโช ความว่า "ไม่ว่าพรหมลิขิตของเธอจะเป็นอย่างไร เธอก็ไม่ควรที่จะลืมเคารพตนเองให้เหมาะสมกับเป็นสตรีญี่ปุ่น" และมิสึโกะก็เก็บพระดำรัสไว้ใส่ใจเสมอ เมื่อเคานต์ไปถึงเวียนนาพร้อมกับสาวเอเชียร่างน้อย ก็ได้รับการต้อนรับอย่างตื่นตะลึงจากสาว ๆ ในศาล ทั้งนี้เธอเข้ารับการศึกษาภาษาเยอรมัน, ภาษาฝรั่งเศส, คณิตศาสตร์, ประวัติศาสตร์และภูมิศาสตร์ และได้ให้กำเนิดบุตรอีก 5 คน รวมเป็น 7 คน ได้แก่1. โจฮันน์ อีวันเจลิสต์ เวียร์จีนีโอ เคานต์แห่งคูเดินโฮฟ-คาแลร์กี (พ.ศ. 2436-2508) 2. ริชาร์ด นีโคเลาส์ ฟอน คูเดินโฮฟ-คาแลร์กี (พ.ศ. 2437—2515) นักการเมือง 3. เจอรอล์ฟ โจเซฟ เบเนดิกต์ มารีอา วาเลนติน ฟรันซ์ คูเดินโฮฟ-คาแลร์กี (พ.ศ. 2439—2521) เป็นบิดาของ บาร์บารา คูเดินโฮฟ-คาแลร์กี นักข่าว และไมเคิล คูเดินโฮฟ-คาแลร์กี ศิลปิน 4. เอลิซาเบธ มารีอา อันนา คูเดินโฮฟ-คาแลร์กี (พ.ศ. 2441—1936) 5. โอลกา มารีเอตตา เอนเรียตเทอ มารีอา คูเดินโฮฟ-คาแลร์กี (พ.ศ. 2443—2479) 6. เอลิซาเบธ ฟรีเดอริเคอ เคานต์เตสแห่งคูเดินโฮฟ-คาแลร์กี (พ.ศ. 2444—2514) ต่อมาเปลี่ยนนามเป็น ไอดา ฟรีเดอริเคอ เกอเรส นักเขียน 7. คาร์ล ไฮน์ริช ฟรันซ์ มารีอา คูเดินโฮฟ-คาแลร์กี (พ.ศ. 2446—2530)ชีวิตในบั้นปลาย ชีวิตในบั้นปลาย. หลังการเสียชีวิตของสามีในปี พ.ศ. 2449 มิสึโกะในวัย 33 ปี ได้เรียนรู้กฎหมายและเศรษฐศาสตร์เกี่ยวกับการจัดการที่ดินที่เป็นของครอบครัว ทั้งยังได้อบรมบุตรธิดาได้อย่างไม่ขาดตกบกพร่อง หนึ่งในบุตรของเธอ ริชาร์ด นีโคเลาส์ ได้เป็นผู้ก่อตั้งขบวนการ Pan-Europa มิสึโกะ เสียชีวิตลงเมื่อวันที่ 27 สิงหาคม พ.ศ. 2484 ที่ประเทศออสเตรีย โดยที่เธอมิเคยหวนกลับไปญี่ปุ่นเลย ร่างของเธอถูกฝังในป่าช้าฮีตซิงเงอร์ กรุงเวียนนา ประเทศออสเตรีย</doc>
