<doc id="474482" url="https://th.wikipedia.org/wiki?curid=474482" title="เลื้อยทะลวง 20,000 โยชน์">เลื้อยทะลวง 20,000 โยชน์ เลื้อยทะลวง 20,000 โยชน์ () ภาพยนตร์ไซไฟแอ็คชั่นระทึกขวัญสัญชาติอเมริกัน ในปี ค.ศ. 1998เนื้อเรื่อง เนื้อเรื่อง. ทะเลจีนใต้เป็นดินแดนลี้ลับที่ไม่ได้รับการสำรวจ เรือที่ผ่านไปมาบริเวณนี้มักหายไปอย่างไร้ร่องรอยอยู่บ่อย ๆ ท่ามกลางพายุที่โหมซัด พินนิแกน กัปตันเรือรับจ้างต้องพาคนกลุ่มหนึ่งที่ไม่ทราบที่มาที่ไป นำโดย ฮันโนเวอร์ ไปยังจุด ๆ หนึ่ง ซึ่งเป็นเรือสำราญลำใหญ่ที่เพิ่งออกแล่นทะเลเป็นครั้งแรก ฮันโนเวอร์ หัวหน้าได้แสดงตัวว่าต้องการปล้นเรือ ด้วยหัวรบนิวเคลียร์ และได้บังคับพินนิแกนพร้อมกับลูกเรือทั้งหมดให้ทำตาม เมื่อทั้งหมดขึ้นไปบนเรือ ปรากฏว่าไม่พบใครอยู่เลย และพบแต่ซากปรักหักพัง เมื่อออกสำรวจก็พบกัปตัน, เจ้าของเรือ และทริลเลี่ยน ผู้โดยสารสาวที่ถูกจับขังไว้ในฐานะหัวขโมย กักตัวเองอยู่ในห้องนิรภัย แคนตัน เจ้าของเรือได้ระล่ำระลักถึงสัตว์ประหลาด ที่เป็นหนอนทะเลขนาดยักษ์ที่โจมตีใส่ ก่อนที่มันจะกลับมากินทุกคนให้เกลี้ยงนักแสดงนักแสดง. - ทรีต วิลเลียมส์...พินนิแกน - เฟมเก้ เจนเซ่น...ทริลเลี่ยน - เวส สตูดี...ฮันโนเวอร์ - แอนโทนี ฮีลด์...แคนตัน - จิมอน ฮอว์นชู...วิโว - เจสัน เฟลมมิ่ง...มุลลิแกน - อูนา ดามอน... ไลลา - คลินต์ เคอร์ติส...บิลลี่การผลิต การผลิต. Deep Rising เป็นภาพยนตร์ที่ออกฉายในปี ค.ศ. 1998 จากการกำกับและเขียนบทของ สตีเฟน ซอมเมอร์ส ผู้กำกับฯชาวอเมริกัน จากการผลิตของ ฮอลลีวู้ดพิคเจอร์ส บริษัทในเครือของ วอลท์ ดิสนีย์ พิคเจอร์ส และซิดนีย์พิคเจอร์ส และได้ทีมงานผลิตวิชวลเอฟเฟกต์ที่มีชื่อเสียง จากบริษัท ดรีมเควสท์อิมเมจส์ คือ ร็อบ บ็อทเทิน ที่เคยได้รับรางวัลออสการ์สาขานี้มาแล้ว จาก Total Recall ในปี ค.ศ. 1990 ร่วมกับ ไมเคิล เซีย ที่มีผลงานมาแล้วกับภาพยนตร์หลายเรื่องของเจมส์ คาเมรอน และ Armageddon แต่เมื่อภาพยนตร์ออกฉายแล้ว กลับประสบความล้มเหลวอย่างสิ้นเชิงทั้งรายได้และเสียงวิจารณ์</doc>
