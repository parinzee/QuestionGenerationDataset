<doc id="812963" url="https://th.wikipedia.org/wiki?curid=812963" title="โคลเซอร์ (เพลงเดอะเชนสโมเกอส์)">โคลเซอร์ (เพลงเดอะเชนสโมเกอส์) "โคลเซอร์" () เป็นเพลงของคู่ดีเจชาวอเมริกัน เดอะเชนสโมเกอส์ ร้องรับเชิญโดยนักร้องชาวอเมริกัน ฮาลซีย์ แอนดรูว์ แทกการ์ต (หนึ่งในเดอะเชนสโมเกอส์) ขับร้องเพลงนี้ด้วย เพลงออกจำหน่ายในวันที่ 29 กรกฎาคม ค.ศ. 2016 โดยค่ายดิสรัปเตอร์ และโคลัมเบียเรเคิดส์ เพลงเขียนโดยแทกการ์ต แอชลีย์ แฟรนจิเพน ชอน แฟรงก์ เฟรดิก เคนเน็ต ไอแซ็ก สเลด และโจ คิง ขณะที่เดอะเชนสโมเกอส์เป็นผู้ผลิตเพลงเอง ซิงเกิลเป็นเพลงที่มีดนตรีอิเล็กทรอนิกส์แดนซ์ที่มีเครื่องสังเคราะห์เสียงแนว "เรโทร" ในท่อนคอรัส ในสหรัฐอเมริกา "โคลเซอร์" กลายเป็นซิงเกิลอันดับหนึ่งบนชาร์ตบิลบอร์ดฮอต 100 เพลงแรกของเดอะเชนสโมเกอส์ และฮาลซีย์ เดอะเชนสโมเกอส์กลายเป็นศิลปินกลุ่มแรกที่มีเพลงสี่เพลง ("โคลเซอร์" เป็นเพลงที่สี่) ที่ขึ้นอันดับหนึ่งบนชาร์ตฮอตแดนซ์/อิเล็กทรอนิกส์ นำหน้าแคลวิน แฮร์ริส ที่เคยทำได้สามเพลง นอกสหรัฐอเมริกา "โคลเซอร์" ขึ้นอันดับหนึ่งในประเทศมากกว่าสิบประเทศ เช่น ออสเตรเลีย แคนาดา นิวซีแลนด์ ไอร์แลนด์ และสหราชอาณาจักร กลายเป็นซิงเกิลแรกของเดอะเชนสโมเกอส์ และฮาลซีย์ที่ขึ้นอันดับหนึ่งในหกประเทศนี้ เพลง "โคลเซอร์" แสดงสดครั้งแรกในเทศการดนตรีบอนนารูมิวสิกแอนด์อาร์ตในเดือนมิถุนายน ค.ศ. 2016 ฮาลซีย์และเดอะเชนสโมเกอส์แสดงสดในงานเอ็มทีวีวิดีโอมิวสิกอะวอดส์ 2016 วิดีโอเนื้อเพลงเผยแพร่ในวันที่ 29 กรกฎาคม ค.ศ. 2016 และมียอดผู้ชมมากกว่า 312 ล้านครั้งรายการเพลงชาร์ตชาร์ตรายสัปดาห์ชาร์ตสิ้นปีการรับรอง</doc>
