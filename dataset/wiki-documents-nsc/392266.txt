<doc id="392266" url="https://th.wikipedia.org/wiki?curid=392266" title="เทศบาลเมืองวังสะพุง">เทศบาลเมืองวังสะพุง เทศบาลเมืองวังสะพุง เป็นองค์กรปกครองส่วนท้องถิ่นประเภทเทศบาลเมือง ตั้งอยู่ในเขตอำเภอวังสะพุง จังหวัดเลย ได้รับการยกฐานะเป็นเทศบาลเมืองเมื่อวันที่ 20 มิถุนายน พ.ศ. 2554 ครอบคลุมพื้นที่บางส่วนของตำบลวังสะพุงและตำบลศรีสงครามประวัติ ประวัติ. เทศบาลตำบลวังสะพุง จัดตั้งขึ้นตาม พ.ร.บ. เปลี่ยนแปลงฐานะจากสุขาภิบาลเป็นเทศบาล พ.ศ. 2542 โดยยกฐานะจากสุขาภิบาลวังสะพุง เป็นเทศบาลตำบลวังสะพุง เมื่อวันที่ 25 พฤษภาคม พ.ศ. 2542 สำนักงานตั้งอยู่เลขที่ 303 ถนนประชาเสรี หมู่ 5 ตำบลวังสะพุง อำเภอวังสะพุง อยู่ทางทิศใต้ของจังหวัดเลย ระยะทาง 20 กิโลเมตร ต่อมา กระทรวงมหาดไทย ได้ประกาศ ณ วันที่ 20 มิถุนายน พ.ศ. 2554 ให้มีการเปลี่ยนแปลงเทศบาลตำบลวังสะพุงเป็น เทศบาลเมืองวังสะพุงชื่อเมือง ชื่อเมือง. สะพุง หรือ สมพง คือ ชื่อไม้ต้นขนาดใหญ่ชนิด Tetrameles nudiflora R.Br. ในวงศ์ Datiscaceae ชอบขึ้นริมน้ำ โคนต้นเป็นพอนแผ่กว้าง เปลือกสีเทาหรือเทาแกมน้ำตาลเลื่อมเป็นมัน ใบมน ทิ้งใบหมดต้นในฤดูร้อน เนื้อไม้อ่อนเบา ใช้ทำก้านไม้ขีดไฟ เรือขุด และฝ้าเพดานได้ หรือเรียก สมพุง กะปุง กะพง งุ้น (อิสานเรียกว่าต้นสะพุง)ภูมิศาสตร์ ภูมิศาสตร์. เทศบาลเมืองวังสะพุง ตั้งอยู่ในพื้นที่ราบลุ่ม ล้อมรอบด้วยภูเขา มีแม่น้ำที่สำคัญไหลผ่าน คือ แม่น้ำเลย ซึ่งมีต้นกำเนิดจากภูหลวง ด้านอำเภอหล่มสัก จังหวัดเพชรบูรณ์ ไหลผ่านอำเภอภูหลวง อำเภอวังสะพุง อำเภอเมือง และไหลลงสู่แม่น้ำโขงที่อำเภอเชียงคาน เทศบาลเมืองวังสะพุง มีอาณาเขตติดต่อดังนี้- ทิศเหนือ ติดต่อกับ ตำบลปากปวน เริ่มจากหลักเขตที่ 1 ตั้งอยู่ที่บริเวณสามแยกทางออกไปจังหวัดเลย ตามหลักกิโลเมตรที่ 331450 ตัดผ่านถนนสาย เลย - ขอนแก่น ที่หลักเขตที่ 2 ตัดเชื่อมถนนด้านนอกทางทิศตะวันตก ห่างจากถนน 100 เมตร ตรงไปจรดหลักเขตที่ 3 ระยะทาง 4,500 เมตร - ทิศใต้ ติดต่อกับ ตำบลทรายขาว เริ่มจากหลักเขตที่ 1 ไปทางทิศตะวันตกเฉียงใต้ ผ่านทางหลวงจังหวัด หมายเลข 21400101 ไปจดถนนศาลเจ้าไปยังหลักเขตที่ 7 ระยะทาง 600 เมตร - ทิศตะวันออก ติดต่อกับ ตำบลศรีสงคราม เริ่มจากหลักเขตที่ 3 วกข้ามสะพาน ลำน้ำเลย ทางทิศเหนือบ้านบุ่งไสล่ ไปยังหลักเขตที่ 4 ระยะทาง 300 เมตร และเลียบริมฝั่งลำน้ำเลยด้านในไปยังหลักเขต ที่ 5 ระยะทาง 1,800 เมตร - ทิศตะวันตก ติดต่อกับ ตำบลวังสะพุง เริ่มจากหลักเขตที่ 5 ไปทางทิศตะวันตกของบ้าน บุ่งผักก้าม เลียบฝั่งลำน้ำเลยครอบคลุมพื้นที่หนองบุ่งผักก้ามทั้งหมดไปจนถึงหลักเขตที่ 6 อ้อมไปจดหลักเขตที่ 7 ระยะทาง 1,300 เมตรประชากรและเขตการปกครอง ประชากรและเขตการปกครอง. เทศบาลเมืองวังสะพุงมีพื้นที่ 6.07 ตารางกิโลเมตร จำนวนประชากรในเขตเทศบาลเมืองวังสะพุงปี พ.ศ. 2560 ประกอบด้วยชาย 5,695 คน เป็นหญิง 6,042 คน รวมทั้งสิ้น 11,737 คน ได้แบ่งเขตการปกครองออกเป็น 2 ตำบล 9 หมู่บ้าน ดังนี้- ตำบลวังสะพุง จำนวน 7 หมู่บ้าน คือ- บ้านบุ่งผักก้าม หมู่ที่ 3 - บ้านปากเป่ง หมู่ที่ 4 - บ้านบุ่งคล้า หมู่ที่ 5 - บ้านนาหลัก หมู่ที่ 6 - นาอีเลิศ หมู่ที่ 7 - บ้านเลิง หมู่ที่ 8 - บ้านวังสะพุง หมู่ที่ 9 - บ้านศรีบุญเรือง หมู่ที่ 10 - ตำบลศรีสงคราม จำนวน 2 หมู่บ้าน คือ- บ้านน้อยนา หมู่ที่ 1 - บ้านบุ่งไสล่ หมู่ที่ 2</doc>
