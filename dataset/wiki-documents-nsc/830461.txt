<doc id="830461" url="https://th.wikipedia.org/wiki?curid=830461" title="War of High School the Series สงครามไฮสคูล">War of High School the Series สงครามไฮสคูล War of High School the Series สงครามไฮสคูล เป็นรายการโทรทัศน์ประเภทละครชุด เค้าโครงเรื่อง บทประพันธ์ และบทโทรทัศน์ นำแสดงโดย ภวัต จิตต์สว่างดี, ณวัชร์ พุ่มโพธิงาม ออกอากาศทางช่องโทรทัศน์ผ่านระบบทีวีแอนะล็อก ทางสถานีโทรทัศน์โมเดิร์นไนน์ และออกอากาศคู่ขนานผ่านระบบทีวีดิจิตอล ทางช่อง 9 เอ็มคอตเอชดี ออกอากาศทุกวันอาทิตย์ เวลา 21.00 - 21.45 น. เริ่มออกฉายครั้งแรก ในวันที่ 7 สิงหาคม พ.ศ. 2559 ซึ่งเป็นวันเดียวกับที่มีการออกเสียงประชามติร่างรัฐธรรมนูญฉบับใหม่ในปีนั้น จนถึงวันที่ 4 ธันวาคม พ.ศ. 2559 ในช่วงแรกที่มีการประชาสัมพันธ์ละครชุดเรื่องนี้ ละครเรื่องดังกล่าวมีชื่อตั้งต้นว่า "สงครามคอนแวนต์" ซึ่งหลังจากมีการประชาสัมพันธ์ละครชุดเรื่องนี้ได้ไม่นาน สหสมาคมเซนต์ปอลเดอซาร์ตร ซึ่งเป็นองค์กรกลางของสถานศึกษากลุ่มคอนแวนต์ในประเทศไทยได้ยื่นเรื่องต่อรัฐมนตรีประจำสำนักนายกรัฐมนตรีให้ตรวจสอบในเรื่องดังกล่าว เนื่องจากมีเนื้อหาที่ไม่เหมาะสมในเรื่องของการแต่งกายรวมถึงพฤติกรรมตลอดจนการใช้ความรุนแรง จนเรื่องได้บานปลายเข้าสู่การพิจารณาของคณะกรรมการกิจการกระจายเสียงและกิจการโทรทัศน์ ในคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ และภายหลัง กสท. ตรวจพบว่ามีเนื้อหาไม่เหมาะสมในเรื่องของการแย่งชิงนักเรียนชาย ซึ่งขัดมาตรา 37 แห่งพระราชบัญญัติการประกอบกิจการกระจายเสียงและกิจการโทรทัศน์ พ.ศ. 2551 กสท.จึงมีมติให้สั่งปรับทางช่องเป็นจำนวนเงิน 50,000 บาท และให้ปรับระดับความเหมาะสมของเรื่องเพื่อให้เกิดความเหมาะสม ทั้งนี้ทางช่องต้องระงับการออกอากาศไปสัปดาห์หนึ่งก่อนจะกลับมาออกอากาศอีกครั้งในชื่อปัจจุบันเรื่องย่อนักแสดงเพลงประกอบละครเพลงประกอบละคร. 1. เพลง ยาพิษ – ขับร้องโดย bodyslam 2. เพลง ประวัติศาตร์ - ขับร้องโดย 3. เพลง รอเธอเปิด - ขับร้องโดย อาร์ม วีรยุทธ , เชอรีน ณัฐจารี 4. เพลง ยาพิษ - ขับร้องโดย กันต์สมาย 5. เพลง กอดตัวเอง - ขับร้องโดย Retrospect 6. เพลง ยังทำไม่ได้ – ขับร้องโดย แซมมี่ ซาแมนท่า เมลานี่ โค้ทส์ 7. เพลง ใครจะยอม - ขับร้องโดย มาเรียม B5 8. เพลง พรุ่งนี้ - ขับร้องโดย แนท ณัฐชา นวลแจ่มการออกอากาศการออกอากาศ. - ตอนที่ 11 เดิมมีกำหนดออกอากาศในวันที่ 16 ตุลาคม 2559 แต่เนื่องจากพระบาทสมเด็จพระปรมินทรมหาภูมิพลอดุลยเดชทรงสวรรคต กสทช. จึงมีคำสั่งให้สถานีโทรทัศน์ทุกสถานีรวมถึงช่อง 9 เอ็มคอตเอชดี งดออกอากาศรายการตามปกติเป็นระยะเวลา 30 วัน และให้เกี่ยวโยงสัญญาณจากโทรทัศน์รวมการเฉพาะกิจแห่งประเทศไทย เผยแพร่สารคดีพระราชกรณียกิจของพระองค์มาออกอากาศแทนชั่วคราวระยะหนึ่ง ก่อนจะงดออกอากาศเป็นการชั่วคราวตามกำหนดข้างต้นตามที่ กสทช. ขอความร่วมมืองดรายการบันเทิง 30 วัน ตามมติที่ประชุมคณะกรรมการกิจการกระจายเสียงและกิจการโทรทัศน์ หลังจากที่โทรทัศน์ทุกช่องกลับมาออกอากาศได้ตามปกติในวันที่ 14 พฤศจิกายน 2559 ทั้งนี้ ละครกลับมาออกอากาศอีกครั้งในตอนที่ 11 ในวันที่ 20 พฤศจิกายน พ.ศ. 2559</doc>
