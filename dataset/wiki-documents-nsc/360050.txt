<doc id="360050" url="https://th.wikipedia.org/wiki?curid=360050" title="วันมือแดง">วันมือแดง วันมือแดง () ตรงกับวันที่ 12 กุมภาพันธ์ของทุกปี เป็นวันรำลึกประจำปีซึ่งมีการร้องขอผู้นำทางการเมืองและมีการจัดงานขึ้นทั่วโลกเพื่อให้ความสนใจแก่ชะตากรรมของทหารเด็ก เด็กผู้ซึ่งถูกบังคับให้เป็นทหารในช่วงสงครามและความขัดแย้งกันด้วยกำลังอาวุธเป้าหมายของวันมือแดงคือเรียกร้องให้มีการดำเนินการกับวิธีปฏิบัติดังกล่าว และสนับสนุนเด็กที่ได้รับผลกระทบจากวิธีปฏิบัตินี้ เด็กได้รับรายงานว่าถูกใช้เป็นทหารหลายครั้งในช่วงไม่กี่ปีที่ผ่านมา รวมทั้งความขัดแย้งกันด้วยกำลังอาวุธในสาธารณรัฐประชาธิปไตยคองโก รวันดา ยูกันดา ซูดาน โกตดิวัวร์ พม่า ฟิลิปปินส์ โคลัมเบีย และปาเลสไตน์ การฟื้นฟูสภาพของทหารเด็กที่กลับคืนสู่ชุมชนนั้นมีแตกต่างกันตั้งแต่ไม่เพียงพอไปจนถึงไม่ปรากฏเลย วันมือแดงได้รับการริเริ่มขึ้นใน พ.ศ. 2545 เมื่อพิธีสารเลือกรับเรื่องความเกี่ยวพันของเด็กในความขัดแย้งกันด้วยกำลังอาวุธมีผลบังคับใช้เมื่อวันที่ 12 กุมภาพันธ์ พ.ศ. 2545 สมัชชาใหญ่แห่งสหประชาชาติได้ลงมติรับรองพิธีการดังกล่าวในเดือนพฤษภาคม พ.ศ. 2545 และปัจจุบันมีประเทศผู้ลงนามมากกว่า 100 ประเทศ มีองค์การระหว่างประเทศหลายแห่งที่กระตือรือร้นในการต่อต้านการใช้ทหารเด็ก ประมาณการจำนวนของเด็กที่รบในความขัดแย้งทั่วโลกไม่มีความเปลี่ยนแปลงเลยระหว่าง พ.ศ. 2549 และ พ.ศ. 2552 โดยมีทหารเด็กทั่วโลกกว่า 250,000 นาย โดยหนึ่งในสามเป็นเด็กหญิง รวมทั้งในประเทศที่ลงนามในพิธีสารเลือกรับดังกล่าว</doc>
