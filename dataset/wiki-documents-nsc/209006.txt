<doc id="209006" url="https://th.wikipedia.org/wiki?curid=209006" title="นิวส์คอร์ปอเรชัน">นิวส์คอร์ปอเรชัน นิวส์ คอร์ปอเรชั่น หรือ นิวส์ คอร์ป เป็นหนึ่งในยักษ์ด้านสื่อของโลก โดยมีนายรูเพิร์ต เมอร์ด็อก เป็นผู้ก่อตั้งและยังคงรั้งตำแหน่งประธานบริษัท และกรรมการผู้จัดการอยู่ในปัจจุบัน นิวส์คอร์ป เป็นบริษัทมหาชนจดทะเบียนในตลาดหลักทรัพย์แนสแด็ก (NASDAQ) ในสหรัฐอเมริกา และตลาดหลักทรัพย์ออสเตรเลีย นอกจากนี้บริษัทยังได้ทำการกระจายหุ้นในตลาดหลักทรัพย์ลอนดอนอีกด้วย โดยบริษัทได้ก่อตั้งในออสเตรเลีย ก่อนจะย้ายสำนักงานใหญ่มายังนครนิวยอร์ก สหรัฐอเมริกาในปี 2004 โดยในปี 2007-2008 บริษัทมีรายได้สุทธิ 32,996 ล้านดอลลาร์สหรัฐ (ประมาณ 1,200,000 ล้านบาท) และกำไรสุทธิ 5,381 ล้านดอลลาร์สหรัฐ (ประมาณ 188,000 ล้านบาท) โดยรายได้กว่าร้อยละ 70 มาจากธุรกิจในสหรัฐอเมริกา</doc>
