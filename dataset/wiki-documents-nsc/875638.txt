<doc id="875638" url="https://th.wikipedia.org/wiki?curid=875638" title="การท่องเที่ยวในประเทศโรมาเนีย">การท่องเที่ยวในประเทศโรมาเนีย การท่องเที่ยวในประเทศโรมาเนีย มุ่งเน้นไปที่ภูมิทัศน์และประวัติศาสตร์ของประเทศ โรมาเนียดึงดูดนักท่องเที่ยวต่างชาติจำนวน 9.33 ล้านคนในปี ค.ศ. 2016 ตามข้อมูลของธนาคารโลก ภาคการท่องเที่ยวของประเทศโรมาเนียมีส่วนช่วยสนับสนุนโดยตรงจำนวน 2.09 พันล้านยูโรต่อผลิตภัณฑ์มวลรวมภายในประเทศ (จีดีพี) ในปี ค.ศ. 2015 ซึ่งสูงกว่าปี ค.ศ. 2014 เล็กน้อย และได้รับการจัดให้อยู่ในอันดับที่ 72 ของโลก นำหน้าประเทศสโลวาเกียและบัลแกเรีย แต่ตามหลังประเทศโครเอเชียและสาธารณรัฐเช็ก ผลรวมการท่องเที่ยวของภาคเศรษฐกิจทั้งหมดของโรมาเนีย ซึ่งรวมถึงการลงทุนและการใช้จ่ายโดยภาคธุรกิจนี้ มีมูลค่าประมาณ 8.3 พันล้านยูโรในปี ค.ศ. 2015 โดยเพิ่มขึ้น 3.4 เปอร์เซนต์เมื่อเทียบกับปี ค.ศ. 2014 ในช่วง 3 เดือนแรกของปี ค.ศ. 2017 มีนักท่องเที่ยวต่างชาติจำนวน 2.06 ล้านคน เทียบกับช่วง 3 เดือนเดียวกันของปีก่อน จำนวนนักท่องเที่ยวต่างประเทศเพิ่มขึ้น 10.9 เปอร์เซนต์ และพักค้างคืนในที่พักเพิ่มขึ้น 7.1 เปอร์เซนต์ เมืองที่มีผู้มาเยือนมากที่สุด ได้แก่ บูคาเรสต์, บราซอฟ, ซีบีอู, คลูช-นาโปกา, ทิมิโซอารา, ยาช และคอนสตันซา ส่วนแหล่งท่องเที่ยวทางธรรมชาติที่สำคัญที่สุดคือแม่น้ำดานูบ, เทือกเขาคาร์เพเทียน และทะเลดำจำนวนนักท่องเที่ยวแบ่งตามประเทศ จำนวนนักท่องเที่ยวแบ่งตามประเทศ. ผู้มาเยือนประเทศโรมาเนียในช่วงระยะเวลาสั้น ๆ ส่วนใหญ่ในปี ค.ศ. 2016 มาจากประเทศต่อไปนี้ :</doc>
