<doc id="4046" url="https://th.wikipedia.org/wiki?curid=4046" title="ล่าอสูรกาย">ล่าอสูรกาย ล่าอสูรกาย () เป็นการ์ตูนญี่ปุ่น เรื่องและภาพโดย คาซุฮิโระ ฟูจิตะ ตีพิมพ์ในประเทศญี่ปุ่นโดยสำนักพิมพ์โชงะกุกัง ตีพิมพ์ในประเทศไทยโดยสำนักพิมพ์วิบูลย์กิจ จำนวน 33 เล่มจบ ตั้งแต่ปี พ.ศ. 2535 - พ.ศ. 2550 ต่อมาถูกนำมาสร้างเป็นแอนิเมชันในรูปแบบโอวีเอจำนวน 10 ตอน ในปี พ.ศ. 2535 ซึ่งในประเทศไทย เคยออกอากาศทางช่อง 9 อสมท. (โมเดิร์นไนน์ทีวี ในปัจจุบัน)เนื้อเรื่อง เนื้อเรื่อง. ปมที่แท้จริงของเรื่องนี้เริ่มเมื่ออุชิโอะพบว่าที่ห้องใต้ดินมีอสุรกายถูกขังด้วยหอกลึกลับ และเมื่อถามความจริงกับชิกุเระ จึงทราบว่าแท้จริงแล้วชิกุเระพ่อติงต๊องเป็นนักบวชเวทย์ ที่มีอาคมแกร่งกล้าที่สุดคนหนึ่งในนิกายลับโคฮะ ซึ่งตั้งขึ้นมาเป็นเวลานาน เพื่อหาผู้สืบทอด หอกสมิง ที่แท้จริง ชิกุเระ จึงบอกให้อุชิโอะออกเดินทาง โดยบอกว่าจะค้นพบความจริง เมื่อถึงจุดหมายที่อาซาฮิงาว่าในฮอกไกโด ระหว่างเดินทาง อุชิโอะได้พบเรื่องราวต่างๆ มากมาย ไม่ว่าจะเป็นเผชิญกับผู้ที่ผ่านการคัดเลือก ให้สืบทอดหอกสมิงที่แท้จริงทั้งสี่คน การรู้จักและช่วยเหลือผู้คนจากอสูรต่างๆ พระเถื่อนเคียวร่าจากนิกายลับโคฮะ เฮียวเซียนผู้ลึกลับ อสูรประจำทิศบูรพา และประจิม อสูรผู้ย้อนเวลาได้ และได้ตระหนักว่าแม่ของตนจำเป็นต้องเสียสละตนเองไปอยู่ยังใต้ทะเลลึกเพื่อกักอสูรที่ร้ายกาจที่สุดในประวัติศาสตร์นั่นคือ จิ้งจอกเก้าหางฮะกุเม็ง ทั้งยังทราบจากการย้อนเวลาว่าแม่ของตน ตัวอุชิโอะและโทร่า ฮะกุเม็ง และการกำเนิดหอกสมิงนั้นเกี่ยวพันกันอย่างลึกซึ้ง จุดประสงค์ที่แท้จริงผู้สร้างของหอกสมิงคืออะไร? แม่ของอุชิโอะเป็นใคร? โทร่าแท้จริงแล้วมาจากไหน? ทำไมอสูรร้ายอย่างฮะกุเม็งถึงถูกผนึกไว้ได้ ณ ใต้ทะเลลึกของเกาะญี่ปุ่น? และสุดท้ายเมื่อฮะกุเม็งตื่นขึ้นมา อุชิโอ โทร่า รวมทั้งนักบวชนิกายลับจะสามารถปราบฮะกุเม็งได้หรือไม่?ตัวละครมนุษย์อาโอซึกิ อุชิโอะ ตัวละคร. มนุษย์. อาโอซึกิ อุชิโอะ. เด็กม.ต้นผู้ครอบครองหอกสมิง ซึ่งใช้กำจัดเหล่าอสูร มีอสูรชื่อว่า"โทร่า"ซึ่งถูกกักโดยหอกสมิงมา 500 ปี พ่อ(อาโอซึกิ ชิกุเระ)เป็นนักบวชเวทนิกายลับโคฮะ พยายามที่จะค้นหาความลับของแม่(อาโอซึกิ ซึมาโกะ) และกำจัดฮะกุเม็ง ศัตรูของหอกสมิง ที่พยายามจะทำลายอสูรทั้งหมดและประเทศญี่ปุ่น ปิดเรื่องที่ตนเองมีหอกสมิงไว้เป็นความลับแต่มีบางคนที่รู้นากามูระ อาซาโกะ นากามูระ อาซาโกะ. เพื่อนร่วมห้องของอุชิโอะ เป็นเพื่อนกับอุชิโอะและมายูโกะตั้งแต่เด็ก เคยถูกอุชิโอะและโทร่าช่วยเหลือจากอสูรโดยหอกสมิง แอบชอบอุชิโอะอยู่อิโนอุเอะ มายูโกะ อิโนอุเอะ มายูโกะ. เพื่อนร่วมชั้นของอุชิโอะและอาซาโกะ เคยถูกอุชิโอะและโทร่าช่วยเหลือจากอสูรโดยหอกสมิงเหมือนอาซาโกะ ชอบโทร่าและคิดว่าโทร่าเป็นสัตว์เลี้ยงของอุชิโอะ และโทร่าก็อยากกินมายูโกะด้วย (เจ้าตัวไม่รู้) แอบชอบอุชิโอะอยู่อาโอซึกิ ชิกุเระ อาโอซึกิ ชิกุเระ. บิดาของ อาโอซึกิ อุชิโอะ เป็นนักบวชเวทพลังสูงนิกายลับโคฮะ ซึ่งมีหน้าที่ปกป้องหอกสมิงและกำจัดปีศาจรายชื่อตอน</doc>
