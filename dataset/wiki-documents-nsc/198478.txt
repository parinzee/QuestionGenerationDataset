<doc id="198478" url="https://th.wikipedia.org/wiki?curid=198478" title="เดสทรอยกันดั้ม">เดสทรอยกันดั้ม GFAS-X1 เดสทรอยกันดั้ม(ญี่ปุ่น:デストロイガンダム ;อังกฤษ:Destroy Gundam) เป็นโมบิลสูทที่มีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มซี้ดเดสทินี ออกแบบโดยคุนิโอะ โอคาวาระ ร่างโมบิลสูทของเดสทรอยกันดั้มจะมีลักษณะคล้ายกับไซโคกันดั้มในภาคโมบิลสูทเซต้ากันดั้ม แต่ร่างโมบิลอาเมอร์จะคล้ายกับบิกแซมในโมบิลสูทกันดั้มจุดเด่น จุดเด่น. เดสทรอยกันดั้มเป็นโมบิลสูทขนาดใหญ่ของกลุ่มพันธมิตรโลกซึ่งออกแบบไว้สำหรับทำลายฐานที่มั่นของศัตรู แบ็คแพ็คของติดตั้งโฮเวอร์ยูนิตไว้ ซึ่งเมื่อแปลงร่างเป็นโมบิลอาเมอร์จะพับลงมาขนานกับพื้นให้เดสทรอยลอยตัวกลางอากาศได้ ซึ่งในร่างโมบิลอาเมอร์นี้จะใช้ปืนใหญ่พลังงานสูงสองลำกล้อง "ออฟพรัลไดรเซน" ซึ่งอยู่ด้านหลังสองกระบอกเป็นอาวุธหลัก และมีปืนพลาสม่าความร้อนสูง "เนเฟอเทม 503" ซึ่งติดไว้รอบแบ็คแพ็ค 20 กระบอกไว้ทำลายศัตรูที่เข้าใกล้ ส่วนในร่างโมบิลสูทนั้น ที่ปากจะเป็นปืนพลังงาน "ซอร์นมาร์คทูว์" ที่พัฒนามาจากของเรดเดอร์กันดั้ม ที่ลำตัวมีปืนใหญ่พลังงานสูง "ซูเปอร์ซิลลา" สามกระบอก ซึ่งพัฒนาต่อมาจากที่อีจิสกันดั้มและคาลามิตี้กันดั้มใช้ เดสทรอยกันดั้มติดบีมแคนน่อนไว้ที่ข้อมือและนิ้วทั้งสิบก็เป็นบีมกัน ซึ่งส่วนแขนของเดสทรอยกันดั้มสามารถปล่อยแยกจากตัวไปยิงโจมตีศัตรูจากตำแหน่งอื่นได้เหมือนซีอองก์แต่ไม่มีสายเคเบิล นอกจากนี้เดสทรอยกันดั้มยังมีโพซิตรอนรีเฟลคเตอร์ซึ่งเป็นบีมชิลด์ที่สามารถป้องกันการโจมตีจากปืนโพซิตรอนบีมของยานแม่ได้ เดสทรอยกันดั้มใช้งานครั้งแรกเพื่อทำลายเบอร์ลินซึ่งเป็นเมืองสำคัญของสหพันธ์ยูเรเซียโดยมีสเตลล่าร์ ลูเซียร์เป็นนักบิน แม้ว่าเดสทรอยกันดั้มจะถูกฟรีด้อมกันดั้มของคิระ ยามาโตะทำลายในที่สุด แต่ก็ทำให้เมืองเบอร์ลินพินาศย่อยยับ ต่อมายังมีเดสทรอยกันดั้มจำนวนห้าเครื่องปรากฏตัวในการต่อสู้ที่ฐานทัพเฮฟเวนเบสและที่เรเควียมอีกสามเครื่อง แต่ทั้งหมดก็ถูกทีมเดสทินีกันดั้ม ลีเจนด์กันดั้มและอิมพัลส์กันดั้มของซาฟท์ทำลายจนหมด ในมังงะ เดลต้าแอสเทรย์ ยังมีเดสทรอยกันดั้มซึ่งฟานเฟลท์ รีอา รินเซย์ใช้ต่อสู้กับ MMF-JG73L เทิร์นเดลต้า ของแอกเนส บราเอแต่ก็ถูกทำลายเช่นเดียวกัน เกราะของเดสทรอยกันดั้มนั้น サンライズ監修のファクトファイル ระบุว่าเป็นเกราะวาริเอเบิลเฟสชิฟท์อาเมอร์ แต่วิดีโอเกม เอสดีกันดั้มจีเจเนเรชัน พอร์ทเทเบิล และ กันดั้มซี้ดเดสทินี เจเนเรชันออฟซีอี ระบุว่าเป็นทรานเฟสอาเมอร์</doc>
