<doc id="780171" url="https://th.wikipedia.org/wiki?curid=780171" title="ประเทศไทยใน พ.ศ. 2551">ประเทศไทยใน พ.ศ. 2551 เหตุการณ์ที่เกิดขึ้นใน พ.ศ. 2551 ในประเทศไทยผู้นำผู้นำ. - พระมหากษัตริย์ : พระบาทสมเด็จพระปรมินทรมหาภูมิพลอดุลยเดช - นายกรัฐมนตรี :- พลเอก สุรยุทธ์ จุลานนท์ (1 ตุลาคม พ.ศ. 2549 - 28 มกราคม พ.ศ. 2551) - นายสมัคร สุนทรเวช (29 มกราคม - 9 กันยายน) - นายสมชาย วงศ์สวัสดิ์ (18 กันยายน - 2 ธันวาคม) รักษาการตั้งแต่ 9 กันยายน - นายชวรัตน์ ชาญวีรกูล รักษาการ (2 ธันวาคม- 16 ธันวาคม) - นายอภิสิทธิ์ เวชชาชีวะ (17 ธันวาคม - 5 สิงหาคม พ.ศ. 2554)เหตุการณ์เหตุการณ์. - 2 มกราคม - สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ สิ้นพระชนม์ด้วยพระอาการผิดปกติเกี่ยวกับพระนาภี (ท้อง) ในเวลา 02:54 น. ที่โรงพยาบาลศิริราช สิริพระชนมมายุได้ 84 ปี - 15 มกราคม - สถานีโทรทัศน์ทีไอทีวี ยุติการออกอากาศในเวลา 00:08 น. โดยกรมประชาสัมพันธ์และสำนักงานปลัดสำนักนายกรัฐมนตรี ได้โอนกิจการสถานีโทรทัศน์ รวมไปถึงภารกิจที่เกี่ยวข้องทั้งหมดไปให้แก่องค์การกระจายเสียงและแพร่ภาพสาธารณะแห่งประเทศไทย สถานีฯจึงออกอากาศในชื่อใหม่เป็นสถานีโทรทัศน์ไทยพีบีเอส ก่อนจะออกอากาศอย่างเป็นทางการในอีก 1 เดือนต่อมา - 29 มกราคม - พลเอกสุรยุทธ์ จุลานนท์ พ้นจากดำรงตำแหน่งนายกรัฐมนตรี และมีสมัคร สุนทรเวช ดำรงตำแหน่งนายกรัฐมนตรีแทน - 2 มีนาคม - จัดการเลือกตั้งสมาชิกวุฒิสภาทั่วประเทศ เพื่อหาชุดผู้ดำรงตำแหน่งสมาชิกวุฒิสภาใหม่แทนชุดเดิมที่ถูกยกเลิกอันเนื่องมาจากเหตุการณ์รัฐประหาร ในปี 2549 - 30 เมษายน - บริษัท ไปรษณีย์ไทย จำกัด ได้ยุติการให้บริการโทรเลขทั่วประเทศเมื่อเวลา 20:00 น. รวมเวลาในการให้บริการยาวนานถึง 125 ปี - 9 กันยายน - ศาลรัฐธรรมนูญพิพากษาให้สมัคร สุนทรเวชพ้นจากความเป็นรัฐมนตรี - 14 - 19 พฤศจิกายน - พระราชพิธีพระราชทานเพลิงพระศพสมเด็จพระเจ้าพี่นางเธอฯ กรมหลวงนราธิวาสราชนครินทร์ - 2 ธันวาคม - ศาลรัฐธรรมนูญมีคำพิพากษาให้ยุบพรรคพลังประชาชน, พรรคชาติไทย และพรรคมัชฌิมาธิปไตย พร้อมทั้งให้กรรมการบริหารพรรคทั้ง 3 พรรค ยุติบทบาททางการเมืองเป็นเวลา 5 ปี</doc>
