<doc id="657757" url="https://th.wikipedia.org/wiki?curid=657757" title="เวสเทิร์นดิจิตอล">เวสเทิร์นดิจิตอล บริษัทเวสเทิร์นดิจิตอล ( มักย่อเป็น WDC หรือ WD) เป็นหนึ่งในผู้ผลิตฮาร์ดดิสก์คอมพิวเตอร์ขนาดใหญ่ที่สุดในโลก (ร่วมกับซีเกตเทคโนโลยี (Seagate Technology)) บริษัทเวสเทิร์นดิจิตอลมีความเป็นมาอย่างยาวนานเกี่ยวกับอุตสาหกรรมอิเล็กทรอนิกส์ในฐานะผู้ผลิตวงจรรวมและผลิตภัณฑ์หน่วยเก็บข้อมูล เวสเทิร์นดิจิตอลก่อตั้งขึ้นวันที่ 23 เมษายน ค.ศ. 1970 โดยแอลวิน บี. ฟิลลิปส์ พนักงานของโมโตโรลา โดยก่อตั้งในชื่อ เจเนรัลดิจิตอล (General Digital) แรกเริ่มเป็นผู้ผลิตเครื่องมือทดสอบมอสเฟต (MOS) บริษัทกลายเป็นผู้ผลิตสารกึ่งตัวนำแบบพิเศษ โดยมีนักลงทุนจำนวนมากและบริษัทขนาดยักษ์อย่างบริษัทอีเมอร์สันอิเล็กทริก (Emerson Electric) ช่วยจัดหาทุนเริ่มต้น ในประมาณเดือนกรกฎาคม ค.ศ. 1971 บริษัทเปลี่ยนมาใช้ชื่อปัจจุบันและเปิดตัวผลิตภัณฑ์แรก WD1402A UART ไม่นานหลังจากนั้น</doc>
