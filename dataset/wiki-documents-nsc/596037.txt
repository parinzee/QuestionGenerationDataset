<doc id="596037" url="https://th.wikipedia.org/wiki?curid=596037" title="วิลาศ น้อมเจริญ">วิลาศ น้อมเจริญ พันจ่าอากาศตรี วิลาศ น้อมเจริญ (ชื่อเล่น: ลาศ; 14 กรกฎาคม พ.ศ. 2505 — 7 มกราคม พ.ศ. 2557) เป็นอดีตผู้รักษาประตูฟุตบอลทีมชาติไทย และเคยเป็นผู้ฝึกสอนผู้รักษาประตูให้แก่สโมสรราชประชา, สโมสรฟุตบอลจังหวัดตราด และฟุตบอลหญิงทีมชาติไทย รวมถึงเคยทำหน้าที่เป็นผู้รักษาประตูให้แก่สโมสรฟุตบอลการท่าเรือไทยอยู่หลายทศวรรษประวัติ ประวัติ. วิลาศ น้อมเจริญ เป็นชาวจังหวัดฉะเชิงเทรา เกิดวันที่ 14 กรกฎาคม พ.ศ. 2505 ซึ่งก่อนจะมาเล่นฟุตบอลนั้น วิลาศเคยเป็นนักวอลเลย์บอลมาก่อน เริ่มมีชื่อเสียงเมื่อครั้งที่แข่งกีฬาแห่งชาติให้แก่จังหวัดตราด กระทั่งได้ติดทีมชาติชุดใหญ่ และในช่วงประมาณ พ.ศ. 2531 ได้ร่วมทำหน้าที่ให้แก่สโมสรฟุตบอลการท่าเรือไทย วิลาศ เคยร่วมกับฟุตซอลทีมชาติไทยเข้าแข่งฟุตซอลชิงแชมป์โลก 2000 ที่ประเทศกัวเตมาลา ตลอดจนเคยร่วมสร้างผลงานให้แก่ฟุตบอลชายหาดทีมชาติไทยในการคว้าอันดับ 4 ของการแข่งขันฟุตบอลชายหาดชิงแชมป์โลก 2002 ที่ริโอเดอจาเนโร ประเทศบราซิล วันที่ 7 มกราคม พ.ศ. 2557 วิลาศเสียชีวิตด้วยโรคมะเร็ง ที่โรงพยาบาลศิริราช ด้านชีวิตส่วนตัว วิลาศมีภรรยาชื่อ สุภาวดี วิเชียรสรรค์ และมีลูกชาย 1 คนเกียรติประวัติเกียรติประวัติ. - บุคคล: รางวัลผู้รักษาประตูยอดเยี่ยมของโลก - ฟุตบอลชายหาดชิงแชมป์โลก 2002 ที่ริโอเดอจาเนโร ประเทศบราซิล - ทีม: อันดับ 4 - ฟุตบอลชายหาดชิงแชมป์โลก 2002 ที่ริโอเดอจาเนโร ประเทศบราซิล</doc>
