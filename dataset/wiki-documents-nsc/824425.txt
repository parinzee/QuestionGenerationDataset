<doc id="824425" url="https://th.wikipedia.org/wiki?curid=824425" title="สถาบันชีววิทยาศาสตร์โมเลกุล มหาวิทยาลัยมหิดล">สถาบันชีววิทยาศาสตร์โมเลกุล มหาวิทยาลัยมหิดล สถาบันชีววิทยาศาสตร์โมเลกุล มหาวิทยาลัยมหิดล มีฐานะเทียบเท่าคณะหนึ่งในมหาวิทยาลัยมหิดล เป็นสถาบันวิจัยที่มีความเป็นเลิศด้านการวิจัย ทางด้านชีววิทยาศาสตร์ระดับโมเลกุล และสนับสนุนภารกิจหลักด้านการวิจัย การจัดการเรียนการสอนในระดับบัณฑิตศึกษา การบริการวิชาการสู่สังคม ปัจจุบันจัดการเรียนการสอนในระดับปริญญาดุษฎีบัณฑิตและมหาบัณฑิตประวัติ ประวัติ. สถาบันชีววิทยาศาสตร์โมเลกุล มหาวิทยาลัยมหิดล เป็นการควบรวมของหน่วยงานทั้ง 2 หน่วยงาน คือ "สถาบันวิจัยและพัฒนาวิทยาศาสตร์และเทคโนโลยี" และ "สถาบันอณูชีววิทยาและพันธุศาสตร์" ปี พ.ศ. 2524 จัดตั้ง "สถาบันวิจัยและพัฒนาวิทยาศาสตร์และเทคโนโลยี " เพื่อสนับสนุนให้คณาจารย์และนักวิชาการของมหาวิทยาลัยได้ทำงานค้นคว้าวิจัยทางด้านชีววิทยาศาสตร์ระดับโมเลกุล ปี พ.ศ. 2535 ได้รับการสนับสนุนให้เกิดการสร้างอาคารวิจัยอย่างเต็มรูปแบบขึ้นในพื้นที่ของศาลายา ด้วยงบประมาณก่อสร้างประมาณ 392 ล้านบาท พร้อมครุภัณฑ์อีก 24 ล้านบาท โดยถือเป็นอาคารหลังแรกและเป็นศูนย์รวมของการมีห้องปฏิบัติการวิจัยในสาขาต่างๆอย่างครบถ้วน "สถาบันอณูชีววิทยาและพันธุศาสตร์" จัดตั้งขึ้นเมื่อปี พ.ศ. 2540 ตามประกาศในราชกิจจานุเบกษา ลงวันที่ 2 ตุลาคม พ.ศ. 2540 เพื่อเป็นแหล่งผลิต วิจัย พัฒนาและเป็นหน่วยงานกลางทางวิชาการด้านอณูวิทยาพันธุศาสตร์ และพันธุศาสตร์ ต่อมา "สถาบันวิจัยและพัฒนาวิทยาศาสตร์และเทคโนโลยี" และ "สถาบันอณูชีววิทยาและพันธุศาสตร์" ได้รับการจัดตั้งขึ้นเมื่อ วันที่ 20 พฤษภาคม พ.ศ. 2552 ตามประกาศมหาวิทยาลัยมหิดล เรื่องการจัดตั้งส่วนงานของ มหาวิทยาลัยมหิดล พ.ศ. 2552 ซึ่งเป็นผลจากการปรับโครงสร้างของหน่วยงานภายในมหาวิทยาลัย เป็น "สถาบันชีววิทยาศาสตร์โมเลกุล มหาวิทยาลัยมหิดล"ทำเนียบผู้อำนวยการหลักสูตรการศึกษาระดับปริญญามหาบัณฑิต หลักสูตรการศึกษา. ระดับปริญญามหาบัณฑิต. เปิดสอนจำนวน 2 หลักสูตร ได้แก่- หลักสูตรวิทยาศาสตรมหาบัณฑิต สาขาวิชาประสาทวิทยาศาสตร์ - หลักสูตรวิทยาศาสตรมหาบัณฑิต สาขาวิชาพันธุศาสตร์ระดับโมเลกุลและพันธุวิศวกรรมศาสตร์ระดับปริญญาดุษฎีบัณฑิต ระดับปริญญาดุษฎีบัณฑิต. เปิดสอนจำนวน 3 หลักสูตร คือ- หลักสูตรปรัชญาดุษฎีบัณฑิต สาขาวิชาประสาทวิทยาศาสตร์ - หลักสูตรปรัชญาดุษฎีบัณฑิต สาขาวิชาพันธุศาสตร์ระดับโมเลกุลและพันธุวิศวกรรมศาสตร์ - หลักสูตรปรัชญาดุษฎีบัณฑิต สาขาชีววิทยาศาสตร์เชิงระบบศูนย์วิจัยและกลุ่มสาขาวิชา ศูนย์วิจัยและกลุ่มสาขาวิชา. สถาบันชีววิทยาศาสตร์โมเลกุลประกอบด้วย 4 ศูนย์วิจัย และ 2 กลุ่มสาขาวิชา ได้แก่- ศูนย์วิจัยธาลัสซีเมีย - ศูนย์วิจัยประสาทวิทยาศาสตร์ - ศูนย์วิจัยและพัฒนาวัคซีน - ศูนย์วิจัยและพัฒนาอุปกรณ์ชีวการแพทย์ - กลุ่มสาขาวิชาชีววิทยาศาสตร์การแพทย์ระดับโมเลกุล ที่ประกอบด้วยกลุ่มวิจัยย่อย คือ กลุ่มวิจัยไวรัสวิทยา กลุ่มวิจัยเซลล์ต้นกำเนิด กลุ่มวิจัยโปรตีนสารพิษจากแบคทีเรีย และกลุ่มวิจัยเซลล์วิทยา- กลุ่มสาขาวิชาชีววิทยาศาสตร์การเกษตรระดับโมเลกุล ที่ประกอบด้วยกลุ่มวิจัยย่อย คือ กลุ่มวิจัยพลังงานชีวภาพ กลุ่มวิจัยยาง กลุ่มวิจัยโครงสร้างและการทำงานของโปรตีน กลุ่มวิจัยชีววิทยาโมเลกุลของกุ้ง กลุ่มวิจัยเวชศาสตร์การเจริญพันธุ์ กลุ่มวิจัยพืช</doc>
