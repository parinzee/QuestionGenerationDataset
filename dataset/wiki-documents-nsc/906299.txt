<doc id="906299" url="https://th.wikipedia.org/wiki?curid=906299" title="โรงเรียนเมืองพัทยา 1 (เชิญ พิศลยบุตรราษฎร์บำเพ็ญ)">โรงเรียนเมืองพัทยา 1 (เชิญ พิศลยบุตรราษฎร์บำเพ็ญ) โรงเรียนเมืองพัทยา 1 (เชิญ พิศลยบุตรราษฎร์บำเพ็ญ) - Pattaya City 1 School (Choen Pisalayabutr Rat Bumpen) เป็นโรงเรียนที่ตั้งอยู่ในเขตวัดพุทธิวราราม (กระทิงลาย) เมืองพัทยา ตำบลหนองปลาไหล อำเภอบางละมุง จังหวัดชลบุรี สังกัดกรมส่งเสริมการปกครองส่วนท้องถิ่น กระทรวงมหาดไทย เปิดทำการเรียนการสอนในระดับชั้นปฐมวัย ถึงมัธยมศึกษา แบบสหศึกษาประวัติโรงเรียน ประวัติโรงเรียน. โรงเรียนเมืองพัทยา 1 (เชิญ พิศลยบุตรราษฎร์บำเพ็ญ) เป็นโรงเรียนประเภทนายอำเภอจัดตั้ง ตามพระราชบัญญัติประถมศึกษาเมื่อวันที่ 1 กันยายน พ.ศ. 2498 ซึ่งนายบุญช่วย ระเริงศิลป์ ผู้ใหญ่บ้านหมู่ที่ 1 ตำบลนาเกลือ อำเภอบางละมุงในขณะนั้น พร้อมด้วยท่านเจ้าอาวาสวัดกระทิงรายได้ช่วยกันบริจาคเงินสร้างโต๊ะเก้าอี้ พร้อมทั้งกระดานดำ เป็นเงิน 4,386 บาท เพื่อเป็นประโยชน์ในการเรียนการสอน และใช้ศาลาการเปรียญวัดกระทิงรายเป็นสถานที่เล่าเรียน ตั้งแต่ประถมศึกษาปีที่ 1-4 ตามหลักสูตรกระทรวงศึกษาธิการ และใช้ชื่อว่า " โรงเรียนวัดกระทิงราย " มีนักเรียน 45 คนครู 2 คน คือนายจำนรรย์ แจ้งน้อย รักษาการในตำแหน่งครูใหญ่ และนางสุนีย์ ทิมทอง เป็นครูผู้น้อย ต่อมาเดือนตุลาคม พ.ศ. 2510 พระครูวิจารณ์ศาสนกิจ (สม) เจ้าอาวาสวัดกระทิงราย และคุณหญิงเชิญ พิศลยบุตร - รวมทั้งราษฎร ได้ร่วมกันสร้างอาคารถาวรแบบ 017 ข. จำนวน 1 หลัง 4 ห้องเรียน จัดสร้างถังน้ำคอนกรีตเสริมเหล็ก จำนวน 3 ถัง พร้อมทั้งเสาธง และห้องน้ำ เป็นเงินทั้งสิ้น 260,000 บาท และเริ่มใช้อาคารเรียนเมื่อวันที่ 17 พฤษภาคม พ.ศ. 2511 เป็น " โรงเรียนวัดกระทิงราย (เชิญ พิศลยบุตรราษฎร์บำเพ็ญ) " ต่อมาเดือนพฤศจิกายน พ.ศ. 2521 โรงเรียนวัดกระทิงราย (เชิญ พิศลยบุตรราษฎร์บำเพ็ญ) ซึ่งสังกัดองค์การบริหารส่วนจังหวัดชลบุรี ได้โอนไปสังกัดเมืองพัทยา กรมส่งเสริมการปกครองส่วนท้องถิ่น กระทรวงมหาดไทย และเปลี่ยนชื่อเป็น " โรงเรียนเมืองพัทยา 1 (เชิญ พิศลยบุตรราษฎร์บำเพ็ญ) " ตั้งแต่วันที่ 29 พฤศจิกายน พ.ศ. 2521 จนถึงปัจจุบันข้อมูลทั่วไปของโรงเรียนข้อมูลทั่วไปของโรงเรียน. - ตราสัญลักษณ์โรงเรียน หมายถึง ความเข็มแข็ง กล้าหาญ สามัคคี มีวิสัยทัศน์กว้างไกล ดุจดั่งพระเจ้าตากสินมหาราช - สีประจำโรงเรียน ชมพู - เขียว- สีชมพู หมายถึง ความรัก ความเมตตากรุณา - สีเขียว หมายถึง ความร่มรื่น อุดมสมบูรณ์ - (สีสองสีนี้ให้ ความหมายคือ โรงเรียนเมืองพัทยา 1 (เชิญ พิศลยบุตรราษฎร์บำเพ็ญ) มีความรัก เมตตาซึ่งกันและกัน สถานศึกษาอยู่ในสถานที่ร่มรื่น สะอาด สวยงาม และทุกคนอยู่อย่างมีความสุข) - ต้นไม้ประจำโรงเรียน: คือ ต้นกระทิงราย - ปรัชญา: ปญฺญาว ธเนน เสยฺโย ( ปัญญา ประเสริฐกว่าทรัพย์ ) - คำาขวัญ: สุขภาพดี มีวิชา กีฬาเด่น เน้นวินัย - อัตลักษณ์: คือ ผู้เรียนมีความชื่นชมและเล่นกีฬาเป็นอย่างน้อยคนละ 1 ชนิด - เอกลักษณ์: คือ โรงเรียนส่งเสริมการกีฬาอาณาเขตของโรงเรียนอาณาเขตของโรงเรียน. - ทิศตะวันออก จรด ทางสาธารณประโยชน์ - ทิศตะวันตก จรด ถนน สุขุมวิท - ทิศเหนือ จรด วัดพุทธิวราราม (วัดกระทิงราย) - ทิศใต้ จรด ที่ดินนางเสริมทรง พรกิจประสานอาคารเรียนและห้องเรียนอาคารเรียนและห้องเรียน. - อาคารเรียนไม้ 1 อาคาร - อาคารเรียนปูน 4 อาคาร - อาคารเอนกประสงค์ 1 อาคาร - โรงอาหาร 1 โรง - ห้องเรียน 23 ห้อง - ห้องทดลองวิทยาศาสตร์ 2 ห้อง - ห้องคอมพิวเตอร์ 1 ห้อง - ห้องปฎิบัติการทางภาษา 1 ห้อง - ห้องสมุด 1 ห้องเปิดสอนระดับชั้นเปิดสอนระดับชั้น. - ชั้นอนุบาล 1-3 - ชั้นประถมศึกษา 1-6 - ชั้นมัธยมศึกษา 1-3</doc>
