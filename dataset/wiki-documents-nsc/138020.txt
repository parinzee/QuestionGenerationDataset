<doc id="138020" url="https://th.wikipedia.org/wiki?curid=138020" title="เมเจอร์ ซีนีเพล็กซ์">เมเจอร์ ซีนีเพล็กซ์ เมเจอร์ ซีนีเพล็กซ์ กรุ้ป เป็นหนึ่งในกิจการโรงภาพยนตร์และอสังหาริมทรัพย์รายใหญ่แห่งหนึ่งของตระกูลพูลวรลักษณ์ เริ่มเปิดดำเนินการจากการทำโรงภาพยนตร์ในระบบมัลติเพล็กซ์ แข่งขันกับโรงภาพยนตร์อื่น ๆ ที่พี่น้องในตระกูลเป็นคนบริหารภาพรวมกลุ่มธุรกิจ ภาพรวมกลุ่มธุรกิจ. เมเจอร์ ซีนีเพล็กซ์ ถือเป็นผู้ให้บริการโรงภาพยนตร์ในระบบมัลติเพล็กซ์ (Multiplex) รายใหญ่ในประเทศไทย เปิดให้บริการครั้งแรกที่สาขาปิ่นเกล้า โดยสร้างเป็นอาคารโรงภาพยนตร์และศูนย์การค้าครบวงจร ในรูปแบบสแตนอโลนแห่งแรกในประเทศไทย และเป็นเครือข่ายโรงภาพยนตร์ที่มีการเติบโตสูงเป็นอันดับหนึ่งของประเทศ ปัจจุบันเมเจอร์ซีนีเพล็กซ์เน้นเปิดสาขาควบคู่กับโครงการศูนย์การค้า ห้างสรรพสินค้า และห้างค้าปลีกขนาดใหญ่เพื่อลดต้นทุนการดำเนินการ โดยจำนวนโรงภาพยนตร์ขึ้นอยู่กับสถานที่ตั้ง และพื้นที่ที่ได้มา สาขาระดับอำเภอจะมีโรงภาพยนตร์จำนวน 1-2 โรงภาพยนตร์ สาขาระดับจังหวัดจะมีจำนวน 2-7 โรงภาพยนตร์ และถ้าเป็นสาขาใหญ่ ๆ และมีความสำคัญสูง ก็อาจจะมีได้สูงถึง 8-16 โรงภาพยนตร์ต่อหนึ่งสาขา ปัจจุบัน เมเจอร์ ซีนีเพล็กซ์ เปิดให้บริการธุรกิจหลายประเภท โดยธุรกิจโรงภาพยนตร์ถือเป็นธุรกิจหลัก ภายใต้แบรนด์ดำเนินการ 10 แบรนด์ โดยมีแบรนด์ "เมเจอร์ ซีนีเพล็กซ์" เป็นแบรนด์หลัก และแบรนด์ "ซีนีเพล็กซ์" หรือ "เอ็ม คอลเล็คชัน" สำหรับสาขารูปแบบพิเศษที่เป็นการเปิดโอกาสให้เจ้าของสถานที่สามารถยื่นคำขอเปิดแบรนด์รองใหม่เพิ่มเติมได้ นอกจากนี้ยังมี ธุรกิจลานโบว์ลิ่ง คาราโอเกะ ลานสเก็ตน้ำแข็ง อสังหาริมทรัพย์ และศูนย์สุขภาพ ที่ดำเนินการอยู่ในปัจจุบันด้วยผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 6 มกราคม พ.ศ. 2556ธุรกิจของบริษัทธุรกิจโรงภาพยนตร์เมเจอร์ ซีนีเพล็กซ์ ธุรกิจของบริษัท. ธุรกิจโรงภาพยนตร์. เมเจอร์ ซีนีเพล็กซ์. เมเจอร์ ซีนีเพล็กซ์ () เป็นแบรนด์เรือธงของธุรกิจโรงภาพยนตร์ เปิดให้บริการครั้งแรกที่สาขาปิ่นเกล้าเมื่อ พ.ศ. 2538 โดยสร้างบนพื้นที่ซึ่งเดิมเป็นที่ตั้งของห้างสรรพสินค้าเวลโก้ และมีสาขาเรือธงคือสาขารัชโยธิน ซึ่งเป็นที่ตั้งสำนักงานบริษัทด้วย มีสาขาในประเทศไทย 102 สาขา ต่างประเทศ 6 สาขาอีจีวี อีจีวี. เอ็นเตอร์เทน โกลเดน วิลเลจ หรือ อีจีวี () เป็นเครือธุรกิจโรงภาพยนตร์แห่งหนึ่งของประเทศไทย เดิมดำเนินการโดยบริษัท อีจีวี เอ็นเตอร์เทนเม้นท์ จำกัด (มหาชน) ซึ่งเริ่มจากการลงทุนจากต่างชาติและคนไทย โดยนายวิชัย พูลวรลักษณ์ และพี่น้องในตระกูลพูลวรลักษณ์ ร่วมกับ กลุ่มโกลเด้นฮาร์เวสต์จากฮ่องกง และ วิลเลจโรดโชว์จากออสเตรเลีย ซึ่งใช้ชื่อทางการค้าในครั้งแรกว่า Entertain Golden Village International (EGV) เปิดทำการสาขาแรกที่ห้างสรรพสินค้าฟิวเจอร์พาร์ค บางแค เมื่อปี พ.ศ. 2537 โดยใช้ชื่อว่า EGV บางแค 10 มีทั้งหมด 10 โรง อีจีวี เป็นโรงภาพยนตร์แห่งแรกในประเทศไทยที่เป็นระบบมัลติเพล็กซ์ ซึ่งเป็นการเปลี่ยนแปลงระบบโรงภาพยนตร์ในประเทศไทยจากระบบโรงเดี่ยว หรือ Stand Alone มาเป็นโรงขนาดเล็กมีหลายโรงและเสริมด้วยระบบเสียงที่เป็นดิจิตอล ตั้งอยู่ภายในห้างสรรพสินค้า มีระบบการขายตั๋ว จองตั๋วและเลือกที่นั่งด้วยคอมพิวเตอร์ โดยอีจีวีเป็นธุรกิจโรงภาพยนตร์แห่งแรกที่ริเริ่มการขายบัตรชมภาพยนตร์ผ่านเครื่องรับจ่ายเงินอัตโนมัติ หรือเอทีเอ็ม จากนั้นในต้นปี พ.ศ. 2540 อีจีวีก็ได้เปิดสาขาในต่างจังหวัดเป็นครั้งแรกที่เป็นโรงภาพยนตร์มัลติเพล็กซ์ จนกระทั่งในปี พ.ศ. 2547 เมเจอร์ซีนีเพล็กซ์กลายเป็นผู้ถือหุ้นใหญ่ของบริษัท อีจีวี เอ็นเตอร์เทนเม้นท์ จำกัด (มหาชน) และดำเนินการถอนทุน เพื่อถอนตัวออกจากตลาดหลักทรัพย์อย่างเป็นทางการ ปัจจุบันอีจีวีมีทั้งหมด 19 สาขาพารากอน ซีนีเพล็กซ์ พารากอน ซีนีเพล็กซ์. พารากอนซีนีเพล็กซ์ () เป็นแบรนด์โรงภาพยนตร์ที่ 3 ของเมเจอร์ซีนีเพล็กซ์ หลังจากที่ได้ควบรวมกิจการกับอีจีวี และเริ่มขยายแบรนด์ใหม่โดยใช้ชื่อศูนย์การค้ามาเป็นชื่อโรงภาพยนตร์ หรือ เอ็ม คอลเลคชัน ในปัจจุบัน มีแนวคิดหลักคือ "วิจิตรทัศน์แห่งวัฒนธรรมบันเทิง" (The refined vision of entertainment civilization) ตั้งอยู่ที่ชั้น 5 และ 6 ศูนย์การค้าสยามพารากอน เขตปทุมวัน กรุงเทพมหานคร พารากอนซีนีเพล็กซ์ มีชื่อเดิมในระหว่างการก่อสร้างคือโครงการพารากอนซีเนโพลิส โดยตั้งเป้าเป็นโรงภาพยนตร์สำหรับกลุ่มลูกค้าระดับกลางถึงบน ตามกลุ่มลูกค้าหลักของศูนย์การค้าสยามพารากอน มีแนวคิดหลักคือ "วิจิตรทัศน์แห่งวัฒนธรรมบันเทิง" (The refined vision of entertainment civilization) ตัวโรงภาพยนตร์เน้นความหรูหรา โอ่โถง มีการบริการคล้ายโรงแรมระดับห้าดาว และเน้นเทคโนโลยีที่สมบูรณ์แบบที่สุดของกลุ่มเมเจอร์​ ซีนีเพล็กซ์ ด้วยการทำให้สาขาพารากอน เป็นสาขาตั้งต้นของโรงภาพยนตร์ระบบพิเศษต่าง ๆ อาทิ ระบบการฉายดิจิตอล ระบบสามมิติ ระบบสี่มิติ และระบบเสียงรอบทิศทางเป็นต้น พารากอนซีนีเพล็กซ์ ประกอบด้วยโรงภาพยนตร์ดังนี้- บางกอก แอร์เวย์ส บลู ริบบ้อน สกรีนส์ (Bangkok Airways Blue Ribbon Screens) โรงภาพยนตร์ระดับบนขนาดกลาง 3 โรง โดยร่วมทุนกับบริษัท การบินกรุงเทพ จำกัด ภายในโรงภาพยนตร์เน้นความเป็นส่วนตัวและสะดวกสบายของผู้ชม ซึ่งเดิมเป็นโรงโนเกีย อัลตรา สกรีน (ทุนร่วมกับ โนเกีย (ประเทศไทย)) - โรงภาพยนตร์สยามภาวลัยโดยกรุงเทพดุสิตเวชการ (Siam Pavalai Royal Grand Theatre by Bangkok Dusit Medical Services) โรงภาพยนตร์ความจุ 1,091 ที่นั่ง เป็นโรงภาพยนตร์ที่มีความจุที่นั่งมากที่สุดในประเทศไทย ใช้เครื่องฉายเลเซอร์จากคริสทีย์ (Christie) เป็นแห่งแรกในประเทศไทย ชื่อโรงภาพยนตร์ได้รับพระราชทานจาก สมเด็จพระเทพรัตนราชสุดา สยามบรมราชกุมารี โดยมีความหมายว่า "ความสว่างเรืองรองแห่งสยาม" สถาปัตยกรรมภายในออกแบบโดยกลุ่มร็อกเวลล์ที่ออกแบบโกดักเธียเตอร์ สถานที่จัดงานประกาศผลรางวัลออสการ์ รองรับการฉายภาพยนตร์ในระบบดิจิตอล และดิจิตอลสามมิติ นอกจากนี้ยังสามารถปรับเป็นโรงละคร หอประชุม สำหรับงานประกาศผลรางวัล หรืองานประชาสัมพันธ์ เปิดตัวสินค้าได้อีกด้วย (ปัจจุบันใช้ทุนร่วมกับกรุงเทพดุสิตเวชการ) - ทรูโฟร์ดีเอ็กซ์ (TRUE 4DX Theater) โรงภาพยนตร์ระบบดิจิตอล 4 มิติ แห่งแรกของประเทศไทย (ทุนร่วมกับซีเจ เอ็นเตอร์เทนเม้นท์จากประเทศเกาหลีใต้ และทรู คอร์ปอเรชั่น) ซึ่งเดิมโรงนี้มีชื่อเก่าว่า เอไอเอส โฟร์ดีเอ็กซ์ (ทุนร่วมกับเอไอเอส) - ซัมซุง แอลอีดี ซีเนมา (Samsung LED Cinema) โรงภาพยนตร์ระบบดิจิตอลที่ใช้จอที่สามารถเปล่งแสงได้ด้วยตัวเองแห่งที่สองของโลก (ทุนร่วมกับไทยซัมซุงอิเลคทรอนิกส์) - กรุงไทย ดิจิตอล ซินีม่า (KTB Digital Cinemas) เป็นโรงภาพยนตร์ระบบดิจิตอล มีทั้งหมด 8 โรง (ทุนร่วมกับธนาคารกรุงไทย) - จีเอสบี อินฟินิท อินิกมา (GSB Infinite Enigma) โรงภาพยนตร์รูปแบบคลับแห่งแรกของโลก (ทุนร่วมกับธนาคารออมสิน)- กรุงศรี ไอแม็กซ์ เธียเตอร์ (Krungsri IMAX Theatre) โรงภาพยนตร์ระบบไอแม็กซ์ โรงที่สองในประเทศไทย ซึ่งย้ายเครื่องฉายมาจากเมเจอร์ซีนีเพล็กซ์ สาขารัชโยธิน โดยร่วมทุนกับธนาคารกรุงศรีอยุธยา สามารถฉายในระบบไอแมกซ์ฟิล์ม ไอแม็กซ์ดิจิตอล และไอแมกซ์ดิจิตอล 3 มิติ - เอไอเอส ไอแม็กซ์ วีอาร์ (AIS IMAX VR) เป็นโรงภาพยนตร์โดย IMAX VR โดยบริการทั้งการชมภาพยนตร์และการเล่นเกม ผ่านแว่น VR ซึ่งจะมีอุปกรณ์ควบคุมให้ผู้ใช้ได้สัมผัสประสบการณ์ในโลกเสมือนจริงด้วย ซึ่งเป็นประเทศที่ 5 ของโลกที่เปิดบริการ ต่อจากประเทศจีน (ร่วมทุนกับเอไอเอส และไอแมกซ์) นอกจากนี้ภายในพื้นที่โรงภาพยนตร์ยังมี บลูโอ ริธึม แอนด์ โบว์ล และโถงกิจกรรมอินฟินิซิตี้ ฮอลล์ อีกด้วยควอเทียร์ ซีเนอาร์ต ควอเทียร์ ซีเนอาร์ต. ควอเทียร์ ซีเนอาร์ต (Quartier CineArt) เป็นโรงภาพยนตร์แห่งหนึ่งของกลุ่มเมเจอร์ ซีนีเพล็กซ์ กรุ๊ป โดยนับเป็นโรงภาพยนตร์แบบพิเศษ หรือ เอ็ม คอลเลคชัน ลำดับที่ 7 และยังเป็นโรงภาพยนตร์ระดับบนแห่งที่สองในเครือ ต่อจากพารากอนซีนีเพล็กซ์ ตั้งอยู่ภายในศูนย์การค้าเอ็มควอเทียร์ เขตวัฒนา กรุงเทพมหานคร ควอเทียร์ ซีเนอาร์ต สร้างขึ้นโดยใช้งบประมาณ 500 ล้านบาท บนพื้นที่ 6,500 ตารางเมตร ของศูนย์การค้าเอ็มควอเทียร์ที่ตั้งอยู่บนถนนสุขุมวิท ย่านที่มีชาวญี่ปุ่น และชาวต่างชาติพักอาศัยเป็นจำนวนมาก ทั้งนี้หนึ่งในผู้สนับสนุน โตโยต้า ซึ่งเป็นแบรนด์จากญี่ปุ่น ได้ร่วมทุนในการสร้างหนึ่งในโรงภาพยนตร์ เมเจอร์ ซีนีเพล็กซ์ กรุ๊ปจึงได้ตั้งเป้าหมายผู้ชมเป็นกลุ่มบีบวก โดยที่เน้นลูกค้าชาวต่างประเทศ รวมถึงชาวต่างชาติที่อาศัยในประเทศไทย ในสัดส่วน 60-70 % โรงภาพยนตร์ควอเทียร์ ซีเนอาร์ต ใช้เทคโนโลยีการฉาย เช่น สกรีนเอ็กซ์ และเครื่องฉายเลเซอร์ เป็นต้น โดยโรงภาพยนตร์เปิดตัวอย่างเป็นทางการเมื่อวันที่ 31 มีนาคม พ.ศ. 2558 ก่อนเปิดทำการจริงในวันที่ 1 เมษายน พ.ศ. 2558 ควอเทียร์ ซีเนอาร์ต ประกอบด้วยโรงภาพยนตร์ย่อยทั้งหมด 8 โรง ได้แก่- อิออน เธียเตอร์ แอท ควอเทียร์ (AEON Theatre @ Quartier) เป็นโรงภาพยนตร์แห่งแรกในประเทศไทยที่ใช้เครื่องฉายระบบเลเซอร์ โดยจะเป็นที่นั่งพิเศษและบริการแบบเดียวกันกับ โรงภาพยนตร์ บางกอก แอร์เวย์ บลู ริบบ้อน สกรีน ที่ พารากอนซีนีเพล็กซ์(ทุนร่วมกับ อิออน ธนสินทรัพย์ (ประเทศไทย)) - สกรีนเอ็กซ์ (Screen X) เป็นโรงภาพยนตร์ที่ใช้ระบบ Screen X จากซีเจ ซีจีวี เป็นแห่งแรกในประเทศไทยและเอเชียตะวันออกเฉียงใต้ มีจอภาพยนตร์ทั้งหมดสามด้าน ใช้เครื่องฉายทั้งหมด 9 ตัว ปัจจุบันได้เปิดฉายภาพยนตร์ในระบบทั่วไปเป็นหลัก และใช้ฉายภาพยนตร์เกาหลีที่ทำเพื่อระบบนี้เป็นบางเรื่อง โดยที่ภาพยนตร์เรื่องแรกที่ฉายเต็มระบบทั้ง 3 ด้านคือ The Himalayas (ทุนร่วมกับ ซีเจ เอ็นเตอร์เทนเมนต์ โดยก่อนหน้านี้เปิดตัวในชื่อ ทรูสกรีนเอ็กซ์) - เอสซีบี เฟิร์ส สกรีน (SCB First Screen) เป็นโรงภาพยนตร์ในระบบดอลบี แอทมอส โรงที่สี่ในย่านดิ เอ็มดิสทริค และยังเป็นโรงที่ 4 ในเครือเมเจอร์ซีนีเพล็กซ์ นอกจากนี้โรงภาพยนตร์ดังกล่าวยังสามารถฉายภาพยนตร์ในระบบสามมิติผ่านระบบ เรียลดี เอ็กซ์แอล (RealD XL) ได้เป็นแห่งที่สองในประเทศไทย (ทุนร่วมกับธนาคารไทยพาณิชย์) - ไอแมกซ์ เธียเตอร์ (IMAX Theater) โรงภาพยนตร์ระบบไอแมกซ์ แห่งที่ 5 ในประเทศไทย โดยย้ายเครื่องฉายมาจาก เมเจอร์ ซีนีเพล็กซ์ สาขาปิ่นเกล้า (เดิมใช้ทุนร่วมกับ โตโยต้า มอเตอร์ส (ประเทศไทย) ในชื่อ โตโยต้าไอแมกซ์) - โรงภาพยนตร์กรุงไทย ดิจิตอลซีเนม่า (KTB Digital Cinema) จำนวน 4 โรง สามารถฉายภาพยนตร์ในระบบสามมิติผ่านระบบ เรียลดี ทรีดี 6 เอฟแอล (RealD 3D 6FL) ได้ทุกโรงภาพยนตร์ (ทุนร่วมกับ ธนาคารกรุงไทย)เอ็มบาสซี ดิโพลแมทสกรีน เอ็มบาสซี ดิโพลแมทสกรีน. เอ็มบาสซี ดิโพลแมทสกรีน โดย เอไอเอส () เป็นโรงภาพยนตร์แห่งหนึ่งในกรุงเทพมหานคร บริหารงานโดยบริษัท เอ็กเซ็คคิวทีฟ ซิเนม่า คอร์ปเรชัน จำกัด ตั้งอยู่ภายในโอเพ่นเฮาส์ โค ลิฟวิ่งสเปซ ชั้น 6 ศูนย์การค้าเซ็นทรัล เอ็มบาสซี เขตปทุมวัน กรุงเทพมหานคร โดยมีงานเปิดตัวในวันที่ 6 มิถุนายน 2557 และเปิดให้บริการในวันที่ 7 มิถุนายน 2557 เอ็มบาสซี ดิโพลแมทสกรีน หรือชื่อเดิมคือโครงการเอ็มบาสซี ซีนีเพล็กซ์ เป็นโรงภาพยนตร์สำหรับกลุ่มลูกค้าระดับบนที่ผสานความเป็นคลับส่วนตัวและโรงภาพยนตร์ที่มีบริการระดับโรงแรม 6 ดาว แต่เดิมโครงการนี้เป็นโครงการที่เกิดขึ้นจากการที่กลุ่มเมเจอร์ ซีนีเพล็กซ์สามารถประมูลพื้นที่สำหรับก่อสร้างโรงภาพยนตร์จากกลุ่มเซ็นทรัลมาได้ แต่เพื่อความแตกต่างระหว่างโครงการและสถานที่ (เพราะเมเจอร์ ซีนีเพล็กซ์เองก็สามารถประมูลที่ของศูนย์การค้าเอ็มควอเทียร์ ซึ่งเป็นศูนย์การค้าในระดับเดียวกันมาได้เหมือนกัน) เมเจอร์ ซีนีเพล็กซ์จึงตัดสินใจไม่บริหารโครงการนี้ด้วยตัวเอง โดยเปลี่ยนไปเป็นการสนับสนุนให้ต่างชาติเข้ามาลงทุนโครงการแทน และบริษัทที่ได้เข้ามาบริหารโครงการนี้ก็คือ บริษัท เอ็กเซ็คคิวทีฟ ซีเนม่า คอร์ปเรชัน จำกัด โดยเป็นกลุ่มของผู้บริหารโรงภาพยนตร์ที่ลงทุนในอุตสาหกรรมภาพยนตร์จากแคนาดามาเป็นเวลานาน และยังเป็นกลุ่มของผู้บริหารที่ยังนำพาระบบไอแมกซ์เข้ามาในโซนเอเชีย และประเทศไทยด้วย เอ็มบาสซี ดิโพลแมทสกรีน ประกอบไปด้วยโรงภาพยนตร์ระบบดิจิตอล จำนวน 5 โรงภาพยนตร์ โดยรองรับการฉายในระบบเรียลดี เอ็กซ์แอลทุกโรงภาพยนตร์ ออกแบบพื้นที่ภายในโดยกลุ่มร็อคเวลล์กรุ๊ป เช่นเดียวกับโรงภาพยนตร์สยามภาวลัยในพารากอนซีนีเพล็กซ์ ตัวโรงภาพยนตร์ออกแบบในแนวความคิดและได้รับแรงบันดาลใจจากการขดตัวของฟิล์ม 35 มม. ซึ่งเป็นที่มาของโลกเซลลูลอยด์ที่ใช้ในการสร้างภาพยนตร์ ซึ่งทุกโรงใช้ระบบการฉายภาพสามมิติ เรียลดี เอ็กซ์แอล (RealD XL) เป็นแห่งแรกในประเทศไทย โรงภาพยนตร์แห่งนี้มีบริการผู้ช่วยส่วนตัว (Movie Concierge) เป็นผู้แนะนำข้อมูลภาพยนตร์และดูแลลูกค้าอย่างใกล้ชิด บริการอาหารและเครื่องดื่มต้อนรับ (Welcome Set) ที่สร้างสรรค์สำหรับโรงภาพยนตร์นี้โดยเฉพาะ และที่นั่งโซฟาขนาดใหญ่ที่สามารถเอนนอนได้ พร้อมสายยูเอสบีเพื่อชาร์จอุปกรณ์อิเล็คทรอนิกต่างๆ ระหว่างที่กำลังชมภาพยนตร์ นอกจากนี้ในบางโรงภาพยนตร์ยังมีห้องเก็บเสียงบริเวณด้านหลัง สำหรับรองรับงานสังสรรค์ต่างๆ ที่เช่าพื้นที่จัดงานด้วยโรงภาพยนตร์ในเครือโรงภาพยนตร์ในเครือ. - เอสพลานาด ซีนีเพล็กซ์- รัชดาภิเษก 12 โรง (Dolby Atmos 1 โรง) - งามวงศ์วาน-แคราย 16 โรง (Stand Alone) - พาราไดซ์ ซีนีเพล็กซ์ - พาราไดซ์ พาร์ค 8 โรง - เมกา ซีนีเพล็กซ์ - เมกาซิตี้ บางนา 15 โรง (4DX 1 โรง, Laser 1 โรง, Kids Cinema 1 โรง) - หาดใหญ่ ซีนีเพล็กซ์ - เซ็นทรัลเฟสติวัล หาดใหญ่ 10 โรง (4DX 1 โรง,Laser 1 โรง) - เวสต์เกต ซีนีเพล็กซ์ - เซ็นทรัลพลาซา เวสต์เกต 12 โรง (IMAX 1 โรง,4DX 1 โรง,3D Sound 1 โรง) - เอ็ม คอลเล็กชัน- พรอมานาด ซีนีเพล็กซ์ - เดอะ พรอมานาด ไลฟ์สไตล์มอลล์ 8 โรง (4DX 1 โรง) - อีสต์วิลล์ ซีนีเพล็กซ์ - เซ็นทรัลเฟสติวัล อีสต์วิลล์ 8 โรง (4DX 1 โรง) (3D Sound 2 โรง) - ไดอาน่า ซีนีเพล็กซ์ - ไดอาน่า คอมเพล็กซ์ หาดใหญ่ 5 โรง - อยุธยาซิตี้พาร์ค ซีนีเพล็กซ์ - อยุธยาซิตี้พาร์ค 6 โรง - บลูพอร์ต ซีนีเพล็กซ์ - บลูพอร์ต หัวหิน รีสอร์ตมอลล์ 6 โรง - โคราช ซีนีเพล็กซ์ - เดอะมอลล์ โคราช 10 โรง (4DX 1 โรง) - ซีคอน ซีนีเพล็กซ์ - ซีคอนสแควร์ ศรีนครินทร์ 14 โรงธุรกิจโบว์ลิ่งและคาราโอเกะธุรกิจโบว์ลิ่งและคาราโอเกะ. - เมเจอร์โบวล์ฮิต - บลูโอ - ซับซีโร่ - เค-อารีนาธุรกิจสื่อภาพยนตร์ธุรกิจสื่อภาพยนตร์. - เอ็ม พิคเจอร์ส - เอ็ม เทอร์ตี้ไนน์ - เอ็มวีดี - ทาเลนต์ วัน - ทรานส์ฟอร์เมชั่น ฟิล์มธุรกิจอื่นๆธุรกิจอื่นๆ. - สยามฟิวเจอร์ ดีเวลอปเมนท์ - ไทยทิคเก็ตเมเจอร์ - วี ฟิตเนส โซไซตี้ - โรงแรมวี โฮเทล ราชเทวี เอ็ม แกลเลอรี บาย โซฟิเทล</doc>
