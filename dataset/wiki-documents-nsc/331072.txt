<doc id="331072" url="https://th.wikipedia.org/wiki?curid=331072" title="พิทักษ์ อินทรวิทยนันท์">พิทักษ์ อินทรวิทยนันท์ นายพิทักษ์ อินทรวิทยนันท์ อดีตรองนายกรัฐมนตรี ในรัฐบาลพันตำรวจโททักษิณ ชินวัตร รัฐมนตรีประจำสำนักนายกรัฐมนตรี และรัฐมนตรีช่วยว่าการกระทรวงการต่างประเทศประวัติ ประวัติ. นายพิทักษ์ อินทรวิทยนันท์ เกิดเมื่อวันที่ 16 เมษายน พ.ศ. 2486 ที่อำเภอธัญบุรี จังหวัดปทุมธานี สำเร็จการศึกษาอนุปริญญา ด้านการบัญชี จากวิทยาลัยกรุงเทพ (รุ่น 1) ระดับปริญญาตรีและปริญญาโท สาขาบริหารธุรกิจ จากมหาวิทยาลัยอิสเทิร์น รัฐวอชิงตัน ประเทศสหรัฐอเมริกา ด้านครอบครัวสมรสกับนางพรรณประภา อินทรวิทยนันท์การทำงาน การทำงาน. นายพิทักษ์ อินทรวิทยนันท์ เริ่มทำงานโดยเป็นพนักงานฝ่ายการตลาด ของบริษัทในประเทศสหรัฐอเมริกา กระทั่งปี พ.ศ. 2516 จึงกลับมาเป็นผู้จัดการฝ่ายนโยบายและวางแผน บริษัท โอสถสภา (เต็กเฮงหยู) จำกัด และก่อตั้งบริษัท อินเตอร์มาร์ท จำกัด ประกอบธุรกิจด้านการส่งออกหัตถกรรมไทยไปต่างประเทศ ด้านการเมือง เคยเป็นที่ปรึกษานายกรัฐมนตรี (พลเอกชาติชาย ชุณหะวัณ) และเคยเป็นสมาชิกวุฒิสภา ในปี พ.ศ. 2532 ต่อมาได้เข้าร่วมงานกับพรรคชาติพัฒนา โดยได้รับตำแหน่งรัฐมนตรีช่วยว่าการกระทรวงการต่างประเทศ ในปี พ.ศ. 2539 เป็นรองหัวหน้าพรรคชาติพัฒนา ในปี พ.ศ. 2540 และเป็นรัฐมนตรีประจำสำนักนายกรัฐมนตรี ในปี พ.ศ. 2541 ต่อมาได้ถูกปรับออกจากตำแหน่งรัฐมนตรี จึงย้ายออกจากพรรคชาติพัฒนา ไปเป็นที่ปรึกษากลุ่มวังน้ำเย็นของนายเสนาะ เทียนทอง และเป็นรองหัวหน้าพรรคไทยรักไทย ในปี พ.ศ. 2543 ในการเลือกตั้ง พ.ศ. 2544 นายพิทักษ์ อินทรวิทยนันท์ ได้ลงสมัคร ส.ส. ในแบบบัญชีรายชื่อ ลำดับที่ 8 ของพรรคไทยรักไทย และได้รับเลือกตั้งเป็นสมาชิกสภาผู้แทนราษฎร และได้รับตำแหน่งรองนายกรัฐมนตรี ในรัฐบาล พ.ต.ท.ทักษิณ ชินวัตรเครื่องราชอิสริยาภรณ์</doc>
