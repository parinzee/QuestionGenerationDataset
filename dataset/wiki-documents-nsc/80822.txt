<doc id="80822" url="https://th.wikipedia.org/wiki?curid=80822" title="เจ้าวรญาณรังษี">เจ้าวรญาณรังษี เจ้าวรญาณรังษี เจ้าผู้ครองนครลำปางองค์ที่ 9 ในราชวงศ์ทิพย์จักร เป็นราชบุตรในพระเจ้าคำโสมพระประวัติ พระประวัติ. เจ้าวรญาณรังษี มีนามเดิมว่าเจ้าญาณรังสี เป็นราชบุตรองค์ที่ 5 ของพระยาคำโสม ได้เษกสมรสกับเจ้าสุวันไล (เจ้าฝาง) มีโอรส-ธิดา ได้แก่- เจ้าอุปราช (ไชยแก้ว) - เจ้าน้อยธรรมาเสนา - เจ้าน้อยคำป้อ (เจ้าสุริยะจางวาง) - เจ้าหญิงสุยคำ - เจ้าน้อยทนันท์ไชย (เจ้านรนันทไชยชวลิต) - เจ้าหญิงคำปลิว - เจ้าฟ้าฮ่วน - เจ้าหญิงอินทร์ตุ้ม - เจ้าเมืองพรหม - เจ้าหญิงเมืองชื่น ราชเทวีของเจ้าบุญวาทย์วงศ์มานิต เจ้าวรญาณรังสี ได้รับราชการจนมีบรรดาศักดิ์เป็นพระยาอุปราชเมืองนครลำปาง เมื่อพระยาน้อยอินทร์ถึงแก่อนิจกรรม พระบาทสมเด็จพระนั่งเกล้าเจ้าอยู่หัวจึงมีตราตั้งให้ท่านว่าราชการเมืองนครลำปาง ถึงวันพฤหัสบดี แรม 2 ค่ำ เดือน 10 ปีมะโรง (ตรงกับวันที่ 16 ตุลาคม พ.ศ. 2399) จึงโปรดให้เลื่อนเป็น เจ้าวรญาณรังษี ภักดีราชธรรม์ สุพรรณโสมดไนย โยนกวิไสยประชาธิกร อมรมหาเดชเชษฐกเสนางค์ ลำปางคมหานคราธิปตัย เจ้านครลำปาง เจ้าวรญาณรังษีว่าราชการเมืองมาได้ 16 ปี ก็ป่วยจนถึงแก่พิราลัยเมื่อวันเสาร์ แรม 5 ค่ำ เดือน 7 ปีมะแม จ.ศ. 1233 (ตรงกับวันที่ 7 มิถุนายน พ.ศ. 2414)พระราชกรณียกิจ พระราชกรณียกิจ. ในปี พ.ศ. 2400 เจ้าวรญาณรังษี เป็นประธานฝ่ายฆราวาสในการลงฤกษ์ฝังเสาอินทขีล (เสาหลักเมือง) ณ วัดปงสนุก และในปีต่อมาได้สร้างสะพานข้ามแม่น้ำวัง และบูรณะเนินพระธาตุวัดปงสนุก ในปี พ.ศ. 2406 ได้สร้างสะพานหนองกระทิง และเป็นปีเดียวกันที่เจ้าอุปราช (มหาพรหม) ถึงแก่อสัญกรรม และในปี พ.ศ. 2411 พระบาทสมเด็จพระจอมเกล้าเจ้าอยู่หัว เสด็จสวรรคต และมีพระราชพิธีบรมราชาภิเษกพระบาทสมเด็จพระจุลจอมเกล้าเจ้าอยู่หัว ซึ่งเจ้าวรญาณรังษี ได้เข้าร่วมพิธีดังกล่าวในฐานะเจ้านครประเทศราชราชตระกูล</doc>
