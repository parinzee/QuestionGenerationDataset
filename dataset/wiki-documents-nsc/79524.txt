<doc id="79524" url="https://th.wikipedia.org/wiki?curid=79524" title="AU-23A Peacemaker">AU-23A Peacemaker เอยู 23 พีชเมคเกอร์ หรือ เครื่องบินโจมตีธุรการแบบที่ ๒ (บ.จธ.๒) เป็นเครื่องบินดัดแปลงซึ่งมีพื้นฐานจากเครื่องบินพลเรือน คือ ปิลาตุส พีซี 6 ของประเทศสวิตเซอร์แลนด์ เป็นเครื่องบินที่เดิมกองทัพอากาศสหรัฐจัดหา ประจำการในกองทัพเพื่อใช้ในภารกิจ ปราบปรามผู้ก่อการร้าย (COIN Counter insurgency) ปฏิบัติการทางจิตวิทยา โจมตีภาคพื้นขนาดเบา ขนส่งลำเลียงจู่โจมทางยุทธวิธี มีขีดความสามารถในการขึ้น ลง ระยะสั้น โดยเฉพาะการขนส่งขึ้นลงในสนามบินฉุกเฉินเร่งด่วน กองทัพอากาศได้นำเครื่องบินแบบ เอยู 23 พีชเมคเกอร์ เข้าบินทดสอบการปฏิบัติการในสงครามเวียดนาม โดยใช้ในภารกิจ โปรยใบปลิว กระจายข่าว ลำเลียงขนาดเบา โจมตีภาคพื้นด้วยปืนกลเบา ปล่อยแฟร์ พลุในเวลากลางคืน ธุรการ ทิ้งระเบิด โจมตีด้วยจรวด ชี้เป้า ฯลฯ ซึ่งผลการทดสอบกองทัพอากาศอเมริกันมีความพึงพอใจในระดับหนึ่ง ต่อมา รัฐบาลสหรัฐได้มอบเอยู 23 พีชเมคเกอร์ ให้รัฐบาลไทยเพื่อใช้ในภารกิจทางทหารและปราบปรามผู้ก่อการร้าย ซึ่ง กองทัพอากาศไทย เป็นกองทัพอากาศเดียวในโลกที่มีเครื่องบินแบบ และชนิดนี้ประจำการอยู๋- ประเภท เครื่องบินโจมตีผู้ก่อการร้าย และขนส่งขนาดเบาขึ้นลงระยะสั้น - ผู้สร้าง บริษัท แฟร์ไชลด์ อินดัสทรี ประเทศสหรัฐอเมริกา - เครื่องยนต์ เทอร์โบพร็อบ การ์เร็ทท์-แอรีเสริซ ทีพีอี 331-1-101 เอฟ กำลัง 650 แรงม้า 1 เครื่อง - กางปีก 15.14 เมตร (49 ฟุต 8 นิ้ว) - ยาว 11.23 เมตร (36 ฟุต 10 นิ้ว) - สูง 3.73 เมตร (12 ฟุต 3 นิ้ว) - น้ำหนักเปล่า 1,126 กก. (2,480 ปอนต์) - อัตราเร็วสูงสุด 282 กม./ชม. (175 ไมล์/ชม.) - อัตราเร็วเดินทาง 262 กม./ชม. (163 ไมล์/ชม.) - เพดานบิน 6,950 เมตร (22,800 ฟุต) - พิสัยบิน 898กม. (558 ไมล์) - อาวุธ ปืนใหญ่อากาศ เอ็ม 179 ขนาด 20 มม. 3 ลำกล้อง 1 กระบอก อาวุธใต้ปีกได้ 2 ตำบล ไพลอนด้านใน 2ต1 กก. (510 ปอนด์) ไพลอนด้านนอก 159 กก. (350 ปอนด์) - ประจำการ 14 พ.ย.2515 - ปัจจุบัน - นามเรียกขาน Mosquito - ปัจจุบันประจำการที่ ฝูงบิน 501 กองบิน 5 ประจวบฯ</doc>
