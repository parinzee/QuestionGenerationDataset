<doc id="497473" url="https://th.wikipedia.org/wiki?curid=497473" title="ควีนนี นีวอลล์">ควีนนี นีวอลล์ ซีบิล เฟนตัน นีวอลล์ (; 17 ตุลาคม ค.ศ. 1854 — 24 มิถุนายน ค.ศ. 1929) หรือที่รู้จักกันในชื่อ ควีนนี นีวอลล์ () เป็นนักยิงธนูชาวสหราชอาณาจักร ผู้ซึ่งได้รับรางวัลเหรียญทองจากโอลิมปิกฤดูร้อน 1908 ที่กรุงลอนดอน ซึ่งเธอมีอายุ 53 ปีในขณะนั้น นับเป็นนักกีฬาหญิงเหรียญทองที่มีอายุมากที่สุดของการแข่งขันกีฬาโอลิมปิก แล้วสหราชอาณาจักรก็ไม่ได้เหรียญทองจากนักกีฬายิงธนูหญิงอีกเลยจนถึงโอลิมปิกฤดูร้อน 2004 ทั้งนี้ เธอเข้าร่วมสโมสรยิงธนูเชลเทนแฮมใน ค.ศ. 1905 และครองแชมป์แห่งชาติสามสมัย ซึ่งได้แก่ ค.ศ. 1911, 1912 และ 1914ประวัติ ประวัติ. นีวอลล์เกิดที่คฤหาสน์ของพ่อเธอในโรชเดล ณ วันที่ 17 ตุลาคม ค.ศ. 1854 ใน ค.ศ. 1905 เธอร่วมกับมากาเร็ตน้องสาวของเธอได้เข้าร่วมสโมสรยิงธนูเชลเทนแฮมของท้องถิ่น โดยใน ค.ศ. 1907 เธอได้รับสี่รางวัลจากห้ารายการที่เธอเข้าแข่งขันในระดับภูมิภาค เธอได้มีส่วนรวมในการแข่งขันโอลิมปิกฤดูร้อน 1908 ที่จัดขึ้น ณ ไวท์ซิตี กรุงลอนดอน ซึ่งได้รับการคาดหวังว่าจะเป็นผู้ชนะในรายการยิงธนูหญิง อลิซ เลกห์ เลือกที่จะไม่เข้าแข่งขันและเพื่อให้คู่แข่งหลักของควีนนี ซึ่งมีชื่อว่าลอตตี ดอด ได้เข้ารอบ โดยผู้แข่งขันหญิงในสนามยิงธนูเป็นชาวอังกฤษทั้งสิ้น สภาพอากาศในการแข่งขันยิงธนูวันแรกที่ไวท์ซิตีสเตเดียมค่อนข้างแย่มากจนถึงกับต้องหยุดการแข่งเมื่อถึงระดับหนึ่ง เมื่อจบการแข่งขันวันแรกควีนนีทำคะแนนตามหลังดอดที่สิบคะแนน ส่วนสภาพทางอากาศในวันที่สองดีขึ้นเป็นอย่างมากและควีนนีสามารถทำคะแนนตามดอดได้ทัน ในที่สุดก็ชนะด้วยคะแนน 688 คะแนน โดยทำคะแนนนำดอด 46 คะแนนก่อนเสร็จสิ้นการแข่งขันซึ่งดอดได้รับเหรียญเงิน ชัยชนะครั้งนี้ส่งผลให้ควีนนีเป็นผู้หญิงที่มีอายุมากที่สุดที่ได้รับเหรียญทองโอลิมปิก เมื่อเธอมีอายุ 53 ปี กับอีก 275 วัน ที่ซึ่งสถิติยังคงอยู่เรื่อยมาจนถึง ค.ศ. 2012 ส่วนการแข่งขันชิงชนะเลิศแห่งชาติที่มีขึ้นในเวลาต่อมา นีวอลล์ได้เป็นฝ่ายพ่ายต่ออลิซ เลกห์ แต่แล้วเธอก็ชนะในรายการดังกล่าวใน ค.ศ. 1911 และยังคงทำไว้ได้ใน ค.ศ. 1912 และเป็นฝ่ายชนะรายการดังกล่าวอีกครั้งใน ค.ศ. 1914 เธอยังคงเล่นกีฬาเรื่อยมาจนถึงช่วงสงครามโลกครั้งที่หนึ่ง คะแนนสุดท้ายของเธอได้รับการบันทึกโดยสโมสรยิงธนูเชลเทนแฮมใน ค.ศ. 1928 จากนั้น เธอได้เสียชีวิตที่บ้านของเธอในเชลเทนแฮม ณ วันที่ 24 มิถุนายน ค.ศ. 1929 หลังจากการแข่งขันโอลิมปิก 1908 ก็ไม่มีนักยิงธนูชาวอังกฤษได้รับเหรียญโอลิมปิกอีกเลยจนกระทั่งอลิสัน วิลเลียมสัน ที่ซึ่งได้รับรางวัลเหรียญทองแดงในประเภทหญิงเดี่ยวของการแข่งขันโอลิมปิกฤดูร้อน 2004ชีวิตส่วนตัว ชีวิตส่วนตัว. ควีนนีเป็นลูกสาวของเฮนรี นีวอลล์ และมาเรีย เฟนตัน และเป็นลูกสาวคนโตในหมู่พี่น้องสิบคน พ่อของเธอเป็นพ่อค้าและเป็นเจ้าของบ้านในชนบทแฮร์ฮิลล์ และคฤหาสน์ในโอเวอร์อัลเดอเรย์ เชชเชอร์ ส่วนผู้เป็นตาของเธอมีชื่อว่าจอห์น เฟนตัน เป็นสมาชิกสภาผู้แทนราษฎรสำหรับโรชเดลในการเลือกตั้งทั่วไปในสหราชอาณาจักร พ.ศ. 2375 และ พ.ศ. 2380 ควีนนีไม่เคยแต่งงาน และอาศัยอยู่ร่วมกับมากาเร็ตผู้เป็นน้องสาวของเธอในเชลเทนแฮมตลอดช่วงชีวิตของเธอ</doc>
