<doc id="896255" url="https://th.wikipedia.org/wiki?curid=896255" title="โซะกะเต">โซะกะเต พระเจ้าโซะกะเต (,) กษัตริย์แห่ง ราชวงศ์พุกาม ครองสิริราชสมบัติระหว่าง ค.ศ. 1038 – 1044 พระเจ้าโซะกะเตประสูติเมื่อ ค.ศ. 1001 ภายหลังจากที่พระเจ้า ญองอู ซอยะฮาน พระราชบิดาถูกโค่นราชบัลลังก์โดยพระเจ้า กูนซอ จองบยู ต่อมาพระองค์ได้ร่วมมือกับเจ้าชายจีนโซพระราชโอรสอีกพระองค์หนึ่งของพระเจ้าญองอูโค่นราชบัลลังก์พระเจ้ากูนซอเมื่อ ค.ศ. 1021 พร้อมกับบีบบังคับให้พระเจ้ากูนซอออกผนวช เจ้าชายจีนโซจึงได้ขึ้นสืบราชบัลลังก์ต่อมาเป็นพระเจ้า จีนโซ ใน ค.ศ. 1038 พระเจ้าจีนโซถูกปลงพระชนม์ด้วยธนูระหว่างล่าสัตว์โดยมิได้สถาปนารัชทายาท ทำให้เจ้าชายโซะกะเตได้ขึ้นสืบราชบัลลังก์ หลังจากนั้นเมื่อเจ้าชายอโนรธาซึ่งเป็นพระราชโอรสของพระเจ้ากูนซอที่ประสูติแต่พระมเหสีซึ่งเคยเป็นอดีตพระมเหสีของพระเจ้าญองอูเจริญพระชนม์ขึ้นได้ท้าดวลกับพระเจ้าโซะกะเตแบบตัวต่อตัว และเป็นเจ้าชายอโนรธาที่ได้ชัยชนะพร้อมกับสังหารพระเจ้าโซะกะเต ต่อมาได้พยายามถวายราชสมบัติคืนแก่พระราชบิดาคือพระเจ้ากูนซอที่กำลังผนวชอยู่ แต่พระราชบิดาได้ปฏิเสธไปทำให้เจ้าชายอโนรธาได้ขึ้นสืบราชบัลลังก์แทนเป็น พระเจ้าอโนรธามังช่อ</doc>
