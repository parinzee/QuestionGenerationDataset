<doc id="18389" url="https://th.wikipedia.org/wiki?curid=18389" title="ธาตุสังเคราะห์">ธาตุสังเคราะห์ ธาตุสังเคราะห์ คือ ธาตุที่ถูกสังเคราะห์ขึ้นในห้องทดลอง ไม่พบอยู่ตามธรรมชาติ และไม่เสถียร มีครึ่งชีวิตที่สั้น (เป็นไปได้ตั้งแต่ ไม่กี่มิลลิวินาที จนถึงหลักล้านปี ก็มี) เมื่อเทียบกับอายุของโลก ที่อะตอมของธาตุนั้น ๆ อาจเคยปรากฏขณะเกิดโลกแล้วสลายไปจนหมด ธาตุที่สังเคราะห์ขึ้นได้ชนิดแรกคือ เทคนีเชียม (technetium) โดยค้นพบว่า ไม่มีไอโซโทปใดที่เสถียร และมีครึ่งชีวิตเท่ากับ 4.2 ล้านปี จึงพบได้ยากมากบนโลกปัจจุบัน เพราะอายุของโลกนานมากกว่า 4,600 ล้านปี อย่างไรก็ตาม ไม่จัดเทคนีเชียมเป็นธาตุสังเคราะห์ที่แท้จริง เพราะปัจจุบันตรวจพบได้บ้างแม้เป็นปริมาณที่น้อยมาก เช่น ในหินอุกกาบาต และยังถือว่ามีอายุนานกว่าธาตุสังเคราะห์อื่น ธาตุที่จัดเป็นธาตุสังเคราะห์นั้นมีอายุสั้นมาก พบเฉพาะที่เป็นผลิตผลจาก เครื่องปฏิกรณ์นิวเคลียร์ (nuclear reactors) หรือ เครื่องเร่งอนุภาค (particle accelerator) เท่านั้นรายชื่อธาตุสังเคราะห์รายชื่อธาตุสังเคราะห์. - ที่ค้นพบแล้วในปัจจุบันได้แก่ - 61 โพรมีเทียม - 93 เนปจูเนียม - 94 พลูโทเนียม - 95 อเมริเซียม - 96 คูเรียม - 97 เบอร์คีเลียม - 98 แคลิฟอร์เนียม - 99 ไอน์สไตเนียม - 100 เฟอร์เมียม - 101 เมนเดลีเวียม - 102 โนเบเลียม - 103 ลอเรนเซียม - 104 รัทเทอร์ฟอร์เดียม - 105 ดุบเนียม - 106 ซีบอร์เกียม - 107 โบห์เรียม - 108 ฮัสเซียม - 109 ไมต์เนอเรียม - 110 ดาร์มสตัดเทียม - 111 เรินต์เกเนียม - 112 โคเปอร์นิเซียม - 113 นิโฮเนียม - 114 ฟลีโรเวียม - 115 มอสโกเวียม - 116 ลิเวอร์มอเรียม - 117 เทนเนสซีน - 118 ออกาเนสซอน</doc>
