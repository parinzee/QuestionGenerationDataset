<doc id="99291" url="https://th.wikipedia.org/wiki?curid=99291" title="แม่น้ำมูล">แม่น้ำมูล แม่น้ำมูล เป็นแม่น้ำในภาคตะวันออกเฉียงเหนือของประเทศไทย ความยาว 641 กิโลเมตร พื้นที่ลุ่มน้ำ 71,061 ตร.กม. ปัจจุบัน ชื่อของแม่น้ำสายนี้ สะกด "มูล" แต่เดิมนั้น ชาวบ้านในท้องถิ่นใช้คำสะกด "มูน" ซึ่งเป็นภาษาถิ่น หมายถึง สิ่งมีค่าน่าหวงแหน เป็นมรดกของบรรพบุรุษสั่งสมเก็บไว้ให้ลูกหลาน แต่ทางราชการได้กำหนดภาษาราชการตามเสียงเรียก โดยสะกด "มูล" ด้วย ลเส้นทางแม่น้ำ เส้นทางแม่น้ำ. แม่น้ำมูลมีต้นกำเนิดจากทิวเขาตอนใต้ของจังหวัดนครราชสีมา ไหลผ่านอำเภอเมืองนครราชสีมา อำเภอพิมาย อำเภอชุมพวง อำเภอลำทะเมนชัย (จังหวัดนครราชสีมา), อำเภอสตึก อำเภอพุทไธสง (จังหวัดบุรีรัมย์), อำเภอชุมพลบุรี อำเภอท่าตูม อำเภอรัตนบุรี (จังหวัดสุรินทร์), อำเภอราษีไศล อำเภอเมืองศรีสะเกษ และอำเภอกันทรารมย์ (จังหวัดศรีสะเกษ) บรรจบกับแม่น้ำชีบริเวณบ้านขอนไม้ยูง อำเภอวารินชำราบ (จังหวัดอุบลราชธานี) แล้วไหลผ่านอำเภอเมืองอุบลราชธานี อำเภอพิบูลมังสาหาร และไหลลงแม่น้ำโขงที่อำเภอโขงเจียม (จังหวัดอุบลราชธานี) มีความยาวทั้งหมดประมาณ 726 กิโลเมตร ลำน้ำสาขาที่สำคัญ ได้แก่ ลำตะคอง ลำพระเพลิง ลำเชิงไกร ลำปลายมาศ ลำโดมใหญ่ ลำโดมน้อย ลำน้ำเสียว ลำเซบาย และลำมูลน้อย เป็นต้น ซึ่งใช้ประโยชน์เพื่อการเกษตรเป็นส่วนใหญ่ สองฝั่งเป็นที่ราบน้ำท่วมถึงลุ่มน้ำมูลมีพื้นที่ลุ่มน้ำ 71,061 ตร.กม. หรือคิดเป็นร้อยละ 13.6 ของพื้นที่ลุ่มน้ำทั้งประเทศครอบคลุมพื้นที่ 10 จังหวัด ในภาคตะวันออกเฉียงเหนือตอนล่างและบางส่วนของภาคตะวันออกเฉียงเหนือตอนกลาง ปริมาณน้ำไหลลงสู่แม่น้ำโขงเฉลี่ยประมาณ 26,655 ล้าน ลูกบาศก์เมตรปีเขื่อนที่สำคัญในลุ่มแม่น้ำมูลเขื่อนที่สำคัญในลุ่มแม่น้ำมูล. - เขื่อนปากมูล อำเภอโขงเจียม จังหวัดอุบลราชธานี - เขื่อนราษีไศล อำเภอราษีไศล จังหวัดศรีสะเกษ - เขื่อนพิมาย อำเภอพิมาย จังหวัดนครราชสีมาลำน้ำสาขาลำน้ำสาขา. - ลำตะคอง - ลำพระเพลิง - ลำเชิงไกร - ลำแชะ - ลำจักราช - ลำปลายมาศ - ลำนางรอง - ลำชี - ลำพลับพลา - ห้วยสำราญ - ห้วยตามาย - ลำโดมใหญ่ - ลำโดมน้อย - ลำพังชู - ลำเซบก - ลำเซบาย - ลำเสียวใหญ่ - ลำเสียวน้อย - ห้วยกว้างเขื่อนสำคัญในลำน้ำสาขาเขื่อนสำคัญในลำน้ำสาขา. - เขื่อนสิรินธร อำเภอสิรินธร จังหวัดอุบลราชธานี</doc>
