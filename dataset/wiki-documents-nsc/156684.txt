<doc id="156684" url="https://th.wikipedia.org/wiki?curid=156684" title="ตำบลกำแพงเพชร">ตำบลกำแพงเพชร ตำบลกำแพงเพชร ตั้งอยู่ในอำเภอรัตภูมิ จังหวัดสงขลาเดิมเป็นตำบลในเขตการปกครองของอำเภอปากพะยูน จังหวัดพัทลุง เมื่อ พ.ศ. 2435เข้ามาอยู่ในเขตการปกครองของอำเภอรัตภูมิ จังหวัดสงขลา เรียกว่า อำเภอกำแพงเพชร และปี พ.ศ. 2480 เปลื่ยนชื่อเป็น "อำเภอรัตภูมิ" ระยะห่างจากศาลากลางจังหวัดสงขลา 60 กิโลเมตร ขนาดพื้นที่ ตำบลกำแพงเพชรมีพื้นที่รวมทั้งสิ้น 86.6 ตารางกิโลเมตร(54,125 ไร่)สภาพทั่วไปของตำบล สภาพทั่วไปของตำบล. สภาพพื้นที่เป็นที่ราบ บางส่วนเป็นภูเขาสูงทางด้านทิศใต้ของตำบล แหล่งน้ำส่วนใหญ่มีต้นกำเนิดจากเทือกเขาสันกาลาคีรีทางด้านตะวันตกที่ตั้งและอาณาเขต ที่ตั้งและอาณาเขต. ตำบลกำแพงเพชร อำเภอรัตภูมิ จังหวัดสงขลา มีอาณาเขตติดต่อดังนี้- ทิศเหนือ ติดต่อ เทศบาลตำบลกำแพงเพชรและ อบต.ควนรู อำเภอรัตภูมิ - ทิศใต้ ติดต่อ อำเภอหาดใหญ่ - ทิศตะวันออก ติดต่อ อำเภอควนเนียง - ทิศตะวันตก ติดต่อ อบต.ท่าชะมวง อำเภอรัตภูมิลักษณะภูมิประเทศ ลักษณะภูมิประเทศ. สภาพพื้นที่ตำบลกำแพงเพชร เป็นที่ราบ พื้นที่บางส่วนเป็นภูเขาสูง ทางด้านทิศใต้ของตำบล แหล่งน้ำส่วนใหญ่มีต้นกำเนิดจากเทือกเขาทางด้านตะวันตก ซึ่งอยู่ในเขตพื้นที่ตำบลท่าชะมวง มีคลองสายหลักไหลผ่านคือ คลองรัตภูมิ คลองเขาล้อน คลองยางแดงและคลองหินดำจำนวนประชากรของตำบล จำนวนประชากรของตำบล. ปัจจุบันจำนวนประชากรในเขต อบต.ประมาณ 14,177 คน และจำนวนหลังคาเรือน 3,145 หลังคาเรือน แยกเป็น ชาย 6,991 คน หญิง 7,094 คน มีความหนาแน่นเฉลี่ย 162.64 คน/ตารางกิโลเมตรสภาพทางเศรษฐกิจ สภาพทางเศรษฐกิจ. อาชีพ ตำบลกำแพงเพชร สภาพพื้นที่ส่วนใหญ่เป็นที่ราบ บางส่วนเป็นภูเขาจึงเอื้ออำนวยต่อการประกอบอาชีพทางการเกษตร เศรษฐกิจส่วนใหญ่เกิดจากผลผลิตทางการเกษตร นอกจากนี้ภาคเอกชนได้มาจัดตั้งโรงงานอุตสาหกรรมในตำบลอันทำให้เกิดการจ้างแรงงานในพื้นที่ ประกอบกับหน่วยงานภาครัฐเข้ามาสนับสนุนให้ราษฎรได้มีความรู้ในด้านการประกอบอาชีพและรายได้เพิ่มขึ้นการประกอบอาชีพของราษฎรในพื้นที่ตำบลกำแพงเพชร แยกได้ดังนี้- ประกอบอาชีพยางพารา จำนวน 1,300 ครัวเรือน คิดเป็น 35.75 % - ประกอบอาชีพทำนา จำนวน 965 ครัวเรือน คิดเป็น 26.54 % - ประกอบอาชีพเลี้ยงสัตว์ จำนวน 570 ครัวเรือน คิดเป็น 15.68 % - ประกอบอาชีพค้าขาย จำนวน 375 ครัวเรือน คิดเป็น 10.31 % - ประกอบอาชีพอื่น ๆ จำนวน 426 ครัวเรือน คิดเป็น 11.72 %สถานที่ท่องเที่ยวสถานที่ท่องเที่ยว. - วัดใหม่ทุ่งคาเป็นวัดพัฒนาตัวอย่าง - วัดเขาตกน้ำเป็นวัดเก่าแก่ของอำเภอรัตภูมิ - น้ำตกโตนปลิวเป็นน้ำตกที่สวยงามที่มีเส้นทางผ่านถนนในตำบล</doc>
