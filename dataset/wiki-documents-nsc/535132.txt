<doc id="535132" url="https://th.wikipedia.org/wiki?curid=535132" title="Homonoia retusa">Homonoia retusa Homonoia retusa เป็นพืชในสกุล Homonoia ซึ่งเป็นสกุลเดียวกับไคร้น้ำ แต่มีการประจายพันธุ์ พบในเขตที่ลุ่มน้ำขังของประเทศอินเดีย เป็นไม้พุ่มขนาดเล็ก พบใกล้บริเวณที่เป็นก้อนหินในทางน้ำไหลของแม่น้ำ เป็นพืชท้องถิ่นทางใต้ของอินเดีย มีรายงานว่าพบในรัฐทมิฬนาดู รัฐกรณาฏกะ รัฐอานธรประเทศ รัฐเกรละ และรัฐมหาราษฏระ พืชชนิดนี้เป็นพืชที่มีเนื้อไม้ ดอกช่อเชิงลดแยกดอกแยกต้น เป็นพืชสมุนไพรที่กล่าวถึงในตำราอายุรเวทของอินเดีย ซึ่งเรียกพืชขนิดนี้ว่า Pashanabheda ปศนเภทะ ซึ่งมาจากรากศัพท์ pashana แปลว่าก้อนหิน และ bheda แปลว่าทำให้แตก ซึ่งเป็นยาที่ใช้ทำลายก้อนแข็งในกระเพาะปัสสาวะและไต ในประเทศอินเดียใช้เป็นยาสมุนไพรรักษาอาการไอ เบาหวานและขับปัสสาวะ</doc>
