<doc id="433296" url="https://th.wikipedia.org/wiki?curid=433296" title="การระบาดของโรคชอบเต้น ค.ศ. 1518">การระบาดของโรคชอบเต้น ค.ศ. 1518 การระบาดของโรคชอบเต้น ค.ศ. 1518 เป็นกรณีภาวะเต้นรำผิดปกติ ซึ่งเกิดขึ้นในสตราสบูร์ก ประเทศฝรั่งเศส (ขณะนั้นยังเป็นส่วนหนึ่งของจักรวรรดิโรมันอันศักดิ์สิทธิ์) ช่วงเดือนกรกฎาคม ค.ศ. 1518 โดยมีคนหลายคนเต้นรำไม่หยุดติดต่อกันหลายวัน หลังเวลาผ่านไปประมาณหนึ่งเดือน บางคนก็เริ่มเสียชีวิตจากหัวใจวาย สมองขาดเลือด หรืออาการอ่อนเพลียเหตุการณ์ เหตุการณ์. การระบาดเริ่มขึ้นในเดือนกรกฎาคม ค.ศ. 1518 เมื่อสตรีคนหนึ่งเริ่มเต้นรำอย่างเร่าร้อนบนท้องถนนในสตราสบูร์ก ซึ่งกินเวลานานประมาณสี่ถึงหกวัน ภายในหนึ่งสัปดาห์ มีคนเข้าร่วมอีก 34 คน และภายในอีกเดือน มีนักเต้นประมาณ 400 คน ซึ่งบางส่วนได้เสียชีวิตจากหัวใจวาย สมองขาดเลือดหรืออ่อนเพลีย เอกสารประวัติศาสตร์ รวมทั้ง "บันทึกแพทย์ เทศนามหาวิหาร จดหมายเหตุท้องถิ่นและภูมิภาค และแม้กระทั่งบันทึกที่ออกโดยสภานครสตราสบูร์ก" ชัดเจนว่าเหยื่อเต้นรำจริง แต่ไม่ทราบว่าเหตุใดจึงเต้นรำจนเสียชีวิต เมื่อโรคระบาดเต้นรำเลวร้ายลง ชนชั้นสูงที่เป็นกังวลได้หาคำแนะนำจากแพทย์ท้องถิ่น ซึ่งชี้สาเหตุทางโหราศาสตร์และเหนือธรรมชาติ และได้ประกาศว่าโรคดังกล่าวเป็น "โรคตามธรรมชาติ" ซึ่งเกิดจาก "เลือดร้อน" อย่างไรก็ดี ทางการกลับสนับสนุนให้คนเต้นรำมากขึ้น กระทั่งสร้างเวทีไม้ เพราะพวกเขาเชื่อว่าผู้เต้นรำจะมีอาการดีขึ้นเฉพาะเมื่อเต้นรำต่อเนื่องกันทั้งกลางวันกลางคืนเท่านั้น บ้างถึงกับจ้างนักดนตรีให้มาบรรเลงเพลงด้วย</doc>
