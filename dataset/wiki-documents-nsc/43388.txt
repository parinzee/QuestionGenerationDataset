<doc id="43388" url="https://th.wikipedia.org/wiki?curid=43388" title="กองทุนสหประชาชาติเพื่อการพัฒนาสตรี">กองทุนสหประชาชาติเพื่อการพัฒนาสตรี กองทุนสหประชาชาติเพื่อการพัฒนาสตรี () หรือรู้จักในชื่อ ยูนิเฟม (UNIFEM, มาจากภาษาฝรั่งเศส "Fonds de développement des Nations unies pour la femme") ก่อตั้งขึ้นเมื่อเดือนธันวาคม พ.ศ. 2519 เดิมเพื่อเป็นกองทุนตามความสมัครใจ (voluntary fund) ของทศวรรษเพื่อสตรีสหประชาชาติในปีสตรีสากล (พ.ศ. 2518) ทำหน้าที่สนับสนุนด้านการเงินและเทคนิคแก่โครงการและยุทธศาสตร์นวัตกรรมซึ่งสนับสนุนสิทธิมนุษยชน การมีส่วนร่วมทางการเมืองและความมั่นคงทางเศรษฐกิจของสตรี หลังจากนั้นเป็นต้นมา กองทุนฯ ได้สนับสนุนการมีบทบาทของสตรีและความเท่าเทียมทางเพศผ่านสำนักงานโครงการและประสานกับองค์การสตรีในภูมิภาคหลักของโลก งานในด้านงบประมาณที่ตอบสนองเชิงมิติหญิงชาย (gender responsive budget) เริ่มขึ้นใน พ.ศ. 2539 ในภูมิภาคแอฟริกาใต้ และได้ขยายไปยังแอฟริกาตะวันออก, เอเชียตะวันออกเฉียงใต้, เอเชียใต้, อเมริกากลาง และภูมิภาคเทือกเขาแอนดีส กองทุนฯ ทำงานเพื่อเพิ่มความตระหนักในงบประมาณที่ตอบสนองเชิงมิติหญิงชายทั่วระบบสหประชาชาติ ว่าเป็นเครื่องมือเสริมสร้างการจัดการทางเศรษฐกิจ (economic governance) ในทุกประเทศ ยูนิเฟมเคยเป็นส่วนหนึ่งของกลุ่มพัฒนาแห่งสหประชาชาติ แต่บทบาทของกลุ่มฯ ปัจจุบันถูกโอนไปยังองค์การสืบทอด คือ องค์การเพื่อสตรีแห่งสหประชาชาติ (UN Women) ในวันที่ 26 มกราคม พ.ศ. 2549 ยูนิเฟมได้เลือก นิโคล คิดแมน นักแสดงชาวอเมริกันเป็นทูตมิตรภาพขององค์การ ในเดือนมกราคม พ.ศ. 2554 ยูนิเฟมได้ถูกรวมเข้ากับองค์กรเพื่อสตรีแห่งสหประชาชาติ ร่วมกับสถาบันวิจัยและฝึกอบรมระหว่างประเทศเพื่อความก้าวหน้าของสตรี (International Research and Training Institute for the Advancement of Women), สำนักงานที่ปรึกษาพิเศษด้านปัญหาทางเพศ (Office of the Special Adviser on Gender Issues) และกองความก้าวหน้าของสตรี (Division for the Advancement of Women)</doc>
