<doc id="325702" url="https://th.wikipedia.org/wiki?curid=325702" title="เดวิด เจียง">เดวิด เจียง เดวิด เจียง (อังกฤษ: David Chiang) นักแสดงชาวฮ่องกงผู้เป็นที่รู้จักกันเป็นอย่างดีจากภาพยนตร์กำลังภายในในยุคทศวรรษที่ 70 เดวิด เจียง มีชื่อเป็นภาษาจีนว่า เจียง ต้าเหว่ย (อักษรจีนตัวเต็ม: 姜大衛, อักษรจีนตัวย่อ: 姜大卫) มีชื่อเดิมว่า เจียง เหว่ยเหนียน (姜偉年) เกิดเมื่อวันที่ 29 มิถุนายน ค.ศ. 1947 ที่เมืองซูโจว มณฑลเจ้อเจียง เข้าสู่วงการการแสดงด้วยการเป็นนักแสดงประกอบแอ็คชั่นในชั้นเรียนการแสดงที่ไต้หวัน และยังเรียนศิลปะการต่อสู้ตามพวกหลิว เจียเหลียง เมื่อปี ค.ศ. 1967 และเข้าสู่วงการบันเทิงอย่างจริงจังในปี ค.ศ. 1968 โดยเป็นนักแสดงประกอบของบริษัทชอว์บราเดอร์ส หลังจากนั้นจึงมารับบทนักแสดงนำ โดยหลังจากที่ หวัง หยู่ นักแสดงประจำของชอว์ฯย้ายไปรับงานแสดงที่ไต้หวัน เนื่องจากถูกชอว์บราเดอร์สปลดเพราะเรียกร้องขอเพิ่มต่าตัว เดวิด เจียงจึงเข้ามาสวมบทจอมยุทธ์แทน และหลังจากนั้นเดวิด เจียงก็กลายเป็นนักแสดงชั้นนำของชอว์ฯ คนต่อมา โดยผลงานส่วนใหญ่เป็นภาพยนตร์กำลังภายในเกือบทั้งสิ้น เดวิด เจียง เรียนระดับประกาศนียบัตร วิทยาลัยฮ่องกง แต่ไม่จบ เดวิด เจียง จัดเป็นนักแสดงชายที่มีรูปร่างหน้าตาไม่หล่อ ซ้ำยังมีรูปร่างเล็กและบอบบาง แต่มีความปราดเปรียวและมีจุดเด่นคือ การแสดงออกทางสีหน้าแววตาที่ผู้กำกับหลายคนเห็นตรงกันว่า เหมาะสมกับการรับบทนำในภาพยนตร์กำลังภายใน โดยเฉพาะที่ดัดแปลงมาจากบทประพันธ์ของโกวเล้ง ผลงานที่เป็นที่สร้างชื่อและเป็นผลงานที่ทำให้จดจำของเดวิด เจียง คือเรื่อง The Wandering Swordsman (ไอ้หนุ่มมีดฟ้าลั่น) ในปี ค.ศ. 1971 และเคยได้รับรางวัลนักแสดงชายยอดเยี่ยมและรางวัลนักแสดงชายผู้มีบุคลิกร่วมสมัยของเทศกาลภาพยนตร์เอเชีย จากภาพยนตร์เรื่อง Vengeance! ในปีเดียวกันและ พั่นนี่ ในปี ค.ศ. 1973 ตามลำดับ จนได้รับฉายาว่า "ราชาภาพยนตร์เอเชีย" (亚洲影帝) อีกด้วย ภาพยนตร์ที่เป็นที่รู้จักดีอีกเรื่องคือ The New One-Armed Swordsman (เดชไอ้ด้วน ตอนใหม่) ปี ค.ศ. 1971 และ The Blood Brothers ในปี ค.ศ. 1973 ซึ่งทั้งสองเรื่องนี้ เดวิด เจียงแสดงร่วมกับ ตี้ หลุง นักแสดงอีกรายที่มีชื่อเสียงโด่งดังในรุ่นเดียวกัน ทั้งคู่ยังมีผลงานแสดงร่วมกันต่อมาอีกหลายเรื่องจนกลายเป็น พระเอกหนุ่มคู่หูรุ่นใหม่ของวงการในยุคนั้น เดวิด เจียงมีผลงานการแสดงกว่า 70 เรื่อง นอกจากนี้ ยังมีผลงานกำกับการแสดงและเขียนบท และยังรับเป็นที่ปรึกษาด้านศิลปะการต่อสู้ให้กับภาพยนตร์หลาย ๆ เรื่องด้วย รวมถึงเคยร่วมแสดงภาพยนตร์ไทยในปี ค.ศ. 1983 ในเรื่อง พยัคฆ์ยี่เก ที่ได้ถ่ายทำในประเทศไทย และระยะหลังยังหันมาแสดงละครโทรทัศน์ในสังกัดของทั้งบริษัท TVB และบริษัท aTV ในฮ่องกง ที่ยังมีผลงานมาถึงปัจจุบัน ในต้นปี ค.ศ. 2008 เดวิด เจียงได้รับเกียรติยกย่องให้เป็นหนึ่งในร้อยนักแสดงแห่งศตวรรษ ร่วมกับ เจิ้ง เพ่ยเพ่ย นักแสดงหญิงในบทบู๊เช่นเดียวกันร่วมยุค เนื่องในโอกาสกำเนิดภาพยนตร์จีนครบรอบ 100 ปี ในงานประกาศรางวัลภาพยนตร์จีนยอดเยี่ยม ครั้งที่ 5 ที่จัดโดยสมาคมผู้สื่อข่าวบันเทิงร่วมจีนแผ่นดินใหญ่ ไต้หวันและกว่างโจว ชีวิตครอบครัว เดวิด เจียงสมรสกับหลี่ หลินหลิน ซึ่งเป็นนักแสดงเช่นเดียวกัน มีบุตรด้วยกันทั้งหมด 3 คนผลงานด้านการแสดงภาพยนตร์ (เมื่อเป็นนักแสดง)ภาพยนตร์ (เมื่อเป็นผู้กำกับฯ)ผลงานด้านการแสดง. ภาพยนตร์ (เมื่อเป็นผู้กำกับฯ). - The Drug Addict (1974) - A Mad World of Fools (1974) - The One-Armed Swordsman (1976) - The Condemned (1976) - Whirlwind Kick (1977) - The Legend of the Owl (1981) - Heaven Can Help (1984) - Silent Love (1986) - Mr. Handsome (1987) - The Wrong Couples (1987) - Double Fattiness (1988) - My Dear Son (1989) - When East Meets West (1990) - Will of Iron (1991) - Mother of a Different Kind (1995)ละครโทรทัศน์</doc>
