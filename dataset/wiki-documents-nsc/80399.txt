<doc id="80399" url="https://th.wikipedia.org/wiki?curid=80399" title="แซมซั่น กระทิงแดงยิม">แซมซั่น กระทิงแดงยิม แซมซั่น กระทิงแดงยิม มีชื่อจริงว่า สมบุญ พานตะสี (ชื่อเล่น: จ่อย) เกิดเมื่อวันที่ 11 กรกฎาคม พ.ศ. 2515 ที่ อำเภอจังหาร จังหวัดร้อยเอ็ด แซมซั่นเคยเป็นนักมวยไทยชื่อดัง ค่าตัวเงินแสน ในชื่อ แสนเมืองน้อย ลูกเจ้าพ่อมเหศักดิ์ โดยเป็นมวยที่เดินหน้าชกบุกตะลุยตลอด ไม่มีถอยหลัง เป็นที่ถูกใจของแฟนมวยเป็นอย่างมาก โดยชื่อ "แซมซั่น" นั้น แท้จริงแล้วไม่ใช่ชื่อ แต่เป็นฉายา โดยแฟนมวยตั้งให้สอดคล้องกับ "แรมโบ้" พงษ์ศิริ พ.ร่วมฤดี ซึ่งเป็นนักมวยที่ชกในรูปแบบเดียวกัน ที่ขณะนั้นอยู่ในช่วงปลายชีวิตของการชกมวยแล้ว การชกมวยไทยของแซมซั่นนั้น เคยผลัดกันแพ้-ชนะกับ วีระพล สหพรหม ด้วยการน็อกเพียงกันแค่ยกที่ 2 ทั้ง 2 ครั้ง, ได้ครองแชมป์แบนตั้มเวต เวทีลุมพินี, ชนะ หลักหิน วสันตสิทธิ์ ได้ครองแชมป์จูเนียร์แบนตั้มเวต เวทีราชดำเนิน, ชกกับแสนไกร ศิษย์ครูอ๊อด มากถึง 13 ครั้ง ตั้งแต่ทั้งคู่ยังชกกันอยู่ในเวทีมวยในต่างจังหวัดจนกระทั่งมาถึงกรุงเทพมหานคร แซมซั่นเป็นฝ่ายชนะไปได้ 6 ครั้ง และแพ้ 7 ครั้ง ในปี พ.ศ. 2537 ทาง "เสี่ยเน้า" วิรัตน์ วชิรรัตนวงศ์ ผู้จัดการให้เบนเข็มมาชกมวยสากลอาชีพ และให้ใช้ชื่อว่าแซมซั่นไปเลยตามความคุ้นเคย เพียงแค่ 4 ครั้งเท่านั้น แซมซั่นก็ได้แชมป์โลกในรุ่นจูเนียร์แบนตั้มเวทของสหพันธ์มวยโลก (WBF) โดยชนะน็อกยก 3 นักมวยชาวออสเตรเลียไปอย่างง่ายดาย แม้จะเป็นเพียงแชมป์ของสถาบันที่ไม่มีได้รับการยอมรับมากเท่าไหร่ แต่แซมซั่นก็ได้สร้างประวัติศาสตร์หลายอย่างให้เกิดขึ้นกับวงการมวยไทยและวงการมวยโลก โดยสามารถป้องกันตำแหน่งไว้ได้ถึง 38 ครั้ง มากกว่านักมวยคนใด ๆ ในโลก ได้รับรางวัลต่าง ๆ มากมายจากหลายหน่วยงานในประเทศไทย นับเป็นนักมวยที่ขึ้นป้องกันตำแหน่งเดือนต่อเดือน ในแบบที่ไม่มีนักมวยคนใดทำมาก่อน แม้จะเป็นการชกในเมืองไทยเท่านั้น แต่ก็มีบรรดาผู้ให้การสนับสนุนมากมาย ไม่ว่าจะเป็น นักการเมืองท้องถิ่นหรือนักการเมืองระดับประเทศก็ตาม หรือสินค้าประเภทต่าง ๆ อย่างชนิดที่นักมวยแชมป์โลกชาวไทยในสถาบันที่มีมาตรฐานกว่ายังไม่อาจจะทำได้ และเป็นนักมวยคนหนึ่งที่ได้รับความนิยมอย่างมากจากแฟนมวย ในการชกแต่ละครั้งจะมีผู้ชมจำนวนมาก โดยในระหว่างนี้ แซมซั่นได้มีโอกาสแสดงภาพยนตร์ด้วยเรื่องหนึ่ง เป็นภาพยนตร์ทุนต่ำ ถ่ายทำเพียง 3 วันเสร็จ เป็นชีวประวัติของแซมซั่นเอง ชื่อ "แซมซั่น เลือดอีสาน" ซึ่งไม่มีการฉายในโรงภาพยนตร์ทั่วไป แต่ออกฉายเป็นหนังเร่ในภาคอีสาน และออกเป็นวิดีโอในภายหลัง แม้จะประสบอุบัติเหตุทางรถยนต์ในปี พ.ศ. 2541 ต้องผ่าตัดชายโครงแต่ก็ไม่เป็นอุปสรรคต่อการชกมวยของแซมซั่นเลย แซมซั่นยังคงเดินหน้าทำสถิติการชกต่อไป แซมซั่น แขวนนวมในปี พ.ศ. 2544 หลังการแขวนนวม แซมซั่นมีทรัพย์สินไม่ต่ำกว่า 20 ล้าน ซึ่งได้มาจากการชกมวยอย่างเดียว มีบ้านราคาเป็นล้านที่กรุงเทพฯ มีรถยนต์ราคาแพงขับ และยังมีกิจการร้านอาหารที่ จังหวัดร้อยเอ็ด บ้านเกิดอีกด้วย ชีวิตส่วนตัว แซมซั่น สมรสกับ ชาริปดา พานตะสี ภรรยาซึ่งรับราชการเป็นตำรวจหญิง มีบุตร 1 คน เป็นหญิง ในปลายปี พ.ศ. 2547 ในโอกาสครบ 48 ปี ของสนามมวยเวทีลุมพินี แซมซั่น ได้ชกโชว์ในแบบมวยไทยกับ "แรมโบ้" พงษ์ศิริ พ.ร่วมฤดี นักมวยต้นแบบของตนด้วย ซึ่งเรียกเสียงปรบมือฮือฮาอย่างมากจากแฟนมวยที่เข้าชม ในช่วงเดือนกันยายน พ.ศ. 2560 มีกระแสข่าวว่าแซมซั่นเตรียมจะขึ้นชกมวยไทยกับวีระพล สหพรหม อดีตนักมวยไทยชื่อดังและอดีตแชมป์โลกรุ่นแบนตั้มเวทสองสถาบัน (WBA และ WBC) โดยเป็นการชกแบบจริงจัง เน้นผลแพ้ชนะ ซึ่งนายณัฐเดช วชิรรัตนวงศ์ โปรโมเตอร์ศึกเพชรยินดี ได้ประกาศว่า มวยคู่นี้จะขึ้นชกกันในวันที่ 27 ธันวาคม พ.ศ. 2560 ในรายการศึกเพชรยินดี ที่เวทีราชดำเนิน ผลการชกเป็น แสนเมืองน้อย ลูกเจ้าพ่อมเหศักดิ์ เป็นฝ่ายเอาชนะคะแนนไปอย่างขาดลอย โดยไม่มีการถ่ายทอดสดทางโทรทัศน์แต่อย่างใดชื่อในการชกมวยชื่ออื่นชื่อในการชกมวยชื่ออื่น. - แซมซั่น อีลิทยิม - แซมซั่น ดัทช์บอยยิม - แซมซั่น สามเคแบตเตอรี่ - แซมซั่น โตโยต้าไทยแลนด์เกียรติประวัติเกียรติประวัติ. - แชมป์โลกรุ่นจูเนียร์แบนตัมเวท WBF (2537 - 2544)- ชิง17 กันยายน 2537 ชนะน็อค ยก 3 คอลลิน เนลสัน () ที่ อีลิทสปา - ป้องกันแชมป์ครั้งที่ 1, 6 พฤศจิกายน 2537 ชนะน็อค ยก 6 ฮิปโป กาลา () ที่ จ.เชียงราย - ป้องกันแชมป์ครั้งที่ 2, 8 มกราคม 2538 ชนะน็อค ยก 8 โรแลนโด พลาสคัว () ที่ จ.แพร่ - ป้องกันแชมป์ครั้งที่ 3, 12 มีนาคม 2538 ชนะน็อค ยก 6 แมกซิม ปูกาเชฟ () ที่ จ.พิษณุโลก - ป้องกันแชมป์ครั้งที่ 4, 14 พฤษภาคม 2538 ชนะน็อค ยก 5 เนเน่ วูยานี () ที่ จ.ลำปาง - ป้องกันแชมป์ครั้งที่ 5, 25 มิถุนายน 2538 ชนะน็อค ยก 5 แมสสิโม สปิเนลลี () ที่ จ.เชียงราย - ป้องกันแชมป์ครั้งที่ 6, 27 สิงหาคม 2538 ชนะน็อค ยก 2 ฮุสโต ซูนิกา () ที่ จ.ปทุมธานี - ป้องกันแชมป์ครั้งที่ 7, 5 พฤศจิกายน 2538 ชนะน็อค ยก หลุยส์ กูซแมน () ที่ จ.สระบุรี - ป้องกันแชมป์ครั้งที่ 8, 22 ธันวาคม 2538 ชนะน็อค ยก 9 เทมปิโคซี่ ยีนคารา (แอฟริกาใต้) ที่ จ.สกลนคร - ป้องกันแชมป์ครั้งที่ 9, 17 กุมภาพันธ์ 2539 ชนะน็อค ยก 7 เจนาโร การ์เซีย (เม็กซิโก) ที่ จ.ชลบุรี - ป้องกันแชมป์ครั้งที่ 10, 4 เมษายน 2539 ชนะน็อค ยก 1 หลุยส์ โซซา () ที่ จ.อุดรธานี - ป้องกันแชมป์ครั้งที่ 11, 24 พฤษภาคม 2539 ชนะน็อค ยก 2 รียันเต อลอสโซ (เม็กซิโก) ที่ จ.เพชรบูรณ์ - ป้องกันแชมป์ครั้งที่ 12, 11 กรกฎาคม 2539 ชนะน็อค ยก 4 ริกกี้ ซาเลส (ฟิลิปปินส์) ที่ จ.กาฬสินธุ์ - ป้องกันแชมป์ครั้งที่ 13, 23 สิงหาคม 2539 ชนะน็อค ยก 6 ดิเอโก อันดราเด (เม็กซิโก) ที่จ.สุราษฎร์ธานี - ป้องกันแชมป์ครั้งที่ 14, 4 ตุลาคม 2539 ชนะน็อค ยก 4 เซลิเดย์ โซบรันดา (แอฟริกาใต้) ที่ จ.ร้อยเอ็ด - ป้องกันแชมป์ครั้งที่ 15, 22 พฤศจิกายน 2539 ชนะน็อค ยก 7 อเล็กซานเดอร์ แมกนูตอฟ (รัสเซีย) ที่ จ.สุรินทร์ - ป้องกันแชมป์ครั้งที่ 16, 30 มกราคม 2540 ชนะคะแนน เจส มาคา (ฟิลิปปินส์) ที่ จ.ชุมพร - ป้องกันแชมป์ครั้งที่ 17, 7 มีนาคม 2540 ชนะน็อค ยก 4 ครูซ คาร์บาฮาล (เม็กซิโก) ที่ จ.เลย - ป้องกันแชมป์ครั้งที่ 18, 2 พฤษภาคม 2540 ชนะน็อค ยก 4 บอง อาลอส (ฟิลิปปินส์) ที่ จ.นครราชสีมา - ป้องกันแชมป์ครั้งที่ 19, 24 มิถุนายน 2540 ชนะน็อค ยก 6 ฮูโก ราฟาเอล โซโต () ที่ จ.ชัยภูมิ - ป้องกันแชมป์ครั้งที่ 20, 26 กันยายน 2540 ชนะคะแนน เจส มาคา (ฟิลิปปินส์) ที่ จ.สระบุรี - ป้องกันแชมป์ครั้งที่ 21, 21 พฤศจิกายน 2540 ชนะน็อค ยก 4 จิน ยังยุง () ที่ จ.สุโขทัย - ป้องกันแชมป์ครั้งที่ 22, 6 กุมภาพันธ์ 2541 ชนะน็อค ยก 4 เฟลิกซ์ มาฟา (ฟิลิปปินส์) ที่ ป.กุ้งเผา รัชดา - ป้องกันแชมป์ครั้งที่ 23, 30 กรกฎาคม 2541 ชนะแตก ยก 9 เรย์ ลีกัส (ฟิลิปปินส์) ที่ บิ๊กฟัน รัชดา - ป้องกันแชมป์ครั้งที่ 24, 23 ตุลาคม 2541 ชนะน็อค ยก 7 เอ็ดเวิร์ด เอสครีเบอร์ (ฟิลิปปินส์) ที่ จ.สกลนคร - ป้องกันแชมป์ครั้งที่ 25, 5 กุมภาพันธ์ 2542 ชนะน็อค ยก 3 แอนดี้ ฮลาเจนนิโอ (ฟิลิปปินส์) ที่ จ.พัทลุง - ป้องกันแชมป์ครั้งที่ 26, 30 เมษายน 2542 ชนะน็อค ยก 7 ดันแคน มาคูเบอเน่ (แอฟริกาใต้) ที่ จ.นครศรีธรรมราช - ป้องกันแชมป์ครั้งที่ 27, 23 กรกฎาคม 2542 ชนะน็อค ยก 4 แพทริค ซาเบอลินี (แอฟริกาใต้) ที่ จ.ยะลา - ป้องกันแชมป์ครั้งที่ 28, 17 กันยายน 2542 ชนะน็อค เอเรียล ออสเตรีย (ฟิลิปปินส์) ยก 4 ที่ จ.นครศรีธรรมราช - ป้องกันแชมป์ครั้งที่ 29, 12 พฤศจิกายน 2542 ชนะน็อค ยก 5 โอเลก ไซโคลอฟ (รัสเซีย) ที่ จ.สระบุรี - ป้องกันแชมป์ครั้งที่ 30, 29 มกราคม 2543 ชนะน็อค ยก 1 ลี จินโฮ (เกาหลีใต้) ที่ ป.กุ้งเผา รัชดา - ป้องกันแชมป์ครั้งที่ 31, 17 มีนาคม 2543 ชนะคะแนน โรเบอร์โต โมเรโน (ฟิลิปปินส์) ที่ จ.ร้อยเอ็ด - ป้องกันแชมป์ครั้งที่ 32, 1 กรกฎาคม 2543 ชนะน็อค ยก 8 ราฟฟี่ ตลาดี้ (ฟิลิปปินส์) ที่ จ.นครปฐม - ป้องกันแชมป์ครั้งที่ 33, 25 สิงหาคม 2543 ชนะน็อค ยก 4 โรเบอร์โต โมเรโน (ฟิลิปปินส์) ที่ จ.สกลนคร - ป้องกันแชมป์ครั้งที่ 34, 3 พฤศจิกายน 2543 ชนะน็อค ยก 3 เอ็ดกา ทาฮัด (ฟิลิปปินส์) ที่ จ.ลพบุรี - ป้องกันแชมป์ครั้งที่ 35, 29 ธันวาคม 2543 ชนะน็อค ยก 5 คิง ดีกัล จูเนียร์ (ฟิลิปปินส์) ที่ เกาะกง กัมพูชา - ป้องกันแชมป์ครั้งที่ 36, 8 พฤษภาคม 2544 ชนะคะแนน ดิออสกาโด กาบี (ฟิลิปปินส์) ที่ จ.อุดรธานี - ป้องกันแชมป์ครั้งที่ 37, 26 ตุลาคม 2544 ชนะคะแนน ออร์ดี ปาดิลโญ (ฟิลิปปินส์) ที่ จ.สงขลา - ป้องกันแชมป์ครั้งที่ 38, 19 เมษายน 2545 ชนะคะแนน อัลเฟรน บูเลลา (ฟิลิปปินส์) ที่ จ.ขอนแก่น - สละแชมป์</doc>
