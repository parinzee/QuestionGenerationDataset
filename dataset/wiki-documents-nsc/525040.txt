<doc id="525040" url="https://th.wikipedia.org/wiki?curid=525040" title="อาสนวิหารบอร์โด">อาสนวิหารบอร์โด อาสนวิหารบอร์โด () เรียกชื่อเต็มว่า อาสนวิหารนักบุญอันดรูว์แห่งบอร์โด () เป็นอาสนวิหารโรมันคาทอลิกและที่ตั้งของอัครมุขนายกประจำอัครมุขมณฑลบอร์โด ตั้งอยู่ที่เมืองบอร์โด จังหวัดฌีรงด์ แคว้นนูแวลากีแตน ประเทศฝรั่งเศส สร้างขึ้นเพื่ออุทิศแด่นักบุญอันดรูว์ และได้รับการเสกขึ้นเป็นอาสนวิหารเมื่อปีิ ค.ศ. 1096 โดยสมเด็จพระสันตะปาปาเออร์บันที่ 2 อาสนวิหารเป็นอาคารแบบสถาปัตยกรรมกอทิกแบบอ็องฌ์แว็งราวคริสต์ศตวรรษที่ 12 ถึงคริสต์ศตวรรษที่ 16 มีจุดเด่นที่หอระฆังคู่ความสูง 85 เมตร ภายในยังเป็นสถานที่บรรจุเรลิกของนักบุญเลอง เดอ การ็องต็อง อดีตมุขนายกแห่งบายอนในช่วงคริสต์ศตวรรษที่ 9 และยังมีระเบียงคดซึ่งสร้างราว ค.ศ. 1240 อาสนวิหารแห่งนี้ใช้เป็นที่จัดพิธีเสกสมรสของเอลินอร์แห่งอากีแตนกับเจ้าชายหลุยส์ (พระเจ้าหลุยส์ที่ 7) ในปี ค.ศ. 1137 อาสนวิหารแห่งบอร์โดได้ขึ้นทะเบียนเป็นอนุสรณ์สถานทางประวัติศาสตร์เมื่อปี ค.ศ. 1862 รวมทั้งเป็นแหล่งมรดกโลกของยูเนสโก โดยถือเป็นส่วนหนึ่งของเส้นทางซานเตียโกเดกอมโปสเตลาในประเทศฝรั่งเศสตั้งแต่ปี ค.ศ. 1998ระเบียงภาพ</doc>
