<doc id="104188" url="https://th.wikipedia.org/wiki?curid=104188" title="อำนวย กลัสนิมิ">อำนวย กลัสนิมิ อำนวย กลัสนิมิ หรือ ครูเนรมิต (พ.ศ. 2458 − 19 กุมภาพันธ์ พ.ศ. 2548) เป็นผู้กำกับภาพยนตร์ ผู้สร้างภาพยนตร์ ผู้บุกเบิกการสร้างภาพยนตร์ไทยด้วยฟิล์ม 16 ม.ม. ได้รับการยกย่องเป็นศิลปินแห่งชาติ สาขาศิลปะการแสดง (ผู้สร้างภาพยนตร์-ผู้กำกับภาพยนตร์) ประจำปี พ.ศ. 2538ประวัติ ประวัติ. กำกับภาพยนตร์เรื่องแรก บ้านไร่นาเรา ที่มีเนื้อหาปลุกใจให้รักชาติ สร้างโดยกองภาพยนตร์ทหารอากาศ ตามนโยบายของรัฐบาลจอมพล ป. พิบูลสงคราม เมื่อปี พ.ศ. 2485 ต่อมากำกับละครเวที ร่วมกับ ทวี ณ บางช้าง (หรือ ครูมารุต) ให้กับคณะละครศิวารมย์ และคณะอัศวินการละครอีกหลายเรื่อง เช่น เรื่อง พันท้ายนรสิงห์ ฯลฯ รวมทั้งกำกับภาพยนตร์อีกจำนวนมาก ภาพยนตร์ 16 มม.เด่น ๆ ที่สร้างชื่อเสียงอย่างมาก ได้แก่ โบตั๋น (2498) สามารถทำรายได้ถึงหนึ่งล้านบาท ,หงษ์หยก (2499) ที่มีเก่อ หลานนักแสดงจากฮ่องกง ร่วมแสดงและขับร้องเพลงประกอบ, วรรณกรรมอมตะของยาขอบ ผู้ชนะสิบทิศ (2509−2510) ซึ่งต้องลงทุนสูงใช้ผู้แสดงจำนวนนับร้อยในฉากพลทหารและช้างศึกโจมตีเมือง หรือการรบแบบประจันหน้าในพื้นที่เต็มไปด้วยโคลนกลางทุ่ง ให้บรรยากาศสมจริงของสมรภูมิสมัยโบราณ ซึ่งเป็นไปด้วยความยากลำบากทั้งนักแสดงและมุมกล้องทั้งก่อนและระหว่างการถ่ายทำ ฯลฯ เรื่องอื่น ๆ ล้วนประสบความสำเร็จอย่างดี เช่น สาปสวาท, วิมานไฟ, พระจันทร์แดง, แม่ย่านาง, ค่าของคน, สื่อกามเทพ, ชลาลัย และ ผู้กองยอดรัก เป็นต้นผลงานภาพยนตร์ผลงาน. ภาพยนตร์. - บ้านไร่นาเรา (2485) - สามหัวใจ (2497) - โบตั๋น (2498) - กตัญญูปกาสิต (2501) - เทวรูปหยก (2501) - ยอดชาย (2501) ร่วมกับ ส. อาสนจินดา, ฑัต เอกทัต - มัจจุราชประกาสิต (2502) ร่วมกับ ส. อาสนจินดา - เลือดทาแผ่นดิน (2502) - สิบทหารเสือ (2502) - กงกรรม (2503) - ทูตนรก (2503) - ร้ายก็รัก (2503) - สามพราน (2503) - เสือเฒ่า (2503) - สุดปรารถนา (2504) - มหาเวสสันดร (2504) - เรือนแพ (2504) ผู้ช่วยกำกับการแสดงของพระเจ้าวรวงศ์เธอ พระองค์เจ้าภาณุพันธุ์ยุคล - ดอกแก้ว (2505) - 7 สมิง (2506) - ใจเพชร (2506) - ชโลมเลือด (2506) - อวสานอินทรีแดง (2506) - ชายชาตรี (2507) - ตำหนักเพชร (2507) - ทับเทวา (2507) - พันธุ์ลูกหม้อ (2507) - ร้อยป่า (2507) - เลิศชาย (2507) - สิงห์ล่าสิงห์ (2507) - 5 พยัคฆ์ร้าย (2508) - ครุฑเพชร (2508) - ชาติเจ้าพระยา (2508) - เสือข้ามแดน (2508) - ปลาบู่ทอง (2508) - รัดใจ (2508) - วังเสือ (2508) - ร่วมกับ มารุต - เสือข้ามแดน (2508) (ร้อยป่า ภาคพิเศษ) - เพชรสีเลือด (2509) - เสือสั่งถ้ำ (2509) - ผู้ชนะสิบทิศ ตอน ยอดขุนพล (2509) - โสนน้อยเรือนงาม (2509) - เหยี่ยวสังหาร (2509) - โป๊ยเซียน (2510) - ผู้ชนะสิบทิศ ตอน ถล่มหงสาวดี (2510) - ผู้ชนะสิบทิศ ตอน บุเรงนองลั่นกลองรบ (2510) - สิงห์หนุ่ม (2510) - ยอดแก่น (2511) - รักเอย (2511) - ลูกชาติเสือ (2511) - สมบัติแม่น้ำแคว (2511) - สาปสวาท (2511) - วิมานไฟ (2512) - รอยพราน (2512) - ลอยกระทง (2512) - ขุนทาส (2513) - คู่สร้าง (2513) - พระจันทร์แดง (2513) - แม่ย่านาง (2513) - ค่าของคน (2514) - สื่อกามเทพ (2514) - ร่วมกับ ชาลี อินทรวิจิตร - เหนือพญายม (2514) - มนต์รักดอกคำใต้ (2515) - สวนสน (2515) - ร่วมกับ ชาลี อินทรวิจิตร - สาวขบเผาะ (2515) - ดอกคูนเสียงแคน (2516) - ชลาลัย (2516) - ผู้กองยอดรัก (2516) - ส้มตำ (2516) - กังหันสวาท (2517) - คุณหญิงนอกทำเนียบ (2517) - ตลาดอารมณ์ (2517) - รอยมลทิน (2517) - แดงอังคาร (2519) - ผีเพื่อนรัก (2521) - ยมบาลจ๋า (2521) - 2 พยัคฆ์ (2523) ร่วมกับ จิตติน - พระรถเมรี (2524) - ขุนแผน ตอนปราบจระเข้เถรขวาด (2525) - พระเจ้าเสือ พันท้ายนรสิงห์ (2525) - ศึกกุมภกรรณ (2527) ร่วมกับ เสรี หวังในธรรม - ไกรทอง ภาค 2 (2528) ร่วมกับ ฉลวย ศรีรัตนารางวัลรางวัล. - รางวัลพิเศษ "เกียรติคุณแห่งความสำเร็จ" รางวัลชมรมวิจารณ์บันเทิง ประจำปี พ.ศ. 2535 - ศิลปินแห่งชาติ สาขาศิลปะการแสดง (ผู้สร้าง-ผู้กำกับภาพยนตร์) ประจำปี พ.ศ. 2538</doc>
