<doc id="211047" url="https://th.wikipedia.org/wiki?curid=211047" title="ดิซซิเดีย: ไฟนอลแฟนตาซี">ดิซซิเดีย: ไฟนอลแฟนตาซี ดิซซิเดีย: ไฟนอลแฟนตาซี () เป็นเกมแอ็คชันกึ่งต่อสู้ของเพลย์สเตชันพอร์เทเบิลจากประเทศญี่ปุ่น ผลิตโดยสแควร์เอนิกซ์ เกมนี้มีตัวละครเอกและตัวละครร้ายจากเกมชุดไฟนอลแฟนตาซีทั้ง 10 ภาค (รวมตัวพิเศษอีก 2 ตัว) และยังออกจำหน่ายในวันครบรอบ 21 ปีของเกมชุดไฟนอลแฟนตาซีรูปแบบการเล่น รูปแบบการเล่น. ดิซซิเดีย: ไฟนอลแฟนตาซี เป็นเกมแอ็คชันกึ่งต่อสู้แบบตัวต่อตัว ผู้เล่นจะเล่นในสภาพแวดล้อมสามมิติและควบคุมได้ทุกทิศทาง ในการต่อสู้เป้าหมายของผู้เล่นคือลดค่าพลังชีวิต (HP) ของฝ่ายตรงข้ามให้เป็น 0 ตัวละครทุกตัวจะมีท่าโจมตีสองแบบ คือ "ท่าโจมตีเบรฟ" ซึ่งเมื่อโจมตีสำเร็จจะเป็นการขโมยค่าความกล้าหาญ หรือค่าเบรฟ (BP) ของศัตรูมาเพิ่มให้ตนเอง ท่าโจมตีที่สองคือ "ท่าโจมตีลด HP" เมื่อใช้ท่านี้สำเร็จจะสามารถลด HP ของฝ่ายตรงข้ามได้ แต่ค่าเบรฟของผู้ที่โจมตีกลายเป็น 0 และใช้เวลาสักพักเพื่อให้ค่าดังกล่าวเพิ่มกลับมาดังเดิม ถ้าผู้เล่นถูกโจมตีเบรฟและทำให้เบรฟกลายเป็น 0 ผู้เล่นฝ่ายนั้นจะเกิดสภาวะ "เบรก" คือสภาวะที่ตัวละครจะไม่สามารถโจมตีลด HP ฝ่ายตรงข้ามได้ (ความเสียหายกลายเป็น 0) ซึ่งวิธีแก้สภาวะดังกล่าวคือต้องใช้ท่าโจมตีลด HP หรือคอยให้เบรฟฟื้นฟูจนเต็ม อนึ่ง เบรกจะเกิดได้ฝ่ายเดียวเท่านั้น ไม่สามารถเกิดพร้อมกันได้ นอกจากจะใช้มนต์อสูร ที่ทำให้อีกฝ่านอยู่ในสภาวะ "เบรก" ก็จะทำให้อีกฝ่ายเบรกพร้อมกับเราไปด้วย นอกจากนี้ ในเกมยังมีค่า เบรฟพิเศษของฉากต่อสู้ ซึ่งจะเพิ่มขึ้นเรื่อยๆด้วยวิธีต่างๆ ผู้เล่นฝั่งที่ทำให้อีกฝ่ายติดสถานะเบรก จะได้รับค่าเบรฟพิเศษของฉากต่อสู้ไปเพิ่มให้กับค่าเบรฟของตนเอง และ ค่าเบรฟพิเศษของฉากต่อสู้จะกลายเป็น 0 ในระหว่างการต่อสู้ผู้เล่นสามารถรวบรวมค่าพลังพิเศษ หรือ "EX ฟอร์ซ" เมื่อเก็บสะสมครบ ผู้เล่นสามารถเปลี่ยนร่างเป็น "EX โหมด" ซึ่งจะเพิ่มค่าพลังให้กับผู้เล่น และความสามารถต่างๆ แล้วแต่ตัวละคร และเมื่อโจมตี HP สำเร็จผู้เล่นมีโอกาสโจมตีด้วยท่าไม้ตายเฉพาะตัว (EX Burst) ซึ่งกดและใช้งานไม่เหมือนกัน เมื่อใช้ท่าสำเร็จเกจจะลดลงจนหมด นอกจากนั้นผู้เล่นสามารถใช้อสูรอัญเชิญได้ซึ่งสามารถหาเก็บได้ตามเนื้อเรื่อง ซึ่งจะมีผลระหว่างการต่อสู้ ซึ่งอสูรอัญเชิญก็จะนำมาจากเกมไฟนอลแฟนตาซีภาคเก่าๆทั้งหมด เช่น โจโคโบะ, โมกลี, สี่จตุรมาร, อโทโมส, กิลกาเมช, โอเมก้า เป็นต้น นอกการต่อสู้ ผู้เล่นสามารถสะสมค่าประสบการณ์และเก็บเลเวลเพื่อเพิ่มท่าโจมตีและทักษะมากขึ้นเหมือนกับเกมเล่นตามบทละคน และยังสามารถติดตั้งอาวุธ, ซื้ออุปกรณ์ได้ ผู้เล่นยังมีค่าพิเศษที่เรียกว่า PP ไว้ซื้อส่วนเสริมต่างๆให้กับเกม เช่น ตัวละคร, ดนตรี, ฉากใหม่, ชุดพิเศษของแต่ละตัวละครตัวละครฝ่ายคอสมอส (ตัวเอก)ตัวละคร. ฝ่ายคอสมอส (ตัวเอก). - นักรบแห่งแสง (ウォーリア オブ ライト, Warrior of Light): จากเกมไฟนอลแฟนตาซี I - ฟริโอนีล (フリオニール, Frioniel): จากเกมไฟนอลแฟนตาซี II - อัศวินหัวหอม (オニオンナイト, Onion Knight): จากเกมไฟนอลแฟนตาซี III - เซซิล ฮาร์วีย์ (セシル・ハーヴィ, Cecil Harvey): จากเกมไฟนอลแฟนตาซี IV - บัทซ์ คลาวเซอร์ (バッツ・クラウザー, Butz Klauser): จากเกมไฟนอลแฟนตาซี V - ทีน่า แบรนฟอร์ด (ティナ・ブランフォード, Terra Branford): จากเกมไฟนอลแฟนตาซี VI - คลาวด์ สไตรฟ์ (クラウド・ストライフ, Cloud Strife): จากเกมไฟนอลแฟนตาซี VII - สคอวล์ เลออนฮาร์ท (スコール・レオンハート, Squall Leonhart): จากเกมไฟนอลแฟนตาซี VIII - ซีดาน ไทรบอล (ジタン・トライバル, Zidane Tribal): จากเกมไฟนอลแฟนตาซี IX - ทีดัส (ティーダ, Tidus): จากเกมไฟนอลแฟนตาซี X - ชานทอทโตะ (シャントット, Shantotto): จากเกมไฟนอลแฟนตาซี XI - คอสมอส (コスモス, Cosmos)ฝ่ายคาออส (ผู้ร้าย)ฝ่ายคาออส (ผู้ร้าย). - การ์แลนด์ (ガーランド, Garland): จากเกมไฟนอลแฟนตาซี I - จักรพรรดิ (皇帝, The Emperor): จากเกมไฟนอลแฟนตาซี II - เมฆาแห่งความมืด (暗闇の雲, Cloud of Darkness): จากเกมไฟนอลแฟนตาซี III - กอลเบซ่า (ゴルベーザ, Golbez): จากเกมไฟนอลแฟนตาซี IV - เอ็กซ์เดธ (エクスデス, Exdeath): จากเกมไฟนอลแฟนตาซี V - เคฟก้า พาลาซโซ่ (ケフカ・パラッツォ, Cefca Palazzo): จากเกมไฟนอลแฟนตาซี VI - เซฟิรอธ (セフィロス, Sephiroth): จากเกมไฟนอลแฟนตาซี VII - อัลติเมเซีย (アルティミシア, Ultimecia): จากเกมไฟนอลแฟนตาซี VIII - คุจา (クジャ, Kuja): จากเกมไฟนอลแฟนตาซี IX - เจ็คท์ (ジェクト, Jecht): จากเกมไฟนอลแฟนตาซี X - จัดจ์กาบรานธ์ (ジャッジ・ガブラス, Judge Gabranth): จากเกมไฟนอลแฟนตาซี XII - คาออส (カオス, Chaos)อื่นๆอื่นๆ. - ซิดแห่งลูเฟเนีย (ผู้บรรยาย) (シド（ナレーション）, Cid of the Lufaine): จากเกมไฟนอลแฟนตาซี I</doc>
