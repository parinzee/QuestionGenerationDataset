<doc id="379682" url="https://th.wikipedia.org/wiki?curid=379682" title="ไพโรจน์ ตันบรรจง">ไพโรจน์ ตันบรรจง ดร.ไพโรจน์ ตันบรรจง สมาชิกสภาผู้แทนราษฎรจังหวัดพะเยา สังกัดพรรคเพื่อไทย และแกนนำกลุ่มแนวร่วมประชาธิปไตยต่อต้านเผด็จการแห่งชาติ (นปช.) จังหวัดพะเยาประวัติ ประวัติ. ไพโรจน์ ตันบรรจง จบการศึกษาสูงสุดระดับปริญญาเอก สาขาวิชารัฐศาสตร์ จากมหาวิทยาลัยฮูสตัน สหรัฐอเมริกา เป็นน้องชายของนางพวงเล็ก บุญเชียง อดีตส.ส. พะเยา และเป็นพี่ชายของนายไพรัตน์ ตันบรรจง อดีตนายกองค์การบริหารส่วนจังหวัดพะเยา และเป็นลุงของนายอนุรัตน์ ตันบรรจง ผู้สมัคร ส.ส.พรรคภูมิใจไทย จังหวัดพะเยา ดร.ไพโรจน์ เป็นสมาชิกสภาผู้แทนราษฎรจังหวัดพะเยา เคยดำรงตำแหน่งที่ปรึกษารัฐมนตรีช่วยว่าการกระทรวงต่างประเทศ เลขานุการรัฐมนตรีประจำสำนักนายกรัฐมนตรี และผู้ชำนาญการ กรรมาธิการพัฒนาเศรษฐกิจ เมื่อปี พ.ศ. 2553 เป็นหนึ่งในแกนนำแนวร่วมประชาธิปไตยต่อต้านเผด็จการแห่งชาติ จังหวัดพะเยา ร่วมกับอรุณี ชำนาญยา และวิสุทธิ์ ไชยณรุณ ซึ่ง ดร.ไพโรจน์ ได้ถูกศูนย์อำนวยการแก้ไขสถานการณ์ฉุกเฉินสั่งอายัดทรัพย์ อันเนื่องมาจากในเหตุการณ์การชุมนุมของแนวร่วมประชาธิปไตยต่อต้านเผด็จการแห่งชาติ พ.ศ. 2553 ดร.ไพโรจน์ ตันบรรจง เป็นหนึ่งในผู้ได้รับบาดเจ็บจากการชุมนุมหน้าอาคารรัฐสภาไทย 7 ตุลาคม พ.ศ. 2551 ของกลุ่มพันธมิตรประชาชนเพื่อประชาธิปไตย ซึ่งเอเอสทีวีผู้จัดการ ได้กล่าวหาถึงการเบิกค่ารักษาพยาบาลจำนวนมากในขณะนั้นรวมถึงจำนวนวันที่นอนพักในโรงพยาบาลที่มากกว่าหนึ่งสัปดาห์ว่าไม่สมเหตุสมผล โดยข้อเท็จจริงยังไม่ปรากฏแน่ชัดเครื่องราชอิสริยาภรณ์เครื่องราชอิสริยาภรณ์. - พ.ศ. 2554 - มหาปรมาภรณ์ช้างเผือก (ม.ป.ช.)</doc>
