<doc id="728631" url="https://th.wikipedia.org/wiki?curid=728631" title="คิม คี-ซ็อก">คิม คี-ซ็อก คิม คี-ซ็อก () เกิดเมื่อ 2 กันยายน พ.ศ. 2523 เป็นนักมวยสากลชาวเกาหลีใต้ที่ติดทีมชาติ เข้าแข่งขันในกีฬาเอเชียนเกมส์ พ.ศ. 2545 และเข้าร่วมการแข่งขันกีฬาโอลิมปิกถึง 2 ครั้ง ในกีฬาโอลิมปิก พ.ศ. 2543 เขาขึ้นชกในรุ่นไลต์ฟลายเวต และเป็นฝ่ายแพ้อับรอฮีม อัสลูม จากฝรั่งเศส 8:12 ตกรอบไป จากนั้น เขาเข้าแข่งขันในกีฬาเอเชียนเกมส์ พ.ศ. 2545 ที่ปูซาน และได้เหรียญทอง จากนั้นคิมได้เข้าแข่งขันในกีฬาโอลิมปิก พ.ศ. 2547 ในรุ่นฟลายเวต โดยในการชกรอบคัดเลือกนั้น เขาได้เหรียญเงินมวยสากลสมัครเล่นชิงแชมป์โลก พ.ศ. 2547 โดยในรอบชิงชนะเลิศ เขาชกแพ้บีโอลีโต ไปลา จากฟิลิปปินส์ ส่วนในกีฬาโอลิมปิก เขาชกแพ้สมจิตร จงจอหอ 12:22 ตกรอบแรก</doc>
