<doc id="219460" url="https://th.wikipedia.org/wiki?curid=219460" title="ลี ซึงฮุน">ลี ซึงฮุน ลี ซึงฮุน (; ) นักมวยสากลชาวเกาหลีใต้ เกิดเมื่อวันที่ 26 กรกฎาคม พ.ศ. 2503 สถิติการชก 52 ครั้ง ชนะ 45 (น็อค 25) เสมอ 1 แพ้ 6ประวัติ ประวัติ. ในการชกมวยสากลอาชีพ ลีเคยชกแพ้เนตรน้อย ศ.วรสิงห์ และคิม ฮวานจิน ใน พ.ศ. 2520 แต่ในปีถัดมา ลีก็ได้ครองแชมป์เกาหลีใต้รุ่นฟลายเวท และชกชนะคะแนน พรูเดนซิโอ คาร์โดนา ใน พ.ศ. 2522 ลีขยับขึ้นมาชกในรุ่นซูเปอร์ฟลายเวท และขึ้นชิงแชมป์โลกรุ่นนี้ของสภามวยโลก (WBC) แต่เป็นฝ่ายแพ้ราฟาเอล โอโรโนไป ใน พ.ศ. 2524 ลีขึ้นมาชกในรุ่นแบนตัมเวท ชกชนะ คิม ซุงจุน แล้วขึ้นชิงแชมป์โลกกับกัวดา ลูเป้ พินเตอร์ เมื่อ 3 มิถุนายน พ.ศ. 2525 แต่ไม่สำเร็จ แม้จะชกพินเตอร์ลงไปนับได้ก่อนในยกที่ 5 หลังจากนั้น ลีขึ้นไปชกในรุ่นซูเปอร์แบนตัมเวท ชกชนะอดีตแชมป์โลก ริคาร์โด คาร์โดนาและขึ้นชิงแชมป์โลกรุ่นนี้ของสมาคมมวยโลกกับวิคเตอร์ กาเลฮาสเมื่อ 2 ก.พ. 2528 แต่ไม่สำเร็จอีก ต่อมาในเดือนธันวาคม พ.ศ. 2529 ลีมีโอกาสชิงแชมป์โลกรุ่นจูเนียร์แบนตัมเวท สหพันธ์มวยนานาชาติ (IBF) ที่ว่างเพราะคิม จีวอนสละตำแหน่ง การชกมีขึ้นในเดือนมกราคม 2530 ปรากฏว่าลีเป็นฝ่ายชนะประยูรศักดิ์ เมืองสุรินทร์ แม้จะป้องกันตำแหน่งได้ถึง 3 ครั้ง แต่ลีต้องสละตำแหน่งเมื่อ พ.ศ. 2531 เพราะเกาหลีใต้ไม่สนับสนุน IBF ลีขึ้นชกชนะฮูเลียน โซลิสในเดือนมีนาคม พ.ศ. 2531 จากนั้นขึ้นชิงแชมป์โลกรุ่นซูเปอร์แบนตัมเวทของ WBC กับดาเนียล ซาราโกซา แต่ไม่สำเร็จอีก ในที่สุดจึงแขวนนวมไปใน พ.ศ. 2532เกียรติประวัติเกียรติประวัติ. - แชมป์เกาหลีใต้รุ่นฟลายเวท (2521) - แชมป์โลกรุ่นจูเนียร์แบนตัมเวท IBF- ชิง 18 มกราคม 2530 ชนะน็อค ประยูรศักดิ์ เมืองสุรินทร์ ยก 9 ที่ เกาหลีใต้ - ป้องกันแชมป์ครั้งที่ 1, 5 เมษายน 2530 ชนะน็อค จอร์จ อูร์บินา ดิแอซ ยก 10 ที่ เกาหลีใต้ - ป้องกันแชมป์ครั้งที่ 2, 19 กรกฎาคม 2530 ชนะน็อค ลีออน คอลลิน ยก 5 ที่ เกาหลีใต้ - ป้องกันแชมป์ครั้งที่ 3, 27 ธันวาคม 2530 ชนะคะแนน โฮเซ่ ซานาเบรีย ที่ เกาหลีใต้ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์ฟลายเวท WBC เมื่อ 2 กุมภาพันธ์ 2523 แพ้คะแนน ราฟาเอล โอโรโน่ ที่ เวเนซุเอลา - ชิงแชมป์โลกรุ่นแบนตัมเวท WBC เมื่อ 3 มิถุนายน 2525 แพ้น็อค กัวดา ลูเป้ พินเตอร์ ยก 11 ที่ สหรัฐ - ชิงแชมป์โลกรุ่นซูเปอร์แบนตัมเวท WBA เมื่อ 2 กุมภาพันธ์ 2528 แพ้คะแนน วิคเตอร์ กาเลฮาส ที่ เปอร์โตริโก - ชิงแชมป์โลกรุ่นซูเปอร์แบนตัมเวท WBC เมื่อ 29 พฤษภาคม 2531 เสมอกับ ดาเนียล ซาราโกซา ที่ เกาหลีใต้</doc>
