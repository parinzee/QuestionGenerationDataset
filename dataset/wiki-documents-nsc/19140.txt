<doc id="19140" url="https://th.wikipedia.org/wiki?curid=19140" title="หิรัญนครเงินยางเชียงราว">หิรัญนครเงินยางเชียงราว หิรัญนครเงินยางเชียงราว หรือ หิรัญนครเงินยางเชียงแสน () เป็นอาณาจักรหนึ่งในประเทศไทยเหตุการณ์ เหตุการณ์. หลังจากเวียงปรึกษาได้ปกครองพื้นที่แถวๆนั้นได้ 93 ปี ก็เป็นอันอวสานของเวียง เนื่องจากเมื่อปี พ.ศ. 1181 พระยากาฬวรรณดิศราช หรือ พญาอนิรุทธ กษัตริย์ แห่งทวารวดีได้เสด็จขึ้นมาสนับสนุนพญาลวจังกราช ผู้มีเชื้อสายของปู่เจ้าลาวจงหรือผู้ที่ขายดอยตุงให้นครโยนกนาคพันธุ์ สร้างพระธาตุดอยตุง ขึ้นเป็นกษัตริย์ ของเวียงปรึกษา พญาลวจังกรราช จึงตั้งชื่อให้ราชวงศ์ใหม่ของพระองค์นี้ว่า ราชวงศ์ลวจังกราช หรือ ราชวงศ์ลาว หลังจากขึ้นครองราชเป็นกษัตริย์ พระองค์จึงทรงเปลี่ยนนาม จากเวียงปรึกษา เป็นเมืองหิรัญนคร โดยมีศูนย์กลางอยู่แถวๆแถบแม่น้ำสาย และดอยตุง ในเขตอำเภอแม่สาย จังหวัดเชียงราย หลังจากนั้นในสมัยพระเจ้าลาวเคียง พระองค์ได้สร้างเมืองเงินยาง หรือ เมืองเชียงแสน หรือตรงเวียงเชียงแสนในปัจจุบัน และย้ายเข้าไปปกครองที่นั่น มีกษัตริย์ปกครองสืบเนื่องมาอีกถึง 621 ปี รวม 24 รัชกาล ความเปลี่ยนแปลงครั้งใหญ่ เกิดขึ้นเมื่อ พญาลาวเมง พระบิดาของ พญามังราย สร้างเมืองเชียงราย และ พญามังรายขึ้นครองราชเป็นกษัตริย์ พระองค์ที่ 25 ของหิรัญนครเงินยางเชียงแสนในปี พ.ศ. 1805 พระองค์ทรงมีแนวพระราชดำริจะรวบรวมแคว้นน้อยใหญ่ในอาณาบริเวณเดียวกันให้เป็นปึกแผ่น เมื่อพระองค์ได้ทรงขึ้นครองราช พระองค์ก็ได้โปรดให้เมืองเชียงราย เป็นราชธานีแห่งใหม่ เป็นการสิ้นสุดราชวงศ์ลวจังกราช แห่ง หิรัญนครเงินยาง เริ่มต้น ราชวงศ์มังราย แห่งอาณาจักรล้านนาพระยาลวจักรราช พระยาลวจักรราช. พระยาลวจังกราช นั้น คาดว่าเดิมมีอำนาจอยู่ในเมืองเชียงลาว บริเวณดอยตุง และ แม่น้ำสาย ต่อมาจึงได้ขยายมาสู่เมืองเงินยาง หรือเงินยัง ซึ่งตั้งอยู่ริมแม่น้ำโขง พระองค์ มีราชบุตร ๓ พระองค์ ได้แก่ ลาวครอบ ลาวช้าง และ ลาวเก๊าแก้วมาเมือง โดยให้บุตรของพระองค์ครองเมืองดังนี้- ลาวครอบ ครอง เมืองเชียงของ  - ลาวช้าง ครอง เมืองยอง - ลาวเก๊าแก้วมาเมือง ครอง เมืองเชียงลาว สืบต่อมา กษัตริย์ราชวงศ์นี้มีกษัตริย์สืบต่อมาถึง 24 องค์ ในระหว่างนั้นหลายองค์ได้มีการส่งราชบุตรของตนออกไปครองเมืองต่าง ๆ เช่น พะเยา เชียงของ เชียงคำ ล้านช้าง น่าน ฯลฯ ดังนั้น เมืองทั้งหลายเหล่านี้จึงเป็นเครือญาติกันรายพระนามกษัตริย์ผู้ครองเมืองเชียงแสนยุคเมืองหิรัญนครรายพระนามกษัตริย์ผู้ครองเมืองเชียงแสน. ยุคเมืองหิรัญนคร. 1. พญาลวจังกราช (ลาวจง) 2. พญาลาวเก๊าแก้วมาเมือง 3. พญาลาวเส้า (ลาวเสา) 4. พญาลาวตัง (ลาวพัง) 5. พญาลาวกลม (ลาวหลวง) 6. พญาลาวเหลว 7. พญาลาวกับ 8. พญาลาวคิม (ลาวกิน)ยุคเมืองเงินยางยุคเมืองเงินยาง. 1. พญาลาวเคียง 2. พญาลาวคิว 3. พญาลาวเทิง (ลาวติง) 4. พญาลาวทึง (ลาวเติง) 5. พญาลาวคน 6. พญาลาวสม 7. พญาลาวกวก (ลาวพวก) 8. พญาลาวกิว (ลาวกวิน) 9. พญาลาวจง 10. พญาจอมผาเรือง 11. พญาลาวเจิง (ลาวเจื๋อง) 12. พญาลาวเงินเรือง 13. พญาลาวซิน (ลาวชื่น) 14. พญาลาวมิง 15. พญาลาวเมือง (ลาวเมิง) 16. พญาลาวเมง (พระบิดาพญามังราย แห่งล้านนา) 17. พญามังราย</doc>
