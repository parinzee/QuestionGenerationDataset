<doc id="672022" url="https://th.wikipedia.org/wiki?curid=672022" title="ซัมไนตส์ (เพลง)">ซัมไนตส์ (เพลง) "ซัมไนตส์" () เป็นเพลงของวงดนตรีอินดี้ป็อปชาวอเมริกัน ฟัน ออกจำหน่ายเมื่อวันที่ 4 มิถุนายน พ.ศ. 2555 เป็นซิงเกิลลำดับที่ 2 และเป็นแทร็กลำดับแรกจากสตูดิโออัลบั้มชุดที่ 2 ที่มีชื่อเดียวกันกับชื่อเพลงนี้ เพลงนี้ประพันธ์โดย Jeff Bhasker, Nate Ruess, Andrew Dost, และ Jack Antonoff ในด้านดนตรี เพลง "ซัมไนตส์" เป็นเพลงประเภทอินดี้ป็อป ที่มีองค์ประกอบของพาวเวอร์ป็อป และอัฟโฟรบีต ส่วนด้านเนื้อหาของเพลง แสดงให้เห็นถึงเรื่องวิกฤตอัตถิภาวนิยม ในสหรัฐอเมริกา เพลง "ซัมไนตส์" ได้เป็นเพลงสลีปเปอร์ฮิต อยู่ในชาร์ตบิลบอร์ดฮอต 100เป็นระยะเวลาประมาณ 7 เดือน ก่อนที่จะเข้าสู่อันดับสูงสุดในอันดับ 3 เป็นเวลา 6 สัปดาห์ไม่ต่อเนื่องกัน เริ่มต้นในสัปดาห์ของวันที่ 29 กันยายน พ.ศ. 2555 เพลงนี้กลายเป็นซิงเกิลที่ 2 ของฟันที่เข้าสู่ 10 อันดับแรกในชาร์ต ตลอดจนเป็นเพลงที่ 2 ที่ได้รับการรับรองในระดับทองคำขาวในสหรัฐอเมริกา หลังจากซิงเกิลที่แล้ว "วีอาร์ยัง" โดยเพลง "ซัมไนตส์" ได้เป็นซิงเกิลหนึ่งที่ประสบความสำเร็จในหลาย ๆ ประเทศทั่วโลก ในปี พ.ศ. 2555 วงดนตรีเมทัลคอร์ Like Moths To Flames ได้คัฟเวอร์เพลงนี้ และรวมอยู่ในอัลบั้มรวมเพลง พังก์โกส์ป็อป 5</doc>
