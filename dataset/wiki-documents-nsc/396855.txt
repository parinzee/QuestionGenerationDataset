<doc id="396855" url="https://th.wikipedia.org/wiki?curid=396855" title="บางแก้ว (วงดนตรี)">บางแก้ว (วงดนตรี) บางแก้ว เป็นวงดนตรีแนวร็อกสัญชาติไทยสังกัดจีเอ็มเอ็ม แกรมมี่ สมาชิกเป็นพี่น้องฝาแฝด คือ พงษ์พจน์ สินสุวรรณ์ (บาส) และพงษ์เพชร สินสุวรรณ์ (บอล) เจ้าของเพลงดังอย่าง รักครั้งแรก และ หวังเล็กๆประวัติ ประวัติ. "บาส" และ "บอล" ฝาแฝดที่เกิดห่างกัน 13 นาที เริ่มเล่นดนตรี ครั้งแรกเมื่ออายุ 14 ปี เริ่มตั้งวงดนตรีร่วมกับพี่น้อง เล่นดนตรีตามผับ-โชว์ตามงานต่างๆ และออกตระเวนประกวดดนตรี คู่แฝด "บางแก้ว" ขอเลือกที่จะพักการเรียน 1 ปีไปเรียน กศน.แทน เพื่อเอาเวลาอย่างน้อยวันละ 7 ชั่วโมงในห้องเรียนมาฝึกกีต้าร์อย่างจริงจัง และเริ่มอาชีพนักดนตรีกลางคืน จากนั้นได้ออกรายการ "ตีสิบ" ในเดือน เมษายน 2544 ด้วยการเล่นดนตรีปิดเบรกให้รายการ "ตีสิบ" ซึ่งเซ็ตวงดนตรีเป็น 3 ชิ้น ใช้ชื่อว่า "พา-รา-นอ-มอล" และด้วยความบังเอิญที่ทีมงานเมกเกอร์เฮดจากเทปรายการนั้นได้เข้ามาเทสต์เสียงกับ เสือ ธนพล อินทฤทธิ์ และได้ร่วมงานที่เมกเกอร์เฮด ในช่วงเดือน ธันวาคม 2544 ออกผลงานอัลบั้มแรก เมื่อวันที่ 26 มีนาคม 2545 27 กันยายน 2545 ทั้งคู่มีผลงานแสดงเรื่อง "หนีตาย...ไปกับเธอ" และอัลบัมเพลงประกอบภาพยนตร์ ถึง 10 เพลง และได้ออกผลงานชุดที่ 2 ที่ชื่อ "เทอม 2" ส่วนผลงานชุดที่ 3 ออกเมื่อ 31 สิงหาคม 2547 ชื่อชุด "โรงเรียนผู้ชาย" 11 ตุลาคม 2548 รวมตัวกับน้องอีกคนที่ชื่อ นิว มีผลงานชื่อ "By Heart" หลังจากนั้นทั้งคู่ยังคงแต่งเพลง ทำเบื้องหลัง ในช่วงปี 2551 ได้ทำอัลบัมใหม่ แต่ได้ระงับการออกจำหน่าย ต่อจากนั้นทั้งสองออกไปหาประสบการณ์ทางดนตรีทั้งในและต่างประเทศ ปี 2555 ทำผลงานเพลงในอัลบั้ม "พัฒนาการ" โดยทำหน้าที่ แต่งเพลง อัดเสียงร้อง อัดเครื่องดนตรี จนถึงดูแลการวางบท ถ่ายทำ ตัดต่อมิวสิกวิดีโอผลงานเพลงเพลงพิเศษผลงานภาพยนตร์ ผลงานภาพยนตร์. หนีตาย..ไปกับเธอ บาสกับบอล 2 ฝาแฝดหนุ่ม ที่เติบโตมากับข้าวก้นกุฏิตั้งแต่เด็ก แต่กลับต้องไปยุ่งเกี่ยวกับการฆาตกรรมโดยบังเอิญ และถูกกล่าวหาว่าเป็นคนลงมือฆ่า นี่คือจุดเริ่มต้นของการหนี ซึ่งต้องถูกไล่ล่าตัวทั้งจากตำรวจและคนร้ายแบบพลิกแผ่นดิน โดยทั้งคู่ได้จับ"แพร" หญิงสาวที่เจอกันในผับเป็นตัวประกัน และหนีไปด้วยกัน เมื่อปัญหาทุกปมมารวมกันภายในระยะเวลาอันรวดเร็วทั้งศึกรบ และศึกรัก 3 เศร้า ทั้งคู่จะผ่านเรื่องราวที่เลวร้ายไปได้หรือไม่ ต้องติดตาม</doc>
