<doc id="897852" url="https://th.wikipedia.org/wiki?curid=897852" title="มูลนิธิเพื่อการวิจัยโรคมะเร็งแห่งประเทศญี่ปุ่น">มูลนิธิเพื่อการวิจัยโรคมะเร็งแห่งประเทศญี่ปุ่น มูลนิธิเพื่อการวิจัยโรคมะเร็งแห่งประเทศญี่ปุ่น (; ; อักษรย่อ: JFCR) เป็นองค์กรการวิจัยโรคมะเร็งที่ไม่หวังผลกำไร ซึ่งตั้งอยู่ในอะริอะเกะ โตเกียว มูลนิธินี้ก่อตั้่งขึ้นในปี ค.ศ. 1908 ในฐานะองค์กรแรกของประเทศญี่ปุ่นที่มีความเชี่ยวชาญด้านมะเร็งโดยยะมะงิวะ คะสึซะบุโร และผู้สนับสนุนของเขา สถาบันมะเร็งและโรงพยาบาลที่ติดมาของมูลนิธิได้รับการจัดตั้งขึ้นในปี ค.ศ. 1934 ทั้งนี้ มูลนิธิเพื่อการวิจัยโรคมะเร็งแห่งประเทศญี่ปุ่นได้กลายเป็นสมาชิกเต็มตัวของสหภาพเพื่อการควบคุมมะเร็งนานาชาติในปี ค.ศ. 1968การวิจัย การวิจัย. สถาบันมะเร็งแห่งมูลนิธิเพื่อการวิจัยโรคมะเร็งแห่งประเทศญี่ปุ่น เป็นหนึ่งในสถาบันวิจัยทางการแพทย์และชีววิทยาชั้นนำของประเทศญี่ปุ่น เมื่อวารสารอเมริกันอย่างไซเอนซ์ ตีพิมพ์ผลงานพิเศษด้านวิทยาศาสตร์ในประเทศญี่ปุ่นในปี ค.ศ. 1992 ได้มีการอธิบายถึงสถาบันแห่งนี้ว่าเป็นสถาบันที่มีประสิทธิผลมากที่สุดแห่งหนึ่งและได้รับการยกย่องมากที่สุดของโลกในช่วงเวลานั้น การวิจัยของสถาบันครอบคลุมสาขาชีวการแพทย์ที่หลากหลาย ประกอบด้วย ชีวเคมี, ชีววิทยาของเซลล์, พยาธิวิทยา, กลไกการเกิดมะเร็ง, จีโนมิกส์, ชีววิทยาระบบ และวิศวกรรมชีวเวช สำหรับความสำเร็จ ได้แก่- ค.ศ. 1979: ทะดะสึงุ ทะนิงุชิ แยกยีนอินเตอร์เฟียรอน - ค.ศ. 1983: มิสึอะกิ โยะชิดะ ระบุโครงสร้างของโมเลกุลเอชทีแอลวี-วัน ที่ตอบสนองต่อมะเร็งเม็ดเลือดขาว/มะเร็งต่อมน้ำเหลืองทีเซลล์ผู้ใหญ่ - ค.ศ. 1992: ยูซุเกะ นะกะมุระ แยกยีนกดมะเร็งเอพีซี ที่ตอบสนองต่อมะเร็งลำไส้ใหญ่ชนิดถ่ายทอดทางพันธุกรรมชนิดเอฟเอพีโรงพยาบาล โรงพยาบาล. โรงพยาบาลสถาบันมะเร็ง ของมูลนิธิเพื่อการวิจัยโรคมะเร็งแห่งประเทศญี่ปุ่น ได้รับการก่อตั้งเมื่อปี ค.ศ. 1934 ในฐานะโรงพยาบาลมะเร็งเฉพาะทางในประเทศญี่ปุ่น โดยมีเพียง 29 เตียง และมีผู้อำนวยการคนแรกคือริวกิชิ อินะดะ ส่วนปัจจุบัน โรงพยาบาลมีประมาณ 700 เตียง และในปีงบประมาณ 2011 มีผู้ป่วยนอก 61,324 คน และผู้ป่วยใน 9,690 ราย คลินิกและแผนก ได้แก่ ศูนย์ทรวงอก (การแพทย์ด้านมะเร็งวิทยาทรวงอกและมะเร็งวิทยาศัลยกรรม), ศูนย์ระบบทางเดินอาหาร (อายุรศาสตร์และศัลยศาสตร์ระบบทางเดินอาหาร), ศูนย์มะเร็งวิทยาเต้านม (การแพทย์ด้านมะเร็งวิทยาเต้านมและมะเร็งวิทยาศัลยกรรม), มะเร็งวิทยาทางนรีเวช, มะเร็งวิทยาศีรษะและคอ, มะเร็งวิทยากระดูกและข้อ, มะเร็งวิทยาอวัยวะสืบพันธุ์, มะเร็งวิทยาโลหิต, การแพทย์ด้านมะเร็งวิทยา, ศูนย์มะเร็งซาร์โคมา, การบำบัดแบบประคับประคอง, เวชศาสตร์ทั่วไป, วิสัญญีวิทยา/การบริการระงับปวดหลังผ่าตัด, มะเร็งวิทยาและจิตรักษา, พลาสติกและการผ่าตัดเพื่อเสริมสร้าง, จักษุวิทยา, โรคติดเชื้อ, ยาสมุนไพรจีน, การทำฟัน, มะเร็งวิทยารังสีรักษา, รังสีวิทยาวินิจฉัย, การส่องกล้อง, การแพทย์ด้านมะเร็งวิทยาที่ครอบคลุม, คลินิกมะเร็งวิทยาทางพันธุกรรม และศูนย์คัดกรองมะเร็งนักวิทยาศาสตร์และบุคคลที่มีชื่อเสียงจากมูลนิธินักวิทยาศาสตร์และบุคคลที่มีชื่อเสียงจากมูลนิธิ. - มะตะโร นะงะโยะ, ผู้ชำนาญพยาธิวิทยา - ทะกะโอะกิ ซะซะกิ, ผู้เชี่ยวชาญด้านมะเร็งวิทยา - มะซะรุ คุรุ, ศัลยแพทย์ - โทะมิโซ โยะชิดะ, ผู้ค้นพบมะเร็งซาร์โคมาโยะชิดะ - ทะกะชิ ซุงิมุระ, นักชีวเคมี - เจ้าชายมะซะฮิโตะ เจ้าชายฮิตะชิ, นักวิจัยโรคมะเร็งและประธานกิตติมศักดิ์ - เจ้าหญิงคิกุโกะ พระชายาในเจ้าชายโนะบุฮิโตะ, ผู้สนับสนุนมูลนิธิเพื่อการวิจัยโรคมะเร็งแห่งประเทศญี่ปุ่น</doc>
