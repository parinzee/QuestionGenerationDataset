<doc id="329192" url="https://th.wikipedia.org/wiki?curid=329192" title="ท่าเรือแหลมฉบัง">ท่าเรือแหลมฉบัง ท่าเรือน้ำลึกแหลมฉบัง เป็นท่าเรือน้ำลึกหลักในการขนส่งสินค้าระหว่างประเทศ ตั้งอยู่ในเขตเทศบาลนครแหลมฉบัง อำเภอศรีราชา และ อำเภอบางละมุง จังหวัดชลบุรี อยู่ภายใต้การดูแลของการท่าเรือแห่งประเทศไทยในเรื่องการบริหารท่าเรือโดยรวม และมีเอกชนรับผิดชอบในเรื่องปฏิบัติการ เปิดดำเนินการท่าเทียบเรือ B1 เป็นท่าแรกเมื่อวันที่ 21 มกราคม พ.ศ. 2534 โดยท่าเรือแหลมฉบังได้รับการสนับสนุนส่งเสริมจากรัฐบาลในการเป็นท่าเรือหลักของประเทศแทนท่าเรือกรุงเทพฯ ตั้งแต่ปี พ.ศ. 2539 ในปี พ.ศ. 2551 มีปริมาณขนถ่ายสินค้าทั้งสิ้น 4,629,244.70 เมตริกตัน มีปริมาณเรือเทียบท่ากว่า 8,118 ลำ บริเวณโดยรอบท่าเรือแหลมฉบังได้รับการพัฒนาให้เป็นเขตเศรษฐกิจแหลมฉบัง ซึ่งมีการพัฒนาที่พักอาศัย สาธารณูปโภค การคมนาคมขนส่ง นิคมอุตสาหกรรม ตลอดจนศูนย์ราชการ เพื่อการพัฒนาให้เป็นศูนย์กลางอุตสาหกรรมและเศรษฐกิจที่สำคัญในอนาคตลำดับเหตุการณ์ลำดับเหตุการณ์. - พ.ศ. 2504 รัฐบาลว่าจ้างบริษัทศึกษาความเป็นไปได้โครงการโดยสรุปพื้นที่บริเวณแหลมฉบังเหมาะสมต่อการพัฒนาท่าเรือแห่งใหม่ - พ.ศ. 2509-2512 มีการก่อสร้างท่าเรือสัตหีบเพื่อประโยชน์ทางการทหารของสหรัฐ - พ.ศ. 2515 ท่าเรือสัตหีบโอนเป็นกรรมสิทธิ์ของประเทศไทย - พ.ศ. 2516 ครมเห็นชอบในหลักการสร้างท่าเรือพาณิชย์ที่แหลมฉบัง แต่เนื่องจากเศรษฐกิจผันผวนจึงมีมติให้ใช้ท่าเรือสัตหีบเพื่อบรรเทาความคับคั่งของท่าเรือกรุงเทพไปก่อน - พ.ศ. 2521 รัฐบาลได้ตรา พรบเวนคืนที่ดินประมาณ 6,340ไร่เพื่อใช้ก่อสร้างท่าเรือแห่งใหม่ที่แหลมฉบัง - พ.ศ. 2526 ครม มีมติให้กระทรวงคมนาคมเจรจาขอรับเงินกู้จากรัฐบาลญี่ปุ่นเพื่อใช้สำรวจออกแบบควบคุมและก่อสร้างโครงการและให้กระทรวงการคลังหาแหล่งเงินสมทบ - พ.ศ. 2527-2529 การท่าเรือแห่งประเทศไทยว่าจ้างกลุ่มบริษัทวิศวกรที่ปรึกษาออกแบบรายละเอียดทางวิศวกรรม - พ.ศ. 2530-2534 การท่าเรือแห่งประเทศไทยลงนามสัญญาก่อสร้าง วันที่ 2ตุลาคม 2530 กำหนดระยะเวลาก่อสร้าง 48เดือนและเริ่มก่อสร้างในเดือนธันวาคม 2530 - พ.ศ. 2534 ท่าเรือแหลมฉบังก่อสร้างโครงการขั้นที่ 1แล้วเสร็จและจะเปิดดำเนินการท่าเทียบเรือท่าแรกคือท่า B1 เมื่อวันที่ 21มกราคม 2534ข้อมูลท่าเทียบเรือท่าเทียบเรือ Aข้อมูลท่าเทียบเรือ. ท่าเทียบเรือ A. - ท่าเทียบเรือ A0 ดำเนินงานโดย บริษัท แอล ซี เอ็ม ที จำกัด - เป็นท่าเทียบเรือเอนกประสงค์ - ท่าเทียบเรือ A1 ดำเนินงานโดย บริษัท เอ็น วาย เค ออโต้ โลจิสติกส์ (ประเทศไทย) จำกัด - เป็นท่าเทียบเรือโดยสารและท่าเทียบเรือรถยนต์ - ท่าเทียบเรือ A2 ดำเนินงานโดย บริษัท ไทยแหลมฉบัง เทอร์มินัล จำกัด - เป็นท่าเทียบเรือเอนกประสงค์ - ท่าเทียบเรือ A3 ดำเนินงานโดย บริษัท ฮัทชิสัน แหลมฉบัง เทอร์มินัล จำกัด - เป็นท่าเทียบเรืออเนกประสงค์ - ท่าเทียบเรือ A4 ดำเนินงานโดย บริษัท อ่าวไทยคลังสินค้า จำกัด - เป็นท่าเทียบเรือสินค้าทั่วไป ประเภทเทกอง - ท่าเทียบเรือ A5 ดำเนินงานโดย บริษัท นามยง เทอร์มินัล จำกัด - เป็นท่าเทียบเรือ Ro/Roท่าเทียบเรือ Bท่าเทียบเรือ B. - ท่าเทียบเรือ B1 ดำเนินงานโดย บริษัท แอลซีบี คอนเทนเนอร์ เทอร์มินัล 1 จำกัด - เป็นท่าเทียบเรือตู้สินค้า - ท่าเทียบเรือ B2 ดำเนินงานโดย บริษัท เอเวอร์กรีน คอนเทนเนอร์ เทอร์มินัล (ประเทศไทย) จำกัด - เป็นท่าเทียบเรือตู้สินค้า - ท่าเทียบเรือ B3 ดำเนินงานโดย บริษัท อีสเทิร์นซี แหลมฉบัง เทอร์มินัล จำกัด - เป็นท่าเทียบเรือตู้สินค้า - ท่าเทียบเรือ B4 ดำเนินงานโดย บริษัท ที ไอ พี เอส จำกัด - เป็นท่าเทียบเรือตู้สินค้า - ท่าเทียบเรือ B5 ดำเนินงานโดย บริษัท แหลมฉบัง อินเตอร์เนชั่นแนล เทอร์มินัล จำกัด - เป็นท่าเทียบเรือตู้สินค้าท่าเทียบเรือ Cท่าเทียบเรือ C. - ท่าเทียบเรือ C0 ดำเนินงานโดย บริษัท แหลมฉบัง อินเตอร์เนชั่นแนล โร-โร เทอร์มินัล จำกัด - เป็นท่าเทียบเรือ Ro/Ro, เรือสินค้าทั่วไปและเรือสินค้าทั่วไปที่มีตู้สินค้าบรรทุกมาเที่ยวละไม่เกิน 50 TEU - ท่าเทียบเรือ C1 ดำเนินงานโดย บริษัท ฮัทชิสัน แหลมฉบัง เทอร์มินัล จำกัด - เป็นท่าเทียบเรือตู้สินค้า - ท่าเทียบเรือ C2 ดำเนินงานโดย บริษัท ฮัทชิสัน แหลมฉบัง เทอร์มินัล จำกัด - เป็นท่าเทียบเรือตู้สินค้า - ท่าเทียบเรือ C3 ดำเนินงานโดย บริษัท แหลมฉบัง อินเตอร์เนชั่นแนล เทอร์มินัล จำกัด - เป็นท่าเทียบเรือตู้สินค้าท่าเทียบเรือ Dท่าเทียบเรือ D. - ท่าเทียบเรือ D1 ดำเนินงานโดย บริษัท ฮัทชิสัน แหลมฉบัง เทอร์มินัล จำกัด - เป็นท่าเทียบเรือตู้สินค้า - ท่าเทียบเรือ D2 ดำเนินงานโดย บริษัท ฮัทชิสัน แหลมฉบัง เทอร์มินัล จำกัด - เป็นท่าเทียบเรือตู้สินค้า - ท่าเทียบเรือ D3 ดำเนินงานโดย บริษัท ฮัทชิสัน แหลมฉบัง เทอร์มินัล จำกัด - เป็นท่าเทียบเรือตู้สินค้าผู้ประกอบการอื่นผู้ประกอบการอื่น. - คลังสินค้าอันตรายดำเงินงานโดย บริษัท เจดับเบิ้ลยูดี อินโฟโลจิสติกส์ จำกัด (JWD InfoLogistics Co.,Ltd.)] - อู่ต่อและซ่อมเรือ ดำเนินงานโดย บริษัท ยูนิไทย ชิปยาร์ด แอนด์ เอนจิเนียริ่ง จำกัดสถานีรถไฟ สถานีรถไฟ. สถานีรถไฟท่าเรือแหลมฉบัง เป็นสถานีรถไฟชั้นพิเศษ ของการรถไฟแห่งประเทศไทย เส้นทางแยกออกมาจากสถานีรถไฟชุมทางศรีราชา มีระยะทางห่างจากสถานีรถไฟกรุงเทพ 140.85 กิโลเมตร</doc>
