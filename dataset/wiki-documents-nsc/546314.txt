<doc id="546314" url="https://th.wikipedia.org/wiki?curid=546314" title="สหรัฐ อุ่นอำไพ">สหรัฐ อุ่นอำไพ สหรัฐ อุ่นอำไพ เป็นนักตะกร้อลอดห่วงสากลผู้ทำหน้าที่กัปตันทีมชาติไทย ซึ่งเป็นผู้ชนะรางวัลเหรียญทองจากการแข่งขันซีเกมส์ครั้งที่ 24 และ 25 รวมถึงเป็นแชมป์เอเชียนอินดอร์เกมส์ 3 สมัย สหรัฐ เป็นนักตะกร้อลอดห่วงที่ได้รับการคัดเลือกเป็นนักกีฬาทีมชาติไทยเนื่องด้วยความสามารถเฉพาะตัว นอกจากนี้ เขายังมีพี่น้องชื่อศักดิ์ชาย อุ่นอำไพ และสมชาย อุ่นอำไพ ซึ่งเป็นนักตะกร้อลอดห่วงเช่นเดียวกันประวัติ ประวัติ. เดือนธันวาคม พ.ศ. 2552 สหรัฐเป็นหนึ่งในนักตะกร้อลอดห่วงทีมชาติไทยผู้เข้าแข่งขันซีเกมส์ 2009 ที่จัดขึ้น ณ ประเทศลาว โดยทีมไทยทำคะแนนเป็นอันดับหนึ่งในรอบแรกที่ 860 คะแนน และเป็นฝ่ายชนะทีมชาติพม่าในรอบชิงชนะเลิศที่ 930-760 คะแนน และได้รับรางวัลเหรียญทอง เดือนมีนาคม พ.ศ. 2555 สหรัฐเข้าแข่งขันตะกร้อลอดห่วง (กติกาไทย) ในกีฬาแห่งชาติ ครั้งที่ 40 ประเภททีมชาย ให้แก่สังกัดกรุงเทพมหานคร จากนั้น ในวันที่ 3 มิถุนายนของปีเดียวกันนี้ สหรัฐเข้าแข่งขันตะกร้อลอดห่วงสากลประเภททีมชายในรายการคิงส์คัพครั้งที่ 27 ที่แฟชั่นไอส์แลนด์ โดยทีมชาติไทยสามารถเป็นฝ่ายชนะทีมชาติอินโดนีเซียในรอบชิงชนะเลิศที่ 810-490 คะแนน และได้รับรางวัลเหรียญทอง ในเดือนธันวาคม พ.ศ. 2555 สหรัฐเข้าแข่งขันตะกร้อลอดห่วง (กติกาไทย) ในกีฬาแห่งชาติ ครั้งที่ 41 ประเภททีมชาย ให้แก่สังกัดกรุงเทพมหานคร พ.ศ. 2556 สหรัฐได้เป็นหนึ่งในนักกีฬาโควตาพิเศษประเภทกลุ่ม ก. เข้าแข่งขันตะกร้อลอดห่วงอาชีพ ครั้งที่ 6 ประจำปี 2556 โดยจะมีการคัดตัวเพื่อเป็นนักกีฬาทีมชาติเข้าสู่การแข่งขันซีเกมส์ 2013 ที่ประเทศพม่าต่อไปเครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นตติยดิเรกคุณาภรณ์ (ต.ภ.)</doc>
