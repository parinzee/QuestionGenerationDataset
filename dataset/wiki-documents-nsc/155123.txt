<doc id="155123" url="https://th.wikipedia.org/wiki?curid=155123" title="ศูนย์แพทยศาสตรศึกษาชั้นคลินิก โรงพยาบาลขอนแก่น">ศูนย์แพทยศาสตรศึกษาชั้นคลินิก โรงพยาบาลขอนแก่น ศูนย์แพทยศาสตรศึกษาชั้นคลินิก โรงพยาบาลขอนแก่น เป็น ศูนย์แพทยศาสตรศึกษาชั้นคลินิก แห่งแรกของประเทศไทย ซึ่งสังกัดโรงพยาบาลขอนแก่น กระทรวงสาธารณสุข อีกทั้งยังเป็นหนึ่งในสถาบันร่วมผลิตแพทย์ แห่ง คณะแพทยศาสตร์ มหาวิทยาลัยขอนแก่น ในโครงการผลิตแพทย์เพื่อชาวชนบท พ.ศ. 2538–(2547)2549 (The Collaborative Project to Increase Production of Rural Doctor; CPIRD), โครงการเร่งรัดการผลิตแพทย์ของโครงการผลิตแพทย์เพื่อชาวชนบท พ.ศ. 2547–2556, และ โครงการกระจายแพทย์หนึ่งอำเภอหนึ่งทุน (One Doctor One District; ODOD)ประวัติ ประวัติ. ปี พ.ศ. 2537 ในวันอังคารที่ 7 มิถุนายน คณะรัฐมนตรีมีมติเห็นชอบตามหลักการ “โครงการผลิตแพทย์เพื่อชาวชนบท พ.ศ. 2538–2547” และอนุมัติให้ดำเนินการตามที่กระทรวงสาธารณสุขเสนอ เพื่อแก้ไขปัญหาความขาดแคลนแพทย์และการกระจายแพทย์ในชนบทที่ไม่เหมาะสม ในวันจันทร์ที่ 19 ธันวาคม พ.ศ. 2537 ดร.อาทิตย์ อุไรรัตน์ รัฐมนตรีว่าการกระทรวงสาธารณสุข และ ศ.ดร.นพ.กระแส ชนะวงศ์ รัฐมนตรีว่าการทบวงมหาวิทยาลัย ได้ร่วมลงนามข้อตกลงความร่วมมือในการผลิตแพทย์เพิ่มเพื่อชาวชนบท ระหว่างกระทรวงสาธารณสุขและทบวงมหาวิทยาลัย จัดทำ “โครงการผลิตแพทย์เพื่อชาวชนบท” ภายใต้หลักการสำคัญ คือ "ทบวงมหาวิทยาลัยรับผิดชอบการจัดทำหลักสูตรแพทยศาสตรศึกษาที่สามารถผลิตบัณฑิตแพทย์ให้เป็นไปตามมาตรฐานที่แพทยสภากำหนด ประสาทปริญญาแพทยศาสตรบัณฑิต และรับผิดชอบการจัดการเรียนการสอนในชั้นปีที่ 1–3 กระทรวงสาธารณสุขรับผิดชอบการจัดการเรียนการสอนในชั้นปีที่ 4–6 ภายใต้การดูแลและสนับสนุนจากทบวงมหาวิทยาลัย สำหรับการคัดเลือกนักศึกษาแพทย์ให้รับผิดชอบร่วมกัน โดยใช้ระบบพิเศษที่ทำให้นักเรียนในส่วนภูมิภาคได้มีโอกาสเข้าศึกษาตามโครงการนี้ เพื่อเป็นการแก้ไขปัญหาการกระจายแพทย์ในระยะยาว" ซึ่งเริ่มดำเนินการรับนักศึกษาตั้งแต่ปีการศึกษา 2538 เป็นต้นไป ตามโครงการผลิตแพทย์เพื่อชาวชนบท พ.ศ. 2538–(2547)2549 (The Collaborative Project to Increase Production of Rural Doctor; CPIRD) ปี พ.ศ. 2538 โรงพยาบาลขอนแก่น ได้รับความไว้วางใจจากกระทรวงสาธารณสุข ให้ดำเนินการสอนและฝึกอบรมนักศึกษาแพทย์ชั้นคลินิก ร่วมกับ คณะแพทยศาสตร์ มหาวิทยาลัยขอนแก่น ในโครงการผลิตแพทย์เพื่อชาวชนบท จึงได้ก่อตั้ง ศูนย์แพทยศาสตรศึกษาชั้นคลินิก โรงพยาบาลขอนแก่น ซึ่งเป็น ศูนย์แพทยศาสตรศึกษาชั้นคลินิก แห่งแรกของประเทศไทย โดยมี แพทย์หญิงศิริจิตต์ วาสนะวัฒน ดำรงตำแหน่งผู้อำนวยการศูนย์แพทยศาสตรศึกษาชั้นคลินิก โรงพยาบาลขอนแก่น ซึ่งเป็นผู้อำนวยการคนแรกของศูนย์แพทยศาสตรศึกษาชั้นคลินิก โรงพยาบาลขอนแก่น ทั้งนี้ เมื่อวันพฤหัสบดีที่ 2 มีนาคม พ.ศ. 2538 ได้มีพิธีเปิดอย่างเป็นทางการ โดยมีนายแพทย์กฤษดา สินธวานนท์ รองปลัดกระทรวงสาธารณสุข เป็นประธานในพิธี ร่วมด้วย รองศาสตราจารย์นายแพทย์สมพร โพธินาม คณบดีคณะแพทยศาสตร์ มหาวิทยาลัยขอนแก่น และ นายแพทย์อำพล จินดาวัฒนะ ผู้อำนวยการสถาบันพัฒนากำลังคนด้านสาธารณสุข ปี พ.ศ. 2542 ในวันอังคารที่ 3 สิงหาคม คณะรัฐมนตรีมีมติอนุมัติให้ขยายระยะเวลาการดำเนินงาน "โครงการร่วมผลิตแพทย์เพื่อชาวชนบท" เพิ่มอีก 2 ปี จากปี พ.ศ. 2538–2547 เป็นปี พ.ศ. 2538–2549 ตามที่กระทรวงสาธารณสุขเสนอ โดยให้สำนักงบประมาณสนับสนุนงบประมาณตามหลักเกณฑ์เพื่อให้การดำเนินงานครอบคลุมไปถึงปี พ.ศ. 2555 ซึ่งเป็นปีที่นักศึกษารุ่นสุดท้ายจบการศึกษา ตามความเห็นของสำนักงบประมาณ ปี พ.ศ. 2547 ในวันอังคารที่ 15 มิถุนายน คณะรัฐมนตรีมีมติอนุมัติตามมติคณะกรรมการกลั่นกรองเรื่องเสนอคณะรัฐมนตรี คณะที่ 4.1 (ฝ่ายการศึกษา) ที่มีมติตามที่กระทรวงศึกษาธิการเสนอ ดังนี้ เห็นชอบโครงการผลิตแพทย์เพิ่มของสำนักงานคณะกรรมการการอุดมศึกษาตามความต้องการของกระทรวงสาธารณสุข และอนุมัติงบประมาณดำเนินการสำหรับการผลิตแพทย์เพิ่มตามโครงการฯ เป็นงบดำเนินการประเภทเงินอุดหนุนทั่วไป 300,000 บาท/คน/ปี ทั้งนี้ ให้กระทรวงศึกษาธิการรับความเห็นและข้อสังเกตของคณะกรรมการกลั่นกรองฯ ไปประสานกับกระทรวงสาธารณสุขและหน่วยงานที่เกี่ยวข้องเพื่อพิจารณาดำเนินการต่อไป ดังนี้ ในการผลิตบุคลากรทางการแพทย์เพิ่มตามโครงการฯ จะต้องคำนึงถึงคุณภาพและมาตรฐานของแพทย์ที่ผลิตด้วย โดยค่าใช้จ่ายเพื่อการนี้ ให้สถาบันผลิตแพทย์แต่ละแห่งจัดทำแผนความต้องการตามหลักเกณฑ์ให้สอดคล้องกับเป้าหมายการเพิ่มการผลิต แล้วเสนอขอรับการจัดสรรงบประมาณรายจ่ายประจำปีต่อไป ตามความเห็นของสำนักงบประมาณ สำหรับกรณีปัญหาแพทย์ขาดแคลนและการลาออกของแพทย์ซึ่งอยู่ในเกณฑ์ที่สูง (สมองไหล) มีสาเหตุมาจากภาระหน้าที่ของแพทย์ที่มีมากขึ้น รวมทั้งผลกระทบจากการปฏิบัติตามพระราชบัญญัติหลักประกันสุขภาพแห่งชาติ พ.ศ. 2545 และร่างพระราชบัญญัติยา พ.ศ. ... (อยู่ในขั้นตอนการพิจารณาของสำนักงานคณะกรรมการกฤษฎีกา) ตลอดจนค่าตอบแทนที่ได้รับไม่จูงใจพอที่จะให้อยู่ในระบบต่อไป เป็นต้น หน่วยงานที่เกี่ยวข้องในเรื่องนี้ควรร่วมกันพิจารณาแก้ไขในโอกาสต่อไปโดยเร่งด่วน โดยเฉพาะอย่างยิ่งในการปรับปรุงระบบค่าตอบแทนแพทย์ในระบบใหม่ โดยกำหนดอัตราเงินเดือนเป็นอีกระบบหนึ่ง และให้มีความแตกต่างระหว่างแพทย์ผู้ปฏิบัติหน้าที่รักษาโรคและแพทย์ผู้ปฏิบัติหน้าที่ทางบริหารและบุคลากรทางการแพทย์อื่นๆ นอกจากนี้ ควรมีการกำหนดค่าตอบแทนเพิ่มเติม เช่น การกำหนดค่าตอบแทนเพิ่มเติมสำหรับแพทย์ผู้ปฏิบัติงานในท้องที่ที่ด้อยความเจริญ (ASSIGNMENT PAY) และค่าตอบแทนเพิ่มเติมสำหรับแพทย์ผู้ที่ปฏิบัติงานด้วยความเหน็ดเหนื่อยและตรากตรำ การปฏิบัติงานที่มีความยุ่งยากซับซ้อน (PERFORMANCE PAY) เพื่อสนับสนุนการกระจายของแพทย์ที่จะบริการประชาชนอย่างทั่วถึง รวมถึงกรณีที่แพทย์นิยมไปทำงานตามโรงพยาบาลเอกชนมากขึ้น เพราะปัจจุบันมีผู้ใช้บริการจากต่างประเทศมาใช้บริการทางการแพทย์ในประเทศไทยมากขึ้น ในขณะที่ประชาชนชาวไทยเองยังขาดการบริการทางการแพทย์อย่างทั่วถึง และกรณีที่พยาบาลนิยมไปทำงานที่ต่างประเทศด้วยซึ่งสมควรได้รับการแก้ไขโดยเร็ว โดยควรมีมาตรการหรือแนวทางแก้ไขในเรื่องนี้ที่ชัดเจน และตามที่คณะรัฐมนตรีได้มีมติเมื่อวันที่ 7 เมษายน 2547 เห็นชอบหลักการและแนวทางการปฏิรูปการเงินอุดมศึกษา และให้มีการศึกษาแนวทางการดำเนินการในรายละเอียดต่อไป เมื่อชัดเจนแล้วโครงการผลิตแพทย์เพิ่มนี้ก็จะต้องปรับเปลี่ยนให้สอดคล้องกับแนวทางการดำเนินการที่จะกำหนดขึ้นใหม่ด้วย ซึ่งได้เกิดการดำเนินงาน "โครงการเร่งรัดการผลิตแพทย์ของโครงการผลิตแพทย์เพื่อชาวชนบท พ.ศ. 2547–2556" ปี พ.ศ. 2548 วันอังคารที่ 9 สิงหาคม คณะรัฐมนตรีมีมติเห็นชอบในหลักการตามที่กระทรวงสาธารณสุขเสนอโครงการกระจายแพทย์หนึ่งอำเภอหนึ่งทุน (One Doctor One District; ODOD) โดยให้รองนายกรัฐมนตรี (นายพินิจ จารุสมบัติ) พิจารณาทบทวนในรายละเอียดอีกครั้งหนึ่งร่วมกับส่วนราชการที่เกี่ยวข้อง รวมทั้งหน่วยงานหรือสถาบันของทั้งภาครัฐและภาคเอกชนที่เกี่ยวข้องกับการผลิตและการใช้บุคลากรทางการแพทย์ โดยให้หารือรองนายกรัฐมนตรี (นายสุรเกียรติ์ เสถียรไทย) ด้วย เพื่อให้การดำเนินโครงการเป็นไปอย่างรอบคอบเหมาะสม และสอดคล้องกับความต้องการและความสามารถในการผลิตบุคลากรทางการแพทย์ในภาพรวมของประเทศทั้งในภาครัฐและภาคเอกชน แล้วนำเสนอคณะรัฐมนตรีอีกครั้งหนึ่ง โดยให้รับประเด็นอภิปรายของคณะกรรมการกลั่นกรองเรื่องเสนอคณะรัฐมนตรี คณะที่ 5 (ฝ่ายสาธารณสุข การเกษตร ทรัพยากรธรรมชาติและสิ่งแวดล้อม) ในการประชุมครั้งที่ 4/2548 วันที่ 18 กรกฎาคม 2548 ที่เห็นว่า การกำหนดเงื่อนไขการชดใช้ทุนสำหรับแพทย์ที่สำเร็จการศึกษาจากโครงการนี้ ควรปรับเงื่อนไขการใช้ชดใช้ทุนให้เหมาะสมและเข้มงวดมากยิ่งขึ้น โดยกำหนดให้ต้องปฏิบัติงานชดใช้ทุนเป็นระยะเวลา 12 ปี หรือ 2 เท่าของระยะเวลาการศึกษาตลอดหลักสูตร และกรณีผิดสัญญาต้องชดใช้เป็นเงิน 2 เท่า ของค่าใช้จ่ายทั้งหมดต่อคนที่รัฐสนับสนุนตลอดโครงการฯ และความเห็นของคณะรัฐมนตรีเกี่ยวกับการผลิตบุคลากรทางการแพทย์เพิ่มเติม ควรเปิดให้สถาบันการศึกษาเอกชนที่มีความพร้อมสามารถผลิตบุคลากรได้โดยตรง โดยภาครัฐควรพิจารณากำหนดรายละเอียดหลักเกณฑ์ ตลอดจนมาตรฐานขั้นต่ำ และการรับรองคุณภาพของการดำเนินการ หรือของบุคลากรที่จบการศึกษา ให้สถาบันการศึกษาเอกชนได้ถือปฏิบัติอย่างเคร่งครัด และในการคัดเลือกนักเรียน นักศึกษา เข้าร่วมโครงการฯ โดยเฉพาะอย่างยิ่งโครงการผลิตแพทย์เพื่อให้ปฏิบัติงานในภูมิลำเนา ควรมีการทดสอบทัศนคติและความตั้งใจของผู้เข้าร่วมโครงการฯ ในการที่จะต้องกลับไปปฏิบัติงานในภูมิลำเนาด้วยความเสียสละและอุทิศทุ่มเท เพื่อประกอบการพิจารณาด้วย นอกจากนี้ ให้กระทรวงสาธารณสุขเป็นเจ้าภาพรับไปพิจารณาร่วมกับหน่วยงานที่เกี่ยวข้องว่า ควรจะพิจารณาจ้างแพทย์ผู้เชี่ยวชาญด้านต่างๆ ที่เกษียณอายุราชการไปแล้ว แต่ยังมีสุขภาพแข็งแรง และมีความพร้อมที่จะทำหน้าที่เป็นแพทย์อาวุโสหรือที่ปรึกษาอาวุโสให้แก่แพทย์ในโรงพยาบาล หรือสถาบันทางการแพทย์อื่นๆ หรือไม่ประการใด ไปประกอบการพิจารณาด้วย ปี พ.ศ. 2549 วันพฤหัสบดีที่ 25 เมษายน นายพินิจ จารุสมบัติ รัฐมนตรีว่าการกระทรวงสาธารณสุข และ นายจาตุรนต์ ฉายแสง รัฐมนตรีว่าการกระทรวงศึกษาธิการ ได้ร่วมลงนามข้อตกลงเรื่องความร่วมมือในการผลิตแพทย์เพื่อชาวชนบท ระหว่างกระทรวงสาธารณสุขและกระทรวงศึกษาธิการ โดยมีหลักการสำคัญ คือ "กระทรวงสาธารณสุขและกระทรวงศึกษาธิการจะร่วมมือกันอย่างใกล้ชิดในการผลิตแพทย์เพื่อชาวชนบทเพิ่มขึ้น ตั้งแต่ปีการศึกษา 2549 ภายใต้โครงการพัฒนากำลังคนด้านการแพทย์และสาธารณสุขในแผนการลงทุนเสริมสร้างโครงสร้างสาธารณสุขแห่งชาติ (พ.ศ. 2549-2552) ตามโครงการลงทุนขนาดใหญ่ของภาครัฐด้านสาธารณสุข หรือ แผนการผลิตแพทย์เพื่อชาวชนบทในระยะต่อไปในรูปแบบของโครงการผลิตแพทย์เพื่อชาวชนบท ซึ่งคณะรัฐมนตรีได้มีมติอนุมัติตั้งแต่ปี พ.ศ. 2537" ซึ่งได้เกิดการดำเนินงาน "โครงการกระจายแพทย์หนึ่งอำเภอหนึ่งทุน (One Doctor One District; ODOD)"ศูนย์แพทยศาสตรศึกษาชั้นคลินิก โรงพยาบาลขอนแก่น ปี พ.ศ. 2555 ศูนย์แพทยศาสตรศึกษาชั้นคลินิก โรงพยาบาลขอนแก่น ปี พ.ศ. 2555. "เรามีความมุ่งมั่นและความพร้อมที่จะร่วมผลิตบัณฑิตแพทย์ที่มีความรู้ความสามารถตามเกณฑ์มาตรฐานของแพทยสภา ให้เป็นแพทย์ที่ดี มีความอดทน มีความรับผิดชอบ มีชีวิตชีวา มีความสุข ดูแลผู้ป่วยด้วยหัวใจความเป็นมนุษย์ และเป็นคนดีของสังคม" หน้าที่ขององค์กรในฐานะเป็นสถาบันร่วมผลิตแพทย์แห่งคณะแพทยศาสตร์ มหาวิทยาลัยขอนแก่น ในโครงการผลิตแพทย์เพื่อชาวชนบทการจัดการศึกษา หน้าที่ขององค์กรในฐานะเป็นสถาบันร่วมผลิตแพทย์แห่งคณะแพทยศาสตร์ มหาวิทยาลัยขอนแก่น ในโครงการผลิตแพทย์เพื่อชาวชนบท. การจัดการศึกษา. (1) การสอนบรรยาย (2) การฝึกทักษะทางคลินิก (3) การสอนในพื้นที่ปฏิบัติงานจริง (4) การวิจัยและปฏิบัติการ (5) การสัมมนากลุ่มย่อยบริการที่ส่งเสริมการเรียนรู้และบริการทางการศึกษา บริการที่ส่งเสริมการเรียนรู้และบริการทางการศึกษา. (1) จัดระบบสนับสนุนการจัดการเรียนการสอน (2) ทุนการศึกษา (3) ส่งเสริมการวิจัย (4) การพัฒนานักศึกษา (5) การสร้างเสริมสุขภาพวิสัยทัศน์ วิสัยทัศน์. "ศูนย์แพทยศาสตรศึกษาชั้นคลินิก โรงพยาบาลขอนแก่น เป็นศูนย์แพทยศาสตรศึกษาชั้นคลินิกชั้นนำของประเทศ"วัฒนธรรม วัฒนธรรม. "อดทน สามัคคี มีความรับผิดชอบ ส่งเสริมนวัตกรรม อยู่ในกรอบคุณธรรม บนพื้นฐานของความพอเพียงและโปร่งใส"ค่านิยม ค่านิยม. "MECKKH" พันธกิจ พันธกิจ. "ผลิตบัณฑิตแพทย์ที่เก่ง ดี ปฏิบัติงานในชนบทได้อย่างมีความสุข เป็นที่พึ่งของชุมชนในการให้บริการสาธารณสุขเชิงรุก"เป้าประสงค์หลักโครงสร้างการบริหารงาน ศูนย์แพทยศาสตร์ศึกษาชั้นคลินิก โรงพยาบาลขอนแก่น โครงสร้างการบริหารงาน ศูนย์แพทยศาสตร์ศึกษาชั้นคลินิก โรงพยาบาลขอนแก่น. ศูนย์แพทยศาสตร์ศึกษาชั้นคลินิก โรงพยาบาลขอนแก่น มีคณะผู้บริหารศูนย์แพทยศาสตร์ศึกษาชั้นคลินิก โรงพยาบาลขอนแก่น อันประกอบด้วย ผู้อำนวยการศูนย์แพทยศาสตร์ศึกษาชั้นคลินิก เป็นผู้บริหารสูงสุดขององค์กร โดยรับผิดชอบงานในส่วนของ ศูนย์แพทยศาสตร์ศึกษาชั้นคลินิก ขึ้นตรงต่อผู้อำนวยการโรงพยาบาาลขอนแก่น, รองผู้อำนวยการศูนย์แพทยศาสตรศึกษาชั้นคลินิก หนึ่งท่าน เพื่อช่วยกำกับดูแลและพัฒนาระบบการปฏิบัติงานให้เป็นไปตามเป้าหมายที่กำหนดเพื่อให้ได้ผลสูงสุด, ร่วมกับ ผู้ช่วยผู้อำนวยการศูนย์แพทยศาสตรศึกษาชั้นคลินิก และคณะกรรมการชุดต่างๆ ที่มีหน้าที่รับผิดชอบชัดเจนตามคำสั่งของ ศูนย์แพทยศาสตรศึกษาชั้นคลินิก โรงพยาบาลขอนแก่น ภายใต้การกำกับดูแลของคณะกรรมการบริหารศูนย์แพทยศาสตรศึกษาชั้นคลินิก โรงพยาบาลขอนแก่น ผลการดำเนินงานของศูนย์แพทยศาสตรศึกษาชั้นคลินิก ได้มีการรายงานประจำปีต่อผู้อำนวยการโรงพยาบาลขอนแก่น และ คณบดีคณะแพทยศาสตร์ มหาวิทยาลัยขอนแก่น และได้มีการจัดทำรายงานการประเมินตนเอง (SAR) เพื่อหาโอกาสในการพัฒนาและปรับปรุงคุณภาพการเรียนการสอน รวมถึงรองรับการตรวจประเมินของคณะกรรมการตรวจประเมินคุณภาพการศึกษาของคณะแพทยศาสตร์ มหาวิทยาลัยขอนแก่นคณะผู้บริหาร ศูนย์แพทยศาสตรศึกษาชั้นคลินิก โรงพยาบาลขอนแก่น (ตรวจสอบข้อมูลเมื่อวันที่ 29 กุมภาพันธ์ พ.ศ. 2555)ที่ปรึกษาผู้ทรงคุณวุฒิ ศูนย์แพทยศาสตรศึกษาชั้นคลินิก โรงพยาบาลขอนแก่น (ตรวจสอบข้อมูลเมื่อวันที่ 29 กุมภาพันธ์ พ.ศ. 2555)หลักสูตรการศึกษา หลักสูตรการศึกษา. ปัจจุบัน ศูนย์แพทยศาสตรศึกษาชั้นคลินิก โรงพยาบาลขอนแก่น จัดการเรียนการสอนในระดับชั้นคลินิก ตามหลักสูตรแพทยศาสตรบัณฑิต ของคณะแพทยศาสตร์ มหาวิทยาลัยขอนแก่น ใน 1 หลักสูตร คือระยะเวลาในการศึกษา ระยะเวลาในการศึกษา. ใช้ระยะเวลาในการศึกษาตลอดหลักสูตรรวม 6 ปี ดังนี้การรับบุคคลเข้าศึกษาในหลักสูตรแพทยศาสตรบัณฑิต การรับบุคคลเข้าศึกษาในหลักสูตรแพทยศาสตรบัณฑิต. ศูนย์แพทยศาสตรศึกษาชั้นคลินิก โรงพยาบาลขอนแก่น รับสมัครบุคคลเข้าศึกษาในหลักสูตรแพทยศาสตรบัณฑิต ผ่านทางคณะแพทยศาสตร์ มหาวิทยาลัยขอนแก่น ในระบบรับตรงประจำปีตามประกาศมหาวิทยาลัยขอนแก่น</doc>
