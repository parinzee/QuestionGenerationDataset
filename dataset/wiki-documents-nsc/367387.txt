<doc id="367387" url="https://th.wikipedia.org/wiki?curid=367387" title="แผ่นดินไหวในจังหวัดมิยะงิ พ.ศ. 2554">แผ่นดินไหวในจังหวัดมิยะงิ พ.ศ. 2554 แผ่นดินไหวในจังหวัดมิยะงิ พ.ศ. 2554 () ซึ่งวัดแรงสั่นสะเทือนได้แมกนิจูด 7.4 แต่สำนักงานธรณีวิทยาสหรัฐอเมริกาวัดแรงสั่นสะเทือนได้แมกนิจูด 7.1 เมื่อวันที่ 7 เมษายน พ.ศ. 2554 เมื่อเวลา 23.32 น. ตามเวลาในประเทศญี่ปุ่น หรือ 21.32 น. ตามเวลาในประเทศไทย ซึ่งจุดศูนย์กลางการเกิดแผ่นดินไหวอยู่ห่างจากชายฝั่งเมืองเซ็นได จังหวัดมิยะงิ ภูมิภาคโทโฮะกุ ประเทศญี่ปุ่น ไปทางทิศตะวันออกประมาณ 66 กิโลเมตร (41 ไมล์) โดยเกิดลึกลงไปในใต้ทะเลประมาณ 40 กิโลเมตร (41 ไมล์) ญี่ปุ่นเผชิญแผ่นดินไหวระลอกใหม่เสียชีวิต 2 คน โดยหลังจากการสั่นสะเทือนของแรงแผ่นดินไหว ได้มีประกาศเตือนคลื่นสึนามิในทันทีโดยระบุว่าจะเกิดขึ้นที่ชายฝั่งในทิศตะวันออกเฉียงเหนือของเกาะฮนชู แต่หลังจากนั้นได้มีการยกเลิกเตือนภัยคลื่นสึนามิใน 90 นาทีต่อมา โดยมีรายงานการสูญเสียชีวิตและบาดเจ็บที่ยืนยันได้เป็นจำนวนมากคือมีผู้เสียชีวิตแล้ว 4 คน บาดเจ็บอีก 141 คนแผ่นดินไหว แผ่นดินไหว. เกิดแผ่นดินไหวแมกนิจูด 7.1 ใต้ทะเลในมหาสมุทรแปซิฟิกในวันที่ 7 เมษายน พ.ศ. 2554 (ค.ศ. 2011) ในเวลา 23.32 น. ตามเวลาในประเทศไทย ซึ่งศูนย์กลางการเกิดเหตุการณ์แผ่นดินไหวห่างจังชายฝั่งเมืองเซ็นได จังหวัดมิยะงิ ภูมิภาคโทโฮะกุ ประเทศญี่ปุ่น ออกไปประมาณ 66 กิโลเมตร (41 ไมล์) ที่ระดับความลึก 49 กิโลเมตร (30.4 ไมล์) โดยแรงสั่นสะเทือนเป็นผลเนื่องมาจากแรงผลักดันของรอยเลื่อนย้อนมุมต่ำ (thrust fault) ซึ่งใกล้กับจุดที่มุดตัวระหว่างแผ่นเปลือกโลกระหว่างแผ่นแปซิฟิกกับแผ่นอเมริกาเหนือ โดยเริ่มแรกสามารถวัดแรงสั่นสะเทือนจากแผ่นดินไหวได้มากถึง 7.4 แมกนิจูด โดยผลจากแรงสั่นสะเทือนส่งผลให้มีการรับรู้ถึงแรงสั่นสะเทือนในหลายพื้นที่ทางตะวันออกของเกาะฮนชู โดยเหตุการณ์ในครั้งนี้เป็นอาฟเตอร์ช็อกจากผลพวงในเหตุการณ์แผ่นดินไหวในวันที่ 11 มีนาคม พ.ศ. 2554 ที่ผ่านมา และตั้งแต่วันที่ 11 มีนาคม พ.ศ. 2554 ที่ผ่านมาได้เกิดอาฟเตอร์ช็อกที่มีแรงสั่นสะเทือนมากกว่า 6.0 แมกนิจูด ถึง 63 ครั้ง และมากกว่า 7 แมกนิจูด มีจำนวน 2 ครั้ง รวมอาฟเตอร์ช็อกทั้งหมดถึง 1,021 ครั้ง โดยแรงสั่นสะเทือนบางครั้งรับรู้ได้ที่กรุงโตเกียว เมืองหลวงของประเทศ ก่อให้เกิดการหยุดทำงานโดยอัตโนมัติของโรงไฟฟ้านิวเคลียร์โอะนะงะวะผลกระทบ ผลกระทบ. สำนักงานอุตุนิยมวิทยาญี่ปุ่น ประกาศแจ้งเตือนคลื่นสึนามิในหลายๆจังหวัดในภูมิภาคโทโฮะกุ คือ จังหวัดมิยะงิ จังหวัดอิวะเตะ จังหวัดฟุกุชิมะ จังหวัดอะโอะโมะริ และจังหวัดอิบะระกิ รวมถึงกลุ่มประเทศแถบมหาสมุทรแปซิฟิกโดยเฉพาะเอเชียตะวันออก (Pacific Rim) โดยระบุไว้ว่าจะมีความสูงของคลื่น ประมาณ 0.5-1 เมตร จากนั้นอีก 90 นาทีต่อมาก็ได้ยกเลิกคำเตือนไปในที่สุด ในการเกิดอาฟเตอร์ช็อกครั้งนี้ทำให้เกิดเหตุการณ์ไฟดับเป็นวงกว้างถึง 3.6 ล้านครัวเรือน มีผู้เสียชีวิตที่ได้รับการยืนยันอย่างเป็นทางการจำนวน 4 คน โดยมี 141 คนที่ได้รับบาดเจ็บจากเหตุการณ์ในครั้งนี้และส่งผลให้หุ้นในตลาดหลักทรัพย์โตเกียวลดลงเป็นจำนวนมาก</doc>
