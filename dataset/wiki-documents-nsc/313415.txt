<doc id="313415" url="https://th.wikipedia.org/wiki?curid=313415" title="อาหมัด อัล ซูไรติ">อาหมัด อัล ซูไรติ อาหมัด อัล ซูไรติ (; ) เป็นตัวละครเอกจากภาพยนตร์เรื่อง ท้าชนคนเดือด (AUKMEN) ซึ่งเป็นนักมวยไทยชาวกาตาร์ โดยเป็นตัวละครที่ได้แรงดลบันดาลใจมาจากเรื่องจริงประวัติตามท้องเรื่อง ประวัติตามท้องเรื่อง. อาหมัด เป็นอดีตวิศวกรชาวกาตาร์ผู้เดินทางมายังประเทศไทยเพื่อต้องการเป็นนักมวยไทย ในช่วงแรกเขาหมดตัวไปกับการดื่มและการเที่ยว จนต่อมาเพื่อนของเขาได้แนะให้ไปยังค่ายมวย และได้พบกับการ์ตูน ซึ่งเป็นลูกบุญธรรมเจ้าของค่ายมวยและเพื่อนร่วมค่ายชาวไทยอีกหลายคนที่คอยให้คำแนะนำและกำลังใจ เดิมทีพ่อของอาหมัดต้องการให้มีงานทำแบบเดียวกับคนทั่วไป แต่เขาต้องการเป็นนักมวยจึงตัดสินใจร่วมเข้าแข่งขัน ครั้งหนึ่งเขาได้รับการทาบทามโปรโมเตอร์มวยใต้ดินชักชวนให้ไปแข่งกับนักมวยไทยฝีมือฉกาจ นามว่า ก้าวไกล แก่นนรสิงห์ ซึ่งอาหมัดได้เข้าต่อสู้ด้วย แต่เนื่องด้วยนักมวยชาวไทยมีอานุภาพการจู่โจมที่หนักหน่วงและชั้นเชิงเหนือกว่า ทำให้อาหมัดต้องพ่ายแพ้กลับมา อาหมัดกลับไปยังค่ายมวยในสภาพที่บอบช้ำ แต่การ์ตูนพยายามปลอบใจและได้แนะนำให้เขาชกมวยแบบมีกฎกติกาแทน อาหมัดทำตามคำแนะนำเขาเริ่มเข้าแข่งขันมวยไทยในรายการต่างๆ แล้วสู้อย่างเต็มที่ แต่เขาก็ยังแพ้ให้กับนักมวยไทยหลายราย แต่ในคราวนี้การ์ตูนบอกว่าหากต้องการเอาชนะในประเทศไทย มีเพียงทางเดียวเท่านั้นที่ต้องทำคือการน็อคคู่ต่อสู้ให้ล้มลงให้ได้ ซึ่งเขาก็ฝึกฝนอย่างเต็มที่จนสามารถเอาชนะนักมวยมาได้หลายราย และในที่สุดอาหมัดก็ได้โคจรมาพบกับ ก้าวไกล แก่นนรสิงห์ ซึ่งได้ชื่อว่าเป็นสุดยอดนักมวยไทยที่แข็งแกร่งที่สุดอีกครั้งข้อมูลจำเพาะข้อมูลจำเพาะ. - ชื่อ : อาหมัด () - ชื่อจริง : อาหมัด ราชิด อัล-ซูไรติ (Ahmad Rashid Al-Suraiti) - ชื่อในวงการมวย : ออคแมน ส.คำสิงห์ (AUKMEN) - สัญชาติ : กาตาร์ - เกิดวันที่ : 3 กรกฎาคม ค.ศ. 1980 - อายุ (ตามท้องเรื่อง) : 27 ปี - ผู้แสดง : อาหมัด อัล-ซูไรติเกี่ยวกับภาพยนตร์เกี่ยวกับภาพยนตร์. - นักแสดงที่ร่วมแสดงกับ อาหมัด อัล-ซูไรติ ได้แก่ : หญิง จุฬาลักษณ์, และ โยกเยก - นักมวยไทยที่ได้ร่วมแสดงภาพยนตร์ : สมรักษ์ คำสิงห์, ก้าวไกล แก่นนรสิงห์ และ น้องตุ้ม ปริญญา - ภาพยนตร์เรื่อง ท้าชนคนเดือด เป็นภาพยนตร์ต้นแบบที่มีตัวเอกของเรื่องเป็นนักมวยไทยชาวอาหรับ ที่แสดงการชกมวยและไหว้ครูเป็นที่ยอมรับระดับนานาชาติเรื่องแรกของโลก และมีแผนการณ์ที่จะจัดฉายที่เมืองคานส์ ประเทศฝรั่งเศสด้วยเช่นกัน - ภาพยนตร์เรื่อง ท้าชนคนเดือด เป็นภาพยนตร์ที่หญิง จุฬาลักษณ์ และแฟนหนุ่มของเธอร่วมทุนกับบริษัทอาเหม็ด ประเทศกาตาร์ ผลิตขึ้นมา ทั้งนี้มีทีมงานหลายประเทศร่วมกันสร้าง ทั้ง ฮ่องกง, ฝรั่งเศส และอเมริกา โดยเฉพาะอย่างยิ่งมีทีมสตั๊นท์ซึ่งเคยร่วมทีมกับเจท ลีมาร่วมงานต่างหากด้วย</doc>
