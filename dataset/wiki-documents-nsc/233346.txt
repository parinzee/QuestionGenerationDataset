<doc id="233346" url="https://th.wikipedia.org/wiki?curid=233346" title="ริชาร์ด เนวิลล์ เอิร์ลที่ 5 แห่งซอลส์บรี">ริชาร์ด เนวิลล์ เอิร์ลที่ 5 แห่งซอลส์บรี ริชาร์ด เนวิลล์ เอิร์ลที่ 5 แห่งซอลส์บรี () (ค.ศ. 1400 - 31 ธันวาคม ค.ศ. 1460) ริชาร์ด เนวิลล์เป็นขุนนางชาวอังกฤษที่มีบทบาทสำคัญในฐานะแม่ทัพฝ่ายราชวงศ์ยอร์คในตอนต้นของสงครามดอกกุหลาบ ริชาร์ด เนวิลล์เกิดเมื่อปี ค.ศ. 1400 ในมณฑลเดอแรม แม้ว่าจะเป็นบุตรคนที่สามของราล์ฟ เนวิลล์ เอิร์ลแห่งเวสต์มอร์แลนด์ที่ 1 (Ralph Neville, 1st Earl of Westmorland) แต่เป็นบุตรคนแรกที่เกิดกับกับภรรยาคนที่สองโจน โบฟอร์ท ผู้เป็นพี่น้องกับริชาร์ด เนวิลล์ เอิร์ลที่ 5 แห่งซอลส์บรี และซิซิลิ เนวิลล์ผู้เป็นพระมารดาของสมเด็จพระเจ้าเอ็ดเวิร์ดที่ 4 และสมเด็จพระเจ้าริชาร์ดที่ 3 ดินแดนของตระกูลเนวิลล์ส่วนใหญ่อยู่ในมณฑลเดอแรมและมณฑลยอร์คเชอร์ แต่ทั้งสมเด็จพระเจ้าริชาร์ดที่ 2 และสมเด็จพระเจ้าเฮนรีที่ 4 พบว่าตระกูลเนวิลล์เป็นผู้ที่สร้างความสมดุลทางอำนาจต่อตระกูลเพอร์ซีย์ในบริเวณเขตแดนสกอตแลนด์ ฉะนั้นเอิร์ลราล์ฟจึงได้รับพระราชทานบรรดาศักดิ์ในปี ค.ศ. 1397 และได้รับแต่งตั้งให้เป็นผู้ปกครองดินแดนมาร์ช (Lord Warden of the Marches) ในปี ค.ศ. 1403 การสมรสของราล์ฟกับโจน โบฟอร์ทในสมัยที่ความแตกต่างระหว่างขุนนางและเจ้านายเป็นสิ่งสำคัญก็เป็นเพิ่มความมีหน้ามีตาอีกอย่างหนึ่ง เพราะโจน โบฟอร์ทเป็นพระราชนัดดาของสมเด็จพระเจ้าเอ็ดเวิร์ดที่ 3 ฉะนั้นจึงมีฐานะเป็นพระประยูรญาติ</doc>
