<doc id="208184" url="https://th.wikipedia.org/wiki?curid=208184" title="ธิโอ">ธิโอ PMX-003 ธิโอ ( ;) เป็นโมบิลสูทตัวร้ายซึ่งมีบทบาทสำคัญในอะนิเมะซีรีส์โมบิลสูทเซต้ากันดั้ม ออกแบบโดยมาโคโตะ โคบายาชิเนื้อเรื่อง เนื้อเรื่อง. ธิโอเป็นโมบิลสูทแบบแฮนด์เมดซึ่งสร้างโดยแปปติมัส ซีร็อคโค ผู้บัญชาการของยานจูปิทริสซึ่งบรรทุกก๊าซฮีเลียม3 มาจากดาวพฤหัสบดีเพื่อให้เป็นโมบิลสูทประจำตัวของตนเอง ธิโอนั้นแม้จะเป็นโมบิลสูท แต่ก็มีสมรรถนะในหลายด้านที่เทียบได้กับโมบิลอาเมอร์ โดยมีเกราะที่หนาจนสามารถรับการโจมตีจากอาวุธบีมได้ ในขณะที่ใช้ท่อขับดันที่มีกำลังขับเคลื่อนมากจึงมีความเร็วสูง ธิโอยังมีระบบไซคอมมิวขนาดเล็กแบบไบโอเซนเซอร์เช่นเดียวกับเซต้ากันดั้ม ทำให้ซีร็อคโคซึ่งเป็นนิวไทป์ที่มีพลังแข็งแกร่งสามารถควบคุมธิโอได้อย่างมีประสิทธิภาพแม้จะเป็นการเคลื่อนไหวที่ซับซ้อน ซึ่งในการต่อสู้ระหว่างธิโอและคิวเบเลย์นั้น ซีร็อคโคสามารถยิงทำลายอาวุธฟันเนลของคิวเบเลย์ได้อย่างง่ายดาย อาวุธของธิโอประกอบด้วยบีมไรเฟิลขนาดใหญ่และบีมซอร์ด ซึ่งใต้เกราะกระโปรงส่วนหน้าของธิโอจะมีแขนกลซ่อนไว้ แขนกลนี้สามารถใช้ถือบีมซอร์ดและฟันโจมตีศัตรูในมุมที่คาดไม่ถึงได้ ซีร็อคโคใช้ธิโอในการต่อสู้ครั้งสุดท้ายของศึกกรีปส์ ในการต่อสู้สามฝ่ายระหว่างธิโอ, เฮียะกุชิกิของควอโทร บาจีน่าและคิวเบเลย์ของฮามาน คาน เพื่อชิงโคโลนีเลเซอร์ ก่อนที่เซต้ากันดั้มของคามิว บีดันจะเข้ามาสมทบกับเฮียะกุชิกิ ในที่สุดแล้วเซต้ากันดั้มก็แยกไปสู้กับธิโอแบบตัวต่อตัว ซึ่งคามิวสามารถโค่นธิโอได้โดยการใช้พลังของไบโอเซนเซอร์ดึงพลังจิตจากเพื่อนพ้องที่ตายในสนามรบมาสร้างเป็นบาเรียร์แล้วแปลงร่างเป็นยานเวฟไรเดอร์พุ่งชนทะลุห้องควบคุมของธิโอทำให้ซีร็อคโคเสียชีวิตรูปแบบอื่นๆPMX-004 ไททาเนีย รูปแบบอื่นๆ. PMX-004 ไททาเนีย. ปรากฏตัวในวิดีโอเกม เอสดีกันดั้มจีเจเนเรชัน ออกแบบโดยคิมิโทชิ ยามาเนะ ไททาเนียเป็นธิโอในรูปแบบของผู้หญิง โดยผสมโครงสร้างของธิโอและ PMX-001 พาลาสอเธเน่เข้าด้วยกัน ไททาเนียใช้อาวุธแบบเดียวกับธิโอ แต่ติดอาวุธควบคุมด้วยพลังจิต ฟันเนล คล้ายกับที่คิวเบเลย์ใช้เอาไว้ด้วย และย้ายแขนกลไปไว้ที่ไหล่ทั้งสองข้างแทน ไททาเนียเป็นโมบิลสูทที่ซีร็อคโคออกแบบไว้ให้ผู้หญิงซึ่งจะเป็นราชินีของโลก โดยมีซีร็อคโคบงการอยู่เบื้องหลัง แต่ซีร็อคโคก็ตายไปก่อนที่จะได้พบกับคนที่มีคุณสมบัติเหมาะสม</doc>
