<doc id="164750" url="https://th.wikipedia.org/wiki?curid=164750" title="มหาประลัยคนเกราะเหล็ก">มหาประลัยคนเกราะเหล็ก มหาประลัยคนเกราะเหล็ก () เป็นภาพยนตร์ซูเปอร์ฮีโรที่มาจากต้นฉบับการ์ตูนของมาร์เวลคอมิกส์ในชื่อเดียวกัน ภาพยนตร์กำกับโดย จอน แฟฟโรว์ เนื้อเรื่องของภาพยนตร์เกี่ยวกับ โทนี สตาร์ก (โรเบิร์ต ดาวนีย์ จูเนียร์) เศรษฐีพันล้านเจ้าของธุรกิจอุตสาหกรรมซึ่งโดนจับตัวโดยผู้ก่อการร้ายในประเทศอัฟกานิสถาน เพื่อให้สร้างขีปนาวุธ แต่ทางสตาร์กได้นำวัตถุดิบในการสร้าง มาสร้างเป็นชุดเกราะฮีโรเพื่อหลบหนีมาแทนที่ ซึ่งเมื่อเขาได้กลับมาที่อเมริกา ต่อมาได้พัฒนาชุดเกราะของเขากลายมาเป็นซูเปอร์ฮีโรไอรอนแมน ภาพยนตร์เรื่องนี้ออกฉายในสหรัฐอเมริกาวันที่ 2 พฤษภาคม พ.ศ. 2551 และมีภาคต่อ มหาประลัยคนเกราะเหล็ก 2 ออกฉายปี พ.ศ. 2553 และ มหาประลัยคนเกราะเหล็ก 3 ออกฉายปี พ.ศ. 2556 ภาพยนตร์ได้พัฒนาในลักษณะของภาพยนตร์ทุนต่ำตั้งแต่ปี พ.ศ. 2533 โดยยูนิเวอร์ซอลสตูดิโอส์ และทางเซนจูรีฟอกซ์ ได้สิทธิมาทำในปี พ.ศ. 2539 และสี่ปีต่อมาทาง นิวไลน์ซินีมาได้นำมาพัฒนาต่อ, มาร์เวลสตูดิโอส์ได้สิทธิต่อมาในปี พ.ศ. 2549เนื้อเรื่องย่อ เนื้อเรื่องย่อ. โทนี่ สตาร์ค เป็นนักประดิษฐ์และนักอุตสาหกรรม มหาเศรษฐีพันล้านที่ถูกลักพาตัวไปขณะอยู่ต่างบ้านต่างเมือง แล้วก็ถูกบีบบังคับให้คิดค้นอาวุธที่มีประสิทธิภาพการทำลายล้างสูง แทนที่เขาจะใช้สติปัญญาอันปราดเปรื่อง และแนวคิดอัจฉริยะประดิษฐ์ตามคำสั่ง แต่ว่าโทนี่กลับสร้างชุดเกราะไฮเทค และหนีรอดการถูกจองจำมาได้ พอกลับมายังอเมริกาโทนี่ก็ต้องเผชิญหน้ากับอดีต และล่วงรู้แผนการชั่วร้ายที่มุ่งทำลายล้างโลก เขาจึงต้องสวมชุดเกราะทรงพลัง และปฏิญาณว่าจะพิทักษ์โลกใบนี้ในนาม ไอรอน แมนนักแสดง</doc>
