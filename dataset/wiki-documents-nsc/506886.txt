<doc id="506886" url="https://th.wikipedia.org/wiki?curid=506886" title="คณะกรรมาธิการการทหารส่วนกลาง (จีน)">คณะกรรมาธิการการทหารส่วนกลาง (จีน) คณะกรรมาธิการการทหารส่วนกลาง (, ) หมายถึงองค์การป้องกันประเทศคู่ขนานของพรรคคอมมิวนิสต์แห่งประเทศจีนและสาธารณรัฐประชาชนจีน อันประกอบด้วย คณะกรรมาธิการการทหารส่วนกลางแห่งสาธารณรัฐประชาชนจีน ( เป็นองค์กรของรัฐ) และ คณะกรรมาธิการการทหารส่วนกลางแห่งพรรคคอมมิวนิสต์จีน ( เป็นองค์กรของพรรค) การควบคุมบังคับบัญชากองทัพปลดปล่อยประชาชนจีน (กองทัพจีน) ดำเนินการในนามโดย "คณะกรรมาธิการการทหารส่วนกลางแห่งรัฐ" ภายใต้การกำกับของคณะกรรมาธิการสามัญประจำสภาประชาชนแห่งชาติ คณะกรรมาธิการการทหารส่วนกลางแห่งรัฐถือว่าเป็นองค์กรกำหนดนโยบายทางทหารสูงสุดในนาม และประธานซึ่งได้รับเลือกจากสภาประชาชนแห่งชาติ เป็นผู้บัญชาการทหารสูงสุดของกองทัพ แต่ในความเป็นจริง การควบคุมบังคับบัญชากองทัพยังอยู่กับ "คณะกรรมาธิการการทหารส่วนกลางแห่งพรรคคอมมิวนิสต์" หรือคณะกรรมาธิการการทหารของพรรค คณะกรรมมาธิการทั้งสองชุดมีสมาชิกที่เหมือนกัน เพียงแต่จะออกนามตำแหน่งตามบทบาทและหน้าที่ที่แตกต่างกันไปในแต่ละคราวเท่านั้น โดยตำแหน่งประธานคณะกรรมาธิการฯนั้นเป็นตำแหน่งที่มีความสำคัญที่สุด ผู้ที่ได้ดำรงตำแหน่งนี้ทางพฤตินัยหมายถึงผู้นำที่มีอำนาจสูงสุดในประเทศกรรมาธิการคณะปัจจุบัน กรรมาธิการคณะปัจจุบัน. จากการเสนอชื่อในการประชุมสมัชชาใหญ่พรรคคอมมิวนิสต์ ครั้งที่ 19 เมื่อเดือนตุลาคม ค.ศ. 2017 และได้รับอนุมัติการแต่งตั้งจากสภาประชาชนแห่งชาติในเดือนมีนาคม ค.ศ. 2018- ประธานฯ: สี จิ้นผิง (ควบตำแหน่ง เลขาธิการพรรคคอมมิวนิสต์และประธานาธิบดี) - รองประธานฯ: 3. พลอากาศเอก สิว ฉีเลี่ยง (许其亮) 4. พลเอก จาง โหย่วเซี๋ย (张又侠) - กรรมาธิการ: 6. พลเอก เว่ย เฟิ่งเหอ (魏凤和) 7. พลเอก หลี่ จั้วเฉิง (李作成) 8. พลเรือเอก เหมียว หัว (苗华) 9. พลเอก จาง เชิงหมิน (张升民)</doc>
