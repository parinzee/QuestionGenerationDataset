<doc id="266916" url="https://th.wikipedia.org/wiki?curid=266916" title="อุบัติเหตุเครื่องบินชนกันที่มาดริด พ.ศ. 2549">อุบัติเหตุเครื่องบินชนกันที่มาดริด พ.ศ. 2549 อุบัติเหตุเครื่องบินการบินไทยเฉี่ยวชนกับเครื่องบินแอร์ฟรานซ์ที่มาดริด พ.ศ. 2549 เกิดขึ้นที่ท่าอากาศยานนานาชาติมาดริดบาราคัส (Madrid Barajas International airport) กรุงมาดริด, ประเทศสเปน เมื่อวันที่ 15 กรกฎาคม พ.ศ. 2549 เวลา 11.45 น. เมื่อเครื่องบินโบอิง 747-400 ของการบินไทย หมายเลขทะเบียน HS-TGY (ดารารัศมี) เที่ยวบินที่ TG-943 ซึ่งมีผู้โดยสาร 240 คน เส้นทางมาดริด-โรมขณะกำลังแท็กซีเพื่อเตรียมตัวบินขึ้นไปยังเมืองโรมประเทศอิตาลีนั้น ส่วนปลายปีกด้านขวาของเครื่องบิน HS-TGY ได้เฉี่ยวชนกับส่วนหางของเครื่องบิน Embraer ERJ-135 ของสายการบินแอร์ฟรานซ์ ที่จอดอยู่ ทำให้ส่วนหางของเครื่อง ERJ-135 และปลายปีกของ 747-400 เสียหาย ต้องจอดซ่อมที่มาดริดนาน 1 วันและทำการบินกลับตามปกติ โดยออกเดินทางไปโรมวันที่ 16 กรกฎาคม พ.ศ. 2549 มาถึงที่ท่าอากาศยานดอนเมือง, กรุงเทพมหานคร, ประเทศไทย วันที่ 17 กรกฎาคม พ.ศ. 2549 ในเวลา 06.45 ทำการซ่อมที่โรงซ่อมเครื่องบิน ท่าอากาศยานดอนเมือง อุบัติเหตุครั้งนี้ไม่มีผู้ได้รับบาดเจ็บหรือเสียชีวิต</doc>
