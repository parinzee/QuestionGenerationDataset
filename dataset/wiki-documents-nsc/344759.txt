<doc id="344759" url="https://th.wikipedia.org/wiki?curid=344759" title="ฉัตรชัย เอียสกุล">ฉัตรชัย เอียสกุล ฉัตรชัย เอียสกุล อดีตรัฐมนตรีประจำสำนักนายกรัฐมนตรี และรัฐมนตรีช่วยว่าการกระทรวงเกษตรและสหกรณ์ ในรัฐบาลของนายบรรหาร ศิลปอาชา รัฐมนตรีว่าการทบวงมหาวิทยาลัย รัฐมนตรีว่าการกระทรวงแรงงานและสวัสดิการสังคม และรัฐมนตรีช่วยว่าการกระทรวงเกษตรและสหกรณ์ ในรัฐบาลของพลเอกชวลิต ยงใจยุทธ และอดีตสมาชิกสภาผู้แทนราษฎร จังหวัดหนองคายประวัติ ประวัติ. นายฉัตรชีย เอียสกุล เกิดเมื่อวันที่ 24 พฤษภาคม พ.ศ. 2498 ที่โรงพยาบาลหนองคาย อำเภอเมืองหนองคาย จังหวัดหนองคาย เป็นบุตรของนายธเนตร เอียสกุล กับนางกิมเตียว เอียสกุล นายฉัตรชัย เอียสกุล สำเร็จการศึกษาด้านบริหารธุรกิจ จากมหาวิทยาลัยเกษตรศาสตร์ เมื่อปี พ.ศ. 2520 และระดับปริญญาโทสาขาเศรษฐศาสตร์ จากมหาวิทยาลัยนอร์ทอีสเทิร์น ในปี พ.ศ. 2523การทำงาน การทำงาน. นายฉัตรชัย เอียสกุล เป็นสมาชิกสภาผู้แทนราษฎร จังหวัดหนองคายหลายสมัย สังกัดพรรคความหวังใหม่ เคยได้รับการแต่งตั้งเป็นรัฐมนตรีช่วยว่าการกระทรวงเกษตรและสหกรณ์ และรัฐมนตรีประจำสำนักนายกรัฐมนตรี ในรัฐบาลของนายบรรหาร ศิลปอาชา ต่อมาก็ได้รับตำแหน่งรัฐมนตรีว่าการกระทรวงแรงงานและสวัสดิการสังคม และรัฐมนตรีว่าการทบวงมหาวิทยาลัย และเป็นรัฐมนตรีช่วยว่าการกระทรวงเกษตรและสหกรณ์ ในรัฐบาลของพลเอกชวลิต ยงใจยุทธ ต่อมาภายหลังการเลือกตั้งปี พ.ศ. 2544 พรรความหวังใหม่ ได้ยุบรวมเข้ากับพรรคไทยรักไทย ซึ่งนายฉัตรชัย เอียสกุล จึงได้ย้ายเข้าสังกัดพรรคไทยรักไทยเช่นเดียวกันกับสมาชิกพรรคคนอื่น ๆ และได้รับตำแหน่งกรรมการบริหารพรรคไทยรักไทย ในปี พ.ศ. 2548 ต่อมาในปี พ.ศ. 2550 ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยซึ่งถูกยุบในคดียุบพรรคการเมือง พ.ศ. 2549 แม้ว่านายฉัตรชัย เอียสกุล จะลาออกจากการเป็นกรรมการบริหารพรรคแล้วก็ตาม ในทางการเมือง นายฉัตรชัย เอียสกุล ได้รับฉายาว่า "รัฐมนตรีไฟแช็ก" (รมต.ไฟแช็ก) จากการที่เป็นบุคคลที่คอยติดตามรัฐมนตรีหรือนักการเมืองคนสำคัญต่าง ๆ โดยยอมรับใช้ในเรื่องเล็ก ๆ น้อย ๆ ที่ไม่เป็นสาระสำคัญ ตั้งแต่ยังสังกัดพรรคความหวังใหม่เครื่องราชอิสริยาภรณ์เครื่องราชอิสริยาภรณ์. - พ.ศ. 2540 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2539 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ</doc>
