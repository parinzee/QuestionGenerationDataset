<doc id="190311" url="https://th.wikipedia.org/wiki?curid=190311" title="อุก๋อง">อุก๋อง ชาวก๊อง หรืออุก๋อง เป็นกลุ่มชนเล็กๆ ที่พบในเขตจังหวัดกาญจนบุรี จังหวัดสุพรรณบุรี และอุทัยธานี มีประชากรไม่เกิน 500 คน ชนกลุ่มนี้เรียกตัวเอง และภาษาพูดว่า "กว๊อง" แต่คนทั่วไปจะเรียกชนกลุ่มนี้ว่า ละว้า หรือ ลัวะ เชื่อกันว่าถิ่นฐานเดิมของชาวอุก๋องอยู่ในประเทศพม่า แต่ถูกกวาดต้อนมาในสมัยรัตนโกสินทร์ เมื่อกว่า 200 ปีมาแล้ว ปัจจุบันมีชาวอุก๋องจำนวนไม่มากที่ยังพูดภาษาดั้งเดิมของตนเองได้ เพราะส่วนใหญ่หันไปพูดภาษาอื่น มีคนที่สามารถพูดภาษาดั้งเดิมของตนได้ จะมีอายุ 40 ปีขึ้นไป</doc>
