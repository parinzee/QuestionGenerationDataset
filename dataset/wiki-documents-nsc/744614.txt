<doc id="744614" url="https://th.wikipedia.org/wiki?curid=744614" title="มอริซ กรีน (นักกรีฑา)">มอริซ กรีน (นักกรีฑา) มอริซ กรีน (; 23 กรกฎาคม พ.ศ. 2517 —) เป็นอดีตนักวิ่งระยะสั้นชาวอเมริกัน ถนัดการวิ่งระยะ 100 เมตร และ 200 เมตร เขาได้เหรียญจากกีฬาโอลิมปิก 4 เหรียญ และชิงแชมป์โลกอีก 5 เหรียญ และเขาเป็นอดีตเจ้าของสถิติโลกในระยะ 100 เมตรด้วยเวลา 9.79 วินาทีประวัติ ประวัติ. มอริซ กรีน เกิดในแคนซัสซิตี รัฐแคนซัส และได้เข้าเรียนที่โรงเรียนมัธยมปลายชเลเกิลเอฟแอล (F. L. Schlagle High School) ในปี พ.ศ. 2538 เขาได้มีส่วนร่วมในการแข่งขันระดับนานาชาติครั้งแรกของเขาในการแข่งขันชิงแชมป์โลก ในกอเทนเบิร์ก ประเทศสวีเดน แต่เขาไม่ผ่านการคัดเลือกในรอบก่อนรองชนะเลิศ ในประเภท 100 เมตร ในปี พ.ศ. 2542 กรีนสามารถคว้าแชมป์ในการแข่งขันชิงแชมป์โลก ในประเภท 100 เมตร นอกจากนี้เขายังได้แชมป์ในประเภท 200 เมตร การแข่งขันกีฬาโอลิมปิกฤดูร้อน 2000 เขาได้รับเหรียญทองโอลิมปิกครั้งแรก แต่ในประเภท 200 เมตร เขามีอาการบาดเจ็บรบกวนจึงทำให้เขาไม่สามารถลงทำการแข่งขันได้ ในปี พ.ศ. 2542 เขาได้สร้างสถิติโลกในระยะ 100 เมตรด้วยเวลา 9.79 วินาที (ความเร็วลม +0.1 เมตร/วินาที) ต่อจากโดโนแวน เบลีย์ ที่ทำไว้ 9.84 วินาที (ความเร็วลม +0.7 เมตร/วินาที) นอกขากนี้กรีนกับเบลีย์ได้สร้างสถิติโลกคู่กันในระยะ 50 เมตร และเขาได้สร้างสถิติโลกในระยะ 60 เมตรด้วยเวลา 6.39 วินาที ในปี พ.ศ. 2547 ในการแข่งขันโอลิมปิกฤดูร้อน 2004 กรีนได้เพียงเหรียญทองแดงในประเภท 100 เมตร และเหรียญเงินผลัด 4×100 เมตร โดยช้ากว่าทีมชาติสหราชอาณาจักรเพียง 0.01 วินาทีเกียรติประวัติสถิติส่วนบุคคลสถิติส่วนบุคคล. - วิ่ง 50 เมตร : 5.56 วินาที (13 กุมภาพันธ์ พ.ศ. 2542) - วิ่ง 60 เมตร : 6.39 วินาที (2 มีนาคม พ.ศ. 2541, 3 มีนาคม พ.ศ. 2544) - วิ่ง 100 เมตร : 9.79 วินาที (16 มิถุนายน พ.ศ. 2542) - วิ่ง 200 เมตร : 19.86 วินาที (7 กรกฎาคม พ.ศ. 2540)</doc>
