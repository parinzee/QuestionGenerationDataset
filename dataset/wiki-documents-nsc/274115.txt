<doc id="274115" url="https://th.wikipedia.org/wiki?curid=274115" title="ชมรมขนหัวลุก">ชมรมขนหัวลุก ชมรมขนหัวลุก เป็นรายการวาไรตี้ทอล์กโชว์แนวเขย่าขวัญที่ผลิตโดย บริษัท เวิร์คพอยท์ เอ็นเทอร์เทนเมนท์ จำกัด (มหาชน) โดยนำประสบการณ์เรื่องเล่าเกี่ยวกับการพบเจอเรื่องลี้ลับเหนือธรรมชาติที่เกิดขึ้นจริงจากแขกรับเชิญและเรื่องเล่าจากทางบ้าน ได้ออกอากาศมาแล้ว 2 รอบ ในรอบแรก ออกอากาศทางสถานีวิทยุโทรทัศน์กองทัพบก ในวันที่ 17 กุมภาพันธ์ พ.ศ. 2538 - 26 กันยายน พ.ศ. 2540 ทุกวันศุกร์ เวลา 22.00 น. โดยประมาณ ในรอบที่ 2 ออกอากาศทางสถานีโทรทัศน์ไอทีวี ในวันที่ 5 ตุลาคม พ.ศ. 2545 - 29 มีนาคม พ.ศ. 2546 ทุกวันเสาร์ เวลา 22.30 น. โดยประมาณ โดยใช้ชื่อรายการว่า "ชมรมขนหัวลุก I-Ghost" ประสบการณ์ และความเชื่อ ที่วิทยาศาสตร์ไม่สามารถอธิบายได้ กับเรื่องราวความลี้ลับ สยองขวัญ ที่ยังอยู่ในความทรงจำของคนไทย ด้วย "Talk of the Town" ที่เกิดขึ้นครั้งแล้วครั้งเล่าหลังการออกอากาศแต่ละตอน กับเสียงโหยหวนจากเพลงนำรายการที่คนไทยไม่เคยลืม เป็นสิ่งยืนยันความสำเร็จของรายการนี้พิธีกรพิธีกร. - มยุรา เศวตศิลา - ธงชัย ประสงค์สันติรูปแบบเวทีรายการรูปแบบเวทีรายการ. - ปราสาทขนหัวลุก - วิหารขนหัวลุก - เพิงขนหัวลุกช่วงต่างๆของรายการช่วงต่างๆของรายการ. - ประสบการขนหัวลุก - เป็นช่วงที่จะเชิญแขกรับเชิญจากทั่วทุกวงการมาร่วมเล่าประสบการขนหัวลุกที่แขกรับเชิญได้ประสบพบเจอ และจะมีทีมงานของทางรายการมาสร้างความตกใจให้กับพิธีกร แขกรับเชิญ และผู้ชมในห้องส่งด้วย และก็จะมีการมอบแหวนทองคำประจำชมรมขนหัวลุกให้กับแขกรับเชิญผู้ร่วมรายการอีกด้วย- ขนหัวตั้งจากทางบ้าน - เป็นช่วงที่มีการพูดถึงมากที่สุดของรายการ โดยจะให้ผู้ชมทางร่วมสนุกโดยการเขียนจดหมายเกี่ยวกับประสบการณ์เรื่องลี้ลับที่ผู้ชมทางบ้านประสบพบเจอมาหรือจะเป็นเรื่องที่แต่งขึ้นมาจากจินตนาการของผู้ชมทางบ้านพร้อมระบุในจดหมายว่าเป็นประสบการณ์จริงหรือเป็นเรื่องที่แต่งขื้นมาจากจินตนาการแล้วส่งมายังรายการ ถ้าประสบการณ์เรื่องลี้ลับหรือเรื่องที่แต่งขึ้นมาจากจินตนาการของผู้ชมทางบ้านท่านใดได้ถูกทางรายการได้นำไปสร้างเป็นละครสั้นในช่วงขนหัวตั้งจากทางบ้านจะได้รับแหวนทองคำจากทางรายการ- โหวตโหยหวน - จะเป็นช่วงที่ให้ผู้ชมทางบ้านร่วมกันโหวตละครสั้นช่วงขนหัวตั้งจากทางบ้านที่น่ากลัวที่สุดผ่านทางไปรษณีย์บัตร ถ้าไปรษณียบัตรที่ผู้ชมทางบ้านส่งเข้ามากแล้วได้รับการคัดเลือกจากทีมงานจะได้แหวนทองคำจากทางรายการท่านละ 1 วง</doc>
