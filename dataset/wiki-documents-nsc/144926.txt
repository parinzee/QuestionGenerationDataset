<doc id="144926" url="https://th.wikipedia.org/wiki?curid=144926" title="ยางติดโลหะ">ยางติดโลหะ ยางติดโลหะ หรือ ยางที่เชื่อมติดกับโลหะนั้นเป็นการเพิ่มความสามารถในการใช้งานของยางให้หลากหลายยิ่งขึ้น โดยวิธีในการทำให้ยางติดกับโลหะในขั้นแรกต้องทำให้ผิวโลหะสะอาดหมดจดไม่มีสิ่งสกปรก สนิม หรือคราบไขมันติดอยู่ ทำได้โดยการพ่นด้วยผงขัดหรือ ล้างด้วยกรดหรือด่าง หรือสารละลายฟอสเฟต โดยเลือกให้เหมาะกับชนิดของโลหะ หลังจากนั้นเคลือบผิวด้วยสารเคลือบในทันที ซึ่งเคลือบได้ 2 ระบบคือ เคลือบชั้นเดียวโดยใช้สารตัวเชื่อมตัวเดียวคือสารเคลือบชั้นต้น และการเคลือบ 2 ชั้น ซึ่งเพิ่มตัวสารเคลือบปกคลุมอีกชั้น</doc>
