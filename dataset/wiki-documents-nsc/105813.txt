<doc id="105813" url="https://th.wikipedia.org/wiki?curid=105813" title="หนองชะแง้ว">หนองชะแง้ว หนองชะแง้ว ปัจจุบันเรียกว่า บ้านชากแง้ว อำเภอบางละมุง จังหวัดชลบุรี ดังที่ปรากฏในนิราศเมืองแกลง เมื่อปี พ.ศ. 2350 พระสุนทรโวหาร หรือ สุนทรภู่ รัตนกวีของไทย ได้เดินทางจากกรุงเทพมหานคร เพื่อไปเยี่ยมบิดาที่เมืองแกลง จังหวัดระยอง ได้เขียนไว้ในนิราศเมืองแกลง ความว่า "ถึงปากช่องหนองชะแง้วเข้าแผ้วถาง แม้นค่ำค้างอรัญวาได้อาศัย เป็นที่ลุ่มขุมขังคงคาลัย วังเวงใจรีบเดินไม่เมินเลย หนทางรื่นพื้นทรายละเอียดอ่อน ในดง ดอนดอกพะยอมหอมระเหย หายละหวยด้วยพระพายมาชายเชย ชะแง้เงยแหงนทัศนา" เป็นเรื่องราว เมื่อเข้าถึงเขตชลบุรีแล้วไปตามลำดับจากเหนือไปใต้ คือ บางปลาสร้อย หนองมน บ้านไร่ บางพระ บางละมุง นาเกลือ พัทยา นาจอมเทียน ห้วยขวาง หนองชะแง้ว (ปัจจุบันเรียกบ้านชากแง้ว อยู่ในเขตอำเภอบางละมุง ซึ่งเป็นทางที่จะไปอำเภอแกลง จังหวัดระยองได้) บางไผ่ พุสาคร ชะวากชากลูกหว้า ห้วยโป่ง ห้วยพร้าว บ้านทับม้า ถึงระยอง ต่อจากนี้สุนทรภู่คลำหาทางไปเอง เพราะนายแสงคนนำทางหลบหนีไป แต่ในที่สุดสุนทรภู่ก็เดินทางไปจนถึงบ้านแกลง บ้านพงอ้อ บ้านกร่ำ จึงได้พบบิดาและญาติทางบิดา</doc>
