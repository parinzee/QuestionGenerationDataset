<doc id="513439" url="https://th.wikipedia.org/wiki?curid=513439" title="เปาโล มิกิ">เปาโล มิกิ นักบุญเปาโล มิกิ () เป็นสกอลัสติกในคณะเยสุอิต ชาวญี่ปุ่น ผู้พลีชีพเป็นมรณสักขี พร้อมกับนักบวชคาทอลิกท่านอื่น ๆ อีก 25 องค์ ต่อมาได้รับการประกาศเป็นนักบุญเมื่อวันที่ 8 มิถุนายน ค.ศ. 1862ประวัติ ประวัติ. มิกิเกิดราวปี ค.ศ. 1562 ในครอบครัวทหารระดับสูงในประเทศญี่ปุ่น เมื่อโตขึ้นก็เข้าเรียนที่วิทยาลัยของคณะเยสุอิต และได้เป็นสมาชิกคณะนั้นในปี ค.ศ. 1580 ท่านเริ่มมีชื่อเสียงจากการเป็นนักเทศน์ และชักนำชาวญี่ปุ่นจำนวนมากให้มานับถือศาสนาคริสต์นิกายโรมันคาทอลิก โทะโยะโตะมิ ฮิเดะโยะชิ ไดเมียวผู้ทรงอิทธิพลในญี่ปุ่นสมัยนั้นเกรงอิทธิพลของพวกมิชชันนารีว่าจะส่งผลต่อความมั่นคงของรัฐ จึงให้ดำเนินการเบียดเบียนคริสต์ศาสนิกชนอย่างหนัก มิกิและนักบวชคาทอลิกองค์อื่น ๆ อีกราว 25 องค์ถูกจำคุก ทรมานร่างกาย และต่อมาถูกตรึงกางเขนที่เมืองนะงะซะกิ เมื่อวันที่ 5 กุมภาพันธ์ ค.ศ. 1597 ขณะถูกตรึงกางเขน มิกิยังคงเทศนาประกาศข่าวดีและกล่าวให้อภัยแก่ทุกคนที่สังหารท่านการยกย่องหลังมรณกรรม การยกย่องหลังมรณกรรม. เปาโล มิกิได้รับการประกาศเป็นบุญราศีโดยสมเด็จพระสันตะปาปาเออร์บันที่ 8 เมื่อวันที่ 14 กันยายน ค.ศ. 1627 และได้รับการประกาศเป็นนักบุญโดยสมเด็จพระสันตะปาปาปิอุสที่ 9 เมื่อวันที่ 8 มิถุนายน ค.ศ. 1862 และกำหนดวันฉลองตรงกับวันที่ 6 กุมภาพันธ์ ของทุกปี</doc>
