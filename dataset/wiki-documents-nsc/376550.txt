<doc id="376550" url="https://th.wikipedia.org/wiki?curid=376550" title="เรือนแพ (ละครโทรทัศน์)">เรือนแพ (ละครโทรทัศน์) เรือนแพ เป็นละครโทรทัศน์ออกอากาศทาง สถานีวิทยุโทรทัศน์กองทัพบกช่อง 5 สร้างโดย บริษัท เอ็กแซ็กท์ จำกัด ในปี พ.ศ. 2538 และ พ.ศ. 2554 โดยทั้งสองครั้งสร้างจาก บทประพันธ์ชื่อเดียวกัน ของ พระเจ้าวรวงศ์เธอ พระองค์เจ้าภาณุพันธุ์ยุคล และยังถูกสร้างเป็นภาพยนตร์ในชื่อเดียวกันในปี พ.ศ. 2504 เรือนแพ นั้น สร้างเป็นละครโทรทัศน์ครั้งแรก ในปี พ.ศ. 2538 กำกับการแสดงโดย สุพล วิเชียรฉาย นำแสดงโดย ศรัณยู วงษ์กระจ่าง, พงษ์พัฒน์ วชิรบรรจง, จอนนี่ แอนโฟเน่, นุสบา วานิชอังกูร ครั้งล่าสุด ในปี พ.ศ. 2554 กำกับการแสดงโดย สันต์ ศรีแก้วหล่อ นำแสดงโดย ยุกต์ ส่งไพศาล, ภาคิน คำวิลัยศักดิ์, นภัทร อินทร์ใจเอื้อ, บุษกร ตันติภนาเรื่องย่อ เรื่องย่อ. เรือนแพ กล่าวถึง เพื่อนรักสามคน เจน, แก้ว, และ ริน ที่ได้ให้สัญญาว่าจะเป็นเพื่อนรักกันตลอดไป จนเมื่อ เจน สอบเข้าโรงเรียนนายร้อยตำรวจ ต้องเข้ากรุงเทพฯ แก้วซึ่งอยากเป็นนักมวย ส่วนริน อยากเป็นนักร้อง ก็ได้ตามมาด้วยเพื่อดูแลเพื่อน และเพื่อตามความฝันของตัวเอง แต่แล้วโชคชะตาก็เล่นตลกกับมิตรภาพลูกผู้ชาย เมื่อทั้งสามตกหลุมรัก เพ็ญ ลูกสาวเจ้าของ เรือนแพ ที่ทั้งสามเช่าอยู่ โดยที่ไม่รู้ว่าเพื่อนของตัวเองต่างหลงรักผู้หญิงคนเดียวกัน แม้ทั้งแก้วและรินจะหลีกทางให้เจนเพื่อนรัก แต่คนที่เพ็ญมอบใจให้คือแก้ว และนี่คือจุดเริ่มต้นของโศกนาฏกรรมความรัก ที่มีความผูกพันและมิตรภาพเป็นเดิมพัน แก้วกับรินจึงมุ่งตามหาความฝันของตัวเองเพื่อลืมความรักที่มีต่อเพ็ญให้ได้ แก้วไปสมัครค่ายมวย ทางด้านรินไปสมัครทำงานที่สถานีวิทยุ เผื่อว่าวันหนึ่งเสียงของเขาจะเข้าหูครูกิตติครูเพลงชื่อดังเข้าสักวัน เมื่อถึงเวลาที่เจนต้องเข้าเรียนประจำที่โรงเรียนนายร้อย เจนได้ฝากเพ็ญไว้ให้แก้วดูแล แต่ความรักที่เพ็ญและแก้วมีให้กันนั้น เหมือนยิ่งหนีก็ยิ่งใกล้ จนวันหนึ่งก็ถึงเวลาที่ฟ้าผ่าลงมากลางความสัมพันธ์ของคนทั้งสี่ เมื่อแก้วและเพ็ญยอมแพ้ต่อแรงปรารถนาของกันและกัน ทั้งสองเป็นของกันและกันในคืนหนึ่งที่มีพายุฝนฟ้าคะนอง ทั้งคู่จึงต้องปกปิดความสัมพันธ์นี้ไม่ให้เจนรู้ โดยแก้วตั้งใจว่าจะบอกเจนในวันหนึ่ง แต่โอกาสนั้นก็หมดไป เมื่อเจนที่เรียนจบแล้วชื้อแหวนมาขอเพ็ญแต่งงาน และมาพบทั้งสองอยู่ด้วยกัน ทำให้เจนเสียใจอย่างสุดซึ้ง สุดท้ายมิตรภาพ ความรัก และความผูกพันของเพื่อนจะแตกหักลงนักแสดงหลักการสร้างละครโทรทัศน์ การสร้างละครโทรทัศน์. เรือนแพ เคยมีการนำมาเป็นละครโทรทัศน์มาแล้วสองครั้ง ได้แก่พ.ศ. 2538 (ช่อง 5)พ.ศ. 2538 (ช่อง 5). - ครั้งแรก เมื่อปี พ.ศ. 2538 ออกอากาศทาง สถานีวิทยุโทรทัศน์กองทัพบกช่อง 5 ผลิตโดย บริษัท เอ็กแซ็กท์ จำกัด กำกับการแสดงโดย สุพล วิเชียรฉาย นำแสดงโดย ศรัณยู วงษ์กระจ่าง รับบท เจน, พงษ์พัฒน์ วชิรบรรจง รับบท แก้ว, จอนนี่ แอนโฟเน่ รับบท ริน, นุสบา วานิชอังกูร รับบท เพ็ญ ร่วมด้วย วาสนา สิทธิเวช, วราพรรณ หงุ่ยตระกูล, มารุต สาโรวาท, ดวงหทัย ศรัทธาทิพย์, อัจฉราวดี เถาเสถียร, จีรศักดิ์ ปิ่นสุวรรณ, วรวุฒิ ธีรพล, กรองทอง รัชตวรรณ, อิทธิฤทธิ์ สิงหรัตน์, โกร่ง กางเกงแดง, ราม มารุต, วราภรณ์ บุนนาค เพลงประกอบละครขับร้องโดย วสันต์ โชติกุล ออกอากาศเมื่อวันที่ 10 กุมภาพันธ์ พ.ศ. 2538 -- 27 พฤษภาคม พ.ศ. 2538พ.ศ. 2554 (ช่อง 5)พ.ศ. 2554 (ช่อง 5). - ครั้งที่ 2 ในปี พ.ศ. 2554 ออกอากาศทาง ททบ. 5 โดย เอ็กแซ็กท์ และ ซีเนริโอ กำกับการแสดงโดย สันต์ ศรีแก้วหล่อ นำแสดงโดย ยุกต์ ส่งไพศาล รับบท เจน, ภาคิน คำวิลัยศักดิ์ รับบท แก้ว, นภัทร อินทร์ใจเอื้อ รับบท ริน, บุษกร ตันติภนา รับบท เพ็ญ พร้อมกับนักแสดงสมทบ สันติสุข พรหมศิริ, จักรกฤษณ์ อำมะรัตน์, ดิลก ทองวัฒนา, สรพงษ์ ชาตรี, กรุง ศรีวิไล, ภัสสร บุญยเกียรติ, ณหทัย พิจิตรา, ปวีณ์สุดา จันทร์เกษ, อลิชา ไล่ศัตรูไกล, แอริน ยุกตะทัต, ภูริ หิรัญพฤกษ์ และ ทองขาว ภัทรโชคชัย ถ่ายทำที่ บ้านแสงสูง ลำลูกกาดคลอง 12 เพลงประกอบละครขับร้องโดย นภัทร อินทร์ใจเอื้อ และออกอากาศเมื่อวันที่ 20 มิถุนายน 2554 ถึงวันที่ 9 สิงหาคม พ.ศ. 2554 ความยาว 30 ตอนเพลงประกอบ เพลงประกอบ. เพลงเด่นในละครเรื่อง เรือนแพ ได้แก่ เพลง เรือนแพ มีรายละเอียดผู้ขับร้องดังนี้- ละครโทรทัศน์ พ.ศ. 2538 - ขับร้องโดย วสันต์ โชติกุล - ละครโทรทัศน์ พ.ศ. 2554 - ขับร้องโดย นภัทร อินทร์ใจเอื้อ (กัน เดอะสตาร์)รางวัลรางวัล. - รางวัลโทรทัศน์ทองคำ ครั้งที่ 26- นักแสดงนำชายดีเด่น (ภาคิน คำวิลัยศักดิ์)- รางวัลเมขลา ครั้งที่ 24 ประจำปี 2554- รางวัล มณีเมขลาดีเด่นยอดนิยม ประเภท ดารานำชายดีเด่นยอดนิยม (นภัทร อินทร์ใจเอื้อ) - รางวัล มณีเมขลาดีเด่นยอดนิยม ประเภท ละครดีเด่นยอดนิยม (เรือนแพ)</doc>
