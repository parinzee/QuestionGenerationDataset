<doc id="621986" url="https://th.wikipedia.org/wiki?curid=621986" title="อู๋จ้งยง">อู๋จ้งยง จ้งยง () เป็นกษัตริย์องค์ที่สองของแคว้นอู๋ในสมัยจีนโบราณตามประวัติศาสตร์ดั้งเดิม ชื่อสกุลของเขาคือ "จี" (姬) และชื่อตัวคือ "ยง" ส่วน "จ้ง" นั้นเป็นบรรดาศักดิ์สำหรับราชบุตรองค์ที่สองของพระเจ้าโจวไท่ (周太王) กับพระนางเจียง (Lady Jiang) ตามประวัติศาสตร์ดั้งเดิม จี้ลี่ (季歷) ราชบุตรองค์สุดท้องของพระเจ้าโจวไท่ มีสติปัญญาและกำลังเข้มแข็ง ถึงขนาดที่องค์ชายจ้งยงและองค์ชายไท่ปั๋ว (泰伯) ยอมให้องค์ชายจี้ลี่สืบบัลลังก์ของบิดา แล้วพากันไปก่อตั้งแคว้นอู๋ในลุ่มแม่น้ำแยงซีแทน แค้วนอู๋ดังกล่าวตั้งขึ้นที่เมืองเหมย์หลี่ (梅里) ซึ่งต่อมาได้พัฒนาทั้งด้านเกษตรกรรมและระบบชลประทานเป็นอย่างมาก องค์ชายไท่ปั๋วเป็นกษัตริย์อู๋องค์แรก แต่ไร้รัชทายาท องค์ชายจ้งยง พระอนุชา จึงครองราชย์ต่อ เมื่อองค์ชายจ้งยงสิ้นพระชนม์แล้ว ลูกหลานก็ขึ้นเป็นกษัตริย์แคว้นอู๋สืบกันมา</doc>
