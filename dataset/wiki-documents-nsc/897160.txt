<doc id="897160" url="https://th.wikipedia.org/wiki?curid=897160" title="เจ้าชายมูลัย รอชิด">เจ้าชายมูลัย รอชิด เจ้าชายมูลัย รอชิด หรือ เจ้าชายมูลัย รอชิด บินอัลฮะซัน (; 20 มิถุนายน พ.ศ. 2513) เป็นพระราชโอรสในสมเด็จพระราชาธิบดีฮะซันที่ 2 กับเจ้าหญิงลัลลา ลาติฟะฮ์ และเป็นพระราชอนุชาในสมเด็จพระราชาธิบดีมุฮัมมัดที่ 6 แห่งโมร็อกโกพระประวัติ พระประวัติ. เจ้าชายมูลัย รอชิดประสูติเมื่อวันที่ 20 มิถุนายน พ.ศ. 2513 เป็นพระราชบุตรพระองค์เล็กจากทั้งหมดห้าพระองค์ในสมเด็จพระราชาธิบดีฮะซันที่ 2 ประสูติแต่เจ้าหญิงลัลลา ลาติฟะฮ์ พระชายาพระองค์ที่สอง มีพระเชษฐาคือสมเด็จพระราชาธิบดีมุฮัมมัดที่ 6 และเชษฐภคินีคือเจ้าหญิงลัลลา มัรยัม, เจ้าหญิงลัลลา อัสมา และเจ้าหญิงลัลลา ฮัสนา ตามลำดับ ทรงสำเร็จการศึกษาจากราชวิทยาลัย (Royal College) ในราบัตในปี พ.ศ. 2532 แล้วทรงศึกษาต่อ ณ มหาวิทยาลัยมุฮัมมัดที่ 5 (Mohammed V University) กฎหมายขั้นสูงจนสำเร็จการศึกษาในเดือนพฤษภาคม พ.ศ. 2536 ทรงรับปริญญานิติศาสตร์บัณฑิตสาขากฎหมายเศรษฐกิจและสังคม ซึ่งในปีเดียวกันนั้น พระองค์ได้รับได้ประกอบวิชาชีพด้านกฎหมาย-กฎหมายมหาชน ต่อมาทรงสำเร็จการศึกษานิติศาสตรมหาบัณฑิตสาขารัฐศาสตร์เมื่อวันที่ 29 มิถุนายน 2538 ก่อนจบการศึกษาปริญญาโท พระองค์เคยเข้าฝึกงานกับองค์การสหประชาชาติในนิวยอร์ก นอกจากภาษาอาหรับแล้ว พระองค์ยังสามารถตรัสภาษาอังกฤษ, ฝรั่งเศส และสเปนเสกสมรส เสกสมรส. เจ้าชายมูลัย รอชิดเสกสมรสกับอูม กัลทูม บูฟาแร็ส (Oum Kalthum Boufarès; พ.ศ. 2530) บุตรสาวของมูลัย อัลมามูน บูฟาแร็ส (Moulay El Mamoun Boufarès) รัฐมนตรีกระทรวงมหาดไทย และเป็นหลานยายของลัลลา เคาะดีญะฮ์ (Lalla Khadija) พระญาติกาของสมเด็จพระราชาธิบดีมุฮัมมัดที่ 5 เมื่อวันที่ 15 มิถุนายน พ.ศ. 2557 ทั้งสองมีพระโอรสเพียงพระองค์เดียวคือเจ้าชายมูลัย อะฮ์มัด (23 มิถุนายน พ.ศ. 2559)การทหาร การทหาร. เจ้าชายมูลัย รอชิดได้รับการแต่งตั้งเป็นนายทหารยศนาวาเอกประจำกองทัพเรือโมร็อกโกเมื่อเดือนกรกฎาคม พ.ศ. 2537 ก่อนเลื่อนชั้นยศเป็นพลเรือจัตวาในเดือนกรกฎาคม พ.ศ. 2543</doc>
