<doc id="405605" url="https://th.wikipedia.org/wiki?curid=405605" title="ศิวรักษ์ เทศสูงเนิน">ศิวรักษ์ เทศสูงเนิน ศิวรักษ์ เทศสูงเนิน (เกิดวันที่ 20 เมษายน พ.ศ. 2527) หรือชื่อเล่น แชมป์ เป็นนักฟุตบอลอาชีพชาวไทย เกิดที่จังหวัดนครราชสีมา ปัจจุบันเล่นให้กับบุรีรัมย์ ยูไนเต็ด ในตำแหน่งผู้รักษาประตู โดยสวมเสื้อเบอร์ 1 ศิวรักษ์เป็นอีกหนึ่งนักเตะทีมชาติไทยที่วินเฟรด เชเฟอร์เรียกให้มาติดทีมชาติ ปัจจุบันเป็นผู้รักษาประตูสำรองคนที่ 2 ของทีมชาติไทยยุคปัจจุบัน ต่อจากกวิน ธรรมสัจจานันท์ ศิวรักษ์ เทศสูงเนิน ได้ยึดเป็นมือหนึ่งของทีมชาติไทย ในช่วงที่กวิน ธรรมสัจจานันท์ผู้รักษาประตูหมือหนึ่งของไทย ได้รับบาดเจ็บที่หัวเข่า โดยศิวรักษ์ได้เข้ามาเป็นมือหนึ่งของทีมชาติไทยอย่างเต็มตัว ฟุตบอลทีมชาติไทยที่มีวินเฟรด เชเฟอร์เป็นโค้ชนั้น ศิวรักษ์ เทศสูงเนิน มีโอกาสลงสนามแค่ครั้งเดียว คือการอุ่นเครื่องกับทีมชาติเมียนมาร์ครั้งที่สอง โดยศิวรักษ์ถูกส่งตัวลงมาแทนสินทวีชัย จบการแข่งขันเสมอกันไป 1-1 ศิวรักษ์โชว์ฟอร์มกระหึ่มเอเชีย ในฟุตบอลเอเอฟซี แชมเปียนส์ลีกรอบเพลย์ออฟ โดยการเซฟลูกยิงของ โทมัส บรอยเซอร์,เบสาร์ท เบริซา,เจอมส์ เมเยอร์ นักเตะทีมชาติออสเตรเลีย และ นักเตะบริสเบน โรอาห์ ทีมจากเอ-ลีก ออสเตรเลีย และการเซฟลูกจุดโทษ 3 ลูกติด ทำให้บุรีรัมย์ ยูไนเต็ด ชนะ บริสเบน โรอาห์ 3-0 และยังได้รางวัลแมน ออฟ เดอะ แมชต์ อีกด้วย ทำให้บุรีรัมย์ ยูไนเต็ด เข้าสู่รอบแบ่งกลุ่มได้สำเร็จ และทำให้ชื่อของ ศิวรักษ์ เทศสูงเนิน ไปติดอันดับที่ 5 ของเอเชีย ในการเซฟลูกจุดโทษที่มากที่สุด</doc>
