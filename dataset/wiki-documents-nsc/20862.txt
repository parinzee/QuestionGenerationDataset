<doc id="20862" url="https://th.wikipedia.org/wiki?curid=20862" title="เกียรติศักดิ์ เวทีวุฒาจารย์">เกียรติศักดิ์ เวทีวุฒาจารย์ เกียรติศักดิ์ เวทีวุฒาจารย์ (; 30 มกราคม พ.ศ. 2506 - ) เป็นหนึ่งในสมาชิกวงดนตรีเฉลียง ซึ่งได้เคยแสดงคอนเสิร์ตถวายสมเด็จพระเทพรัตนราชสุดาฯ สยามบรมราชกุมารี และในการกุศลต่างๆ นอกจากนี้ยังเป็นหนึ่งในผู้ก่อตั้งกองทุนเฉลียง เพื่อมอบทุนสนับสนุนกิจกรรมการศึกษาสำหรับเด็กงานเพลง งานเพลง. เกียรติศักดิ์ เป็นชาวจังหวัดหนองคาย เมื่อได้มาศึกษาที่คณะสถาปัตยกรรมศาสตร์ จุฬาลงกรณ์มหาวิทยาลัย ได้ร่วมเล่นดนตรีกับรุ่นพี่คือ ประภาส ชลศรานนท์ ชักชวนไปร้องเพลงประกอบละคร นายแพทย์สนุกสนาน และได้เป็นหนึ่งในสมาชิกวงดนตรีเฉลียง โดยได้ร่วมกิจกรรมเล่นดนตรีในงานพิธีต่างๆของคณะ เช่น งานรับน้องใหม่ งานลอยกระทง ในการทำละครก็ได้รับตำแหน่งผู้ควบคุมเสียง และแต่งเพลงประกอบละคร จนสร้างชื่อเสียงให้กับคณะเป็นอย่างมาก- ผลงานเพลง - เฉลียง 5 ชุด คือ อื่นๆ อีกมากมาย เอกเขนก เฉลียงหลังบ้าน แบ-กบาล ตะไคร่น้ำสุดขอบฟ้า - เด็ดดอกไม้สะเทือนถึงดวงดาว ร่วมกับ ฉัตรชัย ดุริยประณีต (2536 สังกัด มูเซอร์ เรคคอร์ดส) - ผลงานเดี่ยวคือ กว้างxยาว และ แสง-เงา - อัลบั้มพิเศษ ผูกใจ (ร่วมด้วย ฉัตรชัย ดุริยประณีต, ศุ บุญเลี้ยง, พัดชา AF2, นัท AF4)งานสถาปนิก งานสถาปนิก. ตั้งแต่จบการศึกษาได้เข้าทำงานเป็นสถาปนิกที่บริษัทสถาปนิก 49 ในด้านการทำงานวิชาชีพนั้นได้รับรางวัลจากสมาคมสถาปนิกสยามหลายรางวัล โดยผลงานดีเด่นทางด้านการออกแบบ ได้แก่ โบสถ์วัดป่าสุนันทวนาราม จังหวัดกาญจนบุรี บ้านพักอาศัยของ คุณอดิศัย ตันสกุล เชียงใหม่ อาคารที่ว่าการกระทรวงต่างประเทศ ถนนศรีอยุธยา กรุงเทพมหานคร มหาวิทยาลัยแม่ฟ้าหลวง จังหวัดเชียงราย และยังได้เป็นผู้บรรยายพิเศษด้านสถาปัตยกรรม คณะสถาปัตยกรรมศาสตร์ จุฬาลงกรณ์มหาวิทยาลัย มหาวิทยาลัยศิลปากร มหาวิทยาลัยเกษตรศาสตร์ มหาวิทยาลัยเชียงใหม่ มหาวิทยาลัยศรีปทุม มหาวิทยาลัยแม่ฟ้าหลวง</doc>
