<doc id="489099" url="https://th.wikipedia.org/wiki?curid=489099" title="แผ่นดินไหวปีโฮเอ ค.ศ. 1707">แผ่นดินไหวปีโฮเอ ค.ศ. 1707 แผ่นดินไหวปีโฮเอ ค.ศ. 1707 เกิดขึ้นเมื่อ 14.00 น. ตามเวลาท้องถิ่น ของวันที่ 28 ตุลาคม ค.ศ. 1707 นับเป็นแผ่นดินไหวครั้งใหญ่ที่สุดในประวัติศาสตร์ญี่ปุ่น กระทั่งแผ่นดินไหวในโทโฮะกุ ค.ศ. 2011 แผ่นดินไหวครั้งนี้ได้ก่อให้เกิดความเสียหายปานกลางถึงรุนแรงทั่วเกาะฮนชูตะวันตกเฉียงใต้ เกาะชิโกะกุและเกาะคีวชูตะวันออกเฉียงใต้ แผ่นดินไหวครั้งนั้นและคลื่นสึนามิทำลายอันเป็นผลเป็นเหตุให้มีผู้เสียชีวิตกว่า 5,000 คน เหตุการณ์นี้ทำให้ทุกส่วนของเมกะทรัสต์นันไค (Nankai megathrust) แยกออกพร้อมกัน นับเป็นแผ่นดินไหวครั้งเดียวที่ทราบกันว่าทำให้เกิดเหตุการณ์เช่นนี้ขึ้น โดยมีขนาดประเมินไว้ที่ 8.6 M นอกจากนี้ ยังอาจเป็นสาเหตุของการปะทุครั้งสุดท้ายของภูเขาไฟฟูจิในอีก 49 วันให้หลัง</doc>
