<doc id="85391" url="https://th.wikipedia.org/wiki?curid=85391" title="วรชาติ สิรวราภรณ์">วรชาติ สิรวราภรณ์ ศาสตราจารย์ วรชาติ สิรวราภรณ์ เกิดวันที่ 1 กันยายน พ.ศ. 2498 ที่กรุงเทพมหานคร เป็นนักวิทยาศาสตร์ชาวไทย ที่มีความเชี่ยวชาญการวิจัยทางด้านชีวเคมีและอณูชีววิทยาของเชื้อมาลาเรีย โดยศึกษากลไกการเกิดโรค กลไกการทำงานของยาต้านมาลาเรีย และกลไกการดื้อยาในระดับยีน เป็นผู้หนึ่งที่มีบทบาทสำคัญในการพัฒนาการเรียนการสอนและการวิจัย สาขาชีวสารสนเทศศาสตร์ (Bioinformatics) ของประเทศไทย โดยเป็นผู้ริเริ่มจัดตั้งศูนย์ชีวสารสนเทศและจีโนมประยุกต์ (Center for Bioinformatics and Applied Genomics - CBAG) ซึ่งเป็นหน่วยฝึกอบรมด้านชีวสารสนเทศศาสตร์ ประจำภูมิภาคเอเซีย ที่ได้รับการสนับสนุนจากองค์การอนามัยโลก ศ.ดร. วรชาติ ได้รับรางวัลนักวิทยาศาสตร์รุ่นใหม่ สาขาชีววิทยาโมเลกุล จากมูลนิธิส่งเสริมวิทยาศาสตร์และเทคโนโลยีในพระบรมราชูปถัมภ์ เมื่อปี พ.ศ. 2534 ปัจจุบันดำรงตำแหน่งศาสตราจารย์ระดับ 11 ภาควิชาชีวเคมี คณะวิทยาศาสตร์ มหาวิทยาลัยมหิดล และรองประธานชมรมวิจัยโปรตีนแห่งประเทศไทย สมรสกับนางรัชฎา สิรวราภรณ์ มีบุตร 1 คนประวัติการศึกษาประวัติการศึกษา. - พ.ศ. 2517–2521 - ปริญญาตรี (เทคนิคการแพทย์) คณะแพทยศาสตร์ จุฬาลงกรณ์มหาวิทยาลัย - พ.ศ. 2522–2523 - ปริญญาโท (ชีวเคมี) คณะวิทยาศาสตร์ มหาวิทยาลัยมหิดล - พ.ศ. 2524–2528 - ปริญญาเอก (ชีวเคมี) คณะวิทยาศาสตร์ มหาวิทยาลัยมหิดล - พ.ศ. 2529–2531 - หลังปริญญาเอก มหาวิทยาลัยแคลิฟอร์เนีย ซานฟรานซิสโก สหรัฐอเมริกาประวัติการทำงานประวัติการทำงาน. - พ.ศ. 2525–2532 - อาจารย์ ภาควิชาชีวเคมี คณะวิทยาศาสตร์ มหาวิทยาลัยมหิดล - พ.ศ. 2532–2535 - ผู้ช่วยศาสตราจารย์ ภาควิชาชีวเคมี คณะวิทยาศาสตร์ มหาวิทยาลัยมหิดล - พ.ศ. 2535–2544 - รองศาสตราจารย์ ภาควิชาชีวเคมี คณะวิทยาศาสตร์ มหาวิทยาลัยมหิดล - พ.ศ. 2544–2548 - ศาสตราจารย์ ภาควิชาชีวเคมี คณะวิทยาศาสตร์ มหาวิทยาลัยมหิดล - พ.ศ. 2545–ปัจจุบัน - หัวหน้าหน่วยวิจัยชีวสารสนเทศและจีโนมประยุกต์ คณะวิทยาศาสตร์ มหาวิทยาลัยมหิดล - พ.ศ. 2548–ปัจจุบัน - ศาสตราจารย์ ระดับ 11 ภาควิชาชีวเคมี คณะวิทยาศาสตร์ คณะวิทยาศาสตร์ มหาวิทยาลัยมหิดล ตำแหน่งในสมาคมและองค์กรต่างๆ- พ.ศ. 2538–2542 - กรรมการบริหาร Pathogenic Steering Committee, TDR องค์การอนามัยโลก - พ.ศ. 2543–2548 - กรรมการบริหาร Pathogenesis and Applied Genomics Steering Committee, TDR องค์การอนามัยโลก - พ.ศ. 2544–2546 - คณะทำงานด้านการริเริ่มโครงการชีวสารสนเทศศาสตร์ TDR องค์การอนามัยโลก - พ.ศ. 2544–2547 - ที่ปรึกษากองบรรณาธิการวารสาร Molecular Microbiology สำนักพิมพ์ Blackwell Science, USA - พ.ศ. 2544–ปัจจุบัน - สมาชิกประเภท Elected members ของ Asia-Pacific International Molecular Biology Network (A-IMBN) - พ.ศ. 2544–ปัจจุบัน - คณะบรรณาธิการวารสาร Trends in Parasitology, Elsevier Science, London, UK - พ.ศ. 2545–ปัจจุบัน - ผู้ประสานงานภูมิภาคเอเซียโครงการ South-South Initiative ของ TDR องค์การอนามัยโลก - พ.ศ. 2546–ปัจจุบัน - คณะบรรณาธิการวารสารวิทยาศาสตร์ สมาคมวิทยาศาสตร์แห่งประเทศไทยในพระบรมราชูปถัมภ์ - พ.ศ. 2547 - ประธานฝ่ายวิชาการจัดการประชุมวิชาการนานาชาติ 17thFAOBMB symposium/2nd IUBMB special meeting/7thA-IMBN conference - พ.ศ. 2548–ปัจจุบัน - รองบรรณาธิการวารสาร ScienceAsia ของสมาคมวิทยาศาสตร์แห่งประเทศไทยในพระบรมราชูปถัมภ์ - พ.ศ. 2549–ปัจจุบัน - รองประธานชมรมวิจัยโปรตีนแห่งประเทศไทย - พ.ศ. 2550–ปัจจุบัน - คณะบรรณาธิการวารสาร Molecular Biochemical Parasitology, Elsevier, Amsterdam, The Netherlandเกียรติคุณและรางวัลรางวัลภายในประเทศเกียรติคุณและรางวัล. รางวัลภายในประเทศ. - พ.ศ. 2534 - รางวัลนักวิทยาศาสตร์รุ่นใหม่ สาขาชีววิทยาโมเลกุล จากมูลนิธิส่งเสริมวิทยาศาสตร์และเทคโนโลยีในพระบรมราชูปถัมภ์ - พ.ศ. 2537-2540 - เมธีวิจัย สกว. รุ่นที่ 1 สำนักงานกองทุนสนับสนุนการวิจัย (สกว.) - พ.ศ. 2539–2544 - รางวัลพัฒนาวิชาชีพนักวิจัย สำนักงานพัฒนาวิทยาศาสตร์และเทคโนโลยีแห่งชาติ (สวทช.) - พ.ศ. 2540 - รางวัลสภาวิจัยแห่งชาติ รางวัลผลงานวิจัยดีเยี่ยม สาขาวิทยาศาสตร์เคมีและเภสัช จากผลงานวิจัยเรื่อง "ยีนสังเคราะห์ไดไฮโดรโฟเลต รีดักเทส เพื่อการศึกษากลไกการดื้อยาแอนตี้โฟเลต ในเชื้อมาลาเรียฟัลซิปารั่ม" - พ.ศ. 2541 - รางวัลมหาวิทยาลัยมหิดล สาขาการวิจัย จากมหาวิทยาลัยมหิดล - พ.ศ. 2547 - รางวัลศิษย์เก่าดีเด่น บัณฑิตวิทยาลัย มหาวิทยาลัยมหิดลรางวัลจากต่างประเทศรางวัลจากต่างประเทศ. - พ.ศ. 2531–2535 - รางวัล L.W. Frohlich Research Award จาก The New York Academy of Science ประเทศสหรัฐอเมริกา - พ.ศ. 2535 - รางวัล Career Development Award จากมูลนิธิร็อคกี้เฟลเลอร์เครื่องราชอิสริยาภรณ์เครื่องราชอิสริยาภรณ์. - พ.ศ. 2531 - ตริตาภรณ์มงกุฎไทย (ต.ม.) - พ.ศ. 2534 - ตริตาภรณ์ช้างเผือก (ต.ช.) - พ.ศ. 2536 - ทวีติยาภรณ์มงกุฎไทย (ท.ม.) - พ.ศ. 2539 - ทวีติยาภรณ์ช้างเผือก (ท.ช.) - พ.ศ. 2542 - ประถมาภรณ์มงกุฎไทย (ป.ม.) - พ.ศ. 2545 - ประถมาภรณ์ช้างเผือก (ป.ช.) - พ.ศ. 2548 - มหาวชิรมงกุฎ (ม.ว.ม.) - พ.ศ. 2551 - มหาปรมาภรณ์ช้างเผือก (ม.ป.ช.)ผลงานด้านการวิจัย ผลงานด้านการวิจัย. ศาสตราจารย์ ดร.วรชาติ สิรวราภรณ์ มีผลงานวิจัยที่ตีพิมพ์เผยแพร่ในวารสารวิชาการระดับนานาชาติ จำนวนกว่า 50 เรื่อง เป็นผลงานวิจัยเกี่ยวกับชีวเคมีและอณูชีววิทยาของเชื้อมาลาเรีย วัณโรค และโรคเรื้อน มีบทความงานวิจัยที่ได้เผยแพร่ในการประชุมสัมมนาวิชาการต่างๆ จำนวน 8 เรื่อง และผลงานวิชาการในลักษณะสื่อการสอนแบบอิเล็กทรอนิกส์ จำนวน 3 เรื่อง เกี่ยวกับชีวสารสนเทศศาสตร์ การใช้คอมพิวเตอร์ในการวิเคราะห์และประมวลผลข้อมูลทางอณูชีววิทยา วิศวกรรมโปรตีน (Protein Engineering) การวิเคราะห์ข้อมูลโปรตีนผ่านทางคอมพิวเตอร์ และการหาลำดับเบสในดีเอ็นเอ (DNA sequencing) เป็นต้น</doc>
