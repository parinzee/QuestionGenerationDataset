<doc id="102178" url="https://th.wikipedia.org/wiki?curid=102178" title="สุกฤษฎิ์ วิเศษแก้ว">สุกฤษฎิ์ วิเศษแก้ว สุกฤษฏิ์ วิเศษแก้ว นักร้องและนักแสดงชาวไทย สังกัดเอ็กแซ็กท์ ในเครือจีเอ็มเอ็ม แกรมมี่ มีชื่อเสียงจากผลงานเพลง I Need Somebody (อยากขอสักคน) ปัจจุบันมีผลงานในวงการบันเทิง งานเพลง, ละครโทรทัศน์, ละครเวที, ซิตคอม และ ภาพยนตร์ ได้รับการจัดอันดับเป็นหนึ่งในสิบผู้ทรงอิทธิพลร่วมกับบุคคลสำคัญในแวดวงการเมืองและสังคมของไทยประจำปี 2551 โดยนิตยสาร Positoning และหนึ่งในผู้ทรงอิทธิพลวงการบันเทิงไทย จัดอันดับโดยหนังสือพิมพ์สยามรัฐ ความสำเร็จในวงการบันเทิง รางวัลที่ได้รับหลายปีติดต่อกัน อาทิ รางวัลขวัญใจมหาชน 5 ปีซ้อน จาก ไนน์เอ็นเตอร์เทน อวอร์ดส์, นักร้องยอดเยี่ยม จาก ท็อปอวอร์ด, นักร้องยอดนิยม จาก ซี๊ด อวอร์ดส ด้านสื่อบันเทิงและโฆษณา อาทิ พรีเซ็นเตอร์แห่งปี จาก นิตยสาร Marketeer ปี 2008, พรีเซ็นเตอร์ชายยอดนิยม ปี 2009 จาก โอ้โหอวอร์ด, เจ้าพ่อปกแมกกาซีน ปี 2009 โดยบางกอกทูเดย์ เป็นต้น ชื่อเสียงในต่างประเทศ โล่เกียรติคุณ อาทิ ทูตละครไทย จาก สถานีโทรทัศน์อันฮุยทีวีของจีน, The Best Asian Artist จาก เอเชียนซองเฟสติวัล ปี 2010 รางวัลที่ได้รับ อาทิ นักแสดงนำชายจากละครทีวีต่างชาติดีเด่น จาก China TV Drama Awards 2011 () ฉายาที่ได้รับในจีน Tai Yang Wang Zi () หรือ Sun Prince of Thailand จาก นิตยสาร Star New Generation () เป็นต้นประวัติ ประวัติ. สุกฤษฎิ์ วิเศษแก้วเกิดเมื่อวันที่ 4 กันยายน พ.ศ. 2528 ที่โรงพยาบาลมหาราชนครเชียงใหม่ จังหวัดเชียงใหม่ เป็นบุตรคนที่สองของบิดาชื่อ นายสมจิตร วิเศษแก้ว มารดา ชื่อ นางพรรณธิภา วิเศษแก้ว ทั้ง 2 ท่านมีอาชีพรับราชการ มีพี่สาวชื่อ "แมลงปอ" ชื่อ "บี้" นั้นมาจากคำเมืองหรือภาษาท้องถิ่นของภาคเหนือว่า "กัมบี้" (แปลว่า แมลงปอ) เข้าศึกษาระดับอนุบาลที่โรงเรียนอนุบาลสายดรุณ ระดับประถมศึกษาและมัธยมศึกษาที่โรงเรียนมงฟอร์ตวิทยาลัย รหัส MC22655 และเข้าศึกษาต่อในระดับอุดมศึกษา มหาวิทยาลัยเทคโนโลยีพระจอมเกล้าธนบุรี คณะวิศวกรรมศาสตร์ ภาควิชาวิศวกรรมอุตสาหการ (สาขาวิศวกรรมเมคคาทรอนิกส์) ขณะศึกษาในระดับอุดมศึกษาเป็นประธานชั้นปีของสาขาวิชาวิศวกรรมเมคคาทรอนิกส์ ได้รับเลือกเป็นตัวแทนในกิจกรรมต่างๆและเป็นพรีเซ็นเตอร์ให้แก่มหาวิทยาลัย และได้รับเกียรติเป็นตัวแทนบัณฑิตผู้สำเร็จการศึกษา ถวายพวงมาลัยข้อพระกร แด่สมเด็จพระเทพรัตนราชสุดาฯ สยามบรมราชกุมารี ในพิธีพระราชทานปริญญาบัตรแก่ผู้สำเร็จการศึกษาของมหาวิทยาลัยในปี พ.ศ. 2552เข้าสู่วงการบันเทิงปี 2549-2550 เข้าสู่วงการบันเทิง. ปี 2549-2550. ในปี พ.ศ. 2549 บี้ เข้าประกวดร้องเพลงในรายการ เดอะสตาร์ ค้นฟ้าคว้าดาวปี 3 ผ่านเข้ารอบ 8 คนสุดท้าย ทำการแข่งขัน ณ สตูดิโอมูนสตาร์ ลาดพร้าว ขณะแข่งขัน ได้รับฉายา เจ้าจิ้งจกน้อย แห่งเวทีเดอะสตาร์ และผ่านเข้ารอบสองคนสุดท้าย ทำการแข่งขัน ณ อิมแพค อารีน่า เมืองทองธานี ได้รับตำแหน่งรางวัลรองชนะเลิศอันดับ 1 ปลายปี พ.ศ. 2549 บี้ เริ่มต้นสร้างผลงานในวงการบันเทิงด้วยการรับบทพระเอกในละครเรื่อง "รอยอดีตแห่งรัก" แสดงคู่กับ พีรชยา พิณเมืองงาม ได้รับโอกาสร้องเพลงประกอบละครเป็นครั้งแรก คือเพลง "ตัดใจไม่ไหว" ซึ่งเป็นเพลงในอัลบั้ม เลิฟ ซีน (Love Scenes) มีซิงเกิลแรก คือเพลง "I Need Somebody (อยากขอสักคน)" ขึ้นอันดับนิวเอนทรีตามชาร์ทวิทยุอย่างรวดเร็ว และครองอันดับ 1 ของซี๊ดเรดิโอชาร์ตนาน 4 สัปดาห์ ซิงเกิ้ลแรกนี้ได้รับรางวัลเพลงยอดนิยมสุดซี๊ดประจำปี จาก ซี๊ด อวอร์ดส 2007 รางวัลเพลงรักแห่งปี จาก อินยังเจเนอรชันชอยส์ อวอร์ดส 2006, รางวัลเพลงยอดนิยม จาก รางวัลสตาร์เอนเตอร์เทนเมนต์อวอร์ดส 2006 และเป็นเพลงประกอบภาพยนตร์โฆษณาโฟโมสต์ ไฮไฟว์ ซึ่งออกอากาศในปี 2550 ในเดือนพฤศจิกายน เอเชี่ยน เทเลวิชั่น อวอร์ดส์ เชิญตัวแทนศิลปินไทย บี้ ร่วมงานประกาศรางวัลเอเชี่ยน เทเลวิชั่น อวอร์ดส์ 2006 และขึ้นโชว์เพลง "I Need Somebody" ที่ ซันเทค สิงคโปร์ อินเตอร์เนชั่นแนล คอนเวนชั่น แอนด์ เอกซ์ซิบิชั่น เซ็นเตอร์ ในปี พ.ศ. 2550 บี้ เป็นพรีเซ็นเตอร์ให้กับนมถั่วเหลืองโฟร์โมสต์ ไฮไฟว์ โดยค่ายโฟร์โมสต์เลือกกลยุทธ์ใช้พรีเซ็นเตอร์เป็นเจ้าแรกในตลาดสินค้านมถั่วเหลืองในขณะนั้น ต่อมาเป็นพรีเซ็นเตอร์ให้กับ "โซนี่ ไซเบอร์ช็อต" ซึ่งเป็นครั้งแรกเช่นกันที่โซนี่เลือกใช้กลยุทธ์พรีเซ็นเตอร์ ในปีนี้มีเรื่องที่ 2 กับค่ายเอ็กแซ็กท์ คือ "หัวใจศิลา" คู่กับ พิชญา ศรีเทพย์ และในระหว่างถ่ายทำละครเรื่องนี้ทำให้บี้ได้รับโอกาสไปเรียนการแสดงเป็นครั้งแรก กับ หม่อมหลวงพันธุ์เทวนพ เทวกุล (หม่อมน้อย) หลังจากนั้นจึงได้รับโอกาส รับบท "ปกรณ์" ในละครเวทีเรื่อง บัลลังก์เมฆ เดอะมิวสิคัล กำกับการแสดงโดย ถกลเกียรติ วีรวรรณ เจ้าของละครเวทีค่ายซีเนริโอ ซึ่งจัดแสดงในปีเดียวกันปี 2551-2552 ปี 2551-2552. ในปี พ.ศ. 2551 เดือนมกราคม บี้ ออกอัลบั้มเดี่ยวชุดที่ 2 ในชื่อ ไอเลิฟยูทู (I Love You Too) และจัดมินิคอนเสิร์ตเปิดอัลบั้ม ณ เมืองไทยรัชดาลัย เธียเตอร์ มีเพลงที่ได้รับความนิยม เช่น "จังหวะหัวใจ", "Someone", "อยากถูกเรียกว่าแฟน" เป็นต้น กลางปี พ.ศ. 2551 บี้ เป็นพรีเซ็นเตอร์ให้กับโทรศัพท์มือถือ "ไอ-โมบาย" โดยรุ่นที่เป็นพรีเซ็นเตอร์สามารถสร้างยอดได้ขายกว่า 1 ล้านเครื่อง ในเดือนพฤษภาคม ค่ายจีเอ็มเอ็ม แกรมมี่ ร่วมกับค่ายเอ็กแซ็กท์และซีเนริโอ จัดคอนเสิร์ตใหญ่ในชื่อ คอนเสิร์ต บี้ เลิฟแอตแทค (Bie Love Attack) ณ อิมแพค อารีน่า เมืองทองธานี ในเบื้องต้นมีแนวคิดว่าสถานที่จัดคอนเสิร์ตใหญ่เกินไป แต่ด้วยสาเหตุที่สถานที่อื่นซึ่งเล็กกว่าอิมแพคนั้นถูกจองหมดแล้วในช่วงเวลาที่ต้องการจัดคอนเสิร์ต ดังนั้นทีมงานจึงต้องเลือกจัดคอนเสิร์ตครั้งนี้ ณ สถานที่ดังกล่าว บัตรคอนเสิร์ตในครั้งนี้จำหน่ายหมดภายในเวลา 2 วัน จึงได้มีการเพิ่มรอบการแสดงคอนเสิร์ต เป็น 2 รอบ ในเดือนสิงหาคม บี้ กลับมาแสดงละครเวทีอีกครั้ง โดยรับบท นพพร ในละครเวทีเรื่อง ข้างหลังภาพ เดอะมิวสิคัล รับบทนำเป็นครั้งแรกคู่กับ สุธาสินี พุทธินันทน์ ต่อมาได้เป็นพรีเซ็นเตอร์ให้กับรถจักรยานยนต์ ฮอนด้า คลิก ไอ พร้อมกับออกอีเวนต์คอนเสิร์ตทั่วประเทศ ในปีนี้ บี้ ได้รับการจัดอันดับเป็น หนึ่งในผู้ทรงอิทธิพลวงการบันเทิงไทย ร่วมกับดาราศิลปินอื่น ๆ โดยหนังสือพิมพ์สยามรัฐ และเป็นหนึ่งใน ผู้ทรงอิทธิพลไทยประจำปี 2551 ร่วมกับบุคคลสำคัญของไทยในแวดวงต่างๆ โดยนิตยสาร Positoning ในปี พ.ศ. 2552 บี้ เป็นพรีเซ็นเตอร์ให้กับ ผลิตภัณฑ์หมากฝรั่งและลูกอม "คลอเร็ท" และออกอัลบั้มที่สาม ในชื่อว่า ฮักบี้ (Hug Bie) มีเพลงยอดนิยม เช่น wait a minute, มากมาย, ความทรงจำในลมหายใจ, Hug เป็นต้น โดยอัลบั้ม ฮักบี้ เป็นอัลบั้มที่มียอดดิจิตอลดาวโหลดสูงสุดของจีเอ็มเอ็มแกรมมี่ในปีนั้น ในเดือนมิถุนายน งานละครข้ามค่ายเป็นครั้งแรกของบี้กับค่ายละครไท ของผู้จัดละครชื่อดัง หทัยรัตน์ อมตวณิชย์ ทางช่อง 3 ในเรื่อง "พระจันทร์สีรุ้ง" คู่กับ ทักษอร ภักดิ์สุขเจริญ ร่วมด้วย พงษ์พัฒน์ วชิรบรรจง และ จินตหรา สุขพัฒน์ ต่อมา จีเอ็มเอ็ม แกรมมี่ ร่วมกับค่ายเอ็กแซ็กท์และซีเนริโอ จัดคอนเสิร์ตใหญ่ครั้งที่สอง บี้ เลิฟมากมาย (Bie Love มากมาย) ณ อิมแพค อารีน่า เมืองทองธานี เปิดการแสดง 2 รอบเต็ม ในปีนี้ได้รับรางวัลสำคัญ ได้แก่ "รางวัลลูกกตัญญู" โดยสภาสังคมสงเคราะห์ฯในพระบรมราชูปถัมภ์ เนื่องในวันแม่แห่งชาติ "รางวัลเยาวชนดีเด่นแห่งชาติ" โดยกระทรวงการพัฒนาสังคมและความมั่นคงของมนุษย์ เนื่องในวันเยาวชนแห่งชาติ เป็นต้น และ "รางวัลขวัญใจมหาชน" จาก รางวัลไนน์เอ็นเตอร์เทน อวอร์ดส์ ครั้งที่ 2 เป็นปีแรกปี 2553-2554 ปี 2553-2554. ในปี พ.ศ. 2553 บี้ มีผลงานเพลง ในชื่อมินิอัลบั้ม อิทส ออลไรท์ () ออกเป็นมินิอัลบั้มจำนวน 3 เพลง มีเพลงดังอย่าง "เพลงรัก" ซึ่งเป็นเพลงที่ติดอันดับ 1 จากซี๊ดชาร์ต 5 สัปดาห์ และติดอันดับ Top Download ของแกรมมี่นานสองเดือนติดต่อกัน ในปีนี้มีผลงานทางด้านการแสดงละครโทรทัศน์แนวโรแมนติกคอมาดี้เรื่อง "ดอกรักริมทาง" โดยค่ายเอ็กแซ็กท์ คู่กับ วรรณรท สนธิไชย และทัวร์คอนเสิร์ตเป็นเวลา 3 เดือนโดยผู้สนับสนุนจาก ยำยำ ที่รับเป็นพรีเซ็นเตอร์ รางวัลสำคัญที่ได้รับในปีนี้ ได้แก่ "ขวัญใจมหาชน" เป็นปีที่ 2 จากงาน รางวัลไนน์เอ็นเตอร์เทน อวอร์ดส์ ครั้งที่ 3, "นักร้องยอดเยี่ยม" จาก ท็อปอวอร์ด 2009 เป็นปีที่ 2, "สตาร์ป็อปปูลาร์โหวต" จาก สยามดาราสตาร์อวอร์ด 2010 () "นักร้องชายยอดนิยม" จาก รางวัลสตาร์เอนเตอร์เทนเมนต์อวอร์ดส ครั้งที่ 8 (), "ศิลปินยอดนิยมสุดซี้ดประจำปี" จาก ซี๊ด อวอร์ดส์ 2010 () ในเดือนกรกฎาคม บี้ เข้าพิธีอุปสมบทที่วัดอินทาราม จังหวัดพระนครศรีอยุธยา โดยมีดาราและศิลปินมาร่วมอนุโมทนาบุญอย่างคับคั่ง นำโดย ถกลเกียรติ วีรวรรณ และนักแสดงจากค่ายเอ็กแซ็กท์ และได้รับฉายาว่า "ฐิตรตโน" แปลว่า ผู้มีรัตนตรัยเป็นที่ตั้ง ศึกษาพระธรรมเป็นเวลา 10 วัน โดยจำวัดที่วัดอินทาราม 2 คืน และเดินทางไปธุดงค์ต่างจังหวัด และลาสิกขาบทเมื่อวันที่ 12 กรกฎาคม พ.ศ. 2553 ในเดือนตุลาคม บี้ เป็นตัวแทนศิลปินไทยเข้าร่วมงาน คอนเสิร์ต Asia Song Festival เข้าร่วมงานภายใต้ชื่อ '2010 Asia Song Festival, Let's go G20 Concert' ซึ่งจัดขึ้นเป็นปีที่ 7 โดยในปีนี้เป็นการร่วมฉลองการเป็นเจ้าภาพจัดการประชุม G20 ณ โซล โดย UNICEF และ KOFICE ผู้จัดงาน ในปีนี้มีศิลปินระดับแนวหน้าแต่ละประเทศเข้าร่วม เช่น เรน, โบอา เป็นต้น จัดขึ้น ณ สนามกีฬาโอลิมปิคจัมชิล โซล ประเทศเกาหลีใต้ เมื่อวันที่ 23 ตุลาคม พ.ศ. 2553 และได้รับโล่เกียรติคุณ The Best Asian Artist Award เป็นที่ระลึกภายในงาน ในปี พ.ศ. 2554 บี้ ได้ออกอัลบั้มเดี่ยวชุดที่ 4 ในชื่อ รักนะคะ มีเพลงที่ได้รับความนิยม เช่น กลัวที่ไหน, รักนะคะ, Look Like Love เป็นต้น และ แสดงละครเรื่อง ข้ามเวลาหารัก ในเดือนกรกฎาคม ค่ายจีเอ็มเอ็ม แกรมมี่ ร่วมกับค่ายเอ็กแซ็กท์และซีเนริโอ จัดคอนเสิร์ตใหญ่ครั้งที่สาม ณ อิมแพค อารีน่า เมืองทองธานี ในชื่อคอนเสิร์ตว่า บี้ เลิฟไม่กลัว กลัวไม่เลิฟ (Bie Love ไม่กลัว กลัวไม่ Love) เปิดขายบัตรหนึ่งเดือนก่อนวันแสดง เปิดจำหน่ายบัตรในวันที่ 26 พฤษภาคม 2554 การจองบัตรครั้งนี้ทำลายสถิติการจัดคอนเสิร์ตที่ผ่านมาทั้งสองครั้ง โดยไม่ถึง 3 ชั่วโมงของการเปิดขายบัตร และเพิ่มรอบสองในเวลา 16 นาฬิกาของวันเดียวกัน ต่อมามีการเพิ่มรอบที่สามในสัปดาห์ต่อมา โดยคอนเสิร์ตครั้งนี้จัดแสดงในวันที่ 8-9-10 กรกฎาคม 2554 และบี้ยังได้ "รางวัลขวัญใจมหาชนปีที่ 3" จาก รางวัลไนน์เอ็นเตอร์เทน อวอร์ดส์ ครั้งที่ 4ปี 2555 - ปัจจุบัน ปี 2555 - ปัจจุบัน. ในปี พ.ศ. 2555 "บี้" มีผลงานเพลง ในชื่อมินิอัลบั้ม ณ บัด NOW และ แสดงละครเวที รักจับใจ เดอะโรแมนติกมิวสิคัล และบี้ยังได้รับแสดงละครเรื่อง คู่กรรม รับบทเป็น โกโบริ คู่กับ หนึ่งธิดา โสภณ บวงสรวงไปเมื่อเดือนกันยายนปี 2555 ออกอากาศปี 2556 และบี้ยังได้ "รางวัลขวัญใจมหาชนปีที่ 4" จาก รางวัลไนน์เอ็นเตอร์เทน อวอร์ดส์ ครั้งที่ 5 ในปี พ.ศ. 2556 ละครคู่กรรมถูกนำมา ฉายลงจอโทรทัศน์ ในช่วงต้นปี โดยมีกระแสตอบรับ จากคนไทยทั้งประเทศ อย่างมาก และบี้ยังได้รับ รางวัลขวัญใจมหาชน จาก รางวัลไนน์เอ็นเตอร์เทน อวอร์ดส์ ครั้งที่ 6 เป็นปีที่ 5 ติดต่อกัน โดยได้สร้างประวัติศาสตร์ ในวงการเพลงไทย โดยการเป็นศิลปิน ยอดนิยมขวัญใจมหาชนถึง 5 ปีติดต่อกัน และรางวัลอื่นๆอีกคือ Top Awards 2012 : สาขาศิลปินชายยอดนิยม, Gmember Awards 2013 : สาขาสุดยอดศิลปินชายแห่งปี, Daradaily The GREAT Awards 2013 : สาขาศิลปินชายยอดนิยม, Kazz Awards 2013 : ศิลปินชายแห่งปี Bang Awards 2013 : สาขา เพลงเต้นตาย เพลง รักจับใจ, 2013 Thailand Sina Weibo Night & ManGu Magazine 1st year Anniversary สาขาChinese’s Favorite Thai Singer ในเดือนกรกฎาคม บี้ เข้าพิธีอุปสมบทเป็นครั้งที่ 2 ที่วัดอินทาราม จังหวัดพระนครศรีอยุธยา ศึกษาพระธรรมได้เป็นเวลา 7 วัน และลาสิกขาบทเมื่อวันที่ 11 กรกฎาคม พ.ศ. 2556 ต่อมา บี้ได้มีโอกาสแสดงภาพยนตร์ครั้งแรกเรื่อง คิดถึงวิทยา คู่กับ เฌอมาลย์ บุญยศักดิ์ บวงสรวงไปเมื่อเดือนกันยายน เข้าฉายเดือนมีนาคม ปี 2557 ในปี 2557 ภาพยนตร์ คิดถึงวิทยา ได้รับการตอบรับที่ดี ด้วยรายได้101ล้านบาท และได้รับคัดเลือกให้เป็นตัวแทนหนังไทย เข้าประกวดรางวัลออสการ์2015 สาขาภาพยนตร์ภาษาต่างประเทศ และยังได้รับรางวัลอื่นๆอีก คือ รางวัล Bang Awards2014 สาขา Favorite เพลงเต้นตาย : ระวังคนกำลังเหงา , รางวัล Gmember Awards2014 สาขา สุดยอดศิลปินชายแห่งปี , รางวัล Playpark Music Awards2014 สาขา ศิลปินชายยอดนิยม , รางวัล EFM Awards เพลงยอดนิยม ประจำเดือนเมษายน2557 : รักแท้แปลว่าเธอ , รางวัล EFM Awards เพลงยอดนิยม ประจำเดือนตุลาคม2557 : ยังว่างละครโทรทัศน์ละครโทรทัศน์. - พ.ศ. 2549: รอยอดีตแห่งรัก ช่อง 5 - พ.ศ. 2550: หัวใจศิลา ช่อง 5 - พ.ศ. 2552: พระจันทร์สีรุ้ง ช่อง 3 - พ.ศ. 2553: ดอกรักริมทาง ช่อง 5 - พ.ศ. 2554:ข้ามเวลาหารัก ช่อง 5 - พ.ศ. 2556:คู่กรรม ช่อง 5 - พ.ศ. 2558:จัดรัก ช่องวัน - พ.ศ. 2560:เธอคือพรหมลิขิต ช่องวัน - พ.ศ. 2561:พรหมไม่ได้ลิขิต ช่องวันชื่อเสียงในต่างประเทศ ชื่อเสียงในต่างประเทศ. บี้ มีผลงานละครออนแอร์ในประเทศจีน ฮ่องกง ไต้หวัน และ มาเก๊า เริ่มต้นมีชื่อเสียงในประเทศจีน จากผลงานละครโทรทัศน์ รอยอดีตแห่งรัก ที่ออกอากาศทางสถานีโทรทัศน์ CCTV8 ได้อันดับเรตติ้งละครต่างประเทศยอดนิยมอันดับสองในปี 2553 มีผลงานละครโทรทัศน์ที่ออกอากาศต่อมา เช่น หัวใจศิลา และ ดอกรักริมทาง จากผลงานละครที่ได้รับความนิยมจึงได้รับเลือกเป็น ทูตละครไทย ของสถานีโทรทัศน์ อันฮุยทีวี ในปี 2554การเข้าสู่ตลาดบันเทิงของจีน การเข้าสู่ตลาดบันเทิงของจีน. ปี พ.ศ. 2553 รอยอดีตแห่งรัก ออกอากาศทางสถานีโทรทัศน์กลางของจีนช่อง CCTV8 ในเดือนพฤษภาคม และรีรันการออกอากาศทาง CCTV8 กว่า 4 ครั้งในเวลา 6 เดือน และออกอากาศทางสถานีโทรทัศน์ CCTV1 ของจีนในปลายปี 2553 ละครเรื่องนี้ได้รับการจัดอันดับ เป็นละครที่มีเรตติ้งสูงเป็นอันดับสองจากละครต่างประเทศทั้งหมดที่ฉายทาง CCTV8 ในปีนั้น ปี พ.ศ. 2554 เดือนกุมภาพันธ์ ดอกรักริมทาง ได้รับการออกอากาศทางสถานีโทรทัศน์อันฮุยของจีน ละครเรื่องนี้ได้รับเรตติ้งสูงเป็นอันดับที่ 2 รองจากละครจีนที่ฉายในช่วงเวลาเดียวกัน และเป็นซี่รี่ส์ต่างประเทศที่ได้รับความนิยมสูงสุดของ ในเว็บไซต์ PPS ของจีน บี้ เดินทางเยือนจีนอย่างเป็นทางการครั้งแรก ณ กรุงปักกิ่ง ในวันที่ 7-11 เมษายน 2554 ซึ่งสถานีอัน ฮุย เว่ย ซื่อ และบริษัท Artop International Media เชิญให้เข้าร่วมกิจกรรมมีทแอนด์กรี๊ดกับแฟนคลับและแฟนละคร ได้รับความสนใจจากสื่อมวลชนกว่า 50 แห่งของประเทศจีนการเข้าร่วมงานในต่างประเทศ การเข้าร่วมงานในต่างประเทศ. ปี พ.ศ. 2549 บี้ และ เอ็กแซ็กท์-ซีเนริโอ เข้าร่วมงาน เอเชี่ยน เทเลวิชั่น อวอร์ดส์ (Asian Television Award) ประเทศสิงคโปร์ โชว์เพลง "I Need Somebody" ในวันที่ 30 พฤศจิกายน 2549 ณ ซันเทคสิงคโปร์ อินเตอร์เนชั่นแนล คอนเวนชั่น แอนด์ เอกซ์ซิบิชั่น เซ็นเตอร์ ปี พ.ศ. 2553 เป็นตัวแทนศิลปินไทย เข้าร่วมงาน จี20 เอเชีย ซอง เฟสติวัล (2010 Asia Song Festival Let's Go G20 Concert) ณ โซล ประเทศเกาหลีใต้ สนามกีฬาโอลิมปิคจัมชิล ขึ้นโชว์เพลง จังหวะหัวใจ ฮัก มากมาย และรับรางวัล The Best Asian Artist Award ปี พ.ศ. 2554 เข้าร่วมงาน เทศกาลละครทีวีนานาชาติ และเทศกาลภาพยนตร์นานาชาติ ณ นครเซี่ยงไฮ้ สาธารณรัฐประชาชนจีน ระหว่างวันที่ 6 - 10 มิถุนายน 2554 ขึ้นโชว์เพลง จังหวะหัวใจ ปี พ.ศ. 2554 เข้าร่วม งานประกาศรางวัล อันฮุย ทีวี ดรามา อวอร์ดส (Anhui TV Drama Awards) ณ กรุงปักกิ่ง สาธารณรัฐประชาชนจีน ขึ้นโชว์เพลง เผลอรักหมดใจ เวอร์ชันไทย-จีน และรับรางวัลพระเอกละครต่างประเทศยอดนิยม The Best Foreign Drama Of The Year 2011 จาก ดอกรักริมทางภาพลักษณ์ ภาพลักษณ์. ผลการสำรวจความนิยมจากโพลล์สถาบันต่างๆ- สวนดุสิตโพล : ผลสำรวจที่สุดแห่งปี- นักร้องเพลงไทยสากลชาย ที่ประชาชนชอบมากที่สุด อันดับ 2 (ปี 2551) ร้อยละ 35.15 - นักร้องเพลงไทยสากลชาย ที่ประชาชนชอบมากที่สุด อันดับ 2 (ปี 2552) ร้อยละ 35.39 - นักร้องเพลงไทยสากลชาย ที่ประชาชนชอบมากที่สุด อันดับ 3 (ปี 2554) ร้อยละ 16.55 - นักร้องเพลงไทยสากลชาย ที่ประชาชนชอบมากที่สุด อันดับ 2 (ปี 2555) ร้อยละ 27.04- เอแบคโพล : ผลสำรวจ "ที่สุดของบัน​เทิง​และกีฬา​แห่งปี"- นักร้องชายไทย ที่เป็นที่ชื่นชอบมากที่สุด อันดับ 2 (ปี 2552) ร้อยละ 9.9 - นักร้องชายไทย ที่เป็นที่ชื่นชอบมากที่สุด อันดับ 2 (ปี 2553) ร้อยละ 16.4 - นักร้องชายไทย ที่เป็นที่ชื่นชอบมากที่สุด อันดับ 2 (ปี 2554) ร้อยละ 15.8 - นักร้องชายไทย ที่เป็นที่ชื่นชอบมากที่สุด อันดับ 2 (ปี 2555) ร้อยละ 16.7- กรุงเทพโพลล์ : ผลสำรวจ "ที่สุดแห่งปี"- นักร้องนักแสดงไทยที่มีผลงานสร้างสรรค์โดนใจมากที่สุด อันดับ 2 (ปี 2552) ร้อยละ 7- อันดับผู้ทรงอิทธิพลของไทย- หนึ่งในผู้ทรงอิทธิพลของไทย ปี 2551 โดยนิตยสาร Positioning - หนึ่งในผู้ทรงอิทธิพลวงการบันเทิงไทย ปี 2551 โดยหนังสือพิมพ์สยามรัฐ- ไทยรัฐโพล- นักร้องในดวงใจ อันดับ 3 (ปี 2552) ร้อยละ 9.2 - นักร้องในดวงใจ อันดับ 3 (ปี 2553) ร้อยละ 13.5 - นักร้องในดวงใจ อันดับ 4 (ปี 2554) ร้อยละ 10.5 - พระเอกในดวงใจ อันดับ 5 (ปี 2554) ร้อยละ 5.2 - นักร้องในดวงใจ อันดับ 3 (ปี 2555) ร้อยละ 12.4- บ้านสมเด็จโพลล์ บุคคลในดวงใจ ของหนุ่ม สาววัยทำงานในกรุงเทพมหานคร ปี 2555- อันดับ 1 ศิลปิน นักร้อง นักดนตรี ที่ชื่นชอบ ชื่นชม และเป็นแบบอย่างที่ดีมากที่สุด ร้อยละ 20.7- นิด้าโพล ผลสำรวจ นักแสดง นักร้อง ต้นแบบที่ดีของเยาวชน ประจำปี 2555- อันดับ 2 นักร้อง ที่มีความประพฤติที่ดีเป็นตัวอย่างของเยาวชน ร้อยละ 4.06- อีสานโพล บุคคลและองค์กรที่เป็นที่สุดแห่งปี 2555- นักร้องชายแห่งปี อันดับ 1 (ปี 2555) ร้อยละ 17.38ผลโหวตในต่างประเทศผลโหวตในต่างประเทศ. - ผลโหวตเว็บไซต์ในจีน The most popular Asia male stars Ranking () อันดับ 1 ดาราชายต่างประเทศยอดนิยม (ปี 2012)- ผลโหวตเว็บไซต์ในจีน โดย Ifensi อันดับ 1 Top Smart Asia Male Star (ปี 2012)- ผลโหวตทาง SMS ในจีน จัดอันดับศิลปินดารายอดนิยมของจีน โดยหนังสือพิมพ์ Xing Zhou Kan- อันดับ 4 ประจำเดือนพฤษภาคม 2011 - อันดับ 1 ประจำเดือนพฤษภาคม 2012ฉายาที่ได้รับในจีนฉายาที่ได้รับในจีน. - Lin Jia Wang Zi () หรือ The Prince Next door หรือ เจ้าชายเดินดิน - Tai Yang Wang Zi () หรือ Sun Prince of Thailand หรือ เจ้าชายพระอาทิตย์เมืองไทย ฉายานี้มาจากบุคลิกและลักษณะนิสัยของบี้ ที่สดใส มีแสงในตัวเอง (shining)กิจกรรมเพื่อสังคม กิจกรรมเพื่อสังคม. กิจกรรมทางด้านสังคมและการเป็นพรีเซ็นเตอร์รณรงค์ในกิจกรรมต่างๆ มีดังนี้ ปี พ.ศ. 2551 ได้รับเลือกเป็น ตัวแทนกำลังใจ ในโครงการกำลังใจในพระดำริ พระเจ้าหลานเธอ พระองค์เจ้าพัชรกิติยาภา โดยกระทรวงยุติธรรม ประจำปี พ.ศ. 2551 และเป็นหนึ่งใน พรีเซ็นเตอร์รณรงค์เรื่องยาเสพติด จาก สำนักงานคณะกรรมการป้องกันและปราบปรามยาเสพติด (ป.ป.ส.) โดยเป็นตัวแทนในเรื่องความเพียร ต่อมาได้รับเลือกจากกระทรวงการพัฒนาสังคมและความมั่นคงของมนุษย์ เป็นพรีเซ็นเตอร์รณรงค์ ยุติความรุนแรงต่อเด็ก และสตรี ร่วมกับ เจมส์ เรืองศักดิ์ นอกจากนั้นได้เข้าร่วมในโครงการ "Just Say No" ในการรณรงค์ต่อต้านยาเสพติด ปี พ.ศ. 2552 ได้รับเลือกจากสำนักงานกองทุนสนับสนุนการสร้างเสริมสุขภาพ (สสส.) เป็นพรีเซ็นเตอร์ในโครงการรณรงค์การออกกำลังกาย โดยจัดทำเพลงและมิวสิกวิดีโอในชื่อ "ฟิตหัวใจ" เป็นเพลงรณรงค์ในการออกกำลัง และเนื่องจากเป็นผู้ที่มีกิจกรรมดีเด่นทางด้านสังคมและกิจกรรมภายในมหาวิทยาลัย จึงได้รับเลือกเป็นหนึ่งในตัวแทนบัณฑิตผู้สำเร็จการศึกษา ของมหาวิทยาลัยเทคโนโลยีพระจอมเกล้าธนบุรีในพิธีพระราชทานปริญญาบัตร ถวายพวงมาลัยข้อพระกร แด่สมเด็จพระเทพรัตนราชสุดาฯ สยามบรมราชกุมารี ในปี 2553 เป็นหนึ่งในตัวแทนดาราศิลปินเข้าร่วมในโครงการ "The Big Green Miracle" ในโครงการคนหล่อขอทำดี ของนิตยสารสุดสัปดาห์ โดยเป็นตัวแทนในโครงการสร้างแนวเขื่อนสลายกำลังคลื่น ที่บ้านขุนสมุทรจีนภาพลักษณ์ทางสังคมภาพลักษณ์ทางสังคม. - ตัวแทนกำลังใจ ในโครงการกำลังใจในพระดำริ พระเจ้าหลานเธอ พระองค์เจ้าพัชรกิติยาภา กระทรวงยุติธรรม ประจำปี พ.ศ. 2551 - พรีเซ็นเตอร์รณรงค์ต่อต้านยาเสพติด ด้านความเพียร ประจำปี พ.ศ. 2551 สำนักงานคณะกรรมการป้องกันและปราบปรามยาเสพติด (ป.ป.ส.) - พรีเซ็นเตอร์รณรงค์ ยุติความรุนแรงต่อเด็กและสตรี ประจำปี พ.ศ. 2551 กระทรวงการพัฒนาสังคมและความมั่นคงของมนุษย์ - พรีเซ็นเตอร์โครงการแค่ขยับเท่ากับออกกำลังกาย ประจำปี พ.ศ. 2552 สำนักงานกองทุนสนับสนุนการสร้างเสริมสุขภาพ (สสส.) ในชุดเพลงรณรงค์คือเพลง "ฟิตหัวใจ" โดย 'บี้ สุกฤษฎิ์' - รางวัลเยาวชนดีเด่นแห่งชาติ (สาขาสื่อมวลชนเพื่อเด็กและเยาวชนที่ป้องกันปัญหาสังคม) ปี 2552 - รางวัลลูกกตัญญู ประจำปี 2552 - รางวัลเยาวชนคนดี ศรีนันทนาการ ปี 2553ผลงานรางวัล</doc>
