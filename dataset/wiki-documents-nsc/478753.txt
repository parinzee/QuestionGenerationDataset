<doc id="478753" url="https://th.wikipedia.org/wiki?curid=478753" title="เด่นชัย เทพนา">เด่นชัย เทพนา พันจ่าเอก เด่นชัย เทพนา เกิดวันที่ 28 ตุลาคม พ.ศ. 2518 เป็นนักยิงธนูที่ทำหน้าที่ในทีมชาติไทยมาอย่างยาวนาน และเป็นผู้มากด้วยประสบการณ์ ผู้ซึ่งได้รับรางวัลเหรียญทองซีเกมส์ 2009 ร่วมทีมเดียวกันกับ วิทยา ทำว่อง และ คมกฤษณ์ ดวงสุวรรณ์ เดือนกันยายน พ.ศ. 2555 เด่นชัย เทพนา เข้าแข่งขันชิงแชมป์ยิงธนูไทยแลนด์โอเพ่น ซึ่งจัดขึ้น ณ สนามยิงธนูหัวหมาก โดยเขาเป็นผู้ชนะรางวัลเหรียญเงินในประเภทคันธนูโค้งกลับชาย ที่ 645 คะแนน และเหรียญทองในธนูทดกำลังประเภทชายที่คะแนน 680 คะแนนประวัติ ประวัติ. วันที่ 30 ตุลาคม พ.ศ. 2552 เด่นชัย เทพนา ซึ่งเป็นผู้นำทีมหน่วยบัญชาการนาวิกโยธิน เข้าแข่งขันกีฬายิงธนู ในสัปดาห์กีฬานาวี ประจำปี 2552 ที่ซึ่งเขาได้มีโอกาสดวลฝีมือกับวิทยา ทำว่อง ซึ่งเป็นผู้นำทีมกองเรือยุทธการ โดยทั้งคู่ต่างเป็นนักกีฬาระดับทีมชาติไทยเช่นเดียวกัน ซึ่งการแข่งขันในครั้งดังกล่าว ทีมของเด่นชัยเป็นฝ่ายแพ้ ที่คะแนน 216 ต่อ 208 ส่วนการแข่งขันประเภทบุคคลระยะ 18 เมตร ของรายการเดียวกันนี้ เด่นชัยได้ดวลฝีมือกับวิทยา ทำว่อง โดยในประเภทบุคคลนี้เอง ที่เด่นชัยเป็นฝ่ายชนะ ด้วยคะแนน 107 ต่อ 103 เด่นชัย เทพนา ได้เข้าแข่งขันกีฬายิงธนูในซีเกมส์ 2009 ในประเภททีมร่วมกับวิทยา ทำว่อง และคมกฤษณ์ ดวงสุวรรณ์ ซึ่งสามารถชนะรายการดังกล่าว และเป็นเหรียญทองแรกของทีมคันธนูโค้งกลับไทยในประวัติศาสตร์ซีเกมส์ วันที่ 2 มิถุนายน พ.ศ. 2555 พ.จ.อ.เด่นชัย เทพนา เข้าแข่งขันรายการยิงธนูในร่ม 18 เมตร ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ครั้งที่ 6 ประจำปี 2555 ในประเภทคันธนูโค้งกลับชาย ที่ซึ่งเขาได้อันดับ 3 ด้วย 280 คะแนน และในวันที่ 4 มิถุนายน ของปีเดียวกันนี้ เขาชนะการแข่งขันประเภททีมร่วมกับ จ.อ.วิทยา ทำว่อง และ จ.อ.อัครินทร์ ไทยเอื้อเกียรติประวัติเกียรติประวัติ. - เหรียญทอง ทีมคันธนูโค้งกลับชาย ซีเกมส์ 2009 ประเทศลาว - เหรียญทอง ทีมคันธนูโค้งกลับ ยิงธนูในร่ม 18 เมตร ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ครั้งที่ 6 ประจำปี 2555 - เหรียญทองแดง คันธนูโค้งกลับชาย ยิงธนูในร่ม 18 เมตร ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ครั้งที่ 6 ประจำปี 2555 - เหรียญทอง ธนูทดกำลังประเภทชาย ชิงแชมป์ยิงธนูไทยแลนด์โอเพ่น 2012 - เหรียญเงิน คันธนูโค้งกลับชาย ชิงแชมป์ยิงธนูไทยแลนด์โอเพ่น 2012เครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเหรียญเงินดิเรกคุณาภรณ์ (ร.ง.ภ.)ระเบียงภาพ</doc>
