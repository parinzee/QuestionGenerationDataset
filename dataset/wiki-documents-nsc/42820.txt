<doc id="42820" url="https://th.wikipedia.org/wiki?curid=42820" title="ถนนพระรามที่ 6">ถนนพระรามที่ 6 ถนนพระรามที่ 6 () เป็นถนนสำคัญสายหนึ่งในกรุงเทพมหานคร แยกจากถนนจรัสเมือง แขวงรองเมือง เขตปทุมวัน ไปทางทิศตะวันออกเฉียงเหนือ ตัดกับถนนพระรามที่ 1 ที่สี่แยกพงษ์พระราม บริเวณใกล้วัดชำนิหัตถการ (วัดสามง่าม) ข้ามคลองมหานาคเข้าสู่พื้นที่แขวงถนนเพชรบุรี เขตราชเทวี ตัดกับถนนเพชรบุรี (สี่แยกอุรุพงษ์) และทางรถไฟสายตะวันออก เข้าสู่แขวงทุ่งพญาไท ตัดกับถนนศรีอยุธยา (สี่แยกศรีอยุธยา) ถนนราชวิถี (สี่แยกตึกชัย) ข้ามคลองสามเสน และเริ่มเลียบคลองประปาในพื้นที่แขวงพญาไท เขตพญาไท ตัดกับถนนนครไชยศรี (สามแยกโรงกรองน้ำ) ตัดกับซอยพระรามที่ 6 ซอย 34 และซอยพระรามที่ 6 ซอย 37 (สี่แยกพิบูลวัฒนา) ตัดกับถนนประดิพัทธ์ (สี่แยกประดิพัทธ์) จากนั้นไปทางทิศตะวันตก ตัดกับถนนกำแพงเพชร ทางรถไฟสายเหนือ และถนนเทอดดำริ เข้าสู่พื้นที่แขวงถนนนครไชยศรี เขตดุสิต จนถึงถนนเตชะวณิช (สามแยกวัดสะพานสูง) ถนนพระรามที่ 6 เดิมชื่อ "ถนนประทัดทอง" สร้างขึ้นในรัชสมัยพระบาทสมเด็จพระจุลจอมเกล้าเจ้าอยู่หัว คำว่า "ประทัดทอง" นั้นจากชื่อเครื่องลายครามที่มีภาพต้นประทัดทอง ภายหลังเรียกเพี้ยนเป็นบรรทัดทอง ครั้นมาถึงในสมัยพระบาทสมเด็จพระมงกุฎเกล้าเจ้าอยู่หัว รัชกาลที่ 6 ทรงพระกรุณาโปรดเกล้าฯ ให้เปลี่ยนชื่อถนนประทัดทองตลอดทั้งสายเป็น "ถนนพระรามที่ 6" เพราะเป็นถนนที่โปรดเกล้าฯ ให้ปรับปรุงเป็นเส้นทางไปโรงกรองน้ำประปาสามเสน และต่อไปยังสะพานพระราม 6สถานที่สำคัญที่ถนนตัดผ่านสถานที่สำคัญที่ถนนตัดผ่าน. 1. โรงเรียนสามเสนวิทยาลัย 2. กระทรวงการคลัง 3. สำนักงบประมาณ 4. โรงพยาบาลวิชัยยุทธ 5. โรงงานผลิตน้ำสามเสน และพิพิธภัณฑ์การเรียนรู้ประปาไทย การประปานครหลวง 6. กรมโยธาธิการและผังเมือง สำนักงานถนนพระรามที่ 6 7. สถาบันมะเร็งแห่งชาติ 8. องค์การเภสัชกรรม 9. คณะแพทยศาสตร์โรงพยาบาลรามาธิบดี มหาวิทยาลัยมหิดล 10. คณะวิทยาศาสตร์ มหาวิทยาลัยมหิดล 11. กระทรวงวิทยาศาสตร์และเทคโนโลยี 12. กระทรวงอุตสาหกรรม 13. กระทรวงการต่างประเทศ 14. โรงพยาบาลสงฆ์ 15. กรมทางหลวง 16. สำนักป้องกันและบรรเทาสาธารณภัย กรุงเทพมหานคร</doc>
