<doc id="287207" url="https://th.wikipedia.org/wiki?curid=287207" title="รางวัลทีวีตุ๊กตาทองมหาชน">รางวัลทีวีตุ๊กตาทองมหาชน "ทีวีตุ๊กตาทองมหาชน" เป็นรางวัลผลงานทางโทรทัศน์ที่ได้รับความนิยมจากประชาชนทุกสาขาอาชีพ จัดขึ้นโดยหนังสือพิมพ์บ้านเมือง โดยมีอายุการจัดเพียง 3 ครั้ง คือปี พ.ศ. 2523 ถึง พ.ศ. 2525 หลังจากนั้นก็ล้มเลิกไปในที่สุดประวัติ ประวัติ. หนังสือพิมพ์บ้านเมือง โดย นายมานะ แพร่พันธุ์ บรรณาธิการหนังสือพิมพ์ ในฐานะประธานกรรมการจัดงาน และนายนพคุณ ทานอุทิศ บรรณาธิการหน้าบันเทิง และรองประธานการจัดงาน ได้จัดงาน ทีวีตุ๊กตาทองมหาชน โดยมีวัตถุประสงค์เพื่อส่งเสริมและเป็นกำลังใจแก่ผู้เกี่ยวข้องในสายงานโทรทัศน์ทุกช่อง โดยถือเอาวันรัฐธรรมนูญ (10 ธันวาคม) เป็นวันจัดงานประกาศผลและมอบรางวัล มีศิลปิน ดารา และบุคคลจากทุกคณะทุกแขนงมาร่วมงานกันอย่างคับคั่ง ซึ่งได้เตรียมการแสดงหน้างานและภายในงานก่อนการประกาศผลในช่วงบ่าย มีการถ่ายทอดสดผ่านทางสถานีโทรทัศน์ทุกช่อง กล่าวกันว่า "ทีวีตุ๊กตาทองมหาชน" เป็นการจัดรางวัลด้านสื่อสารมวลชนรายการแรกๆ ของประเทศไทยที่ใช้การตัดสินจากมติมหาชนซึ่งส่งจดหมายแสดงความเห็นเข้ามาแล้วให้คณะกรรมการกลางหรือผู้จัดงานนำมารวบรวมคะแนน โดยในปัจจุบันยังมีการจัดรางวัล Top Awardsของนิตยสารทีวีพูล ที่ใช้วิธีเดียวกัน ตัวรางวัล ออกแบบโดย อ.บุญส่ง นุชน้อมบุญ แห่งกองหัตถศิลป์ กรมศิลปากร โดยส่วนบนสุดเป็นยอดวงกลมรัศมีพิมพ์รูปนกพิราบคาบสาส์นอันเป็นสัญลักษณ์ของหนังสือพิมพ์บ้านเมืองรองรับด้วยมือ ส่วนด้ามจับพิมพ์นูนเป็นรูปประชาชนหลากหลายสาขาอาชีพ ซึ่งก็คือมหาชน ข้างใต้พิมพ์ชื่อการจัดงาน ตามด้วยชื่อสาขารางวัลลำดับงานประกาศผลรางวัลผลรางวัลรางวัลประเภทละครโทรทัศน์รางวัลประเภทภาพยนตร์โทรทัศน์รางวัลประเภทเพลงรางวัลทั่วไปอื่นๆผลรางวัล. อื่นๆ. - ส.อาสนจินดา ได้รับรางวัลผู้แสดงที่ซื่อสัตย์และรับผิดชอบต่อหน้าที่การงาน ประจำปี 2523 - ล้อต๊อก ได้รับรางวัลผู้แสดงตลกอาวุโสยอดนิยม ประจำปี 2523 และ 2524 - มารศรี อิศรางกูร ณ อยุธยา ได้รับรางวัลผู้แสดงอาวุโสยอดนิยมฝ่ายหญิง ประจำปี 2523 จากเรื่อง จิตไม่ว่าง (ช่อง 3) - รอง เค้ามูลคดี ได้รับรางวัลผู้แสดงที่ให้ความสดชื่นครื้นเครงยอดนิยมฝ่ายชาย ประจำปี 2523 - บู๊ วิบูลย์นันท์ ได้รับรางวัลผู้แสดงที่ให้ความสดชื่นครื้นเครงยอดนิยมฝ่ายชาย ประจำปี 2524 - จันทนา ศิริผล ได้รับรางวัลผู้แสดงที่ให้ความสดชื่นครื้นเครงยอดนิยมฝ่ายหญิง ประจำปี 2523 และ 2524 - ทูน หิรัญทรัพย์ ได้รับรางวัลดารายอดนิยมฝ่ายชาย ประจำปี 2524 - จารุณี สุขสวัสดิ์ ได้รับรางวัลดารายอดนิยมฝ่ายหญิง ประจำปี 2524 - ยมนา ชาตรี ได้รับรางวัลผู้แสดงนำยอดนิยมอันดับ 2 ฝ่ายชาย ประเภทภาพยนตร์โทรทัศน์ ประจำปี 2524 จากเรื่อง ทโมนไพร(ช่อง 7) - ปริศนา วงศ์ศิริ ได้รับรางวัลผู้แสดงนำยอดนิยมอันดับ 2 ฝ่ายหญิง ประเภทภาพยนตร์โทรทัศน์ ประจำปี 2524 จากเรื่อง สังข์ทอง(ช่อง 7) - แฮมเมอร์ ได้รับรางวัลโฟล์กซองยอดนิยม ประจำปี 2524 - มณีนุช เสมรสุต ได้รับรางวัลนักร้องผู้นำชื่อเสียงมาสู่ประเทศ ประจำปี 2523 - รายการ ดร.อุทิศแนะดนตรีไทย ได้รับรางวัลรายการที่แสดงออกซึ่งการรักษาไว้ในศิลปวัฒนธรรมของชาติ ประจำปี 2523 - รายการ ปัญหาชีวิตและสุขภาพ ได้รับรางวัลรายการที่ให้สาระประโยชน์อันจำเป็นและเหมาะสมเป็นเพื่อนคู่ชีวิตของประชาชน ประจำปี *2523 และ 2524 - รายการ สโมสรผึ้งน้อย ได้รับรางวัลรายการที่สอนเยาวชนให้รู้จักการสร้างตนและสร้างสรรค์ ประจำปี 2523 - รายการ น้องหนู ได้รับรางวัลรายการที่สอนเยาวชนให้รู้จักการสร้างตนและสร้างสรรค์ ประจำปี 2524 - รายการ เสาร์สโมสร ได้รับรางวัลรายการที่สอนเยาวชนให้รู้จักการสร้างตนและสร้างสรรค์ ประจำปี 2525 - ละคร บาปบริสุทธิ์ ได้รับรางวัลละครโทรทัศน์ที่ส่งเสริมค่านิยมแห่งสังคมของประชาชน ประจำปี 2523 - ละคร (ห)อย่า ได้รับรางวัลละครโทรทัศน์ที่ส่งเสริมและสร้างสรรค์ความสัมพันธ์อันดีต่อครอบครัว ประจำปี 2524 - คณะลิเกดาราเงินล้าน โดย วิญญู จันทร์เจ้า ได้รับรางวัลลิเกยอดนิยม ประจำปี 2523 - ข่าวรับอรุณ ได้รับรางวัลรายการที่ให้คุณค่าสาระและความรู้รอบตัวทั้งในและนอกประเทศให้แก่ผู้ชมก่อนสถานีโทรทัศน์ทุกช่อง ประจำปี 2524</doc>
