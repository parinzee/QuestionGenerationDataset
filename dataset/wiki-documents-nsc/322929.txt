<doc id="322929" url="https://th.wikipedia.org/wiki?curid=322929" title="เยอราดีน แมคอินทอช">เยอราดีน แมคอินทอช เยอราดีน แมคอินทอช หรือชื่อเดิม เยอราดีน ริคอร์เดล (Geraldine Ricondell) ชื่อเล่น เยอรี่ เป็นที่รู้จักในชื่อ เยลหลี เป็นนางแบบและนักแสดงลูกครึ่งไทย-ฝรั่งเศส มีผลงานเป็นที่รู้จักในละครเรื่อง รองเท้าแก้ว และภาพยนตร์เรื่อง โกซิกซ์ : โกหก กะล่อน ปลิ้นปล้อน ตอแหล (2543)ประวัติ ประวัติ. เยอราดีนเป็นบุตรคนโตจากทั้งหมดสองคนของคอร์ด ริคอร์เดล กับสมพิศ รัตนนิคม มารดาเป็นชาวไทยเชื้อสายจีนจากจังหวัดนราธิวาส มีน้องชายคนเดียวคือ ชอน คล้อด ริคอร์เดล (Shaun Claude Ricordel; 2518–2561) อดีตนายแบบ เธอสมรสกับวิลลี่ แมคอินทอช เมื่อวันที่ 25 มิถุนายน พ.ศ. 2549 ณ วัดแม่พระลูกประคำ กรุงเทพมหานคร หลังจากการสมรสเธอได้ตั้งครรภ์ด้วยการทำทำซิฟท์เพื่อที่จะให้กำเนิดบุตร หลังจากตั้งท้องได้เพียง 6 เดือนเศษ (26 สัปดาห์) ได้เกิดการแทรกซ้อนมดลูกบีบตัว เด็กจึงคลอดออกมาก่อนกำหนดเมื่อเวลา 04.26 นาฬิกา วันที่ 19 กุมภาพันธ์ เป็นเพศชาย น้ำหนักตัว 1,150 กรัม แต่เนื่องจากเด็กยังอ่อนมาก ปอด ไต เส้นเลือดยังไม่แข็งแรง ปอดไม่สามารถที่จะปรับเอาออกซิเจนเข้าไปในร่างกายได้ ทำให้เด็กขาดออกซิเจนและเสียชีวิตลงในเวลา 21.00 นาฬิกา วันเดียวกัน โดยทั้งคู่ได้นำศพของบุตรไปบำเพ็ญกุศลที่วัดแห่งหนึ่ง ซึ่งก่อนหน้านี้ทั้งคู่ได้สูญเสียลูกแฝดหญิงไปคนหนึ่งแล้ว ขณะมีอายุครรภ์ได้ 2-3 เดือน เนื่องจากไข่ฝ่อ ไม่สามารถเจริญเติบโตได้ตามปกติ ปัจจุบันมีบุตรชื่อธาดาฤทธิ์ แมคอินทอช หรือ วิน คลอดที่โรงพยาบาลบำรุงราษฎร์ เมื่อวันที่ 19 สิงหาคม 2554 เวลา 06.40 นาฬิกา น้ำหนักแรกคลอด 2,940 กรัม ซึ่งเธอและสามีก็ได้วางแผนว่าจะมีบุตรสาวอีกเป็นคนที่สองผลงานละครผลงาน. ละคร. - ผู้หญิง 101 (พ.ศ. 2537) ช่อง 3 - แม่ปูไข่ (พ.ศ. 254x) ช่อง 5 - อำนาจ (พ.ศ. 2540) ช่อง 7 - รังหนาว (พ.ศ. 2542) ช่อง 3 - รองเท้าแก้ว (พ.ศ. 2542) ช่อง 5 - ครอบครัว ตัว อ. (พ.ศ. 2544) ช่อง 3โฆษณาโฆษณา. - ซีบรีส - โรลออนเลอเวียภาพยนตร์ภาพยนตร์. - โกซิกซ์ : โกหก กะล่อน ปลิ้นปล้อน ตอแหล (2543) รับบท ขิง</doc>
