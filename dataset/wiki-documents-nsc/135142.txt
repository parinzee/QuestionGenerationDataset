<doc id="135142" url="https://th.wikipedia.org/wiki?curid=135142" title="แสนชัย">แสนชัย แสนชัย มีชื่อจริงคือ ศุภชัย แสนพงษ์ เกิดวันที่ 30 กรกฎาคม พ.ศ. 2523 ที่บ้านโนนสูง ตำบลดอนกลาง อำเภอโกสุมพิสัย จังหวัดมหาสารคาม ชื่นชอบกีฬาชกมวยมาตั้งแต่เด็ก เคยเป็นนักมวยไทยที่ได้รับการยอมรับว่าเก่งที่สุดในยุคนี้เมื่อเทียบปอนด์ต่อปอนด์ สถิติการชกมวยสากล 5 ครั้ง ชนะ 5 (น็อค 2) แสนชัยเป็นนักมวยไทยที่มีชื่อเสียงซึ่งเคยชกมวยสากล รวมถึงเคยเป็นนักฟุตบอลอาชีพโดยเล่นให้แก่สโมสรฟุตบอลเมืองทอง-หนองจอก ยูไนเต็ดในฐานะตัวสำรองอยู่ระยะหนึ่ง ก่อนจะกลับไปชกมวยไทยอีกในภายหลังประวัติ ประวัติ. ทั้งนี้ แสนชัย ได้พบกับคู่ชก ฟาบิโอ ปินก้า ในวันที่ 21 มกราคม พ.ศ. 2555 ซึ่งเป็นการแข่งขันรายการใหญ่ที่ประเทศอิตาลี โดยแสนชัยเคยเป็นฝ่ายชนะมาแล้วครั้งหนึ่ง ซึ่งผลการชกล้างตากับแสนชัยในรายการ YOKKAO EXTREM 2011 เมื่อวันที่ 21 มกราคม ณ ดิเอ็สซาโก นครมิลาน ที่ประเทศอิตาลี โดยแสนชัยเป็นฝ่ายแพ้ วันที่ 9 ธันวาคม พ.ศ. 2555 แสนชัยเข้าแข่งขันรายการมวยไทยวอริเออร์ส ซึ่งจัดขึ้นที่เขตบริหารพิเศษมาเก๊า ในคู่ป้องกันแชมป์สหพันธ์มวยไทยอาชีพโลก รุ่นเวลเตอร์เวท 65 กก. โดยได้พบกับเลียม แฮริสัน ซึ่งเป็นนักมวยไทยชาวอังกฤษ โดยแสนชัยเป็นฝ่ายชนะคะแนนและได้รับการคาดเข็มขัดจากอดีตนายกรัฐมนตรี พ.ต.ท.ทักษิณ ชินวัตรเกียรติประวัติเกียรติประวัติ. - มวยไทย- ยอดมวยประจำปี 2542 (สมาคมผู้สื่อข่าวกีฬาแห่งประเทศไทย) - แชมป์รุ่นเฟเธอร์เวทเวทีมวยลุมพินี (130 ปอนด์) เมื่อวันที่ 2 พฤษภาคม 2551 ทวงคืนหลังจากเสียเข็มขัดให้ โอโรโน่ ว.เพชรพูล เมื่อ 7 ธันวาคม 2550 - ยอดมวยประจำปี 2551 (สมาคมผู้สื่อข่าวกีฬาแห่งประเทศไทย) - มวยสากล - แชมป์ PABA เฉพาะกาลรุ่นเฟเธอร์เวท - ชิง 27 พฤศจิกายน 2546 ชนะคะแนน รุด 4เค คาเคฟเซ่ (ฟิลิปปินส์) ที่ จ.ลพบุรี - ป้องกันแชมป์ครั้งที่ 1, 16 มกราคม 2547 ชนะคะแนน รุด 4 เค คาเคฟเซ่ (ฟิลิปปินส์) ที่ห้างเดอะมอลล์ งามวงศ์วานชื่อ ชื่อ. แสนชัยเคยใช้ชื่อต่อไปนี้ในในการแข่งขันระดับอาชีพ- แสนชัย ส.คำสิงห์ - แสนชัย พัฒนาการยิม - แสนชัย ส.คิงสตาร์ - แสนชัย ส.แสนชัย - แสนชัย ซินบีมวยไทยสถิติการแข่งขัน</doc>
