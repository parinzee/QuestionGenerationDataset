<doc id="358284" url="https://th.wikipedia.org/wiki?curid=358284" title="โลร็อง โกเซียลนี">โลร็อง โกเซียลนี โลร็อง โกเซียลนี (; ; เกิดวันที่ 10 กันยายน ค.ศ. 1985) เป็นนักฟุตบอลชาวฝรั่งเศส ปัจจุบันเล่นในตำแหน่งกองหลังให้กับอาร์เซนอล ในพรีเมียร์ลีก โกเซียลนี ย้ายจากลอริยองท์สู่อาร์เซนอลในปี ค.ศ. 2010 ในฐานะผู้เล่นที่แทบจะไม่มีใครรู้จัก โดยในช่วงแรก ๆ เล่นโกเซียลนีผิดพลาดอยู่หลายครั้ง จนทำให้ทีมเสียประตูหรือพ่ายแพ้อยู่บ่อยครั้ง โดยเฉพาะนัดแรกที่ลงเล่นพบกับลิเวอร์พูลที่สนามแอนฟีลด์ก็โดนใบเหลือง 2 ใบ กลายเป็นใบแดงไล่ออกทันที แต่เมื่อได้สั่งสมประสบการณ์กอรปกับการได้ลงเล่นบ่อยมากขึ้น ทำให้ฝึกฝนทักษะในการเล่นและความแข็งแกร่งขึ้น จนกลายเป็นผู้เล่นหลักตัวจริงที่อาร์เซนอลจะขาดเสียไม่ได้ โกเซียลนี ทำประตูแรกในนามทีมชาติฝรั่งเศสได้ในนัดอุ่นเครื่อง ที่ฝรั่งเศสเอาชนะสกอตแลนด์ไปได้ 3–0 ก่อนหน้าที่จะถึงฟุตบอลยูโร 2016 ไม่นาน โดยเป็นผู้โหม่งทำประตูได้ในนาทีที่ 39 จากลูกเตะมุมของดีมีทรี ปาแย็ต นับเป็นประตูที่ 3 ในฤดูกาล 2016–17 ในนัดที่ 4 ของฤดูกาล ในการพบกับเซาแทมป์ตัน ที่สนามเอมิเรตส์สเตเดียม ซึ่งโกเซียลนีทำหน้าที่เป็นกัปตัน และตรงกับวันครอบรอบวันเกิดปีที่ 31 ของโกเซียลนีด้วย โกเซียลนีเป็นผู้ยิงประตูได้ในนาทีที่ 29 เป็นลูกตีเสมอให้กับอาร์เซนอล ซึ่งโดนยิงนำไปก่อน 0–1 ด้วยการกระโดดตีลังกายิงแบบจักรยานอากาศอย่างสวยงาม</doc>
