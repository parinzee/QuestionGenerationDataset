<doc id="601912" url="https://th.wikipedia.org/wiki?curid=601912" title="วิภาวี ดีคาบาเลส">วิภาวี ดีคาบาเลส วิภาวี ดีคาบาเลส (ชื่อเล่น: เพ็ชร; 30 มิถุนายน พ.ศ. 2534 — ) เป็นนักกีฬาจักรยานทีมชาติไทย ผู้ได้รับรางวัลเหรียญทอง จากการแข่งจักรยานในซีเกมส์ 2013 ประเภทดาวน์ฮิลล์หญิง ที่จัดขึ้น ณ กรุงเนปยีดอ ประเทศพม่าประวัติ ประวัติ. วันที่ 11 มิถุนายน พ.ศ. 2554 ในการแข่งขันจักรยานเสือภูเขาชิงแชมป์เอเชีย ครั้งที่ 17 ที่เมืองซูโจว ประเทศจีน วิภาวีได้รับเหรียญทองจากการแข่งประเภทดาวน์ฮิลล์ ทั่วไปหญิง วันที่ 11 พฤษภาคม พ.ศ. 2556 ในการแข่งจักรยานเสือภูขาชิงแชมป์เอเชีย ประจำปี 2556 ที่เมืองเฉิงตู ประเทศจีน วิภาวีได้รับเหรียญเงินจากการแข่งประเภทดาวน์ฮิลล์หญิง และในวันที่ 14 ธันวาคม ของปีเดียวกันนี้ ในการแข่งขันจักรยานในซีเกมส์ 2013 ที่จัดขึ้น ณ ประเทศพม่า วิภาวีได้รับเหรียญทองจากการแข่งประเภทดาวน์ฮิลล์หญิง โดยทำเวลาได้ 2 นาที 37.707 วินาที นับเป็นความสำเร็จ หลังจากการฝึกซ้อมอย่างหนักร่วม 5 เดือน วันที่ 26 มกราคม พ.ศ. 2557 ในการแข่งขันจักรยานเสือภูเขาชิงแชมป์ประเทศไทย ประจำปี 2557 ที่จัดขึ้น ณ อำเภอแม่สาย จังหวัดเชียงราย วิภาวีได้รับเหรียญทองจากการแข่งประเภทดาวน์ฮิลล์ชีวิตส่วนตัว ชีวิตส่วนตัว. วิภาวี ดีคาบาเลส มีบิดาชื่อ แซวัน ดีคาบาเลส ส่วนมารดาชื่อ เมตตา (คมยส) ดีคาบาเลส นอกจากนี้ วิภาวียังเป็นลูกพี่ลูกน้องกับอรเณศ ดีคาบาเลส ซึ่งเป็นนักแสดงหญิงนางเอกภาพยนตร์คู่กรรมเกียรติประวัติเกียรติประวัติ. - เหรียญเยาวชนชิงแชมป์เอเชีย ครั้งที่ 2 - เหรียญทองแดง - ซีเกมส์ 2009 ที่กรุงเวียงจันทน์ ประเทศลาว - เหรียญเงิน - ชิงแชมป์เอเชีย ครั้งที่ 16 - แชมป์ - เยาวชนประเทศไทย 6 สมัย - เหรียญทอง - กีฬาแห่งชาติ ครั้งที่ 39 ที่จังหวัดชลบุรี - เหรียญทอง - ชิงแชมป์เอเชีย 2011 ที่เมืองซูโจว ประเทศจีน - เหรียญทองแดง - ซีเกมส์ 2011 ที่ประเทศอินโดนีเซีย - เหรียญเงิน - ชิงแชมป์เอเชีย ประจำปี 2556 ที่เมืองเฉิงตู ประเทศจีน - เหรียญทอง - ซีเกมส์ 2013 ที่กรุงเนปยีดอ ประเทศพม่า - เหรียญทอง - จักรยานเสือภูเขาชิงแชมป์ประเทศไทย ประจำปี 2557 ที่อำเภอแม่สาย จังหวัดเชียงราย</doc>
