<doc id="181420" url="https://th.wikipedia.org/wiki?curid=181420" title="เฉิน ฮุ่ยหลิน">เฉิน ฮุ่ยหลิน เฉิน ฮุ่ยหลิน (, ) หรือในชื่อภาษาอังกฤษว่า เคลลี่ เฉิน ดารานักร้องนักแสดงสาวชาวฮ่องกง มีชื่อเดิมว่า เฉิน ฮุ่ยเหวิน และใช้ชื่อภาษาอังกฤษเดิมว่า วิเวียน (Vivien) เกิดเมื่อวันที่ 13 กันยายน พ.ศ. 2515 (ค.ศ. 1972) ที่ฮ่องกง เมื่อยังเล็กเธอเคยเรียนที่โรงเรียนโรสซารี่ฮิลล์ ก่อนจะไปเรียนต่อชั้นมัธยมปลายที่ญี่ปุ่น ก่อนที่จะไปเรียนต่อด้านกราฟิก ดีไซน์ ที่นิวยอร์ก ในปี พ.ศ. 2537 จากนั้นจึงเดินทางกลับมายังฮ่องกง ช่วงนี้เองเพื่อนของเธอได้แนะนำให้รู้จักกับผู้จัดการคนปัจจุบัน และชักนำเธอไปลองเทสต์เสียง จนได้เซ็นสัญญาเป็นนักร้องภายใต้สังกัด UMG นับเป็นการเปิดประตูให้เธอก้าวเข้าสู่วงการบันเทิงฮ่องกงอย่างเต็มตัว เริ่มเข้าสู่วงการได้ไม่นาน เฉิน ฮุ่ยหลินก็สามารถคว้ารางวัลนักร้องดาวรุ่งมาได้สำเร็จ แถมยังได้รางวัลนักร้องหญิงยอดนิยม ในงานแจกรางวัลแผ่นเสียงทองคำติดต่อกัน 2 ปีซ้อนในปี พ.ศ. 2542 และ พ.ศ. 2543 นอกจากนี้ยังคว้ารางวัลนักร้องหญิงฮ่องกงที่ได้รับการตอบรับดีทั่วเอเชีย 6 ปีซ้อนตั้งแต่ปี พ.ศ. 2544 - พ.ศ. 2549 และรางวัลอื่น ๆ อีกมากมาย และได้รับเลือกให้ร้องเพลงประกอบละคร แดจังกึม ภาคภาษาจีนอีกด้วย ด้านงานการแสดง เธอมีบทบาทที่น่าจดจำจากการรับบทเป็น ดร.ลี จิตแพทย์สาวผู้บำบัด เหยิน (รับบทโดย เหลียง เฉาเหว่ย) ใน Infernal Affairs ด้านชีวิตส่วนตัว สมรสกับคู่หมั้นนักธุรกิจที่คบหาดูใจกันมาอย่างยาวนานถึง 16 ปี ชื่อ อเล็กซ์ เฉิน เจี้ยนห้าว ทั้งคู่มีบุตรชายด้วยกันสองคน และเมื่อเดือนมีนาคม พ.ศ. 2554 เธอได้แท้งลูกฝาแฝดไป หลังจากท้องมาได้ 5 เดือนผลงานการแสดงผลงานการแสดง. - Hot War - Tokyo Raiders - Infernal Affairs - Infernal Affairs III - An Empress and the Warriors - The Monkey King - The Monkey King 2</doc>
