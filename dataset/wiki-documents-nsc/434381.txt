<doc id="434381" url="https://th.wikipedia.org/wiki?curid=434381" title="รักเอาอยู่">รักเอาอยู่ รักเอาอยู่ เป็นภาพยนตร์ไทยแนวโรแมนติก-คอมเมดี เริ่มออกฉายวันที่ 7 มีนาคม พ.ศ. 2555 กำกับภาพยนตร์โดย ธนดล นวลสุทธิ์, ธรรมนูญ สกุลบุญถนอม, ทิวา เมยไธสง บริหารงานสร้างโดย พจน์ อานนท์ โดยมี รัฐภูมิ โตคงทรัพย์ รับหน้าที่แสดงนำ ช่วยกำกับภาพยนตร์ และช่วยเขียนบทภาพยนตร์ จัดจำหน่ายโดย เอ็ม พิคเจอร์ส โดยเรื่องราวเป็นความรักของคนหนุ่มสาวที่อุบัติขึ้นในช่วงวิกฤติมหาอุทกภัยในประเทศไทยเมื่อปี พ.ศ. 2554 ภาพยนตร์เรื่องนี้ถ่ายทำจากเหตุการณ์อุทกภัยจริงในพื้นที่กรุงเทพมหานคร และจังหวัดในเขตปริมณฑล โดยบันทึกภาพเหตุการณ์ระหว่างน้ำท่วมไว้มากที่สุด โดยที่นักแสดงและทีมงานทุกคนต้องลุยน้ำท่วมเพื่อถ่ายทำภาพยนตร์ ซึ่งทางทีมงานผู้สร้างตั้งใจทำเรื่องนี้โดยร้อยเรียงเรื่องราวระหว่างความรัก กับการเผชิญปัญหาน้ำท่วม และความสามัคคีเข้าไว้ด้วยกัน โดยยังได้ถ่ายทอดความรู้สึกนึกคิดของผู้คนในสังคมที่ต้องประสบปัญหาร่วมกันในหลายแง่มุม ภาพยนตร์ทำรายได้ 9 ล้านบาทตัวละครนักแสดงนักแสดงหลักนักแสดง. นักแสดงหลัก. - ถุงเงิน หรือ ถุง รับบทโดย รัฐภูมิ โตคงทรัพย์ (ฟิล์ม) - เม่ยสุ่ย รับบทโดย บุศริน หยกพรายพันธ์ (กอล์ฟ, ก๊อปปี้) - ส่างหม่อง รับบทโดย อัตตพงษ์ อัตตกิจกุล (อ้น เอเอฟ 8) - บัว รับบทโดย เบญจรัตน์ วิศิษฐ์กิจการ (เบลล์ วงตะกร้า)นักแสดงรับเชิญนักแสดงรับเชิญ. - ปรเมศร์ น้อยอ่ำ รับบทเป็น ลุง - สุดา ชื่นบาน รับบทเป็น ป้า - สุพร สังฆะภิบาล รับบทเป็น แม่ของถุง - จิราวัฒน์ วชิรศรัณย์ภัทร รับบทเป็น หัวหน้า - เกรียงศักดิ์ เหรียญทอง รับบทเป็น ทหารเรือเพลงประกอบภาพยนตร์เพลงประกอบภาพยนตร์. - กรุงเทพราตรี ของ สุนทราภรณ์ - เจ็บและชินไปเอง ของ อีทีซี - คำตอบ ของ สครับ - See Scape ของ สครับ - ซากอ้อย ของ โซคูล - แน่ใจ ของ คณิตกุล เนตรบุตรงานเปิดตัวภาพยนตร์</doc>
