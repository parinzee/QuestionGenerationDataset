<doc id="62504" url="https://th.wikipedia.org/wiki?curid=62504" title="เกมเศรษฐี (รายการโทรทัศน์)">เกมเศรษฐี (รายการโทรทัศน์) เกมเศรษฐี เป็นรายการเกมโชว์ประเภทควิซโชว์ ที่ได้รับลิขสิทธิ์จากรายการ Who Wants to Be a Millionaire? โดยได้เริ่มออกอากาศครั้งแรกเมื่อวันเสาร์ที่ 4 มีนาคม พ.ศ. 2543 ทางสถานีวิทยุโทรทัศน์ไทยทีวีสีช่อง 3 โดยในสมัยแรกมีสโลแกนว่า เกมที่ทำให้คุณเป็นเศรษฐีได้ใน 16 คำถาม ต่อมาได้ย้ายไปออกอากาศทางสถานีโทรทัศน์ไอทีวี ตั้งแต่วันที่ 1 เมษายน พ.ศ. 2547 โดยมีผู้ดำเนินรายการคือ ไตรภพ ลิมปพัทธ์ ผลิตรายการโดยบริษัท บอร์น แอนด์ แอสโซซิเอทด์ จำกัด และใช้ชื่อรายการใหม่ว่า เกมเศรษฐีเด็ก The Team และ เกมเศรษฐี Super Team ต่อมาได้เปลี่ยนกลับมาสร้างเกมเศรษฐีในรูปแบบ 16 คำถาม 3 ตัวช่วยเหมือนเดิม เงินรางวัลสูงสุดคือ 100,000 บาท ปัจจุบันรายการนี้ได้ยุติการออกอากาศลงแล้วเมื่อวันที่ 14 มกราคม พ.ศ. 2551 เนื่องจากทางสถานีโทรทัศน์ทีไอทีวีได้ยุติการแพร่ภาพลงเพื่อเปลี่ยนเป็นสถานีโทรทัศน์ไทยพีบีเอสการออกอากาศกติกาการแข่งขันเกมเศรษฐีผู้เล่นเดี่ยว (ช่วงยุคแรก) กติกาการแข่งขัน. เกมเศรษฐีผู้เล่นเดี่ยว (ช่วงยุคแรก). เป็นรูปแบบรายการที่ได้รับลิขสิทธิ์จากรายการ Who Wants to Be a Millionaire? ในกติกาครั้งแรกมีคำถามทั้งหมด 16 คำถาม 3 ตัวช่วย คือ ถามใครก็ได้ทางโทรศัพท์ (ในระยะหลังผู้ช่วยจะเข้ามาตอบในรายการ โดยมีห้องแยกเฉพาะ) ให้ผู้ร่วมแข่งขันที่เหลือโหวตคำตอบที่ถูกต้อง และตัดตัวเลือกจาก 4 ตัวเลือก เหลือ 2 ตัวเลือก ต่อมาได้ปรับตัวช่วยเป็น ถามใครก็ได้ ตอบได้ 2 ครั้ง และเปลี่ยนคำถาม และต่อมาในรูปแบบที่ 4 (เกมเศรษฐีมหากุศล) ปรับเป็น 4 ตัวช่วยได้แก่ ถามใครก็ได้ ตอบได้ 2 ครั้ง เปลี่ยนคำถาม และเลือกใช้ 1 ใน 3 ตัวช่วยก่อนหน้าได้ 1 ครั้ง (ใช้เมื่อ 3 ตัวช่วยแรกถูกใช้ทั้งหมดแล้ว) ซึ่งถ้าตอบข้อใดผิด เกมจะจบลงทันทีและได้รับรางวัลตามข้อที่ลงการันตีไว้ในรูปแบบที่ 1 และ 2 ส่วนรูปแบบที่ 3 และ 4 นั้นจะไม่มีการันตรีแต่จะได้ไปครึ่งหนึ่ง (50%) ของที่สะสมอยู่ ผู้เล่นจะหยุดการตอบคำถามเมื่อใดก็ได้ ผู้ทำแจ็คพ็อต 1,000,000 บาท แตกคนแรกและคนเดียวคือ ศิกษก บรรลือฤทธิ์เกมเศรษฐีผู้เล่นเดี่ยว (ช่วงยุคที่สอง) เกมเศรษฐีผู้เล่นเดี่ยว (ช่วงยุคที่สอง). เกมเศรษฐีรูปแบบใหม่เป็น 12 คำถาม 3 ตัวช่วยได้แก่ ตอบสองครั้ง เปลี่ยนคำถาม หรือถามพิธีกร ส่วนเงินรางวัลสูงสุดนั้นคือ 1,000,000 บาท กติกาคือ ถ้าผู้แข่งขันตอบถูกจนถึงข้อที่ 4 ข้อ จะได้รับเงินรางวัล 10,000 บาทและถ้าตอบถูกถึงข้อที่ 8 จะได้รับเงินรางวัล 100,000 บาทและตอบถูกในคำถามที่ 12 จะได้รับทันที 1,000,000 บาท ถ้าตอบผิดเกมจะหยุดลงทันทีและจะได้รับเงินรางวัลจะได้รับเพียงครึ่งเดียวหรือ 50% ของที่สะสมอยู่ขณะนั้น ผู้แข่งขันสามารถหยุดเมื่อไรก็ได้ที่อยากจะหยุดและรับเงินรางวัลที่สะสมอยู่กลับบ้านไปเลยเกมเศรษฐีผู้เล่นเดี่ยว (ช่วงยุคที่สาม) เกมเศรษฐีผู้เล่นเดี่ยว (ช่วงยุคที่สาม). เกมเศรษฐีรูปแบบใหม่จะกลับมาเป็น 16 คำถาม 3 ตัวช่วยเหมือนเดิมได้แก่ ตอบสองครั้ง เปลี่ยนคำถาม หรือถามพิธีกร ส่วนเงินรางวัลสูงสุดนั้นได้เปลี่ยนเป็น 100,000 บาท กติกาคือ ถ้าผู้แข่งขันตอบถูกทุก ๆ 3 ข้อ จะได้รับเงินรางวัล 10,000 บาท ดังนั้นถ้าผู้แข่งขันตอบถูก 15 ข้อ จะได้รับ 50,000 บาท และตอบถูกในคำถามที่ 16 จะได้รับทันที 100,000 บาท ถ้าตอบผิดเกมจะหยุดลงทันทีและจะได้รับเงินรางวัลเพียงครึ่งเดียวหรือ 50% ของที่สะสมอยู่ขณะนั้น ผู้แข่งขันสามารถหยุดเมื่อไรก็ได้ที่อยากจะหยุดและรับเงินรางวัลที่สะสมอยู่กลับบ้านไปเลยเกมเศรษฐี The Champion เกมเศรษฐี The Champion. กติกาของเกมเศรษฐี The Champion คือ จะมีผู้แข่งขัน 2 คนคือแชมป์ 1 คน ปะทะกับผู้ที่สามารถเรียงคำได้ถูกต้องที่สุดและเร็วที่สุด แต่ละคนจะมี 6 คำถาม และ 3 ตัวช่วย (ตอบสองครั้ง / เปลี่ยนคำถาม / ถามพิธีกร) แชมป์จะมีสิทธิ์เริ่มเล่นก่อนโดยการเลือกชุดคำถาม (มี 2 ชุดให้เลือกคือ ชุดที่ 1 กับ ชุดที่ 2) ถ้าเมื่อใดก็ตามที่ฝ่ายใดจะใช้ตัวช่วย อีกฝ่ายหนึ่ง จะมีสิทธิ์ตอบคำถามนั้นได้โดยที่ไม่ใช้ตัวช่วย ถ้าอีกฝ่ายหนึ่งยอมให้ใช้ ฝ่ายนั้นจะได้ใช้ตัวช่วย กรณีที่อีกฝ่ายหนึ่งไม่ยอมให้ใช้ตัวช่วย ฝ่ายนั้นจะต้องเลือกว่า จะตอบเอง หรือโยนให้อีกฝ่ายตอบ หากฝ่ายใดตอบถูก จะได้ 1 คะแนน ฝ่ายใดก็ตามที่ได้ครบ 6 คะแนนก่อน เป็นฝ่ายชนะไป กรณีที่เสมอกัน 5 ต่อ 5 ทั้ง 2 ฝ่าย จะต้องเล่นคำถามที่ 6 ของตัวเอง ใครได้คะแนนมากกว่าจะเป็นฝ่ายชนะ และถ้าเสมอกัน 6 ต่อ 6 จะมีคำถามพิเศษตัดสิน แต่อย่างไรก็ดี ถ้าฝ่ายใดตอบผิด เกมจะสิ้นสุดลงและอีกฝ่ายจะกลายเป็นผู้ชนะเป็นแชมป์ทันที แชมป์จะได้รับรางวัลสมัยละ 10,000 บาท ครบ 5 สมัย ได้ 100,000 บาท ถ้าครบ 15 สมัย (5 สมัย 3 รอบ) จะได้รับเงินรางวัล 1,000,000 บาท ทันทีเกมเศรษฐีผู้เล่นทีม เกมเศรษฐีผู้เล่นทีม. กติกาของเกมเศรษฐี Super Team คือ จะมีผู้แข่งขัน 2 ทีม ๆ ละ 3 คน แต่ละทีมจะต้องตอบคำถามที่เลือกมา ถ้าตอบถูกจะได้ 1 คะแนน แต่ถ้าตอบผิด จะถูกอีกทีมขโมย 1 คะแนนจากข้อคำถามที่ทีมนั้นตอบผิด ทีมใดที่สะสมได้ 9 คะแนนก่อนจะเป็นทีมที่ชนะและจะต้องคัดออกไป 1 คน จนกว่าทีมไหนที่ผู้เล่นออกครบ 3 คน ทีมนั้นจะเป็นทีมแชมป์ ซึ่งถ้าเป็นแชมป์แรก รับเงินรางวัลสะสม 100,000 บาท สมัยที่สอง รับเงินรางวัลสะสมเป็น 1,000,000 บาท และรับรางวัลสะสมจากการเป็นแชมป์ไปเรื่อย ๆ ไม่มีที่สิ้นสุด โดยอีกทีมที่ตกรอบจะได้รับรางวัลสะสมตามจำนวนผู้เล่นที่ถูกคัดออกไป 1 คน ต่อ 10,000 บาท หากทั้งสองทีมมีคะแนนเสมอกันที่ 8 คะแนนจะต้องตัดสินด้วยคำถามพิเศษซึ่งใครได้ 2 คะแนนติดกันก่อนจะเป็นผู้ชนะ ตัวช่วยในการแข่งขันมี 1 ตัวช่วยคือตอบสองครั้งที่สามารถใช้ได้ในทุก ๆ ข้อ (ต่างจากเกมเศรษฐียุคแรกถึงเดอะแชมเปี้ยน ที่ใช้ได้ 1 ครั้งเท่านั้น และมี 3 ตัวช่วย) ซึ่งทีมใดขอใช้ตัวช่วย อีกทีมจะตัดสินว่าจะให้ทีมนั้นยอมใช้ตัวช่วยหรือไม่ ถ้ายอม ทีมที่ขอจะได้ใช้ แต่ถ้าไม่ยอม ทีมที่ขอจะไม่ได้ใช้ในข้อนั้นซึ่งจะต้องตัดสินใจว่าจะตอบเองหรือให้อีกฝ่ายตอบชื่อของรายการชื่อของรายการ. 1. เกมเศรษฐี (2543 - 2545, 2550 - 2551) 2. เกมเศรษฐีแม่ค้า 3. เกมเศรษฐีเด็ก (2545) 4. เกมเศรษฐีมหากุศล (2546 - 2547) 5. เกมเศรษฐีมหาชน (2547 - 2548) 6. เกมเศรษฐีมหาวิทยาลัย (2548) 7. เกมเศรษฐี The Champion (2548 - 2549) 8. เกมเศรษฐี The Team (2549 - 2550) 9. เกมเศรษฐีความรู้ (2550) 10. เกมเศรษฐีเด็ก The Team (2550) 11. เกมเศรษฐี Super Team (2550)การได้ออกมาแข่งขัน การได้ออกมาแข่งขัน. การได้ออกมาแข่งขันนั้น ก่อนหน้าจะถูกอยู่ในกลุ่มที่มี 5-6 คน โดยคำถามที่ถามจะเป็นการเรียงคำ อาจจะเป็น จงทำให้เป็นประโยคที่ถูกต้อง หรือ จงทำให้เป็นสำนวนไทยที่ถูกต้อง ก็ได้ เมื่อพิธีกรอ่านคำถามจบ ให้เรียงคำเพื่อให้เป็นประโยคหรือสำนวนไทยที่ถูกต้อง ทั้งนี้พิธีกรจะเฉลยคำตอบที่ถูกต้องเป็นประโยคหรือสำนวนไทยที่ถูกต้องพร้อมกับตัวเลือกที่กำหนดให้เรียงที่ถูกต้อง (เช่น คำตอบที่ถูกต้องคือ 4-1-2-3 คือกลับหน้ามือเป็นหลังมือ หมายถึง คำที่ 1 คือหน้ามือ คำที่ 2 คือเป็น คำที่ 3 คือหลังมือ และคำที่ 4 คือกลับเรียกทั้ง 4 คำว่า ตัวเรียงประโยค) และเมื่อเฉลยจบ ผู้ที่ตอบได้ถูกต้องที่สุดและใช้เวลาดีที่สุดจาก 5-6 คนที่อยู่ข้างล่าง จะได้ขึ้นมาเล่นเกมทันทีการสิ้นสุดของรายการ การสิ้นสุดของรายการ. เนื่องจากสถานีโทรทัศน์ทีไอทีวี (ทีไอทีวี) ได้ยุติการแพร่ภาพลงตั้งแต่วันที่ 15 มกราคม พ.ศ. 2551 เพื่อเปลี่ยนแปลงเป็นสถานีโทรทัศน์ไทยพีบีเอส ดังนั้นรายการเกมเศรษฐีที่ออกอากาศเมื่อวันที่ 14 มกราคม พ.ศ. 2551 จึงถือได้ว่าเป็นการออกอากาศเทปสุดท้าย</doc>
