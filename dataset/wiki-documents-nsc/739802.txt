<doc id="739802" url="https://th.wikipedia.org/wiki?curid=739802" title="เหยียบนรกสุญญากาศ">เหยียบนรกสุญญากาศ เหยียบนรกสุญญากาศ () เป็นนวนิยายแนววิทยาศาสตร์ เขียนโดยแอนดี เวียร์ มีเนื้อหาเกี่ยวกับนักบินอวกาศ ผู้พบว่าตัวเองถูกทิ้งให้โดดเดี่ยวอยู่บนดาวอังคารหลังภารกิจล้มเหลว และเขาจะต้องหาทางเอาตัวรอดกลับไปยังโลกให้ได้ เหยียบนรกสุญญากาศ เป็นนวนิยายเรื่องแรกของเวียร์ เขียนขึ้นในช่วงปี 2009 หลังถูกปฏิเสธจากสำนักพิมพ์หลายแห่ง เวียร์ตัดสินใจออกผลงานในรูปแบบหนังสืออิเล็กทรอนิกส์ หลังได้รับความนิยมในเว็บไซต์แอมะซอน.คอม สำนักพิมพ์คราวน์ได้ซื้อลิขสิทธิ์และจัดพิมพ์ใหม่ในปี 2014 สำหรับภาษาไทย นวนิยายเรื่องนี้แปลโดยยุทธวีร์ ยุทธวงศ์ชัย ตีพิมพ์โดยน้ำพุสำนักพิมพ์ในเดือนสิงหาคม 2015 ต่อมานวนิยายเรื่องนี้ได้ถูกนำไปสร้างเป็นภาพยนตร์ เดอะ มาร์เชียน กู้ตาย 140 ล้านไมล์ กำกับโดยริดลีย์ สก็อตต์ และนำแสดงโดยแม็ตต์ เดม่อน ในปี 2015 เหยียบนรกสุญญากาศ ฉบับภาษาญี่ปุ่นได้รับรางวัลเซอุน (Seiun Award) ในสาขาเรื่องแปลขนาดยาวยอดเยี่ยม</doc>
