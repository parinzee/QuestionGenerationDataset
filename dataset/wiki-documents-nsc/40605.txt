<doc id="40605" url="https://th.wikipedia.org/wiki?curid=40605" title="ของที่ระลึกเนื่องในโอกาสฉลองสิริราชสมบัติครบ 60 ปี">ของที่ระลึกเนื่องในโอกาสฉลองสิริราชสมบัติครบ 60 ปี ของที่ระลึก เพื่อเป็นการเฉลิมฉลองสิริราชสมบัติครบ 60 ปี พุทธศักราช 2549 มีการจัดทำขึ้นมากมายโดยหน่วยงานต่าง ๆ ทั้งภาครัฐบาล และเอกชน ซึ่งในที่นี้จะรวบรวมรายละเอียดของที่ระลึกที่สำคัญดังนี้สายรัดข้อมือ สายรัดข้อมือ. สายรัดข้อมือสีเหลือง ด้านนอกมีข้อความ "เรา (รูปหัวใจ) พระเจ้าอยู่หัว" และ "LONG LIVE THE KING" ด้านในมีข้อความ "ฉลองสิริราชสมบัติครบ 60 ปี" และ "ทรงพระเจริญ" จัดทำขึ้นสองครั้งโดยคิง เพาเวอร์ โดยครั้งแรกจัดทำขึ้นจำนวน 1 ล้านเส้น แต่ละเส้นมีหมายเลขกำกับไม่เหมือนกัน บริจาคเส้นละ 100 บาทที่ธนาคารไทยพาณิชย์ ครั้งที่สองจัดทำจำนวน 10 ล้านเส้น ทุกเส้นหมายเลข 9 เหมือนกันหมด บริจาคเส้นละ 100 บาทเช่นกันแต่มาพร้อมบัตรถวายพระพร บริจาค ณ ที่ทำการไปรษณีย์ ธนาคารไทยพาณิชย์ ธนาคารทหารไทย ร้านเซเว่นอีเลฟเว่น และที่ร้านคิง เพาเวอร์ ดิวตี้ฟรี ชั้น 7 เซ็นทรัลเวิลด์ พลาซา ซึ่งรายได้ทั้งหมดนำทูลเกล้าถวายแด่พระบาทสมเด็จพระเจ้าอยู่หัวเสื้อยืดสีเหลือง เสื้อยืดสีเหลือง. จัดทำขึ้นโดยหลายหน่วยงาน ปักตราสัญลักษณ์ งานฉลองสิริราชสมบัติครบ 60 ปี พุทธศักราช 2549 บนหน้าอกด้านซ้ายของเสื้อ มีการรณรงค์ให้สวมในช่วงการเฉลิมฉลอง และทุกวันจันทร์ จนสิ้นสุดปี พ.ศ. 2549แสตมป์ แสตมป์. แสตมป์ จัดพิมพ์โดย บริษัท ไปรษณีย์ไทย จำกัด มีทั้งหมด 3 ชุดชุดที่หนึ่ง ชุดที่หนึ่ง. แสตมป์ที่ระลึก งานฉลองสิริราชสมบัติครบ 60 ปี (ชุด 1) วันแรกจำหน่าย 5 พฤษภาคม พ.ศ. 2549 หนึ่งชุดมี 6 ดวง ราคาดวงละ 3 บาท (หนึ่งแผ่นมี 20 ดวง) พิมพ์ทั้งหมด 1 ล้านชุด ชีทที่ระลึก (แสตมป์ครบ 6 แบบในแผ่นเดียว) พิมพ์ 2 แสนชุด ซองวันแรกจำหน่าย 17,000 ชุด (ชุดละ 2 ซอง)ชุดที่สอง ชุดที่สอง. แสตมป์ที่ระลึก งานฉลองสิริราชสมบัติครบ 60 ปี (ชุด 2) หรือแสตมป์ทอง วันแรกจำหน่าย 9 มิถุนายน พ.ศ. 2549 หนึ่งชุดมีดวงเดียว (หนึ่งแผ่นมี 6 ดวง) ราคาดวงละ 100 บาท พิมพ์ทั้งหมด 1.2 ล้านชุด ซองวันแรกจำหน่าย 17,000 ซองชุดที่สาม ชุดที่สาม. แสตมป์ที่ระลึก งานฉลองสิริราชสมบัติครบ 60 ปี (ชุด 3) วันแรกจำหน่าย 5 ธันวาคม พ.ศ. 2549 หนึ่งชุดมี 6 ดวง ราคาดวงละ 5 บาท (หนึ่งแผ่นมี 20 ดวง) พิมพ์ 1.5 ล้านชุด มีชีทที่ระลึก (แสตมป์ครบ 6 แบบในแผ่นเดียว) 4 แสนชุด และซองวันแรกจำหน่าย 30,000 ชุด (ชุดละ 2 ซอง)ธนบัตร ธนบัตร. ธนบัตรชนิดราคา 60 บาท โดยธนาคารแห่งประเทศไทย เริ่มเปิดรับแลกเมื่อวันที่ 9 มิถุนายน พ.ศ. 2549 พร้อมแผ่นพับ ในราคาฉบับละ 100 บาท ซึ่งส่วนต่างจำนวน 40 บาทต่อฉบับจะนำขึ้นทูลเกล้าฯ ถวายพระบาทสมเด็จพระเจ้าอยู่หัว จัดพิมพ์ในส่วนแรกจำนวน 9,999,999 ฉบับ แต่ด้วยความนิยม จึงเปิดให้จองเพิ่มเติมอีกจำนวนหนึ่ง หมายเลขบนธนบัตร มีตั้งแต่ 9ธ0000001 จนถึง 9ธ9999999 ส่วนภาษาอังกฤษใช้รหัส 9K (หมวดเสริมที่ใส่แทนธนบัตรชำรุด และส่วนที่จองเพิ่ม ใช้รหัส 9S) ซึ่งตัวอักษร ธ แทนพระมหากษัตริย์ เช่นเดียวกับ K ซึ่งหมายถึง kingเหรียญ เหรียญ. สำหรับเหรียญที่กรมธนารักษ์จัดทำขึ้น มีทั้งเหรียญกษาปณ์ที่ระลึก เหรียญที่ระลึก และเหรียญที่ระลึกประดับแพรแถบเหรียญกษาปณ์ที่ระลึกเหรียญกษาปณ์ที่ระลึก. - เหรียญทองคำธรรมดา ราคาหน้าเหรียญ 12,000 บาท - เหรียญทองคำขัดเงาโฮโลแกรม ราคาหน้าเหรียญ 12,000 บาท ราคาจำหน่าย 16,000 บาท - เหรียญเงินธรรมดา ราคาหน้าเหรียญ 600 บาท - เหรียญเงินขัดเงาโฮโลแกรม ราคาหน้าเหรียญ 600 บาท ราคาจำหน่าย 1,500 บาท - เหรียญคิวโปรนิกเกิลธรรมดา ราคาหน้าเหรียญ 20 บาท - เหรียญคิวโปรนิกเกิลขัดเงา ราคาหน้าเหรียญ 20 บาท ราคาจำหน่าย 200 บาท - เหรียญโลหะสองสี ราคาหน้าเหรียญ 10 บาทเหรียญที่ระลึกเหรียญที่ระลึก. - เหรียญที่ระลึกทองคำพ่นทรายธรรมดา ราคา 15,000 บาท - เหรียญเงินพ่นทรายธรรมดา ราคา 500 บาท - เหรียญทองแดงรมดำพ่นทราย ราคา 50 บาทเหรียญที่ระลึกประดับแพรแถบ เหรียญที่ระลึกประดับแพรแถบ. ตัวเหรียญเป็นเหรียญเงิน รูปไข่ มีชนิดบุรุษและสตรี ราคา 600 บาท มีน้ำหนัก 22 กรัม ขนาดเส้นผ่าศูนย์กลาง 30 มิลลิเมตร ผลิตจำนวน 136,000 เหรียญ ด้านหน้า มีพระบรมรูปพระบาทสมเด็จพระปรมินทรมหาภูมิพลอดุลยเดช หันพระพักตร์ทางเบื้องขวา ทรงฉลองพระองค์เครื่องแบบเต็มยศจอมทัพ ฉลองพระองค์ครุยมหาจักรีบรมราชวงศ์ ทรงเครื่องขัตติยราชอิสริยาภรณ์อันมีเกียรติคุณรุ่งเรืองยิ่งมหาจักรีบรมราชวงศ์ และสายสร้อยจุลจอมเกล้า ภายในวงขอบเหรียญมีข้อความว่า “พระบาทสมเด็จพระปรมินทรมหาภูมิพลอดุลยเดช รัชกาลที่ 9” ด้านหลัง มีรูปตราสัญลักษณ์งานพระราชพิธีฉลองสิริราชสมบัติครบ 60 ปี ภายในวงขอบเหรียญเบื้องบนมีข้อความว่า “วันที่ 9 มิถุนายน พ.ศ. 2549"เข็มที่ระลึกตราสัญลักษณ์งานฉลองสิริราชสมบัติครบ 60 ปี เข็มที่ระลึกตราสัญลักษณ์งานฉลองสิริราชสมบัติครบ 60 ปี. เข็มที่ระลึกตราสัญลักษณ์งานฉลองสิริราชสมบัติครบ 60 ปี ได้จัดทำโดยสำนักงานปลัดสำนักนายกรัฐมนตรี โดยได้รับความร่วมมือจากกลุ่มอุตสาหกรรมอัญมณีและเครื่องประดับ ของสภาอุตสาหกรรมแห่งประเทศไทยเป็นผู้ผลิต ซึ่งได้ตั้งเป้าการผลิตไว้ 1.4 ล้านเข็ม และจัดจำหน่ายในราคาเข็มละ 260 บาท รูปแบบของเข็มที่ระลึก จะมีขนาดสูงประมาณ 4 เซนติเมตร ด้านหน้าเป็นรูปตราสัญลักษณ์งานฉลองสิริราชสมบัติครบ 60 ปี ด้านหลังมีตราสำนักนายกรัฐมนตรีตอกไว้เป็นรหัสเพื่อป้องกันการปลอมแปลง และประดับด้วยคริสตัลของ "สวารอฟสกี้" ซึ่งนำเข้าจากประเทศออสเตรีย จำนวน 22 เม็ด ส่วนกล่องบรรจุ จะจัดทำด้วยหนังเทียมชนิดพิเศษสีน้ำเงิน ฝากล่องด้านหน้าจะเดินลายเส้นสีทองตราสัญลักษณ์งานฉลองสิริราชสมบัติครบ 60 ปี ด้านในมีตราสำนักนายกรัฐมนตรีและข้อความว่า “สำนักงานปลัดสำนักนายกรัฐมนตรี” รวมทั้งจัดทำริบบิ้นสำหรับเสียบความหมายของตราสัญลักษณ์งานฉลองสิริราชสมบัติครบ 60 ปี ติดกับฝากล่อง เพื่อป้องกันมิให้แผ่นความหมายเสียดสีกับตัวเข็มที่ระลึก โดยจัดพิมพ์ความหมายตราสัญลักษณ์ฯ เป็นภาษาไทยและภาษาอังกฤษบนแผ่นกระดาษขนาดเล็กเสียบไว้ เข็มที่ระลึกนี้สามารถสั่งจองได้ที่สำนักงานปลัดสำนักนายกรัฐมนตรีเพียงแห่งเดียว โดยไม่มีการวางจำหน่ายนอกสถานที่</doc>
