<doc id="469479" url="https://th.wikipedia.org/wiki?curid=469479" title="ช็อง อึน-จี">ช็อง อึน-จี ช็อง อึน-จี (เกาหลี: 정은지; เกิดวันที่ 18 สิงหาคม พ.ศ. 2536 ชื่อเดิม ช็อง ฮเย-ริม) เป็น ไอดอล นักร้อง นักเต้นและนักแสดงชาวเกาหลีใต้ เธอเป็นนักร้องเสียงหลักของวงเกิร์ลกรุปเอพิงก์ ภายใต้สังกัดแพลนเอเอ็นเตอร์เทนเมนต์ เธอได้รับคำชมอย่างมากจากการแสดงซีรียส์วัยรุ่นที่เป็นที่นิยมเรื่อง ย้อนรอยรัก 1997ชีวิตช่วงแรก ชีวิตช่วงแรก. ช็อง อึน-จี (ชื่อเดิม ช็อง ฮเย-ริม) เกิดที่ เขตแฮอุนแด, ปูซาน, ประเทศเกาหลีใต้ เมื่อวันที่ 18 สิงหาคม พ.ศ. 2536 โดยเข้าศึกษาที่โรงเรียนอนุบาลฮัปโด, โรงเรียนประถมศึกษาชินแจ, โรงเรียนมัธยมต้นแจซ็องและโรงเรียนมัธยมปลายฮเยฮวา ในปี 2547 อึน-จี ได้รับรางวัลชนะเลิศในรายการ Excited Day Enjoyable Day () ซึ่งจัดโดยช่องเคบีเอสเส้นทางนักร้องและสมาชิกวงเอพิงก์ เส้นทางนักร้องและสมาชิกวงเอพิงก์. ในเดือนพฤศจิกายน พ.ศ. 2553 ช็อง อึน-จี ผ่านการคัดเลือกเข้ามาเป็นนักร้องเสียงหลักของวงเอพิงก์ โดยที่เธอไม่ได้รับการฝึกฝนเพื่อการเป็นนักร้องอาชีพก่อนที่จะเข้าเป็นสมาชิกของวง โดยได้รับการฝึกฝนเพียง 6 เดือนก่อนที่จะเปิดตัววงเอพิงก์ ในวันที่ 21 เมษายน พ.ศ. 2554 อึน-จี ได้เปิดตัวพร้อมกับวงเอพิงก์ในรายการ เอ็ม! เคาต์ดาวน์ ทางช่อง เอ็มเน็ต ในเพลง "Mollayo" และ "Wishlist" ซึ่งเป็นเพลงในอีพีอัลบั้ม "เซเวนสปริงส์ออฟเอพิงก์" สำหรับโปรเจกต์ A Cube for Season #Green ช็อง อึน-ชี พร้อมด้วยกับนักร้องร่วมค่าย ยัง โย-ซ็อบ ได้ร่วมร้องในเพลง"Love Day." ทั้งคู่ยังได้ร่วมกันแสดงในชูตติ้งแทรคของรายการมิวสิคคอร์ในสเปเชียลสเตจ ในเดือนสิงหาคม พ.ศ. 2555 ช็อง อึน-จี ได้ร้องเพลงประกอบซีรีส์ย้อนรอยรัก 1997 สองเพลงร่วมกับ ซอ อิน-กุก ในเพลง "All For You" และ "Our Love Like This" ในปี พ.ศ. 2557 ช็อง อึน-จี ได้ร้องเพลง "It's You" ซึ่งเป็นซาวด์แทรกประกอบซีรีส์เรื่อง Three Days โดยเพลงทะยานขึ้นสู่อันดับ 1 ในหลายๆชาร์ตเพลงเช่น บักซ์, ซอรีบาดาและทาอึม มิวสิค ไม่นานนักภายหลังจากที่ปล่อยเพลงเมื่อวันที่ 5 มีนาคม ในปี พ.ศ. 2559 อึนจีได้ปล่อยเพลงในฐานะศิลปินเดี่ยวในเพลง "Hopefully Sky" ในอัลบั้มแรกที่มีชื่อว่า Dream โดยเพลงได้ขึ้นสู่อันดับที่1 ในหลายๆชาร์ตเพลง ได้ปล่อยเมื่อวันที่ 18 เมษายน ซึ่งอึนจีได้มีส่วนร่วมในการแต่งเพลงในอัลบั้มนี้ด้วยเช่นกัน และยังได้ปล่อยเพลงประกอบละครเรื่อง Entertainer ชื่อเพลงว่า "A Love Before" และล่าสุดได้ปล่อยเพลงในโปรเจคของค่ายร่วมกับฮอกักในเพลง "Ocean" เมื่อวันที่10 เมษายน พ.ศ.2560 อึนจีได้ทำการปล่อยเพลงในฐานะศิลปินเดี่ยวในเพลง "The Spring" ในอัลบั้มที่สองมีชื่อว่า Spaceด้านการแสดง ด้านการแสดง. ช็อง อึน-จี ได้เปิดตัวในฐานะนักแสดงในเรื่อง ย้อนรอยรัก 1997 เป็นซีรีส์แนวรำลึกความหลังในยุค 90 ซึ่งเป็นซีรีส์ทีทำเรตติ้งสูงสุดทางช่องเคเบิลทีวีของเกาหลีใต้ในขณะนั้น โดยรับบทเป็นนักแสดงนำหญิง ซึ่งเป็นแฟนคลับผู้คลั่งใคล้ในนักร้องวง เอช.โอ.ที ซึ่งในภายหลังได้กลายมาเป็นนักเขียนบทละครโทรทัศน์ อึน-จี ได้รับคำชมอย่างมากมายจากทั้งนักวิจารณ์และผู้ชมในเรื่องความตลกขบขันและอารมณ์ทางด้านการแสดง ซึ่งถือว่าเป็นที่น่าประทับใจสำหรับนักแสดงหน้าใหม่และเครื่องหมายการค้าในเรื่องสำเนียงปูซานของเธอ โดยบทบาทของซ็อง ซี-ว็อนในละครเรื่องนี้ทำให้เธอคว้ารางวัลต่างๆมากมายเช่น รางวัลนักแสดงหญิงหน้าใหม่ยอมเยี่ยมจากงานประกาศรางวัลศิลปะแพ็กซังครั้งที่ 49 อึน-จี ได้แสดงละครเวทีซึ่งสร้างมาจากหนังฮอลีวูดเรื่อง สาวบลอนด์หัวใจดี๊ด๊า ในบทบาทของ แอลล์ วู้ดส์โดยได้แสดงตั้งแต่วันที่ 16 พฤศจิกายน พ.ศ. 2555 ถึงวันที่ 17 มีนาคม พ.ศ. 2556 ต่อมาในปี พ.ศ. 2556 อึน-จี ได้รับบทเป็นนักแสดงสมทบในซีรีส์เร้าอารมณ์ เรื่องสายลมรักในฤดูหนาว โดยเธอได้รับรางวัลสำหรับการแสดงยอดเยี่ยมจากงาน APAN Star Awards และรางวัลนักแสดงหน้าใหม่ยอดเยี่มจากงานประกาศรางวัลละครทางช่องเอสบีเอสในปี 2556 ในปี พ.ศ. 2557 ช็อง อึน-จี ได้แสดงละครเวทีซึ่งสร้างจากซีรีส์ยอดนิยมในปี 2547 ในเรื่อง สะดุดรักที่พักใจ และหลังจากนั้นไม่นานอึน-จี ก็ได้รับบทนำในละครโรแมนติก-คอมเมดี เรื่อง Trot Lovers ซึ่งเป็นซีรีส์ที่กล่าวถึงนักร้องลูกทุ่ง (เพลงทร็อต) หญิงที่ต้องดิ้นรนเพื่อที่จะประสบความสำเร็จในอุตสาหกรรมดนตรียุคใหม่ของเกาหลี และในปี พ.ศ. 2558 อึนจีได้บทนำเป็นนักเรียนในซีรีส์ รับบทเป็นหัวหน้าชมรมเชียร์ลีดเดอร์ แต่กลับรั้งท้ายในชั้นเรียนในโรงเรียนที่มีแต่นักเรียนหัวกะทิผลงานเพลงผลงานเพลงเดี่ยวและผลงานที่ร่วมกับศิลปินอื่นผลงานอื่นละครละครเวทีการพากย์พิธีกรวาไรตี้ โชว์งานโฆษณาและงานส่งเสริมผลิตภัณฑ์รางวัลและการเข้าชิง</doc>
