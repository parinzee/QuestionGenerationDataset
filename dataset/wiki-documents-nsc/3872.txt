<doc id="3872" url="https://th.wikipedia.org/wiki?curid=3872" title="ธันวาคม">ธันวาคม ธันวาคม เป็นเดือนที่ 12 และเดือนสุดท้ายของปี ตามปฏิทินเกรกอเรียน และเป็นหนึ่งในเดือน 7 เดือนที่มี 31 วัน ตามหลักโหราศาสตร์ เดือนธันวาคมเริ่มต้นขึ้นเมื่อดวงอาทิตย์ยกเข้าสู่ราศีธนู และสิ้นสุดเมื่อยกเข้าสู่ราศีมกร แต่ในทางดาราศาสตร์ ต้นเดือนธันวาคมดวงอาทิตย์อยู่ในกลุ่มดาวคนแบกงู และไปอยู่ในกลุ่มดาวคนยิงธนูในปลายเดือน เดือนธันวาคมในภาษาอังกฤษ December มาจากภาษาละติน decem เนื่องจากเป็นเดือนที่ 10 ในปฏิทินโรมันดั้งเดิมที่เริ่มต้นปีในเดือนมีนาคม. ประเทศไทยเริ่มใช้ชื่อเดือนธันวาคมในปี พ.ศ. 2432 ตรงกับสมัยรัชกาลที่ 5 โดยสมเด็จพระเจ้าบรมวงศ์เธอกรมพระยาเทววงศ์วโรปการ เป็นผู้เสนอให้ใช้ราศีกำหนดชื่อเดือนวันพระราชสมภพวันพระราชสมภพ. - 23 ธันวาคม -- พ.ศ. 2476 (ค.ศ. 1933) - สมเด็จพระจักรพรรดิอะกิฮิโตะ - พ.ศ. 2486 (ค.ศ. 1943) - สมเด็จพระราชินีซิลเวียแห่งสวีเดนวันสำคัญวันสำคัญ. - 1 ธันวาคม - วันเอดส์โลก - 5 ธันวาคม - วันพระราชสมภพ พระบาทสมเด็จพระปรมินทรมหาภูมิพลอดุลยเดช, วันชาติ, วันพ่อแห่งชาติ, วันดินโลก และวันพัฒนาชุมชน - 10 ธันวาคม - วันรัฐธรรมนูญ - 11 ธันวาคม - วันสมเด็จกรมพระปรมานุชิตชิโนรส - 16 ธันวาคม - วันกีฬาแห่งชาติ - 25 ธันวาคม - คริสต์มาส - 26 ธันวาคม - วันคุ้มครองสัตว์ป่าแห่งชาติ - 28 ธันวาคม - วันสมเด็จพระเจ้าตากสินมหาราช - 31 ธันวาคม - วันสิ้นปี</doc>
