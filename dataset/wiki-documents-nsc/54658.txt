<doc id="54658" url="https://th.wikipedia.org/wiki?curid=54658" title="สมเกียรติ ตั้งนโม">สมเกียรติ ตั้งนโม สมเกียรติ ตั้งนโม (13 พฤศจิกายน 2501 - 6 กรกฎาคม 2553) นักวิชาการด้านศิลปร่วมสมัยและสุนทรียศาสตร์ รองศาสตราจารย์และอดีตคณบดีคณะวิจิตรศิลป์ มหาวิทยาลัยเชียงใหม่ ผู้ก่อตั้งและอดีตอธิการบดีมหาวิทยาลัยเที่ยงคืนประวัติ ประวัติ. สมเกียรติ ตั้งนโม สำเร็จการศึกษาจากวิทยาลัยช่างศิลป กรมศิลปากร เมื่อปี 2522 ต่อมาสำเร็จการศึกษาหลักสูตรศิลปบัณฑิต มหาวิทยาลัยศิลปากรเมื่อปี 2528 และสำเร็จการศึกษาอักษรศาสตร์มหาบัณฑิต มหาวิทยาลัยมหิดล ในปี 2533 เริ่มทำงานเป็นอาจารย์พิเศษที่คณะวิจิตรศิลป์ มหาวิทยาลัยเชียงใหม่ ปี 2533 และเข้ารับราชการในตำแหน่งอาจารย์ประจำเมื่อปี 2535 ต่อมาในปี 2543-2544 เป็นหัวหน้าสาขาจิตรกรรม คณะวิจิตรศิลป์ ในปี 2547 เป็นรองคณบดีฝ่ายวิชาการ คณะวิจิตรศิลป์ และเป็นคณบดีคณะวิจิตรศิลป์ มหาวิทยาลัยเชียงใหม่ตั้งแต่ปี 2551 จนกระทั่งเสียชีวิต ปี 2540 สมเกียรติเป็นหนึ่งในผู้ร่วมก่อตั้งเครือข่ายทางวิชาการที่ชื่อ "มหาวิทยาลัยเที่ยงคืน" เคยเป็นอธิการบดีมหาวิทยาลัยเที่ยงคืน และเป็นบรรณาธิการเว็บไซต์ midnightuniv.org ซึ่งเป็นเว็บไซต์ที่ให้บริการบทความทางวิชาการของมหาวิทยาลัยเที่ยงคืนตั้งแต่ปี 2541 ในปี 2550 สมเกียรติได้รับเชิญในฐานะอธิการบดีมหาวิทยาลัยเที่ยงคืน ให้เข้าร่วมเทศกาลศิลปะ documenta 12 ที่เมืองคาสเซิล ประเทศเยอรมนี สมเกียรติ ตั้งนโม ถึงแก่กรรมในเช้าวันที่ 6 กรกฎาคม 2553 ด้วยวัย 52 ปี ที่โรงพยาบาลมหาราชนครเชียงใหม่ (โรงพยาบาลสวนดอก) ด้วยโรคมะเร็ง พิธีฌาปนกิจมีขึ้นที่สุสานหายยาในวันที่ 10 กรกฎาคม หลังสมเกียรติเสียชีวิต มหาวิทยาลัยเที่ยงคืนได้เปลี่ยนหน้าแรกของเว็บไซต์เป็นหน้าแจ้งข่าวการเสียชีวิตของสมเกียรติ และต่อมาได้ขึ้นบทความของ อุทิศ อติมานะ ชื่อ "สมเกียรติ ตั้งนโม กับโครงการทางการเมืองที่ยังไม่เสร็จ" ในหน้าแรกของเว็บไซต์ และสร้างหน้าเฟซบุ๊ก somkiet-tongnamo เพื่ออุทิศให้แก่สมเกียรติประวัติการศึกษาประวัติการศึกษา. - ปริญญาโท อักษรศาสตรมหาบัณฑิต มหาวิทยาลัยมหิดล (2533) - ปริญญาตรี ศิลปบัณฑิต มหาวิทยาลัยศิลปากร (2528) - ต่ำกว่าปริญญาตรี วิทยาลัยช่างศิลป กรมศิลปากร (2522)ประวัติการรับราชการตำแหน่งวิชาการประวัติการรับราชการ. ตำแหน่งวิชาการ. - 2535 – 2540 ตำแหน่งอาจารย์ประจำ - 2540 – 2543 ตำแหน่งผู้ช่วยศาสตราจารย์ระดับ 6 - 2543 – 2552 ตำแหน่งรองศาสตราจารย์ระดับ 9 - 4 ก.ค. 51 เปลี่ยนสถานภาพเป็นพนักงานมหาวิทยาลัยตำแหน่งบริหารระดับคณะตำแหน่งบริหารระดับคณะ. - 2538 – 2540 คณะกรรมการประจำคณะวิจิตรศิลป์ มช. - 2543 – 2544 หัวหน้าสาขาจิตรกรรม - 2547 – 2547 รองคณบดีฝ่ายวิชาการ คณะวิจิตรศิลป์ มช. - 2551 – 2555 คณบดีวิจิตรศิลป์ มช.ตำแหน่งบริหาร ระดับมหาวิทยาลัยตำแหน่งบริหาร ระดับมหาวิทยาลัย. - 2540 – 2542 กรรมการสภาอาจารย์ - 2547 – 2553 กรรมการประจำบัณฑิตวิทยาลัย - 2547 – 2553 กรรมการศูนย์บริหารงานวิจัย - 2550 – 2553 กรรมการบริหารหลักสูตรร่วม สาขาสื่อศิลปะและการออกแบบสื่อ - 2551 – 2553 ประธานกรรมการบัณฑิตวิทยาลัย คณะวิจิตรศิลป์ - 2551 – 2553 คณบดีวิจิตรศิลป์ตำแหน่งอื่นๆ ที่เกี่ยวข้องกับงานวิชาการตำแหน่งอื่นๆ ที่เกี่ยวข้องกับงานวิชาการ. - 2536 – 2537 ก่อตั้งโครงการสนทนาปัญหาศิลปะ ปรัชญา และวิทยาศาสตร์ คณะวิจิตรศิลป์ มหาวิทยาลัยเชียงใหม่ - 2551 – 2553 ก่อตั้งและเป็นบรรณาธิการเว็ปไซต์มหาวิทยาลัยเที่ยงคืนงานวิจัยงานวิจัย. - ศิลปะและศีลธรรม - ศึกษาเปรียบเทียบแนวคิดสุนทรียศาสตร์ในพุทธศาสนากับสุนทรียศาสตร์ของเพลโต - ข้อเสนอการประยุกต์แนวคิดทางปรัชญาของกลุ่มแฟรงค์เฟริทสกูล มาใช้เป็นฐานคิดการสร้างสรรค์งานศิลปะหลังสมัยใหม่ในประเทศไทย - การวิจัยเรื่องวัฒนธรรมทางสายตา (VISUAL CULTURE) (อยู่ในระหว่างดำเนินการ 2546-2547) - สถานภาพของผู้หญิงในศิลปะ สื่อ และกฎหมาย (วิจัยบูรณาการ) (อยู่ในระหว่างจัดทำข้อเสนอ เพื่อขอรับทุน)งานวิชาการ งานแต่ง งานแปล และงานเรียบเรียงงานวิชาการ งานแต่ง งานแปล และงานเรียบเรียง. - การวิเคราะห์ภาพตามหลักสัญศาสตร์ (semiotic analysis) - การวิเคราะห์แนวภาพยนตร์ในโลกตะวันตก - การวิจารณ์ศิลปะ-วรรณกรรมแนวหลังอาณานิคม - ข้อจำกัดเกี่ยวกับทฤษฎีจักรวรรดินิยมวัฒนธรรม - จาก ศิลปะเสื่อมทรามสู่เกียรติยศ Documenta (ความหมาย-ประวัติความเป็นมา) - แนวโน้มศิลปะกระแสหลักที่กำลังเปลี่ยน Documenta 11 - Documenta 12 อีกสองปีข้างหน้ากับโอลิมปิกศิลปะ - ดิบงามในงานสร้างสรรค์ - ดูละครแล้วย้อนดูตัว จากอริสโตเติลถึงเบรกท - ทฤษฎีความงาม-สุนทรียศาสตร์แบบยูโรเซนทริค (ตอนที่ ๑) - ทฤษฎีความงาม-สุนทรียศาสตร์แบบยูโรเซนทริค (ตอนที่ ๒) - ทฤษฎีวิพากษ์สังคม - ทฤษฎีวิพากษ์วรรณกรรม - ทำความเข้าใจสัญลักษณ์นิยมในงานศิลปะ - ธรรมชาติของเวลา (The Nature of Time) ตอนที่ ๑ - ธรรมชาติของเวลา (The Nature of Time) ตอนที่ ๒ (วัฒนธรรมของเวลาและสถานที่) - นางบำเรอที่ถูกทำให้ผิวขาว: กากตกค้างของปิตาธิปไตย - แนวคิดศิลปะและสุนทรียศาสตร์นอกยุโรป - แนวคิดสุนทรียศาสตร์และศิลปะนอกกระแส - ในนาฏกรรมชั้นต่ำและวัฒนธรรมสอดแทรก - บนเส้นทางของความน่าเกลียด : ว่าด้วยเรื่องของสุนทรียศาสตร์ - บนเส้นทางของวัฒนธรรมทางสายตา : จากศิลปะสู่วัฒนธรรม - ผลงานศิลปะในยุคของการผลิตซ้ำด้วยกลไก - โพสท์โมเดิร์นในศิลปะและปรัชญา - ภาพกว้างและความเข้าใจเกี่ยวกับศิลปะสถานการณ์นิยม - วาทกรรมบนร่างกาย และสุนทรียศาสตร์ของความเปลือยเปล่า - วิพากษ์อุตสาหกรรมภาพยนตร์ : ศิลปะหรือเพียงเหล้าดองสมองทุน (Frankfurt School) - ศิลปะแนวกิจกรรม ศิลปะเพื่อชุมชนและสังคม - ศิลปะในสายตาสังคมวิทยา - ศิลปะและสุนทรียศาสตร์เกี่ยวกับขยะ - สถานภาพของผู้หญิงในสื่อ ศิลปะ และกฎหมาย - องค์ประกอบและประวัติศาสตร์การวิจารณ์ศิลปะ - จากศิลปะเสื่อมทรามสู่เกียรติยศ Documenta - แนวโน้มศิลปะกระแสหลักที่กำลังเปลี่ยน Documenta11 - โหมโรงเกี่ยวกับ Jacques Derrida - ปรัชญาการรื้อสร้าง (Deconstruction) ของ Derrida - ตามรอยแนวคิดหลังสมัยใหม่ - Walter Gropius ผู้ให้กำเนิดหัวใจศิลปะแบบเบาเฮาส์ (หมายเหตุ : ผลงานวิชาการเหล่านี้ได้รับการเผยแพร่บนระบบเครือข่ายอินเทอร์เน็ต โดยเป็นไปตามแนวนโยบาย E-Learning เผยแพร่ที่ http://www.midnightuniv.org)งานทำนุบำรุงศิลปวัฒนธรรมงานทำนุบำรุงศิลปวัฒนธรรม. - ร่วมแสดงนิทรรศการศิลปะกับคณะวิจิตรศิลป์ - ร่วมแสดงนิทรรศการโครงการแลกเปลี่ยนศิลปะ ระหว่างคณะวิจิตรศิลป์มหาวิทยาลัยเชียงใหม่ และคณะวิจิตรศิลป์ มหาวิทยาลัยเว้ - เขียนบทความให้กับสูจิบัตรงานแสดงนิทรรศการศิลปะคณะวิจิตรศิลป์ - เขียนบทความให้กับสูจิบัตรงานแสดงผลงานศิลปนิพนธ์ คณะวิจิตรศิลป์ - เขียนบทความศิลปะให้กับหนังสือพิมพ์และนิตยสารหลายฉบับ (งานทำนุบำรุงศิลปวัฒนธรรมเหล่านี้ ได้กระทำมานับตั้งแต่บรรจุเข้ารับราชการตำแหน่งอาจารย์ คณะวิจิตรศิลป์ ปี พ.ศ. 2535 - ปัจจุบัน)งานบริการสังคมทางวิชาการงานบริการสังคมทางวิชาการ. - วิทยากรบรรยายภาพเขียนฝีพระหัตถ์พระบาทสมเด็จพระเจ้าอยู่หัวรัชกาลที่ 9 เผยแพร่ผ่านวิทยุ FM 100 ของภาควิชาสื่อสารมวลชน คณะมนุษยศาสตร์ มหาวิทยาลัยเชียงใหม่ - กำกับรายการสนทนาทางโทรทัศน์ ชื่อรายการ "ทีทรรศน์ท้องถิ่น" ร่วมกับสถานีโทรทัศน์แห่งประเทศไทย ช่อง 11 กรมประชาสัมพันธ์ (เขต 3) - ได้รับเชิญให้ไปบรรยายพิเศษที่คณะต่างๆ ของมหาวิทยาลัยเชียงใหม่ เช่น คณะสถาปัตยกรรม คณะมนุษยศาสตร์ คณะวิทยาศาสตร์ ศูนย์สตรีศึกษา - ได้รับเชิญให้ไปบรรยายพิเศษที่ มหาวิทยาลัยมหาจุฬาลงกรณ์ราชวิทยาลัย - ได้รับเชิญให้เสนอความคิดเห็นในเรื่องต่างๆ ทางวิทยุหลายสถานี - เขียนบทความเกี่ยวกับประเด็นปัญหาสังคมร่วมสมัยให้กับนิตยสารต่างๆ - แปลและเรียบเรียงบทความทางปรัชญาและสังคม โดยเฉพาะประเด็นปัญหาสังคมและปรัชญาหลังสมัยใหม่ หลังอาณานิคม รวมถึงประเด็นเรื่องสตรีศึกษา ชาติพันธ์ และจิตวิเคราะห์ เผยแพร่ผ่านเว็บไซต์หลายแห่ง - บริหารเว็บไซต์มหาวิทยาลัยเที่ยงคืน www.midnightuniv.org - จัดทำวารสารข่าวหอศิลป์/วิจิตรศิลป์ (ตำแหน่งบรรณาธิการบริหาร) (งานบริการสังคมทางวิชาการเหล่านี้ ได้กระทำมานับตั้งแต่บรรจุเข้ารับราชการ ตำแหน่งอาจารย์ คณะวิจิตรศิลป์ ปี พ.ศ. 2535 - 2553) (พ.ศ. 2533 ดำรงตำแหน่งอาจารย์พิเศษ)</doc>
