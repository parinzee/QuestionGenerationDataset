<doc id="284644" url="https://th.wikipedia.org/wiki?curid=284644" title="แมกซ์ ฟอน ซีโดว">แมกซ์ ฟอน ซีโดว คาร์ล อดอล์ฟ "แมกซ์" ฟอน ซีโดว นักแสดงอาวุโสชาวสวีเดน มีผลงานการแสดงภาพยนตร์หลายสิบเรื่อง สามารถพูดได้หลายภาษาทั้งภาษาสวีเดน นอร์เวย์ อังกฤษ อิตาลี เยอรมัน เดนมาร์ก และสเปน ฟอน ซีโดว ได้ถือสัญชาติฝรั่งเศสเพิ่มเติมจากสัญชาติสวีเดน ตั้งแต่ ปี ค.ศ. 2002 ฟอน ซีโดวเกิดที่เมืองลุนด์ มณฑลสโกเน ประเทศสวีเดน บิดาเป็นอาจารย์มหาวิทยาลัย มารดาเป็นครู เริ่มศึกษาวิชาการแสดงที่ Royal Dramatic Theatre กรุงสตอกโฮล์ม ได้ฝึกฝนการแสดงเพิ่มเติมจากอิงมาร์ เบิร์กแมนตั้งแต่ปี ค.ศ. 1955 และแสดงในภาพยนตร์ของเบิร์กแมนหลายเรื่อง ในปี ค.ศ. 1965 ฟอน ซีโดวและครอบครัวย้ายไปอาศัยในสหรัฐอเมริกา และย้ายไปอาศัยในอิตาลี ในช่วงกลางทศวรรษ 1970 ในปี 1996 เขาหย่าขาดกับภรรยานักแสดงชาวสวีเดนที่แต่งงานกันมา 45 ปี และแต่งงานใหม่กับนักสร้างภาพยนตร์ชาวฝรั่งเศส และใช้ชีวิตอยู่ในปารีส จนถึงปัจจุบัน</doc>
