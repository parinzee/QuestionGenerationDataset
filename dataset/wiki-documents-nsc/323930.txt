<doc id="323930" url="https://th.wikipedia.org/wiki?curid=323930" title="การค้าไตรภาคี">การค้าไตรภาคี การค้าไตรภาคี () เป็นคำทางประวัติศาสตร์ซึ่งระบุถึงการค้าระหว่างเมืองท่าหรือภูมิภาคสามแห่ง การค้าไตรภาคีมักจะพัฒนาขึ้นเมื่อภูมิภาคหนึ่งมีสินค้าส่งออกซึ่งไม่จำเป็นในภูมิภาคซึ่งสินค้าเข้าหลักมาถึง การค้าไตรภาคีจึงเป็นวิธีการสำหรับแก้ไขการเสียดุลการค้าระหว่างภูมิภาคเหล่านี้การค้าทาสไตรภาคีแอตแลนติก การค้าทาสไตรภาคีแอตแลนติก. ระบบการค้าไตรภาคีอันเป็นที่รู้จักกันมาที่สุด คือ การค้าทาสข้ามมหาสมุทรแอตอลนติก ซึ่งดำเนินการระหว่างคริสต์ทศวรรษที่ 17-19 โดยขนส่งทาส พืชผลทางการเกษตร และสินค้าหัตถกรรมระหว่างแอฟริกาตะวันตก แคริบเบียนหรืออาณานิคมอเมริกาและเจ้าอาณานิคมทวีปยุโรป โดยมีอาณานิคมเหนือของอเมริกาเหนือของอังกฤษ โดยเฉพาะอยางยิ่งนิวอิงแลนด์ บางครั้งได้มีบทบาทมากกว่าเมืองท่าในทวีปยุโรป การค้าเที่ยวแรกลากจากเมืองท่ายุโรปไปยังทวีปแอฟริกา ซึ่งเรือจะบรรทุกสินค้าสำหรับขายและแลกเปลี่ยน อย่างเช่น ทองแดง เสื้อผ้า สิ่งประดับเล็กน้อย ลูกปัดทาส ปืนและเครื่องกระสุน เมื่อเรือทาสมาถึง สินค้าบรรทุกจะถูกขายหรือแลกเปลี่ยนกับทาส ซึ่งจะถูกมัดติดกันอย่างแน่นหนาเช่นเดียวกับสินค้าอื่น ๆ เพื่อเพิ่มมูลค่าให้มากที่สุด การค้าเที่ยวที่สอง เรือได้เดินทางข้ามมหาสมุทรแอตแลนติกจากแอฟริกาสู่โลกใหม่ เมื่อเรือทาสมาถึงโลกใหม่ ผู้รอดชีวิตจะถูกขายในแคริบเบียนหรือทวีปอเมริกา เรือจะถูกจัดเตรียมเพื่อที่จะทำให้เรือทำความสะอาดได้อย่างทั่วถึง ระบายน้ำออก และบรรทุกด้วยสินค้าส่งออกสำหรับเที่ยวเรือขากลับ เพื่อกลับไปยังเมืองท่าของตน จากหมู่เกาะอินเดียตะวันตก สินค้าส่งออกที่สำคัญ คือ น้ำตาล รัม และกากน้ำตาล จากเวอร์จิเนีย สินค้าส่งออกได้แก่ยาสูบและป่าน</doc>
