<doc id="418590" url="https://th.wikipedia.org/wiki?curid=418590" title="สหภาพดนตรี">สหภาพดนตรี สหภาพดนตรี () เป็นชื่อค่ายเพลงค่ายหนึ่งในประเทศไทยที่ก่อตั้งขึ้นโดยอดีตผู้บริหารของบริษัท จีเอ็มเอ็ม แกรมมี่ 3 คนคือ โอม - ชาตรี คงสุวรรณ, ดี้ - นิติพงษ์ ห่อนาค และป้อม - อัสนี โชติกุล มีนิดหน่อย - จุตินันท์ ภิรมย์ภักดี และจุ๊บ - วุฒินันท์ ภิรมย์ภักดี เข้าร่วมหุ้นประวัติจุดกำเนิด ประวัติ. จุดกำเนิด. สหภาพดนตรีก่อกำเนิดขึ้นในปี พ.ศ. 2554 หลังจากการลาออกจาก จีเอ็มเอ็ม แกรมมี่ ของดี้ - นิติพงษ์ ห่อนาค ที่ทำงานร่วมกันมานานถึง 27 ปี หลังจากออกจาก จีเอ็มเอ็ม แกรมมี่ เขาได้รวมตัวกับ ป้อม - อัสนี โชติกุล และ โอม - ชาตรี คงสุวรรณ ที่ลาออกจาก จีเอ็มเอ็ม แกรมมี่ มาก่อนหน้านั้นเพื่อเปิดค่ายเพลงสหภาพดนตรีร่วมหุ้นกับสิงห์ ร่วมหุ้นกับสิงห์. หลังจากเปิดตัวได้ไม่นาน สิงห์ คอร์เปอเรชั่น ที่มีนิดหน่อย - จุตินันท์ ภิรมย์ภักดี และจุ๊บ - วุฒินันท์ ภิรมย์ภักดี เป็นผู้บริหารได้เข้าร่วมหุ้นเป็นผู้บริหารสหภาพดนตรีเพลงเฉลิมพระเกียรติ เพลงเฉลิมพระเกียรติ. โปรเจกท์แรกของสหภาพดนตรีคือเพลงเฉลิมพระเกียรติพระบาทสมเด็จพระปรมินทรมหาภูมิพลอดุลยเดช เนื่องในวโรกาส พระราชพิธีมหามงคลเฉลิมพระชนมพรรษา 7 รอบ 5 ธันวาคม 2554 ที่ได้ชักชวนศิลปินแบบไม่สังกัดค่ายมาร่วมร้องเปิดตัวที่ทำการ เปิดตัวที่ทำการ. ในวันที่ 9 กันยายน พ.ศ. 2554 ทางบริษัทได้ทำบุญเปิดตัวที่ทำการบริษัทที่อาคารซีบีเฮาส์ซิงเกิลแรก ซิงเกิลแรก. ในช่วงปลายปี พ.ศ. 2554 ทางบริษัทได้ปล่อยซิงเกิลแรกอย่างเป็นทางการของบริษัทออกมาร่วมกับ มีเดียมมิวสิค คือเพลง รักเท่านั้นที่จบลง ของจุ๊บ - วุฒินันท์ ภิรมย์ภักดี ที่ได้ ซี - ฉัตรปวีณ์ ตรีชัชวาลวงศ์ พิธีกรชื่อดังและเจ้าของฉายา เจ้าหญิงไอที มาเป็นนางเอกมิวสิกวิดีโอ และมีผลงานต่อมาเรื่อย ๆ รวมทั้งได้ออกโปรเจกต์ชื่อ แจ่มจันทร์โปรเจกต์ ด้วย มีเพลงดังอย่าง อาย ของ สิงโต นำโชค และเพลง ชั่วครั้งชั่วคราว ของ ลูกปัด - ชลนรรจ์ ลิ่มไทยสู่การเปลี่ยนแปลง สู่การเปลี่ยนแปลง. เมื่อวันที่ 26 กรกฎาคม พ.ศ. 2558 วสุ ห้าวหาญ ได้ลาออกจากสหภาพดนตรีเพื่อกลับไปทำงานที่ แกรมมี่โกลด์ ตามเดิม ต่อมาเมื่อวันที่ 7 สิงหาคม ปีเดียวกัน ดี้ - นิติพงษ์ ห่อนาค ได้ลาออกจากสหภาพดนตรีเพื่อกลับไปทำงานที่ จีเอ็มเอ็ม แกรมมี่ ตามเดิมอย่างไม่ทราบสาเหตุ ตรงกันข้ามกับฟองเบียร์ - ปฏิเวธ อุทัยเฉลิม ที่ประกาศยุบค่าย วีเรคคอร์ดส และลาออกจาก จีเอ็มเอ็ม แกรมมี่ เพื่อไปทำงานที่สหภาพดนตรี และได้กลายเป็นผู้บริหารสหภาพดนตรีคนใหม่ โดยเปิดค่ายเพลง มีเรคคอร์ดส ทำให้มีศิลปินบางส่วนจากวีเรคคอร์ดสย้ายค่ายเข้ามาอยู่มีเรคคอร์ดส หลังจากนั้นเพียง 4 เดือนก็ได้รีแบรนด์บริษัทและเปลี่ยนชื่อบริษัทใหม่เป็น มิวสิกมูฟเอนเตอร์เทนเมนต์ () และจุ๊บ - วุฒินันท์ ภิรมย์ภักดี ก็ได้ก้าวขึ้นมารับตำแหน่งกรรมการผู้จัดการ ส่วนป้อม - อัสนี โชติกุล และโอม - ชาตรี คงสุวรรณ ก็ได้เป็นกรรมการผู้อำนวยการ โดยมีค่ายเพลงย่อย 4 ค่าย คือ มิวสิกมูฟเอนเตอร์เทนเมนต์, มีเรคคอร์ดส, บ็อกซ์มิวสิก และ เจ้าพระยาเรคคอร์ดส โดยศิลปินในสังกัดสหภาพดนตรีส่วนใหญ่ย้ายไปอยู่กับ มิวสิกมูฟเอนเตอร์เทนเมนต์ และบางส่วนย้ายไปอยู่กับบ็อกซ์มิวสิกศิลปินในสังกัดศิลปินในสังกัด. - แบล็คเฮด - เก่ง อธิป - โปรเจกต์ CAN (Chatree Asanee Nitipong) - โปรเจกต์ แจ่มจันทร์ (By หนึ่ง ETC) - วง VIP - Tong & Jennie - โปรเจกต์ ทรงไทย - กบ เสาวนิตย์ นวพันธุ์ - อีฟ พุทธธิดา ศิระฉายา - ธีรภัค มณีโชติ - จิระศักดิ์ ปานพุ่ม - พิษณุ นิ่มสกุล - ปภัสสร ฮัน - พิมณัฎฐา คุโด - อัสนี-วสันต์ - The Ginkz - นิกกี้ เทริโอ - Jackie Nanny Nina - นัน - สุนันทา ยูรนิยม [นัน AF10] - ถังเบียร์ - ภูริวัชร์ ธีระชาติ [ถังเบียร์ AF10]</doc>
