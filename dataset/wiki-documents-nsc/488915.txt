<doc id="488915" url="https://th.wikipedia.org/wiki?curid=488915" title="ทางหลวงแผ่นดินหมายเลข 1117">ทางหลวงแผ่นดินหมายเลข 1117 ทางหลวงแผ่นดินหมายเลข 1117 (คลองแม่ลาย-อุ้มผาง) เป็นทางหลวงที่สร้างขึ้นตามพระราชกฤษฎีกากำหนดแนวทางหลวงที่จะสร้างทางหลวงจังหวัด สายแยกทางหลวงแผ่นดินหมายเลข 1 - บ้านคลองลาน พ.ศ. 2520 ในสมัยที่ นายธานินทร์ กรัยวิเชียร เป็นนายกรัฐมนตรี ทั้งนี้ ทางหลวงสายนี้ได้ถูกประกาศให้เป็นทางหลวงที่จำเป็นต้องก่อสร้างโดยด่วน และมีการประกาศให้ทางช่วง บ.คลองลาน-อุ้มผาง มีความจำเป็นต้องสร้างเร่งด่วนในเวลาต่อมาด้วย เนื่องจากเป็นทางสายยุทธศาสตร์ในการปราบปรามขบวนการคอมมิวนิสต์ในเขต อ.คลองลาน จ.กำแพงเพชร และ อ.อุ้มผาง จ.ตาก และเมื่อเหตุการณ์ความไม่สงบยุติลง ทางหลวงสายนี้ได้ยุติการก่อสร้างไว้ที่กิโลเมตรที่ 115 ตามมติที่ประชุมคณะกรรมการความมั่นคงภาคที่ 3 ด้วยเหตุผลเกี่ยวกับสิ่งแวดล้อม ทั้งนี้ ได้มีการตั้งกระทู้ถามในสภาผู้แทนราษฎรเพื่อให้ทบทวนการสร้างถนนสายนี้ต่อให้เสร็จในปี พ.ศ. 2547 แต่ไม่มีการเห็นชอบ ดังนั้น ตั้งแต่หลักกิโลเมตรที่ 115 ถึง 135 จึงไม่มีถนนเชื่อมต่อถึงอำเภออุ้มผางเขตการควบคุม เขตการควบคุม. ทางหลวงแผ่นดินหมายเลข 1117 อยู่ภายใต้การควบคุมดูแลของหมวดการทางกำแพงเพชรที่ 1 หมวดการทางคลองลานที่ 1 และหมวดการทางคลองลานที่ 2 แขวงการทางกำแพงเพชรความสำคัญ ความสำคัญ. ทางหลวงแผ่นดินหมายเลข 1117 เป็นทางหลวงสายสำคัญที่ใช้ในการเดินทางของประชาชนในเขตอำเภอคลองลาน จังหวัดกำแพงเพชร และเป็นทางหลวงที่นักท่องเที่ยวใช้เดินทางเข้าสู่อุทยานแห่งชาติแม่วงก์ และ อุทยานแห่งชาติคลองลาน</doc>
