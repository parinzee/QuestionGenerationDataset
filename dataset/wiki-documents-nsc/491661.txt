<doc id="491661" url="https://th.wikipedia.org/wiki?curid=491661" title="ฮิโตะดะมะ">ฮิโตะดะมะ ฮิโตะดะมะ (; หมายถึง "วิญญาณมนุษย์") เป็นคำที่มาจากตำนานพื้นบ้านญี่ปุ่น เป็นความเชื่อเรื่องผีและวิญญาณคำอธิบาย คำอธิบาย. ฮิโตะดะมะ ถูกอธิบายว่าเป็นดวงไฟสีฟ้าหรือสีเขียวลอยไปมา และมีหางยาว บ้างก็ว่าสามารถเปลี่ยนสภาพเป็นแมลงปีกแข็งสีดำหรือถ่านหินจำนวนนับไม่ถ้วนได้ ถ้าหากเฉียดใกล้พื้นดินคติชนวิทยา คติชนวิทยา. ชาวญี่ปุ่นเชื่อว่าสามารถมองเห็นฮิโตะดะมะได้ในความมืดในป่าช้าหรือสุสาน ฮิโตดะมะไม่ทำอันตรายต่อมนุษย์ แต่บางครั้งจะมีการเล่นแผลง ๆ กับบางคนที่เป็นผู้เดินทางหรือผู้ที่มีกรรมหนัก และมีฮิโตะดะมะบางดวงที่ได้รับความชั่วร้ายและก้าวร้าวโดยเฉพาะอย่างยิ่งเมื่อเป็นของผู้ที่ถูกฆ่าตาย ไม่ว่าจะโดยบังเอิญหรือตั้งใจก็ตาม โดยทั่วไปแล้ว เชื่อว่าฮิโตดะมะเป็นดวงวิญญาณของมนุษย์ที่โชคร้ายที่ไม่สามารถพบความสงบสุขหลังจากเสียชีวิตไปแล้วคำอธิบายทางวิทยาศาสตร์ คำอธิบายทางวิทยาศาสตร์. มีคำอธิบายทางวิทยาศาสตร์เกี่ยวกับฮิโตะดะมะว่า เป็นแมลงจำพวกหิ่งห้อยชนิด Luciola cruciata, L. lateralis หรือ Colophotia praeusta ที่เป็นแมลงพื้นบ้านของญี่ปุ่น ซึ่งเมื่อเป็นตัวอ่อนจะกินหอยทากและสามารถเรืองแสงได้ในความมืด โอทสึ โยะชิฮิโกะ นักวิชาการผู้ศึกษาเรื่องราวเหนือธรรมชาติ แห่งมหาวิทยาลัยวะเซะดะ เห็นว่าปรากฏการณ์ฮิโตะดะมะเป็นปรากฏการณ์ทางธรรมชาติ คือ พลาสมา เป็นไฟฟ้าสถิตที่ไหลเวียนวนอยู่ในอากาศ เช่นเดียวกับปรากฏการณ์โพลเทอร์ไกสท์ ในโลกตะวันตกในวัฒนธรรมร่วมสมัย ในวัฒนธรรมร่วมสมัย. เช่นเดียวกับผีญี่ปุ่นอื่น ๆ ฮิโตะดะมะได้ถูกอ้างถึงในวัฒนธรรมร่วมสมัยของญี่ปุ่นหลายอย่าง เช่น การ์ตูนอาทิ อินุยาฉะ, ชาแมนคิง, โปเกมอน ภาพยนตร์และซีรีส์เรื่องต่าง ๆ</doc>
