<doc id="357988" url="https://th.wikipedia.org/wiki?curid=357988" title="กริช ทอมมัส">กริช ทอมมัส = ประวัติ = กริช ทอมมัส (ชื่อเล่น : ตี่) เป็นนักธุรกิจ นักดนตรี นักแต่งเพลงชาวไทย เกิดวันที่ 23 มีนาคม 2503 จบการศึกษาระดับชั้น มัธยมศึกษาตอนต้นจาก โรงเรียนอัสสัมชัญบางรัก จบระดับมัธยมศึกษาตอนปลายจาก โรงเรียนเตรียมอุดมศึกษา และจบระดับอุดมศึกษาจาก คณะนิเทศศาสตร์ จุฬาลงกรณ์มหาวิทยาลัย (รุ่น 15 : รุ่นเดียวกับ ฐิติมา สุตสุนทร นักร้องชื่อดัง) มีบุตรและธิดาสองคน ปัจจุบันดำรงตำแหน่ง ประธานที่ปรึกษา สายธุรกิจจีเอ็มเอ็ม มิวสิค บริษัท จีเอ็มเอ็ม แกรมมี่ จำกัด (มหาชน) และกรรมการผู้จัดการ ค่ายเพลงลูกทุ่ง แกรมมี่โกลด์ = ประวัติเพิ่มเติม = กริชเริ่มหัดเล่นดนตรีด้วยตนเองตั้งแต่วัยเยาว์ รวมทั้งได้เรียนภาคทฤษฎีจากอ.พนัสชัย ศุภมิตร(อ.โป๊บ)และภาคปฏิบัติทางดนตรี จนเริ่มเข้ามาเป็นนักดนตรีตามไนท์คลับ และนักดนตรีวงลูกทุ่งสมัยเรียนมหาวิทยาลัย กระทั่งปี พ.ศ. 2523 จึงได้เป็นนักดนตรีวงบาราคูดัส ตำแหน่งคีย์บอร์ด เล่นประจำที่โรงแรมมณเฑียร และแอมบาสเดอร์ มีผลงานเล่นแบ็คอัพให้กับ สาว สาว สาว ในภาคบันทึกเสียงและภาคแสดงสด และมีอัลบั้มเพลงของตนเองชุด "เช้าวันอาทิตย์" กับบริษัทบริษัท แกรมมี่ เอ็นเตอร์เทนเม้นท์ จำกัด (ปัจจุบันคือ บริษัท จีเอ็มเอ็ม แกรมมี่ จำกัด (มหาชน)) แต่มีอันต้องยุบวงในปี พ.ศ. 2528 ปี พ.ศ. 2529 กริชเริ่มเป็นโปรดิวเซอร์ นักแต่งเพลง และนักดนตรีให้กับศิลปินของแกรมมี่ เช่น เอ็กซ์ วาย แซด สามารถ พยัคฆ์อรุณ มาช่า วัฒนพานิช(ชุดแรก) วงไมโคร เป็นต้น นอกจากนี้ยังทำให้กับศิลปินค่ายต่างๆ และเพื่อนศิลปินเป็นบางโอกาส เช่น อิทธิ พลางกูร และ ภูสมิง หน่อสวรรค์ เมื่อบริษัท แกรมมี่ เปิดค่ายเพลงลูกทุ่งในนาม "แกรมมี่โกลด์" กริชจึงมารับตำแหน่งเป็นกรรมการผู้จัดการค่ายเพลง โดยสร้างศิลปินที่มีชื่อเสียงโด่งดัง อาทิ ไมค์ ภิรมย์พร ก๊อท จักรพันธ์ ศิริพร อำไพพงษ์ พี สะเดิด ต่าย อรทัย ตั๊กแตน ชลดา รวมทั้งนักแต่งเพลงอย่าง สลา คุณวุฒิ และกริชมารับตำแหน่งรองกรรมการผู้จัดการ บริษัทบริษัท แกรมมี่ เอ็นเตอร์เทนเม้นท์ จำกัด ในปี พ.ศ. 2551 กริชยังได้ดำรงตำแหน่ง กรรมการ กรรมการบริหาร กรรมการบริหารความเสี่ยง และ รองกรรมการผู้อำนวยการอาวุโสสายงานธุรกิจเพลง (Chief Operating Officer of Music Business) บริษัท จีเอ็มเอ็ม แกรมมี่ จำกัด (มหาชน) ในปี พ.ศ. 2555 ได้รับตำแหน่งประธานเจ้าหน้าที่บริหารสายงานธุรกิจเพลง (CEO) ก่อนส่งมอบตำแหน่งให้ ภาวิต จิตรกร ในปีพ.ศ. 2560 ปัจจุบันดำรงตำแหน่งประธานที่ปรึกษา สายธุรกิจจีเอ็มเอ็ม มิวสิค = ผลงาน = = งานแต่งเพลง = หลังจากบาราคูดัสยุบวง กริช ทอมมัส ทำเพลงโฆษณาเป็นหลักรวมถึงเป็นโปรดิวเซอร์ให้กับ เอ็กวายแซด ในชุด ดอกไม้บาน...เจ้าเอย ซึ่งประสบความสำเร็จอย่างมาก กริชต้องการออกผลงานในนามวงดนตรีอีกครั้ง แต่เป็นแนวเพลงที่แตกต่างไปจากสมัยที่เป็นบาราคูดัส ครั้งนี้ต้องการนำเสนอเป็นแนวโฟล์คร็อค เลยตั้งวงดินสอดำขึ้นมาโดยมีลักษณะเป็นงานโปรเจคท์มากกว่า คือวงนี้จะไม่มีสมาชิกตายตัว = สมาชิก = สมาชิก วง ดินสอดำ กริช ทอมมัส อำพล บุญพิเศษ สมสิทธิ์ สะสม จิรภัทร์ เอมซ์บุตร ธวัชชัย ขำประสาท = ศิลปินรับเชิญ = :ชาตรี คงสุวรรณ : กีต้าร์นำในหลาย ๆ เพลง :ภูสมิง หน่อสวรรค์ : กีต้าร์โปร่ง ในเพลง "คงไม่ง่าย" :xyz : ร้องนำในเพลง "บอกกันดีดีก็ได้" = ผลงานเพลง = ชุด กระดาษขาว (3 มกราคม พ.ศ. 2530)1. ไม่เคยคิด 2. บอกกันดีดีก็ได้ 3. เส้นทางนี้ (กริช ทอมมัส) (ขับร้อง) 4. เดินกันตามสบาย (กริช ทอมมัส) (ขับร้อง) 5. ดอกไม้ 6. กระดาษขาว 7. อยู่ที่ใจ 8. ลองอีกที 9. คำถามเด็กเด็ก 10. คงไม่ง่าย = อ้างอิง = :บาราคูดัส :บริษัทจีเอ็มเอ็ม แกรมมี่ จำกัด มหาชน :รายชื่อเพลงในอัลบั้ม ของวง ดินสอดำ</doc>
