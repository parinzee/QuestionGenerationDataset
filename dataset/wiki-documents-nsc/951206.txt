<doc id="951206" url="https://th.wikipedia.org/wiki?curid=951206" title="อาตี๋ของผม">อาตี๋ของผม อาตี๋ของผม เป็นละครชุด (ซีรีส์) มีเค้าโครงมาจากนิยาย อาตี๋ของผม ของ CaffeineDekD (คาเฟอีน) ผลิตโดยจีเอ็มเอ็มทีวี กำกับการแสดงโดย ราชิต กุศลคูณสิริ ออกอากาศทางช่องวัน ทุกวันเสาร์ เวลา 22.15 น. - 23.15 น. และออกอากาศย้อนหลังทางไลน์ทีวี เวลา 23.15 น. ตั้งแต่วันที่ 23 มิถุนายน พ.ศ. 2561 อีกทั้งยังออกอากาศในประเทศไต้หวันผ่านแพลตฟอร์ม CHOCO TV พร้อมกับการแพร่ภาพในประเทศไทยเรื่องย่อ เรื่องย่อ. ขอแนะนำให้รู้จัก หมอก (สัตบุตร แลดิกี) หัวหน้าแก๊งหมีเล่นหวย เรียน ม.5 ไปด้วยเอาหนังโป๊ไปขายเพื่อนที่โรงเรียนด้วย หมอกเป็นลูกชาย หมวดหมู (ชูเกียรติ เอี่ยมสุข) ช่างตัดผมในตำนานแห่งหมวดหมูบาร์เบอร์ ร้านตัดผมที่เคยรุ่งเรืองสำหรับท่านชายโดยเฉพาะ หน้าโรงเรียนชายล้วนแถวปากคลองตลาดที่หมอกเรียนอยู่ วันหนึ่งขณะที่หมวดหมูกำลังตัดผมให้ ตี๋ (ธนัตถ์ศรันย์ ซำทองไหล) คฑากรโรงเรียนสุดหล่อ ดีกรีลูกร้านทองเยาวราช หมวดหมูโทรเช็กหวยไปด้วยแล้วฟังเลขผิดนึกว่าตัวเองถูกหวย เลยดีใจเบอร์ใหญ่วิ่งหนีออกจากบ้านไป ทิ้งให้ตี๋นั่งเงิบอยู่บนเก้าอี้ ทำให้หมอกที่อยู่บ้านคนเดียวถึงกับซวยตกเป็นช่างตัดผมจำเป็นให้ตี๋ ด้วยความหมั่นไส้หมอกแกล้งตัดผมตี๋ให้แหว่งทำให้มีเรื่องเกรี้ยวกราดกันที่โรงเรียนต่อ หมอกโดนครูทำโทษให้ล้างห้องน้ำโรงเรียนคนเดียวสามอาทิตย์ จึงเอาคืนตี๋ด้วยการแว้นมอเตอร์ไซค์เอาหนังโป๊เกย์ไปส่งแล้วตีเนียนว่าตี๋สั่ง ทำให้ แบมบี้ (สุทธิภา คงแนวดี) คฑากรหญิงล้วนโรงเรียนข้าง ๆ ที่มาด้วยเข้าใจผิดเดินหนีตี๋ไป ลำบากหมอกต้องแกล้งเป็นแฟนตี๋เล่น ๆ แบบงง ๆ เพื่อเรียกร้องความสนใจให้แบมบี้กลับมา แต่กลับพบปริศนาจากแบมบี้ว่าตี๋ชอบหมอกรึเปล่า นำไปสู่การทดสอบตี๋ด้วยหนังโป๊ที่มีอยู่ ตามคำแนะนำของ ฉิ่ง (อภิชญา แซ่จัง) สาววาย ม.4 สก๊อยคุมถิ่นลูกร้านอาหารตามสั่งข้างบ้าน ท่ามกลางความเฮฮาปาร์ตี้ของชาวแก๊ง อู๋ (ธนวัฒน์ รัตนกิจไพศาล) กับ ต้น (ชยพล จุฑามาศ รับบท) เพื่อนสนิทของหมอก ที่คอยเป็นห่วงอยู่ห่าง ๆ และ หมอน (ภูวินทร์ ตั้งศักดิ์ยืน) น้องชายของหมอกที่ชวน กอด (ตรัย นิ่มทวัฒน์) มาเชียร์พี่ ๆ และเป็นคู่จิ้นกันเองด้วย เพื่อทำความฝันของหมอนให้เป็นจริง นั่นคือการช่วยพ่อฟื้นฟูหมวดหมูบาร์เบอร์ในตำนานให้กลับมารุ่งเรืองอีกครั้งหนึ่ง ติดตามเรื่องราวชวนยิ้มไปกับ หมอกและตี๋ ได้ใน "อาตี๋ของผม"รายชื่อนักแสดงรายชื่อนักแสดง. - สัตบุตร แลดิกี รับบท หมอก - ธนัตถ์ศรันย์ ซำทองไหล รับบท ตี๋ - ภูวินทร์ ตั้งศักดิ์ยืน รับบท หมอน - ตรัย นิ่มทวัฒน์ รับบท กอด - ธนวัฒน์ รัตนกิจไพศาล รับบท อู๋ - ชยพล จุฑามาศ รับบท ต้น - สุทธิภา คงแนวดี รับบท แบมบี้ - อภิชญา แซ่จัง รับบท ฉิ่ง - ภูริกูลกฤษฎ์ ชูศักดิ์สกุลวิบูล รับบท พี่เล็ก - ชนกวนันท์ รักชีพ รับบท หมอเหมย (แม่ของตี๋) - ชมะนันทน์ วรรณวินเวศร์ รับบท ตุลย์ (พ่อของตี๋) - ชูเกียรติ เอี่ยมสุข รับบท หมวดหมู (พ่อของหมอก) - ชนัญชิดา รุ่งเพชรรัตน์ รับบท ส้มเพลงประกอบเพลงประกอบ. - สู้ซ่า - หฤษฎ์ ชีวการุณ, พัทธดนย์ จันทร์เงิน, ภูวินทร์ ตั้งศักดิ์ยืน - ในส่วนที่ลึกที่สุด - อชิรวิชย์ สาลิวรรธนะ</doc>
