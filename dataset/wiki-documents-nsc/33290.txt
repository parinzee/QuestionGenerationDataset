<doc id="33290" url="https://th.wikipedia.org/wiki?curid=33290" title="เจ้าหญิงแอนน์ พระราชกุมารี">เจ้าหญิงแอนน์ พระราชกุมารี เจ้าหญิงแอนน์ พระราชกุมารี (The Princess Anne, Princess Royal; แอนน์ เอลิซาเบธ อลิซ หลุยส์ ประสูติ 15 สิงหาคม พ.ศ. 2493) ทรงเป็นสมาชิกพระองค์หนึ่งในราชวงศ์อังกฤษ และเป็นพระราชธิดาพระองค์เดียวในสมเด็จพระราชินีนาถเอลิซาเบธที่ 2 แห่งสหราชอาณาจักร ทรงดำรงพระอิสริยยศ ราชกุมารี เป็นพระองค์ที่เจ็ด และปัจจุบันทรงอยู่อันดับที่สิบสามของลำดับการสืบราชบัลลังก์อังกฤษ เมื่อแรกประสูติ พระองค์ทรงอยู่อันดับที่สาม และขึ้นเป็นอันดับที่สองในการเสวยราชสมบัติของพระชนนี จนกระทั่งถึงการประสูติของเจ้าชายแอนดรูว์ ในปี พ.ศ. 2503 พระราชกุมารีทรงเป็นที่รู้จักเป็นอย่างดีจากการบำเพ็ญพระราชกรณียกิจการกุศลนานาประการ และทรงเป็นสมาชิกของพระราชวงศ์พระองค์เดียวที่ได้เข้าร่วมการแข่งขันกีฬาโอลิมปิกพระชนม์ชีพในวัยเยาว์ พระชนม์ชีพในวัยเยาว์. เจ้าหญิงแอนน์เสด็จพระราชสมภพเมื่อวันที่ 15 สิงหาคม พ.ศ. 2493 ที่บ้านคลาเรนซ์ ในลอนดอน เป็นพระธิดาพระองค์เดียวในเจ้าชายฟิลิป ดยุกแห่งเอดินบะระและเจ้าหญิงอลิซาเบธ ดัชเชสแห่งเอดินบะระ (สมเด็จพระราชินีนาถพระองค์ปัจจุบัน) แอนน์ทรงรับบับติศมาที่ห้องดนตรี ในพระราชวังบักกิงแฮม เมื่อวันที่ 21 ตุลาคม ค.ศ. 1950 พระองค์มีพระบิดาและพระมารดาทูนหัวคือ เอิร์ลเมาต์แบตเตนแห่งพม่า แอนดรูว์ เอลฟินสโตน สมเด็จพระราชินีเอลิซาเบธ พระราชชนนี เจ้าหญิงอลิซแห่งกรีซและเดนมาร์ก และเจ้าหญิงมาร์การิตาแห่งกรีซและเดนมาร์ก ในปี ค.ศ. 1948 ก่อนที่เจ้าชายชาลส์ พระเชษฐาของแอนน์จะเสด็จพระราชสมภพไม่นาน สมเด็จพระเจ้าจอร์จที่ 6 แห่งสหราชอาณาจักร มีพระราชโองการให้พระราชโอรสธิดาทุกพระองค์ที่ประสูติจากเจ้าหญิงเอลิซาเบธ ดัชเชสแห่งเอดินบะระ จะทรงดำรงพระอิสริยยศ เจ้าชาย หรือ เจ้าหญิง แห่งสหราชอาณาจักรบริเตนใหญ่และไอร์แลนด์เหนือตั้งแต่แรกประสูติทุกพระองค์การศึกษา การศึกษา. เจ้าหญิงแอนน์ทรงเริ่มต้นการศึกษาจากชั้นเรียนขนาดเล็กซึ่งเข้ามาถวายพระอักษรที่พระราชวังบักกิงแฮม ในปี1962 สมเด็จพระราชินีนาถก่อนที่จะเสวยราชย์ย้ายไปประทับที่อื่น แอนน์ทรงรับการศึกษาจากชั้นเรียนส่วนตัวที่ประเทศฝรั่งเศส ในปีถัดมาทรงเข้าศึกษาต่อที่โรงเรียนเบนเดน ซึ่งอยู่ในเมืองเคนต์ชีวิตของเจ้าฟ้าหญิง ชีวิตของเจ้าฟ้าหญิง. เมื่อวันที่ 6 กุมภาพันธ์ 1952 พระเจ้าจอร์จที่ 6 พระอัยกีของเจ้าหญิงแอนน์สวรรคต พระมารดาได้เสด็จขึ้นเสวยราชย์ เจ้าหญิงแอนน์ทรงเลื่อนพระราชสถานะขึ้นเป็นเฮอร์รอยัลไฮเนส แต่เนื่องจากขณะนั้นพระองค์ยังทรงพระเยาว์มาก พระองค์จึงมิได้ตามเสด็จฯ พระมารดาไปในพระราชพิธีราชาภิเษก เจ้าหญิงแอนน์ทรงเริ่มบำเพ็ญพระกรณียกิจเป็นครั้งแรกในราวปีคศ. 1968-1970 เจ้าหญิงโปรดการทรงม้า และรับสั่งว่ามันเป็นส่วนหนึ่งที่สำคัญของชีวิตพระองค์ เมื่อพระชนมายุได้ 21 พรรษา แอนน์ทรงชนะการแข่งขัน และ 5 ปีต่อมาทรงชนะรางวัลเหรียญเงินที่ประเทศเยอรมนี และในการแข่งขันโอลิมปิกปีต่อมา พระองค์ก็ทรงเข้าเริ่มด้วยอภิเษกสมรสครั้งแรก อภิเษกสมรสครั้งแรก. วันที่ 14 พฤศจิกายน ค.ศ. 1973 เจ้าหญิงแอนน์ทรงเสกสมรสกับมาร์ก ฟิลิปส์ พระราชพิธีถูกถ่ายทอดไปทั่วโลก โดยมีผู้ชมกว่าหนึ่งร้อยล้านคน จากภาพ เด็กผู้ชายที่ประทับยืนด้านซ้ายสุดคือเจ้าชายเอ็ดเวิร์ด เด็กหญิงด้านขวาสุดคือเลดีซาราห์ ชัตโต้ (พระธิดาในเจ้าหญิงมากาเร็ต) ในวันพระราชพิธีสมเด็จพระราชินีนาถรับสั่งกับมาร์กว่าพระราชทานตำแหน่งให้เป็นเอิร์ล แต่มาร์กปฏิเสธ เชื่อว่าเป็นพระราชประสงค์ของแอนน์ที่จะปกป้องพระโอรสพระธิดาที่จะเกิดในไม่ช้าจากสื่อ ซึ่งถ้าหากพระโอรสพระธิดามียศนำหน้า ย่อมตกเป็นที่สนใจ ดังนั้นพระโอรสและธิดาของแอนน์จึงเป็นพระราชนัดดาของกษัตริย์อังกฤษคนแรก (คู่แรก?) ที่ไม่มียศใดๆ นำหน้าชื่อเลยนอกจาก นาย และ นางสาว (นาง)พระโอรสและพระธิดา พระโอรสและพระธิดา. เจ้าหญิงแอนน์มีพระโอรสธิดากับมาร์ก 2 คน ทั้งสองคนเกิดวันที่ 15 เช่นเดียวกับเจ้าหญิงแอนน์- ปีเตอร์ ฟิลลิปส์ - รัชทายาทลำดับที่ 10 ของอังกฤษ เกิด 15 พฤศจิกายน พ.ศ. 2520 - ซารา ฟิลลิปส์ - รัชทายาทลำดับที่ 11 ของอังกฤษ เกิด 15 พฤษภาคม พ.ศ. 2524พระราชกุมารี พระราชกุมารี. เมื่อวันที่ 13 มิถุนายน พ.ศ. 2530 สมเด็จพระราชินีนาถพระราชทานสถาปนาเจ้าหญิงแอนน์ ให้ขึ้นดำรงพระอิสริยยศเป็น "ราชกุมารี" ซึ่งเป็นการสถาปนาตำแหน่งนี้ครั้งที่ 7 พระอิสริยยศนี้จะพระราชทานให้เฉพาะกับพระราชธิดาพระองค์ใหญ่ของพระเจ้าแผ่นดินเท่านั้น สำหรับราชกุมารีพระองค์ก่อนคือเจ้าหญิงแมรี พระราชกุมารีและเคาน์เตสแห่งแฮร์วูด ในปี พ.ศ. 2539 เจ้าหญิงแอนน์เสด็จไปทรงร่วมพระราชกรณียกิจที่ประเทศสกอตแลนด์ ในขณะนั้นทรงดำรงพระอิสริยศักดิ์ทางทหาร ซึ่งมีลำดับพระยศสูงกว่าตำแหน่งของราชกุมารีการหย่าและเสกสมรสครั้งที่สอง การหย่าและเสกสมรสครั้งที่สอง. เดือนสิงหาคม พ.ศ. 2532 แอนน์และมาร์กประกาศว่าทั้งสองได้แยกกันอยู่มาเป็นเวลาหลายปีแล้ว และได้หย่าขาดจากกันในเดือนเมษายน พ.ศ. 2535ในวันที่ 12 เดือนธันวาคมปีเดียวกันนั้นเอง แอนน์ทรงเสกสมรสอีกครั้ง กับทีโมที ลอเรนซ์ นายทหารเรือ ทั้งสองไม่มีพระโอรสธิดาร่วมกันพระราชกรณียกิจ พระราชกรณียกิจ. เจ้าหญิงแอนน์ทรงเริ่มบำเพ็ญพระราชกรณียกิจครั้งแรกเมื่อพระชนม์ได้ 18 พรรษา เมื่อพระองค์ทรงทรงเปิดศูนย์การศึกษาและฝึกฝนที่ชรอปไชร์ พระองค์เสด็จพระราชดำเนินเยือนต่างประเทศอย่างเป็นทางการในเดือนพฤษภาคม ปีเดียวกันนั้น ทรงตามเสด็จฯ พระมารดาและพระบิดาไปยังประเทศออสเตรเลีย พระราชกรณียกิจของเจ้าหญิงแอนน์นั้นมีมากมาย พระองค์ทรงมีโครงการในพระอุปถัมป์มากกว่า 200 มูลนิธิพระอิสริยยศทางทหาร พระอิสริยยศทางทหาร. เหมือนกับเจ้านายพระองค์อื่น แอนน์ทรงดำรงพระอิสริยยศทางการทหารด้วย และในปี พ.ศ. 2545 พระองค์ทรงสร้างประวัติศาสตร์ด้วยการเป็นสตรีคนแรกที่ไม่ใช่พระเจ้าแผ่นดินที่ฉลองพระองค์ด้วยชุดจอมพลไปในงานพระศพของสมเด็จยายของพระองค์ ทรงเป็นจอมพลหญิงทั้งในประเทศอังกฤษ แคนาดา ออสเตรเลียและนิวซีแลนด์ ดูพระอิสริยยศทางการทหารทั้งหมดได้ที่นี่พระอิสริยยศพระอิสริยยศ. - 15 สิงหาคม 2493 - 6 กุมภาพันธ์ 2495 : เจ้าหญิงแอนน์แห่งเอดินบะระ - 6 กุมภาพันธ์ 2495 - 14 พฤศจิกายน 2516 : เจ้าหญิงแอนน์ - 14 พฤศจิกายน พ.ศ. 2516 - 13 มิถุนายน พ.ศ. 2530 : เจ้าหญิงแอนน์ คุณหญิงฟิลลิปส์ - 13 มิถุนายน 2530 - ปัจจุบัน : เจ้าหญิงพระราชกุมารี</doc>
