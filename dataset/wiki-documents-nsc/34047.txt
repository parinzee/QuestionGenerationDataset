<doc id="34047" url="https://th.wikipedia.org/wiki?curid=34047" title="วสันต์ สิทธิเขตต์">วสันต์ สิทธิเขตต์ วสันต์ สิทธิเขตต์ (เกิด 7 ตุลาคม พ.ศ. 2500) ศิลปินและนักเคลื่อนไหวทางสังคม เกิดที่อำเภอลาดยาว จังหวัดนครสวรรค์ เป็นพี่ชายของวิสามัญเมือง สิทธิเขตต์ นักวาดและช่างถ่ายภาพเปลือย เรียนศิลปะที่วิทยาลัยช่างศิลป์ กรุงเทพฯ ระหว่าง พ.ศ. 2518 – 2524งานการเมือง งานการเมือง. วสันต์ สิทธิเขตต์เป็นที่รู้จักในวงกว้างหลังจากเข้าร่วมการขับไล่ ทักษิณ ชินวัตร ให้ลาออกจากตำแหน่งนายกรัฐมนตรี โดยอ่านบทกวีวิจารณ์การเมืองในรายการเมืองไทยรายสัปดาห์สัญจร อย่างสม่ำเสมอตั้งแต่ครั้งแรก ก่อนหน้านี้ วสันต์ สิทธิเขตต์ มีความเคลื่อนไหวทางสังคมในการเลือกตั้งแทบทุกครั้ง ในการเลือกตั้ง พ.ศ. 2544 ประกาศตั้งพรรคเพื่อกู มีนโยบายที่ออกไปในทางเสียดสีพรรคไทยรักไทย อาทิ โครงการหนึ่งตำบล หนึ่งกองพัน เพื่อก่อตั้งแก๊งมือปืน นโยบายไล่ล่านักการเมืองที่หากินกับโครงการของรัฐ รวมทั้งการจัดซื้อเครื่องบินเอฟ 16 อีก 20 ฝูง เพื่อจะได้ค่าคอมมิสชั่นมาแจกจ่ายในหมู่สมาชิกพรรค ในการเลือกตั้ง พ.ศ. 2548 ตั้งพรรคศิลปิน ร่วมกับเพื่อนศิลปินหลายท่าน เช่น ช่วง มูลพินิจ เนาวรัตน์ พงษ์ไพบูลย์ อังคาร กัลยาณพงศ์ มีนโยบายยึดทรัพย์นักการเมืองที่ฉ้อราษฏร์บังหลวง ยกเลิกสัญญาการค้าที่ไม่เป็นธรรม จัดการศึกษาฟรีตั้งแต่เกิดจนโต วสันต์ สิทธิเขตต์ เป็นหนึ่งในผู้ได้รับรางวัลศิลปาธร ประจำปี พ.ศ. 2550</doc>
