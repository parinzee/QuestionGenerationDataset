<doc id="345560" url="https://th.wikipedia.org/wiki?curid=345560" title="ออโต้บาห์น">ออโต้บาห์น ออโต้บาห์น เป็นวงดนตรีแจ๊สสัญชาติไทย มีผลงานอัลบั้มเพลงกับค่ายคีตา เรคคอร์ดสจำนวนสองชุด ในช่วงปี พ.ศ. 2534-2535 โดยมีเพลง "ทนได้ทนไป" และ "แด่เธอ" เป็นที่รู้จัก สมาชิกวง ได้แก่ อัธพนธ์ มกรานนท์(เอ็ดดี้) บุตรชายของอาคม มกรานนท์, โชติชู พึ่งอุดม(ป้อม) ร่วมกับ ธรรมนูญ หะยีสาและ(นุ) และ สมโชค เล้าเปี่ยมทอง(เกี๊ยก) จากวงร็อคเคสตร้า เดิมก่อตั้งโดย หรั่ง ร็อคเคสตร้า ร่วมด้วยเพื่อนร่วมวงเก่า คือ เกี๊ยก และ นุ เล่นเพลงแนวแจ๊ส แต่หรั่งได้ถอนตัวไปออกอัลบั้มเดี่ยวของตน จึงได้ เอ็ดดี้ และ ป้อม เข้าร่วมวง โดยเล่นประจำอยู่ที่ร้าน เดอะ กลาส ซึ่งตั้งอยู่ในบริษัท บัตเตอร์ฟลาย ของ จิรพรรณ อังศวานนท์ ซึ่งสมาชิกวงยังได้มีโอกาสคลุกคลีในการทำเพลงประกอบภาพยนตร์และโฆษณาให้กับบัตเตอร์ฟลาย ต่อมาจึงทำอัลบั้มเพลงในที่สุด คือ "Autobahn"(2534) และ "ความรัก"(2535) โดยมี จิรพรรณ ดูแลการผลิต และได้ทีมนักแต่งเพลงจากคีตา อาทิ ฉัตรชัย ดุริยประณีต, เชษฐา ยารสเอก มาแต่งเพลงให้ เอ็ดดี้ และ ป้อม มีอัลบั้มเดี่ยวภายหลังการแยกวง โดยที่สมาชิกทั้งหมดยังคงรับงานเล่นดนตรีทั่วไป</doc>
