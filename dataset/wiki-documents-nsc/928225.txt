<doc id="928225" url="https://th.wikipedia.org/wiki?curid=928225" title="การจำกัดแคลอรี">การจำกัดแคลอรี การจำกัดแคลอรีหรือการจำกัดพลังงานเป็นข้อกำหนดอาหารที่ลดการบริโภคแคลอรีโดยไม่ก่อให้เกิดทุพโภชนาการหรือการลดสารอาหารสำคัญ "การลด" สามารถนิยามโดยสัมพัทธ์กับการบริโภคเดิมของผู้ป่วยก่อนจำกัดแคลอรีโดยเจตนา หรือโดยสัมพัทธ์กับบุคคลที่มีลักษณะรูปร่าง (body type) เดียวกัน ในสิ่งมีชีวิตหลายชนิด การจำกัดแคลอรีโดยไม่ก่อให้เกิดทุพโภชนาการอาจชะลอกระบวนการเปลี่ยนตามวัยทางชีววิทยา ส่งผลให้มีการธำรงสุขภาพเยาว์และการเพิ่มอายุขัยค่ากลางและสูงสุด ทว่า ไม่มีการแสดงว่าฤทธิ์ยืดอายุของการจำกัดแคลอรีมีผลสากล ในมนุษย์ ยังไม่ทราบผลต่อสุขภาพระยะยาวของการจำกัดแคลอรีปานกลางที่มีสารอาหารเพียงพอ ความร่วมมือของสถาบันการเปลี่ยนตามวัยแห่งชาติสหรัฐกับมหาวิทยาลัยวิสคอนซินพบว่า การจำกัดแคลอรีโดยไม่มีทุพโภชนาการในลิงวอกยืดอายุขัยและชะลอการเริ่มต้นของโรคที่สัมพันธ์กับอายุ กล่าวคือ อายุมาก คุณภาพอาหารสูงและเพศเมียเป็นปัจจัยที่ส่งผลต่อประโยชน์จากการลดการบริโภคแคลอรี</doc>
