<doc id="70516" url="https://th.wikipedia.org/wiki?curid=70516" title="แร็พเตอร์">แร็พเตอร์ แร็พเตอร์ เป็นนักร้องดูโอวัยรุ่นในสังกัดอาร์.เอส.โปรโมชั่น มีผลงานเพลงออกมาในช่วงปี 2537 - 2541 โดยมีจุดเริ่มต้นมาจากแนวคิดในการสร้างนักร้องลูกครึ่งวัยเด็กเพื่อบุกตลาดพรีทีนของบริษัท ประกอบไปด้วยสมาชิก 2 คน คือ จอนนี่ อันวา และ หลุยส์ สก็อต ซึ่งมีอายุประมาณ 10-11 ปี ในช่วงที่ถูกคัดเลือกเข้ามาเป็นศิลปิน มีผลงานออกมาสี่อัลบั้ม สามอัลบั้มแรกโปรดิวซ์โดย เสือ ธนพล อินทฤทธิ์ ซึ่งผลงานในอัลบั้มที่สาม Dayshock (2539) สามารถขายได้ 1ล้านตลับ จึงมีการเปลี่ยนปกและเพิ่มเพลงอย่าพูดเลย(Underground Version) ต่อมาแม้ว่ากำลังอยู่ในช่วงที่ประสบความสำเร็จอย่างสูง แต่ทั้งคู่ได้ตัดสินใจยุติวงแร็พเตอร์ในปี 2541 ด้วยเหตุผลทางด้านการศึกษา โดยมีอัลบั้มส่งท้าย Goodbye และอัลบั้มรวมเพลง The Memory ออกมาเป็นการอำลา แร็พเตอร์มีผลงานเด่นอย่างเพลงอย่าพูดเลย, คิดถึงเธอ, คำว่าเพื่อน, เกรงใจ, อย่าคิดว่าเธอไม่มีใคร, อยากให้รู้ว่ารักเธอ, เพลงซูเปอร์ฮีโร่และเพลงลื่นมากเชื่อยาก เป็นต้น อัลบั้มชุดแรกของ Raptor ออกวางจำหน่ายเมื่อเดือนสิงหาคม ปี 2537 ได้ เสือ ธนพล อินทฤทธิ์ มาเป็นโปรดิวเซอร์ โดยคอนเซ็ปต์ของอัลบั้มออกมาในรูปแบบของเด็กลูกครึ่งสองคน ร้องเพลงแร็พ แต่งตัวฮิป-ฮอป ใกล้เคียงกับวง คริสครอส ของสหรัฐอเมริกา โดยชื่อ "แร็พเตอร์" ได้มาจากไดโนเสาร์พันธุ์เวโลซีแรปเตอร์ ในภาพยนตร์ฮอลลีวู้ดเรื่อง Jurassic Park ที่กำกับโดยสตีเวน สปีลเบิร์ก จากฉากที่ไดโนเสาร์พันธุ์นี้วิ่งไล่เด็ก ๆ ในเรื่อง ซึ่งเพลงในอัลบั้มชุดแรกส่วนใหญ่จะเป็นการนำเพลงฮิตของศิลปินรุ่นพี่ที่ได้รับความนิยมอยู่แล้ว มาทำใหม่โดยเพิ่มท่อนแร็พเข้าไป เช่น เพลง ซูเปอร์ฮีโร่ มาจากเพลง บอดี้การ์ด ของ สมชาย เข็มกลัด หรือ เพลง ลื่นมากเชื่อยาก มาจากเพลง ลื่น ของ ทัช ณ ตะกั่วทุ่ง นอกจากนี้ยังมีเพลงช้าที่แต่งใหม่มาอีก 2 เพลงคือ "คิดถึงเธอ" และ "คำว่าเพื่อน" ซึ่งบทเพลงเหล่านี้ได้กลายเป็นเหมือนภาพจำที่คนจะนึกถึงเมื่อพูดถึงแร็พเตอร์ในวัยเด็ก 2 ปีถัดมา แร็พเตอร์ ได้ออกผลงานในอัลบั้มชุดที่ 2 ในชื่อว่า Waab Boys โดยอัลบั้มชุดนี้ถือว่าเป็นอัลบั้มที่ประสบความสำเร็จที่สุดของแร็พเตอร์ มีเพลงฮิตติดหูเช่น "ไม่แคร์" และ "อย่าพูดเลย" ต่อมาได้มีอัลบั้มชุดที่ 3 ในชื่อว่า Day Shock ตามออกมาในปีเดียวกัน โดยในอัลบั้มนี้ได้นำเพลงสากลในอดีตกลับมาทำใหม่ในสไตล์ของแร็พเตอร์ซื่งก็ได้รับความนิยมอย่างต่อเนื่อง โดยมีเพลงไทยหนึ่งเพลงที่แต่งขึ้นมาใหม่คือเพลง "แรงบันดาลใจ" ปึถัดมา พ.ศ. 2540 แร็พเตอร์ ได้ออกอัลบั้ม The Next ร่วมกับศิลปินอื่นในค่ายอีก 6 คน ซึ่งเป็นโปรเจกต์ร่วมกับทาง PepsiCo. ที่สอดคล้องกับแคมเปญ "Pepsi Generation Next" ซึ่งศิลปินทั้งหมดที่ถูกรวมอยู่ในอัลบั้มนี้ล้วนมีผลงานในอัลบั้มของตัวเองที่ประสบความสำเร็จอยู่แล้ว งานเพลงในอัลบั้มนี้จึงประสบความสำเร็จอย่างไม่ยากนัก โดยได้มีการจัดทัวร์คอนเสิร์ตไปตามหลายจังหวัดใหญ่ของประเทศ รวมทั้งคอนเสิร์ตใหญ่ 2 ครั้งที่กรุงเทพ ซึ่งสำหรับแร็พเตอร์แล้ว ในอัลบั้มนี้ได้มีเพลงที่ถือว่าเป็นเพลงจำที่สุดของตัวเองออกมาด้วย คือเพลง "เกรงใจ" กับท่าเต้นที่ถูกเรียกว่า "ท่าโหนรถเมล์" แม้ว่ากำลังอยู่ในช่วงที่ประสบความสำเร็จอย่างสูง แต่ทั้งคู่ได้ตัดสินใจยุติวงแร็พเตอร์ในปี 2541 ด้วยเหตุผลทางด้านการศึกษา โดยมีอัลบั้มส่งท้าย Goodbye และอัลบั้มรวมเพลง The Memory ออกมาเป็นการอำลา หลังจากอัลบั้มชุด The Memory ออกวางจำหน่ายได้ 13 ปี ทั้งคู่ได้ประกาศจัดคอนเสิร์ต "RAPTOR 2011 The Concert" โดยจัดงานแถลงข่าวเมื่อวันที่ 2 สิงหาคม 2554 ณ โรงภาพยนตร์กรุงศรี ไอแม็กซ์ เธียเตอร์ พารากอนซีนีเพล็กซ์ และทำการแสดงในวันที่ 1-2 ตุลาคม ปีเดียวกัน ณ รอยัลพารากอนฮอลล์ สยามพารากอน และในปี 2558 แร็พเตอร์เป็นอีกหนึ่งศิลปินในคอนเสิร์ตอาร์เอสมีตติ้ง RS Meeting Concert Return 2013 ร่วมกับศิลปินอาร์เอสเช่น บาซู, เจมส์, บอยสเก๊าท์, ลิฟท์-ออย, ทัช และ อนัน อันวาสมาชิกสมาชิก. - Joni Anwar (จอนนี่ อันวา) เกิดเมื่อ 30 สิงหาคม 2524 ลูกครึ่ง อินโดนีเซีย-สก็อต เข้าวงการเมื่ออายุ 10 ขวบโดยโฆษณา บ้านกฤษฎานคร, ภาพยนตร์ โตแล้วต้องโต๋- Louis Scott (หลุยส์ สก็อต) เกิดเมื่อ 4 มีนาคม 2525 ลูกครึ่ง ไทย-สก็อต เข้าวงการเมื่ออายุ 7 ขวบโดยเริ่มจากการถ่ายโฆษณา และร่วมแสดงในแสดงภาพยนตร์ โตแล้วต้องโต๋, ภายหลังได้รับบทนำในภาพยนตร์เรื่อง เด็กเดน (2548)ประวัติ ประวัติ. อัลบั้มชุดแรกของวงแร็พเตอร์ ใช้ชื่อ แร็พเตอร์ (อัลบั้ม) ชื่อเดียวกับวง ออกวางจำหน่ายเมื่อเดือน สิงหาคม ปี 2537 โดยได้ เสือ - ธนพล อินทฤทธิ์ มาเป็นโปรดิวเซอร์ คอนเซ็ปของอัลบั้มออกมาในรูปแบบของเด็กลูกครึ่งสองคน ร้องเพลงแร็พ แต่งตัวฮิป-ฮอป ใกล้เคียงกับวงฮิปฮ็อปสัญชาติอเมริกัน คริสครอส (ภาษาอังกฤษ : Kris Kross) โดยอัลบั้มนี้จะเป็นการนำเพลงฮิตของศิลปินในช่วงยุคนั้นมาทำใหม่ อาทิ เพลง ซูเปอร์ฮีโร่ มาจากเพลง บอดี้การ์ด ของ สมชาย เข็มกลัด (เต๋า) , เพลง ลื่นมากเชื่อยาก มาจากเพลง ลื่น ของ ทัช ณ ตะกั่วทุ่ง นอกจากนี้ยังมีเพลงช้าที่ได้รับความนิยมาได้แก่เพลง "คิดถึงเธอ" และ "คำว่าเพื่อน" แร็พเตอร์ได้ออกผลงานในอัลบั้มชุดที่ 2 ในชื่อว่า Waab Boys โดยอัลบั้มชุดนี้ถือว่าเป็นอัลบั้มที่ประสบความสำเร็จที่สุด ของแร็พเตอร์ โปรดิวซ์โดย เสือ ธนพล อินทฤทธิ์ มีเพลงที่คุ้นหูและสร้างชื่อเสียงของแร็พเตอร์จนทำให้คนรู้จักและพูดถึงได้แก่ "ไม่แคร์" และ "อย่าพูดเลย" อัลบั้มที่สองของแร็พเตอร์นี้จุดที่ทำให้ประสบความสำเร็จคือแนวเพลงที่แปลกไปจากชุดก่อน เพราะทำเป็นแนว ป็อป-แดนซ์ มากยิ่งขึ้น แต่ในเพลงก็ยังมีท่อน แร็ป มาผสมอยู่บ้าง และมีการผสมผสานระหว่างความเป็นไทยและดนตรีสากล โดยมี เสือ ธนพล เป็น โปรดิวเซอร์ และมี Pookie ปริศนา พรายแสงมาช่วยเป็น Harmony Vocal ให้ ผลงานในอัลบั้มนี้ทำให้ทั้งคู่เป็นที่รู้จัก และโด่งดังมากยิ่งขึ้น เพลงที่ได้รับความนิยมในอัลบั้มนี้ได้แก่ "อย่าพูดเลย"และ"ไม่แคร์" ในปีเดียวกันนี้วงแร็พเตอร์ได้ออกผลงาน Dayshock โดยภายในอัลบั้มนี้ได้นำเอาเพลงสากลในอดีตกลับมาทำทำดนตรีและร้องใหม่ในสไตล์ของแร็พเตอร์ซื่งก็ได้รับความนิยมอย่างต่อเนื่อง ซึ่งออกต่อมาจากอัลบั้มที่สองเพียงเล็กน้อย โดยแนวเพลงจะออกเป็น Pop-Dance มากขึ้น มีเพลงไทยหนึ่งเพลงที่แต่งขึ้นมาใหม่เป็นเพลงพิเศษคือเพลง "แรงบันดาลใจ" (Inspiration)โดยมี เสือ ธนพล เป็น Producer (เป็นอัลบั้มสุดท้ายที่เสือทำเพลงให้แร็พเตอร์) ผลงานในอัลบั้มนี้ได้รับกระแสตอบรับอย่างมาก จนสามารถขายได้ 1ล้านตลับ จึงมีการเปลี่ยนปกและเพิ่มเพลง อย่าพูดเลย (Underground Version) ปึถัดมา แร็พเตอร์ ได้ออกอัลบั้ม The Next ร่วมกับศิลปินอื่นในค่ายอีก 6 คน ซึ่งเป็นโปรเจกต์ร่วมกับทาง PepsiCo. ที่สอดคล้องกับแคมเปญ "Pepsi Generation Next" ซึ่งศิลปินทั้งหมดที่ถูกรวมอยู่ในอัลบั้มนี้ล้วนมีผลงานในอัลบั้มของตัวเองที่ประสบความสำเร็จอยู่แล้ว งานเพลงในอัลบั้มนี้จึงประสบความสำเร็จอย่างไม่ยากนัก โดยได้มีการจัดทัวร์คอนเสิร์ตไปตามหลายจังหวัดใหญ่ของประเทศ รวมทั้งคอนเสิร์ตใหญ่ 2 ครั้งที่กรุงเทพ โดยแร็พเตอร์มีเพลงที่เป็นที่รู้จักจากโปรเจกต์นี้ คือเพลง "เกรงใจ" กับท่าเต้นที่ได้รับการขนานนามว่า "ท่าโหนรถเมล์" หลังประสบความสำเร็จอย่างสูงตลอด 4 ปี แต่ทั้งคู่ก็ได้ตั้งสินใจยุติวงในปี 2541 ด้วยเหตุผลเรื่องเรียน โดยมีอัลบั้มส่งท้าย Goodbye ในปีเดียวกันนี้แร็พเตอร์ได้ปล่อยอัลบั้มรวมเพลง The Memory ออกมาเป็นการอำลา หลังจากอัลบั้มชุด The Memory ออกวางจำหน่ายได้ 13 ปี ทั้งคู่ได้ประกาศจัดคอนเสิร์ต "RAPTOR 2011 The Concert" โดยจัดงานแถลงข่าวเมื่อวันที่ 2 สิงหาคม 2554 ณ โรงภาพยนตร์กรุงศรี ไอแม็กซ์ เธียเตอร์ พารากอนซีนีเพล็กซ์ และทำการแสดงในวันที่ 1-2 ตุลาคม ปีเดียวกัน ณ รอยัลพารากอนฮอลล์ สยามพารากอน และในปี 2556 แร็พเตอร์เป็นอีกหนึ่งศิลปินในคอนเสิร์ตอาร์เอสมีตติ้ง RS Meeting Concert Return 2013 ร่วมกับศิลปินอาร์เอสเช่น บาซู, เจมส์, บอยสเก๊าท์, ลิฟท์-ออย, ทัช และ อนัน อันวา วันอาทิตย์ที่ 6 มีนาคม 2559 แร็พเตอร์มีคอนเสิร์ต The Next Venture Concert 2016 ร่วมกับ โดม ปกรณ์ ลัม เจมส์ เรืองศักดิ์ ลอยชูศักดิ์ ลิฟท์ สุพจน์ จันทร์เจริญ ออย ธนา สุทธิกมล และ วอย เกรียงไกร อังคุณไชย เป็นการกลับมาพบกันครั้งในรอบ 19 ปีของศิลปินทั้ง 8 คน พร้อมแขกรับเชิญ แนนซี่ นันทพร สว่างแจ้ง และ เอิร์น-จิรวรรณ เตชะหรูวิจิตร ณ อิมแพค อารีน่า เมืองทองธานีผลงานเพลงผลงานเพลง. 1. Raptor (พ.ศ. 2537) 2. Waab Boys (พ.ศ. 2539) 3. Day Shock (พ.ศ. 2539) 4. Goodbye (พ.ศ. 2541) 5. The Memory (พ.ศ. 2541) 6. Raptor 2012 (พ.ศ. 2555)อัลบั้มพิเศษ (ร่วมกับศิลปินอื่นๆ)อัลบั้มพิเศษ (ร่วมกับศิลปินอื่นๆ). - เพลงพิเศษ "อย่าคิดว่าเธอไม่มีใคร" ร่วมร้องกับ ไฮแจ็ค (อยู่ในอัลบั้ม 'ไฮแจ็ค รวมฮิตแบบเจ็บๆ') - RS Super Teens (2539) - The Next (2540-2541)คอนเสิร์ตคอนเสิร์ต. - Raptor Concert ตอน จอนนี่แอนด์หลุยส์ตะลุยไฮแจ็ค 24 ก.ย. 37 MBK Hall - อาร์เอส.มีตติ้ง คอนเสิร์ต ตอน บุกเกาะอลเวงร้องเพลงหน้าบาน 22 ต.ค. 37 MBK Hall - อาร์เอส.เฟรชชี่แจม คอนเสิร์ต 11 พ.ย. 38 สนามกีฬากองทัพบก - Super Teens Super Concert 17 ก.พ. 39 อินดอร์ สเตเดี้ยม หัวหมาก - Pepsi-Teenology Concert Waab-Z 6 เม.ย. 39 อินดอร์ สเตเดี้ยม หัวหมาก - Waab Boys Waab คอนเสิร์ต 25 พ.ค. 39 ไอซ์แลนด์ ฮอลล์ แฟชั่นไอซ์แลนด์ - ย๊ากส์ คอนเสิร์ต 21 ก.ย. 39 ไอซ์แลนด์ ฮอลล์ แฟชั่นไอซ์แลนด์ - Joni and Louis Let’s Shock Concert 12 ต.ค. 39 MBK Hall - อาร์เอส.มีตติ้ง คอนเสิร์ต ตอน ตามระเบียบ…เต้น 1 ก.พ. 40 MBK Hall - Pepsi The Next Generation Concert 17-18 ม.ค. 41 MBK Hall - Munchos Dance Concert Raptor OH Yes! 4 ก.ค. 41 MBK Hall - Goodbye Concert Sayonara Raptor 5 ก.ย. 41 MBK Hall - RAPTOR 2011 The Concert 1-2 ต.ค. 54 รอยัลพารากอนฮอลล์ สยามพารากอน - RAPTOR 2012 Encore Concert 21 เม.ย. 55 อิมแพค อารีน่า เมืองทองธานี - RS Meeting Concert Return 2013 18-19 พ.ค. 56 อิมแพค อารีน่า เมืองทองธานี - The Next Venture Concert 2016 6 มีนาคม 2559 อิมแพค อารีน่า เมืองทองธานีรายชื่อเพลงรายชื่อเพลง. - Raptor (พ.ศ. 2537) - Waab Boys (พ.ศ. 2539) - Day Shock (พ.ศ. 2539) - Goodbye (พ.ศ. 2541) รายชื่อเพลง1. Goodbye - 01 - Sayonara Goodbye 2. Goodbye - 02 - ใช่เลย (Oh Yes) 3. Goodbye - 03 - In My Heart 4. Goodbye - 04 - I Don't Like To Sleep Alone 5. Goodbye - 05 - ประหลาดใจ 6. Goodbye - 06 - รู้ตัวบ้างไหม 7. Goodbye - 07 - Sayonara Goodbye (Acoustic) 8. Goodbye - 08 - Go-Go-Go 9. Goodbye - 09 - Don't You Just Know It 10. Goodbye - 10 - Runaway 11. Goodbye - 11 - In The Flesh 12. Goodbye - 12 - Sayonara Goodbye (ดนตรีฝึกร้อง)- The Memory (พ.ศ. 2541) รายชื่อเพลง- 1. Raptor - 01 ความทรงจำ (3:36) - 2. Raptor - 02 คิดถึงเธอ (3:54) - 3. Raptor - 03 คำว่าเพื่อน (4:58) - 4. Raptor - 04 เกรงใจ (4:14) - 5. Raptor - 05 In My Heart (4:23) - 6. Raptor - 06 อย่าพูดเลย (3:31) - 7. Raptor - 08 ซูเปอร์ฮีโร่ (3:17) - 8. Raptor - 09 รู้ตัวบ้างไหม (4:46) - 9. Raptor - 10 คำเดียว (3:38) - 10. Raptor - 11 ใช่เลย(Oh Yes !) (3:29) - 11. Raptor - 12 Let's Live For Today (3:54) - 12. Raptor - 13 แรงบันดาลใจ (5:49) - 13. Raptor - 14 Sayonara Goodbye (4:20)  อัลบั้มพิเศษ (ร่วมกับศิลปินอื่นๆ) The Next (2540-2541) ยอดขายกว่าล้านตลับ รายชื่อเพลง- 1. The Next - Love of Generation Next (5:07) - 2. โดม ปกรณ์ ลัม - อย่าให้ใจกันเลย (Featuring ลิฟท์ & ออย) (4:14) - 3. แร็พเตอร์ - เกรงใจ (4:16) - 4. J.R. Voy - หลบหน่อย (พระเอกมา) (3:44) - 5. เจมส์ เรืองศักดิ์ ลอยชูศักดิ์ - ยอม (Featuring ลิฟท์ & ออย) (4:07) - 6. The Next -06- ปี๊นๆ (ลิฟท์ , ออย) (3:43) - 7. J.R. Voy - รักเธอทุกวัน (3:38) - 8. ลิฟท์ & ออย - นาทีที่สวยงาม (3:51) - 9. โดม ปกรณ์ ลัม - ทำไม่ได้นะ (4:05) - 10. แร็พเตอร์ - คำเดียว (3:41) - 11. เจมส์ เรืองศักดิ์ ลอยชูศักดิ์ - อยู่นี่ไง (4:37) - 12. The Next - Party (4:08)รายการอ้างอิง รายการอ้างอิง. แร็พเตอร์ ว้าบบอยส์ข้ามทศวรรษ</doc>
