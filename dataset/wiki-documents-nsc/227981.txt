<doc id="227981" url="https://th.wikipedia.org/wiki?curid=227981" title="วัดบุญทวี">วัดบุญทวี วัดบุญทวี ตั้งบนอยู่ที่บริเวณเชิงเขาหลวงด้านทิศใต้ เดิมชื่อวัดถ้ำแกลบ ตามชื่อของถ้ำซึ่งติดอยู่กับวัด อาณาเขตของวัดรวมทั้งเขาหลวงด้วยเป็นเนื้อที่ประมาณ 100 ไร่ อยู่ในเขตหมู่ 8 ตำบลธงชัย อำเภอเมือง จังหวัดเพชรบุรี ซึ่งเปลี่ยนชื่อเป็นวัดบุญทวี เมื่อ ปี พ.ศ. 2478 เป็นวัดซึ่งเกิดขึ้นสมัยกรุงรัตนโกสินทร์ประมาณ รัชกาลที่ 6 มีสำนักแม่ชีอยู่คู่กับวัดมาตั้งสมัยเริ่มต้นของวัดจนถึงปัจจุบัน สถานภาพของวัดเป็นวัดราษฎร์ อยู่กับธรรมชาติแวดล้อมเป็นป่าเขาและถ้ำต่าง ๆ มากมาย จึงเป็นวัดที่เน้นด้วยวิปัสนาธระมาแต่สมัยเริ่มแรกของวัดแล้วจึงมีด้านคันถธุระ ในช่วงต่อมาจนถึงปัจจุบัน ซึ่งได้รับการยกย่องจากทางราชการให้เป็นวัดพัฒนาดีเด่น และเป็นวัดอุทยานการศึกษาวัดหนึ่งของจังหวัดเพชรบุรี ซึ่งวัดบุญทวีหรือชื่อในอดีต คือ วัดถ้ำแกลบ ภายในถ้ำมีการก่อสร้างเป็นพระพุทธรูปจำนวนหลายองค์ ภายในถ้ำจะมีเถาวัลย์และหินงอกหินย้อยตามธรรมชาติ วัดถ้ำแกลบนี้มีตำนานเล่าว่า ปากถ้ำแกลบที่วัดนี้คือทางเข้าสู่เมืองลับแลอันเป็นเมืองที่มีแต่หญิงสาวทั้งนั้น แต่ก็เป็นเพียงตำนานของชาวเมืองเพชรนับร้อย ๆ ปี มาแล้ว</doc>
