<doc id="389905" url="https://th.wikipedia.org/wiki?curid=389905" title="ฤดูพายุไต้ฝุ่นแปซิฟิก พ.ศ. 2554">ฤดูพายุไต้ฝุ่นแปซิฟิก พ.ศ. 2554 ฤดูพายุไต้ฝุ่นแปซิฟิก พ.ศ. 2554 เป็นช่วงของปีที่มีการก่อตัวของพายุหมุนเขตร้อนในมหาสมุทรแปซิฟิกตะวันตก ฤดูกาลดังกล่าวลากยาวตลอด พ.ศ. 2554 โดยพายุหมุนส่วนใหญ่ก่อตัวขึ้นระหว่างเดือนพฤษภาคมถึงเดือนพฤศจิกายน ขอบเขตของบทความนี้จำกัดเฉพาะมหาสมุทรแปซิฟิกที่อยู่เหนือเส้นศูนย์สูตร ระหว่างเมอริเดียนที่ 100 และ 180 ตะวันออก ในบริเวณมหาสมุทรแปซิฟิกตะวันตกเฉียงเหนือ มีสองหน่วยงานที่กำหนดชื่อพายุหมุนซึ่งอาจเป็นผลให้พายุลูกหนึ่งมีสองชื่อ สำนักงานอุตุนิยมวิทยาญี่ปุ่นจะตั้งชื่อพายุหมุนถ้าพายุลูกนั้นมีความเร็วลมที่รอบศูนย์กลางพายุที่สูงสุด 10 นาที อย่างน้อย 65 กิโลเมตรต่อชั่วโมง ไม่ว่าจะเกิดขึ้นที่ใดในแอ่ง ขณะที่สำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์กำหนดชื่อพายุหมุนซึ่งเคลื่อนเข้าสู่หรือก่อตัวขึ้นเป็นดีเปรสชันเขตร้อนในพื้นที่รับผิดชอบของสำนักงานฯ ซึ่งตั้งอยู่ระหว่างลองติจูด 135 และ 115 องศาตะวันออก และระหว่างละติจูด 5 ถึง 25 องศาเหนือ แม้พายุนั้นจะมีชื่อที่สำนักงานอุตุนิยมวิทยาญี่ปุ่นตั้งแล้วก็ตาม ดีเปรสชันเขตร้อนซึ่งถูกเฝ้าจับตาโดยศูนย์ร่วมการเตือนภัยไต้ฝุ่นของสหรัฐอเมริกาได้กำหนดหมายเลขและมีตัวอักษร "W" ข้างหน้าการพยากรณ์ฤดูกาล การพยากรณ์ฤดูกาล. ในแต่ละฤดูกาล สำนักงานอุตุนิยมวิทยาแห่งชาติของหลายประเทศ และหน่วยงานวิทยาศาสตร์หลายแห่ง ต่างพยากรณ์จำนวนพายุหมุนเขตร้อน พายุเขตร้อน และพายุไต้ฝุ่นที่จะก่อตัวขึ้นระหว่างฤดูกาล และ/หรือ จำนวนพายุหมุนที่จะส่งผลกระทบต่อประเทศใดประเทศหนึ่งมหาวิทยาลัยนครฮ่องกง มหาวิทยาลัยนครฮ่องกง. นับแต่ฤดูพายุไต้ฝุ่นแปซิฟิก พ.ศ. 2543 เป็นต้นมา ศูนย์การเปลี่ยนแปลงภูมิอากาศเอเชีย-แปซิฟิกกาย คาร์เพนเตอร์ (GCACIC) แห่งมหาวิทยาลัยนครฮ่องกง ได้พยากรณ์กิจกรรมสำหรับฤดูพายุไต้ฝุ่นที่กำลังมาถึง วันที่ 4 พฤษภาคม และ 5 กรกฎาคม พ.ศ. 2554 GCACIC แถลงการพยากรณ์จำนวนพายุหมุนเขตร้อน พายุเขตร้อน และพายุไต้ฝุ่นที่คาดว่าน่าจะเกิดขึ้นใน พ.ศ. 2554 เช่นเดียวกับพยากรณ์จำนวนพายุหมุนที่จะขึ้นฝั่งประเทศจีนหรือผ่านเข้ามาภายในระยะ 100 กิโลเมตรของคาบสมุทรเกาหลีหรือประเทศญี่ปุ่น ฤดูกาลนี้ GCACIC ทำนายไว้เมื่อเดือนพฤษภาคมว่า จะมีพายุหมุนเขตร้อน 31 ลูก พายุโซนร้อน 27 ลูก และพายุไต้ฝุ่น 17 ลูก จะก่อตัวหรือเคลื่อนเข้าสู่มหาสมุทรแปซิฟิกตะวันตกเฉียงเหนือปีนี้ ในการพยากรณ์เมื่อเดือนกรกฎาคม GCACIC ลดจำนวนพายุหมุนเขตร้อนที่จะพัฒนาเป็นพายุไต้ฝุ่นลงหนึ่งลูก ซึ่งพวกเขาโทษกำลังของร่องความกดอากาศต่ำอินเดีย-พม่า สำหรับตอนใต้ของจีน GCACIC พยากรณ์ไว้ในเดือนพฤษภาคมว่า จะมีพายุหมุนเจ็ดลูกขึ้นฝั่งจีนใต้ระหว่างเดือนพฤษภาคมถึงสิงหาคม ระหว่างปีเทียบกับค่าเฉลี่ยห้าลูก พวกเขายังพยากรณ์ต่อไปอีกว่าพายุหมุนห้าลูกจะขึ้นฝั่งตอนใต้ของจีนระหว่างเดือนพฤษภาคมและสิงหาคม ขณะที่อีกสองลูกจะขึ้นฝั่งระหว่างเดือนกันยายนถึงธันวาคม หลังพายุหมุนสองลูกขึ้นฝั่งตอนใต้ของจีนแล้วระหว่างเดือนมิถุนายนแล้ว เดือนกรกฎาคม GCACIC พยากรณ์ว่าพายุหมุนเจ็ดลูกจะขึ้นฝั่ง ระหว่างฤดูหลักระหว่างเดือนกรกฎาคมและธันวาคม สำหรับคาบสมุทรเกาหลีและญี่ปุ่น GCACIC พยากรณ์ในเดือนพฤษภาคมว่า พายุหมุนหกลูกจะมีผลกระทบต่อญี่ปุ่นหรือคาบสมุทรเกาหลีระหว่างปี เทียบกับค่าเฉลี่ยสี่ลูก และพยากรณ์ว่าจะมีจำนวนพายุขึ้นฝั่งญี่ปุ่นมากกว่าค่าเฉลี่ย หลังพายุหมุนสามลูกส่งผลกระทบต่อภูมิภาคในเดือนพฤษภาคมและมิถุนายน GCACIC พยากรณ์ว่า พายุหมุนเจ็ดลูกจะมีผลกระทบต่อคาบสมุทรเกาหลีหรือญี่ปุ่นระหว่างช่วงหลักของฤดูองค์การความเสี่ยงพายุโซนร้อน องค์การความเสี่ยงพายุโซนร้อน. ตั้งแต่ฤดูพายุไต้ฝุ่นแปซิฟิก พ.ศ. 2543 เป็นต้นมา องค์การความเสี่ยงพายุโซนร้อน (TSR) แห่งมหาวิทยาลัยคอลเลจลอนดอนได้ออกแถลงการพยากรณ์กิจกรรมของฤดูพายุไต้ฝุ่นที่จะถึง การพยากรณ์จำนวนพายุหมุนเขตร้อน พายุไต้ฝุ่นและพายุไต้ฝุ่นรุนแรงซึ่งจะมีขึ้นใน พ.ศ. 2554 ในมหาสมุทรแปซิฟิกตะวันตก จะออกมาในเดือนมีนาคม พฤษภาคม กรกฎาคมและสิงหาคม ในการพยากรณ์ทุกครั้งปีนี้ TSR พยากรณ์ว่าฤดูดังกล่าวจะมีกิจกรรมพายุหมุนเฉลี่ย 28 ลูก พายุไต้ฝุ่น 18 ลูก และพายุไต้ฝุ่นกำลังแรง 8 ลูกพัฒนาขึ้นในฤดูนี้สำนักงานอุตุนิยมวิทยาแห่งชาติ สำนักงานอุตุนิยมวิทยาแห่งชาติ. วันที่ 17 มกราคม ขณะที่สำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ (PAGASA) รายงานว่า ทางสำนักงานฯ คาดว่ามีพายุหมุนเขตร้อนระหว่าง 20 ถึง 22 ลูกเคลื่อนผ่านพื้นที่รับผิดชอบของฟิลิปปินส์ระหว่าง พ.ศ. 2554 วันที่ 23 มีนาคม หอสังเกตการณ์ฮ่องกง (HKO) รายงานว่า ทางหอฯ พยากรณ์ว่าจะมีพายุหมุน 6-9 ลูกจะมีผลกระทบต่อฮ่องกงในฤดูนี้ วันที่ 26 เมษายน กรมอุตุนิยมวิทยาของประเทศไทย พยากรณ์ว่าจะมีพายุโซนร้อน 2 ลูกมีผลกระทบต่อประเทศไทยใน พ.ศ. 2554 กรมฯ พยากรณ์ว่าลูกหนึ่งจะเคลื่อนผ่านเวียดนามและมีผลกระทบต่อประเทศไทยตอนบน ระหว่างเดือนสิงหาคมหรือกันยายน ขณะที่อีกลูกหนึ่งคาดว่าจะเคลื่อนผ่านไทยตอนใต้ระหว่างเดือนตุลาคมหรือพฤศจิกายน วันที่ 30 มิถุนายน สำนักงานอากาศกลางของไต้หวันพยากรณ์ว่า ฤดู พ.ศ. 2554 จะมีค่าใกล้เคียงกับค่าเฉลี่ยภูมิอากาศปกติที่ 25.7 และพยากรณ์ว่าพายุโซนร้อน 22-26 ลูกจะเกิดขึ้นเหนือมหาสมุทรแปซิฟิกตะวันตกใน พ.ศ. 2554 โดยมี 3 ถึง 5 ลูกที่มีผลกระทบต่อไต้หวันพายุดีเปรสชันเขตร้อน 01W พายุ. ดีเปรสชันเขตร้อน 01W. วันที่ 1 เมษายน สำนักงานอุตุนิยมวิทยาญี่ปุ่นและศูนย์ร่วมการเตือนภัยไต้ฝุ่น ได้เฝ้าจับตาบริเวณความกดอากาศต่ำ ที่ก่อตัวขึ้นในทะเลจีนใต้ ระยะห่างจากชายฝั่งนครโฮจิมินห์ ประเทศเวียดนาม ไปทางทิศตะวันออกเฉียงใต้ประมาณ 535 กิโลเมตร ต่อมาทั้งสองหน่วยงานได้แถลงการณ์ทันทีที่พบพายุดีเปรสชันเขตร้อน ซึ่งเป็นลูกแรกของฤดูกาล พ.ศ. 2554 จากการเฝ้าติดตามพบว่า พายุดีเปรสชันเขตร้อนมีการพัฒนาและหมุนเป็นวงกลม สำนักงานอุตุนิยมวิทยาญี่ปุ่นออกคำเตือนการก่อตัวของพายุหมุนเขตร้อนแก่พายุดังกล่าว เช้าวันที่ 2 เมษายน หน่วยงานให้ชื่อบริเวณความกดอากาศต่ำนั้นว่า ดีเปรสชันเขตร้อน 01W อย่างไรก็ดี ภายในไม่กี่ชั่วโมง ดีเปรสชันเขตร้อนลูกนั้นเริ่มสูญเสียการหมุนเมื่อวินด์เชียร์กระทบระบบ ซึ่งทำให้พายุไม่สามารถทวีกำลังรุนแรงขึ้นได้จากระดับดีเปรสชันเขตร้อน เมื่อพายุนี้เกือบจะอยู่นิ่ง ด้วยไม่เหลือการหมุนเวียนในวันที่ 3 เมษายน ดีเปรสชันเขตร้อนดังกล่าวจึงอ่อนกำลังลงเป็นหย่อมความกดอากาศต่ำและมีการออกประกาศเตือนภัยเป็นครั้งสุดท้ายจากสำนักงานอุตุนิยมวิทยาญี่ปุ่น สำนักงานฯ ยังเฝ้าจับตาระบบดังกล่าวในฐานะที่เป็นดีเปรสชันเขตร้อนต่อไปอีกวันหนึ่ง ก่อนออกคำเตือนภัยพายุลูกนี้เป็นครั้งสุดท้ายพายุดีเปรสชันเขตร้อน 02W (อามัง) พายุดีเปรสชันเขตร้อน 02W (อามัง). ในวันที่ 30 มีนาคม สำนักงานอุตุนิยมวิทยาญี่ปุ่นได้เริ่มเฝ้าจับตาบริเวณความกดอากาศต่ำบริเวณทางตะวันตกเฉียงใต้ของเกาะยาป จนถึงวันที่ 2 กันยายน ระบบเริ่มมีการไหลเวียนระดับต่ำ แม้การยกตัวของอากาศยังดูไม่เป็นระเบียบ บริเวณความกดอากาศต่ำดังกล่าวแสดงการไหลออกอย่างดีภายในบริเวณลมเชียร์อ่อน จึงมีการคาดว่าบริเวณดังกล่าวจะพัฒนาต่อไปในช่วงอีกหลายวันขณะที่กำลังเคลื่อนตัวไปทางตะวันตก-ตะวันตกเฉียงเหนือ หลังหยุดชะงักชั่วคราวในช่วงเช้าวันที่ 3 เมษายน พายุได้เปลี่ยนทิศทางไปทางตะวันออก นอกเหนือจากนี้ สำนักงานอุตุนิยมวิทยาญี่ปุ่นมองระบบว่า มีศักยะเพียงพอที่จะประกาศเป็นดีเปรสชันเขตร้อน เมื่อระบบอยู่ที่ทางตะวันตกของเมอริเดียน 135 องศาตะวันออก สำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ก็ได้เริ่มออกประกาศเตือนภัยดีเปรสชันเขตร้อนดังกล่าวด้วยเช่นกัน โดยให้ชื่อว่า "อามัง" (Amang) ในการเคลื่อนตัวไปทางตะวันออกเฉียงเหนือ ดีเปรสชันเขตร้อนดังกล่าวในที่สุดได้พัฒนาการยกตัวเพียงพอที่จะประกาศเป็นดีเปรสชันเขตร้อน 02W โดยสำนักงานอุตุนิยมวิทยาญี่ปุ่นเมื่อวันที่ 4 เมษายน อย่างไรก็ดี พายุลูกดังกล่าวคาดว่าจะเกิดเป็นเวลาสั้น ๆ เนื่องจากแนวปะทะอากาศที่อ่อนกำลังที่มาจากทิศตะวันตก และส่งผลให้ระบบเจอกับการเปลี่ยนแปลงนอกเขตร้อนพายุโซนร้อนแอรี (เบเบง) พายุโซนร้อนแอรี (เบเบง). วันที่ 4 พฤษภาคม หย่อมความกดอากาศต่ำ ก่อตัวขึ้นทางตะวันตกของปาเลา ในวันเดียวกันนั้นต่อมาความกดอากาศต่ำเริ่มทวีความรุนแรงขึ้นและพัฒนาเป็นพายุโซนร้อนและเริ่มเคลื่อนตัวไปยังทะเลฝั่งตะวันออกของหมู่เกาะฟิลิปปินส์ไต้ฝุ่นซงด่า (เชเดง) ไต้ฝุ่นซงด่า (เชเดง). เมื่อวันที่ 19 พฤษภาคม ศูนย์ร่วมการเตือนภัยไต้ฝุ่นรายงานว่าได้พบหย่อมความกดอากาศต่ำ ห่างจากชายฝั่งเกาะแยปไปทางตะวันออกเฉียงใต้ ประมาณ 510 กิโลเมตร (320 ไมล์) จากนั้นได้เคลื่อนตัวไปทางตะวันตกเฉียงเหนือจากอิทธิพลของความกดอากาศสูง ต่อมา สำนักงานอุตุนิยมวิทยาญี่ปุ่นได้เริ่มสังเกตการณ์ก่อน ศูนย์ร่วมการเตือนภัยไต้ฝุ่น จะระบุว่าเกิดพายุดีเปรสชันเขตร้อน 04W ในวันที่ 20 พฤษภาคม ต่อมา ศูนย์ร่วมการเตือนภัยไต้ฝุ่นก็ได้รายงานว่าพายุดีเปรสชันเขตร้อนได้กลายเป็นพายุโซนร้อนมีลมพัดที่ศูนย์กลางแรง 65 กิโลเมตร/ชั่วโมง แต่ต่อมามีการรายงานมันลดความรุนแรงลง จึงถูกลดสถานะจากพายุโซนร้อนเป็นดีเปรสชันเขตร้อน แต่ต่อมาสำนักงานอุตุนิยมวิทยาญี่ปุ่นและศูนย์ร่วมการเตือนภัยไต้ฝุ่นได้ออกประกาศว่าพายุดีเปรสชันเขตร้อนได้กลายเป็นพายุโซนร้อนอีกครั้ง และได้ชื่อว่าพายุโซนร้อนซงด่า ต่อมาพายุได้ทวีความรุนแรงมากขึ้นเรื่อย ๆ และพัดเข้าไปในพื้นที่รับผิดชอบของสำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ ซึ่งทางสำนักงานฯ ได้กำหนดชื่อ "เชเดง" (Chedeng) เมื่อเวลา 12 นาฬิกาตามเวลาสากล เมื่อวันที่ 24 พฤษภาคม ต่อมาศูนย์ร่วมการเตือนภัยไต้ฝุ่นรายงานว่า ซงด่าได้ทวีความรุนแรงมากขึ้นเป็นพายุไต้ฝุ่นพายุดีเปรสชันเขตร้อน พายุดีเปรสชันเขตร้อน. ในช่วงเย็นวันที่ 31 พฤษภาคม สำนักงานอุตุนิยมวิทยาญี่ปุ่นปรับหย่อมความกดอากาศต่ำไปเป็นพายุดีเปรสชันเขตร้อนพายุโซนร้อนสาริกา (โดดอง) พายุโซนร้อนสาริกา (โดดอง). วันที่ 8 มิถุนายน เกิดหย่อมความกดอากาศต่ำขึ้นทางตะวันตกของเกาะเซบู ประเทศฟิลิปปินส์ ต่อจากนั้น สำนักงานอุตุนิยมวิทยาญี่ปุ่นและศูนย์ร่วมการเตือนภัยไต้ฝุ่นก็เริ่มทำการสังเกตการณ์พายุดีเปรสชันเขตร้อน พายุดีเปรสชันเขตร้อน. วันที่ 15 หย่อมความกดอากาศต่ำ ก่อตัวขึ้นบริเวณทางตะวันตกของเมืองปวยร์โตปรินเซซาบนเกาะปาลาวันของฟิลิปปินส์พายุโซนร้อนไหหม่า (เอไกย์) พายุโซนร้อนไหหม่า (เอไกย์). เมื่อวันที่ 15 มิถุนายน ศูนย์ร่วมการเตือนภัยไต้ฝุ่นได้ตรวจพบการหมุนวนของอากาศเหนือบริเวณที่อยู่ห่างจากกรุงมะนิลาของฟิลิปปินส์ไปทางตะวันออกเฉียงใต้ ประมาณ 1,350 กิโลเมตร (835 ไมล์)พายุโซนร้อนรุนแรงมิอะริ (ฟัลกอน) พายุโซนร้อนรุนแรงมิอะริ (ฟัลกอน). เช้าวันที่ 20 มิถุนายน ศูนย์ร่วมการเตือนภัยไต้ฝุ่นและสำนักงานอุตุนิยมวิทยาญี่ปุ่นได้ตรวจพบหย่อมความกดอากาศต่ำก่อตัวขึ้นห่างไปทางตะวันออกของของฟิลิปปินส์ประมาณ 760 กิโลเมตรพายุดีเปรสชันเขตร้อนโกริง พายุดีเปรสชันเขตร้อนโกริง. วันที่ 9 กรกฎาคม เกิดหย่อมความกดอากาศต่ำขึ้นบริเวณทางตะวันออกของจังหวัดเอาโรราของฟิลิปปินส์ไต้ฝุ่นหมาง้อน (อีเนง) ไต้ฝุ่นหมาง้อน (อีเนง). พายุก่อตัวบริเวณเกาะเวก ในวันที่ 9 กรกฎาคม จากนั้นมันจึงพัฒนาต่อไปพายุโซนร้อนโทะคาเงะ (ฮันนา) พายุโซนร้อนโทะคาเงะ (ฮันนา). หย่อมความกดอากาศต่ำได้ก่อตัวขึ้นทางเหนือของปาเลา ในวันที่ 14 กรกฎาคม สำนักงานอุตุนิยมวิทยาญี่ปุ่น ได้ปรับระดับหย่อมความกดอากาศต่ำเป็นพายุดีเปรสชันเขตร้อน และศูนย์ร่วมการเตือนภัยไต้ฝุ่นได้ออกเตือนพายุไซโคลนเขตร้อน ต่อมาสำนักงานอุตุนิยมวิทยาญี่ปุ่นได้ปรับระดับพายุดีเปรสชันเขตร้อนเป็น พายุโซนร้อนและใช้ชื่อ โทะคาเงะพายุดีเปรสชันเขตร้อน พายุดีเปรสชันเขตร้อน. สำนักงานอุตุนิยมวิทยาญี่ปุ่นรายงานว่าพายุดีเปรสชันเขตร้อนก่อตัวบริเวณกวางตุ้ง ประเทศจีน จากนั้นในวันที่ 17 กรกฎาคม พายุดีเปรสชันเขตร้อนก็ได้สลายตัวไปพายุดีเปรสชันเขตร้อน พายุดีเปรสชันเขตร้อน. สำนักงานอุตุนิยมวิทยาญี่ปุ่น รายงานว่ามีพายุดีเปรสชันเขตร้อนก่อตัวขึ้นบริเวณอ่าวตังเกี๋ย ใกล้กับมณฑลกวางตุ้ง ประเทศจีน จากนั้นพายุดีเปรสชันเขตร้อนก็สลายตัวอย่างรวดเร็วหลังจากก่อตัวขึ้นเพียง 6 ชั่วโมงพายุโซนร้อนรุนแรงนกเตน (ฮัวนิง) พายุโซนร้อนรุนแรงนกเตน (ฮัวนิง). วันที่ 22 กรกฎาคม หย่อมความกดอากาศต่ำได้ก่อตัวทางตะวันออกของฟิลิปปินส์ มันค่อย ๆ เคลื่อนมาทางตะวันตกขณะที่ศูนย์ร่วมการเตือนภัยไต้ฝุ่นได้เริ่มเฝ้าสังเกตการณ์โดยปรับเป็นพายุดีเปรสชันเขตร้อน วันถัดมา สำนักงานอุตุนิยมวิทยาญี่ปุ่นก็ได้ปรับความรุนแรงเป็นพายุดีเปรสชันเขตร้อนเช่นเดียวกัน ไม่กี่ชั่วโมงถัดมา สำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ (PAGASA) ก็ได้เริ่มสังเกตการณ์แล้วเริ่มใช้ชื่อว่า "ฮัวนิง" (Juaning) ต่อมากพายุดีเปรสชันเขตร้อนได้เคลื่อนที่ไปทางตะวันตกและทวีความรุนแรงขึ้นเรื่อย ๆ ต่อมาสำนักงานอุตุนิยมวิทยาญี่ปุ่นได้ปรับระดับความรุนแรงเป็นพายุโซนร้อนและใช้ชื่อว่า นกเตนไต้ฝุ่นหมุ่ยฟ้า (กาบายัน) ไต้ฝุ่นหมุ่ยฟ้า (กาบายัน). วันที่ 23 กรกฎาคม หย่อมความกดอากาศต่ำก่อตัวขึ้นทางทิศตะวันออกเฉียงใต้ของเกาะชุกในหมู่เกาะไมโครนีเซีย หย่อมความกดอากาศต่ำค่อย ๆ เคลื่อนไปทางทิศตะวันตก ต่อมาในวันที่ 25 กรกฎาคม ศูนย์ร่วมการเตือนภัยไต้ฝุ่นได้ปรับระดับความรุนแรงเป็นพายุดีเปรสชันเขตร้อน ขณะที่มันอยู่ห่างไปทางทิศตะวันตกของเกาะกวมประมาณ 505 ไมล์ทะเล (935 กิโลเมตร; 581 ไมล์) ต่อมาในเวลาเที่ยงคืนสำนักงานอุตุนิยมวิทยาญี่ปุ่นได้เริ่มเฝ้าสังเกตการณ์โดยปรับระดับเป็นพายุดีเปรสชันเขตร้อน วันที่ 28 กรกฎาคม ศูนย์ร่วมการเตือนภัยไต้ฝุ่นได้ปรับเพิ่มระดับความรุนแรงเป็นพายุโซนร้อน ไม่กี่ชั่วโมงต่อมา สำนักงานอุตุนิยมวิทยาญี่ปุ่นก็ได้ปรับเพิ่มระดับความรุนแรงเป็นพายุโซนร้อนเช่นเดียวกัน และใช้ชื่อว่า หมุ่ยฟ้าพายุดีเปรสชันเขตร้อนลันโด พายุดีเปรสชันเขตร้อนลันโด. วันที่ 28 กรกฎาคม หย่อมความกดอากาศต่ำก่อตัวขึ้นทางทิศตะวันตกของเกาะกวมประมาณ 85 ไมล์ทะเล (157 กิโลเมตร; 98 ไมล์) ถัดมาไม่กี่วันหย่อมความกดอากาศต่ำเคลื่อนตัวไปทางตะวันตกเฉียงเหนือ ต่อมาในวันที่ 31 กรกฎาคม สำนักงานอุตุนิยมวิทยาญี่ปุ่นได้ปรับระดับความรุนแรงเป็นพายุดีเปรสชันเขตร้อนขณะที่มันอยู่ทางตะวันตกของฟิลิปปินส์พายุโซนร้อนรุนแรงเมอร์บุก พายุโซนร้อนรุนแรงเมอร์บุก. ช่วงวันที่ 3 สิงหาคม สำนักงานอุตุนิยมวิทยาญี่ปุ่นได้ปรับเพิ่มความรุนแรงของหย่อมความกดอากาศต่ำไปเป็นดีเปรสชันเขตร้อน ขณะที่มันอยู่ใกล้เกาะเวก มันได้ทวีความรุนแรงขึ้นเรื่อย ๆ อย่างต่อเนื่อง เพียง 6 ชั่วโมงต่อมาสำนักงานอุตุนิยมวิทยาญี่ปุ่นได้ปรับระดับความรุนแรงเป็นพายุโซนร้อนและใช้ชื่อ เมอร์บุกพายุดีเปรสชันเขตร้อน พายุดีเปรสชันเขตร้อน. ในช่วงวันที่ 3 สิงหาคม พายุดีเปรสชันเขตร้อนได้ก่อตัวขึ้นบริเวณใกล้เกาะโบนิน และเคลื่อนไปเรื่อย ๆ อย่างช้า ๆ ต่อมาในสายของวันที่ 4 สิงหาคมพายุดีเปรสชันเขตร้อนก็ได้สลายตัวไปบริเวณคาบสมุทรคีพายุดีเปรสชันเขตร้อน 13W พายุดีเปรสชันเขตร้อน 13W. ช่วงสายของวันที่ 8 สิงหาคม สำนักงานอุตุนิยมวิทยาญี่ปุ่น ปรับระดับความกดอากาศต่ำเป็นพายุดีเปรสชันเขตร้อน ขณะอยู่ใกล้เกาะกวมพายุดีเปรสชันเขตร้อน พายุดีเปรสชันเขตร้อน. ช่วงวันที่ 8 สิงหาคม สำนักงานอุตุนิยมวิทยาญี่ปุ่นปรับระดับความกดอากาศต่ำเป็นพายุดีเปรสชันเขตร้อนขณะที่มันอยู่บริเวณมินะมิโตะริชิมะ จากนั้นมันค่อย ๆ เคลื่อนที่ไปยังตะวันออกเฉียงเหนือ จากนั้นวันที่ 10 สิงหาคม มันค่อย ๆ สลายตัวไปพายุดีเปรสชันเขตร้อน พายุดีเปรสชันเขตร้อน. ในวันที่ 19 สิงหาคม หย่อมความกดอากาศต่ำได้ก่อตัวขึ้นทางตะวันออกเฉียงเหนือของเกาะกวมไต้ฝุ่นนันมาดอล (มีนา) ไต้ฝุ่นนันมาดอล (มีนา). ช่วงวันที่ 19 สิงหาคม มีหย่อมความกดอากาศต่ำก่อตัวและพัฒนาขึ้นทางต้อนเหนือของปาเลา ต่อมาวันที่ 20 สิงหาคมมันพัฒนาขึ้นและมีการหมุนเวียนลมเข้าหาศูนย์กลาง ต่อมาหย่อมความกดอากาศต่ำกำลังแรงก็เคลื่อนไปทางเหนือจนถึงวันที่ 21 สิงหาคม เมื่อสำนักงานอุตุนิยมวิทยาญี่ปุ่นได้ประกาศยกระดับเป็นพายุดีเปรสชันเขตร้อนเมื่อมันอยู่ทางตะวันออกของฟิลิปปินส์ วันที่ 20 สิงหาคม ศูนย์ร่วมการเตือนภัยไต้ฝุ่นได้ใช้ชื่อว่า 14W ต่อมาในวันที่ 23 สิงหาคม สำนักงานอุตุนิยมวิทยาญี่ปุ่นได้ปรับระดับความรุนแรงเป็นพายุโซนร้อนและใช้ชื่อ นันมาดอล ในคืนเดียวกันสำนักงานอุตุนิยมวิทยาญี่ปุ่นได้ปรับระดับความรุนแรงเป็นพายุโซนร้อนรุนแรงต่อมาสามารถสังเกตเห็นคล้ายตาพายุได้เป็นผลให้นันมาดอลถูกปรับระดับความรุนแรงเป็นพายุไต้ฝุ่นในคืนเดียวกันนันมาดอลพัดขึ้นไปทางตะวันออกเฉียงเหนือของประเทศฟิลิปปินส์ความเร็วลมประมาณ 95 นอต (176 กม./ชม.; 109 mph) ในวันที่ 31 สิงหาคม สำนักงานอุตุนิยมวิทยาญี่ปุ่นและศูนย์ร่วมการเตือนภัยไต้ฝุ่นได้ปรับลดระดับความรุนแรงของนันมาดอลเป็นพายุดีเปรสชันเขตร้อนขณะที่มันอยู่ที่ฝูเจี้ยน, ประเทศจีนไต้ฝุ่นตาลัส ไต้ฝุ่นตาลัส. วันที่ 22 สิงหาคม หย่อมความกดอากาศต่ำก่อตัวและพัฒนาขึ้นทางทิศตะวันตกของเกาะกวม ต่อมาสำนักงานอุตุนิยมวิทยาญี่ปุ่นเริ่มต้นสังเกตการณ์และเฝ้าติดตามขณะที่มันกำลังกลายเป็นพายุดีเปรสชันเขตร้อน วันที่ 25 สิงหาคมพายุดีเปรสชันเขตร้อนได้พัฒนาและสำนักงานอุตุนิยมวิทยาญี่ปุ่นได้ปรับระดับความรุนแรงเป็นพายุโซนร้อนและใช้ชื่อ ตาลัสวันที่ 29 สิงหาคม สำนักงานอุตุนิยมวิทยาญี่ปุ่นได้ปรับระดับความรุนแรงของตาลัสเป็นไต้ฝุ่น จนถึงวันที่ 5 กันยายน ตาลัสอ่อนกำลังลงและสลายตัวไปในที่สุดขณะอยู่ในทะเลตะวันออกพายุโซนร้อนโนรู พายุโซนร้อนโนรู. วันที่ 1 กันยายน ก็บริเวณความกดอากาศต่ำขึ้นทางตะวันออกเฉียงเหนือของเกาะกวม ในวันถัดไป สำนักงานอุตุนิยมวิทยาญี่ปุ่นได้เริ่มตรวนสอบหย่อมความกดอากาศต่ำนั้น ต่อมาอย่างรวดเร็ว มีการสังเกตการณ์ได้ถึงการหมุนเวียนลมเข้าหาศูนย์กลาง ศูนย์ร่วมการเตือนภัยไต้ฝุ่นจึงออกประกาศเตือนพายุหมุนเขตร้อน วันที่ 3 กันยายน ศูนย์ร่วมการเตือนภัยไต้ฝุ่นใช้ชื่อ "16W" ให้กับพายุหมุนเขตร้อน ต่อมา 16W ได้เร่งความเร็วขึ้นไปทางเหนือ 18 นอต (33 กม./ชม.; 21 ไมล์/ชม.) และมีลม 40 นอต (74 กม./ชม.; 46 ไมล์/ชม.) ศูนย์ร่วมการเตือนภัยไต้ฝุ่น จึงแจ้งปรับความรุนแรงเป็นพายุโซนร้อน ต่อมา สำนักงานอุตุนิยมวิทยาญี่ปุ่นได้ปรับความรุนแรงเป็นพายุโซนร้อน และใช้ชื่อ โนรู หลังจากนั้นโนรูเดินทางขึ้นไปเรื่อย ๆ จนกระทั่งมันค่อย ๆ ลดระดับความรุนแรงลงจนศูนย์ร่วมการเตือนภัยไต้ฝุ่น ได้ปรับลดความรุนแรงของโนรูลงเป็นดีเปรสชันเขตร้อน วันที่ 6 กันยายน โนรูได้ลดระดับความรุนแรงลงอีกและกลายเป็นพายุไซโคลนทางตะวันออก-ตะวันออกเฉียงใต้ (east-southeast) ของเกาะฮกไกโด สำนักงานอุตุนิยมวิทยาญี่ปุ่นและศูนย์ร่วมการเตือนภัยไต้ฝุ่นจึงได้ออกประกาศเตือนภัยพายุเป็นครั้งสุดท้ายก่อนที่มันจะสลายตัวไปพายุโซนร้อนกุหลาบ (โนโนย) พายุโซนร้อนกุหลาบ (โนโนย). วันที่ 6 กันยายน สำนักงานอุตุนิยมวิทยาญี่ปุ่น ได้ปรับความรุนแรงบริเวณความกดอากาศต่ำเป็นพายุดีเปรสชันเขตร้อน บริเวณจังหวัดโอะกินะวะของประเทศญี่ปุ่น ต่อมาได้มีการสังเกตการณ์และแจ้งให้สำนักงานอุตุนิยมวิทยาญี่ปุ่น ปรับระดับเป็นดีเปรสชันเขตร้อน วันที่ 7 กันยายน สำนักงานอุตุนิยมวิทยาญี่ปุ่นได้ปรับความรุนแรงของดีเปรสชันเขตร้อนเป็นพายุโซนร้อนและใช้ชื่อ กุหลาบ วันที่ 8 กันยายน กุหลาบเดินทางเข้าไปในเขตรับผิดชอบทางตะวันออก-ตะวันออกเฉียงเหนือ (east-northeast; ENE) ของสำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ (PAGASA) ทางสำนักงานจึงได้ทำการสังเกตการณ์และกำหนดชื่อว่า "โนโนย" (Nonoy) วันที่ 10 กันยายน กุหลาบได้อ่อนกำลังลงเป็นดีเปรสชันเขตร้อนไต้ฝุ่นโรคี (ออนยอก) ไต้ฝุ่นโรคี (ออนยอก). วันที่ 8 กันยายน กลุ่มเมฆพายุฝนฟ้าคะนองมารวมตัวกันจนเกิดเป็นหย่อมความกดอากาศต่ำ ต่อมาในวันเดียวกัน สำนักงานอุตุนิยมวิทยาญี่ปุ่นได้ปรับระดับจากหย่อมความกดอากาศต่ำเป็นดีเปรสชันเขตร้อนบริเวณทางเหนือ-ตะวันออกเฉียงเหนือของหมู่เกาะนอร์เทิร์นมาเรียนา ต่อมาอีกสองวันมันค่อยเคลื่อนที่ไปทางทิศตะวันตกและมีความรุนแรงเพิ่มขึ้นเล็กน้อย โรคีมีการเพิ่มความรุนแรง-ลดความรุนแรงเป็นระยะ ๆ โดยล่าสุดในวันที่ 21 กันยายน โรคีได้กลายเป็นไต้ฝุ่นระดับ 2 ต่อมาโรคีได้พัดขึ้นถล่มประเทศญี่ปุ่นผ่านไปทางชิซุโอะกะ โคฟุ ไซตะมะ กุมมะ โทะจิงิ อิบะระกิ ฟุกุชิมะ ก่อนออกสู่มหาสมุทรแปซิฟิกและอ่อนกำลังลงและสลายตัวไปบริเวณใกล้ ๆ กับ เกาะฮกไกโดไต้ฝุ่นเซินกาดีเปรสชันเขตร้อน ดีเปรสชันเขตร้อน. วันที่ 14 กันยายน สำนักงานอุตุนิยมวิทยาญี่ปุ่นได้เริ่มเฝ้าสังเกตการณ์กลุ่มพายุฝนฟ้าคะนองที่อยู่ทางตะวันออกเฉียงใต้ของไต้หวัน และมันได้กลายเป็นดีเปรสชันเขตร้อน แต่เนื่องจากมันไม่มีกำลังพอที่จะกลายเป็นพายุขนาดใหญ่ได้ทำให้สำนักงานอุตุนิยมวิทยาญี่ปุ่นหยุดติดตามพายุลูกนี้ลงในวันที่ 15 กันยายนไต้ฝุ่นเนสาด (เปดริง) ไต้ฝุ่นเนสาด (เปดริง). วันที่ 21 กันยายน บริเวณความกดอากาศต่ำมีการพัฒนาขึ้นทางบริเวณทิศตะวันออก-ตะวันออกเฉียงใต้ (east-southeast) ของปาเลา กศูนย์ร่วมการเตือนภัยไต้ฝุ่น (JTWC) จึงได้ออกการแจ้งเตือนการก่อตัวของพายุไซโคลนเขตร้อน (TCFA) ต่อมาสำนักงานอุตุนิยมวิทยาญี่ปุ่น (JMA) ได้สังเกตการณ์ดีเปรสชันเขตร้อน วันที่ 23 กันยายนมันเริ่มพัฒนาขึ้น JTWC จึงได้ใช้ชื่อ 20W เวลาเที่ยงคืน JMA ได้ปรับระดับความรุนแรงของ 20W เป็นพายุโซนร้อนและใช้ชื่อ เนสาด ต่อมา JTWC และ JMA ได้ปรับระดับความรุนแรงของพายุโซนร้อนเนสาด เป็นพายุโซนร้อนรุนแรงเนสาดในวันที่ 25 กันยายนในเวลาต่อมาไม่นาน JMA ได้ปรับระดับความรุนแรงของเนสาด เป็นไต้ฝุ่น เนสาดได้ทวีความรุนแรงมากขึ้นเรื่อย ๆ จนถึงระดับสูงสุดโดยเป็นไต้ฝุ่นระดับ 3 เฉลี่ยลม 1 นาทีที่ความเร็ว 105 นอต หรือ 194 กม./ชม. หรือ 121 ไมล์/ชม. ในวันที่ 29 กันยายน เนสาดได้พัดเข้าถล่มเมืองเหวินชางในเกาะไหหลำของจีนพายุโซนร้อนไห่ถาง พายุโซนร้อนไห่ถาง. ตอนเย็นวันที่ 21 กันยายน ในเวลาใกล้ ๆ กับที่พบพายุเนสาด ก็พบบริเวณความกดอากาศต่ำบริเวณตอนใต้ของฮ่องกง และได้พัฒนาขึ้นในวันที่ 24 กันยายนและเคลื่อนไปทางทิศตะวันออกของเวียดนาม ในวันต่อมาศูนย์ร่วมการเตือนภัยไต้ฝุ่น (JTWC) ได้ออกแจ้งเตือนพายุไซโคลนเขตร้อนและระบุว่ามันอาจกลายเป็นพายุหมุนเขตร้อนได้ต่อมาวันที่ 25 กันยายน สำนักงานอุตุนิยมวิทยาญี่ปุ่น (JMA) ได้ปรับระดับความรุนแรงของดีเปรสชันเขตร้อนเป็นพายุโซนร้อนและใช้ชื่อ ไห่ถาง หลังจากนั้น ไห่ถางก็ขึ้นฝั่งที่ประเทศเวียดนามแล้วก็อ่อนกำลังลงตามลำดับไต้ฝุ่นนาลแก (เกียล) ไต้ฝุ่นนาลแก (เกียล). ช่วงสายของวันที่ 26 กันยายน สำนักงานอุตุนิยมวิทยาญี่ปุ่น (JMA) ได้รายงานว่าพบพายุดีเปรสชันเขตร้อนก่อตัวขึ้นบริเวณตะวันตกของหมู่เกาะนอร์เทิร์นมาเรียนา ต่อมาช่วงสายของวันที่ 27 กันยายน JMA ได้ทำการเพิ่มระดับความรุนแรงของพายุดีเปรสชันเขตร้อนเป็นพายุโซนร้อนและใช้ชื่อ นาลแก ในวันที่ 28 กันยายน JMA ได้รายงานว่าได้ปรับระดับความรุนแรงของพายุโซนร้อนนาลแกเป็น พายุโซนร้อนรุนแรงนาลแก ด้วยลม ต่อมาในตอนกลางคืน สำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ (PAGASA) ได้เริ่มออกประกาศเตือนภัยจากพายุ โดยกำหนดชื่อพายุว่า "เกียล" (Quiel) เนื่องจากพายุนี้ได้เข้ามาในพื้นที่รับชอบของสำนักงานฯ แล้ว ต่อมาวันที่ 29 กันยายน สำนักงานอุตุนิยมวิทยาญี่ปุ่นได้ปรับระดับความรุนแรงพายุโซนร้อนรุนแรงเป็นพายุไต้ฝุ่น นาลแกได้ทวีความรุนแรงมากขึ้นอย่างรวดเร็วจนมีความรุนแรงเป็นระดับ 4 ซูเปอร์ไต้ฝุ่นในวันที่ 1 ตุลาคม ก่อนที่ซูเปอร์ไต้ฝุ่นนาลแกจะเข้าถล่มลูซอน การสูญเสียพลังงานหลังจากเคลื่อนผ่านแผ่นดินและอุณหภูมิผิวน้ำทะเลที่เย็นขึ้นในทะเลจีนใต้ทำให้นาลแกได้ลดความรุนแรงเป็นพายุโซนร้อนรุนแรงลงในวันที่ 2 ตุลาคม และเป็นพายุโซนร้อนในช่วงสายของวันที่ 3 ตุลาคม ต่อมา JTWC ได้ลดระดับความรุนแรงของนาลแกลองเป็นดีเปรสชันเขตร้อนในวันที่ 4 ตุลาคมพายุโซนร้อนบันยัน (รามอน) พายุโซนร้อนบันยัน (รามอน). วันที่ 9 ตุลาคม สำนักงานอุตุนิยมวิทยาญี่ปุ่น (JMA) ได้ปรับระดับพื้นที่ความกดอากาศต่ำเป็นดีเปรสชันเขตร้อน ทางทิศตะวันออกเฉียงเหนือของปาเลา ต่อมาในวันที่ 10 ตุลาคม ศูนย์ร่วมการเตือนภัยไต้ฝุ่น (JTWC) ได้ปรับระบบเป็นดีเปรสชันเขตร้อน 23W และสำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ (PAGASA) ได้ปรับระดับความรุนแรงเป็นดีเปรสชันเขตร้อนเช่นกันและใช้ชื่อ รามอน (Ramon) ต่อมาในวันที่ 11 ตุลาคม JMA ได้เพื่มความรุนแรงของระบบเป็นพายุโซนร้อนและใช้ชื่อ บันยัน ต่อมาในเช้าวันที่ 12 ตุลาคม พายุได้พัดขึ้นฝั่งทางเลย์เตตอนใต้ในวิซายา, ฟิลิปปินส์ ต่อมา JTWC ได้ปรับลดความรุนแรงของระบบเป็นดีเปรสชันเขตร้อน ในวันต่อมา JMA ก็ได้ปรับลดความรุนแรงของระบบเป็นดีเปรสชันเขตร้อนเช่นกัน ต่อมาวันที่ 16 ตุลาคม ระบบก็ได้สลายตัวไปในทะเลจีนใต้ดีเปรสชันเขตร้อน ดีเปรสชันเขตร้อน. ช่วงสายของวันที่ 28 กันยายน มีการกระจายตัวของเขตร้อนทางตะวันออก-ตะวันออกเฉียงใต้ (east-southeast) ของปาเลา หลายวันต่อมามันได้กลายเป็นบริเวณความกดอากาศต่ำและเดินทางผ่านฟิลิปปินส์ มาถึงทะเลจีนใต้ วันที่ 11 ตุลาคม สำนักงานอุตุนิยมวิทยาญี่ปุ่น (JMA) ได้ปรับระดับพื้นที่ความกดอากาศต่ำเป็นดีเปรสชันเขตร้อน ทางทิศตะวันออกเฉียงใต้ของไหหลำ, จีน ช่วงปลายของวันที่ 13 ตุลาคม ระบบก็สลายตัวไปหลังจากขึ้นฝั่งเวียดนามไปได้ไม่นานพายุดีเปรสชันเขตร้อน 24W พายุดีเปรสชันเขตร้อน 24W. ในวันที่ 5 พฤศจิกายน ได้มีการยืนยันการพบบริเวณความกดอากาศต่ำทางตะวันออกของฟิลิปปินส์ ในวันที่ 6 พฤศจิกายน บริเวณความกดอากาศต่ำเริ่มเดินทางไปทางตะวันตกและเริ่มใกล้กับประเทศเวียดนาม ในวันที่ 7 พฤศจิกายน ความกดอากาศต่ำเริ่มได้รับการตรวจสอบจากศูนย์ร่วมการเตือนภัยไต้ฝุ่น (JTWC) และเตรียมประกาศการแจ้งเตือนการก่อตัวของพายุไซโคลนเขตร้อน (TCFA) ในวันเดียวกันนั้น JTWC ได้เพิ่มระดับความรุนแรงของความกดอากาศต่ำเป็นดีเปรสชันเขตร้อนและใช้ชื่อ 24W ในตอนเย็น สำนักงานอุตุนิยมวิทยาญี่ปุ่น (JMA) ก็ประกาศเพิ่มระดับความรุนแรงของระบบเช่นกัน วันที่ 8 พฤศจิกายน JTWC ได้ออกคำเตือนฉบับสุดท้ายเกี่ยวกับระบบเพราะมันเริ่มอ่อนกำลังลงเนื่องจากมวลอากาศเย็นจากทางเหนือ วันที่ 10 พฤศจิกายน JMA รายงานว่าระบบได้อ่อนกำลังลงเป็นพื้นที่ความกดอากาศต่ำพายุดีเปรสชันเขตร้อน 25W พายุดีเปรสชันเขตร้อน 25W. วันที่ 3 ธันวาคม มีการตรวจพบพื้นที่ความกดอากาศต่ำทางตะวันออกของเกาะบอร์เนียว วันที่ 4 ธันวาคม มีการตรวจสอบโดย ศูนย์ร่วมการเตือนภัยไต้ฝุ่น (JTWC) และได้ออกประกาศการแจ้งเตือนการก่อตัวของพายุไซโคลนเขตร้อน (TCFA) และ JTWC ยังได้เพิ่มระดับความรุนแรงของพื้นที่ความกดอากาศต่ำเป็นดีเปรสชันเขตร้อนและใช้ชื่อ 25W ต่อมาในวันที่ 5 ธันวาคม JTWC ได้ออกคำเตือนสุดท้ายเกี่ยวกับระบบเนื่องจาก 25W ได้รับผลกระทบจากมวลอากาศแห้งและเย็นพายุดีเปรสชันเขตร้อน 26W พายุดีเปรสชันเขตร้อน 26W. วันที่ 10 ธันวาคม มีพื้นที่ความกดอากาศต่ำเกิดขึ้นบริเวณฟิลิปปินส์ และมีการตรวจสอบโดย ศูนย์ร่วมการเตือนภัยไต้ฝุ่น (JTWC) และได้ออกประกาศการแจ้งเตือนการก่อตัวของพายุไซโคลนเขตร้อน (TCFA) และต่อมาวันที่ 11 ธันวาคม ระบบได้เคลื่อนไปในทะเลจีนใต้ และเริ่มอ่อนกำลังลง มันเริ่มเคลื่อนที่ไปทางทิศตะวันออกเฉียงใต้ อย่างไรก็ตาม JTWC ก็ยังมีคำประกาศเตือน TCFA ออกมาเรื่อยๆ เนื่องจากมีการรบกวนของลมเฉือนน้อยลง หลังจากนั้นไม่กี่ชั่วโมง JTWC ได้ปรับเพิ่มระดับความรุนแรงไปเป็นพายุดีเปรสชันเขตร้อน และใช้ชื่อ 26Wพายุโซนร้อนวาชิ (เซนดอง) พายุโซนร้อนวาชิ (เซนดอง). วันที่ 12 ธันวาคม มีพื้นที่ความกดอากาศต่ำบริเวณเกาะชุก ในวันที่ 13 ธันวาคมมันเพิ่มความรุนแรงอย่างรวดเร็ว จนศูนย์ร่วมการเตือนภัยไต้ฝุ่น (JTWC) ได้ตรวจสอบและออกประกาศการแจ้งเตือนการก่อตัวของพายุไซโคลนเขตร้อน (TCFA) และในวันเดียวกัน JTWC และสำนักงานอุตุนิยมวิทยาญี่ปุ่น (JMA) ได้ปรับเพิ่มระดับความรุนแรงไปเป็นพายุดีเปรสชันเขตร้อน และใช้ชื่อ 27W และในวันที่ 14 ธันวาคม ระบบได้พัฒนาเป็นพายุโซนร้อน จากนั้นมันได้ลดระดับความรุนแรงลงเล็กน้อยจนถูกลดความรุนแรงเป็นพายุดีเปรสชันเขตร้อน จนวันที่ 15 ธันวาคม ระบบได้เคลื่อนที่เข้าไปในเขตรับผิดชอบของ สำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ (PAGASA) ทางฟิลิปปินส์ได้ใช้ชื่อ เซนดอง แต่หลังจากผ่านปาเลา ระบบได้พัฒนาขึ้นอีกครั้งและกลายเป็นพายุโซนร้อนและมีการใช้ชื่อ วาชิดีเปรสชันเขตร้อน ดีเปรสชันเขตร้อน. ช่วงสายของวันที่ 24 ธันวาคม สำนักงานอุตุนิยมวิทยาญี่ปุ่น (JMA) ได้ปรับความรุนแรงของพื้นที่ความกดอากาศต่ำ ทางบริเวณทิศ east-southeast ของมินดาเนา จากนั้นระบบก็ลดความรุนแรงลง จน JMA ได้ออกยกเลิกคำประกาศเตือนทั้งหมดดีเปรสชันเขตร้อน ดีเปรสชันเขตร้อน. วันที่ 31 ธันวาคม สำนักงานอุตุนิยมวิทยาญี่ปุ่น (JMA) ได้ปรับความรุนแรงของพื้นที่ความกดอากาศต่ำ ทางบริเวณทิศตะวันออก ของมาเลเซียตะวันตก ต่อมาระบบได้สลายตัวไปรายชื่อพายุที่เกิดขึ้นสำนักงานอุตุนิยมวิทยาญี่ปุ่นสำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ผลกระทบ</doc>
