<doc id="138102" url="https://th.wikipedia.org/wiki?curid=138102" title="ยุมิโกะ โอะตะ">ยุมิโกะ โอะตะ ยุมิโกะ โอะตะ เป็นอดีตภรรยาชาวญี่ปุ่นของ เขาทราย แกแล็คซี่ ซึ่งพบรักกันที่เมืองโกเบ ประเทศญี่ปุ่น เมื่อวันที่ 31 ตุลาคม พ.ศ. 2532 เมื่อเขาทรายเดินทางไปชกมวยป้องกันแชมเปียนโลกครั้งที่สองกับเคนจิ มัตสุมูร่า โดยก่อนหน้านั้นในปีเดียวกัน เขาทรายเดินทางไปชกป้องกันตำแหน่งกับเคนจิ มัตสุมูร่า เมื่อวันที่ 8 เมษายน พ.ศ. 2532 ยุมิโกะ โอะตะ ได้ไปชมการชกด้วย และประทับใจในตัวเขาทรายมากเป็นพิเศษ ยุมิโกะ โอะตะ ติดตามเขาทรายกลับมาประเทศไทย และสมรสกับเขาทรายหลังจากเขาทรายเลิกชกมวยแล้ว โดยได้เข้าพิธีสมรสพระราชทาน จากสมเด็จพระบรมโอรสาธิราชฯ สยามมกุฎราชกุมาร เมื่อวันที่ 16 มีนาคม พ.ศ. 2535 โดยพลเอกเปรม ติณสูลานนท์ องคมนตรีและอดีตนายกรัฐมนตรี เป็นประธานในพิธีมงคลสมรส ซึ่งงานนี้มีการถ่ายทอดสดทางช่อง 7 ด้วย ช่วงที่ยุมิโกะ โอะตะ แต่งงานกับเขาทราย ขณะนั้นทั้งคู่เป็นที่ชื่นชอบของชาวไทยเป็นอย่างมาก แต่หลังจากแต่งงานกันได้ระยะหนึ่ง ด้วยความไม่เข้าใจกัน ทั้งคู่จึงหย่าขาดจากกัน ยุมิโกะ โอะตะ จึงได้เดินทางกลับประเทศญี่ปุ่น</doc>
