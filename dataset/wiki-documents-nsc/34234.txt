<doc id="34234" url="https://th.wikipedia.org/wiki?curid=34234" title="เนติบัณฑิตยสภา ในพระบรมราชูปถัมภ์">เนติบัณฑิตยสภา ในพระบรมราชูปถัมภ์ เนติบัณฑิตยสภา ในพระบรมราชูปภัมภ์ เป็นองค์การอิสระ ที่มีฐานะเป็นนิติบุคคล ตามพระราชบัญญัติเนติบัณฑิตยสภา พ.ศ. 2507 ซึ่งตราขึ้นโดยจอมพล ถนอม กิตติขจร โดยมีรัฐมนตรีว่าการกระทรวงยุติธรรม เป็นสภานายกพิเศษ มีอำนาจหน้าที่ควบคุมกิจการทั้งปวงของสภา และยับยั้งมติของสภาด้วย กับทั้งมีประธานศาลฎีกา เป็นนายก ประธานศาลอุทธรณ์ เป็นอุปนายกคนที่ 1 และอัยการสูงสุด เป็นอุปนายกคนที่ 2 สภามีวัตถุประสงค์เพื่อส่งเสริมการศึกษาและการวิจัยทางนิติศาสตร์ และการประกอบอาชีพทางกฎหมาย รวมทั้งจัดหาทุนเพื่อการนั้น ตลอดจนส่งเสริมความสามัคคีและผดุงเกียรติของสมาชิกประวัติ ประวัติ. พระบาทสมเด็จพระมงกุฎเกล้าเจ้าอยู่หัว ได้มีพระราชดำริจัดตั้งเนติบัณฑิตยสภา เพื่อประสงค์บำรุงการศึกษาวิชากฎหมายทั้งการรักษาความประพฤติของทนายความ ให้ตั้งอยู่ในสัจธรรม ให้สาธารณชนได้อาศัยทนายความซึ่งมีความสามารถและสมควรที่จะเชื่อถือได้ดียิ่งขึ้น ทรงพระกรุณาโปรดเกล้าฯ ให้เจ้าพระยาอภัยราชา เสนาบดีกระทรวงยุติธรรม และกรมหลวงสวัสดิวัดนวิศิษฎ์ อธิบดีศาลฎีกา พิจารณาร่างข้อบังคับเนติบัณฑิตยสภา ทรงรับเนติบัณฑิตยสภาไว้ในพระบรมราชูปถัมภ์ เมื่อวันที่ 1 มกราคม 2457 และถือเป็น "วันกำเนิดเนติบัณฑิตยสภา"สมาชิกภาพและสิทธิ สมาชิกภาพและสิทธิ. เนติบัณฑิตยสภามีสมาชิกประเภทต่างๆ ดังนี้- สามัญสมาชิก เป็นผู้ผ่านการอบรมศึกษากฎหมายแห่งเนติบัณฑิตยสภา - วิสามัญสมาชิก - สมาชิกสมทบ - สมาชิกกิตติมศักดิ์ สมาชิกกิตติมศักดิ์ สามัญสมาชิกและวิสามัญสมาชิกสามารถสวมเสื้อครุยเนติบัณฑิตในการว่าความได้ หรือในโอกาสอันควร แต่ห้ามมิให้สวมในเวลาที่เป็นจำเลยในคดีอาญาหรือคดีล้มละลายหรือเวลาเป็นพยานในศาลสำนักอบรมศึกษากฎหมายแห่งเนติบัณฑิตยสภา สำนักอบรมศึกษากฎหมายแห่งเนติบัณฑิตยสภา. เมื่อ พ.ศ. 2491 เนติบัณฑิตยสภาได้จัดตั้ง สำนักอบรมศึกษากฎหมายแห่งเนติบัณฑิตยสภา มีหลักสูตรตามแบบอย่างของ "สภาการศึกษากฎหมายแห่งเนติบัณฑิตยสภาประเทศอังกฤษ" และต้องตามมติของ "เนติบัณฑิตยสภาสากล" ซึ่งได้มีมติในการประชุมใหญ่ครั้งที่ 2 ณ กรุงเฮก ประเทศเนเธอร์แลนด์ เมื่อเดือนสิงหาคม พ.ศ. 2491 ว่า การจัดการศึกษาวิชากฎหมายนั้นจำเป็นต้องให้มีการศึกษาภาคปฏิบัติอย่างเพียงพอเสียก่อนที่จะอนุญาตเข้าปฏิบัติงานในวิชาชีพกฎหมาย สำนักอบรมศึกษากฎหมายแห่งเนติบัณฑิตยสภา เริ่มเปิดการสอนและศึกษาขึ้นเป็นครั้งแรก ในเดือนพฤศจิกายน พ.ศ. 2491 ผู้ที่สอบไล่ได้ตามหลักสูตร และเนติบัณฑิตยสภาได้ยอมรับเข้าเป็นสามัญสมาชิกแล้ว ให้เป็นเนติบัณฑิต (Barrister-at-Law) เรียกว่า เนติบัณฑิตไทย ใช้อักษรย่อ น.บ.ท.และมีสิทธิ์ในการสวมครุยเนติบัณฑิตการสมัครเข้าเป็นนักศึกษา การสมัครเข้าเป็นนักศึกษา. ผู้เป็นนักศึกษาในสำนักอบรมศึกษากฎหมายแห่งเนติบัณฑิตยสภาต้องเป็น1. ผู้สอบไล่ได้ปริญญาตรีทางนิติศาสตร์จาก มหาวิทยาลัยธรรมศาสตร์ จุฬาลงกรณ์มหาวิทยาลัย มหาวิทยาลัยเชียงใหม่ มหาวิทยาลัยรามคำแหง และ มหาวิทยาลัยสุโขทัยธรรมาธิราช 2. ผู้ที่ได้ศึกษาวิชานิติศาสตร์ในสถาบันอื่น ในหรือนอกประเทศไทย และสอบไล่ได้ตามมาตรฐานซึ่งคณะกรรมการอำนวยการอบรมศึกษากฎหมายแห่งเนติบัณฑิตยสภา เทียบให้ไม่ต่ำกว่าวิทยฐานะดังกล่าว ใน (1) ซึ่งในทางปฏิบัติ คณะกรรมการอำนวยการอบรมศึกษากฎหมายแห่งเนติบัณฑิตยสภา ได้เทียบระดับปริญญาตรีทางนิติศาสตร์ จากสถาบันการศึกษาที่ทบวงมหาวิทยาลัยได้รับรองมาตรฐานการศึกษาแล้ว คณะกรรมการอำนวยการอบรมศึกษากฎหมายแห่งเนติบัณฑิตยสภา อนุมัติสถาบันอุดมศึกษาที่สามารถสอบเนติบัณฑิตได้ ดังนี้- กลุ่มมหาวิทยาลัยรัฐบาล- จุฬาลงกรณ์มหาวิทยาลัย - มหาวิทยาลัยเกษตรศาสตร์ - มหาวิทยาลัยขอนแก่น - มหาวิทยาลัยเชียงใหม่ - มหาวิทยาลัยทักษิณ - มหาวิทยาลัยธรรมศาสตร์ - มหาวิทยาลัยนเรศวร - มหาวิทยาลัยบูรพา - มหาวิทยาลัยพะเยา - มหาวิทยาลัยมหาสารคาม - มหาวิทยาลัยแม่ฟ้าหลวง - มหาวิทยาลัยรามคำแหง - มหาวิทยาลัยสงขลานครินทร์ - มหาวิทยาลัยสุโขทัยธรรมาธิราช - มหาวิทยาลัยสวนดุสิต - มหาวิทยาลัยอุบลราชธานี- กลุ่มมหาวิทยาลัยเอกชน- มหาวิทยาลัยกรุงเทพ - มหาวิทยาลัยกรุงเทพธนบุรี - มหาวิทยาลัยการจัดการและเทคโนโลยีอีสเทิร์น - มหาวิทยาลัยเกริก - มหาวิทยาลัยเกษมบัณฑิต - มหาวิทยาลัยเจ้าพระยา - มหาวิทยาลัยเฉลิมกาญจนา - มหาวิทยาลัยเซนต์จอห์น - มหาวิทยาลัยตาปี - มหาวิทยาลัยธุรกิจบัณฑิตย์ - มหาวิทยาลัยนอร์ท-เชียงใหม่ - มหาวิทยาลัยปทุมธานี - มหาวิทยาลัยพายัพ - มหาวิทยาลัยภาคกลาง - มหาวิทยาลัยภาคตะวันออกเฉียงเหนือ - มหาวิทยาลัยโยนก - มหาวิทยาลัยรังสิต - มหาวิทยาลัยรัตนบัณฑิต - มหาวิทยาลัยราชธานี - มหาวิทยาลัยราชพฤกษ์ - มหาวิทยาลัยวงษ์ชวลิตกุล - มหาวิทยาลัยเวสเทิร์น - มหาวิทยาลัยศรีปทุม - มหาวิทยาลัยสยาม - มหาวิทยาลัยหอการค้าไทย - มหาวิทยาลัยหัวเฉียวเฉลิมพระเกียรติ - มหาวิทยาลัยหาดใหญ่ - มหาวิทยาลัยอัสสัมชัญ - มหาวิทยาลัยอีสาน - มหาวิทยาลัยอีสเทิร์นเอเชีย - มหาวิทยาลัยเอเชียอาคเนย์ - กลุ่มมหาวิทยาลัยราชภัฎ - มหาวิทยาลัยราชภัฏเลย - มหาวิทยาลัยราชภัฏนครราชสีมา - มหาวิทยาลัยราชภัฏเชียงราย - มหาวิทยาลัยราชภัฏเพชรบูรณ์ - มหาวิทยาลัยราชภัฏมหาสารคาม - มหาวิทยาลัยราชภัฏหมู่บ้านจอมบึง - มหาวิทยาลัยราชภัฏกำแพงเพชร - มหาวิทยาลัยราชภัฏพระนคร - มหาวิทยาลัยราชภัฏนครสวรรค์ - มหาวิทยาลัยราชภัฏสุราษฎร์ธานี - มหาวิทยาลัยราชภัฏนครศรีธรรมราช - มหาวิทยาลัยราชภัฏเทพสตรี - มหาวิทยาลัยราชภัฏเพชรบุรี - มหาวิทยาลัยราชภัฏสกลนคร - มหาวิทยาลัยราชภัฏชัยภูมิ - มหาวิทยาลัยราชภัฏรำไพพรรณี - มหาวิทยาลัยราชภัฏอุดรธานี - มหาวิทยาลัยราชภัฏเชียงใหม่ - มหาวิทยาลัยราชภัฏสุรินทร์ - มหาวิทยาลัยราชภัฏศรีสะเกษ - มหาวิทยาลัยราชภัฏธนบุรี - มหาวิทยาลัยราชภัฏอุบลราชธานี - มหาวิทยาลัยราชภัฏร้อยเอ็ด - มหาวิทยาลัยราชภัฏสวนสุนันทา - มหาวิทยาลัยราชภัฏนครปฐม - มหาวิทยาลัยราชภัฏจันทรเกษม - มหาวิทยาลัยราชภัฏกาญจนบุรี - มหาวิทยาลัยราชภัฏลำปาง - มหาวิทยาลัยราชภัฎอุตรดิตถ์ - มหาวิทยาลัยราชภัฏกาฬสินธุ์ - มหาวิทยาลัยราชภัฏบ้านสมเด็จเจ้าพระยา- กลุ่มวิทยาลัย - วิทยาลัยศรีอีสาน (คณาสวัสดิ์) - วิทยาลัยศรีโสภณ - มหาวิทยาลัยพิษณุโลก - วิทยาลัยทองสุข - วิทยาลัยเซาธ์อีสท์บางกอก - วิทยาลัยนานาชาติ มหาวิทยาลัยนเรศวร - วิทยาลัยสันตพล - วิทยาลัยบัณฑิตเอเชีย - วิทยาลัยนครราชสีมา- กลุ่มมหาวิทยาลัยต่างประเทศ - University of Kent at Canterbury - Melbourne University - University of Oxford - University of Bristol - Michigan State University - Durham University  - Université de Tours - University of Fulda - The London School of Economics (LSE) - Université Jean Moulin Lyon 3 - University of Hannover - Pierre Mendes France University - University College London - McGill University - University of Louisvilleหลักสูตรการเรียนการสอนหลักสูตรการเรียนการสอน. - ภาคเรียนที่หนึ่ง กลุ่มวิชากฎหมายแพ่ง ได้แก่ วิชาทรัพย์-ที่ดิน, นิติกรรม-สัญญา, หนี้, ละเมิด, ซื้อขาย-เช่าทรัพย์-เช่าซื้อ, ยืม-ค้ำประกัน-จำนอง-จำนำ, ตัวแทน-ประกันภัย-ตั๋วเงิน-บัญชีเดินสะพัด, หุ้นส่วน-บริษัท, ครอบครัว, มรดก, กฎหมายทรัพย์สินทางปัญญา, กฎหมายการค้าระหว่างประเทศ การเรียนการสอนในกลุ่มวิชากฎหมายแพ่งนั้น จะใช้บทบัญญัติตามประมวลกฎหมายแพ่งและพาณิชย์ทั้งหมด แต่ในส่วนของวิชาละเมิด ได้มีการนำหลักความรับผิดทางละเมิดของเจ้าหน้าที่ ตามพระราชบัญญัติความรับผิดทางละเมิดของเจ้าหน้าที่ พ.ศ. 2539 มาประกอบการเรียนการสอนด้วย กลุ่มวิชากฎหมายอาญา ได้แก่ วิชากฎหมายอาญา, กฎหมายแรงงานและวิธีพิจารณาคดีในศาลแรงงาน, รัฐธรรมนูญ, กฎหมายปกครอง, กฎหมายภาษีอากร ในส่วนของกฎหมายอาญานั้น จะมีการแบ่งออกไปเป็น 3 วิชา ตามประมวลกฎหมายอาญา มาตรา 59-106 1 วิชา, มาตรา 1-58 กับ 107-208 1 วิชา และ มาตรา 288-366 อีก 1 วิชา- ภาคเรียนที่สอง กลุ่มวิชากฎหมายวิธีพิจารณาความแพ่ง ได้แก่ กฎหมายวิธีพิจารณาความแพ่ง, กฎหมายล้มละลายและการฟื้นฟูกิจการ, ระบบศาลและพระธรรมนูญศาลยุติธรรม กลุ่มวิชากฎหมายวิธิพิจารณาอาญา ได้แก่ กฎหมายวิธีพิจารณาความอาญา, สิทธิมนุษยชนในกระบวนการยุติธรรม, กฎหมายลักษณะพยานหลักฐาน, วิชาว่าความและการถามพยาน, การจัดทำเอกสารทางกฎหมายการจบหลักสูตร การจบหลักสูตร. ผู้ที่จะถือว่าจบหลักสูตรเป็นเนติบัณฑิตได้นั้น จะต้องสอบผ่านการสอบข้อเขียนทั้งสองภาค โดยในการสอบแต่ละภาคจะต้องได้คะแนนไม่ต่ำกว่าร้อยละ 50 ขึ้นไป และผ่านการสอบปากเปล่า ผู้ที่สามารถสอบผ่านภาคหนึ่งภาคใดได้ ไม่ต้องสอบข้อเขียนของภาคนั้นอีก แม้ว่าจะสอบข้อเขียนอีกภาคหนึ่งตก เมื่อสอบได้ทั้งสองภาคจึงมีสิทธิสอบปากเปล่า การสอบปากเปล่า กรรมการผู้สอบจะวินิจฉัยเพียงว่า "สอบได้" หรือ "สอบตก" เท่านั้น ถ้าผู้สอบปากเปล่าผู้ใดสอบตก ผู้นั้นมีสิทธิเข้าสอบปากเปล่ากับคณะกรรมการซึ่งตั้งขึ้นเพื่อการนั้นในวันเดียวกันอีกครั้งหนึ่ง ถ้าผู้สอบปากเปล่าตกในการเรียนสมัยใด (หรือปีใด) ผู้นั้นมีสิทธิสอบแก้ตัวอีกสามครั้ง หากยังสอบไม่ผ่านอีกเป็นครั้งที่สาม ให้ถือว่าการสอบข้อเขียนทั้งสองภาคที่ได้ไว้แล้วนั้นเป็นอันยกเลิก</doc>
