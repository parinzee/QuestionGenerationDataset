<doc id="641372" url="https://th.wikipedia.org/wiki?curid=641372" title="เกรตเทอร์โรมาเนีย">เกรตเทอร์โรมาเนีย เกรตเทอร์โรมาเนีย (; ) มักใช้หมายถึง เขตแดนของราชอาณาจักรโรมาเนียในช่วงสมัยระหว่างสงคราม แต่ก็ใช้หมายถึง แนวคิดชาตินิยมแบบรวมชาติ (Pan-nationalism) ด้วย เป้าหมายหลักของแนวคิด คือ การสร้างรัฐชาติซึ่งรวบรวมผู้คนที่พูดภาษาโรมาเนียทั้งหมด คำนี้มีความเกี่ยวข้องกับราชอาณาจักรโรมาเนียอย่างมากในช่วงระหว่างปี ค.ศ. 1918 ถึง ค.ศ. 1940 มักถือว่า เป็นเป้าหมายของแนวคิดรวมชาติโรมาเนีย ในปี ค.ศ. 1918 หลังจากทรานซิลเวเนีย เบสซาราเบีย และบูโกวินา รวมตัวกันแล้ว รัฐโรมาเนียได้มีขอบเขตทางภูมิศาสตร์ที่ใหญ่ที่สุดเท่าที่เคยมีมา (295,049 ตารางกิโลเมตร) ปัจจุบัน แนวคิดนี้เป็นหลักการซึ่งเป็นแนวทางในการผนวกโรมาเนียและมอลโดวา แนวคิดนี้อาจเทียบได้กับแนวคิดอื่นทำนองเดียวกัน คือ แนวคิดกรีกเมกาลี แนวคิดรวมชาติเยอรมัน เกรตเทอร์ฮังการี เกรตเทอร์บัลแกเรีย เกรตเทอร์เซอร์เบีย เกรตเทอร์แอลแบเนีย และเกรตเทอร์กาตาโลเนีย</doc>
