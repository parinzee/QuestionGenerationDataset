<doc id="789051" url="https://th.wikipedia.org/wiki?curid=789051" title="นกเงือกโหนกเล็ก">นกเงือกโหนกเล็ก นกเงือกโหนกเล็ก เป็นสกุลของนกเงือก ที่ใช้ชื่อวิทยาศาสตร์ว่า Rhyticeros จัดเป็นนกเงือกขนาดใหญ่ กระจายพันธุ์ในป่าของภูมิภาคเอเชียอาคเนย์จนถึงหมู่เกาะโซโลมอน บางครั้งอาจรวมอยู่ในสกุล Aceros และบางครั้งสกุล Aceros เอง ก็ถูกจัดให้รวมอยู่ในสกุลนี้ สกุล Aceros จึงเหลือเพียงแค่นกเงือกคอแดงซึ่งเชื่อว่ามีบรรพบุรุษร่วมกันเมื่อกว่า 29 ล้านปีก่อน นกเงือกคอแดงจึงเหลือเป็นสกุลเดียวเท่านั้น ทุกชนิดในสกุลนี้ มีลักษณะเด่น คือ โหนกบนกรามบนและส่วนหัวมีขนาดเล็ก และส่วนใหญ่มีกรามและโหนกสีขาวคล้ำ ทั้งสองเพศมีขนสีดำ แต่ส่วนหัวและลำคอของตัวผู้มีสีขาวหรือสีแดง หางเป็นสีขาวยกเว้นในนกเงือกซุมบา ซึ่งเป็นสีดำ หนังบริเวณลำคอย่นสีฟ้าเห็นได้ชัดเจน ยกเว้นตัวผู้ที่มีถุงใต้คอสีเหลืองการจำแนกการจำแนก. - นกเงือกปาปวน (Rhyticeros plicatus) - นกเงือกนาร์คอนแดม (Rhyticeros narcondami) - นกเงือกกรามช้างปากเรียบ (Rhyticeros subruficollis) - นกเงือกกรามช้าง (Rhyticeros undulatus) - นกเงือกซุมบา (Rhyticeros everetti) - นกเงือกซูลาเวซี (Rhyticeros cassidix) นกเงือกบางชนิดในสกุลนี้สูญพันธุ์จากเกาะลีฟูในหมู่เกาะลอยัลตีเมื่อ 30,000 ปีก่อน เดิมเคยถูกจัดให้อยู่ในสกุล Aceros แต่นักชีววิทยาส่วนจัดให้อยู่ในสกุล Rhyticeros</doc>
