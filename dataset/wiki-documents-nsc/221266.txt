<doc id="221266" url="https://th.wikipedia.org/wiki?curid=221266" title="บุปผาราตรี 3.1">บุปผาราตรี 3.1 บุปผาราตรี 3.1 เป็นภาพยนตร์ไทยภาคต่อ ภาค 3 ของหนังผี สยองขวัญ ต่อจาก บุปผาราตรี และ บุปผาราตรี เฟส 2 ออกฉายวันที่ 9 เมษายน พ.ศ. 2552 กำกับและเขียนบทโดย ยุทธเลิศ สิปปภาค นำแสดงโดย เฌอมาลย์ บุญยศักดิ์, มาริโอ้ เมาเร่อ, ด.ญ.นัดตะวัน ศักดิ์ศิริ,ฉันทนา กิติยพันธ์, สมเล็ก ศักดิกุล, สุธน เวชกามา, สายเชีย วงศ์วิโรจน์ มีเรื่องราวที่เกิดขึ้นที่ ออสการ์อพาร์ตเม้นต์ ในยุคเรโนเวท ทำการปรับปรุงสถานที่ใหม่ บริหารงานโดย “เจ๊สาม” (ฉันทนา กิติยพันธ์) พี่สาวของเจ๊สี่ที่เสียชีวิตไปแล้ว ซึ่งเจ๊สามเปิดบ่อนเถื่อนอย่างลับ ๆกับ"เซียนต้อม" (ค่อม ชวนชื่น) ขณะเดียวกัน “หรั่ง” (มาริโอ้ เมาเร่อ) หนุ่มนักวาดการ์ตูนผี ที่มีความสามารถมองเห็นผีได้ย้ายเข้ามาอยู่ ซึ่งเขาได้พบกับผี “บุปผา” (เฌอมาลย์ บุณยศักดิ์) ที่ห้อง 609 จนทำให้หรั่งหลงรักบุปผา บุปผาราตรี 3.1 เปิดตัวในสัปดาห์แรกด้วยโรงฉาย93 โรงฉาย ด้วยรายได้ 13.8 ล้านบาท ซึ่งไม่ต่างกับในภาคแรกเมื่อปี พ.ศ. 2546 ที่เปิดตัว 3 วันได้ไป 8 ล้านบาท ภาพยนตร์ทำรายได้รวม 36.72 ล้านบาทนักแสดงนักแสดง. - เฌอมาลย์ บุญยศักดิ์ รับบท บุปผา - มาริโอ้ เมาเร่อ รับบท หรั่ง - ฉันทนา กิติยพันธ์ รับบท เจ๊สาม - ค่อม ชวนชื่น รับบท เซียนต้อม - สมเล็ก ศักดิกุล รับบท หมอคง หรือ ด๊อกเตอร์คง - อดิเรก วัฏลีลา รับบท หมวดอังเคิล - บุญถิ่น ทวยแก้ว รับบท จ่าบุญถิ่น - อุดม ทรงแสง รับบท ลูกกรอกตัวพ่อ - นัดตะวัน ศักดิ์ศิริ รับบท เด็กหญิงปลา/เด็กผี - สันติสุข พรหมศิริ รับบท พ่อของเด็กหญิงปลา - อ่าง เถิดเทิง รับบท ยามอ่าง - สายเชีย วงศ์วิโรจน์ รับบท หนึ่งนักแสดงรับเชิญนักแสดงรับเชิญ. - อารักษ์ อมรศุภศิริ - อภิสิทธิ์ โอภาสเอี่ยมลิขิต - รัชวิน วงศ์วิริยะ - เชษฐวุฒิ วัชรคุณ - สุเชาว์ พงษ์วิไล - เห็ดเผาะ เชิญยิ้ม - เดฟ ดวงดี - โจนาธาน แซมซัน - แอนนา ชวนชื่น - ถั่วแระ เชิญยิ้มรางวัลและเทศกาลภาพยนตร์ต่างๆรางวัลและเทศกาลภาพยนตร์ต่างๆ. - ถูกเสนอชื่อเข้าชิงรางวัลในสาขานักแสดงสมทบหญิงยอดเยี่ยม (นัดตะวัน ศักดิ์ศิริ) จากงานประกาศผลแฮมเบอร์เกอร์อวอร์ด ประจำปี 2552 - ถูกเสนอชื่อเข้าชิงรางวัลในสาขาผู้กำกับภาพยนตร์ยอดเยี่ยม จากงานประกาศผลรางวัลท็อปอวอร์ด 2009 - ได้รับเลือกฉายในเทศกาลภาพยนตร์ตะวันออกไกล เมืองอูดิเน่ ประเทศอิตาลี ครั้งที่ 11 ประจำปี 2552 - ได้รับเลือกฉายในเทศกาลภาพยนตร์แนวแฟนตาซี เมืองนูชาเต็ล ประเทศสวิตเซอร์แลนด์ ครั้งที่ 9 ประจำปี 2552</doc>
