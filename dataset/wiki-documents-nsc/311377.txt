<doc id="311377" url="https://th.wikipedia.org/wiki?curid=311377" title="กลุ่มอาการหายใจเร็วกว่าปกติ">กลุ่มอาการหายใจเร็วกว่าปกติ กลุ่มอาการหายใจเร็วกว่าปกติ () คือความผิดปกติในระบบทางเดินหายใจ ที่มีพื้นฐานมาจากความผิดปกติทางกายภาพหรือทางจิตวิทยา มีความเกี่ยวข้องกับการหายใจลึกและถี่เกินไป (หายใจเร็วกว่าปกติ) กลุ่มอาการหายใจเร็วกว่าปกติอาจแสดงในลักษณะอาการปวดหน้าอก รู้สึกชาที่ปลายนิ้วหรือริมฝีปาก และอาจเกิดอาการร่วมกับอาการกลัว (Panic attack) ผู้ที่มีการป่วยมักจะรู้สึกเหมือนตัวเองได้รับอากาศไม่เพียงพอ แต่ในความเป็นจริงแล้ว พวกเขามีปริมาณออกซิเจนในเลือดแดงระดับปกติ และมีคาร์บอนไดออกไซด์น้อยเกินไป ทั้งนี้แม้ในเลือดจะมีระดับออกซิเจนปกติ แต่การที่มีคาร์บอนไดออกไซด์น้อยจะทำให้กลไกการนำออกซิเจนไปเลี้ยงเนื้อเยื่อนั้นทำงานได้แย่ลง ซึ่งเป็นผลจากการเกิดหลอดเลือดหดตัวที่เป็นผลจากระดับคาร์บอนไดออกไซด์ที่ต่ำ และการยับยั้งปฏิกิริยาของโบหร์สาเหตุ สาเหตุ. กลุ่มอาการหายใจเร็วกว่าปกติเกิดจากปัจจัยทางจิตใจและผลที่เกิดตามมา โดยไม่มีสาเหตุทางกาย ทั้งนี้กลุ่มอาการนี้ไม่ใช่สาเหตุเดียวของอาการหายใจเร็วกว่าปกติ ซึ่งสาเหตุอื่นๆ ของอาการที่คล้ายคลึงกันนี้มีหลายอย่าง เช่น การติดเชื้อ การเสียเลือด โรคหัวใจ เคมีในเลือดผิดปกติ เลือดไปเลี้ยงสมองไม่พอ และระบบประสาทมีความไวเกินปกติ เป็นต้น ผู้ป่วยโรคแพนิกและโรคกลัวที่ชุมชนจำนวนมากจะมีอาการของกลุ่มอาการหายใจเร็วกว่าปกติ แต่ผู้ป่วยกลุ่มอาการหายใจเร็วกว่าปกติส่วนใหญ่ไม่มีโรคเหล่านี้</doc>
