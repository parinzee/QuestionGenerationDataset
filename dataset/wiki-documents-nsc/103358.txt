<doc id="103358" url="https://th.wikipedia.org/wiki?curid=103358" title="มาลินีมงคล อมาตยกุล">มาลินีมงคล อมาตยกุล มาลินีมงคล อมาตยกุล นามเดิม หม่อมเจ้าหญิงมาลินีมงคล ยุคล หรือ “ท่านหยอย” (24 มิถุนายน พ.ศ. 2483) เป็นพระธิดาในพระเจ้าวรวงศ์เธอ พระองค์เจ้าอนุสรมงคลการ ประสูติแต่หม่อมอุบล ยุคล ณ อยุธยาประวัติ ประวัติ. มาลินีมงคล อมาตยกุล นามเดิม หม่อมเจ้าหญิงมาลินีมงคล ยุคล หรือ “ท่านหยอย” เป็นพระธิดาในพระเจ้าวรวงศ์เธอ พระองค์เจ้าอนุสรมงคลการ ประสูติแต่หม่อมอุบล ยุคล ณ อยุธยา เมื่อวันที่ 24 มิถุนายน พ.ศ. 2483 ที่วังลดาวัลย์ ปัจจุบันเป็นที่ทำการสำนักงานทรัพย์สินส่วนพระมหากษัตริย์ ทรงเข้าศึกษาขั้นต้นที่โรงเรียนวัฒนาวิทยาลัย และต่อชั้นมัธยมที่เซนต์โยเซฟคอนแวนต์ เมื่อสำเร็จการศึกษาท่านหญิงได้ศึกษาต่อที่สวิตเซอร์แลนด์พร้อม ท่านหญิงปัทมนรังษี ท่านหญิงจันทรจรัสศรี และท่านหญิงภุมรีภิรมย์ โดยต้องไปเรียนภาษาฝรั่งเศสที่ Preapina ก่อน 1 ปี หลังจากนั้นจึงเรียนสาขาที่แต่ละองค์สนใจ ท่านหญิงเรียนวิชาอนุบาล ทั้งสี่พี่น้องได้เป็นเด็กในพระอุปการะของสมเด็จพระศรีนครินทราบรมราชชนนี ที่ทรงประทับอยู่ ณ เมืองโลซาน การที่ท่านหญิงเรียนหนังสืออยู่ที่โลซาน ก็ทำให้ได้มีโอกาสได้เข้าเฝ้าฯ บ่อยๆชีวิตครอบครัว ชีวิตครอบครัว. ท่านหญิงทรงกราบบังคมทูลลาออกจากฐานันดรศักดิ์ พ.ศ. 2512 เพื่อเสกสมรสเมื่อ กับ รองศาสตราจารย์ นายแพทย์อรุณ อมาตยกุล สูตินรีแพทย์ และอาจารย์แพทย์แห่งโรงพยาบาลจุฬาลงกรณ์ ซึ่งเป็นแพทย์ประจำครอบครัว ครองเรือนอยู่ด้วยกัน 27 ปี สามีก็ถึงแก่กรรม ท่านหญิงมาลินีมงคล เสด็จกลับมาเป็นอาจารย์ใหญ่โรงเรียนอนุบาลยุคลธร โดยมี ท่านหญิงปัทมนรังษี เป็นผู้จัดการ โรงเรียนนี้ตั้งขึ้นเมื่อปี 2505 โดย พลตรี พระเจ้าวรวงศ์เธอ พระองค์เจ้าอนุสรมงคลการ และ หม่อมอุบล ยุคล ณ อยุธยา เมื่อแรกตั้งอยู่บริเวณวังของพระเจ้าวรวงศ์เธอ พระองค์เจ้าเฉลิมเขตรมงคล ย่านสุขุมวิท พื้นที่ 3 ไร่ กว้างขวาง สวยงาม ทันสมัย ต่อมาย้ายมาที่ถนนกรุงเทพกรีฑา ละแวกศรีนครินทร์ โดยย้ายตามกันมาทั้งวัง เมื่อ พ.ศ. 2534 ปัจจุบันท่านหญิงวางมือจากโรงเรียน โดยมีหลานสาว (คุณปัทมวดี สุจริตกุล) สืบทอดกิจการ</doc>
