<doc id="116417" url="https://th.wikipedia.org/wiki?curid=116417" title="สระพระองค์อรไทยฯ">สระพระองค์อรไทยฯ สระพระองค์อรไทยฯ เป็นสระน้ำสี่เหลี่ยมผืนผ้า กว้างประมาณ 10 เมตร ยาวประมาณ 15 เมตร ภายในสระก่ออิฐถือปูนโดยรอบ ที่ขอบสระทำเป็นทางเดินปูด้วยกระเบื้องซีเมนต์ มีบันไดก่ออิฐฉาบปูนลงได้ 2 ทาง มีรั้วไม้ฉลุลายกั้นตามแนวทางเดินโดยรอบ มีประตูทางเข้า-ออก 2 ทาง สระน้ำมีหลังคาคลุมเป็นโครงสร้างหลังคาไม้มุงด้วยสังกะสี ที่ขอบชายคาประดับด้วยไม้แผ่นฉลุลายโดยรอบ ตรงทางเข้าสระด้านทิศตะวันออก มีแท่นก่ออิฐฉาบปูนจารึกคำอุทิศคำจารึกอุทิศข้างสระน้ำ คำจารึกอุทิศข้างสระน้ำ. " ศุภมัสดุลุรัตนโกสินทร์ศก 124 สุริยคติกาลที่ 9 เดือนมีนาคม จันทรคตินิยม วันศุกร์เดือนสี่ขึ้นสิบห้าค่ำ ปีมเสงสัปตศก จุลศักราช 1267 พระเจ้าน้องนางเธอ พระองค์เจ้าอรไทยเทพกัญญา ทรงพระดำริห์ว่า จะใคร่บำเพญอุทกทานให้เปนสาธารณประโยชน์ทั่วไปในบรรดาผู้ซึ่งอยู่ในพระบรมมหาราชวัง อันตั้งอยู่ ณ ที่ห่างไกลจากฝั่งน้ำ จึ่งนำพระประสงค์ขึ้นกราบบังคมทูลพระกรุณา จึ่งทรงพระกรุณาโปรดเกล้าฯ ให้กองโยธาในกระทรวงวัง จับการสร้างสระนี้กว้าง 5 วา ยาว 7 วา 2 ศอก ลึก 2 วา ได้ลงเขื่อนถือปูนซีเมนต์ มีบันไดลาดศิลาขึ้นลง ปลูกหลังคาครอบแลรั้วกัน แล้วสำเร็จสิ้นเงิน 8661 บาท 8 อัฐ จึ่งได้อาราธนาพระสงฆ์เจริญพระปริตรพุทธมนต์ รับอาหารบิณฑบาตเปนเบื้องต้นแห่งทาน แล้วได้มีการแจกสลากต่างๆ มีช้างแลกระบือเปนอาทิ นับจำนวนถ้วน 5000 สลาก ทรงบริจาคแจกทั่วไปในบรรดาผู้ซึ่งอยู่ในพระบรมมหาราชวัง ด้วยหวังพระทัยให้เปนประโยชน์แลยินดีทั่วหน้า ด้วยอำนาจพระเมตตาแลสาธารณอันได้ทรงบำเพ็ญครั้งนี้ จงเปนอุปการวิธีกางกั้น สรรพพิบัติอันตราย ให้พระโรคเสื่อมคลาย ทรงพระเจริญ ศุขศิริสวัสดิ์สิ้นกาลนาน ทรงอุทิศพระกุศลส่วนสาธารณทานนี้แดท่านทั้งหลายผู้ได้อนุโมทนา จงสำเร็จความปรารถนาในทางธรรม ทั้งปัจจุบันแลภายน่าเทอญ "</doc>
