<doc id="153389" url="https://th.wikipedia.org/wiki?curid=153389" title="สตาร์พิกส์">สตาร์พิกส์ สตาร์พิคส์ () เป็นนิตยสารเกี่ยวกับภาพยนตร์รายปักษ์ ที่ออกทุก 15 วัน ถือเป็น นิตยสารหนังฝรั่งเล่มแรกของประเทศไทย เริ่มผลิตตั้งแต่เดือนตุลาคม พ.ศ. 2508 โดย สุชาติ เตชศรีสุธี ในปัจจุบันอยู่ภายใต้การดูแลของบุตรสาวในตำแหน่งบรรณาธิการบริหาร บุษบา เตชศรีสุธี คอลัมน์ในนิตยสาร เช่นหนังที่กำลังเข้าโรง จุดเด่นของสตาร์พิคส์คือ ภาพโปสเตอร์สวยๆ ทั้งจากตัวหนังและดารา เพราะว่าเป็นหนังสือหนังที่ถือกำเนิดมาจากโรงพิมพ์ห้องภาพสุวรรณ ที่จัดทำรูปดาราขายเป็นหลักมาก่อน ในปัจจุบันมีร้านจำหน่ายภาพและของที่ระลึกจากภาพยนตร์ของสตาร์พิกส์ อยู่หลายสาขา ส่วนคอลัมน์อื่นเช่นคอลัมน์หนังคลาสสิก ของ ประวิทย์ แต่งอักษร เป็นเรื่องราวของหนังดีในอดีตในเชิงวิชาการ , มี Steadtler Art Club ที่ส่งเสริมการวาดภาพ ซึ่งเป็นคอลัมน์ที่มีมานานตั้งแต่ยุคแรกๆ นอกจากนี้ยังมีบทความพิเศษในส่วนของหนังอื่นๆ ที่น่าสนใจ เช่น หนังนานาชาติต่างๆ และบทสัมภาษณ์ ที่ให้ความสำคัญกับบุคคลในวงการหนังไทยที่กำลังมีผลงานในช่วงนั้นๆ ด้วย</doc>
