<doc id="820013" url="https://th.wikipedia.org/wiki?curid=820013" title="พรรคอธิปไตยปวงชนชาวไทย">พรรคอธิปไตยปวงชนชาวไทย พรรคอธิปไตยปวงชนชาวไทย (อปท.) ( - TPSP) เป็นพรรคการเมืองที่ยังไม่จดทะเบียนจัดตั้งตามกฎหมายอย่างเป็นทางการ แต่มีการประกาศอุดมการณ์อย่างชัดเจน เกิดขึ้นจากการรวมตัวของประชาชนจากทุกสาขาอาชีพ รวมทั้งข้าราชการทหาร ตำรวจ และพระภิกษุสงฆ์ เป็นพรรคที่หลายฝ่ายให้ความสนใจ โดยมุ่งประเด็นว่าเป็นพรรคทหาร และมี พล.อ.ประวิตร วงษ์สุวรรณ อยู่เบื้องหลังความเป็นมาความเป็นมา. - วันที่ 23 ต.ค.2559 นายสมาน ศรีงาม แถลงเปิดตัวพรรค ท่ามกลางสนใจของประชาชนว่าเป็นพรรคทหาร และน่าจะมีนายทหารชักใยอยู่เบื้องหลัง โดยมุ่งประเด็นความเกี่ยวข้องกับ พล.อ.ประวิตร วงษ์สุวรรณ รองนายกรัฐมนตรี และ รัฐมนตรีว่าการกระทรวงกลาโหม ซึ่งส่ง พล.ท.ธรากฤต ทับทองสิทธิ์ รอง ผอ.รมน.ภาค 2 เป็นตัวแทน มาเป็นประธานในพิธีวางศิลาฤกษ์พระบรมราชานุสาวรีย์ พระบาทสมเด็จพระจุลจอมเกล้าเจ้าอยู่หัว รัชกาลที่ 5 ที่ศูนย์เรียนรู้เศรษฐกิจพอเพียง ต.นากลาง อ.สูงเนิน จ. ทั้งนี้ นายสมาน ศรีงาม ซึ่งอ้างว่าเป็นเลขาธิการพรรค ประกาศสนับสนุนให้ คสช. โอนอำนาจสู่ประชาชน ก่อนจัดการเลือกตั้ง “พรรคอธิปไตยปวงชนชาวไทยนี้ เป็นพรรคการเมืองที่มาจากการจัดตั้ง ไม่ได้มาจากการเลือกตั้ง ซึ่งได้รวบรวมกลุ่มคนทุกสาขาอาชีพ จากทั่วประเทศ แล้วเลือกตัวแทนกลุ่มเข้ามาเป็นผู้บริหารพรรค ซึ่งตนอยากให้ คสช. พิจารณาว่าขออย่าเพิ่งให้มีการเลือกตั้ง แต่ขอให้มีการถ่ายโอนอำนาจมาให้สภาประชาชน กับ สนช.บริหารประเทศรับช่วงต่อก่อน เพื่อให้สภาประชาชนได้ทำการบริหารจัดการประเทศชาติให้อยู่ตัวก่อน แล้วสภาประชาชนจะได้เปิดให้มีการเลือกตั้งทั่วไปในภายหลังเอง- วันที่ 27 ต.ค.2559 พล.อ.ประวิตร วงษ์สุวรรณ] ให้การปฎิเสธอยู่เบื้องหลังการตั้งพรรคอธิปไตยปวงชนชาวไทย และย้ำว่าตนและนายกรัฐมนตรีไม่คิดที่จะเล่นการเมือง- วันที่ 29 ต.ค.2559 น.อ.(พิเศษ) คัมภีร์ คัมภีรญาณนนท์ เลขาธิการพรรค ได้ออกแถลงการณ์ ยืนยันว่า พล.อ.ประวิตร วงษ์สุวรรณ ไม่มีส่วนเกี่ยวข้องในการตั้งพรรค พร้อมแถลงถึงความเป็นมา โครงสร้าง และนโยบายของพรรค “การรวมตัวเพื่อจัดตั้งพรรคอธิปไตยปวงชนชาวไทย ได้เกิดขึ้นมาระยะหนึ่ง ก่อนการเสด็จสวรรคตของพระบาทสมเด็จพระปรมินทรมหาภูมิพลอดุลยเดช ผู้ทรงเป็นที่รักยิ่งของปวงชนชาวไทย เป็นการรวมตัวของพี่น้องคนไทย ทุกฝ่าย ทุกสีเสื้อ ทุกสาขาอาชีพ (รวมทั้งข้าราชการ ทหาร ตำรวจ และพระภิกษุสงฆ์) ผู้รักและปรารถนาดีต่อชาติบ้านเมือง ซึ่งทุกคนต่างมีความห่วงใยอนาคตของประเทศ อนาคตของลูกหลาน ที่ต้องกลับไปเผชิญกับวังวนการเมืองแบบเดิม เมื่อ คสช. ลงจากอำนาจ และจัดให้มีการเลือกตั้ง …” “โครงสร้างของพรรคอธิปไตยปวงชนชาวไทย เป็นการใช้รูปแบบของสภาประชาชนแบบผสมผสาน โดยพี่น้องคนไทยจากทุกพื้นที่ และองค์กรมวลชนต่างๆ มีส่วนในการกำหนดนโยบาย กำหนดตัวบุคคล และมีมาตรการผูกมัดให้ผู้ใช้อำนาจต้องปฏิบัติตาม กล่าวคือ บริหารพรรคฯ และประเทศโดยพี่น้องประชาชน ... มีตำแหน่งเลขาธิการบริหารพรรคในภาพรวม” “พรรคอธิปไตยปวงชนชาวไทย มีนโยบายที่จะทำให้พระพุทธศาสนามีความเจริญมั่นคง เป็นศาสนาประจำชาติ และเป็นศูนย์กลางพระพุทธศาสนาของโลก โดยคงความเป็นธรรมแก่พี่น้องคนไทยต่างศาสนา จะมีการแก้ไขปัญหาความยากจน แก้ไขปัญหาไร้ที่ดินทำกิน แก้ไขปัญหาหนี้สินของเกษตรกร แรงงาน ข้าราชการ และลูกหนี้ที่ไม่ได้รับความเป็นธรรม แก้ไขปัญหาความเหลื่อมล้ำทางสังคม แก้ไขปัญหาด้านชาติพันธุ์ของคนในชาติ แก้ไขชำระประวัติศาสตร์ที่ไม่ถูกต้อง แก้ไขปัญหาความไม่เป็นธรรมของกฎหมาย และการบังคับใช้กฎหมาย … พรรคฯ จะแก้ไขปัญหาคดีความทางการเมือง จะยกย่องพี่น้องคนไทยผู้เสียชีวิตจากเหตุการณ์ทางการเมืองที่เกิดขึ้นตั้งแต่ในอดีตจนถึงปัจจุบัน จะนำนโยบายที่ดีของทุกรัฐบาลมาต่อยอดและขยายผลในการพัฒนาบ้านเมือง จะทำให้ พี่น้องคนไทยทุกคนได้รับผลประโยชน์จากทรัพยากรของชาติ และจากงบประมาณแผ่นดินอย่างเท่าเทียมและเป็นธรรม … เพราะทุกคนคือเจ้าของประเทศ”- วันที่ 5 พ.ย.2559 น.อ.(พิเศษ) คัมภีร์ คัมภีรญาณนนท์ เลขาธิการพรรค เป็นประธานการจัดกิจกรรมของพรรค ที่ อ.ท่ายาง จ.เพชรบุรี พร้อมประกาศสนับสนุนแนวทางหาที่ดินทำกินให้เกษตรกรทั้งประเทศตามแนวพระราชดำริของในหลวง เพื่อแก้ไขชีวิตของชาวนาอย่างยั่งยืน “พื้นที่ที่มาวางศิลาฤกษ์ในวันนี้เป็นพื้นที่ สปก.ที่นายประภาส โงกสูงเนิน ประธานสภาประชาชน 4 ภาคดูแลอยู่ เพื่อจัดทำเป็นศูนย์พัฒนาการเรียนรู้เศรษฐกิจพอเพียง มีพื้นที่ทั้งสิ้นประมาณ 2 – 3 พันไร่ พรรคอธิปไตยปวงชนชาวไทยให้ความสำคัญในเรื่องการพัฒนาความเป็นอยู่ของประชาชนที่ยังไร้ที่ทำกิน มีจุดมุ่งหมายเพื่อการปฏิรูปชีวิตชาวนาที่แท้จริง ผลักดันให้เกิดอำนาจการต่อรองกับภาครัฐ โดยยึดแนวทางทฤษฎีการเกษตรของพระบาทสมเด็จพระเจ้าอยู่หัวเป็นแบบอย่าง นายประภาสเป็นผู้นำในเรื่องนี้มานานและดำเนินการให้แก่ภาคเกษตรทั่วประเทศ ทุกอย่างทำตามกฎหมาย ถ้าจะพลิกประเทศก็จะต้องพลิกโครงสร้างการเกษตรทั้งหมด ให้ชาวไร่ชาวนาพ้นวิกฤตโดยสภาประชาชนจะเป็นแกนนำ พรรคอธิปไตยปวงชนชาวไทยจะผลักดันให้เกิดการเปลี่ยนแปลงประเทศ ถวายแด่พระบาทสมเด็จพระเจ้าอยู่หัว”ผู้บริหารพรรคเลขาธิการพรรคผู้บริหารพรรค. เลขาธิการพรรค. - น.อ.(พิเศษ) คัมภีร์ คัมภีรญาณนนท์รองเลขาธิการพรรค (15)รองเลขาธิการพรรค (15). - พล.ท.เกียรติศักดิ์ ศรีวฤทธิ์ - พล.ท.ชนินทร์ มหาตมัน - นายนคร ศีลพิพัฒน์ - นายประภาส โงกสูงเนิน - นางลดาวัลย์ ปวีณชัย - ม.ล.วัลย์วิภา จรูญโรจน์ - นายสมพร มูสิกะ - นายสมาน ศรีงาม ฯลฯ</doc>
