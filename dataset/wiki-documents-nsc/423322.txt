<doc id="423322" url="https://th.wikipedia.org/wiki?curid=423322" title="ด็อกแท็ก">ด็อกแท็ก ด็อกแท็ก () เป็นชื่ออย่างไม่เป็นทางการสำหรับแถบป้ายประจำตัวที่สวมใส่โดยกำลังพล ได้ชื่อด็อกแท็ก หรือป้ายชื่อห้อยคอสุนัข เนื่องจากมีลักษณะคล้ายแถบสุนัขจริง ๆ แท็กนี้ส่วนใหญ่ใช้เพื่อระบุตัวตนของผู้เสียชีวิตและได้รับบาดเจ็บ และให้ข้อมูลการแพทย์เบื้องต้นที่สำคัญแก่การรักษาผู้บาดเจ็บ เช่น หมู่เลือด และประวัติการฉีดวัคซีน เช่นเดียวกับความพึงใจทางศาสนา ด็อกแท็กโดยปกติผลิตจากโลหะหรืออัลลอยที่ทนการกัดกร่อนหลายชนิดรวมกัน เช่น อะลูมิเนียม โมเนลหรือเหล็กกล้าไร้สนิม อย่างไรก็ดี ในช่วงสงคราม ด็อกแท็กอาจผลิตขึ้นจากโลหะอะไรก็ตามที่หาได้ ในกองทัพสหรัฐ หากทหารมีภาวะทางการแพทย์ซึ่งต้องการความสนใจเป็นพิเศษ จะมีการเพิ่มแถบสีแดงซึ่งมีข้อมูลตรงประเด็นระบุอยู่และใส่ด้วยกันกับด็อกแท็ก ในกองทัพสหรัฐ กำหนดให้ทหารทุกนายในสนามต้องสวมใส่แถบป้ายตลอดเวลา แถบนี้อาจมีสองสำเนาข้อมูลและถูกออกแบบให้หักได้ง่ายเป็นสองชิ้น ซึ่งเป็นผลให้ป้ายครึ่งหนึ่งสามารถเก็บได้เพื่อการประกาศ และอีกครึ่งหนึ่งเก็บไว้กับตัวเมื่อสถานะการรบไม่เอื้อให้ผู้ได้รับบาดเจ็บหรือเสียชีวิตเก็บกู้ได้ทันที อีกทางหนึ่ง ในกองทัพสหรัฐ มีการออกแถบป้ายสองแถบที่เหมือนกัน ป้ายหนึ่งสวมบนโซ่ยาวรอบคอ ส่วนป้ายที่สองบนโซ่ที่เล็กกว่ามากที่ติดกับโซ่อันแรก ในกรณีที่ผู้สวมเสียชีวิต แถบที่สองจะถูกเก็บรวบรวมไป และแถบแรกยังอยู่กับศพ อีกทางหนึ่ง บางหน่วยอนุญาตหรือกำหนดให้ทหารแต่ละนายสวมปักอยู่ในบูตของพวกเขาแทน และอันที่สองสวมไว้รอบคอ</doc>
