<doc id="74479" url="https://th.wikipedia.org/wiki?curid=74479" title="โรงเรียนสตรีวิทยา">โรงเรียนสตรีวิทยา โรงเรียนสตรีวิทยา (อักษรย่อ : ส.ว.; อังกฤษ: Satri Wittaya School) หรือเรียกอย่างย่อ ว่า สตรีวิท เป็นโรงเรียนรัฐบาลมัธยมศึกษาขนาดใหญ่พิเศษ ประเภทโรงเรียนสตรีล้วน ตั้งอยู่ที่ถนนดินสอ แขวงบวรนิเวศ เขตพระนคร กรุงเทพมหานคร มีการเรียนการสอนตั้งแต่ระดับชั้น ม.1 ถึง ม.6 สังกัดสำนักงานเขตพื้นที่การศึกษามัธยมศึกษา เขต 1 (กรุงเทพมหานคร)ประวัติโรงเรียนสตรีวิทยา ประวัติโรงเรียนสตรีวิทยา. พ.ศ. 2443 ก่อตั้งโรงเรียนสตรีวิทยา โรงเรียนสตรีวิทยาก่อตั้งขึ้นเมื่อปี ร.ศ. 119 พ.ศ. 2443 ในรัชสมัย พระบาทสมเด็จพระจุลจอมเกล้าเจ้าอยู่หัว สถานที่เดิมตั้งอยู่ที่วังพระองค์เจ้าอลังการหลังโรงหวย กข.ตำบลสามยอด (ปัจจุบันเป็นตึกของบริษัทสามมิตรสงเคราะห์) กรมศึกษาธิการได้แต่งตั้ง มิสลูสี ดันแลป เป็นครูใหญ่คนแรกของโรงเรียนสตรีวิทยา ต่อมาโรงเรียนได้ย้ายไปอยู่ที่ตึก 2 ชั้น ถนนเจริญกรุง หลังวังบูรพาภิรมย์ ในช่วงนั้นคนทั่วไปนิยมเรียกโรงเรียนสตรีวิทยาว่า "โรงเรียนแหม่มสี" สมัยนั้นโรงเรียนเปิดรับทั้งชายและหญิง ซึ่งนักเรียนชายต้องอายุไม่เกิน 12 ปี สอนตั้งแต่เด็กเริ่มเรียน ส่วนชั้นประถมมีการสอนภาษาอังกฤษด้วย เมื่อโรงเรียนเจริญรุ่งเรืองขึ้นตามลำดับ มิสลูสี ดันแลป ตระหนักถึงความสำคัญของการศึกษาที่ต้องพัฒนาในระดับสูงขึ้น จึงแจ้งความประสงค์ยกโรงเรียนสตรีวิทยาให้แก่กรมศึกษาธิการกรมธรรมการและมิสลูสี ยินยอมรับราชการต่อไป 3 สิงหาคม พ.ศ. 2444 เป็นโรงเรียนรัฐบาล กระทรวงธรรมการมีคำสั่งให้ลงแจ้งความเปิดโรงเรียนสตรีวิทยาประกาศในหนังสือราชกิจจานุเบกษาเป็นโรงเรียนของรัฐบาลให้สอนตามหลักสูตรของกรมศึกษาธิการ และได้จัดการเรียนการสอนจนถึงระดับมัธยมศึกษา พ.ศ. 2448 โรงเรียนได้ย้ายไปที่ตึกริมถนนราชบพิธติดกับโรงพิมพ์โสภณพิพัฒนาการ- พ.ศ. 2449-พ.ศ. 2450 มิสลูสี ดันแลป ลาออกเพราะสุขภาพไม่ดี กรมศึกษาธิการ จึงให้ครูทิม กาญจนาโอวาท ครูใหญ่ โรงเรียนศึกษานารี เป็นครูใหญ่โรงเรียนสตรีวิทยาอีกแห่งหนึ่ง ต่อมากระทรวงธรรมการรวมโรงเรียนสตรีวิทยาและโรงเรียนศึกษานารีเข้าด้วยกันแล้วย้ายมาอยู่ที่ตึกดิน มุมถนนดินสอและ ถนนราชดำเนินกลาง(ปัจจุบันคือบริเวณ บริษัทธนบุรีประกอบรถยนต์ จำกัด) โดยใช้ชื่อว่าโรงเรียนสตรีวิทยาตั้งแต่ พ.ศ. 2450 เป็นต้นมา พ.ศ. 2452 ย้ายไปถนนดินสอ สำนักงานทรัพย์สินส่วนพระมหากษัตริย์ต้องการที่ดินคือเพื่อสร้างอาคารตามโครงการปรับปรุงถนนราชดำเนินใหม่ กระทรวงศึกษาธิการ โดย พล.ร.อ.หลวงสินธุ์สงครามชัย รัฐมนตรีว่าการกระทรวงศึกษาธิการ ได้มีคำสั่งให้หาที่สร้างโรงเรียนสตรีวิทยาใหม่ อาจารย์สิริมา จิณณาสา อาจารย์ใหญ่ ตกลงเลือกที่ดินของสำนักงานทรัพย์สินส่วนพระมหากษัตริย์ ริมถนนดินสอ พื้นที่ 9 ไร่อยู่ตรงข้ามสถานที่เดิมการก่อสร้างโรงเรียนใหม่ของสตรีวิทยา พล.ร.อ.หลวงสินธุ์สงครามชัย ผู้ได้รับการยกย่องว่าเป็น ผู้ชุบชีวิตสตรีวิทยา มีความประสงค์จะให้เป็นโรงเรียนตัวอย่างในเชิงก่อสร้าง โดยวางแผนผังให้เหมาะสมโอ่โถงงดงาม รายการปลูกสร้างได้แก่ ตึกเรียน 2 ชั้น 1 หลัง หอประชุมหรือโรงอาหารเป็นโรงโถงชั้นเดียว มีเวทีสำหรับการแสดง ห้องส้วม ห้องพยาบาล เป็นเรือนไม้ชั้นเดียว ต่อมามีการสร้างหอการฝีมือ โรงครัว บ้านพักครูใหญ่ เรือนภารโรง การก่อสร้างใช้เวลา 17 เดือน เปิดโรงเรียนเมื่อวันที่ 24 มิถุนายน พ.ศ. 2484 พ.ศ. 2487 ปิดโรงเรียนเพราะสงครามโลก ปิดโรงเรียนเพราะสงครามโลกครั้งที่ 2 เกรงจะเป็นอันตรายจากการทิ้งระเบิด พ.ศ. 2488 เปิดโรงเรียนหลังสงครามโลกได้เปิดสอนต่อแต่ไปเรียนที่ โรงเรียนเบญจมราชาลัย เพราะอาคารเรียนสตรีวิทยาใช้เป็นที่ตั้งหน่วยพยาบาลของทหารพันธมิตร จน เดือนเมษายน พ.ศ. 2489 ทหารย้ายออกไป จึงกลับมาเรียนที่เดิม พ.ศ. 2490 เปิดชั้นเตรียมอุดมเปิดสอนชั้นเตรียมอุดมเป็นรุ่นแรกมีแผนกอักษรศาสตร์และวิทยาศาสตร์ นักเรียนเตรียมแผนกอักษรศาสตร์สอบไล่ได้เป็นที่ 1 ของทั้งประเทศ นอกจากนั้นยังสอบได้เป็นที่ 2 และที่ 19 ในจำนวนนักเรียน 50 คนแรกที่ได้รับประกาศชื่อนับเป็นครั้งแรกที่ โรงเรียนรัฐบาล สามารถทำได้ โรงเรียนสตรีวิทยาจึงได้ริเริ่มคิดป้าย เกียรตินิยมเรียนดี ขึ้นเพื่อประกาศชื่อนักเรียนที่เรียนดีติดไว้ที่หอประชุมตั้งแต่นั้นเป็นต้นมา พ.ศ. 2491 จัดตั้งสตรีวิทยาสมาคมเพื่อเป็นที่พบปะติดต่อกันของศิษย์เก่าและให้ศิษย์เก่าร่วมแรงร่วมใจกันทำประโยชน์ให้แก่โรงเรียนได้ทำพิธีเปิดป้ายเมื่อวันที่ 18 มีนาคม พ.ศ. 2492 กีฬาประเพณีสมาคมได้มอบทุนให้แก่นักเรียนชั้น ม.6 ที่สอบไล่ได้คะแนนยอดเยี่ยม จัดให้มีการแข่งขันกีฬาประเพณีซึ่งเป็นการแข่งขันกีฬาภายในโรงเรียนจนเป็นประเพณีสืบต่อมาจนทุกวันนี้ พ.ศ. 2495-พ.ศ. 2496 ครบรอบครึ่งทศวรรษ โรงเรียนได้งบประมาณเพื่อก่อสร้างอาคารวิทยาศาสตร์โรงเรียนได้จัดงานฉลองโรงเรียนครบครึ่งทศวรรษเพื่อฉลองอาคารวิทยาศาสตร์ไปด้วยเมื่อวันที่ 3 ตุลาคม พ.ศ. 2496 งานครั้งได้รับพระมหากรุณาธิคุณจาก สมเด็จพระศรีนครินทราบรมราชชนนี โดยทรงพระกรุณาเสร็จพระราชดำเนินมาทรงเป็นประธานในงาน ยังความปลาบปลื้มปิติแก่คณะครูนักเรียนสตรีวิทยาอย่างหาที่สุดมิได้ พ.ศ. 2498 จัดตั้งสมาคมผู้ปกครองและครูสตรีวิทยาเพื่อส่งเสริมให้เกิดความร่วมมือกันระหว่างผู้ปกครองและครู ตลอดจนเป็นที่แลกเปลี่ยนความรู้ความคิด และประสบการณ์ในการแก้ปัญหาของเยาวชนร่วมกัน พ.ศ. 2512-พ.ศ. 2515 โรงเรียนได้รับงบประมาณก่อสร้างและซ่อมแซมอาคารดังนี้ สร้างอาคารเรียน 4 ชั้น 40 ห้องเรียน พร้อมหอประชุมใหญ่ลานเอน จุคนได้ประมาณ 1,200 คน ทำพิธีเปิดเมื่อวันที่ 20 พฤษภาคม พ.ศ. 2514 สร้างอาคาร 5 ชั้น ด้าน ถนนราชดำเนิน ชั้นล่างเป็นโรงอาหาร เป็นอาคารที่มีห้องเรียนประมาณ 40 ห้องและมีห้องปฏิบัติการทางภาษา ห้องปฏิบัติการทางวิทยาศาสตร์ ห้องพักครู ห้องฝ่ายปกครอง ห้องพิมพ์ดีด และห้องสหกรณ์โรงเรียน พ.ศ. 2530-พ.ศ. 2532 โรงเรียนสตรีวิทยาได้รับรางวัลโรงเรียนดีเด่น 3 ปีซ้อน และโรงเรียนพระราชทาน นักเรียนพระราชทานปี 2533 พ.ศ. 2543 โรงเรียนสตรีวิทยาครบรอบ 100 ปีสัญลักษณ์โรงเรียน สัญลักษณ์โรงเรียน. เข็มสตรีวิทยา เป็นรูปโล่ บริเวณพื้นที่สีแดงมีรูปคบเพลิง บริเวณพื้นที่สีขาวมีอักษรเขียนว่า "โรงเรียน" และ "สตรีวิทยา" คติพจน์ ธัมมัง สุจริตตัง จเร พึงประพฤติธรรมให้สุจริต สีประจำโรงเรียน แดง-ขาว แดง (แดงเลือดนก) หมายถึง เลือดเนื้อของชาวสตรีวิทยา ลูกสตรีวิทยาจะต้องรักพวกพ้อง สามัคคีกัน ประดุจพี่น้องร่วมสายโลหิตไม่ว่าอยู่ ณ ที่ใด สีแดงจะสด-เด่น เปรียบคุณค่าลูกสตรีวิทยาที่มีความจงรักภักดีต่อชาติบ้านเมืองและพร้อมที่จะทำประโยชน์แก่สังคมฉันนั้น ขาว หมายถึง ความสะอาด บริสุทธิ์ดุจดอกมะลิของลูกสตรีวิทยาที่มีจิตใจพร้อมถึงคุณธรรม ต้นไม้ประจำโรงเรียน ต้นโพธิ์ ดอกไม้ประจำโรงเรียน ดอกกาหลง มีสีขาว เมื่อก่อนจะถูกปลูกไว้บริเวณหน้าโรงอาหาร อัตลักษณ์ ยอดนารี สตรีวิทยาสิ่งศักดิ์สิทธิ์ประจำโรงเรียน สิ่งศักดิ์สิทธิ์ประจำโรงเรียน. พระนิรันตราย เป็นพระพุทธรูปปางสมาธิ ฐานกว้าง 1 เมตร สูง 4 เมตร ขนาดหน้าตัก 29 นิ้ว เบื้องหลังมีเรือนแก้วเป็นพุ่มมหาโพธิ์ยอดมีรูปพระมหามงกุฏมีทรวดทรงอย่างคนสามัญแต่คงมีรัศมีตามแบบพระพุทธรูปทั่วไป ประดิษฐาน ณ ด้านขวามือของอาคารเก้าทศวรรษ พระราชานุสาวรีย์ สมเด็จพระศรีนครินทราบรมราชชนนี พระรูปจำลอง สมเด็จพระศรีนครินทราบรมราชชนนี ฉลองพระองค์แบบสามัญชนดังที่เคยทรงขณะเป็นนักเรียนโรงเรียนสตรีวิทยา สมเด็จพระเจ้าพี่นางเธอ เจ้าฟ้ากัลยาณิวัฒนากรมหลวงนราธิวาสราชนครินทร์ เสด็จทรงเปิดพระราชานุสาวรีย์ฯ ในวันอาทิตย์ที่ 29 ตุลาคม พ.ศ. 2543 เทพารักษ์ท่านพระยาทรงสุรเดชรับราชการอยู่กับ พระบาทสมเด็จพระพุทธยอดฟ้าจุฬาโลกมหาราช เดิมชื่อ ยม ชาวสตรีวิทยาเคารพบูชาเทพารักษ์ท่านพระยาทรงสุรเดชเป็นอย่างมากมักจะนำหมากพลูไปนมัสการกราบไหว้ท่าน เจ้าพ่อตึกดิน-เจ้าแม่ทับทิม เจ้าพ่อตึกดินและเจ้าแม่ทับทิม เป็นที่เคารพบูชาอย่างมากสำหรับชาวสตรีวิทยา ในช่วงสอบไล่-สอบเข้า นักกีฬาไปแข่งขัน หรือทัศนศึกษานอกโรงเรียนมักจะมีการนมัสการกราบไหว้เจ้าพ่อตึกดินและเจ้าแม่ทับทิมเพื่อความเป็นสิริมงคลเหตุการณ์สำคัญก่อตั้งโรงเรียน เหตุการณ์สำคัญ. ก่อตั้งโรงเรียน. มิสลูสี ดันแลป หรือ "แหม่มสี" เป็นธิดากัปตันเรือ เป็นครูสอนหนังสืออยู่ที่โรงเรียนสตรีวังหลังก่อนจะตั้งโรงเรียนสตรีวิทยาขึ้นมา เมื่อปี พ.ศ. 2443 สมัยนั้นเปิดรับสมัครนักเรียนทั้งชายและหญิง หลักสูตรและวิธีการสอนของแหม่มสีทำให้โรงเรียนสตรีวิทยามีชื่อเสียงตั้งแต่แรกเริ่ม โรงเรียนสตรีวิทยาสมัยแรกย้ายที่ตั้งหลายแห่ง จากหลังโรงหวย ก.ข.สามยอด ไปตึกแถวหลังวังบูรพา (มุมด้านตะวันออกของถนนถนนทหารบกทหารเรือและถนนเจริญกรุง) และย้ายไปอยู่ข้างโรงพิมพ์โสภณพิพรรฒธนากร ริมถนนราชบพิธ ใน พ.ศ. 2446 นักเรียนชื่อ "นิล" อายุ 13 ปีได้รับเงินรางวัล 5 ตำลึงจากรัฐบาลเนื่องจากสอบไล่ปลายปีระดับประถม วิชาธรรมจริยาได้คะแนนสูงสุด นักเรียนผู้นี้ต่อมาได้สมัครเป็นนักเรียนสอนโรงเรียนสตรีวิทยา เริ่มเป็นครูน้อยที่โรงเรียนเสาวภา ครูทิมซึ่งขณะนั้นเป็นครูใหญ่โรงเรียนเบญจมราชาลัยได้ขอตัวให้ไปสอนที่นั่น ต่อจากนั้นได้ย้ายโรงเรียนอื่นๆ และดำรงตำแหน่งสูงขึ้นเรื่อยๆ ท้ายที่สุดได้เป็นอาจารย์ใหญ่โรงเรียนเพชรบุรีวิทยาลงกรณ์ย้ายมาตึกดิน ย้ายมาตึกดิน. ครูทิม กาญจนาโอวาท ภูมิลำเนาเดิมอยู่ที่อ่างทองเรียนหนังสือกับแหม่มโคล์ที่โรงเรียนกุลสตรีวังหลัง จนจบหลักสูตรแล้วเป็นครูที่โรงเรียนนั้นมาจนสมรสจึงลาออก พ.ศ. 2449 เริ่มรับราชการเป็นครูใหญ่ที่ โรงเรียนศึกษานารี เมื่อตั้งอยู่ที่ ถนนข้าวสาร และต้องรับตำแหน่งครูใหญ่สตรีวิทยา อีกแห่งหนึ่งจึงเสนอให้รวมทั้ง 2 โรงเรียนเข้าด้วยกันที่ตึกดินใช้ชื่อว่า "สตรีวิทยา"ส.ว.อักษรย่อของสตรีวิทยา ส.ว.อักษรย่อของสตรีวิทยา. นางผจงวาด วายวานนท์ จบการศึกษาชั้นต้นทั้งประถมและมัธยมที่โรงเรียนสตรีวิทยา แล้วศึกษาต่อทางวิชาชีพครู ตลอดจนวิชาการสาขาต่างๆที่ จุฬาลงกรณ์มหาวิทยาลัย เช่น ภาษาอังกฤษ ภาษาไทย ประวัติศาสตร์ ตามระเบียบการแต่งกายของนักเรียนรัฐบาลตั้งแต่ พ.ศ. 2476 นักเรียนต้องใช้เข็มเครื่องหมายที่อักษรย่อชื่อโรงเรียน ทางโรงเรียนจึงขอใช้ ส.ว.เพิ่มชั้นม.ปลาย เพิ่มชั้นม.ปลาย. นางสาวสังวาลย์ ปุคคละนันท์ เป็นคนคลองบางหลวง เรียนที่โรงเรียนวัดอนงคาราม และ โรงเรียนศึกษานารี และศึกษาต่อจนจบครูมัธยม ตำแหน่งสูงสุดคือเป็นอาจารย์ใหญ่โรงเรียนสตรีวิทยา ในสมัยอาจารย์โรงเรียนมีชื่อเสียงด้านกีฬาและอนุกาชาดได้ครองถ้วยชนะเลิศกีฬาและดัดตนหลายชนิด นอกจากนั้นยังเป็นสมัยที่โรงเรียนเริ่มสอนชั้นม.7 และ ม.8 ด้วยยุบหรือย้าย ยุบหรือย้าย. ใน พ.ศ. 2482 รัฐบาลดำเนินการปรับปรุงขยายถนนราชดำเนิน กระทรวงศึกษาธิการ ลงมติให้ยุบไม่ก็ย้ายนักเรียนไปเรียนรวมกับ โรงเรียนเบญจมราชาลัย เสีย อาจารย์สิริมาจึงขอร้อง กระทรวงศึกษาธิการ จึงไม่ยุบโรงเรียนเพียงแต่ให้ย้ายที่ตั้งใหม่ที่ริมถนนดินสอยุคเรียนดีกีฬาเด่น ยุคเรียนดีกีฬาเด่น. คุณหญิงอาภรณ์ กฤษณามระ สำเร็จการศึกษาจาก จุฬาลงกรณ์มหาวิทยาลัย หลังสงครามโลกครั้งที่ 2 จบลงได้เป็นอาจารย์ใหญ่โรงเรียนสตรีวิทยาอยู่ 8 ปี ในยุคของคุณหญิงอาภรณ์ สตรีวิทยาเด่นทั้งด้านกีฬาและการเรียนได้รางวัลบ่อยครั้งม.ศ.5 รุ่นสุดท้าย ม.ศ.5 รุ่นสุดท้าย. คุณหญิงบรรจง นิวาศะบุตร จบการศึกษาระดับประถมศึกษาจากโรงเรียนสหายหญิง ซึ่งเป็นโรงเรียนสตรีประจำ จังหวัดสระบุรี เป็นศิษย์เก่าจากโรงเรียนสตรีวิทยาและจบการศึกษาระดับสูงสุดคืออักษรศาสตร์มหาบัณฑิต สืบเนื่องจากการปรับระบบชั้นเรียนเมื่อ พ.ศ. 2521 นักเรียนชั้น ม.ศ.5 ในปี พ.ศ. 2525 และจบการศึกษา พ.ศ. 2526 จึงเป็น ม.ศ.5 รุ่นสุดท้ายหล่อพระพุทธรูปประจำโรงเรียน หล่อพระพุทธรูปประจำโรงเรียน. 20 สิงหาคม พ.ศ. 2535 สมเด็จพระญาณสังวรสมเด็จพระสังฆราช สกลมหาสังฆปรินายก ทรงเป็นประธานประกอบพิธีเททองหล่อพระพุทธรูปประจำโรงเรียน "พระนิรันตราย" ซึ่งสรี้างขึ้นเนื่องในโอกาสเฉลิมพระเกียรติสมเด็จพระนางเจ้าสิริกิติ์พระบรมราชินีนาถทรงเจริญพระชนมพรรษาครบ 60 พรรษาและทรงเจิมแผ่นศิลาฤกษ์ และพระราชทานเมื่อ 16 มิถุนายน พ.ศ. 2535 ต่อมา 16 กันยายน พ.ศ. 2536 จึงประกอบพิธีเบิกเนตรความภาคภูมิใจของโรงเรียนความภาคภูมิใจของโรงเรียน. - เคยเป็นสถานศึกษาของสมเด็จย่า - รับเสด็จสมเด็จพระราชินีนาถเอลิซาเบธที่ 2 - โครงการห้องสมุดเฉลิมพระเกียรติกาญจนาภิเษก - สมเด็จพระเทพฯเสด็จเยือนโรงเรียนรายนามผู้บริหารโรงเรียนสตรีวิทยาเกียรติประวัติของโรงเรียน เกียรติประวัติของโรงเรียน. โรงเรียนสตรีวิทยาเป็นโรงเรียนมัธยมศึกษาขนาดใหญ่พิเศษมีความมุ่งมั่นในการปรับปรุงและพัฒนารักษาสิ่งแวดล้อมอย่างต่อเนื่อง โดยมุ่งเน้นสร้างจิตสำนึกและวินัยให้แก่นักเรียน เพื่อแสดงความรับผิดชอบต่อสิ่งแวดล้อมและสังคมรวมทั้งลดปัจจัยที่ก่อให้เกิดมลพิษ ที่ส่งผลกระทบทั้งภายในโรงเรียนและชุมชนรอบข้างโรงเรียนจึงนำระบบการจัดการสิ่งแวดล้อม ISO14001 มาใช้ในโรงเรียน ผลจากการร่วมมือกันทุกฝ่ายทำให้โรงเรียนมีความเป็นระเบียบเรียบร้อยสะอาด บรรยากาศร่มรื่น สวยงามน่าอยู่และปลอดภัยตามหลีกมาตรฐานสากล โรงเรียนได้รับการรับรองมาตรฐาน ISO14001 จากสถาบัน UKAS และประกอบพิธีเปิดป้าย ISO14001 อย่างเป็นทางการในวันครบรอบ 100 ปี 3 สิงหาคม พ.ศ. 2543 โรงเรียนสตรีวิทยาในปัจจุบันได้รับการพัฒนาเพิ่มขึ้นทุกด้าน- ด้านวิชาการ โรงเรียนได้รับการแต่งตั้งจากกรมสามัญศึกษาให้เป็นโรงเรียนเครือข่ายจัดทำหลักสูตรสถานศึกษาขั้นพื้นฐาน ปีการศึกษา 2545 เป็นศูนย์พัฒนาคุณภาพการเรียนการสอนวิชาภาษาอังกฤษโรงเรียนได้เปิดสอน Intensive course ให้นักเรียนชั้นมัธยมศึกษาปีที่ 1 จำนวน 2 ห้อง ได้รับความนิยมและชื่นชมจากผู้ปกครองเป็นอย่างมาก ปีการศึกษา 2546 จะเปิดในระดับม.4 จำนวน 2 ห้อง นอกจากนี้ยังมีโครงการโอลิมปิกทางวิชาการ โดยเชิญวิทยากรจากภายในและภายนอกมาให้ความรู้ด้านวิทยาศาสตร์ คณิตศาสตร์ และคอมพิวเตอร์ อีกทั้งขยายห้องสืบค้นข้อมูล(IT) โดยเพิ่มจำนวนเครื่องคอมพิวเตอร์จำนวน 60 เครื่อง เพื่อเป็นแหล่งศึกษาค้นคว้าข้อมูล ทั้งภายในและต่างประเทศ ผลจากการแข่งขันด้านวิชาการ นักเรียนได้รับรางวัลจำนวน 84 รายการ ในปีการศึกษา 2548 โรงเรียนได้เปิดรับนักเรียนโครงการความเป็นเลิศด้านวิชาการ(คณิตศาสตร์ วิทยาศาสตร์ ภาษาอังกฤษ) จำนวน 2 ห้องเรียน (80 คน)- ด้านบริหารจัดการ ปรับโครงสร้างการบริหารสถานศึกษาให้สอดคล้องกับพระราชบัญญัติการศึกษาแห่งชาติและมีความคล่องตัวในการบริหารงาน โดยแต่งตั้งฝ่ายแผนงานวิจัยและพัฬนาจัดทำคอมพิวเตอร์ระบบบริหารจัดทำโปรแกรมคอมพิวเตอร์เพื่อการบริหาร ได้แก่ระบบงานทะเบียน วัดผล ระบบงานปกครอง ระบบงานพยาบาล ระบบงานแนะแนว โปรแกรมโอนคะแนนจากเครื่องตรวจกระดาษคำตอบ โปรแกรมรูดบัตรการมาโรงเรียน โปรแกรมรูดบัตรแสดงผลการเรียน- ด้านอาคารสถานที่ มีการปรับปรุงอาคารสถานที่และแหล่งเรียนรู้เพลงประจำโรงเรียนเพลงประจำโรงเรียน. - มาร์ชสตรีวิทยา - มาร์ชแดง-ขาว - กีฬาประเพณี - ปีกแห่งปัญญา - สัญญาแห่งเรา - บทเพลงแห่งความหลัง - วันสุดท้าย - เชียร์กีฬา - คืนสู่เหย้า - 100ปีสตรีวิทยา - รำวงสตรีวิทยา - พระผู้สถิตกลางดวงใจ - รับขวัญน้องศิษย์เก่าศิษย์เก่า. - สมเด็จพระศรีนครินทราบรมราชชนนี สมเด็จพระศรีนครินทราบรมราชชนนี ทรงศึกษาที่โรงเรียนสตรีวิทยาเมื่อครั้งทรงพระเยาว์ ทรงเข้าศึกษาเมื่อมีพระชนมายุ 8 พรรษา ในสมัยนั้น ครูทิม กาญจนาโอวาทเป็นอาจารย์ใหญ่ จนเมื่อพระชนมายุ 13 พรรษา จบชั้นประถมศีกษาปีที่ 3 จึงทรงลาออกไปศึกษาต่อในโรงเรียนแพทย์ผดุงครรภ์- สุรางค์ จริยาโกวิท ประธานคณะกรรมการนักเรียนโรงเรียนสตรีวิทยารุ่นที่ 9 (ปีการศึกษา 2515)และผู้ช่วยเลขานุการรัฐมนตรีว่าการกระทรวงศึกษาธิการ - ร้อยโทหญิง รุจิราภรณ์ (จินตกานนท์)จุณณานนท์ ในการสอบไล่ปลายปี 2496 สอบได้อันดับที่ 12 ของประเทศ และเป็นนายกสตรีวิทยาสมาคมตั้งแต่ พ.ศ. 2541 - คุณหญิงไขศรี ศรีอรุณ อดีตอธิการบดีมหาวิทยาลัยศิลปากร และรัฐมนตรีว่าการกระทรวงวัฒนธรรม - คุณหญิงรังสิมา หวั่งหลี - อุไรวรรณ เทียนทอง อดีตรัฐมนตรีว่าการกระทรวงแรงงาน - คุณหญิงสมบูรณ์ สหนาวิน - คุณหญิงสุรีพันธ์ มณีวัต - พันตรีหญิงคุณหญิงมาลี วงศ์วานิช - คุณหญิงมานิดา ยุวบูรณ์ - คุณหญิงธีราณี กรรณสูตร - แพทย์หญิงคุณหญิงเกสร วัชรพงศ์ - คุณหญิงฉมพรรณี โชติพิมาย - คุณหญิงจิตตระการ ทองใหญ่ - คุณหญิงรังสิมา หวั่งหลี - คุณหญิงอุไรวรรณ สวัสดิสานต์ - แพทย์หญิงคุณหญิงวิศวัจฉริยา โภวาที - พเยาว์ มริตตนะพร กรรมการผู้จัดการ บริษัท ทางด่วนกรุงเทพ จำกัด(มหาชน) - สุรีย์รัตน์ วงศ์เสงี่ยม ผู้อำนวยการหอจดหมายเหตุแห่งชาติ - โอปอล์ สุนนานนท์ - ชัชญา มุสิกบุตร - พันเอกหญิงอาภรณ์ สายสร้อยทอง - นางบุหงา กลิ่นระคนธ์ - นางฉวีวรรณ อารยศาสตร์ - รัตนา บูรณะพิมพ์ - ปราณี โตคำงาม - อุไร วงศ์พรหมชัย - จุฑามาศ ศิริวรรณ อดีตผู้ว่าการการท่องเที่ยวแห่งประเทศไทย - กอบแก้ว สุมณพันธ์ - ศศิณี ภัททิยกุล นายกสมาคมภริยาข้าราชการสำนักงานปลัดกระทรวงกลาโหม - ศุภมาศ อิสระภักดี - ปาริฉัตร ศาลิคุปต์ เจ้าของนามปากกา "กิ่งฉัตร" - กัลยารัตน์ วารณะวัฒน์ เจ้าของนามปากกา นักแต่งเพลง "สีฟ้า" ค่ายแกรมมี่ - อาจารย์จิระพันธุ์ พิมพ์พันธุ์ ประธานคณะกรรมการบริหารโรงเรียนจิระศาสตร์วิทยา - เฉิดโฉม จันทราทิพย์ กรรมการผู้ทรงคุณวุฒิ สภามหาวิทยาลัยธุรกิจบัณฑิตย์ - มาลี ตระการวุฒิพงศ์ เจ้าของนามปากกา "วัลลี ชื่นยงค์" ผู้แปล THE LORD OF THE RINGS ทั้ง 3 ภาค - ชลิดา เอื้อบำรุงจิต'รองผู้อำนวยการหอภาพยนตร์ (องค์การมหาชน) ศิษย์เก่า ผู้มีชื่อเสียงในวงการบันเทิง- ฐิติมา สุตสุนทร นักร้อง สังกัดแกรมมี่ - กมลชนก ปานใจ นางแบบ นักเขียน - แพทย์หญิงอภิสมัย ศรีรังสรรค์ จิตแพทย์ นางสาวไทย ปี 2542 และผู้ประกาศข่าวช่อง 7 - ปิยธิดา วรมุสิก นักแสดง - ชลลดา เมฆราตรี - ปิยา พงศ์กุลภา นักร้อง วง เกิร์ลลี่ เบอร์รี่, นักแสดง - วรรษมน วัฒโรดม นักแสดง - นักร้องวง ปุยฝ้าย (พ.ศ. 2526-2530) - กุลมาศ ลิมปวุฒิวรานนท์  นักร้องชื่อดังในสังกัด อาร์เอส ค่ายกามิกาเซ่ - หนึ่งธิดา โสภณ นักแสดงดัง จากภาพยนตร์เรื่อง กวนมึนโฮ และนักร้องในสังกัดแกรมมี่ - ศุภนาฏ จิตตลีลา นักแสดงนำ จาก ภาพยนตร์ Yes or No อยากรักก็รักเลย - ธรัญญ่า มโนลีหกุล นักล่าฝัน จาก Academy Fantasia Season 7 - ชุติมณฑน์ จึงเจริญสุขยิ่ง นักแสดงนำภาพยนตร์เรื่อง ฉลาดเกมส์โกง - ณัฐวรา หงษ์สุวรรณ นักแสดงช่อง 7 - อติมา ธนเสนีวัฒน์ นักแสดง - วรรณรท สนธิไชย นักแสดง - วรินดา ดำรงผล ดาด้า ดีเจ พิธีโรงเรียนที่เกี่ยวข้องโรงเรียนที่เกี่ยวข้อง. - โรงเรียนสตรีวิทยา 2 - โรงเรียนนวมินทราชินูทิศ สตรีวิทยา พุทธมณฑล (โรงเรียนสตรีวิทยา 3) - โรงเรียนนวมินทราชินูทิศ สตรีวิทยา 2 (โรงเรียนสตรีวิทยา 4) - โรงเรียนสตรีวิทยาอุปถัมภ์ - โรงเรียนสตรีวิทยาอุปถัมภ์ 2</doc>
