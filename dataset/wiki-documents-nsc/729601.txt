<doc id="729601" url="https://th.wikipedia.org/wiki?curid=729601" title="พระปิยทัสสีพุทธเจ้า">พระปิยทัสสีพุทธเจ้า หลังจากศาสนาของพระสุชาตพุทธเจ้าได้อันตรธานไปแล้ว ได้เกิดเป็นสุญญกัปถึง ๑,๘๐๐ กัป จึงเกิดกับใหม่เรียกว่า วรกัป ซึ่งเป็นกัปที่มีพระพุทธเจ้ามาตรัสรู้ ๓ พระองค์ พระองค์แรกคือ พระปิยทัสสีพุทธเจ้าพระประวัติ พระประวัติ. พระปิยทัสสีพุทธเจ้า ประสูติเป็นพระปิยทัสสีราชกุมาร ในราชวงศ์กษัตริย์แห่งนครสุธัญญวดี พระราชบิดาทรงพระนามว่า พระเจ้าสุทัตตะ พระราชมารดาทรงพระนามว่า พระนางจันทาเทวี พระปิยทัสสีราชกุมาร ทรงพระเกษมสำราญอยู่ในปราสาท ๓ หลัง คือ สุนิมมละ วิมละ และคิริพรหา มีพระอัครมเหสีทรงพระนามว่า พระนางวิมลามหาเทวี และทรงมีนางสนมนารีแวดล้อม ๓๓,๐๐๐ นาง วันหนึ่งทรงเห็นเทวทูตทั้ง ๔ คือ คนแก่ คนเจ็บ คนตาย และสมณะ จึงทรงมีพระหทัยน้อมไปทางบรรพชา เมื่อพระนางวิมลามหาเทวีทรงประสูติพระโอรส พระนามว่า กัญจนเวฬะ พระปิยทัสสีราชกุมารจึงทรงเสด็จออกบรรพชาด้วยราชรถเทียมม้า มีผู้ออกบรรพชาตาม ๑ โกฏิ พระปิยทัสสีราชกุมารทรงบำเพ็ญเพียรอยู่ ณ หมู่บ้านวรุณพราหมณ์ เป็นเวลา ๖ เดือน จนถึงวันเพ็ญเดือนวิสาขะ จีงได้รับการถวายข้าวมธุปายาสจาก ธิดาของวสภพราหมณ์ แห่งหมู่บ้านบ้านวรุณพราหมณ์ และรับหญ้าคา ๘ กำ ที่สุชาตะอาชีวกถวาย ทรงปูลาดได้กว้าง ๕๓ ศอก ใต้ต้นกกุธะ(ต้นกุ่ม)เป็นโพธิบัลลังก์ และได้ตรัสรู้เป็นพระพุทธเจ้าในคืนนั้น พระปิยทัสสีพุทธเจ้าทรงแสดงปฐมเทศนาแก่ภิกษุ ๑ โกฏิ ทำให้พระภิกษุเหล่านั้นบรรลุธรรมธรรมาภิสมัยในยุคพุทธกาลของพระปิยทัสสีพุทธเจ้า เกิดขึ้น ๓ วาระ คือธรรมาภิสมัยในยุคพุทธกาลของพระปิยทัสสีพุทธเจ้า เกิดขึ้น ๓ วาระ คือ. - วาระที่ ๑ แสดงปฐมเทศนา ณ อุสภวดีราชอุทยาน อุสภวดีนคร ธรรมาภิสมัยบังเกิดแก่พระภิกษุ ๑ โกฏิ และสัตว์ ๑๐๐,๐๐๐ โกฏิ- วาระที่ ๒ แสดงธรรมโปรดท้าวสุทัสสนเทวราช ธรรมาภิสมัยบังเกิดแก่สัตว์ ๙๐,๐๐๐ โกฏิ- วาระที่ ๓ แสดงธรรมโปรดพญาช้างโทณมุขะ ธรรมาภิสมัยบังเกิดแก่สัตว์ ๘๐,๐๐๐ โกฏิพระปิยทัสสีพุทธเจ้า ทรงประชุมสาวกสันนิบาต ๓ ครั้งพระปิยทัสสีพุทธเจ้า ทรงประชุมสาวกสันนิบาต ๓ ครั้ง. - ครั้งที่ ๑ ทรงแสดงปาฏิโมกข์แก่พระสงฆ์สาวก ๑๐๐,๐๐๐ โกฏิ - ครั้งที่ ๒ ทรงแสดงปาฏิโมกข์แก่พระสงฆ์สาวก ๙๐,๐๐๐ โกฏิ ครั้งโปรดท้าวสุทัสสนเทวราช - ครั้งที่ ๓ ทรงแสดงปาฏิโมกข์แก่พระสงฆ์สาวก ๘๐,๐๐๐ โกฏิ ครั้งทรงแนะนำพญาช้างโทณมุขะพระสาวกและบุคคลสำคัญพระอัครสาวกพระสาวกและบุคคลสำคัญ. พระอัครสาวก. - พระปาลิตะเถระ - พระสัพพทัสสีเถระพระอัครสาวกพระอัครสาวก. - พระสุชาดาเถรี - พระธัมมทินนาเถรีพระอุปัฐากพระอุปัฐาก. - พระโสภิตะอัครอุบาสกอัครอุบาสก. - สันทกอุบาสก - ธรรมิกอุบาสกอัครอุบาสิกาอัครอุบาสิกา. - วิสาขาอุบาสิกา - ธรรมทินนาอุบาสิกา พระพุทธเจ้าปิยทัสสี มีพระวรกายสูง ๘๐ ศอก พระรัศมีแผ่ไปหมื่นโลกธาตุไม่มีประมาณ เมื่อพระชนมายุได้ ๑๐๐,๐๐๐ ปี จึงเสด็จปรินิพพาน ณ ณ อัสสัตถาราม พระสถูปของพระองค์สูง ๓ โยชน์ ประดิษฐาน ณ อัสสัตถารามความเกี่ยวข้องกับพระศรีศากยมุนีโคตมพุทธเจ้า ความเกี่ยวข้องกับพระศรีศากยมุนีโคตมพุทธเจ้า. ในสมัยพุทธกาลของพระปิยทัสสีพุทธเจ้า พระโพธิสัตว์โคตมได้บังเกิดเป็นมาณพพราหมณ์ ชื่อว่ากัสสปะ ผู้คงแก่เรียนและจบไตรเภท ได้ฟังธรรมจากพระปิยทัสสีพุทธเจ้าและเกิดความเลื่อมใสในพระธรรมนั้น จึงได้สละทรัพย์ของตนสร้างวัดสังฆารามด้วยทรัพย์ ๑๐๐,๐๐๐ โกฏิ และรักษาศีล ๕ เป็นวัตรเพื่อถวายเป็นพุทธบูชา พระปิยทัสสีพุทธเจ้าจึงทรงมีพุทธพยากรณ์ถึงกัสสปมาณพว่า "ล่วงไป ๑,๘๐๐ กัปนับแต่กัปนี้ มาณพผู้นี้จักเป็นพระพุทธเจ้าในโลก พระนามว่าโคตมะ " กัสสปมาณพได้ฟังดังนั้น ก็เกิดความปีติยินดี ตั้งใจประกอบบารมีทั้ง ๑๐ ให้มากยิ่งขึ้น</doc>
