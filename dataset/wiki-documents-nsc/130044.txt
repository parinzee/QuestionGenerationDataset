<doc id="130044" url="https://th.wikipedia.org/wiki?curid=130044" title="เอเชียนฮอปแมนคัพ">เอเชียนฮอปแมนคัพ เอเชียนฮอปแมนคัพ เป็นการแข่งขันเทนนิสประเภททีมในระดับนานาชาติ จัดขึ้นเป็นประจำทุกปีในช่วงเดือนพฤศจิกายน โดยมีวัตถุประสงค์เพื่อคัดเลือกทีมจากทวีปเอเชียไปแข่งขันรายการฮอปแมนคัพที่เพิร์ท ประเทศออสเตรเลียซึ่งจะจัดในช่วงปลายเดือนธันวาคมของปีนั้นถึงต้นเดือนมกราคมของปีถัดไป เอเชียนฮอปแมนคัพครั้งแรกเริ่มขึ้นในปี พ.ศ. 2549 ณ ประเทศอินเดีย ต่อมาในปี พ.ศ. 2550 ได้ย้ายมาแข่งขันที่ประเทศไทยรูปแบบการแข่งขัน รูปแบบการแข่งขัน. เอเชียนฮอปแมนคัพจัดการแข่งขันแบบเดียวกับฮอปแมนคัพ คือ เป็นทีมผสมซึ่งต่างจากเดวิสคัพที่เป็นการแข่งขันของทีมชายกับเฟดคัพที่เป็นการแข่งขันของทีมหญิง ทีมของแต่ละชาติประกอบด้วยผู้เล่นชายและหญิงอย่างละหนึ่งคน การจับคู่แข่งขันแบ่งเป็น 3 แม็ตช์ คือ ชายเดี่ยว หญิงเดี่ยว และคู่ผสม แต่ละปีจะแบ่งทีมออกเป็นสองกลุ่ม หาผู้ชนะภายในกลุ่มโดยเป็นการแข่งขันแบบพบกันหมด รอบชิงชนะเลิศเป็นการพบกันระหว่างทีมของชาติที่ได้คะแนนสูงสุดในแต่ละกลุ่มเอเชียนฮอปแมนคัพ 2007 เอเชียนฮอปแมนคัพ 2007. เอเชียนฮอปแมนคัพ 2007 จัดขึ้นระหว่างวันที่ 8-11 พฤศจิกายน พ.ศ. 2550 ณ กรุงเทพมหานคร ประกอบด้วยทีมจาก 6 ชาติ คือ ไทย จีน ญี่ปุ่น เกาหลีใต้ อุซเบกิสถาน และไต้หวัน (ทีมชาติอินเดียได้เข้าไปแข่งขันในรอบสุดท้ายที่ออสเตรเลียโดยไม่ต้องมาแข่งขันในรายการนี้)ทีมชนะเลิศในอดีต</doc>
