<doc id="77047" url="https://th.wikipedia.org/wiki?curid=77047" title="วอร์ลอร์ดดาบใหญ่">วอร์ลอร์ดดาบใหญ่ วอร์ลอร์ดดาบใหญ่ เป็นตัวละครจากเรื่อง วอร์ลอร์ด จ้าวนักรบกลียุคกำเนิดดาบใหญ่ กำเนิดดาบใหญ่. นามเดิมคืออหังการ เป็นบุตรโทนของวอร์ลอร์ดต้าไห่อินฟินิตี้ ในวัยเยาว์ได้รับการถ่ายทอดวิชาพื้นฐานจากต้าไห่ผู้เป็นบิดา แต่เกิดเหตุหมูป่าหลุดจากกรงพุ่งเข้าใส่อหังการ ถึงแม้ต้าไห่จะช่วยเหลือเอาไว้ได้ แต่ด้วยความหวาดกลัวอหังการจึงอุจจาระรดราดมือของต้าไห่ ทำให้ต้าไห่ชิงชังในความขลาดเขลาของบุตรของตน จึงใช้สรรพนามเรียกขานอหังการนับจากนั้นว่า "ลูกสุนัข" ต่อมามารดาของต้าไห่ต้องการช่วยเหลือต้าไห่ฟื้นฟูพลังที่ถูกเคล็ดอสูรล๊อคฟ้าของไป่มู่เปียนผนึกไว้จึงลอบเข้าไปในนครพยัคฆ์สมุรแห่งที่หนึ่ง เพื่อขโมยเครื่องแปลภาษาโบราณมาแปลบันทึกนรกภูมิ แต่กลับถูกไป่เจิ้น วอร์ลอร์ดพยัคฆ์สมุทรในขณะนั้นพบเห็น แต่ไป่เจิ้นไม่อาจหักใจลงมือกับมารดาของอหังการที่เป็นลูกผู้น้องของตนได้ จึงเชิญต้าไห่มาเพื่อหวังให้ไกล่เกลี่ยปัญหา แต่ต้าไห่กลับสังหารภรรยาของตนเองในทันทีที่มาถึงต่อหน้าอหังการที่รอต้าไห่ด้วยความหวังอันเต็มเปี่ยม หลังจากเหตุการณ์ครั้งนั้นอหังการได้ทำลายโฉมหน้าของตัวเอง ละทิ้งชื่ออหังการหันไปใช้ฉายาว่า "ดาบใหญ่" และตั้งเป้าหมายว่าจะสังหารต้าไห่ผู้สังหารมารดาของตนให้จงได้ ไป่เจิ้นเห็นว่าการล่มสลายของครอบครัวของดาบใหญ่ส่วนหนึ่งเป็นผลจากตัวเขาจึงรับตัวดาบใหญ่ไว้เป็นศิษย์และถ่ายทอดเคล็ดดาบที่ตนคิดค้นขึ้นให้แก่เขาซึ่งกลายเป็นเพลงดาบที่สร้างชื่อให้แก่ดาบใหญ่ในภายหลัง มีชื่อว่า "ดาบมารแห่งยุค" และมอบดาบสำนึกและดาบโลกาให้ดาบใหญ่ ครอบครอง ต่อมาเมื่อไป่เจิ้นเสียชีวิตจากการประลองยุทธกับไป่โฉ่ว ดาบใหญ่จึงออกฝึกฝนวิชาด้วยตัวเองโดยการกำจัดผู้ที่ตามหาบันทึกนรกภูมิและวอร์ดพันทัพท์เพื่อขัดเกลาวิชาของตนไปในตัวจนได้เข้าไปพัวพันกับเรื่องราวของไป่หวู่หนานปิตุฆาต ปิตุฆาต. ภายหลังเมื่อจบศึกเกาะพันทัพ ดาบใหญ่ได้เข้าร่วมกับไป่ห้ายุค อุกกาบาต จอมฟ้าและนรกทมิฬ ก่อการล้มล้างไป่โฉ่ว น่าเสียดายที่ศึกนั้นจบลงด้วยความพ่ายแพ้อย่างอนาถ ทั้งดาบสำนึกก็เสียหายย่อยยับ ดีที่ไป่มู่เปียนได้ยื่นมือเข้าช่วยเหลือจึงสามารถหนีพ้นเงื้อมมือของไป่โฉ่วได้ หลังจากนั้นไป่มู่เปียนได้รับดาบใหญ่เป็นบุตรบุญธรรมพร้อมทั้งถ่ายทอดห้ายอดเคล็ดดาบและมอบดาบสำนึกทองคำให้แก่ดาบใหญ่ เพื่อเข้าร่วมศึกชิงดาวพุธกับกองทัพจากดวงจันทร์ ขณะที่ดาบใหญ่กำลังประลองกับพายุคลั่ง ไปมู่เปียนก็ถูกต้าไห่ที่ฟื้นฟูวรยุทธ์เล่นงานจนปางตาย ดาบใหญ่จึงละศึกกับพายุคลั่งเข้าปกป้องไป่มู่เปียนและเข้าประลองชี้เป็นตายกับต้าไห่ผู้สังหารมารดาของตน หลังจากประลองกันอย่างดุเดือด ดาบใหญ่อาศัยช่องโหว่ที่ต้าไห่เกิดความลังเลในใจแทงดาบสำนึกทองคำทะลุร่างและสับร่างของต้าไห่เป็นเสี่ยงๆ ในที่สุดบุญคุณและความแค้นของพ่อลูกคู่นี้ก็จบลง เมื่อชำระแค้นสมใจแล้วดาบใหญ่ผู้ปิตุฆาตจึงร่ำลาไป่มู่เปียนออกเดินทางแสวงหาเป้าหมายในชีวิต ต่อมาดาบใหญ่ปรากฏตัวอีกครั้งเพื่อสนับสนุนไป่เทียนเกา หลานของไป่มู่เปียนบิดาบุญธรรมของตนให้เข้ารับตำแหน่งวอร์ลอร์ดพยัคฆ์สมุทร และเข้าร่วมศึกเทพอสูร ภายหลังจากศึกนั้นเสร็จสิ้นก็ใกล้ถึงเวลานัดประลองกับหวู่หนานที่กำหนดไว้เมื่อห้าปีก่อนเข้ามาทุกทีวาระสุดท้ายของดาบอหังการ วาระสุดท้ายของดาบอหังการ. ดาบใหญ่หมดสิ้นความมั่นใจเมื่อได้เห็นพลังของไป่หวู่หนานที่รวมร่างกับเทพนักรบกลียุคในศึกเทพอสูร แต่ด้วยความไม่มั่นใจนี้ดาบใหญ่จึงปลงตกกับความตายของตนเองและพัฒนาเพลงดาบของตนไปอีกขึ้นหนึ่งสู่ระดับไร้ตัวตน และเข้าประลองกับไป่หวู่หนานด้วยเพลงดาบมารอนัตตาที่คิดค้นขึ้นใหม่โดยเผาผลาญพลังชีวิตของตนมาเป็นพลังทำลายอันร้ายกาจ ทว่าดาบมารอนัตตาที่มีทั้งสิ้นสิบกระบวนท่า เมื่อใช้ออกเพียงแปดกระบวนท่ากลับพ่ายแพ้ให้กับวิชาจ้าวนักรบกลียุคที่หวู่หนานบรรลุระหว่างประลอง ดาบใหญ่ที่พ่ายแพ้อย่างไม่ยินยอมพร้อมใจจึงผลักดันพลังในร่างกายหลอมรวมวิญญาณของตนเข้ากับดาบสำนึกทองคำ กลายเป็นดาบสำนึกเล่มใหม่ที่ดุดันและร้ายกาจกว่าเดิมนับร้อยนับพันเท่า ชีวิตของยอดวอร์ลอร์ดที่มีเพลงดาบอหังการที่สุดแห่งยุคผู้หนึ่งก็จบสิ้นลงในลักษณะนี้</doc>
