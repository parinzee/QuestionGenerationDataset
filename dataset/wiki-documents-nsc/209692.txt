<doc id="209692" url="https://th.wikipedia.org/wiki?curid=209692" title="44 21 4 เกม">44 21 4 เกม 44 21 4 เกม เป็นรายการเกมโชว์ด้านภาษาไทยผลิตโดยบริษัท ซีวีดีอี โปรดักชั่น จำกัด ร่วมกับบริษัท มายด์แอทเวิร์ค จำกัด ออกอากาศครั้งแรกเมื่อวันเสาร์ที่ 2 กุมภาพันธ์ พ.ศ. 2551 และสิ้นสุดการออกอากาศเมื่อวันที่ 27 มิถุนายน พ.ศ. 2552 ทางช่อง3 โดยมีผู้ดำเนินรายการคือ เกตุเสพสวัสดิ์ ปาลกะวงศ์ ณ อยุธยา และ ตรีดาว อภัยวงศ์ ชื่อ 44 21 4 เป็นการเล่นคำจากจำนวนตัวอักษรของภาษาไทยโดย 44 หมายถึง จำนวนพยัญชนะ 21 หมายถึง จำนวนสระ และ 4 หมายถึง จำนวนวรรณยุกต์เกมใน 44 21 4 เกมรูปแบบแรกเกมใน 44 21 4 เกม. รูปแบบแรก. - รอบถอดคำศัพท์ ผู้เข้าแข่งขันจะต้องเลือกชุดคำถามในการเล่นหนึ่งชุดจากสี่ชุด ซึ่งในแต่ละชุดจะมีคำศัพท์ทั้งหมด 6 คำ ซึ่งทั้งหมดจะถูกสลับตำแหน่งของพยัญชนะ สระ และวรรณยุกต์ทุกตำแหน่ง โดยผู้เข้าแข่งขันจะต้องพูดคำศัพท์ให้ถูกต้อง หากไม่แน่ใจสามารถขอความหมายของคำนั้นได้ โดยตอบให้มากที่สุดในเวลา 60 วินาที ตอบถูก 1 คำ รับ 10 คะแนน แต่ถ้าใครทำคะแนนได้ครบ 60 คะแนน จะได้รับชุดเครื่องนอนจากผู้สนับสนุนในช่วงเวลานั้น- รอบมหรสพ ผู้เข้าแข่งขันทั้งสองทีมจะต้องชมวีทีอาร์การแสดงจากทีมงาน ซึ่งเรื่องราวที่เกิดขึ้นในนั้นจะสื่อความหมายถึงสุภาษิตคำพังเพย เมื่อจบวีทีอาร์ ต้องแย่งสิทธิ์ในการตอบโดยการกดปุ่มไฟ ถ้าตอบถูกจะได้รับ 40 คะแนนและเข้าสู่รอบแจ็คพ็อต แต่ถ้าตอบผิด สิทธิ์ในการตอบจะเป็นของอีกทีม ถ้าทีมที่ตอบถูกในรอบนี้มีคะแนนสะสมทั้งรอบนี้และรอบที่แล้วรวมกันได้ 100 คะแนน จะได้รับรถจักรยานจากผู้สนับสนุนในเวลานั้น ต่อมาได้เปลี่ยนมาเป็น 3น. มหรสพ และเปลี่ยนเกณฑ์การมอบของรางวัลเป็น คะแนนทั้งสองรอบรวมกันแล้วต้องได้ 80 คะแนนขึ้นไป จึงจะได้รับของรางวัลไป แต่กติกาในการเล่นและของรางวัลยังเป็นแบบเดิม- รอบแจ็คพ็อต (พจนานุกรม) ในรอบนี้ ทีมที่ได้เข้ารอบจะต้องเลือกตู้คำถามซึ่งในตู้นั้นจะมีของปริศนาซ่อนอยู่ทั้งแปดมาหนึ่งตู้ และทางรายการจะเปิดให้ทราบว่าของในตู้นั้นคืออะไรพร้อมทั้งอธิบายของสิ่งนั้น ในภายหลังได้มี 3น. มหรสพมาร่วมเล่นตลกเพื่อเป็นการปูเรื่องราวก่อนจะเข้าสู่การทายชื่อเรียกของของสิ่งนั้น ซึ่งผู้เข้าแข่งขันต้องทายว่าของที่เลือกออกมานั้นมีชื่อเรียกในพจนานุกรมอย่างเป็นทางการว่าอะไร ซึ่งมีสิทธิ์ในการตอบทั้งหมดสี่ครั้งและในแต่ละครั้งจะมีเงินรางวันแตกต่างกันออกไป ดังนี้รูปแบบที่สองรูปแบบที่สอง. - น้าเน็กหรือครูดาว ในเกมนี้เป็นเกมทายคำศัพท์ว่าคำไหนถูกต้องโดยกติกาคือพิธีกรทั้ง 2 ถือป้ายคำอย่างละป้ายและให้ผู้เข้าแข่งขันตอบว่าคำไหนเป็นคำถูกถ้าตอบถูกจะได้ 1 คะแนนแต่ถ้าตอบผิดเกมหยุดและรวมคะแนนที่ทายถูกด้วย ซึ่งก่อนจะเล่นเกมนี่ ทั้งสองทีมจะต้องทายตัวอักษรให้ใกล้เคียงกับทางทีมงานได้กำหนดไว้ ทีมใดที่ทายได้ใกล้เคียงที่สุดจะได้เริ่มเล่นก่อน แต่ไม่มีคะแนน- 3น. มหรสพ เกมนี้ผู้เข้าแข่งขันจะต้องชมละครตลกของ 3 น.มหรสพ ซึ่งแสดงโดย นุ้ย เชิญยิ้ม โป๊งเหน่ง เชิญยิ้ม และ หน่อย เชิญยิ้ม โดยให้ทายว่าละครเรื่องนี้สื่อถึงสำนวนไทยว่าอย่างไรโดยให้ผู้เข้าแข่งขันกดไฟและตอบลงบนกระดานคำตอบ ถ้าตอบถูกจะได้คะแนนในรอบนี้ไป แต่ถ้าตอบผิด อีกทีมมีสิทธิ์ที่จะตอบ ทีมใดที่มีคะแนนทั้งในรอบนี้และรอบที่แล้วรวมกันได้มากกว่า จะได้เข้าสู่รอบแจ็คพ็อต- รอบแจ็คพ็อต (ถอดรหัสศัพท์) โดยมีเงินรางวัล 100,000 บาทกำหนดไว้แล้ว ทางรายการจะให้คำใบ้ในรูปของช่องว่างเพื่อให้รู้ว่ามีกี่ตัวอักษรในชื่อเรียกนี้และจะจับเวลาในการทายชื่อเรียก 100 วินาที ซึ่งผู้เข้าแข่งขันมีสิทธิ์ที่จะหยุดเวลาเพื่อตอบหรือขอใช้สิทธิ์ในการทายตัวอักษรในชื่อเรียกนั้น ถ้าผู้เข้าแข่งขันเลือกใช้สิทธิ์ในการทายอักษร เงินรางวัลจะลดลงครั้งละ 10,000 บาท ถ้าผู้เข้าแข่งขันตอบชื่อเรียกได้ถูกต้อง จะได้รับเงินรางวันที่เหลือจากทางรายการผู้เข้าแข่งขัน ผู้เข้าแข่งขัน. ใน 44 21 4 เกมนั้นผู้เข้าแข่งขันจะมี 2 ทีมด้วยกันทีมละ 2 คนซึ่งช่วงแรกจะเป็นดารามาเล่นเกมแต่กลางปี 2551 ได้ปรับรูปแบบใหม่คือจะมีดาราและนักเรียนจากโรงเรียนต่าง ๆ มาแข่งขันโดยผู้ชนะจะได้เป็นแชมป์ของรายการการร่วมสนุกสำหรับผู้ชมทางบ้านการร่วมสนุกสำหรับผู้ชมทางบ้าน. - จับป้ายถ่ายรูป ผู้ชมทางบ้านสามารถร่วมสนุกได้ด้วยการถ่ายภาพป้ายที่ท่านคิดว่ามีความหมายแบบแปลก ๆ หรือการเขียนแบบแปลก ๆ เพื่อนำมาออกอากาศ ภาพใดที่โดนใจทีมงานแล้วนำมาออกอากาศ จะได้รับรับเงินรางวัล 2,000 บาท- บัญญัติศัพท์โดนใจราชบัณฑิต ผู้ชมทางบ้านสามารถร่วมสนุกได้ด้วยการนิยามความหมายของคำที่กำหนดให้ในแต่ละเดือนนั้น ๆ ในความคิดของตนเองแล้วส่งเข้ามาในรายการ ใครที่นิยามได้ดีสุดและโดนใจกรรมการที่สุดจะได้รับของรางวัลจากทางรายการ</doc>
