<doc id="354677" url="https://th.wikipedia.org/wiki?curid=354677" title="อเล็กซันดรา เคาน์เตสแห่งเฟรเดอริกสบอร์ก">อเล็กซันดรา เคาน์เตสแห่งเฟรเดอริกสบอร์ก อเล็กซันดรา คริสตินา เคาน์เตสแห่งเฟรเดอริกสบอร์ก () หรือนามเดิมว่า อเล็กซันดรา คริสตินา มันลีย์ (; 30 มิถุนายน พ.ศ. 2507) อดีตพระชายาในเจ้าชายโจอาคิมแห่งเดนมาร์ก พระราชโอรสพระองค์เล็กในสมเด็จพระราชินีนาถมาร์เกรเธอที่ 2 แห่งเดนมาร์ก ภายหลังจากการหย่าเธอได้รับอิสริยยศและบรรดาศักดิ์เป็น เจ้าหญิงแห่งเดนมาร์ก และ เคาน์เตสแห่งเฟรเดอริกสบอร์ก ตามลำดับ และท้ายที่สุดทรงสละพระอิสริยยศเพื่อเสกสมรสใหม่กับมาร์ติน เยอร์เกนเซน ชายสามัญชนชาวเดนมาร์ก ที่มีอายุห่างกับเธอถึง 14 ปีประวัติ ประวัติ. อเล็กซันดรา คริสตินา มันลีย์ เกิดเมื่อวันที่ 30 มิถุนายน พ.ศ. 2507 ณ ฮ่องกงซึ่งขณะนั้นยังเป็นส่วนหนึ่งของจักรวรรดิบริติช เป็นธิดาของริชาร์ด ไนเจล มันลีย์ ชาวเซี่ยงไฮ้ที่มีบิดามีเชื้อสายอังกฤษและจีน (พ.ศ. 2467-2553) ย่าของเขาเป็นชาวจีนกวางตุ้ง กับคริสตา มาเรีย มันลีย์ มีเชื้อสายเช็กและออสเตรีย (สกุลเดิม: โนโวตนี; พ.ศ. 2476) บัพติศมา ณ มหาวิหารเซนต์จอห์น ฮ่องกง บิดาของเธอเป็นผู้บริหารธุรกิจด้านประกันภัย ส่วนมารดาเป็นผู้จัดการขององค์กรสื่อสาร อเล็กซันดราเข้ารับการศึกษาจากโรงเรียนควอร์รีเบย์จูเนียร์ (; ), โรงเรียนเกลเนียลีจูเนียร์ () และโรงเรียนไอแลนด์ (; ) ทั้งหมดตั้งอยู่ในฮ่องกง ต่อมาอเล็กซันดราได้ศึกษาต่อในสาขาธุรกิจระหว่างประเทศในมหาวิทยาลัยในประเทศออสเตรีย, ญี่ปุ่น และสหราชอาณาจักร จนสำเร็จการศึกษา ในช่วงปี พ.ศ. 2533-2538 เธอได้ทำงานในบริษัทจีทีเมเนจเมนต์จำกัดในฮ่องกง ต่อมาในปีช่วงปี พ.ศ. 2533-2536 เธอได้ทำงานในแผนกการขายและการตลาด แต่หลังจากปี พ.ศ. 2536 ก็ทำงานเป็นรองผู้อำนวยการบริหารแผนกดังกล่าวเสกสมรส เสกสมรส. อเล็กซันดราและเจ้าชายโจอาคิมได้พบกันครั้งแรกในงานเลี้ยงฉลองในฮ่องกงเนื่องจากเจ้าชายได้ทำงานให้กับบริษัทจัดส่งของเดนมาร์ก หลังจากนั้นทั้งคู่ก็เริ่มมีสัมพันธภาพที่ดีต่อกัน ในฤดูใบไม้ร่วงในปลายปี พ.ศ. 2537 ขณะที่ทั้งสองท่องเที่ยวในช่วงวันหยุดสุดสัปดาห์ที่ฟิลิปปินส์ เจ้าชายโจอาคิมได้คุกเข่าและมอบแหวนเพชรและทับทิมเป็นของหมั้นแก่เธอ ความผูกพันของทั้งสองได้พัฒนาขึ้นเรื่อย ๆ และพระราชวงศ์เดนมาร์กได้จับตามองและความสัมพันธ์ของทั้งสองพระองค์ก็ถูกเปิดเผยขึ้นในเดือนพฤษภาคม พ.ศ. 2538 ท้ายที่สุดทั้งสองก็เสกสมรสกันในวันที่ 18 พฤศจิกายน พ.ศ. 2538 โดยมีสมเด็จพระราชินีนาถมาร์เกรเธอที่ 2 แห่งเดนมาร์กเป็นประธานในพิธี โดยจัดพิธีขึ้นในโบสถ์น้อยภายในปราสาทเฟรเดอริกสบอร์ก ก่อนที่จะเลี้ยงฉลองในพระราชวังเฟรเดอริกสบอร์ก พระองค์ต้องละจากนิกายอังกลิคัน เปลี่ยนมานับถือนิกายอีแวนเจริคัลลูเทอแรนเจ้าหญิงแห่งเดนมาร์ก เจ้าหญิงแห่งเดนมาร์ก. หลังจากการเสกสมรส อเล็กซันดราจึงกลายมาเป็นเจ้าหญิงแห่งเดนมาร์ก เธอสามารถพูดภาษาอังกฤษและเยอรมันได้เป็นทุนเดิม ด้วยเหตุนี้เธอจึงสามารถเอาชนะใจประชาชนชาวเดนมาร์กได้ด้วยการพูดภาษาเดนมาร์กได้ในระยะเวลาอันรวดเร็ว ทว่าเธอไม่สามารถพูดภาษาจีนกลางหรือกวางตุ้งได้เลย ทั้งนี้เธอเล็งเห็นถึงความสำคัญของภาษาเดนมาร์กเพื่อใช้สื่อสารกับคนทั่วไปเพราะเดนมาร์กคือบ้านของเธอ ขณะที่ยังเป็นเจ้านายอยู่นั้น เจ้าหญิงอเล็กซันดราได้ปฏิบัติพระกรณียกิจเกี่ยวกับงานการกุศลเป็นจำนวนมาก อาทิ ยุวชนกาชาด, สมาคมคนตาบอดแห่งประเทศเดนมาร์ก, ยูนิเซฟ และในโครงการมาเทอร์เฮลป์ นอกจากนี้พระองค์ยังทำหน้าที่เป็นทูตยูนิเซฟเมื่อครั้งที่เดินทางมายังประเทศไทยเพื่อเข้าเยี่ยมผู้ติดเชื้อเอชไอวีการหย่าและการสมรสใหม่ การหย่าและการสมรสใหม่. เจ้าหญิงอเล็กซันดราและเจ้าชายโจอาคิมได้ประกาศว่าทรงแยกกันอยู่เมื่อวันที่ 16 กันยายน พ.ศ. 2547 ก่อนที่จะทรงหย่ากันเมื่อวันที่ 8 เมษายน พ.ศ. 2548 โดยก่อนการหย่าเจ้าหญิงอเล็กซันดราไม่มีแผนที่จะเสด็จออกจากเดนมาร์ก อย่างไรก็ตามหลังจากการหย่าพระองค์ก็ยังทรงพำนักและทรงงานในเดนมาร์กต่อไปเพื่อที่ร่วมกับเจ้าชายโจอาคิมใช้สิทธิในการดูแลพระโอรสทั้งสอง ในช่วงนี้เจ้าหญิงอเล็กซันดราได้รับพระราชทานบรรดาศักดิ์จากสมเด็จพระราชินีนาถมาร์เกรเธอที่ 2 เป็น "เจ้าหญิงอเล็กซันดราแห่งเดนมาร์ก เคาน์เตสแห่งเฟรเดอริกสบอร์ก" จนกระทั่งเจ้าหญิงอเล็กซันดราได้ตัดสินพระทัยเสกสมรสใหม่กับมาร์ติน เยอร์เกนเซน เมื่อวันที่ 3 มีนาคม พ.ศ. 2550 และลาออกจากฐานันดรศักดิ์จากการเป็นเจ้าหญิง อดีตเจ้าหญิงอเล็กซันดรา จึงเป็นสามัญชนแต่ยังคงบรรดาศักดิ์ "เคาน์เตสแห่งเฟรเดอริกสบอร์ก" และเสียภาษีเฉกเช่นพลเมืองเดนมาร์กทั่วไป แต่จะได้รับเบี้ยเลี้ยงจากสำนักพระราชวังปีละ 25,000 ยูโร หรือราว 1.25 ล้านบาทตามเดิม และในปีเดียวกันนั้นเองเคาน์เตสแห่งเฟรเดอริกสบอร์กได้เข้าร่วมเป็นคณะกรรมการของเฟอร์รีฟาร์มาซูคิคัลส์ ส่วนเจ้าชายโจอาคิมได้ทรงหมั้นกับมารี กาวัลลีเย วันที่ 3 ตุลาคม พ.ศ. 2550 ก่อนที่จะเสกสมรสในวันที่ 24 พฤษภาคม พ.ศ. 2551 โดยในความสัมพันธ์ระหว่างเจ้าหญิงมารีแห่งเดนมาร์ก ซึ่งถือเป็นพระมารดาเลี้ยงของเจ้าชายนิโคไลกับเจ้าชายเฟลิกซ์ โดยทั้งคู่เข้ากันได้ดีกับพระมารดาเลี้ยง ในเดือนกันยายน พ.ศ. 2558 เคาน์เตสแห่งเฟรเดอริกสบอร์กและนายเยอร์เกนเซนได้ออกมาเปิดเผยว่าหย่ากัน โดยเคาน์เตสได้ให้เหตุผลในการหย่าเพราะความต่างเกียรติยศพระอิสริยยศและบรรดาศักดิ์เกียรติยศ. พระอิสริยยศและบรรดาศักดิ์. - อเล็กซันดรา คริสตินา มันลีย์ (30 มิถุนายน พ.ศ. 2507 — 18 พฤศจิกายน พ.ศ. 2538) - เฮอร์รอยัลไฮนิส เจ้าหญิงอเล็กซันดราแห่งเดนมาร์ก (18 พฤศจิกายน พ.ศ. 2538 — 8 เมษายน พ.ศ. 2548) - เฮอร์ไฮนิส เจ้าหญิงอเล็กซันดราแห่งเดนมาร์ก (8 เมษายน พ.ศ. 2548 — 30 มิถุนายน พ.ศ. 2548) - เฮอร์ไฮนิส เจ้าหญิงอเล็กซันดราแห่งเดนมาร์ก, เคาน์เตสแห่งเฟรเดอริกสบอร์ก (30 มิถุนายน พ.ศ. 2548 — 3 มีนาคม พ.ศ. 2550) - เฮอร์เอ็กเซลเลนซี เคาน์เตสอเล็กซันดราแห่งเฟรเดอริกสบอร์ก (3 มีนาคม พ.ศ. 2550 — ปัจจุบัน)เครื่องราชอิสริยาภรณ์เครื่องราชอิสริยาภรณ์. - เดนมาร์ก : เครื่องราชอิสริยาภรณ์ช้าง - เดนมาร์ก : เหรียญรัชดาภิเษกสมเด็จพระราชินีนาถมาร์เกรเธอแห่งเดนมาร์ก - เดนมาร์ก : เครื่องราชอิสริยาภรณ์พระราชวงศ์ประจำรัชกาลสมเด็จพระราชินีนาถมาร์เกรเธอ - ฟินแลนด์ : เครื่องรัฐอิสริยาภรณ์กุหลาบขาวแห่งฟินแลนด์ - โรมาเนีย : เครื่องราชอิสริยาภรณ์ดวงดาราแห่งโรมาเนีย - ลักเซมเบิร์ก : เครื่องราชอิสริยาภรณ์อะดอฟแห่งนัสเซา</doc>
