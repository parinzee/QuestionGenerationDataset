<doc id="71371" url="https://th.wikipedia.org/wiki?curid=71371" title="ฟุตบอลทีมชาติอิรัก">ฟุตบอลทีมชาติอิรัก ฟุตบอลทีมชาติอิรัก (منتخب العراق لكرة القدم) เป็นทีมฟุตบอลตัวแทนของสาธารณรัฐอิรัก อยู่ภายใต้การควบคุมดูแลของสมาคมฟุตบอลอิรัก (IFA) ที่ก่อตั้งขึ้นในปี 1948 และได้เข้าร่วมเป็นชาติสมาชิกของฟีฟ่า ในปี 1950 จากนั้นได้เข้าเป็นสมาชิกของสมาพันธ์ฟุตบอลเอเชีย (AFC) ในปี 1970 และเป็นสมาชิกของสหพันธ์ฟุตบอลเอเชียตะวันตก (WAFF) ในปี 2000 ทีมชาติอิรักถือว่าเป็นทีมที่ประสบความสำเร็จอย่างมากชาติหนึ่งในกลุ่มประเทศแถบอาหรับ เคยเข้าแข่งขันในกีฬาโอลิมปิก 4 ครั้ง (1980,1984,1988,2004) โดยผลงานดีที่สุดของทีมชาติอิรักในการแข่งขันกีฬาโอลิมปิกคือการคว้าอันดับ 4 ในโอลิมปิก 2004 ที่ประเทศกรีซ และเคยผ่านเข้าไปเล่นฟุตบอลโลกรอบสุดท้าย 1 ครั้ง ในการแข่งขันฟุตบอลโลก 1986 ที่ประเทศเม็กซิโก สำหรับผลงานในระดับทวีปเอเชียนั้นทีมชาติอิรักเคยได้เหรียญทองในการแข่งขันกีฬาเอเชียนเกมส์ 1982 ที่กรุงนิวเดลี สาธารณรัฐอินเดีย และสามารถสร้างประวัติศาสตร์คว้าแชมป์เอเชียนคัพ ซึ่งเป็นรายการใหญ่ที่สุดในทวีปเอเชียได้ 1 สมัย ในปี 2007 ส่วนในการแข่งขันในระดับภูมิภาค ทีมชาติอิรักเคยชนะเลิศการแข่งขันฟุตบอลชิงแชมป์เอเชียตะวันตก ในปี 2002 รวมถึงคว้าแชมป์ฟุตบอลรายการ อาหรับ เนชันส์คัพ ได้ถึง 4 สมัย (ปี 1964,1966,1984,1988) นอกจากนี้ทีมชาติอิรักยังเคยได้รับเลือกจากสมาพันธ์ฟุตบอลเอเชีย (AFC) ให้เป็นทีมชาติยอดเยี่ยมประจำทวีปเอเชียถึง 2 ครั้ง (ปี 2003 และ 2007) โดยเป็นชาติเดียวในเอเชียตะวันตกที่เคยได้รับรางวัลนี้ประวัติยุคแรก ประวัติ. ยุคแรก. อิรักลงแข่งขันฟุตบอลในระดับชาติครั้งแรกกับทีมชาติโมร็อกโก โดยแข่งขันกันที่ประเทศเลบานอน ในปี ค.ศ. 1957 ซึ่งเสมอกันไป 3–3 จากนั้นได้เข้าร่วมการแข่งขันฟุตบอลโลกรอบคัดเลือกเป็นครั้งแรก ในการคัดเลือกฟุตบอลโลก 1974 ยุค 1970–1980 ถือเป็นยุครุ่งเรืองของวงการฟุตบอลในประเทศอิรัก โดยอิรักสามารถผ่านเข้าไปเล่นฟุตบอลโลกรอบสุดท้ายได้สำเร็จเป็นครั้งแรก ในฟุตบอลโลก 1986 ที่สหรัฐเม็กซิโก และผ่านเข้าไปเล่นในโอลิมปิก 3 ครั้งติดต่อกันในโอลิมปิกฤดูร้อน 1980 ที่กรุงมอสโก สหภาพโซเวียต, โอลิมปิกฤดูร้อน 1984 ที่ลอสแอนเจลิส สหรัฐอเมริกาและโอลิมปิกฤดูร้อน 1988 ที่กรุงโซล เกาหลีใต้ นอกจากนี้อิรักยังคว้าแชมป์เอเชียนเกมส์ 1982 , แชมป์อาหรับเนชันส์คัพ 4 สมัย ,แชมป์กัลฟ์คัพ 3 สมัย และคว้าอันดับ 4 ในเอเชียนคัพ 1976ฟุตบอลโลก 1986 ฟุตบอลโลก 1986. ในฟุตบอลโลก 1986 รอบคัดเลือกรอบสุดท้าย โซนเอเชีย อิรักต้องแข่งขันกับทีมชาติซีเรีย โดยนัดแรกที่ดามัสกัสทั้งสองทีมเสมอกันไป 0–0 และนัดที่สองที่เมืองทาอิฟ อิรักสามารถเอาชนะไป 3–1 และผ่านเข้าสู่ฟุตบอลโลกรอบสุดท้ายได้เป็นครั้งแรกในประวัติศาสตร์ ในฟุตบอลโลก 1986 อิรักลงเล่นภายใต้การคุมทีมของ เอวาริสตู เดอ มาเชดู อดีตกองหน้าทีมชาติบราซิล ที่เคยค้าแข้งกับสโมสรฟุตบอลบาร์เซโลนาและเรอัล มาดริด โดยถูกจัดให้อยู่ในกลุ่มบี ร่วมกับทีมชาติปารากวัย, ทีมชาติเบลเยียม และทีมชาติเม็กซิโก โดยอิรักลงเล่นฟุตบอลโลกนัดแรกเมื่อวันที่ 4 มิถุนายน ค.ศ.1986 ด้วยการแพ้ทีมชาติปารากวัย 1–0 ที่สนามเนเมซิโอ ดิเอซ เมืองโตลูกา และมายิงประตูในฟุตบอลโลกได้เป็นครั้งแรกในการแข่งขันนัดที่สองที่แพ้ให้กับทีมชาติเบลเยียม 1–2 โดย อาเหม็ด รอฎีย์ ได้รับการบันทึกว่าเป็นผู้ยิงประตูแรกและประตูเดียวให้กับทีมชาติอิรักได้ในฟุตบอลโลก จากนั้นทีมชาติอิรักได้ลงแข่งนัดสุดท้ายในรอบแบ่งกลุ่มกับเจ้าภาพอย่างเม็กซิโก และแพ้ไป 1–0 ตกรอบไปในที่สุดยุคมืด (1990-99) ยุคมืด (1990-99). ในช่วงยุครัฐบาลซัดดัม ฮุสเซน นั้น ทีมชาติอิรักควบคุมโดยลูกของประธานาธิบดีซัดดัม คือ อูเดย์ ฮุสเซน โดยภายใต้การควบคุมนั้น จะมีการลงโทษและข่มขู่อย่างแรง ไม่ว่าจะโดนให้ตัดขาถ้าขาดซ้อม หรือจับขังคุก เตะลูกบอลเหล็ก รวมไปถึงถูกเฆี่ยนด้วยแส้ด้วยไฟฟ้า ซึ่งการลงโทษนี้รวมไปถึง นักฟุตบอลที่เตะลูกโทษพลาดในการแข่งขันนัดสำคัญ ซึ่งภายหลังจากที่ประเทศถูกคุมคามจากสหรัฐอเมริกาในช่วงปี 2546 ทีมชาติได้มีผู้จัดการคนใหม่เข้ามา คือ อัดนัน ฮามัด ซึ่งมีผลงานทำให้ทีมชาติอิรัก ผ่านรอบคัดเลือกในการแข่งขัน โอลิมปิก 2004 โดยชนะ ทีมชาติคอสตาริกา ทีมชาติโปรตุเกส และทีมชาติออสเตรเลีย โดยได้อันดับที่ 4 ในการแข่งขันผู้เล่นผู้เล่นชุดปัจจุบันผู้เล่น. ผู้เล่นชุดปัจจุบัน. - 23 ผู้เล่นที่ถูกเรียกมาติดทีมชาติในการแข่งขันฟุตบอลโลก 2018 รอบคัดเลือก โซนเอเชีย รอบที่ 2 (นัดที่ 4): - วันที่: 17 พฤศจิกายน ค.ศ.2015 - คู่แข่งขัน: ไต้หวัน - สนาม: เนชันนัล สเตเดียม (เกาสง, ไต้หวัน) - จำนวนนัดที่ลงเล่นให้ทีมชาติและจำนวนประตูที่ยิงได้นับถึงวันที่ 17 พฤศจิกายน 2015 หลังแข่งกับ ทีมชาติไต้หวัน (ชนะ 2–0)ชุดแข่งขันผลงานผลงาน. - ตัวหนา คือผลงานที่ดีที่สุดในรายการนั้นๆฟุตบอลโลกฟุตบอลโลก. - 1930 ถึง 1970 - ไม่ได้เข้าร่วม - 1974 - ไม่ผ่านรอบคัดเลือก - 1978 - ถอนตัว - 1982 - ไม่ผ่านรอบคัดเลือก - 1986 - รอบแรก - 1990 ถึง 2014 - ไม่ผ่านรอบคัดเลือกเอเชียนคัพเอเชียนคัพ. - 1956 ถึง 1968 - ไม่ได้เข้าร่วม - 1972 - รอบแรก - 1976 - อันดับ 4 - 1980 ถึง 1992 - ไม่ได้เข้าร่วม - 1996 - รอบก่อนรองชนะเลิศ - 2000 - รอบก่อนรองชนะเลิศ - 2004 - รอบก่อนรองชนะเลิศ - 2007 - ชนะเลิศ - 2011 - รอบก่อนรองชนะเลิศ - 2015 - อันดับ 4เอเชียนเกมส์เอเชียนเกมส์. - 1951 ถึง 1970 - ไม่ได้เข้าร่วม - 1974 - รอบแรก - 1978 - อันดับ 4 - 1982 - เหรียญทอง - 1986 - รอบก่อนรองชนะเลิศ - 1990 ถึง 2002 - ไม่ได้เข้าร่วม - 2006 - เหรียญเงิน - 2010 - ถูกแบน - 2014 - เหรียญทองแดงเวสต์เอเชียนฟุตบอลเฟเดอเรชันแชมเปียนชิพเวสต์เอเชียนฟุตบอลเฟเดอเรชันแชมเปียนชิพ. - 2000 - อันดับ 3 - 2002 - ชนะเลิศ - 2004 - อันดับ 4 - 2007 - รองชนะเลิศ - 2008 - ถอนตัว - 2010 - รอบรองชนะเลิศ - 2012 - รองชนะเลิศอาหรับเนชันส์คัพอาหรับเนชันส์คัพ. - 1963 - ไม่ได้เข้าร่วม - 1964 - ชนะเลิศ - 1966 - ชนะเลิศ - 1985 - ชนะเลิศ - 1988 - ชนะเลิศ - 1992 ถึง 2002- ถูกแบน - 2012 - อันดับสามอดีตผู้เล่นคนสำคัญอดีตผู้เล่นคนสำคัญ. - ฮุสเซ็น ซะอีด - อาเหม็ด รอฎีย - ยูนิส มะห์มูด - นาชัต อักรอม - ยาซิร กอซิม - ดุรกอม อิสมาอีล</doc>
