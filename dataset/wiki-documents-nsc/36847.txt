<doc id="36847" url="https://th.wikipedia.org/wiki?curid=36847" title="การติดเกม">การติดเกม การติดเกม เป็นอาการเสพติดทางจิตวิทยา เกิดจากการเล่นเกมคอมพิวเตอร์หรือวิดีโอเกมมากจนส่งผลกระทบต่อกิจวัตรประจำวัน รวมถึงมีปฏิสัมพันธ์กับสังคมผู้เล่นเกมมากกว่าสังคมในชีวิตจริง ผู้ติดเกมอาจรู้สึกมุ่งมั่นเอาจริงเอาจังในการเล่น และรู้สึกว่าเลิกหรือหยุดเล่นได้ยาก นอกจากนี้ยังอาจมีผลกระทบรุนแรงจนถึงขั้นเสียชีวิตสาเหตุที่เป็นไปได้ สาเหตุที่เป็นไปได้. นักทฤษฎีส่วนใหญ่ให้ความสำคัญกับระบบให้ของตอบแทนภายในเกมเพื่ออธิบายธรรมชาติการติดเกม และเมื่ออ้างถึงนักเล่นเกมคนหนึ่งซึ่งฆ่าตัวตายในประเทศจีน หัวหน้าของบริษัทซอฟต์แวร์แห่งหนึ่งกล่าวว่า "ในโลกสมมุติที่ถูกสร้างขึ้นภายในเกม พวกเขาจะมีความมั่นใจและความพอใจ ซึ่งพวกเขาไม่อาจหาได้ในโลกแห่งความเป็นจริง"อาการ อาการ. ผู้เล่นบางคนอาจให้ความสนใจในปฏิสัมพันธ์ในเกมมากกว่าปฏิสัมพันธ์ในชีวิตจริง และยังอาจใช้เวลาหลายชั่วโมงต่อวันในการเล่นเกม ซึ่งอาจส่งผลกระทบต่อน้ำหนัก การนอนหลับ การทำงาน การหลีกเลี่ยงจากเพื่อนฝูง ครอบครัว และทำให้มีการแสดงออกที่แย่ลง นอกจากนี้ ยังมีรายงานจากทั่วโลกเกี่ยวกับผู้เสียชีวิตจากการเล่นเกมติดต่อกันเป็นเวลาหลายชั่วโมง เนื่องจากส่งผลให้ร่างกายอ่อนเพลีย</doc>
