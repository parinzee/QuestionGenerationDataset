<doc id="79210" url="https://th.wikipedia.org/wiki?curid=79210" title="แอร์ (วิชวลโนเวล)">แอร์ (วิชวลโนเวล) แอร์ () เป็นเกมคอมพิวเตอร์แนววิชวลโนเวล เปิดฉายครั้งแรกเมื่อวันที่ 17 พฤศจิกายน พ.ศ. 2547 ในรูปแบบของ ดีวีดี ที่มีชื่อว่า Air~prelude~ โดยเนื้อหาเริ่มต้นและจบลงอย่างสมบูรณ์ ซึ่งมีวางจำหน่ายเพียง 20,000 แผ่นเท่านั้น และได้มีการนำเรื่องมาสร้างเป็นสือ่อื่น ๆ อีก ได้แก่ มังงะ อะนิเมะ และภาพยนตร์เนื้อเรื่องย่อ เนื้อเรื่องย่อ. เรื่องราวเริ่มต้นจากยูกิโตะ คุนิซากิเดินทางเร่ร่อนมาถึงเมืองที่ติดชายทะเลเมืองหนึ่ง หลังจากที่ล้มเหลวจากการพยายามหาเงินด้วยการแสดงกลตุ๊กตา เขามาหยุดพักที่กำแพงป้องกันคลื่นริมทะเลและด้วยความหิวทำให้เขาหมดแรงและหลับไป เขาตกใจตื่นขึ้นมาอีกครั้งและพบว่ามีเด็กผู้หญิงคนหนึ่งยืนอยู่ข้าง ๆ เขา เธอทำท่าเหมือนกับบินอยู่กลางอากาศ เด็กผู้หญิงคนนั้นชื่อ มิสุซุ คามิโอะ หลังจากที่เดินมากับมิสุซุ ยูกิโตะพบว่าเขาได้ทำตุ๊กตาหายไป พวกเขาจึงย้อนกลับไปหาตุ๊กตาและก็พบว่ามีกาที่อาศัยอยู่ละแวกนั้นกำลังคาบมันอยู่ เมื่อได้ตุ๊กตาคืนมาแล้วนั้นมิสุซุจึงชวนยูกิโตะไปที่บ้านโดยใช้อาหารเป็นตัวล่อ พอตกเย็นพวกเขาก็ช่วยกันโน้มน้าว ฮารุโกะ คามิโอะ ซึ่งเป็นแม่ของมิสุซุ (ตามจริงแล้วเธอเป็นน้องสาวแม่ของมิสุซุ) ให้ยูกิโตะพักอยู่ที่บ้านของเธอ โดยมีข้อแม้ว่ายูกิโตะจะต้องเป็นคนคอยดูแลมิซุสุ วันถัดมาหลังจากที่ส่งมิสุซุเข้าโรงเรียนแล้ว เขาแวะไปพักตรงกำแพงป้องกันคลื่นอีกครั้ง และได้พบกับโปเตโต้สุนัขของ คาโนะ คิริชิม่า มันคาบตุ๊กตาและวิ่งหนีไป ตกเย็นหลังจากไปรับมิสุซุแล้ว ยูกิโตะได้ถามถึงสถานที่ที่เขาจะสามารถแสดงกลตุ๊กตาได้ มิสุซุจึงพาเขาไปยังสถานีรถไฟ และก็ได้พบกับ มินากิ โทโนะ เพื่อนร่วมชั้นของมิสุซุ หลังจากนั้นไม่นานมิจิรุก็วิ่งเข้ามาชนยูกิโตะอย่างเต็มแรง ยูกิโตะกำลังตามหา “ผู้หญิงบนท้องฟ้า” คันนะ เด็กผู้หญิงมีปีกที่ถูกสาปเมื่อสมัยครั้งอดีต ซึ่งบางที่เธออาจจะกลับมาเกิดเป็น คาโนะ, มินากิ หรือ มิซุสุ ก็ได้ แต่แล้วในที่สุดเขาค้นพบว่ามิซุสุก็คือเธอคนนั้น มิซุสุเริ่มฝันถึงเริ่งราวในอดีตของคันนะ โดยความฝันนั้นเริ่มจากเห็นตัวเองบินอยู่เหนือท้องฟ้า และค่อย ๆ ย้อนกลับไปเรื่อย ๆ และเมื่อผ่านวันเกิดครบรอบอายุปีที่ 15 ยูกิโตะก็ได้ค้นพบว่า เธอยังคงถูกคำสาปในอดีตทำร้าย และหลังจากที่ความฝันสุดท้ายสิ้นสุดลงเธอก็จะตาย เขาจึงพยายามหาทางช่วยเหลือเธอ ย้อนกลับไป 1000 ปี ก่อนหน้าที่ยูกิโตะจะเดินทางมาพบกับมิซุสุ ก่อนหน้าที่ คันนะ เด็กผู้หญิงมีปีกจะถูกสาป, กลับชาติมาเกิดใหม่ และตายลงเมื่อเธอรู้จักกับความรัก ในปราสาทแห่งหนึ่งในประเทศญี่ปุ่น คันนะถูกกักบริเวณไว้ที่นั่น สาเหตุเพียงเพราะเธอมีปีก เธอไม่ได้รับอนุญาตให้ออกไปนอกกำแพงปราสาท ไม่แม้กระทั่งจะออกเดินทางไปหาแม่ของเธอที่ถูกกักขังไว้อีกที่หนึ่ง ที่ปราสาทแห่งนี้เองคันนะได้พบกับนักรบซามูไรนามว่า ริวยะ ซึ่งเขาได้รับคำสั่งให้มารับใช้และให้ความคุ้มครองเธอ และ อุราฮะ หญิงพี่เลี้ยง และในครั้งนั้นเอง ริวยะ และอุระฮะก็พาเธอหนีออกมาจากปราสาทเพื่อไปหาแม่ของเธอ ซึ่งทำให้คันนะถูกกลุ่มนักบวชสวดมนต์สาปแช่งให้หายไป ในครั้งนั้นเธอได้เรียนรู้ถึงคำว่า มิตรภาพ, ความรัก และการสูญเสีย ก่อนที่เธอจะเข้าใจความหมายของมัน วิญญาณของเธอก็กลับมาเกิดเป็นมิซุสุ และคำสาปนั้นก็ยังคงส่งผลให้เธอต้องตายในฤดูร้อน ความหวังสุดท้ายของยูกิโตะที่จะช่วยชีวิตมิซุสุนั้นยากเหลือเกิน ซีรีส์นี้เริ่มต้นหลังจากความฝัน ถึงแม้ว่าจะเป็นเรื่องราวในมุมมองของโซระซึ่งจะเผยให้เห็นเรื่องราวในมุมมองใหม่ ๆ ในครั้งนี้เราจะไม่เห็นในมุมมองของยูกิโตะ ถ้ายูกิโตะไม่สามารถช่วยมิซุสุได้ บางทีโซระอาจจะช่วยได้ ในครั้งนี้ฮารุโกะเรียนรู้ที่จะรักมิซุสุเป็นลูกสาวหรือไม่ และ โซระจะเป็นอย่างไรต่อไปตัวละครหลักอะนิเมะ อะนิเมะ. ในวันที่ 6 มกราคม พ.ศ. 2548 อะนิเมะทั้ง 13 ตอนซึ่งจัดทำโดยสตูดิโอเกียวโตแอนิเมชันก็เริ่มออกอากาศผ่านทางเครือข่ายสถานีโทรทัศน์ โตเกียวบรอดแคสติงซิสเตม โดยนำเสนอตอนแรกในชื่อตอนที่ว่า ลมโชย () และจบลงพร้อมกับบทสรุปในตอนสุดท้ายที่มีชื่อว่า ฟ้าคราม () เมื่อวันที่ 31 มีนาคม พ.ศ. 2548 หลังจากตอนที่ 13 จบลง ก็ได้มีการจัดทำตอนพิเศษเพิ่มขึ้นมาอีก 2 ตอน คือ Air in Summer โดยออกอากาศในวันที่ 28 สิงหาคม และ 4 กันยายน พ.ศ. 2548</doc>
