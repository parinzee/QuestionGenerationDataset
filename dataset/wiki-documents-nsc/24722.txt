<doc id="24722" url="https://th.wikipedia.org/wiki?curid=24722" title="ทรูไทป์">ทรูไทป์ ทรูไทป์ () เป็นมาตรฐานของฟอนต์แบบเอาท์ไลน์ที่พัฒนาโดยแอปเปิล คอมพิวเตอร์ ในช่วงยุค 1980 เพื่อเป็นคู่แข่งกับมาตรฐานไทป์วัน (Type 1) ของบริษัทอะโดบีที่ใช้ในโพสต์สคริปต์ (PostScript) ในภายหลังไมโครซอฟท์ได้ซื้อสิทธิ์ในการใช้งานทรูไทป์ และทำให้ทรูไทป์กลายเป็นรูปแบบฟอนต์ที่ใช้กันอย่างแพร่หลายที่สุดบนระบบปฏิบัติการวินโดวส์ และแมคอินทอช เนื่องจากเทคโนโลยีบางส่วนของทรูไทป์ถูกจดสิทธิบัตรโดยแอปเปิล ทำให้การนำไปใช้บนลินุกซ์จำเป็นต้องใช้วิธีการอื่น และเป็นที่มาของโครงการฟรีไทป์ (FreeType)</doc>
