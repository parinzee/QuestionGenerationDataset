<doc id="185121" url="https://th.wikipedia.org/wiki?curid=185121" title="ซาคุ (กันดั้มซี้ดเดสทินี)">ซาคุ (กันดั้มซี้ดเดสทินี) ซาคุวอริเออร์ (ญี่ปุ่น:ザクウォーリア ; อังกฤษ:ZAKU Warrior) หรือ แซ็ควอริเออร์ และซาคุแฟนธอม (ญี่ปุ่น:ザクファントム ; อังกฤษ:ZAKU Phantom) หรือ แซ็คแฟนธอม เป็นโมบิลสูทซึ่งมีบทบาทในโมบิลสูทกันดั้มซี้ดเดสทินีโดยมีต้นแบบจากซาคุทูว์ซึ่งปรากฏตัวในกันดั้มภาค Universal Centuryบทบาทในเรื่อง บทบาทในเรื่อง. ซาคุซีรีส์เป็นโมบิลสูทรุ่นผลิตจำนวนมากของซาฟท์ซึ่งพัฒนาหลังสนธิสัญญายูเนียสที่กำหนดกำลังโมบิลสูทในกองทัพและห้ามการใช้นิวตรอนแจมเมอร์แคนเซลเลอร์ในทางการทหาร ซาคุซีรีส์จึงได้รับการออกแบบให้ใช้งานวิซาร์ดแพ็คเพื่อให้สามารถใช้งานได้ในภารกิจหลายรูปแบบด้วยกำลังจำกัด ชื่อ ZAKUเป็นตัวย่อมาจาก ZAFT Armored Keeper of Unityซาคุวอริเออร์ ซาคุวอริเออร์. ซาคุวอริเออร์เป็นรุ่นมาตรฐานและเป็นโมบิลสูทกำลังหลักของซาฟท์ ที่ไหล่ซ้ายติดโล่ ขณะที่ไหล่ขวาไม่มีโล่แต่เป็นหนาม อาวุธมาตรฐานของซาคุวอริเออร์ประกอบด้วยบีมไรเฟิลจู่โจม ขวานบีม และระเบิดมือที่เอวซึ่งมีทั้งแบบแตกกระจาย (fragmentation grenade) ระเบิดอำนาจสูง (high explosive grenade) ระเบิดเพลิง (thermite incendiary grenade) ระเบิดแสง (flash grenade) และ ระเบิดควัน (smoke grenade) ซาคุวอริเออร์ส่วนใหญ่จะมีโทนสีเขียว แต่เครื่องประจำตัวของตัวละครสำคัญจะมีสีเฉพาะ เช่น ซาคุวอริเออร์ของลูนามาเรีย ฮอว์คจะมีสีแดงซาคุแฟนธอม ซาคุแฟนธอม. ซาคุแฟนธอมเป็นรุ่นจ่าฝูงของซาคุวอริเออร์ ลักษณะที่แตกต่างอย่างเห็นได้ชัดคือเสาอากาศที่หน้าผากและติดโล่ไว้ที่ไหล่ทั้งสองข้าง เนื่องจากเป็นโมบิลสูทสำหรับนายทหารจึงมักมีสีต่างกันตามนักบิน แต่ในเรื่องก็ยังปรากฏซาคุแฟนธอมสีเขียวซึ่งเป็นสีมาตรฐานอยู่รูปแบบอื่นๆZGMF-X999A ซาคุรุ่นทดลองผลิต รูปแบบอื่นๆ. ZGMF-X999A ซาคุรุ่นทดลองผลิต. ปรากฏตัวในดีไซน์ต้นฉบับ DESTINY MSV ออกแบบโดยคุนิโอะ โอคาวาระ ซาคุรุ่นทดลองได้รับการพัฒนาก่อนจะมีสนธิสัญญายูเนียส และติดตั้งนิวตรอนแจมเมอร์แคนเซลเลอร์กับเตาปฏิกรณ์นิวเคลียร์เป็นแหล่งพลังงานเช่นเดียวกับฟรีด้อมกันดั้ม ซาคุรุ่นทดลองผลิตมีเกราะเฟสชิฟท์จึงสามารถทนการโจมตีทางกายภาพนอกจากอาวุธบีมได้ ติดตั้งอาวุธเป็นเรลกันสองกระบอกและขวานคลื่นความถี่สูง ซาคุรุ่นทดลองผลิตมีคอร์ทนี เฮียโรมินัสเป็นนักบินทดสอบและได้เตรียมเข้าสู่การผลิตจำนวนมาก แต่จากที่สนธิสัญญายูเนียสมีผลบังคับใช้ทำให้ไม่สามารถใช้นิวตรอนแจมเมอร์แคนเซลเลอร์ในทางการทหารได้จึงถูกลดคุณสมบัติลงมาเป็นซาคุวอริเออร์และซาคุแฟนธอมZGMF-X101S ซาคุสเปลนเดอร์ ZGMF-X101S ซาคุสเปลนเดอร์. ปรากฏตัวในดีไซน์ต้นฉบับ DESTINY MSV ออกแบบโดยคุนิโอะ โอคาวาระ เป็นซาคุซึ่งใช้ทดสอบโครงสร้างแบบคอร์สเปลนเดอร์ของอิมพัลส์กันดั้ม ติดโล่ไว้ที่ไหล่ทั้งสองข้างเหมือนซาคุแฟนธอม นอกจากระเบิดมือแล้วซาคุสเปลนเดอร์ยังมีดาบและบีมไรเฟิลเป็นอาวุธZGM-1000/R4 คอมมานด์ซาคุ CCI ZGM-1000/R4 คอมมานด์ซาคุ CCI. ปรากฏตัวในดีไซน์ต้นฉบับ DESTINY MSV ออกแบบโดยคุนิโอะ โอคาวาระ เป็นซาคุวอริเออร์ที่ได้รับการดัดแปลงเป็นพิเศษสำหรับใช้งานคอมมานด์วิซาร์ดซึ่งเป็นแพ็คสำหรับสื่อสารและประสานงาน มีลักษณะเด่นที่ไหล่ซ้ายซึ่งติดจานรับสัญญาณแทนโล่และใช้ปืนเสาอากาศสำหรับส่งสัญญาณแทนบีมไรเฟิล เนื่องจากไม่ได้ออกแบบไว้สำหรับต่อสู้กับศัตรูโดยตรง รหัสเครื่องจึงไม่มีอักษร F (Fight) เหมือนรุ่นอื่นๆและใช้ระเบิดมือเป็นอาวุธสำหรับป้องกันตัวเท่านั้นZGMF-X3000Q โปรวิเดนซ์ซาคุ ZGMF-X3000Q โปรวิเดนซ์ซาคุ. ปรากฏตัวในดีไซน์ต้นฉบับ DESTINY MSV ออกแบบโดยคุนิโอะ โอคาวาระ เป็นซาคุรุ่นต้นแบบสำหรับเตรียมผลิตจำนวนมากโดยใช้รูปแบบของ ZGMF-X13A โปรวิเดนซ์กันดั้ม ดรากูนซิสเต็มของโปรวิเดนซ์ซาคุได้ปรับปรุงจนทำให้นักบินที่ไม่มีความสามารถพิเศษสามารถใช้ดรากูนได้ในระดับจำกัดโดยใช้ระบบคอมพิวเตอร์ช่วยในการควบคุม โปรวิเดนซ์ซาคุยังใช้เตาปฏิกรณ์ไฮเปอร์ดิวเทอเรียนเป็นแหล่งพลังงานและมีเกราะวาริเอเบิลเฟสชิฟท์อาเมอร์เช่นเดียวกับเดสทินีกันดั้ม เนื่องจากค่าใช้จ่ายในการผลิตโปรวิเดนซ์ซาคุสูงมากจึงไม่ได้ผลิตจำนวนมากตามที่วางแผนไว้แต่พัฒนาต่อไปเป็น ZGMF-X666S ลีเจนด์กันดั้มแทน โปรวิเดนซ์ซาคุรุ่นต้นแบบนี้มีนักบินทดสอบคือรินนะ เซยะ อิยาซากะ อดีตเจ้าหน้าที่ของมอเกนเรต ซึ่งรินนะได้ร่วมในการสู้รบที่ปราการอวกาศเมสไซอาห์ด้วยและได้ถูก MVF-M12A โอตสุคิงาตะ ของทาคิโตะ ฮายะ โอชิดาริยิงตกฮอสพิทัลซาคุวอริเออร์ ฮอสพิทัลซาคุวอริเออร์. ปรากฏตัวในฉบับนิยายประกอบภาพของ กันดั้มซี้ด เดสทินีแอสเทรย์ ฮอสพิทัลซาคุวอริเออร์เป็นโมบิลสูทประจำตัวของอดีตนักบินฝีมือดีของซาฟท์ "ด็อกเตอร์" มิคาอิล โคสท์หลังสงครามครั้งแรก ฮอสพิทัลซาคุมีแบ็คแพ็คขนาดใหญ่เป็นห้องพยาบาล จึงเป็นเหมือนโรงพยาบาลเคลื่อนที่ในสนามรบ ฮอสพิทัลซาคุไม่ได้ติดตั้งโล่หรืออาวุธไว้และมีโทนสีขาวลายแดงรุ่นปรับแต่งตามนักบินเครื่องเฉพาะมีอา แคมป์เบลล์ รุ่นปรับแต่งตามนักบิน. เครื่องเฉพาะมีอา แคมป์เบลล์. เป็นซาคุวอริเออร์ที่ทาสีชมพูและมีลวดลายสดใสเพื่อใช้ประกอบคอนเสิร์ตของมีอา แคมป์เบลซึ่งปลอมตัวเป็นลักซ์ ไคลน์ มีอาเองไม่เคยได้บังคับซาคุเครื่องนี้จริงๆ แต่หลังจากที่เธอเสียชีวิตไปแล้ว ซาคุเครื่องนี้ได้ปรากฏตัวในการต่อสู้ที่ปราการอวกาศเมสไซอาห์โดยติดตั้งเบลซวิซาร์ดไว้เครื่องเฉพาะไคท์ มาดิแกน เครื่องเฉพาะไคท์ มาดิแกน. ปรากฏตัวในมังงะ กันดั้มซี้ด เดสทินีแอสเทรย์ เป็นซาคุที่ปรับแต่งโดยทหารรับจ้างอิสระ ไคท์ มาดิแกน มีลักษณะแบบซาคุวอริเออร์แต่ติดโล่ไว้ที่ไหล่ทั้งสองข้างแบบซาคุแฟนธอม ซึ่งโล่คู่นี้ติดตั้งปืนกลแก็ตลิ่งไว้และสามารถถอดออกมาใช้เป็นดาบคาตาร์ขนาดใหญ่ได้ ที่เอวยังติดคาตาร์ไว้อีกคู่หนึ่งและมีปืนพกติดดาบปลายปืนที่สามารถยิงได้ทั้งกระสุนปกติและบีมซึ่งเป็นอาวุธเฉพาะตัวของไคท์เครื่องเฉพาะอีไลจาห์ คีล เครื่องเฉพาะอีไลจาห์ คีล. ปรากฏตัวในมังงะ กันดั้มซี้ด เดสทินีแอสเทรย์ เดิมเป็นซาคุอีกเครื่องของไคท์ มาดิแกนซึ่งยกให้อีไลจาห์ใช้แทนจินน์ที่ถูกทำลายเพราะช่วยไคท์ไว้ ซาคุเครื่องนี้มีลักษณะภายนอกคล้ายกับซาคุวอริเออร์แต่ที่หัวมีใบมีดบัสเตอร์ซอร์ดซึ่งเป็นเอกลักษณ์ของอีไลจาห์และที่เอวจะติดดาบแบบเดียวกับของจินน์ไว้ ขาทั้งสองข้างสามารถติดตั้งมิสไซล์ลันเชอร์และสามารถถอดโล่ที่ไหล่เพื่อติดบีมแคนน่อนไว้ที่ไหล่ทั้งสองข้างได้ ซาคุของอีไลจาห์ยังมีบูสเตอร์วิซาร์ดเป็นอุปกรณ์เฉพาะตัว ซึ่งบูสเตอร์วิซาร์ดนี้เป็นวิซาร์ดแพ็คสำหรับเพิ่มการขับเคลื่อนคล้ายกับเบลซวิซาร์ด แต่สามารถบินได้และไม่ได้ติดตั้งอาวุธไว้ ลักษณะเด่นอีกประการของซาคุเครื่องนี้ก็คือมีเกราะพิเศษซึ่งจะทำงานเฉพาะเมื่อถูกโจมตีเหมือนทรานเฟสอาเมอร์แต่เป็นแบบเปิดทั้งตัวและจะมีลายเป็นแถบสีแดงปรากฏขึ้นซึ่งเป็นลักษณะของเฟสชิฟท์อาเมอร์</doc>
