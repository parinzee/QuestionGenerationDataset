<doc id="503567" url="https://th.wikipedia.org/wiki?curid=503567" title="ดำรงค์ ต่ายทอง">ดำรงค์ ต่ายทอง ดำรงค์ ต่ายทอง หรือที่รู้จักกันในชื่อ สมิงขาว เป็นทั้งพิธีกร, นักพากย์ และนักวิจารณ์มวยที่มีชื่อเสียง ซึ่งเป็นที่รู้จักทั้งประเทศสำหรับผู้ติดตามรายการมวย รวมทั้งจัดเป็นนักพากย์มวยที่มีน้ำเสียงที่เป็นเอกลักษณ์และได้รับความนิยมร่วม 3 ทศวรรษประวัติ ประวัติ. ดำรงค์ ต่ายทอง หรือ สมิงขาว เกิดที่จังหวัดพระนครศรีอยุธยา เป็นชาวไทยมุสลิม มีชื่อเสียงจากการเป็นโฆษกและพิธีรายการมวย ได้รับการจัดให้เป็นโฆษกระดับเงินล้าน สมิงขาวชื่นชอบกีฬามวยมาตั้งแต่ยังเด็ก ชอบที่จะฟังการถ่ายทอดการชกมวยทางวิทยุผ่านทางคลื่นวิทยุของ อสมท. เมื่อปี พ.ศ. 2514 ทุกวันพฤหัสบดี และเคยเขียนวิจารณ์มวยในนิตยสารบ็อกซิ่ง ซึ่งเป็นหนังสือพิมพ์รายสัปดาห์ และได้รับการจัดให้เป็นผู้ทายผลมวยได้ถูกต้องมากที่สุดถึง 3 ปีซ้อน จนกระทั่งได้เป็นผู้พากย์มวยครั้งแรกเมื่อปี พ.ศ. 2524 นอกจากนี้ยังผลงานอื่น อาทิ ใน พ.ศ. 2547 ได้รับเชิญเข้าแสดงบทพิเศษในภาพยนตร์บอดี้การ์ดหน้าเหลี่ยม รวมถึงใน พ.ศ. 2552 สมิงขาวได้ทำหน้าที่เป็นผู้ให้เสียงพากย์เกมต่อสู้ ในงานไทยแลนด์เกมโชว์ 2009ชีวิตส่วนตัว ชีวิตส่วนตัว. ด้านชีวิตส่วนตัว สำเร็จการศึกษาระดับปริญญาตรีด้านรัฐศาสตร์ ที่มหาวิทยาลัยกรุงเทพธนบุรี และมีธุรกิจร้านอาหารมุสลิมร่วมกับนางพเยาว์ ผู้เป็นภรรยา สมิงขาวมีนักมวยในดวงใจ คือ อภิเดช ศิษย์หิรัญ และอดุลย์ ศรีโสธรผลงานพิธีกรผลงานพิธีกร. - รายการศึกจ้าวมวยไทย ทุกวันเสาร์ เวลา 12.15 - 14.10 น. ทางช่อง 3 - รายการศึกมวยไทยลุมพินีเกริกไกร ทุกวันเสาร์ เวลา 16.30 - 18.00 น. ทางช่อง 5 - รายการ SUPER MUAY THAI ทุกวันอาทิตย์ เวลา 20.00 - 22.00 น. ทางช่องเวิร์คพอยท์ - รายการศึกมวยไทยลุมพินี ทีเคโอ ทุกวันเสาร์ เวลา 16.00 - 18.00 น. ทางช่อง 9 - รายการ ศึกมวยไทย ททบ.5 มวยดัง มวยมัน วันอาทิตย์ ทุกวันอาทิตย์ เวลา 16.05 - 18.00 น. ทางช่อง 5 - รายการมวยไทย ศึกเงินล้านเวทีราชดำเนิน ทุกวันพฤหัสบดีต้นเดือนแรกของเดือน เวลา 18.20 - 19.45 น. ทางช่องวัน - รายการมวยไทยคาดเชือกนานาชาติสัญจร ทางช่อง 5 - รายการมวยสากลอาชีพโลก ทางช่อง 3, ช่อง 7, ช่อง 9, ช่อง 11ละครโทรทัศน์ผลงานโฆษณาผลงานโฆษณา. - ยาสมุนไพร จิวเจิ้นปู่เซินเจ้วหนัง (พ.ศ. 2556) - สีโป้วลีน่า (พ.ศ. 2556) ร่วมกับ คำไหล เมืองอุบล</doc>
