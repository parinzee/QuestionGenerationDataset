<doc id="193600" url="https://th.wikipedia.org/wiki?curid=193600" title="สวนสัตว์ย่างกุ้ง">สวนสัตว์ย่างกุ้ง สวนสัตว์ย่างกุ้ง (; ) เป็นสวนสัตว์ขนาดใหญ่ ตั้งอยู่ในตัวเมืองย่างกุ้ง ถนนพระเจดีย์กะบะ อเยประวัติ ประวัติ. สวนสัตว์ย่างกุ้ง เปิดดำเนินกิจการครั้งแรก ในวันที่ 25 มกราคม พ.ศ. 2449 ในชื่อ Victoria Memorial Park and Zoological Gardens เพื่อเฉลิมพระเกียรติพระราชินีวิกตอเรียแห่งสหราชอาณาจักร ซึ่งตรงกับรัชสมัยพระเจ้าธีบอ กษัตริย์พระองค์สุดท้ายในพม่า สวนสัตว์ย่างกุ้งมีอาณาบริเวณกว้างขวางร่มรื่น จนถึงปัจจุบันมีการขยายเนื้อที่ออกไปรวมเป็นประมาณ 173 ไร่ (เทียบกับสวนสัตว์ดุสิตของไทยที่มีเนื้อจำกัดกว่า คือ 118 ไร่) แต่สวนสัตว์ย่างกุ้งถูกทอดทิ้ง ถูกขโมยทรัพย์สินและถูกฉกฉวยเอาสัตว์ออกไปในช่วงสงครามโลกครั้งที่ 2 และตกอยู่ในสภาพทรุดโทรม เพิ่งจะพัฒนาอย่างจริงจังเมื่อกว่า 10 ปีมานี้ วันนี้กลายเป็นสวนสัตว์ทันสมัย ภายในยังมีพิพิธภัณฑ์ประวัติศาสตร์ธรรมชาติ มีพิพิธภัณฑ์สัตว์น้ำและสวนสนุกสำหรับเด็ก ๆ สวนสัตว์ย่างกุ้งในปัจจุบันมีสัตว์เหลืออยู่ประมาณ 200 ตัว และเสียตำแหน่งสวนสัตว์ใหญ่ที่สุดในพม่า ให้แก่สวนสัตว์แห่งใหม่ในเมืองหลวงใหม่ คือ เนปยีดอ ที่ดูสมัยกว่าและเป็นแบบสวนสัตว์ซาฟารี มีเนื้อที่กว้างใหญ่กว่า มีการโยกย้ายสัตว์หลายชนิดจากย่างกุ้งไปไว้ที่นั่นรายชื่อสัตว์ในสวนสัตว์ย่างกุ้ง รายชื่อสัตว์ในสวนสัตว์ย่างกุ้ง. สัตว์เลี้ยงลูกด้วยนม- ม้าลาย - แรดขาว - ฮิปโปแคระ - ช้างเอเชีย - หมีหมา - ยีราฟ - หมูหริ่ง - ฮิปโปโปเตมัส - ลิงชิมแปนซี - หมีควาย - แพนด้าแดง - แมวดาว - เสือโคร่ง - แมวป่า - สิงโต - เสือจากัวร์ - เสือปลา - เสือดำ - เสือดาว - เสือพูม่า - หมีขอ สัตว์ปีก- นกกระจอกเทศ - นกแสก - นกแก๊ก - นกยางเปีย - นกกระจาบทอง - หงส์ดำ - เหยี่ยวดำ - เป็ดลาย - แร้งสีน้ำตาลหิมาลัย - นกขุนทอง - ไก่ฟ้าหลังเทา สัตว์เลื้อยคลาน- จระเข้ - เต่าดาว - งูเห่า</doc>
