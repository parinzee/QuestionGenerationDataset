<doc id="211401" url="https://th.wikipedia.org/wiki?curid=211401" title="เอลิซาเบธ วูดวิลล์ สมเด็จพระราชินีแห่งอังกฤษ">เอลิซาเบธ วูดวิลล์ สมเด็จพระราชินีแห่งอังกฤษ เอลิซาเบธ วูดวิลล์ สมเด็จพระราชินีแห่งอังกฤษ (ภาษาอังกฤษ: Elizabeth Woodville) (ราว ค.ศ. 1437 – 8 มิถุนายน ค.ศ. 1492)ชีวิตเบื้องต้นและการเสกสมรส ชีวิตเบื้องต้นและการเสกสมรส. เอลิซาเบธ วูดวิลล์ประสูติราวปี ค.ศ. 1437 ที่กราฟตัน เรจิส ที่นอร์ทแธมป์ตันเชอร์ในราชอาณาจักรอังกฤษ เป็นพระธิดาของ ริชาร์ด วูดวิลล์ เอิร์ลริเวอร์สที่ 1 และ จาเค็ตตาแห่งลักเซ็มเบิร์ก (Jacquetta of Luxembourg) ผู้ที่แต่งงานครั้งแรกกับจอห์นแห่งแลงคาสเตอร์ ดยุคแห่งเบดฟอร์ดที่ 1 การสะกดชื่อ “Woodville” เป็นการสะกดแบบสมัยใหม่ที่มาจากการสะกดเดิม “Wydeville” ในหนังสือร่วมสมัยโดยแค็กซตัน และ “Widvile” บนที่บรรจุพระศพของพระองค์ในชาเปลเซนต์จอร์จในพระราชวังวินด์เซอร์ จากทางสายพระมารดาเอลิซาเบธเป็นสืบเชื้อสายห่างๆ มาจากสมเด็จพระเจ้าจอห์น เอลิซาเบธเป็นนางสนองพระโอษฐ์ในพระราชินีมาร์กาเร็ตในสมเด็จพระเจ้าเฮนรีที่ 6 ในปี ค.ศ. 1445 เมื่อมีพระชนมายุได้ 10 พรรษา ราวปี ค.ศ. 1452 เอลิซาเบธก็แต่งงานครั้งแรกกับเซอร์จอห์น เกรย์แห่งโกรบี เกรย์เสียชีวิตในการต่อสู้กับฝ่ายแลงคาสเตอร์ในยุทธการเซนต์อัลบันส์ครั้งที่ 2 ในปี ค.ศ. 1461 เอลิซาเบธกับเกรย์มีบุตรด้วยกันสองคนทอมัส เกรย์ มาร์ควิสแห่งดอร์เซ็ทที่ 1 (Thomas Grey, 1st Marquess of Dorset) และริชาร์ด เกรย์ เอลิซาเบธได้ชื่อว่าเป็น “สตรีผู้มีความงดงามที่สุดในเกาะอังกฤษ” ที่มี “เปลือกตาที่หนาหนักเหมือนตามังกร” ต่อมาเอลิซาเบธก็เสกสมรสกับสมเด็จพระเจ้าเอ็ดเวิร์ดที่ 4 แห่งอังกฤษในปี ค.ศ. 1464 เอลิซาเบธ วูดวิลล์สิ้นพระชนม์เมื่อวันที่ 8 มิถุนายน ค.ศ. 1492 ที่มหาวิหารเบอร์มอนด์ซีย์ ในลอนดอน</doc>
