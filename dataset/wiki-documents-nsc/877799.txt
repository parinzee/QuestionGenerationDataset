<doc id="877799" url="https://th.wikipedia.org/wiki?curid=877799" title="สมพล เกยุราพันธุ์">สมพล เกยุราพันธุ์ นายสมพล เกยุราพันธุ์ (21 ตุลาคม พ.ศ. 2480 - 27 พฤศจิกายน พ.ศ. 2557) อดีตสมาชิกสภาผู้แทนราษฎรจังหวัดนครราชสีมา, อดีตสมาชิกสภาผู้แทนราษฏรระบบสัดส่วน และ อดีตสมาชิกสภาผู้แทนราษฏรระบบบัญชีรายชื่อประวัติ ประวัติ. สมพล เกยุราพันธุ์ เกิดเมื่อวันที่ 21 ตุลาคม พ.ศ. 2480 เป็นบุตรของนายอรุณ กับนางวิลาสินี เกยุราพันธุ์ มีพี่น้องทั้งสิ้น 4 คน สำเร็จการศึกษาระดับมัธยมศึกษาจากโรงเรียนศิริวิทยากร สมรสกับนางเรณู มีบุตรสาว คือ คุณหญิงสุดารัตน์ เกยุราพันธุ์ นักการเมืองสตรีชาวไทย สมพล เกยุราพันธุ์ ถึงแก่อนิจกรรมด้วยภาวะเส้นเลือดสมองแตก ขณะเดินทางไปพักผ่อนที่นครโอซะกะ ประเทศญี่ปุ่น เมื่อวันที่ 27 พฤศจิกายน พ.ศ. 2557 สิริอายุรวม 77 ปีงานการเมือง งานการเมือง. สมพล ได้รับเลือกตั้งสมาชิกเป็นสภาผู้แทนราษฎรครั้งแรกใน พ.ศ. 2512 สังกัดพรรคอิสระ (พ.ศ. 2512) จนกระทั่งปี พ.ศ. 2550 ได้กลับมาลงสมัครรับเลือกตั้งแทนที่คุณหญิงสุดารัตน์ที่ถูกตัดสิทธิ์ทางการเมือง และได้รับเลือกตั้งเป็นสมาชิกสภาผู้แทนราษฎรแบบสัดส่วน ในกลุ่มจังหวัดที่ 5 ก่อนที่จะได้รับเลือกตั้งเป็นสมาชิกสภาผู้แทนราษฎรในระบบบัญชีรายชื่อ ลำดับที่ 39 สังกัดพรรคเพื่อไทย ในการเลือกตั้ง พ.ศ. 2554 ตามลำดับ สมพล เคยเป็นรองหัวหน้าพรรคประชาธรรม (พ.ศ. 2517)สมาชิกสภาผู้แทนราษฎร สมาชิกสภาผู้แทนราษฎร. สมพล เกยุราพันธุ์ ได้รับการเลือกตั้งเป็นสมาชิกสภาผู้แทนราษฎรทั้งหมด 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2512 จังหวัดนครราชสีมา สังกัดพรรคอิสระ (พ.ศ. 2512) 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 แบบสัดส่วน กลุ่มจังหวัดที่ 5 สังกัดพรรคพลังประชาชน (พ.ศ. 2541) → พรรคเพื่อไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 แบบบัญชีรายชื่อ สังกัดพรรคเพื่อไทย</doc>
