<doc id="523393" url="https://th.wikipedia.org/wiki?curid=523393" title="ทัชวิซ">ทัชวิซ ทัชวิซ (หรือ ซัมซุง ทัชวิซ) เป็นส่วนติดต่อประสานกับผู้ใช้ สร้างและพัฒนาโดยบริษัทซัมซุง อิเล็คทรอนิกส์ มีคุณสมบัติเป็นส่วนติดต่อประสานกับผู้ใช้ในระบบสัมผัส ทัชวิซนั้นใช้งานได้เฉพาะบนอุปกรณ์ซัมซุง บางครั้งทัชวิซมักจะถูกเข้าใจผิดว่าเป็นอีกหนึ่งระบบปฏิบัติการ ทัชวิซสามารถพบเห็นได้ในสมาร์ตโฟน ฟีเจอร์โฟนและแท็บเล็ตจากซัมซุง และไม่สามารถขอรับใบอนุญาตจากภายนอกได้ ทัชวิซเวอร์ชันแอนดรอยด์ยังมาพร้อมกับ Galaxy Apps ซึ่งเป็นร้านค้าแอปพลิเคชันที่ซัมซุงทำเองด้วย ทัชวิซเวอร์ชันล่าสุดคือ ทัชวิซ 6.0 ซึ่งอยู่บนซัมซุง กาแลกซี่ เจ1 มินิ พราม และทัชวิซ เนเจอร์ ยูเอ็กซ์ 5.0 อยู่บนซัมซุง กาแลคซี่ เจ3 (2016) ซึ่งมีคุณสมบัติต่าง ๆ บนส่วนติดต่อประสานกับผู้ใช้ที่ละเอียดยิ่งขึ้นเมื่อเทียบกับเวอร์ชันก่อนหน้าที่พบบนโทรศัพท์รุ่นเก่าของซัมซุงก่อนที่กาแลกซี่ เอส 5 จะวางจำหน่าย แถบสถานะขณะที่อยู่ในหน้าจอหลักนั้นได้โปร่งใสเริ่มมีมาในทัชวิซ เนเจอร์ ยูเอ็กซ์ 2.0 และทัชวิซ เนเจอร์ ยูเอ็กซ์ 2.5 และในทัชวิซ 4.0 บนกาแล็กซี่ เอส 2และกาแล็กซี่ โน้ต (ภายหลังอัปเกรดเป็นเนเจอร์ ยูเอ็กซ์ทั้งคู่) ได้เพิ่มคุณสมบัติบางอย่างเข้ามา เช่น การแพนและการเอียง ซึ่งต้องใช้เซนเซอร์แอคเซเลอโรมิเตอร์ (วัดความเร่งการเคลื่อนไหวของวัตถุ) และไจโรสโคปในการตรวจจับ ทัชวิซได้ถูกใช้โดยระบบปฏิบัติการที่เป็นกรรมสิทธิ์ของซัมซุง คือ บาด้าและเร็กซ์ รวมทั้งโทรศัพท์มือถือที่ใช้ระบบปฏิบัติการแอนดรอย์ อีกทั้งยังพบเจอทัชวิซได้ในระบบปฏิบัติการไทเซ็น ทัชวิซเป็นปัญหาหลักในคดีระหว่างบริษัทแอปเปิลกับบริษัทซัมซุงอิเล็คทรอนิกส์ จำกัดเวอร์ชันทัชวิซ 3.0 เวอร์ชัน. ทัชวิซ 3.0. นี่เป็นทัชวิซเวอร์ชันดั้งเดิม ถูกปล่อยออกมาในปี ค.ศ. 2010 สำหรับแอนดรอยด์โฟรโย (2.1-2.2) เวอร์ชันนี้ใช้ครั้งแรกในซัมซุง กาแลคซีเอส ส่วนเวอร์ชันลดคุณสมบัติของทัชวิซ 3.0 ได้ใช้ในซัมซุง กาแล็กซี โปรเคลมทัชวิซ 4.0 ทัชวิซ 4.0. เวอร์ชันที่สองของทัชวิซได้ปล่อยเมื่อปี ค.ศ. 2011 สนับสนุนแอนดรอยด์ จิงเจอร์เบรดและแอนดรอยด์ ฮันนีย์คัมบ์ (2.3-3.2.6) กาแล็คซี่ เอส 2 ได้เป็นอุปกรณ์รุ่นแรกที่มาพร้อมกับทัชวิซ 4.0 เวอร์ชันนี้ได้มีความเร่งฮาร์ดแวร์ที่ดีขึ้นกว่าเวอร์ชัน 3.0 นอกจากนี้ยังมีตัวเลือกหน้าจอสัมผัสที่เกี่ยวข้องกับท่าทางสัมผัสแบบมัลติทัชโดยใช้เซนเซอร์แอคเซเลอโรมิเตอร์ของโทรศัพท์ อย่างเช่นคุณสมบัติที่ให้ผู้ใช้งานวางนิ้วสองนิ้วไว้บนหน้าจอแล้วเอียงอุปกรณ์ไปข้างหน้าและหลังจากผู้ใช้เพื่อขยายเข้าและออกตามลำดับ ส่วน "การแพน" บนทัชวิซ 4.0 ช่วยให้ผู้ใช้เลื่อนหน้าจอหลักได้โดยเคลื่อนย้ายอุปกรณ์จากข้างหนึ่งไปยังอีกข้างหนึ่ง</doc>
