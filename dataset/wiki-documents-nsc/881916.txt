<doc id="881916" url="https://th.wikipedia.org/wiki?curid=881916" title="ตุลลุส ฮ็อสตีลิอุส">ตุลลุส ฮ็อสตีลิอุส ตุลลุส ฮ็อสตีลิอุส () เป็นบุคคลในตำนานซึ่งได้รับเลือกตั้งเป็นกษัตริย์องค์ที่ 3 แห่งโรม ขึ้นชื่อว่าเป็นกษัตริย์ชาญสงคราม เขาสามารถพิชิตเมืองอัลบาล็องกา () และนำอัลบาล็องกาเป็นเมืองบริวารของกรุงโรม ต่อมา แมติอุส ฟุแฟติอุส () ผู้เผด็จการของอัลบาล็องกาได้ทรยศกรุงโรม ตุลลุสจึงสั่งให้ทำลายเมืองอัลบาล็องกาและกวาดต้อนผู้คนจากอัลบาล็องกาทั้งหมดไปยังกรุงโรม พวกเขาได้ตั้งรกรากที่โรมและกลายเป็นพลเมืองโรมัน นอกจากนี้ เขายังทำสงครามกับเมืองฟีเดไน () และเมืองเวยี () ตลอดจนทำสงครามต่อต้านเผ่าชนเซไบน์ (Sabine) ตามบันทึกของลิวี กษัตริย์ตุลลุสเป็นกษัตริย์ที่ไม่ค่อยเชื่อในสิ่งศักดิ์สิทธิ์ เขาไม่ค่อยจะประกอบพิธีกรรมทางศาสนามากนักเนื่องจากคิดว่าเป็นเรื่องที่ไม่จำเป็นสำหรับกษัตริย์ ในสมัยของเขา กรุงโรมต้องประสบกับเหตุการณ์ตามคำที่มีผู้ได้ทำนายไว้ ในระหว่างที่มีพีธีกรรมเก้าวันบนยอดอัลบา ก็ได้เกิดหินถล่มขึ้นขึ้นที่ภูเขาแห่งนั้นและส่งเสียงดังไปถึงยอดเขา ซึ่งถูกตีความว่าชาวอัลบาล้มเหลวการอุทิศต่อเทพเจ้า นำมาซึ่งโรคระบาดร้ายแรงทั่วกรุงโรม กษัตริย์ตุลลุสป่วยและเริ่มมีความเชื่อในเรื่องสิ่งศักดิ์สิทธิ์ ตุลลุสมีบัญชาให้ทำพิธีบวงสรวงแก่เทพจูปิเตอร์ แต่ตุลลุสก็ไม่ได้ประกอบพิธีอย่างถูกต้อง ตัวเขาและบ้านของเขาถูกฟ้าผ่าจนเป็นเถ้าถ่าน</doc>
