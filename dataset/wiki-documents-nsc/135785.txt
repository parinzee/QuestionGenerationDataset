<doc id="135785" url="https://th.wikipedia.org/wiki?curid=135785" title="อนันต์ อัศวโภคิน">อนันต์ อัศวโภคิน อนันต์ อัศวโภคิน (21 มีนาคม พ.ศ. 2493 -) เป็นนักธุรกิจชาวไทย เป็นเจ้าของธุรกิจพัฒนาอสังหาริมทรัพย์ชื่อดังของไทย เป็นอดีตประธานและกรรมการผู้จัดการ บริษัทแลนด์แอนด์เฮ้าส์ จำกัด (มหาชน) เคยได้รับรางวัล Best CEO Of The Year และเคยได้ตำแหน่งเศรษฐีหุ้นที่มีมูลค่าสูงที่สุดในไทยหลายปีซ้อน อนันต์มีสินทรัพย์รวมทั้งสิ้น 840 ล้านดอลลาร์สหรัฐ (ราว 26,000 ล้านบาท) และได้รับการจัดอันดับโดยนิตยสารฟอร์บให้เป็นมหาเศรษฐีของไทยลำดับที่ 18 (ประจำปี พ.ศ. 2555)ประวัติ ประวัติ. จบการศึกษาจากระดับประถมถึงมัธยมศึกษาตอนปลายที่โรงเรียนอัสสัมชัญ จบการศึกษาระดับปริญญาตรี วิศวกรรมโยธา คณะวิศวกรรมศาสตร์ จุฬาลงกรณ์มหาวิทยาลัย รุ่น 11 รุ่นเดียวกับบุญคลี ปลั่งศิริ ปริญญาโท M.S. Industrial Engineering, สถาบันเทคโนโลยีอิลลินอยส์, ปริญญาโท สาขาบริหารธุรกิจ มหาวิทยาลัยธรรมศาสตร์ชีวิตส่วนตัว ชีวิตส่วนตัว. อนันต์ สมรสกับ วารุณี อัศวโภคิน (มีบุตร 3 คน ได้แก่ อาชวิณ-อลิสา-อาชนัน อัศวโภคิน)ประวัติการทำงานประวัติการทำงาน. - 2528-ปัจจุบัน ประธานกรรมการ บริษัท แลนด์ แอนด์ เฮ้าส์ จำกัด (มหาชน) - 2531-ปัจจุบัน กรรมการ บริษัท แลนด์ แอนด์ เฮ้าส์ จำกัด (มหาชน) - 2535-ปัจจุบัน กรรมการบริษัท สยามธานี พร็อพเพอร์ตี้ จำกัด, กรรมการบริษัท สยามรีเทลดีเวลล๊อปเม้นต์ จำกัด, กรรมการบริษัท จี.เอส.พร็อพเพอร์ตี้ แมนเนจเม้นต์ จำกัด - 2536-ปัจจุบัน กรรมการบริษัท สยามธานี เรียลเอสเตท จำกัด - 2537-ปัจจุบัน กรรมการบรษัท เซนเตอร์พอยท์ แมเนจเม้นต์ จำกัด, กรรมการบริษัท ควอลิตี้ คอนสตรัคชั่น โปรดัคส์ จำกัด (มหาชน) - 2538-ปัจจุบัน กรรมการบริษัท คิว.เอช.อินเตอร์เนชั่นแนล จำกัด, กรรมการบริษัท โฮมโปรดักส์ เซนเตอร์ จำกัด (มหาชน) (โฮมโปร), ประธานกรรมการ บริษัทเครดิตฟองซิเอร์ แลนด์ แอนด์ เฮ้าส์ จำกัด (มหาชน), ประธานกรรมการ บริษัทเงินทุน บุคคลัภย์ จำกัด (มหาชน), กรรมการ บริษัท ควอลิตี้ เฮ้าส์ จำกัด (มหาชน)</doc>
