<doc id="374209" url="https://th.wikipedia.org/wiki?curid=374209" title="บริงมีเดอะฮอไรซัน">บริงมีเดอะฮอไรซัน บริงมีเดอะฮอไรซัน () เป็นวงดนตรีร็อกสัญชาติอังกฤษจากเมืองเชฟฟีลด์ ยอร์คเชอร์ ก่อตั้งขึ้นในปี พ.ศ. 2547 ปัจจุบันประกอบไปด้วยสมาชิกวงทั้งหมด 5 คน ได้แก่ นักร้องนำ โอลิเวอร์ ไซกส์, มือกีตาร์นำ ลี มาเลีย, มือกีตาร์เบส แมตต์ คีน, มือกลอง แมตต์ นิโคลส์ และคีย์บอร์ด จอร์แดน ฟิช พวกเขาเซ็นสัญญากับค่ายอาร์ซีเอเรเคิดส์ และโคลัมเบียเรเคิดส์เฉพาะในสหรัฐอเมริกา แนวเพลงผลงานแรก ๆ ของวงได้ถูกจัดให้เป็นแนวเดทคอร์ แต่ต่อมาพวกเขาได้เริ่มผสมผสานกับแนวเมทัลคอร์มากขึ้น ซิงเกิลล่าสุดของวง ได้แก่ "ดราวน์" และ "โดนต์ลุกดาวน์" ซึ่งมีการเปลี่ยนแปลงเป็นแนวร็อกที่มีความดุเดือดน้อยลง บริงมีเดอะฮอไรซันออกจำหน่ายอัลบั้มแรก เคานต์ยัวร์เบลสซิงส์ ในปี พ.ศ. 2549 อัลบั้มนี้ได้รับการวิจารณ์ในหมู่คนจำนวนมาก หลังจากนั้นวงก็ได้ออกอัลบั้มที่สอง ซุยไซด์ซีซัน ในปี พ.ศ. 2551 ซึ่งมีความสร้างสรรค์มากขึ้น ต่อมาได้ออกอัลบั้มที่สาม แดร์อิสอะเฮลล์ บีลีฟมีไอฟ์ซีนอิต แดร์อิสอะเฮฟเวน เลตส์คีปอิตอะซีเครต ในปี พ.ศ. 2553 ทำให้พวกเขามีชื่อเสียงในระดับนานาชาติมากยิ่งขึ้น โดยผสมผสานอิทธิพลจากดนตรีคลาสสิก อิเล็กทรอนิกา และป็อป ต่อมาวงได้ออกอัลบั้มเปิดตัวสังกัดค่ายเพลงใหญ่ ชื่ออัลบั้มว่า เซมพิเทอร์นัล ซึ่งเป็นอัลบั้มที่ประสบความสำเร็จในเชิงพาณิชย์สูงสุดของวง ได้รับการรับรองระดับทองคำในออสเตรเลีย (35,000) และระดับเงินในสหราชอาณาจักร (60,000) นอกจากอัลบั้มทั้งสี่ของวงแล้ว ยังมีผลงานอีพีที่มีอยู่สองชุดด้วยกันประวัติการก่อตั้งและอีพีแรก (2545–2549) ประวัติ. การก่อตั้งและอีพีแรก (2545–2549). สมาชิกผู้ก่อตั้งวงบริงมีเดอะฮอไรซันต่างมาจากภูมิหลังทางดนตรีอันหลากหลายของเมทัลและร็อก ทั้งแมตต์ นิโคลส์ และโอลิเวอร์ ไซกส์ ได้มีความสนใจในดนตรีเมทัลคอร์ของอเมริกัน อย่างวงนอร์มาจีน และสกายเคมฟอลลิง จากนั้นพวกเขาก็ได้ออกแสดงในตามงานฮาร์ดคอร์พังก์ต่าง ๆ ทั้งสองคนได้พบกับลี มาเลีย ต่อมาวงบริงมีเดอะฮอไรซันได้ก่อตั้งขึ้นอย่างเป็นทางการในเดือนมีนาคม พ.ศ. 2547 ขณะนั้นสมาชิกวงมีอายุเพียง 15 ถึง 17 ปี ไซกส์ มาเลีย และนิโคลส์ได้รับเคอร์ติส วอร์ด มาเป็นสมาชิกวง ซึ่งเขาอาศัยอยู่ที่รอเทอแรม และมีสมาชิกครบวงโดยการชวนแมตต์ คีน มาเป็นมือกีตาร์เบส ชื่อของวงได้มาจากภาพยนตร์เรื่อง คืนชีพกองทัพโจรสลัดสยองโลก โดยแจ็ก สแปร์โรว์ได้พูดว่า "นาว, บริงมีแดตฮอไรซัน"สมาชิกวงสมาชิกวง. - สมาชิกปัจจุบัน - โอลิเวอร์ ไซกส์ (Oliver Sykes) − นักร้องนำ, โปรแกรมมิง, คีย์บอร์ด - ลี มาเลีย (Lee Malia) − กีตาร์นำ จังหวะกีตาร์, เสียงร้องประสาน - แมตต์ คีน (Matt Kean) − กีตาร์เบส - แมตต์ นิโคลส์ (Matt Nicholls) − กลอง, เพอร์คัชชัน - จอร์แดน ฟิช (Jordan Fish) −คีย์บอร์ด, เพอร์คัชชัน, เสียงร้องประสาน- สมาชิกออกทัวร์ปัจจุบัน - จอห์น โจนส์ (John Jones) − จังหวะกีตาร์, เสียงร้องประสาน - อดีตสมาชิก - Curtis Ward – จังหวะกีตาร์ - Jona Weinhofen − จังหวะกีตาร์, เสียงร้อง- อดีตสมาชิกออกทัวร์ - Dean Rowbotham − จังหวะกีตาร์ - Robin Urbino – จังหวะกีตาร์ - Tim Hillier-Brook − จังหวะกีตาร์ - เบรนแดน แมกโดนัลด์ (Brendan MacDonald) − จังหวะกีตาร์, เสียงร้องประสาน - เส้นเวลาผลงานผลงาน. - สตูดิโออัลบั้ม - เคานต์ยัวร์เบลสซิงส์ (2549) - ซุยไซด์ซีซัน (2551) - แดร์อิสอะเฮลล์ บีลีฟมีไอฟ์ซีนอิต แดร์อิสอะเฮฟเวน เลตส์คีปอิตอะซีเครต (2553) - เซมพิเทอร์นัล (2556) - แดตส์เดอะสปิริต (2558)</doc>
