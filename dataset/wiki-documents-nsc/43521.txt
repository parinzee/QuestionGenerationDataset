<doc id="43521" url="https://th.wikipedia.org/wiki?curid=43521" title="ดอยคำ">ดอยคำ บริษัท ดอยคำผลิตภัณฑ์อาหาร จำกัด ก่อตั้งเมื่อ วันที่ 8 สิงหาคม พ.ศ. 2537 ดำเนินธุรกิจด้านผลิตภัณฑ์อาหารแปรรูป ในรูปแบบธุรกิจเพื่อสังคม หรือ Social Business เพื่อสร้างตลาดรองรับผลิตผลทางการเกษตรและส่งเสริมเกษตรกรจากโครงการในพระราชดำริประวัติ ประวัติ. จากการเสด็จประพาสต้นภาคเหนือของพระบาทสมเด็จพระเจ้าอยู่หัวภูมิพลอดุลยเดช เมื่อ พ.ศ. 2512 ทรงทอดพระเนตรเห็นความทุกข์ยากลำบากของราษฎร และปัญหาการปลูกฝิ่น อันเป็นภัยต่อความมั่นคงของชาติและเป็นการทำลายทรัพยากรธรรมชาติ จึงมีพระราชดำริให้จัดตั้งโครงการพระบรมราชานุเคราะห์ชาวเขาขึ้น เพื่อแก้ปัญหาการปลูกฝิ่น โดยโครงการส่งเสริมให้ปลูกพืชชนิดอื่นทดแทนเพื่อพัฒนาคุณภาพชีวิตชาวไทยภูเขา ต่อมาในปี พ.ศ. 2537 ทรงพระกรุณาโปรดเกล้าฯ ให้สำนักงานทรัพย์สินส่วนพระมหากษัตริย์ จัดตั้งนิติบุคคลชื่อ บริษัท ดอยคำผลิตภัณฑ์อาหาร จำกัด (Doi Kham Food Products Co.,Ltd.) เพื่อความสะดวกในการดำเนินธุรกิจเชิงพาณิชย์ โดยรองรับผลผลิตของมูลนิธิโครงการหลวงและเกษตรกรในพื้นที่โดยรอบโรงงานหลวงอาหารสำเร็จรูป ทั้ง 3 แห่ง เพื่อผลิตสินค้าที่มีคุณภาพภายใต้ชื่อตราผลิตภัณฑ์ ดอยคำการดำเนินธุรกิจ การดำเนินธุรกิจ. บริษัท ดอยคำผลิตภัณฑ์อาหาร จำกัด มีวัตถุประสงค์หลักตามกระแสพระราชดำริ การดำเนินกิจการจึงเน้นการตลาดเฉพาะผลิตภัณฑ์และผลผลิตที่ได้จากการพัฒนาคุณภาพชีวิตของชนเผ่าที่อยู่อาศัยบนที่สูงเป็นอันดับแรก ปกติพื้นที่สูงมีอุณหภูมิเหมาะสมต่อการปลูกพืชเมืองหนาวโดยเฉพาะพืชประเภทผัก ผลไม้และดอกไม้เมืองหนาวโรงงานหลวงอาหารสำเร็จรูปโรงงานหลวงอาหารสำเร็จรูป. - โรงงานหลวงอาหารสำเร็จรูปที่ 1 (ฝาง) ตั้งอยู่ที่บ้านยาง ตำบลแม่งอน อำเภอฝาง จังหวัดเชียงใหม่ จัดเป็นโรงงานหลวงอาหารสำเร็จรูปแห่งแรกที่จัดตั้งขึ้นเพื่อให้ความเป็นอยู่ของประชาชนดีขึ้น ก่อตั้งขึ้นเมื่อราว พ.ศ. 2512 - โรงงานหลวงอาหารสำเร็จรูปที่ 2 (แม่จัน) ตั้งอยู่ที่หมู่บ้านป่าห้า ตำบลป่าซาง อำเภอแม่จัน จังหวัดเชียงราย ก่อตั้งขึ้นเมื่อราว พ.ศ. 2517 - โรงงานหลวงอาหารสำเร็จรูปที่ 3 (เต่างอย) ตั้งอยู่ที่บ้านนางอย อำเภอเต่างอย จังหวัดสกลนคร ก่อตั้งเมื่อ วันที่ 11 พฤศจิกายน พ.ศ. 2523สาขา สาขา. ปัจจุบันร้านดอยคำมีทั้งหมด 30 สาขา ได้แก่- สาขาราชเทวี (สำนักงานใหญ่) - สาขาฝาง จ.เชียงใหม่ - สาขาแม่จัน จ.เชียงราย - สาขาเต่างอย จ.สกลนคร - สาขามอเตอร์เวย์ขาเข้า - สาขามอเตอร์เวย์ขาออก - สาขาโรงพยาบาลศิริราช - สาขาพลัสมอลล์ ศรีนครินทร์ - สาขาเทสโก้ โลตัส พระราม 2 - สาขาพาราไดซ์ พาร์ค - สาขาการไฟฟ้าฝ่ายผลิตแห่งประเทศไทย - สาขาเทสโก้ โลตัส ลำลูกกา คลอง 2 - สาขาเทสโก้ โลตัส เอ็กซ์ตร้า บางนา - สาขาเอสซีบี ปาร์ค พลาซา - สาขาเพียวเพลส รามคำแหง - สาขาอาคารฟิฟตี้ฟิฟธ์ ทองหล่อ - สาขาเทสโก้ โลตัส หางดง จ.เชียงใหม่ - สาขาเทสโก้ โลตัส จรัญสนิทวงศ์ - สาขาเทสโก้ โลตัส รังสิต - สาขาเดอะวอล์ค เกษตร-นวมินทร์ - สาขาโรงพยาบาลจุฬาลงกรณ์ (อาคาร สธ.) - สาขาโรงพยาบาลรามาธิบดี - สาขาเทสโก้ โลตัส บางกะปิ - สาขาทำเนียบรัฐบาล - สาขาศูนย์ราชการฯ แจ้งวัฒนะ (อาคารรัฐประศาสน์ภักดี) - สาขาเทเวศร์ (ถนนกรุงเกษม) - สาขาเทสโก้ โลตัส รังสิต-นครนายก คลอง 4 - สาขาเทสโก้ โลตัส หลักสี่ - สาขาสวนจิตรลดา (วิทยาลัยเทคโนโลยีจิตรลดา) - สาขาอาคารสินธร ถนนวิทยุ - สาขาโรบินสัน บางรัก</doc>
