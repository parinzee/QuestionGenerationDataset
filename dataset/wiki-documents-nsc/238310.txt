<doc id="238310" url="https://th.wikipedia.org/wiki?curid=238310" title="บลานซ์แห่งนาวาร์ สมเด็จพระราชินีแห่งฝรั่งเศส">บลานซ์แห่งนาวาร์ สมเด็จพระราชินีแห่งฝรั่งเศส บลานซ์แห่งนาวาร์ สมเด็จพระราชินีแห่งฝรั่งเศส () (ค.ศ. 1331 - ค.ศ. 1398) บลานซ์แห่งนาวาร์ทรงเป็นสมเด็จพระราชินีแห่งฝรั่งเศสในพระเจ้าฟิลิปที่ 6 ในปี ค.ศ. 1350 เจ้าหญิงบลานซ์แห่งนาวาร์ประสูติในปี ค.ศ. 1331 เป็นพระราชธิดาในพระเจ้าฟิลิปที่ 3 แห่งนาวาร์ และฌานน์ที่ 2 สมเด็จพระราชินีแห่งนาวาร์ เจ้าหญิงบลานซ์เป็นพระขนิษฐาในพระเจ้าชาร์ลส์ที่ 2 แห่งนาวาร์ และมาเรีย สมเด็จพระราชินีแห่งนาวาร์ พระองค์เป็นพระราชปนัดดาทางพระมารดาในพระเจ้าหลุยส์ที่ 10 แห่งฝรั่งเศสกับพระมเหสีองค์แรกมาร์เกอรีตแห่งเบอร์กันดี ถ้าสตรีได้รับอนุญาตให้สืบราชบัลลังก์ฝรั่งเศสแล้วพระราชมารดาของพระองค์ก็จะเป็นผู้สืบราชบัลลังก์หลังจากการเสด็จสวรรคตของพระเชษฐาต่างพระมารดาพระเจ้าจอห์นที่ 1 แห่งฝรั่งเศส เจ้าหญิงบลานซ์ทรงเสกสมรสกับพระเจ้าฟิลิปที่ 6 เมื่อวันที่ 11 มกราคม ค.ศ. 1350 เป็นพระอัครมเหสีองค์ที่สองหลังจากพระราชินีฌานน์ผู้สิ้นพระชนม์ด้วยโรคระบาด พระราชินีบลานซ์และพระเจ้าฟิลิปมีพระราชธิดาด้วยกันพระองค์หนึ่ง – ฌานน์ผู้หมั้นหมายที่จะเสกสมรสกับพระเจ้าจอห์นที่ 1 แห่งอารากอนแต่เสด็จสิ้นพระชนม์ระหว่างการเดินทางไปอารากอน พระราชินีบลานซ์ทรงมีความสนพระทัยในการเล่นแร่แปรธาตุและทรงมีห้องทดลองของพระองค์เองในปราสาท พระราชินีบลานซ์สิ้นพระชนม์เมื่อ ค.ศ. 1398</doc>
