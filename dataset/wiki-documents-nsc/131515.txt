<doc id="131515" url="https://th.wikipedia.org/wiki?curid=131515" title="ประกอบ จิรกิติ">ประกอบ จิรกิติ ดร.ประกอบ จิรกิติ (7 พฤศจิกายน พ.ศ. 2496 - ) สมาชิกสภาผู้แทนราษฎร สังกัดพรรคประชาธิปัตย์ อดีตรองผู้ว่าราชการกรุงเทพมหานครในสมัยของ ม.ร.ว.สุขุมพันธุ์ บริพัตร เกิดวันที่ 7 พฤศจิกายน พ.ศ. 2496 ที่เขตปทุมวัน กรุงเทพมหานคร เป็นบุตรของนายประสิทธิ จิรกิติ และนางอิงอร จิรกิติ สมรสกับ นางวรรณา จิรกิติ (สกุลเดิม เบญจรงคกุล) น้องสาวของ นายบุญชัย เบญจรงคกุล อดีตผู้บริหารกลุ่มยูคอมและดีแทค และเป็นพี่สาวนายสมชาย เบญจรงคกุล อดีตรัฐมนตรีช่วยว่าการกระทรวงสาธารณสุข ในรัฐบาลพลเอกชวลิต ยงใจยุทธ ดร.ประกอบ จิรกิติ เคยทำงานด้านวิชาการเป็นอาจารย์ สถาบันบัณฑิตพัฒนบริหารศาสตร์ (นิด้า) มีผลงานจนได้ดำรงตำแหน่งรองอธิการบดีฝ่ายวิชาการ ก่อนจะเข้าเป็นผู้บริหารบริษัทหลายแห่งในเครือยูคอม ที่เป็นหนึ่งในธุรกิจสื่อสารยักษ์ใหญ่ของไทย กระทั่งได้ขึ้นดำรงตำแหน่ง รองกรรมการผู้จัดการใหญ่ บริษัท ยูไนเต็ด คอมมูนิเกชั่น อินดัสตรี จำกัด (มหาชน) หรือ ยูคอม และต่อมาเป็น กรรมการผู้จัดการบริษัท เลิร์นทูเกเธอร์ จำกัด ธุรกิจการเรียนการสอนแบบออนไลน์ (e-Learning) ในเครือยูคอม ซึ่งเท่ากับได้ทำงานในสายงานการศึกษาอีกครั้ง ดร.ประกอบ จิรกิติ เคยเข้าสู่วงการเมือง โดยลงสมัครรับเลือกตั้ง สมาชิกสภาผู้แทนราษฎร กรุงเทพมหานคร เขต 10 ในสังกัดพรรคประชาธิปัตย์ เมื่อปี พ.ศ. 2539 และชนะการเลือกตั้ง ต่อมาในปี พ.ศ. 2544 ลงสมัครรับเลือกตั้งอีก แต่ได้คะแนนเป็นอันดับ 2 ไม่ได้รับเลือกตั้งโดยแพ้อันดับ 1 เพียง 5 พันกว่าคะแนน และในปี พ.ศ. 2548 ดร.ประกอบลงสมัครรับเลือกตั้งเป็น ส.ส. บัญชีรายชื่อ พรรคประชาธิปัตย์ ลำดับที่ 39 แต่พรรคได้รับคะแนน ส.ส.บัญชีรายชื่อเพียง 26 ลำดับแรก เนื่องจากกระแสไทยรักไทยฟีเวอร์ในช่วงนั้น ในการเลือกตั้งสมาชิกสภาผู้แทนราษฎรในประเทศไทย พ.ศ. 2550 ดร.ประกอบ จิรกิติ ลงสมัครรับเลือกตั้งอีกครั้งเป็น ส.ส. แบบสัดส่วน กลุ่ม 6 ในสังกัด พรรคประชาธิปัตย์ เช่นเดิม และได้รับการเลือกตั้ง ต่อมาในการเลือกตั้ง พ.ศ. 2554 ได้ลงสมัครรับเลือกตั้งในระบบบัญชีรายชื่อ สังกัดพรรคประชาธิปัตย์ และได้รับเลือกตั้งเป็น ส.ส.อีกสมัยประวัติการศึกษาประวัติการศึกษา. - ปริญญาตรี สาขาวิศวกรรมอุตสาหการ คณะวิศวกรรมศาสตร์ จุฬาลงกรณ์มหาวิทยาลัย - ปริญญาโท สาขาวิศวกรรมการจัดการ (Engineering Management) มหาวิทยาลัยมิซซูรี่ (University of Missouri) - ปริญญาโท สาขาวิศวกรรมอุตสาหการ (Industrial Engineering) มหาวิทยาลัยมิซซูรี่ - ปริญญาเอก สาขาวิศวกรรมอุตสาหการ (Industrial Engineering) มหาวิทยาลัยมิซซูรี่ - ประกาศนียบัตรชั้นสูง หลักสูตรการเมืองการปกครองในระบอบประชาธิปไตยสำหรับนักบริหารระดับสูง สถาบันพระปกเกล้า รัฐสภา - วุฒิบัตรกฎหมายมหาชน คณะนิติศาสตร์ มหาวิทยาลัยธรรมศาสตร์ประวัติการทำงานประวัติการทำงาน. - พ.ศ. 2522-2525 : ผู้ช่วยนักวิจัย มหาวิทยาลัยมิสซูรี่ - พ.ศ. 2526-2533 : อาจารย์ประจำคณะสถิติประยุกต์ สถาบันบัณฑิตพัฒนบริหารศาสตร์ (นิด้า) - พ.ศ. 2533-2534 : รองคณบดีคณะสถิติประยุกต์ สถาบันบัณฑิตพัฒนบริหารศาสตร์ - พ.ศ. 2534-2537 : รองอธิการบดีฝ่ายวิชาการ สถาบันบัณฑิตพัฒนบริหารศาสตร์ - พ.ศ. 2538 :- กรรมการ บริษัท ยูไนเต็ดคอมมูนิเกชั่น อินดัสตรี จำกัด (พ.ศ. 2538-2539) - กรรมการ บริษัทไทยแซทเทิ่ลไล้ท์คอมมูนิเคชั่นจำกัด (พ.ศ. 2538-2539) - กรรมการ บริษัท เวิลด์เทเลคอมโฮลดิ้ง จำกัด (พ.ศ. 2538-2539) - พ.ศ. 2539 :- ผู้ช่วยกรรมการผู้อำนวยการใหญ่อาวุโส บริษัท ยูไนเต็ดคอมมูนิเกชั่น อินดัสตรี จำกัด (มหาชน) - สมาชิกสภาผู้แทนราษฎร กรุงเทพมหานคร เขต 10 พรรคประชาธิปัตย์ (พ.ศ. 2539-2543) - พ.ศ. 2543 :- ประธานกรรมาธิการกิจการ สภาผู้แทนราษฎร - กรรมการอำนวยการการเลือกตั้งผู้ว่าราชการกรุงเทพมหานคร พรรคประชาธิปัตย์ (นายธวัชชัย สัจจกุล ลงสมัครในนามพรรค) - พ.ศ. 2544 : ลงสมัครรับเลือกตั้ง ส.ส. กรุงเทพมหานคร เขต 29 (เขตบางพลัด บางกอกน้อย) แต่ไม่ได้รับเลือกตั้ง - พ.ศ. 2546-2547 : ผู้ช่วยผู้จัดการใหญ่อาวุโส บมจ.ยูไนเต็ดคอมมูนิเกชั่น อินดัสตรี - พ.ศ. 2547-ปัจจุบัน : รองกรรมการผู้จัดการใหญ่ บมจ.ยูไนเต็ดคอมมูนิเกชั่น อินดัสตรี - พ.ศ. 2548 : ลงสมัครรับเลือกตั้ง ส.ส. ปาร์ตี้ลิสต์ พรรคประชาธิปัตย์ ลำดับที่ 39 แต่ไม่ได้รับเลือกตั้ง - พ.ศ. 2550 : ลงสมัครรับเลือกตั้ง ส.ส. ระบบสัดส่วน พรรคประชาธิปัตย์ ลำดับที่ 5 เขต 6 (กรุงเทพมหานคร สมุทรปราการ นนทบุรี) ได้รับเลือกตั้ง - พ.ศ. 2552 : รองผู้ว่าราชการกรุงเทพมหานคร - พ.ศ. 2552 : กรรมการผู้ช่วยรัฐมนตรี(ครม.นายอภิสิทธิ์ เวชชาชีวะ)เครื่องราชอิสริยาภรณ์เครื่องราชอิสริยาภรณ์. - พ.ศ. 2540- เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น ปฐมดิเรกคุณาภรณ์ (ป.ภ.)</doc>
