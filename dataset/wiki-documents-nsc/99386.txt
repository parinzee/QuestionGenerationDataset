<doc id="99386" url="https://th.wikipedia.org/wiki?curid=99386" title="มาช่า วัฒนพานิช">มาช่า วัฒนพานิช มาช่า วัฒนพานิช (24 สิงหาคม พ.ศ. 2513) มีชื่อจริงแต่เดิมว่า มาร์ชา วัฒนพานิช Marion Ursula Marsha Vadhanapanich ; ต่อมาได้เปลี่ยนชื่อเป็น สยมพร, ธนัฏฐา, ฆณศร และเปลี่ยนกลับมาใช้ชื่อ มาร์ชา ตามลำดับ) เดิมเคยใช้ชื่อในการแสดงภาพยนตร์ว่า พิม วัฒนพานิช เป็นนักร้องนักแสดง และพิธีกรหญิงชาวไทยประวัติ ประวัติ. มาช่า วัฒนพานิช เกิดเมื่อวันที่ 24 สิงหาคม พ.ศ. 2513 ที่ประเทศเยอรมนี เธอเป็นลูกครึ่งไทย-เยอรมัน บิดาเป็นชาวไทยชื่อ ธานินทร์ วัฒนพานิช ส่วนมารดาเป็นชาวเยอรมันชื่อ อีริส ปู่ของเธอ รักษ์ศักดิ์ วัฒนพานิช เป็นอดีตอธิบดีกรมประชาสัมพันธ์ มีน้องสาว 1 คน ชื่อ ธนานุช วัฒนพานิช และนามสกุล วัฒนพานิช ของเธอก็เป็นนามสกุลเดียวกับ วิไลวรรณ วัฒนพานิช นักแสดงที่มีชื่อเสียงในอดีต เธอเคยศึกษาอยู่โรงเรียนราชินี และศึกษาต่อที่โรงเรียนเบญจมราชาลัยจนจบชั้นมัธยมศึกษาปีที่ 3 ต่อจากนั้นจึงไปศึกษาต่อที่โรงเรียนอัสสัมชัญพาณิชยการ หรือเอซีซีและศึกษาต่อ คณะรัฐศาสตร์ มหาวิทยาลัยธรรมศาสตร์ สาขาวิชาการระหว่างประเทศ จนจบการศึกษา ซึ่งช่วงนั้นเธอได้เข้าวงการแล้วโดย เธอแสดงภาพยนตร์เรื่องแรกเรื่อง ตำรวจเหล็ก เธอใช้ชื่อในการแสดงว่า พิม วัฒนพานิช ตั้งให้โดยคมน์ อรรคเดช โดยตัดอักษรมาจาก พรพิมล (พรพิมล มั่นฤทัย) ด้วยเหตุผลที่ว่า "ชื่อฝรั่ง สายหนังไม่คุ้นเคยจะไม่ซื้อหนัง [ภาพยนตร์]" และบริษัทที่ผลิตนั้นก็เกรงว่าผู้ชมจะเรียกชื่อของเธอเพี้ยนเป็น "มาช้า" จนเมื่อเข้าสู่วงการเพลง เธอจึงกลับมาใช้ชื่อเป็น "มาช่า" จนถึงปัจจุบันชีวิตส่วนตัว ชีวิตส่วนตัว. มาช่าจดทะเบียนสมรสกับอำพล ลำพูน นักร้องวงไมโคร เมื่อช่วงปี พ.ศ. 2531 หลังห่างหายจากวงการบันเทิงระยะหนึ่ง ทั้งสองมีบุตรชาย 1 คนคือ นวพล ลำพูน ต่อมาได้หย่าร้างในปี พ.ศ. 2540 ซึ่งการหย่าในครั้งนั้นอำพลได้ให้เหตุผลว่าตนไม่เอาใจใส่ภรรยาเท่าที่ควร ทั้งมีทัศนคติไม่ตรงกัน เขากล่าวว่า "สำหรับผม ชีวิตครอบครัวเป็นเรื่องสวยงาม เป็นเรื่องราวของคนสองคน ความรักคน ๆ เดียวสร้างไม่ได้ แต่คน ๆ เดียวสามารถทำลายมันได้" และในปี พ.ศ. 2545 มาช่าแจ้งจับอดีตสามี ฐานตบหน้าพี่เลี้ยงของนวพลที่สนามบินดอนเมืองจนเป็นข่าวระยะหนึ่ง หลังครองตนเป็นโสดหลายปีมาช่าได้คบหากับอธิป นานา และกฤษณ์ ศรีภูมิเศรษฐ์ และเลิกรากันในเวลาต่อมา ในปี พ.ศ. 2556 มาช่าและอำพลอดีตสามี ได้ถ่ายแบบนิตยสารและขึ้นคอนเสิร์ตด้วยกัน ทั้งยังโพสต์รูปเก่า ๆ เมื่อครั้งสมรสกับอดีตสามีลงอินสตราแกรมส่วนตัวของเธอผลงานภาพยนตร์ละครโทรทัศน์ผลงานละครชุด (ซีรีส์)ซิทคอมผลงานละครเวทีผลงานรายการโทรทัศน์ผลงาน. ผลงานรายการโทรทัศน์. - เมนเทอร์ The Face Thailand (เดอะเฟซไทยแลนด์) ซีซั่น 3 ร่วมกับ เมทินี กิ่งโพยมและน้ำทิพย์ จงรัชตวิบูลย์ ภายหลังมาช่าได้ยุติการทำหน้าที่ในรายการเดอะเฟซไทยแลนด์ ซีซั่น 3 เนื่องจากติดคิวถ่ายละคร และให้คริส หอวังได้ทำหน้าที่แทนตั้งแต่ตอนที่ 8 เป็นต้นไป หลังจากนั้น ผู้เข้าแข่งขันที่เหลือของทีมมาช่า จึงได้เปลี่ยนเป็นทีมคริสพิธีกรพิธีกร. - The Acting Queen ล้านฝันสนั่นจอ - สมาคมชมดาวเดอะวิลลี่โฆษณาโฆษณา. - ลูกอมฮอลล์ - ห้างโซโก้ - นีเวีย - ฟิลม์โกดัก (พ.ศ. 2529) - แชมพู ซันซิล (พ.ศ. 2532) - สบู่ลักส์ (พ.ศ. 2533) - มันฝรั่งเลย์ (พ.ศ. 2539) - ผ้าอนามัย วิสเปอร์ (พ.ศ. 2539) - แชมพู เฮด แอนด์ โชลเดอร์ (พ.ศ. 2542-2543) - ลักส์ ครีมอาบน้ำ (คู่น้องกาย) (พ.ศ. 2544) - Citibank Personal Loan (พ.ศ. 2544) - Smooth E Gold (พ.ศ. 2547) - เครื่องสำอางค์ MAC (พ.ศ. 2547) - สบู่ลักส์ "อัญมณีแห่งผิวสวย" (พ.ศ. 2549) - Lay Selction (พ.ศ. 2549) - นมแอนลีน (พ.ศ. 2550-2553) - ยาสีฟัน Systema (พ.ศ. 2551) - Lay Selction (พ.ศ. 2551) - Rexona Roll up (พ.ศ. 2551-2552) - Olay (พ.ศ. 2552) - Mistine Melaklear (พ.ศ. 2556) - The Scarlett Clinic (พ.ศ. 2556) - Magique Thailand (พ.ศ. 2559) - อื่นๆมิวสิควีดีโอด้านงานเพลง ด้านงานเพลง. มาช่า วัฒนพานิช เป็นนักแสดง นางแบบ ที่ถูกชักนำเข้าสู่วงการเพลงโดย คุณ บุษบา ดาวเรือง จงมั่นคง เพื่อนำมาเป็นศิลปินเพลงในสังกัดของ บริษัท แกรมมี่ เอนเตอร์เทนเม้นท์ จำกัด โดยมีผลงานอัลบั้มเพลงที่ผลิตร่วมกับบริษัทแกรมมี่ ตั้งแต่ปี 2534 จนถึงปัจจุบัน มีจำนวนอัลบั้มเดี่ยว 9 ชุด และอัลบั้มเดี่ยวพิเศษอีก 2 ชุด คือ Re-Entry และ Marsha SELECTION- ในปี 2534 มาช่า เปิดตัวในฐานะนักร้องกับผลงานเพลงชิ้นแรก ของนักแสดงสาวพราวเสน่ห์ "เหนื่อยไหมดาว" เพลงที่สื่อถึงความความเป็นตัวตนของเธอสู่ก้าวแรกของเส้นทางดนตรี ที่เรียกเสียงฮือฮาได้ไม่น้อย สมทบด้วยเพลงฮิตในอัลบั้ม อาทิ โลกเอียง, ขอเวลาตั้งตัว, ดึกแล้ว, เขาคนนั้น และที่ฮิตที่สุดจนเป็นเพลงประจำตัวของมาช่า คือ "แตก-หัก" และจากกระแสตอบรับที่ดี จึงมีคอนเสิร์ตใหญ่ครั้งแรกในชีวิต "มาช่า มาโชว์" ณ (MBK HALL มาบุญครอง) ซึ่งอัลบั้มถามดาว (1991) สร้างยอดขายสูงถึง 830,000 ชุด นับเป็นความสำเร็จก้าวแรกที่ได้รับการต้อนรับอย่างดีจากแฟนเพลงทั้งประเทศ - ในปี 2536 มาช่า สานต่อความสำเร็จ ด้วยภาพลักษณ์ในลุคของสาวมาดเท่ แฝงความเปรี้ยวไว้ภายใน จนได้ยืนในฐานะนักร้องสาวแนวป๊อปร็อคที่สวยและมีเสน่ห์ที่สุด "รสชาติความเป็นคน"(1993) สตูดิโออัลบั้มลำดับที่ 2 คืออัลบั้มที่เป็นที่สุดในด้านกระแสตอบรับที่สร้างยอดขายสูงที่สุดให้กับตัวเธอร่วม 910,000 ชุด เป็นอีกหนึ่งในไม่กี่คนของนักร้องหญิงที่สามารถจัดคอนเสิร์ตใหญ่ได้หลังจากออกผลงานเพลงเพียงชุดแรก ซึ่งคอนเสิร์ตที่จัดขึ้นเพื่อฉลองยอดขายอัลบั้มที่ 2 ของเธอมีชื่อว่า" รสชาติมาช่า " ณ (MBK HALL มาบุญครอง) เพลงดังในอัลบั้มนี้ อาทิ รสชาติความเป็นคน, ผิดไปแล้ว และ ความดัน(ทุรัง)สูง - ในปี 2539 อัลบั้ม Room No.3 (1996) ห้องดนตรีห้องที่ 3 บนถนนสายดนตรีของมาช่า กับงานเพลงป๊อปร็อคที่เริ่มปรับเปลี่ยนแนวทางโดยมีกลิ่นอายของคันทรี่และอัลเทอร์เนทีฟ จุดเด่นคือวิธีการร้องลากเสียงที่ต่างไปจากอัลบั้มก่อนๆ ซึ่งในอัลบั้มนี้มาช่าก็มีส่วนร่วมด้วยการแต่งเพลง คือ "ปลดปล่อย" ส่วนเพลง"รอ" เพลงเหงาๆที่กลายมาเป็นเพลงฮิตที่สุดในอัลบั้ม รวมถึงเพลงอื่นๆที่น่าสนใจ อาทิ อย่ายอมฉัน, ไม่มีใคร, เขายังอยู่ และ ขอเวลา อัลบั้มนี้ประสบความสำเร็จด้วยยอดขายที่มากถึง 600,000 ชุด - ในปี 2540 มาช่าในอัลบั้ม Re-Entry (1997) อัลบั้มพิเศษที่นำเพลงดังเก่าๆในอดีต มาเรียบเรียงดนตรีและร้องใหม่ จนกลายเป็นงานเพลงคัฟเวอร์ที่โดดเด่นที่สุด กลมกล่อมและมีเอกลักษณ์แตกต่างไปจากต้นฉบับ อาทิ เดียวดาย, อย่างน้อย, บ่งบอก, บอกรัก, ตะเกียง, ลาก่อน และ มีเพลงใหม่จากเพลงประกอบละคร" นางสาวไม่จำกัดนามสกุล "ซึ่งมาช่ารับบทเป็น คุณเรียม นางเอกของเรื่องนี้ คือดพลง ใครสักคน และ ไม่เป็นไร..คนดี ถือเป็นอีกอัลบั้มที่ประสบความสำเร็จด้วยยอดขายสูงถึง 600,000 ชุด - ในปี 2542 อัลบั้มเดี่ยวชุดที่ 4 อย่าง อัลบั้มMaya (1999) อีกหนึ่งผลงานที่ฉีกแนวทางดนตรีของตัวเองอีกครั้ง มาช่า กับผลงานใหม่ ภายใต้ชื่อ "มายา" ที่มีกลิ่นอายของอิเล็คโทรนิก้าป๊อปในเพลงเปิดตัว ซึ่งสร้างความฮือฮาให้แฟนๆเป็นอย่างมาก และการใช้เครื่องเป่าเครื่องสายสไตล์ไอริชมาเพิ่มเสน่ห์ให้กับเพลงในอัลบั้มนี้อีกด้วย อาทิ "คนใจแตก" เพลงที่สะท้อนตัวตนของมาช่าได้เป็นอย่างดี "อดใจไม่ไหว" เพลงฮิตสร้างชื่อ ที่สื่อถึงความรักที่ไม่ชัดเจนในความรู้สึก จากสุดยอดนักแต่งเพลงอย่าง นิติพงษ์ ห่อนาค นอกจากนี้ยังมีเพลงสนุกๆที่น่าสนใจ เช่น หมู หมา กา ไก่, ฉันจึงลืมตา, ให้เวลาฉัน รวมถึงเพลงที่มาช่ากลั่นจากความรู้สึกเขียนลงในเพลงจนเป็นเพลงฮิตอย่าง "เวลากับคนสองคน" อีกด้วย เรียกได้ว่าเป็นอัลบั้มที่พลิกสไตล์เพลงที่ทำได้ดีอีกอัลบั้มหนึ่งของมาช่าซึ่งประสบความสำเร็จอย่างสูงด้วยยอดขาย 680,000 ชุด ในปีเดียวกัน ได้มีคอนเสิร์ตร่วมกันกับ แอม เสาวลักษณ์ ใน Amp & Marsha เพื่อเป็นการฉลองยอดขายของทั้งสองคนอีกด้วย - ในปี 2543 เพลง "ไม่เหลือใคร" ประกอบละครหงส์เหนือมังกร ที่ฮิตติดชาร์ทในวิทยุหลายเดือนมาก ออกอัลบั้มพิเศษ "Seven" จนเกิดกระแสความนิยมในอัลบั้มนี้ถล่มทะลายที่มียอดขายเกินล้านชุด และแฟชั่นที่เป็นปรากฏการณ์ Seven Fever และมีเพลง " เหตุการณ์ไม่เคยเปลี่ยน และ ห้องนี้" ที่มาช่าร้องเดี่ยว และในปีเดียวกันมาช่าได้มีคอนเสิร์ต มาช่ากับคนพิเศษ และ ลักส์พิเศษ ณ (MCC HALL เดอะมอลล์งามวงศ์วาน) อีกด้วย - ในปี 2544  อัลบั้มFine Days (2001)สตูดิโออัลบั้มลำดับที่ 5 ของนักแสดงสาวเจ้าบทบาท เป็นอัลบั้มที่สะท้อนตัวตนของมาช่า ได้อย่างสมบูรณ์แบบ ทั้งด้านดนตรี เสียงร้องและคอสตูมการแต่งกาย ในมุมมองสบายๆของมาช่า ที่บอกเล่าผ่านเพลงในอัลบั้ม Fine Days เพลงฟังสบายในดนตรีแนวอะคูสติก ป็อป ที่เน้นเครื่องอะคูสติก ,คันทรี โดยมีอะคูสติกกีต้าร์เป็นหลัก นอกจากนี้ยังมี อะคูสติกเปียโน อะคูสติกออร์แกน ขลุ่ยไอริช กลองไอริช ฮาร์โมนิก้า เป็นต้น โดยทุกเพลงในอัลบั้มนี้มาช่าคอรัสเองทั้งหมด มีเพลงที่น่าสนใจ อาทิ มืออาชีพยังยอม, จากคนอื่นคนไกล, อย่างน้อยฉันยังหายใจ, ชดใช้ให้ตัวเอง, ไม่อยากนอนคนเดียว และ อีกคนที่รักเธอ และเพลงอื่นๆในอัลบั้มนี้ก็เพราะทั้งอัลบั้ม ถือว่าเป็นอีกอัลบั้มที่พีคที่สุดอีกหนึ่งอัลบั้มของเธอ แม้ว่าจะอยู่ในยุคของMP3 แล้ว แต่ยอดขายของเธอก็ยังสูงถึง 750,000 ชุด จนต้องมีคอนเสิร์ต One fine day with Marsha Concert คอนเสิร์ตที่จัดกลางแจ้งในสวน บรรยากาศสบายๆ แบบเพลงในอัลบั้ม - ในปี 2545 มาช่าได้ร้องเพลง"เจ้าของฉันคือเธอ" ซึ่งเป็นเพลงที่เพราะอีกเพลงของมาช่าที่ถ่ายทอดได้เป็นอย่างดี และเพลง" เพราะเธอ "ในเพลงประกอบละคร"สายลมกับแสงดาว" และมาช่า ยังได้ถ่ายทอดบทเพลงที่เป็นเพลงฮิตของเธอมาจนถึงทุกวันนี้ คือเพลง "ใจเอย" ที่แต่งโดยคุณ สุเมธ&เดอะปั๋ง Gallory - ในปี 2546 THE RIVER OF LIFE (2003)สตูดิโออัลบั้มลำดับที่ 6 ที่กลับมาด้วยภาพลักษณ์ของสาวสวยหวาน สอดคล้องกับงานเพลงที่ฟังสบายแฝงปรัชญาชีวิตและธรรมชาติได้อย่างกลมกลืน เปิดตัวด้วยเพลง "สายน้ำไม่ไหลกลับ" ที่ได้นิติพงษ์ ห่อนาค มาแต่งให้จากมุมมองความรักของเธอ, "เป็นเกียรติเกินพอ" เพลงประกอบภาพยนตร์กุมภาพันธ์ ที่มาช่าถ่ายทอดบทเพลงนี้ไว้อย่างดีเยี่ยม เพลงอื่นๆในอัลบั้มก็ยังน่าฟังด้วยน้ำเสียงที่เปี่ยมเสน่ห์ของมาช่า บวกกับเนื้อหาของเพลงที่เข้าถึงอารมณ์ความรู้สึก อาทิ โลกนี้ต้องมีผู้ชายอย่างเธอ, ถาม, ฉันไม่ใช่ดอกไม้, จะไม่เกรงใจ, พรุ่งนี้ไม่สำคัญ ซึ่งอัลบั้มนี้ประสบความสำเร็จอย่างสูงด้วยยอดขาย 590,000 ชุด - ในปี 2547 มาช่า มีอัลบั้มรวมเพลงประกอบละครที่มาช่าแสดงอย่าง " Marsha In Drama " มีเพลงที่เพราะอย่าง "เพราะความรัก" และด้วยกระแส และเสียงเรียกร้องจากแฟนเพลง จึงได้มีคอนเสิร์ตใหญ่อีกครั้งในชื่อว่า"Marsha My Reflection Concert "ทุกเพลง ที่เธอร้อง สะท้อนจากทุกสิ่ง ที่เธอเป็น" เมื่อวันที่ 4 กันยายน 2547 แขกรับเชิญ เสาวลักษณ์ ลีละบุตร , ศักดิ์สิทธิ์ แท่งทอง,(ก้อง นูโว) สหรัถ สังคปรีชา ณ อิมแพค อารีน่า เมืองทองธานี - ในปี 2548 มาช่า ได้ร่วมโปรเจ็กต์ในอัลบั้ม Sleepless society by narongvit (15 มีนาคม พ.ศ. 2548) ในเพลง "ไม่หลับไม่นอน " ซึ่งเป็นอีกหนึ่งเพลงฮิตในโปรเจ็กต์นี้เลยก็ว่าได้ จนได้มีคอนเสิร์ต "SLEEPLESS SOCIETY CONCERT" (4 มิถุนายน 2548) ณ หอประชุมใหญ่มหาวิทยาลัยธรรมศาสตร์ (ท่าพระจันทร์) ร่วมกับกลุ่มศิลปินในโปรเจ็กต์นี้ และในปีเดียวกัน มาช่าได้ออกอัลบั้มที่ 7 ของเธอชื่อว่า อัลบั้ม IN LOVE (2005) ซึ่งได้แรงบันดาลใจมาจากความรัก ที่ได้มีการเพิ่มเติมรูปแบบเพลงใหม่ๆ ที่เธอไม่เคยทำมาก่อน เช่น แดนซ์ บอสซาโนวาผสมแจ๊ซ อาร์แอนด์บี หรือ ฟังก์กี้ โซล เข้ากับส่วนผสมของเพลงป๊อบ ที่ทำให้รู้สึกถึงความสดใสเข้ากับภาพลักษณ์ผมทรงใหม่ของ มาช่า ที่ตัดสั้นขึ้นจากทรงเดิม เปิดตัวด้วยเพลงเร็วและเพลงช้า ได้แก่ "Music Lover" เพลงเต้นจังหวะสนุกสนานที่ฮิตเป็นพลุแตก และ "ไม่อยากให้เธอไว้ใจ" เพลงอ้อนๆ เนื้อหาน่ารัก จนมาเพลง "ฟังหัวใจตัวเอง" เพลงช้าเพราะๆ ที่ มาช่า ตั้งใจแต่งเพลงนี้ให้กับแฟนหนุ่มโดยเฉพาะ อัลบั้มชุดนี้ยังได้โปรดิวเซอร์มากฝีมือ ที่มีชื่อเสียงคุ้นหูนักฟังเพลงกันเป็นอย่างดีถึง 2 คนมาทำเพลงให้ คือ บรูโน่ บรูกาโน่ (Bruno Brugnano) และ หนึ่ง ณรงค์วิทย์ เตชะธนะวัฒน์ ทำให้อัลบั้มชุดนี้ตรงกับความคิดและความรู้สึกของเธอจริงๆ และยอดขายของอัลบั้มนี้ก็เป็นอัลบั้มส่งท้ายของเธอก่อนเข้าสู่ยุค(ดิจิตอล-ดาว์โหลด) ซึ่งมากถึง 460,000 ชุด - ในปี 2549 มาช่าได้มีอัลบั้มพิเศษอย่าง Marsha SELECTION (2006) ซึ่งนำเอาเพลงฮิตของยุค 80 มาเรียบเรียงใหม่ในแบบของมาช่า ซึ่งมีเพลงที่ได้รับความนิยมอย่าง เพลง "เชื่อฉัน" และ "จงรัก" และเพลงอื่นๆที่เหลือก็เพราะทุกเพลง และในปีเดียวกัน หลังจากห่างหายจากคอนเสิร์ตใหญ่เต็มรูปแบบของตัวเองถึงสองปีกว่าๆ มาช่าก็มีคอนเสิร์ตครั้งใหญ่อีกครั้งซึ่งเป็นที่ฮือฮามากกับภาพโปสเตอร์ "MARSHA OPEN HEART CONCERT" ของซุปเปอร์สตาร์สาวสวยตลอดกาลอย่าง มาช่า และได้จัดแสดงในวันเสาร์ที่ 25 พฤศจิกายน 2549 แขกรับเชิญ สุริวิภา กุลตังวัฒนา,แบงค์ วงแคลช ณ อิมแพค อารีน่า เมืองทองธานี ซึ่งเป็นคอนเสิร์ตที่มาช่าแสดงได้อย่างน่าประทับใจมากๆ- ในปี 2550 มาช่า ได้ออกอัลบั้มชุดที่ 8 Let's Have Fun Tonight (2007) ซึ่งกลับมาสร้างความฮือฮาอีกครั้งกับงานเพลงป๊อปวาไรตี้ ที่เธอมีส่วนร่วมในอัลบั้มมากกว่าชุดก่อนๆ โดยเป็นโปรดิวเซอร์ออกไอเดียต่างๆรวมทั้งยังร้องคอรัสเอง เพลงที่น่าสนใจอาทิ รักยังไม่ต้องการ, ผู้ชายห่วยๆ, Lock, โรคภูมิแพ้, และ ช่วยพูดหน่อย จากผลงานที่ผ่านๆมา มาช่าปรากฏตัวกับภาพลักษณ์และแนวเพลงที่ไม่ซ้ำกัน สร้างความประทับใจให้กับแฟนๆทุกครั้ง การันตีด้วยยอดขายที่ติดอันดับในชาร์ตอัลบั้มขายดีเสมอ กลับมาครั้งนี้ก็สร้างความแปลกใหม่ด้วยลุคส์เปรี้ยว ทันสมัย พร้อมกับเพลงสนุกสนานที่ใครๆได้ฟังก็ต้องโยกตาม ซึ่งอัลบั้มนี้มียอดขาย 40,000 ชุด (ไม่รวมยอดดาวน์โหลด) และ มาช่า ได้ร้องเพลง "ส่วนหนึ่งของฉัน" ประกอบภาพยนตร์เรื่อง "แฝด" ที่เธอเป็นคนเล่น - ในปี 2552 มาช่ามี single เพลง "แฉ" จากปลายปากกาของ "ฟองเบียร์" ที่เคยได้แต่งเพลง "ผู้ชายห่วยๆ" ให้เธอ ในอัลบั้มล่าสุดของเธอ - ในปี 2553 มาช่า มี single เพลง "I'm Back" - ในปี 2554 มาช่า มี single เพลง "ข่าวลือหรือเรื่องจริง" ที่มาช่า เป็นคนแต่งจากความรู้สึกที่เจอกับเหตุการณ์ต่างๆที่เข้ามาในชีวิตของเธอ และเป็นเพลงที่ได้รับความนิยมเป็นอย่างมาก และมีเพลงประกอบละคร"ลิขิตเสน่หา"ที่เจ้าตัวเล่นอย่าง "สักวันคงได้เจอ" และ "เสียใจที่สุด"ซึ่งเป็นเพลงที่ สีฟ้า เป็นคนแต่ง- ในปี 2555 หลังจากห่างหายไปกว่า 5 ปี กับการออกผลงานอัลบั้ม มาช่า วัฒนพานิช กับมาอีกครั้งกับ อัลบั้มที่ 9 ที่ใช้ชื่อว่า "Come to me (2012)" และเป็นชื่อเพลงในอัลบั้ม ที่เปรียบเสมือนการเชิญชวนเหล่าแฟนเพลงที่รองานของมาช่าให้กลับมาใกล้ชิดกันอีกครั้ง มาสนุกมามีความสุขไปกับงานเพลงในสไตล์ของมาช่า ที่หลายคนคิดถึง ซึ่งการทำงานอัลบั้มนี้ มาช่าใช้เวลาในการทำงานเพลงอยู่หลายปี ค่อยๆรวบรวมประสบการณ์ต่างๆที่พบเจอในแต่ละช่วงเวลา มาเป็นแรงบันดาลใจในการสร้างงาน เกือบทุกเพลงในอัลบั้ม มาช่า มีส่วนร่วมในการสร้างคอนเซ็ปต์ รวมถึงการนำเอามุมมองที่เจอจากชีวิตมาแต่งเป็นเพลง "ข่าวลือหรือเรื่องจริง" ที่มาช่าแต่งทั้งเนื้อร้องและทำนอง ความหลากหลายของงานเพลงในอัลบั้มนี้มีทั้งในแง่ของดนตรีและเนื้อหา ที่มีทั้งเพลงเร็วมันส์ๆ เพลงเร็วจังหวะน่ารักๆ รวมถึงเพลงช้าในแบบเศร้าถึงอารมณ์ และเพลงช้าเนื้อหาแรงที่ใช้ภาษาตรงไปตรงมา มีเพลงดังอย่าง "APP STORY" ,"สักวันคงได้เจอ" และ "เสียใจที่สุด" ซึ่งอัลบั้มนี้เป็นอัลบั้มที่ครบเครื่องอีกอัลบั้มหนึ่งเลย อัลบั้มนี้มียอดขาย 20,000 ชุด (ไม่รวมยอดดาวน์โหลด) - ในปี 2559 มาช่า นักร้องสาวสวยเสียงเก๋ตลอดกาล กับการกลับมาในแนว EDM ที่เธอเลือกเพื่อตีความเพลง “ภาพลวงตา” ออกมาได้ ‘เผ็ดซ์’ ในสไตล์ของ มาช่า กลายเป็นภาพลวงตาที่เต็มไปด้วยความเร่าร้อน ลึกลับ เร้าใจ แต่ยังคงเอกลักษณ์เสียงและสไตล์การร้องของมาช่าไว้อย่างครบถ้วน เพื่อประกอบซีรีส์สุดแซ่บ Melodies of Life ตอน ภาพลวงตา อย่าเชื่อ ในสิ่งที่คุณเห็น จนกว่าจะฟังเพลงนี้ ภาพลวงตา (OST. Melodies of Life ตอน ภาพลวงตา) - ในปี 2560 มาช่า มี single เพลง "มิตรภาพจากหัวใจ" Ost. ละคร ROCK LETTER คำรักจากก้อนหิน - ในปี 2561 มาช่า มี single เพลง "จันตระกานตา" ประกอบซีรีส์ จันตระกานตา ราชกุมารีกู้บัลลังก์อัลบั้มเดี่ยว อัลบั้มเดี่ยว. ภายใต้บริษัท จีเอ็มเอ็ม แกรมมี่ มาช่า สามารถรักษามาตรฐานยอดขายที่สูงได้ในระยะเวลาที่ยาวนานเมื่อเทียบกับนักร้องรุ่นเดียวกัน ไม่ว่าจะมีนักร้องรุ่นใหม่เกิดขึ้นมามากมาย งานเพลงของมาช่าทั้งคุณภาพของงานเพลงและยอดขายก็ยังขายได้ในระดับมาตรฐานที่สูงอยู่เสมอ จึงได้มีคำกล่าวว่า "มาช่ามีเพลงฮิตทุกยุค" จึงไม่แปลกใจที่ทุกวันนี้เพลงของเธอยังคงฮิตอยู่ในใจใครหลายๆคนอยู่ ซึ่งมาช่าเป็นศิลปินหญิงที่มียอดขายอัลบั้มเดี่ยวรวมทุกอัลบั้มมากกว่า 5 ล้านชุดอัลบั้มโปรเจกต์พิเศษอัลบั้มโปรเจกต์พิเศษ. - ปี 2536 งาน "ซน" คนดนตรี นานที 10 ปีหน (10 ปี แกรมมี่) (30 กันยายน 2536) 3ล้านตลับ เพลง ไม่เป็นไรเลย- ปี 2538 ขนนกกับดอกไม้ (24 กุมภาพันธ์ 2538) ล้านตลับ เพลง ฟากฟ้าทะเลฝัน- ปี 2538 ร็อก (โซน) (20 เมษายน 2538) เพลง เติมน้ำมัน- ปี 2542 Rock for Life ชุด1และ 2 (23 มกราคม 2542)เพลง เหงา และ เพลง ยิ้มเหงาๆเศร้างามๆ- ปี 2543 ลงเอย (พี่น้อง ร้องเพลง อัสนี-วสันต์) (18 มกราคม 2543) เพลง ทองไม่รู้ร้อน- ปี 2543 X-Track 4 เพลงประกอบละครหงส์เหนือมังกร (เมษายน 2543) เพลง ไม่เหลือใคร- ปี 2543 Seven (30 พฤศจิกายน 2543) ล้านตลับ เพลง เหตุการณ์ไม่เคยเปลี่ยน /เพลง ห้องนี้ /เพลง กลับมาหาเพื่อน- ปี 2545 X-Track 7 เพลงประกอบละครสายลมกับแสงดาว (กุมภาพันธ์ 2545) เพลง เจ้าของฉันคือเธอ/เพลง เพราะเธอ - ปี 2547 The Guitar Man (กันยายน พ.ศ. 2547) - ปี 2548 Sleepless society by narongvit (15 มีนาคม พ.ศ. 2548) เพลง ไม่หลับไม่นอน- ปี 2549 สีฟ้า Deep Blue (ตุลาคม พ.ศ. 2549) เพลง แมลงเล่นไฟ - ปี 2550 เพลงประกอบภาพยนตร์"แฝด" เพลง ส่วนหนึ่งของฉันอัลบั้มอื่นๆอัลบั้มอื่นๆ. - ปี 2531 รวมเพลงเอกจากภาพยนตร์เรื่อง"จงรัก"- ปี 2538 รวมฮิต รสชาติมาช่า - ปี 2540 RE-ENTRY - ปี 2543 The Very Best รวมเพลงที่ดีที่สุดของ มาช่า วัฒนพานิช - ปี 2545 The Best Selected คัดเลือกสุดยอดผลงานที่ดีที่สุดของมาช่า- ปี 2547 Marsha In Drama - ปี 2549 Marsha My Heart - ปี 2549 Marsha SELECTION - ปี 2550 Nat Myria & Marsha อัลบั้ม The Emotion- ปี 2553 อัลบั้ม Alive เพลง I'm back - ปี 2554 Best Of Marsha รวม34บทเพลงฮิตของมาช่า - ปี 2557 Forever Love Hits by Marsha - อื่นๆคอนเสิร์ตเดี่ยวคอนเสิร์ตเดี่ยว. - ปี 2534 มาช่า มาโชว์ ณ (MBK HALL มาบุญครอง) - ปี 2536 รสชาติมาช่า ณ (MBK HALL มาบุญครอง) - ปี 2543 มาช่ากับคนพิเศษ และ ลักส์พิเศษ ณ (MCC HALL เดอะมอลล์งามวงศ์วาน) - ปี 2544 One fine day with Marsha Concert - ปี 2547 Marsha My Reflection Concert แขกรับเชิญ เสาวลักษณ์ ลีละบุตร , ศักดิ์สิทธิ์ แท่งทอง,(ก้อง นูโว) สหรัถ สังคปรีชา ณ อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี- ปี 2549 Marsha Open Heart Concert แขกรับเชิญ สุริวิภา กุลตังวัฒนา,แบงค์ วงแคลช ณ อิมแพค อารีน่า เมืองทองธานี เทศบาลนครปากเกร็ด จังหวัดนนทบุรีคอนเสิร์ตกลุ่มคอนเสิร์ตกลุ่ม. - ปี 2537 งานซนคนดนตรี นานที 10 ปีหน (10 ปี แกรมมี่) ณ อินดอร์สเตเดียม หัวหมาก - ปี 2538 คอนเสิร์ต ปาร์ตี้ขนนกกับดอกไม้ กับ เบิร์ด ธงไชย (19 กุมภาพันธ์ 2538) อินดอร์สเตเดียม หัวหมาก - ปี 2541 คอนเสิร์ต "จากเพื่อน พี่และน้อง แด่เรวัต พุทธินันทน์" (5 กันยายน 2541) ณ ห้องเพลนนารี่ ฮอลล์ ศูนย์การประชุมแห่งชาติ สิริกิตติ์ - ปี 2542 คอนเสิร์ต Amp & Marsha - ปี 2544 คอนเสิร์ต Seven Live In Bangkok ณ อินดอร์สเตเดียม หัวหมาก ร่วมกับ แอม เสาวลักษณ์ ,ใหม่ เจริญปุระ, นัท มีเรีย, นิโคล เทริโอ ,ตอง ภัครมัย, หฤทัย ม่วงบุญศรี ที่ร่วมกันร้องเพลงในอัลบั้ม SEVEN - ปี 2548 SLEEPLESS SOCIETY CONCERT (4 มิถุนายน 2548) ณ หอประชุมใหญ่มหาวิทยาลัยธรรมศาสตร์ (ท่าพระจันทร์) - ปี 2549 คอนเสิร์ต สีฟ้า ครั้งที่ 2 Deep Blue (2549)- ปี 2550 คอนเสิร์ต 25 ปี นิติพงษ์ ห่อนาค (รอบวันเสาร์) ณ อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี - ปี 2552 SCNYL Family Concert ไทยพาณิชย์นิวยอร์กไลฟ์ประกันชีวิต ร่วมกับ ใหม่ เจริญปุระ, บี้ เดอะสตาร์ ณ อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี - ปี 2553 This is it Concert ร่วมกับหลายศิลปิน ใหม่ เจริญปุระ, คริสติน่า อากีล่าร์, นัท มีเรีย, อมิตา ทาทา ยัง ฯลฯ ณ อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี - ปี 2554 Sleepless society concert in pattaya (11 มิ.ย.2554) ณ โอเชี่ยน มารีน่า ยาร์ท คลับพัทยา หาดตะวันรอน พัทยา จ.ชลบุรี - ปี 2556 Green Concert # 16 : Seven Return (24-25 สิงหาคม 2556) ณ รอยัล พารากอน ฮอลล์ สยามพารากอน ร่วมกับ แอม เสาวลักษณ์ ,ใหม่ เจริญปุระ, นัท มีเรีย, นิโคล เทริโอ ,ตอง ภัครมัย, หฤทัย ม่วงบุญศรี ที่ร่วมกันร้องเพลงในอัลบั้ม SEVEN - ปี 2557 The Friendship concert (14 ธันวาคม 2557) ณ อิมแพค อารีน่า เมืองทองธานี - ปี 2558 The Masterpiece concert (24-25 มกราคม 2558) ณ รอยัล พารากอน ฮอลล์ สยามพารากอน เป็นคอนเสิร์ตที่รวบรวมศิลปิน ที่นิติพงษ์ ห่อนาค ได้แต่งเพลงไว้ให้ - ปี 2558 ขนนกกับดอกไม้ The Original Return (28 กุมภาพันธ์ และ 1 มีนาคม 2558) ณ อิมแพค อารีน่า เมืองทองธานี - ปี 2561 AmpSha concert (3-4 กุมภาพันธ์ 2561) ณ รอยัล พารากอน ฮอลล์ สยามพารากอน คู่กับ แอม เสาวลักษณ์ - อื่นๆคอนเสิร์ตรับเชิญคอนเสิร์ตรับเชิญ. - ปี 2537 คอนเสิร์ต อำพลกับคนไว้ใจ ตอน เอากะเขา (อีก) หน่อย (6 เมษายน 2537) ณ ลานลอยฟ้า เซ็นทรัลลาดพร้าว - ปี 2540 Beau Big Concert ของ โบ สุนิตา ณ MCC Hall The Mall Bangkapi (5 กรกฎาคม 2540) แขกรับเชิญ เสาวลักษณ์ ลีละบุตร, มาช่า วัฒนพานิช และ อ้อม สุนิสา - ปี 2552 คอนเสิร์ต 12 ปี เสก Loso " ใจสั่งมา" (20 มิถุนายน 2552) ณ อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี - ปี 2555 I am what I Amp Concert ฉลอง 30 ปี เข้าวงการร้องเพลงของ แอม เสาวลักษณ์ (2 และ 3 มิถุนายน 2555) ที่ รอยัล พารากอน ฮอลล์ - ปี 2555 คอนเสิร์ตดา เอ็นโดรฟิน Magic of the night (23 มิถุนายน 2555) ณ อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี - ปี 2556 คอนเสิร์ต มือขวาสามัคคี Reunion (27 และ 28 มกราคม 2556) ณ อิมแพค อารีน่า เมืองทองธานี - ปี 2557 Give me five concert (25 ตุลาคม 2557) ณ อิมแพค อารีน่า เมืองทองธานี เป็นแขกรับเชิญ - ปี 2560 J-DNA Concert By Atimeshowbiz (15-16 กรกฎาคม 2560) ณ อิมแพค อารีน่า เมืองทองธานี - อื่นๆรางวัลรางวัล. - รางวัลพระราชทานพระสุรัสวดี รางวัลตุ๊กตาเงิน ดาวรุ่งหญิง ประจำปี พ.ศ. 2529 จากภาพยนตร์เรื่อง ตำรวจเหล็ก - นักแสดงนำหญิงยอดเยี่ยม รางวัลพระราชทานพระสุรัสวดี รางวัลตุ๊กตาทอง ประจำปี พ.ศ. 2530 จากภาพยนตร์เรื่อง จงรัก - นักแสดงนำหญิงยอดเยี่ยม รางวัลโทรทัศน์ทองคำ ประจำปี พ.ศ. 2535 จากละครเรื่อง ไฟโชนแสง - นักแสดงนำหญิงยอดเยี่ยม รางวัลโทรทัศน์ทองคำ ประจำปีประจำปี พ.ศ. 2543 จากละครเรื่อง หงส์เหนือมังกร - นักแสดงนำหญิงยอดเยี่ยม รางวัลภาพยนตร์แห่งชาติ สุพรรณหงส์ ประจำปี พ.ศ. 2550 จากภาพยนตร์เรื่อง แฝด - นักแสดงนำหญิงยอดเยี่ยม จากเทศกาลหนัง Fantastic Fest 2007 จากภาพยตร์เรื่อง แฝด - นักแสดงนำหญิงยอดเยี่ยม จากเทศกาลหนัง The New York city horror film festival สหรัฐอเมริกา 2008 จากภาพยตร์เรื่อง แฝด - นักแสดงนำหญิงยอดเยี่ยม รางวัล Top awards 2009 จัดโดยทีวีพูล จากภาพยนตร์เรื่อง 5 แพร่ง - อื่นๆ</doc>
