<doc id="20472" url="https://th.wikipedia.org/wiki?curid=20472" title="สกัด">สกัด สกัด หรือ สงัด (; ) เป็นนักมวยไทยจากเกมสตรีทไฟท์เตอร์ และในภาพยนตร์ โดยในเกมภาคแรก ๆ สกัดได้รับบทบาทเป็นบอสหลักของเกม และมีบทบาทอีกครั้งในสตรีทไฟท์เตอร์ X เทคเคน สกัดมีท่าไม้ตายคือ ไทเกอร์ช็อต, ไทเกอร์อัปเปอร์คัท และไทเกอร์นีครัช มีท่าซูเปอร์คอมโบคือ ไทเกอร์เจโนไซต์ และมีอุลตร้าคอมโบคือไทเกอร์ดิสทรัคชัน กับไทเกอร์แคนนอน ให้เสียงพากย์ในเวอร์ชันภาษาญี่ปุ่นโดยไดสุเกะ เอนโด และให้เสียงพากย์ในเวอร์ชันภาษาอังกฤษโดยไอแซค ซี.ซิงเกิลตัน จูเนียร์ สกัด มีศิษย์เอกคนหนึ่งนามว่า อาดอน ซึ่งเป็นนักมวยไทยเช่นกันประวัติตามท้องเรื่อง ประวัติตามท้องเรื่อง. สกัด เป็นแชมป์มวยไทย ตั้งแต่วัยรุ่น โดยในการต่อสู้ป้องกันตำแหน่งครั้งหนึ่ง ได้ต่อสู้กับ โก ฮิบิกิ นักสู้จากฮ่องกง และจากการต่อสู้ในครั้งนั้นได้ทำให้สกัดสูญเสียตาขวาไป ส่วนโกได้เสียชีวิตลง ลูกชายของโกซึ่งมีชื่อว่า แดน ฮิบิกิ จึงประกาศที่จะล้างแค้นแทนพ่อ ครั้งหนึ่งที่ ริว นักสู้คาราเต้จากญี่ปุ่น ได้ท้าต่อสู้กับสกัด แต่ได้พ่ายแพ้ไป ในช่วงที่สกัดได้ก้มลงไปพยุงริวขึ้นมา ริวที่ตกอยู่ในสภาวะจิตสังหาร ได้ทำร้ายสกัดขณะที่หมดสติ และได้สร้างรอยแผลเป็นขนาดใหญ่บริเวณหน้าอก และสกัดหมดสติไป สกัดได้ประกาศจะล้างแค้นต่อริว และได้เข้าร่วมองค์กรชาโดลู เพื่อตามตัวริว ภายหลังจากที่ทราบว่า รอยแผลที่หน้าอกนั้นเกิดจากริวตกอยู่ในสภาวะจิตสังหาร ที่เรียกว่า "ซาตสึอิ โนะ ฮาโด" จึงทำให้รู้ถึงศัตรูที่แท้จริง คือความแค้น สกัดจึงถอนตัวออกจากชาโดลูในเวลาต่อมาการปรากฏตัว การปรากฏตัว. สกัด เป็นตัวละครที่ในภาพยนตร์ฮอลลีวูดโดยมีชื่อเต็มว่า วิคเตอร์ สกัด ซึ่งทางแคปคอมไม่ได้สร้างขึ้นและไม่ทราบมาก่อน นำแสดงโดยเวส สติวดี นอกจากนี้ สกัดยังเป็นตัวละครที่ปรากฏตัวในแอนิเมชันซีรีส์ สตรีทไฟท์เตอร์ เดอะมูฟวี, สตรีทไฟท์เตอร์ II V และสตรีทไฟท์เตอร์ซีโร ด้วยเช่นกันแนวคิดและการออกแบบ แนวคิดและการออกแบบ. ทางผู้ออกแบบเกมสตรีทไฟท์เตอร์ ได้เผยถึงการสร้างตัวละคร และฉากพระนอนจากจังหวัดอยุธยา เนื่องด้วยทีมงานพัฒนาเกมสมัยนั้น มีความชื่นชอบและหลงใหลในประเทศไทย โดยชื่อของสกัดยังมาจากชื่อนักมวยไทยที่มีตัวตนอยู่จริง คือ สกัด พรทวีการตอบรับ การตอบรับ. เว็บไซต์ไอจีเอ็นจัดอันดับให้สกัดอยู่ในอันดับที่สิบเอ็ดในรายการ "ท็อป 25 สตรีทไฟท์เตอร์คาแรคเตอร์" โดยให้ข้อสังเกตว่าเขาเป็นหนึ่งในเพียงไม่กี่ตัวละครจากสตรีทไฟท์เตอร์ภาคแรก และกล่าวเพิ่มเติมถึง ภาพลักษณ์ของผู้มีศีรษะโล้น, รอยแผลเป็นกลางหน้าอก และมีที่คาดตา สิ่งเหล่านี้ได้มารวมกันจนเป็นที่กล่าวขานในวงการเกม เว็บไซต์เกมสปายยกให้สกัดเป็นหนึ่งใน "25 จอมศึกมหากาฬ" ในเกม โดยออกความเห็นถึงการปรากฏตัว เว็บไซต์เกมเดลีจัดให้เขาอยู่ในลำดับที่แปดของรายการ "ท็อป 20 สตรีทไฟท์เตอร์คาแรคเตอร์ออฟออลไทม์" ที่พวกเขาจัดขึ้น โดยนึกถึงบทบาทในฐานะบอสภาคแรกของซีรีส์และยกย่องในภาพลักษณ์ของสกัด สกัดยังได้รับการจัดอันดับในลำดับที่ 22 ของรายการเบสท์คาแรคเตอร์ ปี ค.ศ. 1991 จากนิตยสารเกมเมสท์ ฉบับเดือนกุมภาพันธ์ ค.ศ. 1992 ในญี่ปุ่น สกัดนับเป็นตัวละครที่มีความแข็งแกร่งเป็นอย่างมาก ซึ่งมีเกมเมอร์ชาวญี่ปุ่นเลือกใช้ตัวละครดังกล่าวในการแข่งขันศึก "ไทยเกอร์อัปเปอร์คัท 2014" (Thaigeruppercut 2014) และสามารถเป็นฝ่ายชนะได้ในรอบแกรนด์ไฟนอล</doc>
