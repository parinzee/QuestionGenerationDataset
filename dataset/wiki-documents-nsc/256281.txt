<doc id="256281" url="https://th.wikipedia.org/wiki?curid=256281" title="คอนโก กุมิ">คอนโก กุมิ บริษัท คอนโก กุมิ จำกัด () คือบริษัทก่อสร้างสัญชาติญี่ปุ่นและเป็นบริษัทที่ดำเนินกิจการอย่างต่อเนื่องและเป็นอิสระมายาวนานที่สุดในโลก เป็นเวลาประมาณ 1,400 ปี จนกระทั่งถูกแปรกิจการให้เป็นบริษัทลูกของบริษัทก่อสร้างที่ใหญ่กว่า คอนโก กุมิมีสำนักงานใหญ่อยู่ที่โอซะกะ เป็นบริษัทก่อสร้างที่มีเพียงตระกูลเดียวเป็นเจ้าของกิจการ มีจุดกำเนิดในปี พ.ศ. 1121 เมื่อวิศวกรคนหนึ่งที่เจ้าชายโชโตกุทรงนำมาจากแพคเจเพื่อสร้างตัดสินใจที่จะสร้างกิจการของตัวเอง ตลอดเวลานานนับศตวรรษที่คอนโกกุมิ ได้สร้างสิ่งก่อสร้างสำคัญ ๆ หลายแห่งรวมทั้งปราสาทโอซะกะและวัดโฮริว ด้วยตระกูลคอนโก และสาเหตุแห่งความยั่งยืน ตระกูลคอนโก และสาเหตุแห่งความยั่งยืน. แผนผังตระกูลคอนโกมีความยาวถึง 10 ฟุตและมีอายุถึง 17 ศตวรรษบรรจุรายชื่อสมาชิกตระกูลถึง 40 ชั่วคนตั้งแต่เมื่อบริษัทเริ่มก่อตั้ง ตระกูลคอนโกแตกต่างไปจากตระกูลอื่น ๆ ในญี่ปุ่นคือลูกเขยเมื่อแต่งงานแล้วมักจะเปลี่ยนมาใช้นามสกุลของตระกูลคอนโก ด้วยเหตุนี้ผังตระกูลจึงถูกเขียนผ่านทั้งสมาชิกชายและหญิง และด้วยความยืดหยุ่นนี้เองคือกุญแจสำคัญอย่างหนึ่งที่ทำให้บริษัทคอนโก กุมิยั่งยืนมาได้ถึงพันสี่ร้อยปี นอกจากนี้ ผู้นำตระกูลในแต่ละรุ่นนั้น แทนที่จะยกกิจการทั้งหมดให้แก่ลูกชายคนโตดั่งที่มักจะปฏิบัติกันในญี่ปุ่น หรือในสังคมศักดินา ตระกูลคอนโกกลับเลือกคนที่เก่งที่สุดของตระกูลขึ้นเป็นผู้นำโดยไม่เกี่ยงเพศหรือลำดับอาวุโสซึ่งจัดได้ว่านี่คืออีกกุญแจสำคัญที่สร้างความยั่งยืนให้แก่บริษัทเช่นกันถูกกลืนกิจการ ถูกกลืนกิจการ. มกราคม พ.ศ. 2549 (ค.ศ. 2006) บริษัทประสบปัญหาขาดสภาพคล่องและสินทรัพย์ถูกซื้อโดยบริษัท ทะกะมัตสึ ก่อนที่บริษัทจะประสบปัญหาขาดสภาพคล่อง บริษัทมีพนักงาน 100 คนและมีผลประกอบการประจำปี 7,500 ล้านเยนใน พ.ศ. 2548 เนื่องด้วยการถูกซื้อกิจการ บริษัทคอนโกกุมิ จำกัด จึงถูกแปรสภาพเป็นบริษัทลูกของบริษัท ทะกะมัตสึตั้งแต่เดือนธันวาคม พ.ศ. 2549 เป็นการปิดฉากบริษัทของตระกูลที่ยาวนานถึง 1,428 ปี</doc>
