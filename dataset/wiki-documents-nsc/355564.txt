<doc id="355564" url="https://th.wikipedia.org/wiki?curid=355564" title="สุวิกรม อัมระนันทน์">สุวิกรม อัมระนันทน์ สุวิกรม อัมระนันทน์ หรือ เปอร์ เป็นนักแสดง และพิธีกรชาวไทย ปัจจุบันจบจากคณะวิศวกรรมโยธา หลักสูตรนานาชาติ มหาวิทยาลัยเทคโนโลยีพระจอมเกล้าธนบุรี สุวิกรมมีชื่อเสียงจากบทนำในภาพยนตร์เรื่อง 365 วัน ตามติดชีวิตเด็กเอ็นท์ เป็นภาพยนตร์สารคดีโดย โสรยา นาคะสุวรรณ และจิระ มะลิกุล ที่นำเสนอชีวิตของเด็กไทยที่กำลังเตรียมตัวสอบเข้ามหาวิทยาลัย โดยใช้ทีมงานช่างกล้องติดตามถ่ายภาพการใช้ชีวิตประจำวันของสุวิกรม และเพื่อนร่วมชั้นเรียนที่โรงเรียนสวนกุหลาบวิทยาลัย จำนวน 4 คน เป็นเวลาหนึ่งปี ตั้งแต่การตัดสินใจร่วมกับครอบครัวเพื่อเลือกสอบเข้าเรียนวิศวกรรมตามอย่างบิดา บรรยากาศการเรียนการสอนในโรงเรียนมัธยม การใช้เวลาว่างกับเพื่อนฝูง การเรียนกวดวิชา การสอบโอ-เน็ต และการสอบสัมภาษณ์เข้าเรียนหลักสูตรนานาชาติ ในสาขาวิชาวิศวกรรมโยธา ของมหาวิทยาลัยเทคโนโลยีพระจอมเกล้าธนบุรี ที่เขาต้องการจะเข้าศึกษาในขณะนั้น หลังจากผลงานเรื่อง 365 วัน ตามติดชีวิตเด็กเอ็นท์ แล้ว สุวิกรมยังมีผลงานแสดงภาพยนตร์เรื่อง ปิดเทอมใหญ่ หัวใจว้าวุ่น และ มายวาเลนไทน์ แล้วรัก...ก็หมุนรอบตัวเรา และเป็นพิธีกรรายการโทรทัศน์ หนึ่งวันเดียวกัน (ของบริษัท เดย์โพเอตส์ จำกัด) ร่วมกับซันนี่ สุวรรณเมธานนท์ และรายการ อุตลุดจุดฝันภาค 1 (ของ บริษัท จีเอ็มเอ็ม แกรมมี่ จำกัด (มหาชน)) และ รายการ เจาะใจ (ของ บริษัท เจเอสแอลโกลบอลมีเดีย จำกัด)และสุวิกรมเป็นพิธีกรในรายการ ดิไอดอล คนบันดาลใจ ของ บริษัท เดย์โพเอตส์ จำกัด รวมถึงเป็นพิธีกรรายการ Perspective ทางช่อง 9 และเป็นพิธีกร ทรู อะคาเดมี่ แฟนเทเชีย ซีซั่นที่ 9 ร่วมกับ เศรษฐา ศิระฉายา และรายการพิเศษ มหกรรมทางเรือนานาชาติ (8ตอน) สืบสานปณิธานแดนใต้ร่มเย็น (25) ทุกวันเสาร์ เวลา 16.30 - 16.55 น. ทางช่อง 5 (เริ่วันเสาร์ที่ 2 กันยายน - ตุลาคม 2560)</doc>
