<doc id="94663" url="https://th.wikipedia.org/wiki?curid=94663" title="วินเชนโซ มอนเตลลา">วินเชนโซ มอนเตลลา วินเชนโซ มอนเตลลา () เกิดเมื่อวันที่ 18 มิถุนายน ค.ศ. 1974 เป็นอดีตนักฟุตบอลทีมชาติอิตาลี เล่นเป็นตำแหน่งกองหน้า เขาลงเล่นให้ โรม่า เป็นสโมสรสุดท้ายก่อนแขวนสตั๊ด เคยทำหน้าที่เป็นผู้จัดการทีมสโมสรโรมา (ชั่วคราว), คาตาเนีย, ฟิออเรนตินา, ซัมป์โดเรีย และเอซี มิลาน ปัจจุบัน มอนเตลลาเป็นผู้จัดการทีมให้กับเซบียา ทีมดังใน ลาลีกา สเปนประวัติ ประวัติ. มอนเตลลาเริ่มเล่นฟุตบอลอาชีพครั้งแรกกับทีม เอ็มโปลี ก่อนที่จะย้ายไปร่วมทีม เจนัว หลังจากนั้นย้ายไปร่วมทัพ ซามพ์โดเรีย ทีมร่วมเมือง และสามารถแจ้งเกิดในการลงเล่น เซเรียอา ได้อย่างสวยงาม ด้วยการทำไป 22 ประตูในฤดูกาล 1996-1997 ก่อนจะย้ายทีมมาอยู่กับ โรม่า และมีส่วนช่วยให้ต้นสังกัดคว้าแชมป์สคูเด็ตโต้ได้สำเร็จในฤดูกาล 2000-01 ในช่วงปลายอาชีพนักเตะ มอนเตลล่า เคยถูก ซามพ์โดเรีย ทีมเก่าของเขา และ ฟูแล่ม ในอังกฤษ ยืมตัวไปเล่น ก่อนที่เขาจะตัดสินใจเลิกเล่นเมื่อจบฤดูกาล 2008-09 โดยเปลี่ยนงานไปเป็นหนึ่งในโค้ชทีมเยาวชนแทน โดยรับหน้าที่ดูแลทีมอายุต่ำกว่า 16 ปี ของโรม่า และเมื่อวันที่ 21 กุมภาพันธ์ ค.ศ. 2011 มอนเตลล่า ได้รับการแต่งตั้งให้เป็นเทรนเนอร์ชั่วคราวของ โรม่า คุมทีมชุดใหญ่ หลังจากการลาออกของ เคลาดิโอ รานิเอรี จนจบฤดูกาล 2010-11 และต่อมามอนเตลล่าได้ไปคุม คาทาเนีย ในฤดูกาล 2011-12 โดยทำผลงานนำทีมจบอันดับ 11 ของ เซเรียอา และ ได้ย้ายมาคุมทีม สโมสรฟุตบอลฟีออเรนตีนา สโมสรฟุตบอลใน เซเรียอาสถิติอาชีพผู้เล่นผู้จัดการทีม</doc>
