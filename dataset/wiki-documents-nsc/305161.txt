<doc id="305161" url="https://th.wikipedia.org/wiki?curid=305161" title="วัดกลาง (จังหวัดชลบุรี)">วัดกลาง (จังหวัดชลบุรี) วัดกลาง เป็นวัดเก่าแก่แต่โบราณ สร้างในสมัย รัชกาลที่ 1 ในปี พ.ศ. 2345 ซึ่งมีอายุกว่า 200 ปี ตามประวัติที่สืบค้นได้จากคุณธนิต อยู่โพธิ์ อดีตอธิบดีกรมศิลปากร ยืนยันว่าภาพเขียนฝาผนังอุโบสถหลังแรก(หลังเก่า) ของวัดกลาง เป็นฝีมือช่างเขียนภาพของวังหลัง น่าเสียดายที่ทางวัดไม่ได้ถ่ายภาพเหล่านี้เก็บเอาไว้ก่อนรื้ออุโบสถหลังเก่าเพราะคนในยุคนั้นไม่รู้ความเป็นมา วัดกลางได้รับพระราชทานวิสุงคามสีมา เมื่อวันที่ 6 สิงหาคม พ.ศ. 2506 ปัจจุบันมีที่ดินทั้งสิ้น 58 ไร่ 3 งาน 49 ตารางวา รวม 4 โฉนด แบ่งเป็น :- ที่ตั้งวัด 17 ไร่ - งาน 78 ตารางวา - ที่ธรณีสงฆ์ 41 ไร่ 2 งาน 71 ตารางวา เจ้าอาวาสตั้งแต่ตั้งวัดจนถึงปัจจุบัน ดังนี้ :- พระอาจารย์เจ้าอาวาส ตั้งแต่ องค์ที่ 1-6 ไม่ปรากฏหลักฐานการดำรงตำแหน่ง - ท่านเจ้าคุณมงคลวัฒน์ ดำรงตำแหน่งเจ้าอาวาสองค์ที่ 7 ระหว่างปี พ.ศ. 2503 ถึง พ.ศ. 2544 - พระครูสุภัทรกิจจานุกูล ดำรงตำแหน่งเจ้าอาวาสองค์ที่ 8 ระหว่างปี พ.ศ. 2544 ถึง พ.ศ. 2545 - พระครูโกวิทสุตธรรม ดำรงตำแหน่งเจ้าอาวาสองค์ที่ 9 ตั้งแต่ปี พ.ศ. 2545 ถึงปัจจุบัน</doc>
