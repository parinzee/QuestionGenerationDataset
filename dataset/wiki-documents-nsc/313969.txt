<doc id="313969" url="https://th.wikipedia.org/wiki?curid=313969" title="ยุทธการที่เอาสเทอร์ลิทซ์">ยุทธการที่เอาสเทอร์ลิทซ์ ยุทธการเอาสเทอร์ลิทซ์ (; ) หรือเป็นที่รู้จักกันว่า ยุทธการสามจักรพรรดิ () เป็นหนึ่งในชัยชนะครั้งยิ่งใหญ่ที่สุดของนโปเลียน โดยสามารถทำลายกลุ่มประเทศที่ต่อต้านฝรั่งเศสลงได้ ในวันที่ 2 ธันวาคม ค.ศ. 1805 กองทัพฝรั่งเศสนำโดยจักรพรรดินโปเลียนที่ 1 สามารถเอาชนะอย่างเด็ดขาดต่อกองทัพผสมระหว่างรัสเซียกับออสเตรียที่นำโดยซาร์อเล็กซานเดอร์ ที่ 1 หลังจากสู้รบประจัญบานกันอย่างหนักเกือบ 9 ชั่วโมง สมรภูมิรบเกิดขึ้นที่บริเวณใกล้เคียงเอาสเทอร์ลิทซ์ (Slavkov u Brna) ประมาณ 10 กิโลเมตรห่างไปทางตะวันออกเฉียงใต้ของเมืองเบอร์โน ในโมราเวีย (ปัจจุบันคือสาธารณรัฐเช็ก) นับเป็นจุดเปลี่ยนของสงครามโดยออสเตรียหันมาจับมือกับฝรั่งเศสทำให้ปรัสเชียประกาศสงครามกับประเทศฝรั่งเศสเนื่องจากเกิดความกังวลว่าฝรั่งเศสจะมีอำนาจเหนือรัฐต่างๆ ในเยอรมันเพราะหลังจากทีออสเตรียยอมแพ้จักรพรรดินโปเลียนพยายามรวบรวมรัฐเยอรมันภาคใต้มาไว้ในอาณัติฝรั่งเศส จักรวรรดิโรมันอันศักดิ์สิทธิ์จึงต้องล่มสลายไป นับเป็นการยุติฐานะของออสเตรียในฐานะจักรพรรดิแห่งจักรวรรดิโรมันอันศักดิ์สิทธิ์</doc>
