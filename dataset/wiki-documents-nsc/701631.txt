<doc id="701631" url="https://th.wikipedia.org/wiki?curid=701631" title="วิกิเมเนีย 2012">วิกิเมเนีย 2012 วิกิเมเนีย 2012 () เป็นการประชุมวิกิเมเนียครั้งที่แปด และได้รับการจัดขึ้น ณ วันที่ 12–15 กรกฎาคม ค.ศ. 2012 ที่มหาวิทยาลัยจอร์จ วอชิงตัน ในวอชิงตัน ดี.ซี. โดยมีผู้เข้าร่วมประชุมกว่า 1,400 คน จาก 87 ประเทศ นอกจากนี้ กระทรวงการต่างประเทศสหรัฐอเมริกา ยังได้เข้าร่วมงานวิกิเมเนีย 2012 ในการเป็นเจ้าภาพการประชุมโดยใช้ชื่อ Tech@State:Wiki.Gov ซึ่งมุ่งเน้นไปที่ "ความรู้ความร่วมมือและการใช้งานของวิกิในภาครัฐ" รูปแบบการประชุมที่โดดเด่นนี้ มีความจำเป็นต้องปรับปรุงอินเตอร์เฟซแบบเก่ากับแบบที่ล้าสมัย ด้วยเครื่องมือวิกิมีเดียแบบใหม่เพื่อดึงดูดและเก็บรักษาผู้แก้ไขให้มากขึ้น รวมถึงการสร้างเว็บไซต์วิกิมีเดียในลักษณะของการเชิญชวนและเป็นมิตรมากยิ่งขึ้น โดยเฉพาะอย่างยิ่งที่รวมถึงเหล่าสุภาพสตรี นิตยสารดิแอตแลนติก ได้แสดงตารางในที่ประชุม ซึ่งเผยให้เห็นว่าจำนวนของผู้ดูแลระบบรายใหม่ได้ลดลงอย่างมากในช่วงไม่กี่ปีที่ผ่านมา ในระหว่างการเปิดงาน จิมมี เวลส์ ซึ่งเป็นผู้ก่อตั้ง ได้แสดงความคิดเห็นต่อการประท้วงร่างรัฐบัญญัติโซปาและพีปา ของเดือนมกราคม ค.ศ. 2012 โดยได้กล่าวว่า "เมื่อผมไปเยี่ยมเจ้าหน้าที่ของรัฐในขณะนี้ พวกเขากำลังกลัวนิด ๆ หน่อย ๆ" อย่างไรก็ตาม เขาได้ย้ำถึงความมุ่งมั่นของวิกิมีเดียที่จะเป็นกลางทางการเมือง ยกเว้นที่เกี่ยวกับ "สิ่งที่สำคัญที่สุดที่มีผลกระทบโดยตรงการทำงานของเรา" เวลส์เห็นด้วยกับวิทยากรแมรี การ์ดิเนอร์ ผู้ร่วมก่อตั้งเอดาอินิทิเอทีฟ ที่วิกิมีเดียต้องทำมากขึ้นในการเพิ่มจำนวนของผู้แก้ไขบทความที่เป็นสุภาพสตรี เธอกล่าวว่า "ในฐานะที่เป็นโครงการของการเปลี่ยนแปลงทางสังคม ถึงแม้ว่ามันจะไม่ได้เป็นโครงการกิจกรรม แต่ชุมชนวิกิพีเดียก็มีความรับผิดชอบทั้งต่อภารกิจนี้ และเพื่อผู้คนในโลกนี้ที่เดินทางไปสู่ความหลากหลาย — เพื่อเพิ่มขนาดของร่มแห่งโลกใบนี้"</doc>
