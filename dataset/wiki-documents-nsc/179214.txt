<doc id="179214" url="https://th.wikipedia.org/wiki?curid=179214" title="พระวรวงศ์เธอ พระองค์เจ้าพัลลัภดนัย">พระวรวงศ์เธอ พระองค์เจ้าพัลลัภดนัย พระวรวงศ์เธอ พระองค์เจ้าพัลลัภดนัย เป็นพระโอรสในสมเด็จพระราชปิตุลาบรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช ประสูติแต่หม่อมลับ ภาณุพันธุ์ ณ อยุธยาพระประวัติ พระประวัติ. พระวรวงศ์เธอ พระองค์เจ้าพัลลัภดนัย ประสูติเมื่อวันจันทร์ที่ 16 เมษายน พ.ศ. 2442 ปีกุน พระอิสริยยศเมื่อแรกประสูติเป็นหม่อมเจ้า สิ้นพระชนม์เมื่อวันที่ 2 กรกฎาคม พ.ศ. 2444 พระชันษา 2 ปี เมื่อตอนหม่อมจ้าพัลลัภดนัยสิ้นชีพิตักษัยนั้น เป็นช่วงเวลาที่หม่อมเจ้าทิพยสัมพันธ์ประชวร ทำให้กรมพระยาภาณุพันธุวงศ์วรเดชทรงมีความเศร้าพระทัยมาก และได้มีพระหัตถเลขาไปกราบบังคมทูลฯ พระบาทสมเด็จพระจุลจอมเกล้าเจ้าอยู่หัว จึงทรงมีพระราชหัตถเลขามาปลอบความว่า "ได้รับหนังสือไปรเวทของเธอ ลงวันที่ ๒๙ ที่ปัตตาเวีย กับลงวันที่ ๕ ที่นี่ มีความเสียใจเปนอันมากที่ได้รับทราบข่าวชายพัลลัภตาย หวังใจว่าหญิงทิพย์ คงจะหาย ลูกเขยของเธอก็มีความเดือดร้อนเปนอันมากฉันมีความสงสาร ทั้งสองคน" ต่อมาพระบาทสมเด็จพระปกเกล้าเจ้าอยู่หัว ทรงพระกรุณาโปรดเกล้าให้สถาปนาพระโอรสธิดาในเจ้าฟ้าที่ที่มารดามิได้เป็นเจ้าทุกพระองค์เป็น พระวรวงศ์เธอ พระองค์เจ้า เมื่อวันที่ 8 พฤศจิกายน พ.ศ. 2470 หม่อมจ้าพัลลัภดนัย จึงได้รับการสถาปนาเป็น พระวรวงศ์เธอ พระองค์เจ้าพัลลัภดนัย</doc>
