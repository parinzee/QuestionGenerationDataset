<doc id="373764" url="https://th.wikipedia.org/wiki?curid=373764" title="ชาญ บัวบังศร">ชาญ บัวบังศร ร้อยโทชาญ บัวบังศร หรือ ชาญชัย บัวบังศร ศิลปินแห่งชาติ สาขาศิลปะการแสดง เกิดเมื่อวันที่ 7 กุมภาพันธ์ พ.ศ. 2477 ที่กรุงเทพมหานคร จบการศึกษาระดับมัธยมศึกษาปีที่ 6 จากโรงเรียนศรีบุณยานนท์ จังหวัดนนทบุรี เริ่มรับราชการเป็นทหารม้าอยู่ที่จังหวัดสระบุรี ต่อมาได้ลาออกจากราชการมาทำงานอยู่ในคณะละครเร่ ได้ศึกษาหาความรู้ทางด้านดนตรีจนสามารถเล่นเครื่องดนตรีได้หลายชนิด ได้แก่ แอคคอร์เดียน, เปียโน, กีตาร์, กีตาร์ฮาวาย และมีความสามารถทางด้านการประพันธ์และเรียบเรียงเพลง เป็นผู้สร้างประวัติศาสตร์ให้กับวงการเพลงลูกทุ่งและเพลงลูกกรุง โดยการนำแอคคอร์เดียนเข้ามาใช้ในเพลงลูกทุ่งเป็นคนแรกจนเป็นเอกลักษณ์ของเพลงลูกทุ่งที่ขาดไม่ได้ตราบจนปัจจุบัน อีกทั้งยังเป็นผู้นำสุดยอดนักร้องในแนวลูกกรุงและลูกทุ่งมาร้องคู่กัน เช่น สุเทพ วงศ์กำแหง และ ผ่องศรี วรนุช โดยมีเพลงที่ได้รับความนิยมและรู้จักเป็นอย่างดี คือ กระท่อมไพรวัลย์, โปรดเถิดดวงใจ, ฝนเดือนหก เป็นต้น จนได้ชื่อว่าเป็นผู้ประพันธ์เพลงร้องคู่และเพลงร้องแก้ที่มากที่สุด ด้านชีวิตครอบครัว สมรสกับนางเอมอร บัวบังศร ในปี พ.ศ. 2550 ได้รับการยกย่องเชิดชูเกียรติเป็นศิลปินแห่งชาติ สาขาศิลปะการแสดง เพลงลูกกรุง ต่อมา ร.ท.ชาญ บัวบังศร เข้ารับการรักษาตัวที่โรงพยาบาลพระนั่งเกล้า จังหวัดนนทบุรี ด้วยอาการเส้นเลือดในสมองตีบ และถึงแก่กรรมด้วยวัย 78 ปี ที่โรงพยาบาลฉะเชิงเทรา หลังจากการเข้ารับรักษาอาการเจ็บป่วยได้ 2 ปี ในวันที่ 31 มีนาคม พ.ศ. 2555เครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์</doc>
