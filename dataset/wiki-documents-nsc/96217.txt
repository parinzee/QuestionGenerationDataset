<doc id="96217" url="https://th.wikipedia.org/wiki?curid=96217" title="ปีเตอร์ พาร์เลอร์">ปีเตอร์ พาร์เลอร์ ปีเตอร์ พาร์เลอร์ () (ราว ค.ศ. 1330 – 13 กรกฎาคม ค.ศ. 1399 ที่เมืองปราก) เป็นสถาปนิกชาวเยอรมัน ที่มามีชื่อเสียงในกรุงปราก ได้รับการยกย่องจากผลงานการก่อสร้าง มหาวิหารเซนต์ไวทัส (Saint Vitus Cathedral) และ สะพานชาร์ลส์ (Charles Bridge) ในเมืองปราก ซึ่งเป็นที่พำนักของพาร์เลอร์ตั้งแต่ปี ค.ศ.1356 ปีเตอร์ พาร์เลอร์ เป็นสมาชิกของตระกูลพาร์เลอร์ที่เป็นตระกูลช่างก่อสร้างและมีเครือญาติกระจัดกระจายออกไปทั้งยุโรป ไฮน์ริคท์ พาเลอร์ บิดาของเขา ได้พาครอบครัวมาอยู่ที่เมือง ชเวบิชกมึนด์ (Schwäbisch Gmünd) เพื่อทำงานในโครงการก่อสร้างซ่อมแซมวัดโฮลีครอสที่พังทลายลง ปีเตอร์เองก็ได้รับการเรียนรู้เกี่ยวกับการก่อสร้างจากครอบครัวมาตลอดชีวิต ในปี ค.ศ. 1352 ปีเตอร์ก็ได้รับเลือกให้สานต่อการก่อสร้างของโครงการมหาวิหารเซนต์ไวทัส หลังจากที่สถาปนิกคนเก่าได้เสียชีวิตลง และได้รับเลือกให้เป็นผู้ออกแบบส่วนขยายของปราก และ สะพานชาร์ลส์ รวมทั้งหอคอยบนตัวสะพานด้วย สำหรับในวังแห่งกรุงปราก ปีเตอร์ก็ได้ทำการก่อสร้างชาเปลออลเซนต์ (All Saints' Chapel) หลังจากเพลิงไหม้ในปี ค.ศ. 1541 และตกแต่งใหม่ในรูปแบบสถาปัตยกรรมบาโรก งานอื่นๆ ของพาเลอร์ได้แก่วัดพระแม่มารี (Church of Our Lady หรือ Frauenkirche) ซึ่งสร้าง ณ จตุรัสกลางเมือง นูเรมเบิร์ก ในเยอรมนี, วัดเซนต์บาร์โทโลมิวในเมืองโคลิน พาเลอร์เสียชีวิตลงในปี ค.ศ.1399 ศพได้รับการบรรจุไว้ภายในมหาวิหารเซนต์ไวทัสในกรุงปราก</doc>
