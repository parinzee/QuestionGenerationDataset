<doc id="286399" url="https://th.wikipedia.org/wiki?curid=286399" title="วินซ์ วอห์น">วินซ์ วอห์น วินเซนต์ แอนโทนี "วินซ์" วอห์น นักแสดงชาวอเมริกันเชื้อสายแคนาดา มีชื่อเสียงในฐานะนักแสดงตลก วินซ์ วอห์นเริ่มชีวิตการแสดงในช่วงปลายทศวรรษ 1980 โดยเป็นนักแสดงในภาพยนตร์โฆษณาของรถยนต์เชฟโรเลต และแสดงในภาพยนตร์ซีรีส์หลายเรื่องแต่ไม่ประสบความสำเร็จ จนกระทั่งได้แสดงภาพยนตร์เรื่อง Swingers (1996) ของจอห์น แฟฟ์โร, จูราสสิค พาร์ค 2 (1997) ของสตีเวน สปีลเบิร์ก, ไซโค (1998) ของอัลเฟรด ฮิตช์ค็อกฉบับสร้างใหม่โดยนอร์แมน เบตส์ และ The Cell (2000) คู่กับเจนนิเฟอร์ โลเปซ วินซ์ วอห์นเริ่มประสบความสำเร็จกับบทตลกหลายเรื่องติดต่อกันตั้งแต่ปี 2003 หลังจากภาพยนตร์เรื่อง Old School ที่แสดงร่วมกับวิล เฟอร์เรลและลูค วิลสัน เขารับบทคู่กับเบน สติลเลอร์ใน Starsky & Hutch และ Dodgeball (2004) ใน Be Cool, Thumbsucker, Mr. & Mrs. Smith และ Wedding Crashers (2005) วินซ์ วอห์นเคยออกเดตกับเจนนิเฟอร์ อนิสตัน หลังจากเธอหย่ากับแบรด พิตต์ในปี 2005 ทั้งคู่เคยวางแผนจะหมั้นกัน แต่แล้วก็แยกทางกันเมื่อปลายปี 2006</doc>
