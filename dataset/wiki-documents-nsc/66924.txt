<doc id="66924" url="https://th.wikipedia.org/wiki?curid=66924" title="อำเภอเมืองอ่างทอง">อำเภอเมืองอ่างทอง อำเภอเมืองอ่างทอง เป็นอำเภอศูนย์กลางการปกครอง การบริหาร เศรษฐกิจ และการศึกษาของจังหวัดอ่างทองที่ตั้งและอาณาเขต ที่ตั้งและอาณาเขต. อำเภอเมืองอ่างทองตั้งอยู่ทางทิศตะวันออกของจังหวัด มีอาณาเขตติดต่อกับเขตการปกครองข้างเคียงดังนี้- ทิศเหนือ ติดต่อกับอำเภอโพธิ์ทองและอำเภอไชโย - ทิศตะวันออก ติดต่อกับอำเภอมหาราช (จังหวัดพระนครศรีอยุธยา) - ทิศใต้ ติดต่อกับอำเภอป่าโมก - ทิศตะวันตก ติดต่อกับอำเภอวิเศษชัยชาญและอำเภอโพธิ์ทองประวัติศาสตร์ ประวัติศาสตร์. อำเภอเมืองอ่างทองเดิมเรียกว่า อำเภอเมือง ตั้งอยู่ริมฝั่งตะวันตกของแม่น้ำเจ้าพระยาตรงวัดไชยสงคราม (วัดกะเขา) ตำบลบ้านแห ต่อมาในปี พ.ศ. 2356 ทางราชการได้ย้ายเมืองอ่างทองไปตั้งที่บริเวณใต้ปากคลองบางแก้ว ตำบลบางแก้ว ทางฝั่งตะวันออกของแม่น้ำเจ้าพระยา อำเภอเมืองจึงย้ายตามไปด้วย ในปี พ.ศ. 2460 ได้เปลี่ยนชื่อเป็น อำเภอบางแก้ว ตามตำบลที่ตั้ง และเปลี่ยนชื่อเป็น อำเภอเมืองอ่างทอง เมื่อปี พ.ศ. 2481การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอเมืองอ่างทองแบ่งพื้นที่การปกครองออกเป็น 14 ตำบล 81 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอเมืองอ่างทองประกอบด้วยองค์กรปกครองส่วนท้องถิ่น 11 แห่ง ได้แก่- เทศบาลเมืองอ่างทอง ครอบคลุมพื้นที่ตำบลตลาดหลวงและตำบลบางแก้วทั้งตำบล รวมทั้งบางส่วนของตำบลศาลาแดง ตำบลบ้านแห ตำบลบ้านอิฐ ตำบลโพสะ และตำบลย่านซื่อ - เทศบาลตำบลศาลาแดง ครอบคลุมพื้นที่ตำบลศาลาแดง (เฉพาะนอกเขตเทศบาลเมืองอ่างทอง) - เทศบาลตำบลโพสะ ครอบคลุมพื้นที่ตำบลโพสะ (เฉพาะนอกเขตเทศบาลเมืองอ่างทอง) - องค์การบริหารส่วนตำบลป่างิ้ว ครอบคลุมพื้นที่ตำบลป่างิ้วและตำบลมหาดไทยทั้งตำบล - องค์การบริหารส่วนตำบลบ้านแห ครอบคลุมพื้นที่ตำบลบ้านแห (เฉพาะนอกเขตเทศบาลเมืองอ่างทอง) - องค์การบริหารส่วนตำบลตลาดกรวด ครอบคลุมพื้นที่ตำบลตลาดกรวดทั้งตำบล - องค์การบริหารส่วนตำบลบ้านอิฐ ครอบคลุมพื้นที่ตำบลบ้านอิฐ (เฉพาะนอกเขตเทศบาลเมืองอ่างทอง) และตำบลบ้านรีทั้งตำบล - องค์การบริหารส่วนตำบลหัวไผ่ ครอบคลุมพื้นที่ตำบลหัวไผ่ทั้งตำบล - องค์การบริหารส่วนตำบลจำปาหล่อ ครอบคลุมพื้นที่ตำบลจำปาหล่อทั้งตำบล - องค์การบริหารส่วนตำบลคลองวัว ครอบคลุมพื้นที่ตำบลคลองวัวทั้งตำบล - องค์การบริหารส่วนตำบลย่านซื่อ ครอบคลุมพื้นที่ตำบลย่านซื่อ (เฉพาะนอกเขตเทศบาลเมืองอ่างทอง)ทรัพยากรธรรมชาติทรัพยากรธรรมชาติ. - ทรัพยากรดิน ดินมีความอุดมสมบูรณ์เหมาะสมสำหรับการเกษตร - ทรัพยากรน้ำ อำเภอเมืองอ่างทองมีแหล่งน้ำสำคัญคือ แม่น้ำเจ้าพระยา และคลองบางแก้วที่แยกตัวจากแม่น้ำเจ้าพระยา พร้อมทั้งมีคลองชลประทานครอบคลุมพื้นที่ทุกตำบล ทำให้มีน้ำใช้เพื่อการเกษตรได้ตลอดปีเศรษฐกิจเศรษฐกิจ. - อาชีพหลัก การเกษตร ผลผลิตทางการเกษตรที่สำคัญ ได้แก่ ข้าว ไม้ผล - อาชีพเสริม การปศุสัตว์เลี้ยงนกกระทา ไก่พื้นเมือง - ธนาคาร มี 11 แห่ง ได้แก่1. ธนาคารออมสิน 2. ธนาคารกสิกรไทย 3. ธนาคารเพื่อการเกษตรและสหกรณ์การเกษตร 4. ธนาคารกรุงเทพ 5. ธนาคารทหารไทย 6. ธนาคารธนชาต 7. ธนาคารกรุงศรีอยุธยา 8. ธนาคารไทยพาณิชย์ 9. ธนาคารกรุงไทย 10. ธนาคารอาคารสงเคราะห์ 11. ธนาคารพัฒนาวิสาหกิจขนาดกลางและขนาดย่อมแห่งประเทศไทย (SMEs)สถานศึกษาสถานศึกษา. - โรงเรียนสตรีอ่างทอง - โรงเรียนอ่างทองปัทมโรจน์วิทยาคม - โรงเรียนโยธินบูรณะอ่างทอง - วิทยาลัยเทคนิคอ่างทอง - วิทยาลัยนาฏศิลป์อ่างทองการคมนาคมการคมนาคม. - ทางหลวงแผ่นดินหมายเลข 32 (สายเอเชีย) - สถานีขนส่งจังหวัดอ่างทองโรงงานอุตสาหกรรมสำคัญโรงงานอุตสาหกรรมสำคัญ. - บริษัทไทยคาร์บอนแบล็ค จำกัด (มหาชน) ตำบลโพสะ - บริษัทสุภัทร์ธนากรเปเปอร์มิ้ล จำกัด ตำบลโพสะ - บริษัทซูการ์เทอร์มินัล จำกัด ตำบลโพสะ - บริษัทไทยเรยอน จำกัด (มหาชน) ตำบลโพสะ</doc>
