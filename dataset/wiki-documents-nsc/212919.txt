<doc id="212919" url="https://th.wikipedia.org/wiki?curid=212919" title="เจ้าหญิงคิโกะ พระชายาในเจ้าชายฟูมิฮิโตะ">เจ้าหญิงคิโกะ พระชายาในเจ้าชายฟูมิฮิโตะ เจ้าหญิงคิโกะ พระชายาในเจ้าชายฟุมิฮิโตะ (; 11 กันยายน พ.ศ. 2509) พระนามเดิม คิโกะ คะวะชิมะ () เป็นพระชายาในเจ้าชายฟุมิฮิโตะ เจ้าชายอะกิชิโนะ และเป็นพระสุณิสาในสมเด็จพระจักรพรรดิอะกิฮิโตะ และสมเด็จพระจักรพรรดินีมิชิโกะพระประวัติพระชนม์ชีพตอนต้น พระประวัติ. พระชนม์ชีพตอนต้น. เจ้าหญิงคิโกะประสูติที่จังหวัดชิซุโอะกะ ประเทศญี่ปุ่น เป็นธิดาของทะสึฮิโกะ คะวะชิมะ กับคะซุโยะ (สกุลเดิม ซุงิโมะโตะ) ครอบครัวของพระองค์ย้ายไปอาศัยที่ฟิลาเดลเฟีย สหรัฐในปี พ.ศ. 2510 หลังพระชนกเข้าศึกษาต่อ ณ มหาวิทยาลัยเพนซิลเวเนีย จนสำเร็จการศึกษาระดับปริญญาเอกสาขาภูมิภาคศาสตร์ (regional science) เมื่อปี พ.ศ. 2514 และเป็นอาจารย์ผู้สอนในมหาวิทยาลัยดังกล่าวหลังจากนั้น ทรงเข้ารับการศึกษาระดับปฐมศึกษาจนถึงระดับมัธยมศึกษาจากเวียนนา ประเทศออสเตรีย ด้วยเสด็จย้ายตามพระชนก ที่ขณะนั้นพระชนกเป็นหัวหน้านักวิจัยของสถาบันวิเคราะห์ระบบประยุกต์นานาชาติ (Institute for Applied Systems Analysis) ในลาเซินบวร์ค ประเทศออสเตรีย ที่เขาได้ศึกษาวิทยาศาสตร์เชิงพื้นที่ (spatial science) และร่วมกิจกรรมขององค์การนอกภาครัฐ ด้วยเหตุนี้เจ้าหญิงคิโกะจึงสามารถตรัสภาษาอังกฤษและเยอรมันได้ดี ครั้นในปี พ.ศ. 2515 ครอบครัวได้ย้ายกลับมายังประเทศญี่ปุ่น พระชนกเข้าเป็นอาจารย์วิชาเศรษฐศาสตร์ในมหาวิทยาลัยกะกุชูอิงในโตเกียว ครอบครัวของพระองค์จึงพำนักอยู่ในห้องชุดขนาดเล็กภายในมหาวิทยาลัย เจ้าหญิงคิโกะทรงเข้าศึกษาในระดับปริญญาตรีสาขาจิตวิทยา คณะอักษรศาสตร์ มหาวิทยาลัยกะกุชูอิงจนสำเร็จการศึกษาเมื่อปี พ.ศ. 2532 ทรงศึกษาต่อระดับปริญญาโทสาขาจิตวิทยาสังคม จากบัณฑิตวิทยาลัยมหาวิทยาลัยกะกุชูอิงเมื่อปี พ.ศ. 2538 และปริญญาเอกสาขาจิตวิทยา มหาวิทยาลัยโอะชะโนะมิซุเมื่อเดือนมีนาคม พ.ศ. 2556 พระองค์ทรงเข้าร่วมโครงการเรือเยาวชนเอเชียอาคเนย์ (The Ship for Southeast Asian and Japanese Youth Program) เมื่อปี พ.ศ. 2530 และยังทรงสนับสนุนโครงการนี้เสกสมรส เสกสมรส. เจ้าชายฟุมิฮิโตะ เจ้าชายอะกิชิโนะทรงขอเจ้าหญิงคิโกะเสกสมรสเมื่อวันที่ 26 มิถุนายน พ.ศ. 2529 ขณะที่ทั้งสองพระองค์ยังศึกษาระดับปริญญาตรีในมหาวิทยาลัยกะกุชูอิง สามปีต่อมาสำนักพระราชวังจึงได้ประกาศแถลงการณ์เมื่อวันที่ 12 กันยายน พ.ศ. 2532 ว่าทั้งสองจะทรงหมั้นกัน โดยพระราชพิธีหมั้นถูกจัดขึ้นเมื่อวันที่ 12 มกราคม พ.ศ. 2533 แต่ยังไม่มีกำหนดการณ์สำหรับพระราชพิธีเสกสมรส เนื่องจากอยู่ในช่วงไว้อาลัยการสวรรคตของจักรพรรดิโชวะซึ่งเสด็จสวรรคตในเดือนมกราคม พ.ศ. 2532 พระราชพิธีเสกสมรสถูกจัดขึ้นแบบส่วนพระองค์เมื่อวันที่ 29 มิถุนายน พ.ศ. 2533 ณ ศาลเจ้าภายในพระราชวังหลวงโตเกียว ซึ่งในพระราชพิธีเสกสมรสนั้นเจ้าชายฟุมิฮิโตะได้รับพระราชทานอิสริยยศเป็น "เจ้าชายอะกิชิโนะ" ส่วนพระองค์ก็ได้รับพระอิสริยยศเป็นเจ้าหญิงพระชายา ทั้งนี้พระราชพิธีหมั้นและเสกสมรสนี้ถือเป็นความเสื่อมเสียยิ่งในสายตาของเจ้าพนักงานสำนักพระราชวัง เพราะเจ้าชายฟุมิฮิโตะเสกสมรสขณะที่ยังทรงศึกษาอยู่ในมหาวิทยาลัยกะกุชูอิง และเสกสมรสก่อนมกุฎราชกุมารนะรุฮิโตะพระเชษฐา เจ้าพนักงานในสำนักพระราชวังจึงพยายามต่อต้านพระราชพิธีเสกสมรส นอกจากนี้เจ้าหญิงคิโกะคือเป็นสุภาพสตรีชนชั้นกลางพระองค์แรกที่เสกสมรสเข้าไปในพระราชวงศ์ สื่อมวลชนให้สมญาแด่พระองค์ว่า "เจ้าหญิงห้องชุด" (the apartment princess) ต่างจากสมเด็จพระจักรพรรดินีมิชิโกะ ที่แม้ว่าจะมีพระชาติกำเนิดเป็นสตรีสามัญก็จริง แต่พื้นฐานครอบครัวขององค์จักรพรรดินีมีฐานะร่ำรวย ตั้งแต่ปี พ.ศ. 2540 เป็นต้นมา เจ้าชายอะกิชิโนะและเจ้าหญิงคิโกะประทับอยู่ในหมู่พระตำหนักอะกะซะกะ แขวงมินะโตะ โตเกียว มีพระโอรส-ธิดาด้วยกัน 3 พระองค์ คือ1. เจ้าหญิงมะโกะแห่งอะกิชิโนะ (; 23 ตุลาคม พ.ศ. 2534) 2. เจ้าหญิงคะโกะแห่งอะกิชิโนะ (; 29 ธันวาคม พ.ศ. 2537) 3. เจ้าชายฮิซะฮิโตะแห่งอะกิชิโนะ (; 6 กันยายน พ.ศ. 2549)พระเกียรติยศเครื่องราชอิสริยาภรณ์พระเกียรติยศ. เครื่องราชอิสริยาภรณ์. - ญี่ปุ่น : ‎‎เครื่องราชอิสริยาภรณ์รัตนมงกุฎ - สเปน : เครื่องราชอิสริยาภรณ์อีซาเบลลาชาวคาทอลิก ชั้นกางเขนยิ่งใหญ่อันสูงศักดิ์ (Dame Grand Cross of the Order of Isabella the Catholic) - สวีเดน : เครื่องราชอิสริยาภรณ์ดาวเหนือ ชั้นผู้บังคับบัญชาอันยิ่งใหญ่ (Commander Grand Cross of the Order of the Polar Star)พงศาวลี</doc>
