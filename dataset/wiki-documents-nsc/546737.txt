<doc id="546737" url="https://th.wikipedia.org/wiki?curid=546737" title="สมชาย โล่สถาพรพิพิธ">สมชาย โล่สถาพรพิพิธ สมชาย โล่สถาพรพิพิธ สมาชิกสภาผู้แทนราษฎรจังหวัดตรัง สังกัดพรรคประชาธิปัตย์ และเป็นประธานคณะกรรมาธิการตำรวจ ในสภาผู้แทนราษฎรไทย ชุดที่ 24ประวัติ ประวัติ. สมชาย โล่สถาพรพิพิธ เกิดเมื่อวันที่ 7 พฤษภาคม พ.ศ. 2501 (ชื่อเล่น : หนอ) สำเร็จการศึกษาชั้นประถมศึกษาจากโรงเรียนบ้านหาดเลา และชั้นมัธยมศึกษาจากโรงเรียนวิเชียรมาตุ จังหวัดตรัง และสำเร็จการศึกษาระดับปริญญาตรี นิติศาสตรบัณฑิต จากมหาวิทยาลัยรามคำแหง และปริญญาโท รัฐประศาสนศาสตรมหาบัณฑิต จากมหาวิทยาลัยสงขลานครินทร์ สมชาย สมรสกับนางรัชดาพร โล่สถาพรพิพิธ มีบุตร-ธิดา 3 คนงานการเมือง งานการเมือง. สมชาย โล่สถาพรพิพิธ เป็นนักการเมืองท้องถิ่นในจังหวัดตรัง เคยได้รับเลือกเป็นประธานสภาองค์การบริหารส่วนจังหวัดตรัง ในระหว่างปี พ.ศ. 2540 ถึงปี พ.ศ. 2543 และเป็นรองนายกองค์การบริหารส่วนจังหวัดตรัง ในระหว่างปี พ.ศ. 2543 ถึงปี พ.ศ. 2544 ต่อจากนั้นในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 เขาได้รับเลือกตั้งเป็นสมาชิกสภาผู้แทนราษฎรจังหวัดตรัง ในสังกัดพรรคประชาธิปัตย์ และได้รับเลือกตั้งในการเลือกตั้ง พ.ศ. 2548 พ.ศ. 2551 และ พ.ศ. 2554 สมชาย ได้รับแต่งตั้งเป็นประธานคณะกรรมาธิการตำรวจ ในสภาผู้แทนราษฎรไทย ชุดที่ 24 ปัจจุบัน สมชาย วางมือทางการเมืองแล้ว จากกรณีที่ศาลจังหวัดตรัง ได้มีการอ่านคำพิพาษาตัดสินคดีกระทำความผิด พระราชบัญญัติการเลือกตั้งท้องถิ่น มาตรา 57 เมื่อพ.ศ. 2558 โดยมีโทษจำคุก 8 เดือน ปรับแปดหมื่นบาท แต่เจ้าตัวรับสารภาพ จึงให้รอลงอาญา 1 ปี และสั่งเพิกถอนสิทธิเลือกตั้งโดยมีกำหนดสิบปีเครื่องราชอิสริยาภรณ์</doc>
