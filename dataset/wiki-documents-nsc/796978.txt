<doc id="796978" url="https://th.wikipedia.org/wiki?curid=796978" title="กัลย์ยุทธพงศ์ นพคุณ">กัลย์ยุทธพงศ์ นพคุณ กัลย์ยุทธพงศ์ นพคุณ (บาร์จ) เกิดเมื่อวันที่ 29 กรกฏาคม พ.ศ. 2525 เป็นพิธีกรรายการโทรทัศน์ อดีตดีเจวิทยุคลื่นซี้ด 97.5 FM และปัจจุบันเป็นดีเจวิทยุคลื่น MET 107 FM นักร้อง นักแต่งเพลง นักเขียน ดีเจ และ แรปเปอร์ประวัติ ประวัติ. กัลย์ยุทธพงศ์ นพคุณ (บาร์จ) เกิดเมื่อวันที่ 29 กรกฏาคม พ.ศ. 2525 เป็นบุตรของ พลเรือเอก ยงยุทธ นพคุณ อดีตรองผู้บัญชาการทหารเรือ และ นางกัลยา นพคุณ โดยชื่อจริงมาจากชื่อของพ่อและแม่รวมกัน และมีชื่อเล่นชื่อ บาร์จ ที่มาจากคำว่า barge ที่แปลว่า เรือสุพรรณหงส์ หรือ เรือท้องแบน โดยเกิดที่ อ.ศรีราชา จ.ชลบุรี และอาศัยอยู่ที่ อ.สัตหีบ จนกระทั่งตามพ่อไปรับราชการฑูตทหารเรือ ณ กรุงโรม ประเทศอิตาลี เป็นเวลา 3 ปี ก่อนจะกลับมาอาศัยอยู่ที่กรุงเทพจนปัจจุบันการทำงาน การทำงาน. กัลย์ยุทธพงศ์ นพคุณ (บาร์จ) เริ่มต้นเข้าวงการจากการประกวดร้องแร็ปวันแม่ในงาน Eminem : Rap for mum จากอัลบั้ม The Eminem Show ในปีพ.ศ.2545โดยผ่านเข้ารอบ 10 คนสุดท้ายแต่ไม่ชนะ ก่อนที่จะมีคนชักชวนให้มาอยู่ในกลุ่มฮิปฮอปใต้ดินชื่อ DZ Clan และใช้ชื่อนามแฝง หรือ aka ว่า Silly B ซึ่งมาจากคำว่า Sillyrabbitโดยเอามาจากคำพูดของ FlavaFlavจากเพลง Don’t believe the hype ของวง Public Enemyทำอัลบั้มเพลงใต้ดิน พ.ศ.2545 ทำอัลบั้มเพลงใต้ดิน พ.ศ.2545. หลังจากได้รวมกลุ่มกับ DZ Clan จึงได้ทำอัลบั้ม EP ขายในงาน Fat Festival ครั้งที่ 2 ปีพ.ศ.2545 และได้กลายเป็นที่นิยมจนได้ออกแผ่นปั๊มขายกับสังกัด ปลิ้นเรคคอร์ด ก่อนจะมีปัญหาเรื่องเงิน จึงได้แยกตัวออกมา ซึ่งตรงกับช่วงที่ เนย Suburbian กำลังต้องการทำกลุ่มฮิปฮอปขึ้น จึงได้ถูกทาบทามไปร่วมงาน และก่อตั้งวง Siamese Ghetto ขึ้น แต่โปรเจกต์ทำเพลงกับ เนย Suburbian ก็มีอันล้มเลิกไป ทางวงจึงรวมตัวกันทำอัลบั้ม EP เพื่อขายและโชว์ในงาน Fat Festival ครั้งที่ 3 ซึ่งก็ได้รับการตอบรับเป็นอย่างดีเช่นกัน ทางวงจึงต้องการหาเงินเพื่อปั้มแผ่นขาย ซึ่งพอดีกับรายการ เฟิร์สต์สเตจโชว์ (First Stage Show) ประกาศหาคนประกวดแร๊ป โจอี้ บอย เพื่อชิงเงินรางวัล 30,000 บาท และมีเพียง กัลย์ยุทธพงศ์ นพคุณ (บาร์จ) เท่านั้นที่เข้ารอบ 3 คนสุดท้ายและชนะในที่สุด จึงตัดสินใจเซ็นสัญญาเป็นศิลปินในสังกัด GMM Grammy ส่วนวง Siamese Ghetto ที่เหลือก็ไปเซ็นสัญญาเป็นศิลปินในสังกัด RS ค่าย ไอดี เร็คคอร์ด ของ เจมส์ เรืองศักดิ์เฟิร์สต์สเตจโชว์ (First Stage Show) พ.ศ.2546 เฟิร์สต์สเตจโชว์ (First Stage Show) พ.ศ.2546. กัลย์ยุทธพงศ์ นพคุณ (บาร์จ) สมัครเข้าประกวดร้องเพลงในรายการ เฟิร์สต์สเตจโชว์ (First Stage Show) ซึ่งเป็นรายการประกวดร้องเพลงของ GMM Grammy ทางช่อง ททบ.5 โดยแต่ละสัปดาห์จะมีโจทย์เป็นศิลปินต้นแบบ โดยกัลย์ยุทธพงศ์ นพคุณ (บาร์จ) ได้ประกวดในเทปที่มีศิลปินต้นแบบคือ โจอี้ บอย และชนะเป็นแชมป์ประจำสัปดาห์ และเข้ารอบ 10 คนสุดท้ายของแชมป์แห่งปี ก่อนที่ๆ 1 จะเป็นของ ไอซ์ ศรัณยู หลังจากนั้นจึงเซ็นสัญญาเป็นศิลปินในสังกัด GMM Grammy และมีเพลง “ยืนหยัดไว้” ในอัลบั้มรวมผู้ชนะจากเวทีเฟิร์สต์เตจ First Stage Project Album และต่อมาได้แต่งเพลงให้กับ ปอ รอยพิมพ์ เล้าตระกูล Champ of the year 2004 ของ First Stage Show เพลง “ง่ายไปไหม” ระหว่างนั้นก็ได้รับงานเป็นพิธีกรต่างๆในเครือ Grammy TV และออกอัลบั้มใต้ดินกับ BB Jay โปรดิวเซอร์ที่ทำเพลงร่วมกัน โดยใช้ชื่ออัลบั้มว่า “Silly B & BB Jay : The Underground *Hitz” โดยมี ไอซ์ ศรัณยู, ปูเป้ ภาธีตา และศิลปินฮิปฮอปใต้ดินอื่นๆ ร่วมร้องอยู่ในนั้นเริ่มต้นเป็นดีเจวิทยุ เริ่มต้นเป็นดีเจวิทยุ. หลังจากที่ชนะที่ 1 การประกวดโครงการ DJ Music Mania ของ Atime Media และเซ็นสัญญาดีเจฝึกหัด 1 ปี พอหมดสัญญาก็ถูกชักชวนให้มาเป็นดีเจวิทยุที่คลื่นซี้ดเอฟเอ็ม 97.5 และเริ่มต้นจัดรายการมาตั้งแต่ปีพ.ศ. 2548 จนกระทั่งคลื่นซี้ดได้ปิดตัวลงเมื่อวันที่ 31 ธันวาคม 2559 ก่อนที่จะเริ่มต้นจัดรายการที่คลื่น MET 107 FM ตั้งแต่วันที่ 4 มกราคม พ.ศ. 2560 เป็นต้นมาผลงานการประกวดผลงานการประกวด. - Eminem Rap for Mum รอบ 10 คนสุดท้าย (พ.ศ. 2545) - First Stage Show ศิลปินต้นแบบ โจอี้ บอย (พ.ศ. 2546) - DJ Music Mania ของ Atime Media ที่ 1 และ Popular Voteผลงานเพลงผลงานเพลง. - DZ Clan EP Album สังกัด ปลิ้น เรคคอร์ด (พ.ศ.2545) - Siamese Ghetto EP Album สังกัด Dirty Room Studio (พ.ศ.2546) - First Stage Show Project เพลงยืนหยัดไว้ (พ.ศ.2546) - Silly B & BB Jay : The Underground *Hitz (พ.ศ.2547) - โปรเจกต์ Silly B & Mekpiizua : เพลง Days with no tomorrow (พ.ศ.2556), Where we are going (พ.ศ.2556), Born in the 80s (พ.ศ.2557) - โปรเจกต์ DJTomoth : เพลง World is yours (พ.ศ.2557), Phangan Boys (พ.ศ.2557)ผลงานพิธีกรโทรทัศน์ผลงานพิธีกรโทรทัศน์. - พิธีกรภาคสนาม Wake Club, Teen Center, เกมวัดดวง - รายการ Give Me 5 ช่อง ททบ.5 (พ.ศ.2548 – 2553) - รายการ ทำไม ? ไทยแลนด์ ช่อง Travel Channel Thailand (พ.ศ.2553 – 2558) - รายการ Weird Traveller ช่อง Travel Channel Thailand (พิธีกรรับเชิญ) - รายการ รังสรรค์ไทย ช่อง 9 อสมท. (พ.ศ.2557) - รายการ คนไทยหัวใจสีเขียว ของกระทรวงทรัพยากรธรรมชาติและสิ่งแวดล้อม (พ.ศ.2557)ผลงานเขียนผลงานเขียน. - หนังสือ “สิ่งแปลกปลอมในโตเกียว” สำนักพิมพ์ a book (พ.ศ.2553) - เรื่องสั้นกับสำนักพิมพ์ a book : หนังสือ abc : Change, abc : Strips, abc : ปิ่นโต, abc : ตำรา และ abc Strips : Jobs</doc>
