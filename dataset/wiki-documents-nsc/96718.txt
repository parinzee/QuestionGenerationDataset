<doc id="96718" url="https://th.wikipedia.org/wiki?curid=96718" title="นินจาฮาโตริ">นินจาฮาโตริ นินจาฮาโตริ () เป็นการ์ตูนญี่ปุ่น เรื่องและภาพโดยฟุจิโอะ ฟุจิโกะ (เอ.) เมื่อปี พ.ศ. 2525 โดยมีแรงบันดาลใจจากนินจาตระกูลฮัตโตริซึ่งเป็นตระกูลของนินจาของญี่ปุ่นที่รับใช้โชกุนโทะกุงะวะ ต่อมาได้ถูกสร้างเป็นละครโทรทัศน์ อะนิเมะ และภาพยนตร์ (นำแสดงโดย ชิงโงะ คะโตะริ) สำหรับในประเทศไทยอะนิเมะเรื่องนินจาฮาโตริ เคยออกอากาศทางสถานีวิทยุโทรทัศน์ไทยทีวีสีช่อง 3เนื้อเรื่อง เนื้อเรื่อง. มิตซึบะ เคนอิจิ นักเรียนมัธยมวัย 11 ปี มีนิสัยดื้อรั้น เกียจคร้าน ทั้งยังมีผลการเรียนที่ไม่น่าพึงใจสร้างความปวดหัวแก่ผู้ปกครองและครูประจำชั้นเป็นอันมาก ช่วงเวลานั้นได้มีนินจาสำนักอิงะนามว่าฮาโตริ คันโซ ขอเข้ามาพำนัก ณ บ้านของครอบครัวมิตซึบะเพื่อฝึกฝนวิชานินจาในเมืองใหญ่ ซึ่งฮาโตริจะคอยช่วยเหลือและแก้ปัญหาเฉพาะหน้าต่าง ๆ ที่เคนอิจิก่อขึ้นอยู่เสมอ ๆ ต่อมาไม่นานนักฮาโตริ ชินโซ น้องชายของฮาโตริ คันโซ และชิชิมารุ สุนัขนินจาจากสำนักอิงะได้เข้ามาอยู่ร่วมบ้านมิตสึบะเพื่อช่วยเหลือฮาโตริ คันโซในการดูแลเคนอิจิที่มักก่อปัญหาวุ่นวายในฐานะกัลยาณมิตร โดยเฉพาะช่วยเหลือเคนอิจิในการสานสัมพันธ์กับยูเมะโกะ เพื่อนนักเรียนที่เคนอิจิหลงรัก ตามท้องเรื่องจะมีเคมุมากิ และคาเงะชิโยะ นินจาและแมวนินจาจากสำนักโคงะคอยกลั่นแกล้งและสร้างปัญหาแค่เคนอิจิอยู่เสมอ เมื่อเคนอิจิไปฟ้องฮาโตริ ฮาโตริก็จะหาวิธีการแก้แค้นตามความปรารถนาของเคนอิจิในแทบทุกตอน และบางครั้งเคนอิจิก็ถูกเคมุมากิยุแยงให้ทะเลาะกับฮาโตริเสียเอง ในตอนจบของเรื่อง ฮาโตริก็ออกจากบ้านมิตซึบะเพื่อไปฝึกฝนวิชาต่อไปตัวละครตัวละคร. - นินจาอิงะ - ฮาโตริ คันโซ () เป็นนินจาอิงะวัย 11 ปี ซึ่งเดินทางเข้ามาเมืองหลวงและพำนักอยู่ที่บ้านครอบครัวมิตซึบะหวังฝึกฝนวิชานินจา จึงช่วยงานต่าง ๆ ภายในบ้านเพื่อตอบแทนบุญคุณ เขาเป็นผู้ที่ช่วยเหลือมิตซึบะ เคนอิจิ เด็กมัธยมลูกชายคนเดียวของบ้านมิตสึบะที่ไม่เอาอ่าว โดยเขาแก้ปัญหาหรือคอยช่วยเหลืออยู่เสมอ ๆ ฮาโตริ คันโซมีน้องชายคนหนึ่งชื่อฮาโตริ ชินโซ - ฮาโตริ ชินโซ () เป็นนินจาอิงะวัย 7 ปี และเป็นน้องชายของฮาโตริ คันโซ ด้วยความที่ยังอายุน้อย จึงใช้อาวุธได้เพียงดาบไม้ไผ่และดาวกระจายไม้ไผ่ ทั้งนี้เขามีเสียงร้องที่ดังบาดหูรุนแรง ซึ่งจะเกิดขึ้นทุกครั้งเมื่อร้องไห้ - ชิชิมารุ () เป็นสุนัขนินจาของฮาโตริ คันโซ มีลักษณะอ้วนกลม ขนหยิกปุยสีเหลือง มีความสามารถพิเศษอาทิ การปลอมตัว และสามารถทำนายสภาพอากาศได้ แต่มีข้อเสียคือตะกละตะกลามและซุ่มซ่าม มีอาหารโปรดคือชิกุวะ - ซึบาเมะ () เป็นนินจาหญิงหรือคุโนะอิชิร่วมสำนักกับฮาโตริ คันโซ มีลักษณะเด่นคือสวมชุดนินจาสีชมพู ออกตัวว่าตนชอบและประกาศว่าตนจะเป็นเจ้าสาวในอนาคตของฮาโตริ คันโซเสียด้วย เธอมีเครื่องดนตรีอยู่ห้าชิ้น ได้แก่ รีคอร์เดอร์, แคลริเน็ต, ฟลูต, ปิคโคโล และบาสซูน - นินจาโคงะ - เคมุมากิ เคมุโซ () เป็นนินจาโคงะวัย 11 ปี แม้จะอายุเท่าฮาโตริ คันโซแต่เคมุมากิจะเตี้ยกว่า มีลักษณะเด่นคือสวมชุดนินจาสีเขียว เขาเป็นอริกับฮาโตริ คันโซและมักประมือหากทั้งสองพบกัน เคมุมากิเข้าเรียนร่วมชั้นกับมิตซึบะ เคนอิจิโดยแสร้งเป็นคนบุคลิกอ่อนแอ แต่เบื้องหลังกลับแกล้งเคนอิจิอยู่เสมอ โดยเฉพาะเรื่องที่เกี่ยวกับคาวาอิ ยูเมะโกะ - คาเงะชิโยะ () เป็นแมวนินจาของเคมุมากิ เคมุโซ มีขนสีขาว-ดำ มักเป็นคู่ต่อกรกับชิชิมารุ สุนัขนินจาของฮาโตริ มีอาหารโปรดคือปลา แต่คาเงะชิโยะน้อยใจเคมุมากิบ่อยครั้งจากการที่เขาเข้มงวดเกินไป - ครอบครัวสามคน - มิตซึบะ เคนอิจิ () นักเรียนมัธยมวัย 11 ปี ลูกชายเพียงคนเดียวของครอบครัวมิตซึบะ เรียนหนังสือไม่เก่ง เกียจคร้าน และถูกกลั่นแกล้งบ่อย ๆ เขาแอบชอบคาวาอิ ยูเมะโกะ หญิงสาวร่วมชั้นเรียน - คุณพ่อ () เป็นบิดาของมิตซึบะ เคนอิจิ ทำงานเป็นพนักงานบริษัท รูปพรรณอวบอ้วน มักกลับบ้านดึก มีนิสัยสูบบุหรี่ และชอบดื่มเหล้าหลังเลิกงาน และชื่นชอบการตีกอล์ฟ - คุณแม่ () เป็นมารดาของมิตซึบะ เคนอิจิ ไม่ได้ประกอบอาชีพอะไร มีหน้าที่ดูแลความเรียบร้อยของบ้านและอาหารการกิน มีอัธยาศัยดี เธอชอบสึบาเมะ และมองว่าเคมุมากิเป็นเด็กดี นอกจากนี้เธอยังปรากฏในการ์ตูนเรื่อง โดราเอมอน โดยปรากฏในความฝันของโดราเอมอนครั้งหนึ่ง - บุคคลในโรงเรียน - คาวาอิ ยูเมะโกะ () เป็นนักเรียนหญิงร่วมชั้นเรียนของมิตซึบะ เคนอิจิ และเคมุมากิ เคมุโซ และเป็นต้นเหตุที่ทำให้ทั้งสองพิพาทกันเพราะทั้งสองต่างชอบพอในตัวยูเมะโกะและพยายามทำตัวเป็นจุดสนใจ ยูเมะโกะเล่นเปียโนเก่ง และเกลียดพริกหยวก - ครูโคอิเกะ () เป็นครูในโรงเรียนที่มิตซึบะ เคนอิจิเกรงกลัวที่สุด เพราะเขามักขาดส่งงานวิชาของครูคนดังกล่าว และมักสอบตกในรายวิชาที่ครูผู้นี้สอนเสมอ ทั้งนี้ครูโคอิเกะกล่าวมักปรากฏในการ์ตูนเรื่องอื่น ๆ ด้วย อาทิ เป็นพ่อครัวร้านราเม็งในเรื่อง ผีน้อยคิวทาโร่ เป็นรูปประดับในร้านราเม็งที่โดราเอมอนไปรับประทานจากเรื่อง โดราเอมอน นอกจากนี้ยังปรากฏในการ์ตูนเรื่อง บิริเก็ง () และ อุลตราบี () - ครูไอโกะ () เป็นครูวิชาดนตรีประจำโรงเรียน เธอเป็นรักแรกของครูโคอิเกะ - ครูฮานาโอกะ จิตตะ () เป็นครูในโรงเรียนเช่นเดียวกับครูโคอิกะรายชื่อตอน</doc>
