<doc id="952857" url="https://th.wikipedia.org/wiki?curid=952857" title="เกาะแอ็นสท์ เทลมัน">เกาะแอ็นสท์ เทลมัน เกาะแอ็นสท์ เทลมัน (, ) เป็นเกาะที่มีความยาว 15 กิโลเมตรและกว้าง 500 เมตรของคิวบาในอ่าว Gulf of Cazones ตั้งชื่อตามนักคอมมิวนิสต์และนักกิจกรรมชาวเยอรมัน แอ็นสท์ เทลมัน เกาะนี้ถูกถ่ายโอนการปกครองให้กับเยอรมนีตะวันออก ในปี 1972 แม้กระนั้นเมื่อหนังสือพิมพ์เยอรมันพยายามที่จะเยี่ยมชมเกาะหลังจากเยอรมนีรวมประเทศ พวกเขาบอกว่าการถ่ายโอนนี้เป็นเพียงแค่ "การแสดงเชิงสัญลักษณ์" เท่านั้น ก่อนถึงปี 1972 เกาะนี้เป็นที่รู้จักในชื่อ Cayo Blanco del Sur เนื่องในโอกาสเยือนคิวบาของเอริช ฮอเนคเคอร์ ผู้นำเยอรมนีตะวันออก ในเดือนมิถุนายน 1972 ฟีเดล กัสโตรได้เปลี่ยนชื่อเกาะเพื่อเป็นเกียรติแก่ แอ็นสท์ เทลมัน นักคอมมิวนิสต์ นักกิจกรรม และ เลขาธิการกลางพรรคคอมมิวนิสต์แห่งเยอรมนี ในช่วงยุคของสาธารณรัฐไวมาร์ เขาถูกจับกุมตัวโดยเกสตาโป ในปี 1933 เขาถูกลงโทษโดยการใช้แรงงานหนักเป็นเวลา 11 ปี ก่อนจะถูกยิงที่ค่ายกักกันบูเคนวัลด์ ตามคำสั่งของ อดอล์ฟ ฮิตเลอร์ ในปี 1944 อ้างอิงจากบทความในหนังสือพิมพ์ Neues Deutschland ลงวันที่ 20 มิถุนายน 1972 ผู้นำคิวบาประกาศเปลี่ยนชื่อเกาะและหนึ่งในชายหาดเป็น "ชายหาดสาธารณรัฐประชาธิปไตยเยอรมนี" (, ) รายการข่าวโทรทัศน์ของเยอรมนีตะวันออก Aktuelle Kamera ได้รายงานเกี่ยวกับพิธีเปิดรูปปั้นครึ่งตัวของแอ็นสท์ เทลมันเมื่อวันที่ 18 สิงหาคม 1972 ในที่นี่มีมีเอกอัครราชทูตเยอรมนีตะวันออก ผู้แทนจากเยอรมนีตะวันออกและคิวบาประมาณ 100 คน เข้าร่วมพิธีเปิดในครั้งนี้ ในเดือนมีนาคม 1975 รัฐบาลเยอรมนีตะวันออกได้ส่งนักร้อง Frank Schöbel ไปยังคิวบาเพื่อทำมิวสิกวิดีโอ และฉากบางส่วนของเกาะถูกถ่ายรวมอยู่ในสารคดีเน้นเกาะซึ่งเป็นสัญลักษณ์ของมิตรภาพระหว่างเยอรมนีตะวันออกและคิวบา ในปี 1998 เกาะแห่งนี้ได้รับความเสียหายอย่างรุนแรงจากพายุเฮอริเคนมิทช์ซึ่งทำให้รูปปั้นครึ่งตัวของแอ็นสท์ เทลมันเสียหาย สถานทูตคิวบาประจำเยอรมนีและกระทรวงการต่างประเทศเยอรมนีกล่าวในนำนองเดียวกันว่า การเปลี่ยนชื่อเกาะนั้นเป็น "การแสดงเชิงสัญลักษณ์" เกาะไม่เคยถูกถ่ายโอนการปกครองจากคิวบาและรัฐเยอรมันทั้งสองซึ่งเป็นเจ้าของเกาะและหลังการรวมประเทศในวันที่ 3 ตุลาคม 1990</doc>
