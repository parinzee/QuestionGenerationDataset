<doc id="51106" url="https://th.wikipedia.org/wiki?curid=51106" title="มอนเตวิเดโอ">มอนเตวิเดโอ มอนเตวิเดโอ (, มอนเตบีเดโอ) เป็นเมืองหลวง เมืองใหญ่ที่สุด และเมืองท่าหลักของประเทศอุรุกวัย เนื่องจากมีขนาดใหญ่มากกว่าเมืองอื่นในประเทศถึงสองเท่า มอนเตวิเดโอจึงถูกจัดเป็นเอกนคร มอนเตวิเดโอมีประชากร 1,319,108 คนและเขตเมือง 1,947,604 คน (ข้อมูลปี ค.ศ. 2011) ถือเป็นเมืองหลวงที่อยู่ใต้สุดของอเมริกาและเป็นเมืองที่อยู่ใต้สุดเป็นนอันดับ 3 ของโลก ตั้งอยู่ทางชายฝั่งทิศใต้ของประเทศ บนชายฝั่งปากแม่น้ำพลาตา ลงสู่มหาสมุทรแอตแลนติก เมืองตกอยู่ภายใต้การปกครองของอังกฤษในเวลาสั้น ๆ ในปี ค.ศ. 1807 และมีส่วนเกี่ยวข้องกับยุทธนาวีในสงครามโลกครั้งที่ 2 ในยุทธนาวีแม่น้ำพลาตา เมืองยังเป็นที่ลงนามของอนุสัญญามอนเตวิเดโอ ในปี ค.ศ. 1933 ที่มีประเทศในอเมริกา 19 ประเทศร่วม และเป็นเมืองเจ้าภาพจัดการแข่งขันฟุตบอลโลกครั้งแรก ในปี ค.ศ. 1930</doc>
