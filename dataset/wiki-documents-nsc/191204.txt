<doc id="191204" url="https://th.wikipedia.org/wiki?curid=191204" title="โรงเรียนเลยพิทยาคม">โรงเรียนเลยพิทยาคม โรงเรียนเลยพิทยาคม (, (อักษรย่อ : ล.พ.ค , L.P.K) หรือเรียกอย่างย่อว่า เลยพิทย์ เป็นโรงเรียนมัธยมศึกษาขนาดใหญ่พิเศษประจำจังหวัดเลย สังกัดสำนักงานเขตพื้นที่การศึกษามัธยมศึกษาเขต 19 สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่ ณ ถนนเลย-ด่านซ้าย บ้านนาหนอง ตำบลกุดป่อง อำเภอเมืองเลย จังหวัดเลย 42000 สถาปนาเมื่อ พ.ศ. 2515 ปัจจุบัน เปิดสอนระดับชั้น ม.1 - ม.6 โรงเรียนเลยพิทยาคม เป็น 1 ใน 3 โรงเรียนของจังหวัดเลยที่เข้าร่วมในโครงการห้องเรียนพิเศษวิทยาศาสตร์ ของสสวท ร่วมกับโรงเรียนเลยอนุกูลวิทยา และโรงเรียนจุฬาภรณราชวิทยาลัย เลย และเป็นโรงเรียนมาตรฐานสากล(World Class Standard School) ขนาดใหญ่พิเศษ ซึ่งมีเพียง 3 แห่งในจังหวัดเท่านั้นคือ โรงเรียนศรีสงครามวิทยา โรงเรียนภูเรือวิทยา และโรงเรียนเลยพิทยาคม นอกจากนี้โรงเรียนเลยพิทยาคมยังเป็นโรงเรียนคู่พัฒนากับโรงเรียนเลยอนุกูลวิทยา ซึ่งในทุกๆปี จะมีการแข่งขัน ฟุตบอลประเพณีโรงเรียนคู่พัฒนา เลยพิทย์-เลยอนุกูล ซึ่งจัดขึ้นครั้งแรกเมื่อปี พ.ศ. 2560 โดยใช้สนามกีฬาจังหวัดเลยเป็นสถานที่จัดการแข่งขันประวัติยุคที่ 1 กำเนิดสโมสรวิทยาลัยและสตรีเลยประวัติ. ยุคที่ 1 กำเนิดสโมสรวิทยาลัยและสตรีเลย. - พ.ศ.2450 เปิดสอนระดับมัธยมขึ้นที่จังหวัดเลย ก่อนหน้านี้คนเมืองเลยต้องไปเรียนชั้นมัธยมศึกษาที่จังหวัดอุดรธานี หนองคาย หรือพิษณุโลก ซึ่งต้องเดินทางด้วยเท้าหลายวันและลำบากมาก มีไม่กี่คนที่ได้ไปเรียนถึงกรุงเทพฯ ในสมัยนั้นพระบาทสมเด็จพระเจ้าอยู่หัวรัชกาลที่ 6 ได้ทรงก่อตั้งกองเสือป่าและลูกเสือขึ้นทุกจังหวัด เพื่อปลุกใจคนไทยทุกวัยให้มีความรักชาติบ้านเมือง เจ้าเมืองทุกเมืองต้องตั้งสโมสรเสือป่าขึ้น สำหรับจังหวัดเลยนั้น เมื่อถึงกำหนดที่จะเปิดสอนความรู้ระดับมัธยมขึ้นให้ถึงระดับมัธยม 3 เหมือนจังหวัดอื่น ๆ ยังไม่มีอาคารสถานที่เป็นของตนเองจึงต้องอาศัยสโมสรเสือป่าที่สร้างขึ้นไว้ โดยได้ขออนุญาตจัดตั้งเป็นโรงเรียนประจำจังหวัดเลย “โรงเรียนสโมสรวิทยาลัย” ซึ่งเป็นโรงเรียนชายขึ้น สำหรับครูใหญ่คนแรกนั้น ไม่ทราบแน่ชัดว่าเป็นใคร ส่วนครูใหญ่รุ่นหลัง ๆได้แก่ ครูแสน เดชกุญชร (ขุนเดชกุญชรศึกษากร) และมีคณะครูที่ทรงคุณวุฒิเป็นเพื่อนร่วมงาน ได้แก่ ครูเปลื้อง สวามิภักดิ์, ครูผิดตา (เกษม) ศักดิ์เจริญ, ครูสุบรรณ แก้วทอง, ครูมา ประเสริฐสุต และครูคำหาว ผาโคตร- พ.ศ. 2482 กระทรวงธรรมการได้อนุญาตให้จัดตั้งโรงเรียนรัฐบาลฝ่ายสตรีขึ้นในเมืองเลย โดยใช้ชื่อว่า โรงเรียนสตรีเลย สถานที่ตั้งในระยะแรกของโรงเรียน คือศูนย์การศึกษานอกโรงเรียนในปัจจุบัน รับเฉพาะนักเรียนหญิง ทำการสอนตั้งแต่ชั้นมัธยมศึกษาปีที่ 1 - 3- พ.ศ.2515 ทางราชการประกาศยุบโรงเรียนสโมสรวิทยาลัย และโรงเรียนสตรีเลย เป็นโรงเรียนเลยพิทยาคม ซึ่งเป็นโรงเรียนสหศึกษา เปิดทำการสอนตั้งแต่ระดับมัธยมศึกษาตอนต้นถึงมัธยมศึกษาตอนปลาย และเป็นโรงเรียนประจำจังหวัดเลยในปัจจุบันยุคที่ 2 กำเนิดเลยพิทยาคม ยุคที่ 2 กำเนิดเลยพิทยาคม. โรงเรียนเลยพิทยาคม เป็นโรงเรียนที่รวมโรงเรียนสตรีเลย (โรงเรียนสตรีประจำจังหวัดเลย) กับโรงเรียนสโมสรวิทยาลัย (โรงเรียนชายประจำจังหวัดเลย) ตามประกาศของ กรมสามัญศึกษา เมื่อวันที่ 24 มีนาคม พ.ศ. 2515 ทั้งนี้เพื่อให้สอดคล้องกับนโยบายของกรมวิสามัญศึกษา (กรมสามัญศึกษา) ในการปรับปรุงโรงเรียนของรัฐบาลทั่วประเทศให้เป็นโรงเรียนขนาดใหญ่ โดยโรงเรียนรัฐบาลของจังหวัดใดก็ตามหากพิจารณาแล้ว เห็นว่าไม่สามารรับนักเรียนได้ถึง 2,000 คน ในปี พ.ศ. 2515 กระทรวงศึกษาธิการก็จะรวมโรงเรียนประจำจังหวัดชายและโรงเรียนประจำจังหวัดหญิงเข้าด้วยกันเป็นโรงเรียนเดียวซึ่งในระยะเดียวกันนี้ จังหวัดอื่นๆ ก็มีการรวมโรงเรียนประจำจังหวัดทั้งชายและหญิงเข้าด้วยกันเป็นโรงเรียนเดียว เช่น โรงเรียนสระบุรีวิทยาคม จังหวัดสระบุรี โรงเรียนสิงห์บุรี จังหวัดสิงห์บุรี โรงเรียนพิจิตรพิทยาคม จังหวัดพิจิตร โรงเรียนตากพิทยาคม จังหวัดตาก เป็นต้น ด้วยเหตุนี้ โรงเรียนสโมสรวิทยาลัย จึงต้องย้ายจากสถานที่เดิมที่มีพื้นที่เพียง 23 ไร่ (โรงเรียนเมืองเลยในปัจจุบัน) มารวมกับโรงเรียนสตรีเลย ซึ่งมีพื้นที่ถึง 81 ไร่ 2 งาน 04 5/10 ตารางวา หลังจากมีประกาศของ กรมสามัญศึกษา แล้ว นายสมสิน โทณะสุต ศึกษาธิการจังหวัดเลยได้ดำเนินการย้ายโรงเรียนในช่วงปิดภาคเรียนและได้แต่ตั้ง นายเฉลิม จิรนาท อาจารย์ใหญ่โรงเรียนสโมสรวิทยาลัยจังหวัดเลย เป็นผู้รักษาการในตำแหน่งอาจารย์ใหญ่โรงเรียนเลยพิทยาคม เมื่อเริ่มเปิดทำการสอนในปั พ.ศ. 2515 จัดการเรียนแบบสหศึกษา มีห้องเรียน 35 ห้อง นักเรียนรวมทั้งสิ้น 1,468 คน เป็นชาย 758 คน หญิง 710 คน ครู-อาจารย์ 61 คน โดยมี ดร.ก่อ สวัสดิพานิชย์ อธิบดีกรมวิสามัญศึกษา และ นายวิจิน สัจจะเวทะ ผู้ว่าราชการจังหวัดเลย ได้เปิดป้ายโรงเรียนเลยพิทยาคม เมื่อวันที่ 8 มิถุนายน 2515 ในปี พ.ศ. 2518 โรงเรียนได้ดำเนินการสอน 2 ผลัด ปี พ.ศ. 2519 โรงเรียนได้เข้าร่วมโครงการ “คมภ.2 รุ่น 1” ปี พ.ศ. 2521 ได้รับโอนนักเรียนชั้นมัธยมศึกษาปีที่ 1 (ม.1) จากโรงเรียนเมืองเลย จำนวน 2 ห้อง และได้เปลี่ยนระบบการศึกษาจาก 7:3:2 มาเป็น 6:3:3ข้อมูลทั่วไป ข้อมูลทั่วไป. ปีการศึกษา 2558 โรงเรียนเลยพิทยาคม อำเภอเมือง จังหวัดเลย สังกัดสำนักงานคณะกรรมการการศึกษาขั้นพื้นฐาน (สพฐ.) กระทรวงศึกษาธิการ กำหนดแผนการจัดชั้นเรียน ระดับชั้นมัธยมศึกษาตอนต้น และระดับชั้นมัธยมศึกษาตอนปลาย 12:12:12/13:12:11 รวม 72 ห้องเรียน มีครูและบุคลากรทางการศึกษารวม 210 คน แยกเป็น ข้าราชการครู 156 คน ข้าราชการ ก.พ. 1 คน ลูกจ้างประจำตำแหน่งยาม นักการภารโรง 9 คน ลูกจ้างชั่วคราวปฏิบัติหน้าที่สอน 9 คน ลูกจ้างชั่วคราวปฏิบัติหน้าที่สนับสนุน 13 คน ลูกจ้างชั่วคราวปฏิบัติหน้าที่ยาม นักการภารโรง พนักงานขับรถ 16 คน ครูชาวต่างประเทศ จำนวน 10 คน นักเรียน 3,106 คน มีอาคารเรียนถาวร 6 หลัง อาคารประกอบ 11 หลัง สถานภาพสำคัญที่หน่วยงานต้นสังกัด คือ กระทรวงศึกษาธิการและสำนักงานคณะกรรมการการศึกษาขั้นพื้นฐาน (สพฐ.) กำหนดภารกิจ ให้ดำเนินการอย่างมีมาตรฐานคุณภาพ ดังต่อไปนี้- 1. โรงเรียนยอดนิยม ที่นักเรียนและผู้ปกครองให้ความสนใจ จึงต้องยกระดับคุณภาพการศึกษาให้ได้มาตรฐาน - 2. โรงเรียนผู้นำการเปลี่ยนแปลงตามกรอบกระจายอำนาจการบริหารและการจัดการศึกษา ดำเนินงานโดยเน้น “ห้องเรียนคุณภาพ” เพื่อผู้เรียนเป็นสำคัญ - 3. โรงเรียนแกนนำการใช้หลักสูตร ดังนี้- 3.1 หลักสูตรปกติ ประกอบด้วย- 1) หลักสูตรโรงเรียนเลยพิทยาคม พุทธศักราช 2552 ตามแกนกลางการศึกษาขั้นพื้นฐาน พุทธศักราช 2551 ในชั้น ม.1 - ม.6 - 3.2 โครงการพิเศษ ประกอบด้วย- 1) โครงการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษ (English Program : EP) ระดับชั้นมัธยมศึกษาตอนต้น - 2) โครงการห้องเรียนพิเศษวิทยาศาสตร์ คณิตศาสตร์ (Gifted Education Program) ระดับชั้นมัธยมศึกษาตอนต้น - 3) โครงการห้องเรียนพิเศษสำหรับพัฒนาและส่งเสริมผู้มีความสามารถพิเศษวิทยาศาสตร์และเทคโนโลยี (SC) ระดับชั้นมัธยมศึกษาตอนปลาย - 4) โครงการห้องเรียนพิเศษสำหรับพัฒนาและส่งเสริมผู้มีความสามารถพิเศษวิทยาศาสตร์และคณิตศาสตร์ (SM) ระดับชั้นมัธยมศึกษาตอนปลาย - 5) โครงการห้องเรียนพิเศษภาษาจีนและภาษาอังกฤษ (Intensive Chinese and English Program : ICE) ระดับชั้นมัธยมศึกษาตอนปลาย - 6) โรงเรียนมาตรฐานสากล (World Class Standard School : WCSS) ต้องจัดหลักสูตร จัดการเรียนการสอนเทียบเคียงมาตรฐานสากล (World Class Standard) และบริหารจัดการระบบคุณภาพ (Quality management System) ให้ผู้เรียนมีศักยภาพเป็นพลโลก (World Citizen) - 7) โรงเรียนที่ต้องขับเคลื่อนจุดเน้นการพัฒนาผู้เรียนสู่การปฏิบัติ “จุดเน้นคุณภาพผู้เรียน จุดเปลี่ยนการปฏิรูปการศึกษาไทย”อาณาเขตอาณาเขต. - ทิศเหนือ ติดถนนเลยด่านซ้าย และชุมชุนนาหนองท่าแพ - ทิศตะวันออก ติดสำนักงานเขตพื้นที่การศึกษามัธยมศึกษาเขต 19 (เลย-หนองบัวลำภู) - ทิศตะวันตก ติดชุมชนนาหนองท่าแพ - ทิศใต้ ติดถนนมะลิวัลย์ และเรือนจำจังหวัดเลย มีพื้นที่รวม 81 ไร่ 2 งาน 04 5/10 ตารางวารายชื่ออาคารโรงเรียนเลยพิทยาคมรายชื่ออาคารโรงเรียนเลยพิทยาคม. - หอประชุม 25 ปี เลยพิทยาคม (อเนกประสงค์) - อาคาร 1 (พาราซานโตส) - อาคาร 2 (อาคารอินทะนิล) - อาคาร 3 (อาคารวิทยาศาสตร์) - อาคาร 4 (จามจุรี) - อาคาร 5 (ราชพฤกษ์) - อาคาร 6 (เฟื่องฟ้า) - อาคาร 7 (สุพรรณิการ์) - สะพานขจรเฉลิมศักดิ์ - เรือนพยาบาลคุณานันทศักดิ์ - หมวดคหกรรมศิลป์ - หมวดอุตสาหกรรมศิลป์ - หมวดทัศน์ศิลป์ - หมวดนาฏศิลป์ - หมวดดนตรี/วงโยธวาทิต - อาคารดนตรีรวมใจ - อาคารโคว น่ำ เซ้งแผนการเรียน แผนการเรียน. โรงเรียนเลยพิทยาคมเปิดสอนในแผนการเรียนดังต่อไปนี้ระดับมัธยมศึกษาตอนต้นระดับมัธยมศึกษาตอนต้น. - แผนการเรียนวิทยาศาสตร์-คณิศศาสตร์ - แผนการเรียนวิทยาศาสตร์-ภาษาอังกฤษ - แผนการเรียนคณิศศาสตร์-ภาษาอังกฤษ - โครงการห้องเรียนพิเศษวิทยาศาสตร์ คณิตศาสตร์ (Gifted Education Program) - โครงการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษ (EP-English Program)ระดับมัธยมศึกษาตอนปลายระดับมัธยมศึกษาตอนปลาย. - แผนการเรียนศิลป์-ดนตรี ทัศนศิลป์ และเทคโนโลยี - แผนการเรียนศิลป์-คำนวณ (คณิตศาสตร์และภาษาอังกฤษ) - แผนการเรียนวิทยาศาสตร์-คณิตศาสตร์ - โครงการห้องเรียนพิเศษวิทยาศาสตร์ คณิตศาสตร์ (Science-Math Program-SM) - โครงการห้องเรียนพิเศษวิทยาศาสตร์ คณิตศาสตร์ เทคโนโลยี และสิ่งแวดล้อม (Science Program-SC) - โครงการห้องเรียนพิเศษภาษาจีน-ภาษาอังกฤษ ICE (Intensive Chinese and English Program)แผนการเรียนพิเศษของโรงเรียนเลยพิทยาคมแผนการเรียนพิเศษของโรงเรียนเลยพิทยาคม. - โครงการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษ (English Program) EP เฉพาะระดับมัธยมศึกษาตอนต้น - โครงการห้องเรียนพิเศษวิทยาศาสตร์ คณิตศาสตร์ (Gifted Education Program) เฉพาะระดับมัธยมศึกษาตอนต้น - โครงการห้องเรียนพิเศษภาษาจีน-ภาษาอังกฤษ ICE (Intensive Chinese and English Program) เฉพาะระดับมัธยมศึกษาตอนปลาย - โครงการห้องเรียนพิเศษวิทยาศาสตร์ คณิตศาสตร์ เทคโนโลยี และสิ่งแวดล้อม (Science Program-SC) เฉพาะระดับมัธยมศึกษาตอนปลาย - โครงการห้องเรียนพิเศษวิทยาศาสตร์ คณิตศาสตร์ (Science-Math Program-SM) เฉพาะระดับมัธยมศึกษาตอนปลายกิจกรรมโรงเรียนกิจกรรมโรงเรียน. - กิจกรรมกีฬาภายใน "เลยพิทย์เกมส์" (กีฬาสี) โรงเรียนเลยพิทยาคมจะมีการจัดการแข่งขันกีฬาภายในหรือกีฬาสีในช่วงปลายเดือนพฤษจิกายนของทุกปี ปีละ 2 วัน โดยแบ่งเป็น 4 สี- มหกรรมวิชาการเฟ้นหาคนดี - คนเก่ง (วันวิชาการ) โรงเรียนเลยพิทยาคมจะมีการจัดมหกรรมวิชาการเฟ้นหาคนเก่ง ซึ่งจะมีการแข่งขันทางวิชาการและการแสดงผลงานของนักเรียน ในช่วงเดือนสิงหาคมและกันยายนของทุกปี ปีละ 1 วัน ซึ่งครั้งที่ 13 ในปีการศึกษา 2560 มีการเปลี่ยนชื่อมหกรรมวิชาการเป็นการเฟ้นหา คนดี - คนเก่ง ซึ่งมีจุดมุ่งหมายเพื่อเฟ้นหาบุคคลที่สมบูรณ์แบบในทุกด้านไม่ว่าจะเป็นการเรียน และคุณธรรมในการดำเนินชีวิตอย่างมีคุณค่า และมีคำขวัญของงานในปีการศึกษานี้คือ "เพื่อน้อมรำลึกถึงพระมหากรุณาธิคุณอย่างหาที่สุดมิได้ในพระบาทสมเด็จพระปรมินทรมหาภูมิพลอดุลยเดช บรมนาถบพิตร เฉลิมพระเกียรติสมเด็จพระนางเจ้าสิริกิติ์พระบรมราชินีนาถ ในรัชกาลที่ 9 และเฉลิมพระชนมพรรษาสมเด็จพระเจ้าอยู่หัวมหาวชิราลงกรณ บดินทรเทพยวรางกูร ครบ 65 พรรษา"- กิจกรรมวันเด็ก โรงเรียนเลยพิทยาคมจะมีการจัดงานวันเด็กของนักเรียนเป็นประจำทุกปี โดยจะจัดในวันศุกร์ก่อนวันเด็กแห่งชาติ 1 วัน และไม่มีการเรียนการสอนในวันนั้น มีการจัดกิจกรรมให้นักเรียนมากมาย อาทิ LPK Music Award LPK Cover Dance LPK Cosplay โรงทานแจกจ่ายอาหาร ของเล่น รวมถึงกิจกรรมสอยดาว ประกวด ดาว เดือน ไอดอล อีกด้วยทำเนียบผู้บริหาร ทำเนียบผู้บริหาร. นับแต่การสถาปนาโรงเรียนสโมสรวิทยาลัยเมื่อ พ.ศ. 2440 โรงเรียนสตรีเลยเมื่อ พ.ศ. 2482 จวบจนยุบรวมเป็นโรงเรียนเลยพิทยาคมในปัจจุบันเป็นเวลามากกว่า ปี มีผู้ดำรงตำแหน่งครูใหญ่,อาจารย์ใหญ่ และผู้อำนวยการโรงเรียนเลยพิทยาคมมาแล้วทั้งสิ้น 26 คน ดังนี้ทำเนียบผู้บริหารโรงเรียนสโมสรวิทยาลัย (พ.ศ. 2450 - พ.ศ. 2515)ทำเนียบผู้บริหารโรงเรียนสตรีเลย (พ.ศ. 2482 - พ.ศ. 2515)ทำเนียบผู้บริหารโรงเรียนเลยพิทยาคม (ตั้งแต่พ.ศ. 2515)องค์กรภายในโรงเรียนองค์กรภายในโรงเรียน. - สมาคมผู้ปกครองและครูเลยพิทยาคม - สมาคมศิษย์เก่า สโมสรวิทยาลัย สตรีเลย เลยพิทยาคมเกียรติประวัติโรงเรียนเลยพิทยาคมเกียรติประวัติโรงเรียนเลยพิทยาคม. 1. รางวัลคุณภาพระดับองค์กร (SCQA : School Quality Awards) จาก สำนักงานคณะกรรมการการศึกษาขั้นพื้นฐาน 2. รางวัลคุณภาพแห่งสำนักงานคณะกรรมการการศึกษาขั้นพื้นฐาน (OBECQA : Office of the Basic Education Commission Quality Awards) จาก สำนักงานคณะกรรมการการศึกษาขั้นพื้นฐาน 3. สถานศึกษาพอเพียงต้นแบบ ประจำปีการศึกษา 2558 จาก สำนักงานเขตพื้นที่การศึกษามัธยมศึกษาเขต 19 4. สถานศึกษาลดการใช้พลังงานดีเด่น ประจำปี 2557 จาก สำนักงานนโยบายและแผนพลังงานกระทรวงพลังงาน 5. นักเรียนได้รับรางวัลพระราชทาน ปีพุทธศักราช 2523, 2528, 2534, 2543, 2546 6. โรงเรียนรางวัลพระราชทาน ระดับมัธยมศึกษาขนาดใหญ่ ปีพุทธศักราช 2523, 2534 จาก กระทรวงศึกษาธิการ 7. โรงเรียนสีขาว เฉลิมพระเกียรติ ปลอดยาเสพติด ประจำปี 2542 จาก กระทรวงศึกษาธิการ 8. โล่ประกาศเกียรติคุณองค์กรเยาวชนดีเด่นในการป้องกันและแก้ไขปัญหายาเสพติดเครือข่ายเยาวชนแกนนำ "รักษ์เลยพิทย์" เมื่อปี 2556 จาก สำนักงานคณะกรรมการป้องกันและปราบปรามยาเสพติด 9. รางวัลห้องสมุดดีเด่น เมื่อปี 2539 ของ กรมสามัญศึกษา 10. รางวัลห้องสมุดกาญจนาภิเษก เขตการศึกษา 9 เมื่อปี 2539 ของ กรมสามัญศึกษา 11. รางวัลสถานศึกษาที่จัดจริยศึกษาดีเด่น เมื่อปี 2523, 2534, 2536, 2539, 2540 ของ สภาวัฒนธรรมแห่งชาติ ร่วมกับ กระทรวงศึกษาธิการ 12. โรงเรียนรักษาศีล 5 จาก กระทรวงศึกษาธิการบุคคลที่มีชื่อเสียงที่เกี่ยวข้องกับโรงเรียนบุคคลที่มีชื่อเสียงที่เกี่ยวข้องกับโรงเรียน. - ศาสตราจารย์สุรพล นิติไกรพจน์ อดีตอธิการบดีมหาวิทยาลัยธรรมศาสตร์ - ไพโรจน์ พรหมสาส์น อดีตรองปลัดกระทรวงมหาดไทย - อัสนี โชติกุล นักร้อง/นักดนตรี - วสันต์ โชติกุล นักร้อง/นักดนตรี - นายกฤตภาส ฉะพรรณรังสี มือกลองวงอินดี้ชื่อดัง วงไปส่งกู บขส.ดู๊เขตพื้นที่บริการของโรงเรียนเขตพื้นที่บริการของโรงเรียน. - จังหวัดเลย- อำเภอเมืองเลย</doc>
