<doc id="736214" url="https://th.wikipedia.org/wiki?curid=736214" title="Homo naledi">Homo naledi Homo naledi เป็นสปีชีส์โฮมินินที่สูญพันธุ์แล้วซึ่งกำหนดเข้าสกุล Homo ถูกค้นพบในห้อง Dinaledi ของระบบถ้ำดาวขึ้น (Rising Star Cave) ซึ่งตั้งอยู่ในแอ่งมนุษยชาติ (Cradle of Humankind) ประเทศแอฟริกาใต้ ตัวถ้ำเองอยู่ห่างจาก Swartkrans ไปทางทิศตะวันตกเฉียงใต้ประมาณ 800 เมตร และอยู่ในบริเวณเดียวกับแหล่งที่พบโฮมินินอันขึ้นชื่อ คือ Sterkfontein และ Kromdraai สปีชีส์นี้มีลักษณะ คือ มีมวลกายและความสูงคล้ายกับประชากรมนุษย์รูปร่างเล็ก มีปริมาตรในกะโหลกเล็กกว่าใกล้เคียงกับ Australopithecus และสัณฐานกะโหลกคล้ายกับสปีชีส์ Homo สมัยต้น ๆ กายวิภาคของกะโหลกรวมลักษณะดั้งเดิมที่ทราบจาก australopithecine กับลักษณะที่ทราบจากโฮมินินสมัยต้น ๆ กระดูกซากดึกดำบรรพ์ในถ้ำรวมส่วนต่าง ๆ จากอย่างน้อย 15 ตน ซากต่าง ๆ แสดงสัญญาณว่าถูกกำจัดโดยเจตนาในถ้ำใกล้เวลาตาย ตัวซากดึกดำบรรพ์เองยังไม่ถูกวัดอายุ แต่สายชีวภาพที่อยู่นั้นประมาณว่ามีอายุ 2.5 ล้านปี ผู้ค้นพบเสนอให้กระดูกนี้เป็นตัวแทนของสปีชีส์ใหม่ในสกุล Homo ขณะที่ผู้เชี่ยวชาญอื่น ๆ ยืนยันว่ายังจำเป็นต้องวิเคราะห์ต่อไปเพื่อสนับสนุนหรือหักล้างสมมุติฐานนี้</doc>
