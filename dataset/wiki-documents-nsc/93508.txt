<doc id="93508" url="https://th.wikipedia.org/wiki?curid=93508" title="เมทัลเกียร์โซลิด 3: สเนกอีตเตอร์">เมทัลเกียร์โซลิด 3: สเนกอีตเตอร์ เมทัลเกียร์ โซลิด 3:สเนค อีทเตอร์ (; ) เป็นเกมภาคต่อชุดที่สาม ในซีรีส์เมทัลเกียร์โซลิด (และนับเป็นภาคต่อชุดที่ห้า ในซีรีส์เมทัลเกียร์) วางจำหน่ายครั้งแรกในปี ค.ศ. 2004 บนเครื่องเพลย์สเตชัน 2 โดยมีฮิเดะโอะ โคะจิมะ เป็นผู้อำนวยการสร้างดังเช่นที่ผ่านมา เนื้อหาภาคนี้ย้อนกลับไปยังจุดเริ่มต้นของซีรีส์ทั้งหมด ในช่วงปี 1964 ซึ่งเป็นยุคของสงครามเย็น เรื่องราวของเน็คเค็ดสเนค (Naked Snake) ซึ่งได้รับคำสั่งให้ช่วยเหลือนักวิทยาศาสตร์ชาวรัสเซียนามนิโคไล โซโคลอฟ ผู้ออกแบบสร้างเครื่องจักรอันเป็นต้นกำเนิดของเมทัลเกียร์ ก่อนจะได้รับฉายา บิ๊กบอส (Big Boss) นักรบในตำนานซึ่งรวบรวมกองทัพของตนก่อเป็นเหตุการณ์ในเมทัลเกียร์ตั้งแต่ภาคแรก ด้วยระบบการเล่นในแบบ Steal-Base ที่ชัดเจนมากขึ้นโดยการใช้ระบบพรางตัวของทหาร (Camouflage) ซึ่งอ้างอิงจากข้อมูลจริงๆมาใช้แทนที่ระบบเรดาร์ของเกมภาคก่อน นอกจากนี้ ตัวเกมยังสอดแทรกมุขและอารมณ์ขันต่างๆตามแบบฉบับของฮิเดะโอะ โคะจิมะ ลงในรายละเอียดและบทสนทนาต่าง ๆ เช่นเดียวกับที่เคยปรากฏมาแล้วในภาคก่อน ๆ ทำให้เกมภาคนี้ได้เสียงตอบรับจากผู้เล่นเป็นอย่างดีเนื้อเรื่อง เนื้อเรื่อง. ในช่วงปี 1964 (พ.ศ. 2507) โลกกำลังอยู่ในภาวะวิกฤตการณ์สงครามเย็น ซึ่งเต็มไปด้วยการทำลายล้างโดยอาวุธนิวเคลียร์ ทหารรับจ้างฝีมือดีอย่าง เน็คเค็ด สเนค (Naked Snake) ได้รับมอบหมายให้ปฏิบัติภารกิจช่วยเหลือนักวิทยาศาสตร์ชาวรัสเซียนาม นิโคไล โซโคลอฟ (Nicolai Sokolov) ที่มีส่วนร่วมในการคิดค้นเชโกฮาด (Shagohod) อาวุธนิวเคลียร์รูปแบบใหม่ สเนคได้พบกับโซโคลอฟที่ค่ายทหารในป่าแห่งหนึ่งของสหภาพโซเวียต แต่ขณะที่สเนคกำลังจะนำตัวโซโคลอฟหนีออกมาได้นั้น พันเอกโวลกิ้น (Colonal Volgin และหน่วยคอบบร้า (Cobra Unit) นำโดย เดอะบอส (The Boss) อดีตครูฝึกของสเนค ซึ่งบัดนี้ได้แปรพักตร์ไปเข้าร่วมกับโวลกิ้นแล้ว ได้ชิงตัวโซโคลอฟไปจากสเนค และทำร้ายสเนคจนพลัดตกจากสะพานแขวนลงสู่แม่น้ำเบื้องล่าง ก่อนจะหลบหนีไป โวลกิ้นได้ทำการยิงขีปนาวุธนิวเคลียร์ขนาดเล็กที่นำมาด้วยออกไปตกในบริเวณใกล้เคียง หลายชั่วโมงต่อมา สเนคได้รับการช่วยเหลือกลับฐานทัพ และถูกสอบสวนอย่างหนักเกี่ยวกับความผิดพลาดในปฏิบัติการนี้ เนื่องจากทางโซเวียตได้กล่าวหาว่าอเมริกาทำการยิงอาวุธนิวเคลียร์เข้าพรมแดนสหภาพโซเวียต ผู้นำโซเวียตในขณะนั้นคือนิกิต้า ครุสเชฟ (Nikita Krushchev) ได้เข้าหารือกับลินดอน จอห์นสัน (Lyndon Johnson) ประธานาธิบดีสหรัฐทันที หลังจากนั้นประมาณหนึ่งสัปดาห์ สเนคถูกส่งกลับเข้าประจำการอีกครั้ง เพื่อปฏิบัติภารกิจยืนยันความบริสุทธิ์ของอเมริกา ภายใต้ชื่อปฏิบัติการเขมือบอสรพิษ (Operation Snake Eater) โดยมีภารกิจหลักที่ต้องทำสามอย่างคือ ทำลายฐานทัพของโวลกิ้นและชาโกฮอด ช่วยเหลือโซโคลอฟ และท้ายสุด สังหารเดอะบอสผู้ทรยศให้จงได้ตัวละครตัวละคร. - เน็คเค็ด สเนค (Naked Snake)- ผู้พันซีโร่ (Major Zero)- พาราเมดิค (Para-Medic)- ซิกกิ้นท์ (Sigint)- นิโคไล​ ​โซโคลอฟ​ (Nicolai Sokolov)- อดัม​ (Adam)- อีวา (Eva)- ทันย่า/ทาเทียน่า (Tanya/Tatyana)- เดอะบอส (The Boss)- เดอะเพน (The Pain-ความเจ็บปวด)- เดอะเฟียร์ (The Fear-ความกลัว)- ดิเอ็นด์ (The End-จุดจบ)- เดอะซอโรว์ (The Sorrow-ความเศร้าโศก)- เดอะฟิวรี่ (The Fury-ความโกรธ)- โอซีลอท (Ocelot/Revolver Ocelot)- นิกิต้า​ ​ครุสเชฟ​ (Nikita Krushchev)- ลินดอน​ ​จอห์นสัน ​(Lyndon Johnson)- อเล็กซานเดอร์ ลีโอโนวิตช์ กรานิน (Aleksandr Leonovitch Granin)- พันเอกโวลกิน (Colonal Volgin)</doc>
