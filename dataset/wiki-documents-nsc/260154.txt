<doc id="260154" url="https://th.wikipedia.org/wiki?curid=260154" title="ดิออล-อเมริกันรีเจกส์">ดิออล-อเมริกันรีเจกส์ ดิออล-อเมริกันรีเจกส์ () เป็นวงอเมริกันร็อก 4 ชิ้นจากสติลวอเตอร์ รัฐโอคลาโฮมา ก่อตั้งวงในปี 2001 ประกอบด้วยสมาชิกคือ ไทสัน ริตเตอร์ (ร้องนำและกีตาร์เบส) นิก วีลเลอร์ (กีตาร์) ไมค์ เคนเนอร์ตี (กีตาร์) และคริส เกย์เลอร์ (กลอง) ผลงานสตูดิโออัลบั้มเปิดตัวชุด The All-American Rejects ออกจำหน่ายครั้งแรกในปี 2002 มีซิงเกิลดังอย่าง "Swing, Swing" อัลบั้มขายมากกว่า 1ล้านชุดในสหรัฐอเมริกาและได้รับรางวัลแผ่นเสียงทองคำขาวจากสถาบัน RIAA อัลบั้มชุดที่ 2 ของวงชุด Move Along (2005) ทำให้วงประสบความสำเร็จในกระแสนิยม มีซิงเกิลฮิต 3 ซิงเกิลคือ "It Ends Tonight", "Dirty Little Secret" และ "Move Along" ซึ่งทั้ง "Dirty Little Secret" และ "It Ends Tonight" ก็สามารถติดท็อป 10 บนชาร์ตบิลบอร์ดฮอต 100 ส่วน "Move Along" ขึ้นชาร์ตสูงสุดอันดับ 15 โดย "Dirty Little Secret" และ "Move Along" ได้รับรางวัลแผ่นเสียงทองคำขาวคู่กับยอดการขายในระบบดิจิตอลถึง 2 ล้าน ในสหรัฐอเมริกา ส่วนอัลบั้ม Move Along เองมียอดขายในระดับแผ่นเสียงทองคำขาวคู่ในสหรัฐอเมริกา โดยสถาบัน RIAA อัลบั้มชุดที่ 3 When the World Comes Down ออกวางขายเมื่อ 16 ธันวาคม ค.ศ. 2008 มีซิงเกิลแรกคือ "Gives You Hell" เป็นที่นิยมในระดับนานาชาติ เพลงนี้ขึ้นชาร์ตสูงสุดอันดับ 4 บนบิลบอร์ดฮอต 100 และอันดับ 2 บนชาร์ตป็อป 100 เช่นเดียวกับในสหราชอาณาจักรบนยูเคซิงเกิลส์ชาร์ต ที่ติดท็อป 20 และอันดับ 3 บน Australian ARIA Singles chart อัลบั้มชุดที่ 4 "Kids in the Street" ออกจำหน่ายวันที่ 26 มีนาคม ค.ศ. 2012 มีซิงเกิลคือ "Someday's Gone" และ "Beekeeper's Daughter" โดยเป็นแนว Alternative Rock ที่มีกลิ่นอาย Pop</doc>
