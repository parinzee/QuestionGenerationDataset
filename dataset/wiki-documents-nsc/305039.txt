<doc id="305039" url="https://th.wikipedia.org/wiki?curid=305039" title="เหริน ต๋าหัว">เหริน ต๋าหัว เหริน ต๋าหัว (, หย่ำ ตาดว่า; หรือที่นิยมเรียกว่า เยิ่น ต๊ะหัว) หรือ ไซมอน ยัม (Simon Yam) นักแสดงชาวฮ่องกง เกิดเมื่อวันที่ 19 มีนาคม ค.ศ. 1955 (วันเดียวกับ บรูซ วิลลิส) ที่เมืองจี๋หนาน มณฑลซานตง สูง 180 เซนติเมตร น้ำหนัก 79 กิโลกรัม โดยเป็นลูกคนสุดท้องของพ่อที่เป็นนายตำรวจประจำเมือง มีพี่สาวและพี่ชายอย่างละคน เหริน ต๋าหัว เริ่มงานการแสดงตั้งแต่ ค.ศ. 1979 จนถึงปัจจุบัน รับบทบาทมาแล้วอย่างมากมาย จนได้รับฉายาว่า "โรเบิร์ต เดอ นีโร แห่งฮ่องกง" ทั้งตัวประกอบ พระเอกหรือผู้ร้าย หรือแม้กระทั่งภาพยนตร์เรตอาร์ อย่าง Naked Killer ในปี ค.ศ. 1992 และ All of a Sudden ในปี ค.ศ. 1996 โดยเฉพาะในยุคทศวรรษที่ 90 มีผลงานเข้ามามากถึงเฉลี่ยเดือนละ 1 เรื่องทีเดียว โดยเริ่มตั้งแต่ซีรีส์ของทีวีบี เช่น กระบี่เย้ยยุทธจักร ในปี ค.ศ. 1983 ที่มี โจว เหวินฟะ แสดงเป็นเล่งฮู้ชง หรือ มังกรหยก ในปี ค.ศ. 1984 ที่มี หลิว เต๋อหัว เป็นเอี๊ยะก้วย, รับบทเป็นง้วนซุ่ยฮุ้น ใน ชอลิ้วเฮียง ตอน ถล่มวังค้างคาว ในปีเดียวกัน โดยมี เหมียว เฉียวเหว่ย เป็นชอลิ้วเฮียง และ ดาบมังกรหยก ในปี ค.ศ. 1986 ที่มี เหลียง เฉาเหว่ย เป็นเตียบ่อกี้ ด้านผลงานภาพยนตร์ที่มีชื่อเสียง ได้แก่ Bullet in the Head จากการกำกับของ จอห์น วู ในปี ค.ศ. 1990, Young and Dangerous ทั้ง 3 ภาคในปี ค.ศ. 1996 ที่นำแสดงโดย เจิ้ง อี้เจี้ยน, Hit Man ในปี ค.ศ. 1998 ที่นำแสดงโดย หลี่ เหลียนเจี๋ย, The Legend of Speed และ The Mission ในปี ค.ศ. 1999, My Left Eye Sees Ghosts ในปี ค.ศ. 2002, PTU ในปี ค.ศ. 2003, Election ในปี ค.ศ. 2005 และ Election 2 ในปี ค.ศ. 2006, Eye in the Sky ในปี ค.ศ. 2007, Ip Man ในปี ค.ศ. 2008, The Storm Warriors และ Bodyguards and Assassins ในปี ค.ศ. 2009 รวมถึงภาพยนตร์ฮอลลีวูดเรื่อง ในปี ค.ศ. 2003 ในปลายปี ค.ศ. 2014 เหริน ต๋าหัว ได้รับแสดงภาพยนตร์สั้นของไทยที่มีเนื้อหาเทิดพระเกียรติพระบาทสมเด็จพระเจ้าอยู่หัว โดยไม่ขอรับค่าตัวแต่อย่างใด โดยได้แสดงคู่กับ พิยดา จุฑารัตนกุล และได้เดินทางมาลงนามถวายพระพรพระบาทสมเด็จพระเจ้าอยู่หัว ณ โรงพยาบาลศิริราช ระหว่างวันที่ 22-24 กันยายน ค.ศ. 2015 เหริน ต๋าหัวและหมี เซียะ นักแสดงชื่อดังชาวฮ่องกงร่วมสมัยเดียวกัน ได้เดินทางมาประเทศไทย โดยในวันที่ 22 กันยายน ได้เข้าสักการะพระพรหมที่ศาลท้าวมหาพรหม แยกราชประสงค์ เพื่อให้นักท่องเที่ยวทั้งจีน, ฮ่องกง และนานาชาติ โดยเฉพาะอย่างยิ่งในตลาดฮ่องกง เกิดความเชื่อมั่นและเดินทางกลับมาเที่ยวประเทศไทยมากขึ้น จากเหตุการวางระเบิดก่อนหน้านั้น โดยมีนางกอบกาญจน์ วัฒนวรางกูร รัฐมนตรีว่าการกระทรวงการท่องเที่ยวและกีฬา และผู้ว่าการการท่องเที่ยวแห่งประเทศไทย ให้การต้อนรับและร่วมสักการะท้าวมหาพรหม ชีวิตส่วนตัว สมรสกับ ฉีฉี (QiQi) นางแบบสาวชาวฮ่องกง ในปี ค.ศ. 1997 และมีลูกสาว 1 คนชื่อ แอลล่า (Ella) เกิดในปี ค.ศ. 2004ผลงานที่ผ่านมาภาพยนตร์ผลงานที่ผ่านมา. ภาพยนตร์. - Final Romance (2001) - PTU (2003) - Breaking News (2004) - Election (2005) - SPL (2005) - Dragon Squad (2005) - Exiled (2006) - Eye in the Sky (2007) - Exodus (2007) - Triangle (2007) - Fatal Move (2008) - Sasori (2008) - Sparrow (2008) - Ip Man (2008) - Tactical Unit:Comrades in Arms (2009) - Tactical Unit:The Code (2009) - Tactical Unit:No Way Out (2009) - Tactical Unit:Human Nature (2009) - Tactical Unit:Partners (2009) - The Storm Warriors (2009) - Bodyguards and Assassins (2009) - Ip Man 2 (2010) - The Thieves (2012) - SPL 2 (2015)ซีรีส์, ละครโทรทัศน์ซีรีส์, ละครโทรทัศน์. - The New Adventures of Chor Lau Heung (1984) - Police Cadet '85 (1985) - Reincarnated Princess (1985) - War of the Dragon (1989) - Who is the winner III (1993) - My Date With A Vampire II (2000)</doc>
