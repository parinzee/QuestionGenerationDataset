<doc id="367918" url="https://th.wikipedia.org/wiki?curid=367918" title="เหตุยิงกันในห้างสรรพสินค้าในอัลเฟินอานเดินไรน์">เหตุยิงกันในห้างสรรพสินค้าในอัลเฟินอานเดินไรน์ เมื่อวันที่ 9 เมษายน พ.ศ. 2554 มีผู้ถูกยิงเสียชีวิต 6 คนโดยมือปืนซึ่งเข้าไปในห้างสรรพสินค้าริดเดอร์โฮฟ ในเมืองอัลเฟินอานเดินไรน์ จังหวัดเซาท์ฮอลแลนด์ ประเทศเนเธอร์แลนด์ เมืองซึ่งตั้งอยู่ห่างจากกรุงอัมสเตอร์ดัมไปทางตะวันตกเฉียงใต้ราว 33 กิโลเมตร มือปืนเป็นชายวัย 24 ปี ใช้ปืนไรเฟิลกราดยิงคนเสียชีวิตไปหลายคนก่อนจะยิงตัวตายตาม แต่สื่อบางแห่งรายงานว่ามือปืนใช้อาวุธอื่น จนถึงเวลา 18.30 น. ตามเวลายุโรปกลาง วันที่ 9 เมษายน มีผู้เสียชีวิต 7 คน รวมทั้งมือปืน และมีรายงานว่ามีผู้ได้รับบาดเจ็บอย่างน้อย 16 คน ทำให้เป็นเหตุการณ์ที่มีผู้เสียชีวิตมากที่สุดในเนเธอร์แลนด์นับตั้งแต่เหตุโจมตีพระบรมวงศานุวงศ์เนเธอร์แลนด์เมื่อปี พ.ศ. 2552เหตุการณ์ เหตุการณ์. มือปืน ซึ่งพยานกล่าวว่าเป็นคนผิวขาว อายุประมาณ 25 ปี และมีผมบลอนด์หยิก เข้าสู่ห้างสรรพสินค้าริดเดอร์โฮฟ โดยติดอาวุธปืนกึ่งอัตโนมัติ และยิงผู้คนเสียชีวิตไปอย่างน้อยหกคนก่อนจะยิงตัวเองตาย ผู้เดินซื้อของในห้างสรรพสินค้าวิ่งหนีแตกตื่นก่อนที่จะถูกอพยพออกไปและปิดล้อม ในวันเดียวกัน หนึ่งในเหยื่อผู้ได้รับบาดเจ็บทนพิษบาดแผลไม่ไหว ทำให้จำนวนผู้เสียชีวิตทั้งหมดเพิ่มขึ้นเป็นเจ็ดคน มือปืนได้ทิ้งข้อความไว้ในรถโดยระบุว่ามีระเบิดถูกทิ้งไว้ในห้างสรรพสินค้าสามแห่งในเมือง ประชาชนในห้างสรรพสินค้าเหล่านั้นถูกอพยพในภายหลัง เด็กรวมอยู่ในเหยื่อด้วย แต่ล้วนได้รับการบาดเจ็บเพียงเล็กน้อยเท่านั้น</doc>
