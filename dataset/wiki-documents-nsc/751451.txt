<doc id="751451" url="https://th.wikipedia.org/wiki?curid=751451" title="โคตรคนทีมมหากาฬ">โคตรคนทีมมหากาฬ โคตรคนทีมมหากาฬ () เป็นภาพยนตร์แอ็คชั่น กำกับ ร่วมเขียนบทและแสดงนำโดยซิลเวสเตอร์ สตอลโลน สมทบด้วยเจสัน สเตธัม เจ็ต ลี ดอล์ฟ ลันด์เกรน สตีฟ ออสติน เทอร์รี ครูวส์และมิกกีย์ รูร์ก เป็นเรื่องราวเกี่ยวกับทีมเอ็กซ์เพ็นเดเบิลส์ ซึ่งเป็นกลุ่มทหารรับจ้างฝีมือดีที่รับภารกิจโค่นจอมเผด็จการ โคตรคนทีมมหากาฬ เป็นภาพยนตร์ลำดับที่ 1 ในชุด ดิ เอ็กซ์เพ็นเดเบิลส์ ออกฉายในไทยเมื่อวันที่ 26 สิงหาคม 2010เรื่องย่อ เรื่องย่อ. ทีมเอ็กซ์เพ็นเดเบิลส์รับงานช่วยเหลือตัวประกันจากกลุ่มโจรสลัดโซมาเลีย ขณะที่ยิงต่อสู้กัน กันเนอร์ เจนเซ่น ลูกทีมคนหนึ่งของทีมพยายามจะแขวนคอโจรสลัด แต่ถูกหยิน หยางห้ามไว้ การกระทำดังกล่าวทำให้บาร์นีย์ รอส หัวหน้าทีมต้องไล่เจนเซ่นออก ในขณะที่ลี คริสต์มาส ลูกทีมอีกคนพบว่าเลซี แฟนสาวบอกเลิกตนเพื่อไปคบกับผู้ชายคนใหม่ รอสและเทรนช์ เมาเซอร์ คู่แข่งคนหนึ่งของเขาเดินทางไปพบมิสเตอร์เชิร์ชเพื่อรับภารกิจล้มนายพลการ์ซา จอมเผด็จการแห่งประเทศวิเลนา รอสและคริสต์มาสบินไปที่วิเลนาเพื่อพบกับแซนดรา สายสืบของพวกเขา แต่กลับพบข้อมูลว่าอดีตเจ้าหน้าที่ CIA เจมส์ มันโรใช้นายพลการ์ซาบังหน้าเพื่อประโยชน์ของตนเองและแซนดราก็เป็นลูกสาวของนายพลการ์ซา รอสยกเลิกภารกิจนี้ แต่แซนดราปฏิเสธที่จะไปจากวิเลนา ต่อมาเจนเซ่นไปหามันโรเพื่อขอร่วมงานด้วย มันโรจับแซนดราไปทรมานเพื่อเค้นข้อมูล ทำให้นายพลการ์ซาโกรธมาก อีกด้านหนึ่งเลซีถูกแฟนใหม่ทำร้าย คริสต์มาสจึงบุกไปหาแฟนใหม่แล้วซ้อมเขาและเพื่อน ๆ ของเขาทุกคนปางตาย ต่อมารอสพบว่ามิสเตอร์เชิร์ชคือเจ้าหน้าที่ CIA ที่ตั้งใจจะจับมันโร ซึ่งร่วมกับนายพลการ์ซาในการค้ายาเสพติดแต่ไม่อยากลงมือเอง รอสไปหาทูล เพื่อนและช่างสักก่อนหยางจะขอร่วมทางเพื่อไปหาแซนดรา แต่รอสและหยางถูกคนของเจนเซ่นไล่ตามจนเจนเซ่นสู้กับหยาง รอสยิงเจนเซ่นก่อนที่เขาจะฆ่าหยาง หลังจากนั้นเจนเซ่นได้ขอโทษและให้แผนผังอาคารของนายพลการ์ซา รอสและหยางจึงบินไปที่วิเลนาเพื่อพบกับลูกทีมตนเอง ทีมเอ็กซ์เพ็นเดเบิลส์ลอบเข้าไปในอาคารของนายพลการ์ซา และวางระเบิดไว้รอบ ๆ รอสถูกจับตัวได้แต่ภายหลังลูกทีมได้ตามมาช่วย นายพลการ์ซาเข้าไปเผชิญหน้ากับมันโร แต่ถูกมันโรยิงเสียชีวิต มันโรและเพน ลูกน้องคนสนิทจับตัวแซนดราและหนีไป ทีมเอ็กซ์เพ็นเดเบิลส์สู้กับทหารของนายพลการ์ซาก่อนจะระเบิดอาคารดังกล่าว โทล ลูกทีมคนหนึ่งเผาเพนทั้งเป็น ส่วนรอสทำลายเฮลิคอปเตอร์ของมันโร มันโรถูกรอสยิงก่อนจะถูกคริสต์มาสปามีดเข้าที่หน้าอกเสียชีวิต หลังเสร็จภารกิจ ทีมเอ็กซ์เพ็นเดเบิลส์ได้ฉลองที่ร้านสักของทูล รอสมอบเงินที่ได้จากภารกิจให้แซนดรานำไปฟื้นฟูประเทศ พวกเขาฉลองชัยชนะและคริสต์มาสกับโทลได้แข่งปามีดด้วยกันนักแสดงนักแสดง. - ซิลเวสเตอร์ สตอลโลน รับบท บาร์นีย์ รอส - เจสัน สเตธัม รับบท ลี คริสต์มาส - เจ็ต ลี รับบท หยิน หยาง - ดอล์ฟ ลันด์เกรน รับบท กันเนอร์ เจนเซ่น - เอริก รอเบิตส์ รับบท เจมส์ มันโร - แรนดี โคทัวร์ รับบท โทล โรด - สตีฟ ออสติน รับบท แดน เพน - เทอร์รี ครูวส์ รับบท เฮล ซีซาร์ - มิกกีย์ รูร์ก รับบท ทูล - บรูซ วิลลิส รับบท มิสเตอร์เชิร์ช - อาร์โนลด์ ชวาร์เซเน็กเกอร์ รับบท เทรนช์ เมาเซอร์</doc>
