<doc id="653312" url="https://th.wikipedia.org/wiki?curid=653312" title="ตึกนิวยอร์กไทมส์">ตึกนิวยอร์กไทมส์ ตึกนิวยอร์กไทมส์ () คือตึกระฟ้าแห่งหนึ่งในด้านตะวันตกของมิดทาวน์ แมนฮัตตัน นครนิวยอร์ก สหรัฐอเมริกา ซึ่งสร้างเสร็จสมบูรณ์เมื่อ ค.ศ. 2007 ผู้เช่าหลักของตึกแห่งนี้คือ บริษัทนิวยอร์กไทมส์ ผู้ตีพิมพ์ เดอะนิวยอร์กไทมส์ และอินเตอร์เนชั่นแนลนิวยอร์กไทมส์ และหนังสือพิมพ์อื่นๆ การก่อสร้างคือโครงการร่วมกันของบริษัทนิวยอร์กไทมส์ ฟอเรสซิตี้เอ็นเตอร์ไพรส์ (Forest City Enterprises) และไอเอ็นจี (ING Real Estate) โครงการนี้ถูกประกาศเมื่อวันที่ 13 ธันวาคม ค.ศ. 2001 โดยจะมีการสร้างอาคาร 52 ชั้น ทางด้านตะวันออกของถนนที่แปด (Eighth Avenue) และอยู่ระหว่างถนนที่สี่สิบและถนนที่สี่สิบเอ็ด ตรงข้ามอาคารสถานีรถโดยสารนครนิวยอร์ก โครงการนี้มีการเชื่อมต่อกับอาคารเฮียสท์ (Hearst Tower) โดยมีการขยายไปทางทิศตะวันออกที่กว้างขึ้นตามถนนที่แปดการออกแบบ การออกแบบ. อาคารได้รับการออกแบบโดยเรนโซ เปียโน และออกแบบภายในโดย Gensler ตัวอาคารมีความสูง 228 เมตร (748 ฟุต) จากถนนถึงยอดหลังคา ด้วยกำแพงภายนอกของอาคารทำให้มีความสูงเพิ่มขึ้นอีก 28 เมตร (92 ฟุต) รวมความสูง 260 เมตร (840 ฟุต) ถ้ารวมเสาอากาศมีความสูงเพิ่มเป็น 319 เมตร (1,046 ฟุต) ใน ค.ศ. 2008 อาคารนี้ถูกตัดอันดับให้มีความสูงร่วมกับตึกไครส์เลอร์ ในฐานะอาคารที่สูงอันดับ 4 ของนครนิวยอร์ก รองจากวันเวิลด์เทรดเซ็นเตอร์ เอ็มไพร์สเตต แบงค์ออฟอเมริกาทาวเวอร์ แม้ว่าอาคารวันเวิลด์เทรดเซ็นเตอร์ในขณะนั้นจะยังสร้างไม่เสร็จ แต่มีความสูงของอาคารมากกว่า ตึกนิวยอร์กไทมส์ยังเป็นอาคารที่สูงที่สุดอันดับ 7 ของสหรัฐอเมริกา อาคารสร้างในรูปแบบกรอบเหล็ก และรูปไม้กางเขน โดยมีแท่งโลหะสร้างเป็นกรอบภายนอกอาคารล้อมรอบกำแพงกระจกทางด้านตะวันออก ตก และใต้ มีการเพิ่มแท่งโลหะจากฐานสู่ยอดบน ซึ่งทำให้มีการโปร่งใสของตัวอาคารที่มากขึ้น การทำกรอบและการล้อมด้วยเหล็กนั้น เผยให้เห็นการหยักทั้งสี่มุมของตัวอาคารเป็นรูปคล้ายไม้กางเขนสมุดภาพ</doc>
