<doc id="604226" url="https://th.wikipedia.org/wiki?curid=604226" title="ฐากร ตัณฑสิทธิ์">ฐากร ตัณฑสิทธิ์ ฐากร ตัณฑสิทธิ์ ปฏิบัติหน้าที่เลขาธิการคณะกรรมการกิจการโทรคมนาคมแห่งชาติ (กทช.) หรือ เลขาธิการ กทช. คนสุดท้าย และเลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ เลขาธิการ กสทช. คนแรก เป็นผู้บริหารสูงสุดของสำนักงาน กสทช. โดยมีอำนาจหน้าที่ตามที่กำหนดไว้ในพระราชบัญญัติองค์กรจัดสรรคลื่นความถี่และกำกับการประกอบกิจการวิทยุกระจายเสียง วิทยุโทรทัศน์ และกิจการโทรคมนาคม พ.ศ. 2553 ฐากร ตัณฑสิทธิ์ เข้าดำรงตำแหน่งเลขาธิการ กสทช. ตั้งแต่วันที่ 5 มกราคม 2555 โดยมีวาระการดำรงตำแหน่งห้าปี ต่อมาได้รับการลงมติจาก กสทช. ให้ดำรงตำแหน่งเลขาธิการ กสทช. ต่อเนื่องเป็นวาระที่สอง ตั้งแต่วันที่ 5 มกราคม 2560 จนถึงปัจจุบันประวัติ ประวัติ. ฐากร ตัณฑสิทธิ์ เกิดเมื่อวันที่ 10 กันยายน พ.ศ. 2503 สำเร็จการศึกษาในระดับปริญญาตรี สาขานิติศาสตร์บัณฑิต (เกียรตินิยม อันดับ 2) จากมหาวิทยาลัยรามคำแหง เมื่อปี พ.ศ. 2525 ระดับปริญญาโท ด้านรัฐประศาสนศาสตร์ จากมหาวิทยาลัยดีทรอยต์ ประเทศสหรัฐอเมริกา เมื่อปี พ.ศ. 2529 และได้รับปริญญาดุษฎีบัณฑิตกิตติมศักดิ์ สาขารัฐประศาสนศาสตร์ จากมหาวิทยาลัยสงขลานครินทร์ เมื่อปี พ.ศ. 2556 และได้รับรางวัลบุคคลคุณภาพแห่งปี 2015 ด้านเทคโนโลยี จากมูลนิธิสภาวิทยาศาสตร์และเทคโนโลยีแห่งประเทศไทย (มสวท.) กระทรวงวิทยาศาสตร์และเทคโนโลยี ในปี พ.ศ. 2558 รางวัล"ผู้ทำคุณประโยชน์ดีเด่นด้านทรัพยากรมนุษย์" จากมหาวิทยาลัยธรรมศาสตร์ และปริญญาปรัชญาดุษฎีบัณฑิตกิตติมศักดิ์จากมหาวิทยาลัยศรีนครินทรวิโรฒในปี พ.ศ. 2560 ผลการประมูลคลื่นความถี่ย่าน 1800 เมกกะเฮิร์ตที่สิ้นสุดไปเมื่อวันที่ 12 พฤศจิกายน 2558 ที่ผ่านมาและมีการสู้ราคากันข้ามวันข้ามคืนพลิกประวัติศาสตร์การประมูลของประเทศไทยที่ไม่เคยปรากฏการมาก่อนในรอบ 100 ปีหรืออาจจะไม่เคยเกิดขึ้นเลยด้วยซ้ำในประวัติศาสตร์การประมูลในประเทศไทยซึ่งเงินจากการประมูลทั้งหมดจะนำส่งเป็นรายได้ของแผ่นดินเกินกว่าแปดหมื่นล้านบาทเศษ ชื่อฐากร ตัณฑสิทธิ์ เลขาธิการ กสทช แม่ทัพใหญ่ในการจัดประมูลในครั้งนี้หลายๆคนคงปฏิเสธไม่ได้ว่า ฐากร ตัณฑสิทธิ์ เป็นใครและพลิกโฉมการเปลี่ยนแปลงการประมูลในไทยครั้งยิ่งใหญ่นี้ได้อย่างไร ชื่อของฐากร ตัณฑสิทธิ์ไม่ใช่ชื่อใหม่เป็นชื่อที่คุ้นเคยของทุกคนมาตลอดไม่ว่าจะเป็นเรื่องลงทะเบียนซิมเติมเงิน เรื่องของเจ้ติ๋มที่มีคำสั่งพักการออกอากาศของไทยทีวีชั่วคราวจนกว่าจะมีการชำระเงินค่าประมูลก็ตามเป็นต้นและในเร็ววันนี้จะมีการประมูลคลื่น 900 เมกกะเฮิร์ตในวันที่ 15 ธันวาคม 2558 เขาจะเป็นผู้พลิกประวัติศาสตร์การประมูลที่ยาวนานที่สุดอีกครั้งหรือไม่อย่างไรคงขอให้ทุกๆคนติดตามเรื่องนี้ ข่าวการประมูลคลื่นความถี่ย่าน 900 เมกกะเฮิร์ต กระฮึ่มในหน้าหนังสือพิมพ์หน้า 1 ทุกฉบับ สื่อทีวี วิทยุ รายงานแทบจะเป็นข่าวด้านเศรษฐกิจที่โดดเด่นที่สุดในขณะนี้ ผลการประมูลเปิดประวัติศาสตร์หน้าใหม่ของเมืองไทยอีกครั้งที่การประมูลโปร่งใส บริสุทธิ์ ยุติธรรมโกยเงินเข้ารัฐมากกว่า 150,000 ล้านบาท สื่อทุกฉบับช็อคไปตามๆกันไม่คิดว่าผลการประมูลจะนำเงินเข้ารัฐมากมายขนาดนี้ ใช้เวลาประมูล 5 วัน 4 คืนชื่อของ ฐากร ตัณฑสิทธิ์ ปรากฏเป็นข่าวอีกครั้งในฐานะผู้อยู่เบื้องหลังการประมูล ส่งผลให้สื่อมวลชนยกย่องให้ป็น “บุคคลดีเด่นด้านเศรษฐกิจประจำปี 2558” ควรแก่การยกย่อง เพราะ 1. เป็นการประมูลคลื่นความถี่ ค่าใบอนุญาตคลื่น 900 สูงที่สุดในโลก เทียบเฉพาะราคาในเอเซียแปซิฟิค ซึ่งราคาเฉลี่ยอยู่ที่ 21,855 ล้านบาทต่อใบอนุญาต 2. ได้รับเสียงชมจากทุกฝ่ายรวมถึงองค์กรตรวจสอบต่างๆว่า เป็นการประมูลทั้ง 2 ใบอนุญาต มีความโปร่งใส บริสุทธิ์ ยุติธรรมที่สุด เท่าที่มีการประมูลในประเทศไทย 3. มูลค่าการประมูล ก่อให้เกิดรายได้เข้ารัฐสูงที่สุดเป็นประวัติการณ์ 4. นอกจากสร้างรายได้เข้ารัฐเป็นจำนวนมหาศาลแล้ว ยังก่อให้เกิดรายได้ในทางอื่นๆ ตามมาอีกมากมาย เช่น การสร้างงาน เนื่องจากผู้ชนะการประมูลจะต้องสร้างโครงข่ายรองรับเทคโนโลยี 4 จี และผลดีจาก 4 จี ทำให้ธุรกิจอุตสาหกรรมจะเกิดการขยายตัวเพิ่มขึ้น ทั้งอุตสาหกรรมการท่องเที่ยว อุตสาหกรรมโรงแรม อุตสาหกรรมโรงพยาบาล สุขภาพ อี-คอมเมอร์ช โมบายเปย์เม้นต์ คาดว่าภายใน 2-3 ปีข้างหน้าเศรษฐกิจจะเติบโตต่อเนื่อง 5. การประมูลทั้คลื่นความถี่ 900 และ 1800 จะกลายเป็นโมเดลใหม่ ที่รัฐจะต้องนำไปพิจารณาในโครงการของรัฐหลายๆโครงการที่อยู่ภายใต้สัญญาสัมปทาน จะต้องเกิดการแข่งขันด้วยความโปร่งใส 6. การยึดมั่นในผลประโยชน์ของรัฐและประชาชนอย่างหนักแน่น ทั้งๆที่ก่อนและระหว่างการประมูลมีกระแสต่อต้าน คัดค้านจากหลายฝ่ายที่ไม่เห็นด้วยกับการนำคลื่น 1800 และ 900 มาประมูล วันที่ 27 พฤศจิกายน 2559  ชื่อของ ฐากร ตัณฑสิทธิ์ ได้รับการกล่าวขวัญอีกครั้งหนึ่งเมื่อเป็นผู้ผลักดันให้เกิดการประมูลเลขหมายโทรศัพท์เคลื่อนที่ที่เป็นเลขหมายสวยหรือ “เบอร์สวย” ให้แก่สาธารณะชนเป็นครั้งแรกของประเทศไทย หรืออาจจะถือว่าเป็นครั้งแรกในเอเชียที่มีการประมูลแบบจริงจังที่จะทำเงินรายได้จากการประมูลส่งเป็นรายได้แผ่นดิน การประมูลเลขสวยครั้งนี้เป็นการทดสอบความต้องการของตลาดว่าเป็นไปได้หรือไม่ อย่างไร โดยนำเลขหมายสวย 9 ตัวเหมือนจำนวน 2 เลขหมายและเลขหมาย 8 ตัวเหมือนจำนวน 14 เลขหมายมาเปิดประมูล โดยเลขหมาย 9 ตัวเหมือน มีราคาตั้งต้น 20 ล้านบาท และ 8 ตัวเหมือนราคาตั้งต้น 6 ล้านบาท ผลการประมูลมีผู้สนใจและชนะการประมูลไป 9 เลขหมาย ซึ่งการประมูลในครั้งนี้สามารถสร้างรายได้ให้กับประเทศกว่า 58 ล้านบาทด้วยกัน ทำให้สื่อต่างๆในหลายๆประเทศชื่นชมการประมูลดังกล่าว เช่น สื่อของประเทศญี่ปุ่นเป็นต้น โดยในปี 2560 จะมีการเปิดประมูลเลขหมายสวยรายไตรมาส ไตรมาสละ 200 เลขหมาย โดยคาดว่าจะมีเงินรายได้เข้าแผ่นดินมาอีกไม่ต่ำกว่าหนึ่งพันล้านบาท ทั้งนี้ช่วงปลายปี 2559 ฐากร ยังได้รับโจทย์สุดหินจากรัฐบาล คสช. ให้คลี่คลายวิกฤตทีวีดิจตอล หลังจากฝ่าฟันวิกฤตที่แจสเบี้ยวเงินประมูลในต้นปี 2559 มาแล้ว โดยในครั้งนั้น เลขาธิการ กสทช. ถูกกระแสสังคมกดดันให้ลงโทษแจสอย่างหนักจากการทิ้งใบประมูลคลื่น 900 MHz แต่หลังจากตั้งคณะกรรมการตรวจสอบแจสพร้อมพลิกดูกฎหมายอย่างละเอียด ทำให้ได้ข้อสรุปเพียงแค่การยึดเงินมัดจำ 600 ล้านบาทและการเรียกค่าเสียหายกรจัดการประมูล 200 ล้านบาทเท่านั้น ส่วนกระแสที่กดดันให้ประมูลด้วยราคาตั้งต้นเดิมที่ 12,864 ล้านบาทนั้น ฐากร ยืนยันเลือกใช้ราคาประมูลครั้งสุดท้ายที่เจ็ดหมื่นล้านแทน พร้อมประโยคเด็ด “ขอบคุณทุกฝ่ายที่เสนอแนะ แต่ผมขอเลือกแนวทางที่รักษาประโยชน์ของรัฐมากที่สุด เพราะคุกไม่สามารถติดแทนกันได้” ซึ่งก็ลุล่วงไปด้วยดีเมื่อเอไอเอสมารับไม้ต่อคว้าคลื่นแทนแจสไป ส่วนวิกฤติทีวีดิจิตอล หลังจากที่ผู้ประกอบการประมูลไปกว่าห้าหมื่นล้านบาทในปี 2556 การเปิดฉากบริการทีวีดิจิตอลก็เจอปัญหารุมเร้าแต่นั้นเป็นต้นมา ทั้งการเมืองยุ่งเหยิง เศรษฐกิจไม่เอื้ออำนวย โครงข่ายไม่สมบูรณ์ ฯลฯ จนสถานการณ์เข้าข้นวิกฤติเมื่อเจ้าของทีวีดิจิตอลจำนวนสองรายต้องปิดตัวลง อีก 8 รายก็รวมตัวไปยื่นฟ้องต่อศาลปกครองอ้างเหตุล้มเหลวในการเปลี่ยนผ่านระบบอะนาล๊อกไปสู่ระบบดิจิตอล ฐากรได้ระดมทีมยกร่างเนื้อหาสาระสำคัญว่าด้วยมาตรการส่งเสริมการประกอบกิจการวิทยุกระจายเสียง วิทยุโทรทัศน์ และ กิจการโทรคมนาคม เพื่อประโยชน์สาธารณะ จนเป็นที่มาของคำสั่ง คสช. ในช่วงปลายเดือธันวาคมที่ผ่านมายืดเวลาชำระหนี้ค่าใบอนุญาตจ่ายค่ายิงสัญญาณดาวเทียมแทน บทบาทดังกล่าวในการแก้วิกฤติทำให้ ฐากร ได้รับเสียงชื่นชมจากทั้งภาคธุรกิจและสถาบันการเงิน จนอาจถือได้ว่าเป็นบุคคลแห่งปีของวงการทีวีดิจิตอล ฐากร ตัณฑสิทธิ์ เข้าร่วมการอบรมในหลักสูตรดังต่อไปนี้- หลักสูตร “รัฐบาลอิเลกทรอนิกส์สำหรับผู้บริหารระดับสูง รุ่นที่ ๑” พ.ศ. ๒๕๕๖ - โครงการนักบริหารระดับสูงกิจการกระจายเสียงและกิจการโทรทัศน์ (BCF) รุ่นที่ ๑ พ.ศ. ๒๕๕๖ - หลักสูตร “ผู้บริหารระดับสูงด้านวิทยาการพลังงาน รุ่น ๑” พ.ศ. ๒๕๕๕ - หลักสูตร “เสาหลักของแผ่นดิน : ผู้นำระดับสูงตามแนวพระราชดำริของพระบาทสมเด็จพระเจ้าอยู่หัว รุ่นที่ ๑” พ.ศ. ๒๕๕๕ - วิทยาลัยป้องกันราชอาณาจักร ปรอ. รุ่นที่ ๒๓ พ.ศ. ๒๕๕๓ - ประกาศนียบัตรหลักสูตรผู้บริหารกระบวนการยุติธรรมระดับสูง รุ่นที่ ๑๔ วิทยาลัยการยุติธรรม สถาบันพัฒนาข้าราชการฝ่ายตุลาการศาลยุติธรรม (บ.ย.ส. ๑๔) พ.ศ. ๒๕๕๒ - ประกาศนียบัตรหลักสูตรผู้บริหารระดับสูง สถาบันวิทยาการตลาดทุน (หลักสูตร วตท.) รุ่นที่ ๘ พ.ศ. ๒๕๕๑ - ประกาศนียบัตรหลักสูตรนักบริหารระดับสูง รุ่น ๕๐ (น.บ.ส. ๕๐) สำนักงาน ก.พ. พ.ศ. ๒๕๔๙ - ประกาศนียบัตรชั้นสูง หลักสูตรการบริหารงานภาครัฐและกฎหมายมหาชน สถาบันพระปกเกล้า รุ่นที่ ๔ สถาบันพระปกเกล้า (ป.ร.ม. ๔) พ.ศ. ๒๕๔๘ - หลักสูตรผู้นำคลื่นลูกใหม่ในระบบราชการไทย รุ่นที่ ๑ พ.ศ. ๒๕๔๓ ฐากร ตัณฑสิทธิ์ สมรสกับ นางพรพาณี ตัณฑสิทธิ์ สำเร็จการศึกษาในระดับปริญญาตรี อบ. จุฬาฯ และ MA (Applied Linguistics-TESL) Univ. of S. Florida ปัจจุบันดำรงตำแหน่งอาจารย์ประจำมหาวิทยาลัยอัสสัมชัญ โดยมีบุตรธิดาด้วยกัน 3 คน ได้แก่- นายฉันทวิชญ์ ตัณฑสิทธิ์ นักเรียนทุนธนาคารแห่งประเทศไทย สำเร็จการศึกษาในระดับปริญญาตรีจากมหาวิทยาลัย London School of Economics and Political Science สหราชอาณาจักร และในระดับปริญญาโท สาขาเศรษฐศาสตร์ จากมหาวิทยาลัย Columbia University in the City of New York ปัจจุบันกลับมาทำงานที่ธนาคารแห่งประเทศไทย ตำแหน่งนักวิจัยอาวุโส สถาบันวิจัยเศรษฐกิจ ป๋วย อึ๊งภากรณ์ - นางสาวอิสรีย์ ตัณฑสิทธิ์ นักเรียนทุนสำนักงาน กสทช. สำเร็จการศึกษาในระดับปริญญาตรี สาขากฎหมาย ณ University of Cambridge สหราชอาณาจักร และระดับปริญญาโท สาขากฎหมาย ณ Australian National University (ANU) ประเทศออสเตรเลีย - นายกฤตธี ตัณฑสิทธิ์ นักเรียนทุนสำนักงาน ก.พ. ปัจจุบันกำลังศึกษาในระดับปริญญาตรี สาขา Public Policy ณ London School of Economics and Political Science สหราชอาณาจักรการทำงานการทำงาน. - 5 มกราคม 2560 ถึง ปัจจุบัน เลขาธิการ กสทช. (วาระที่ 2) - 5 มกราคม 2555 ถึง 4 มกราคม 2560 เลขาธิการ กสทช. - 20 ธันวาคม 2553 ถึง 4 มกราคม 2555 ปฏิบัติหน้าที่เลขาธิการ กสทช. - 1 ธันวาคม 2552 ถึง 19 ธันวาคม 2553 รักษาการในตำแหน่งเลขาธิการ กทช. - พ.ศ. 2549 ถึง พ.ศ. 2552 รองเลขาธิการ สำนักงาน กทช. - พ.ศ. 2548 ถึง พ.ศ. 2549 ผู้เชี่ยวชาญพิเศษ สำนักงาน กทช. - พ.ศ. 2548 ที่ปรึกษาประธาน คตง. สำนักงานการตรวจเงินแผ่นดิน - พ.ศ. 2530 ถึง พ.ศ. 2547 เจ้าหน้าที่วิเคราะห์งบประมาณ สำนักงบประมาณการปฏิบัติงานพิเศษในปัจจุบันการปฏิบัติงานพิเศษในปัจจุบัน. - กรรมการกองทุนดิจิทัลเพื่อเศรษฐกิจและสังคม - กรรมการผู้ทรงคุณวุฒิในคณะกรรมการดิจิทัลเพื่อเศรษฐกิจและสังคมแห่งชาติ - กรรมการกองทุนสื่อปลอดภัยและสร้างสรรค์แห่งชาติ - กรรมการและเลขานุการคณะกรรมการบริหารกองทุนวิจัยและพัฒนากิจการกระจายเสียง กิจการโทรทัศน์ และกิจการโทรคมนาคม เพื่อประโยชน์สาธารณะ (กทปส.) - กรรมการป้องกันและแก้ไขปัญหาคดีความผิดที่เกี่ยวกับความมั่นคงแห่งราชอณาจักร - ที่ปรึกษาและอนุกรรมการในอนุกรรมการด้านการประชาสัมพันธ์เพื่อสร้างความสามัคคีปรองดอง - คณะทำงานยุทธศาสตร์การแพทย์ฉุกเฉินและภัยพิบัติด้านสื่อสารมวลชน - กรรมการนโยบายทรัพย์สินทางปัญญาแห่งชาติ - กรรมการความมั่นคงปลอดภัยไซเบอร์แห่งชาติ (National Cyber Security Committee) - กรรมการป้องกันและปราบปรามเว็บไซด์หมิ่นสถาบัน สำนักงานตำรวจแห่งชาติการปฏิบัติงานพิเศษในอดีตการปฏิบัติงานพิเศษในอดีต. - กรรมการวินัยทางงบประมาณและการคลัง - กรรมการสภามหาวิทยาลัยผู้ทรงคุณวุฒิ มหาวิทยาลัยกาฬสินธุ์- กรรมการฝ่ายประชาสัมพันธ์ การจัดงานเฉลิมฉลองวาระ ๑๕๐ ปี พระราชสมภพ สมเด็จพระศรีสวรินทิรา บรมราชเทวี พระพันวัสสาอัยยิกาเจ้า กรมประชาสัมพันธ์ - กรรมการดำเนินการจัดตั้งสถาบันเทคโนโลยีเพื่อการศึกษาเพื่อขับเคลื่อนนโยบายการนำเทคโนโลยีสารสนเทศและการสื่อสารมาใช้ในการปฏิรูปการเรียนรู้ - รองประธานคณะกรรมการบริหารกองทุนพัฒนาเทคโนโลยีเพื่อการศึกษา สำนักงานปลัดกระทรวงศึกษาธิการ - ที่ปรึกษาประจำคณะกรรมาธิการ การคมนาคม วุฒิสภา - อนุกรรมาธิการ การคมนาคมทางบก วุฒิสภา - รองประธานในคณะกรรมการฝ่ายประชาสัมพันธ์ การจัดงานเฉลิมฉลองวาระ ๑๕๐ ปี พระราชสมภพ สมเด็จพระศรีสวรินทิรา บรมราชเทวี พระพันวัสสาอัยยิกาเจ้า - อนุกรรมาธิการ รวบรวมการดำเนินงานของคณะกรรมาธิการการคมนาคม วุฒิสภา - เลขานุการประจำคณะกรรมาธิการ การคมนาคม วุฒิสภา ปี พ.ศ. 2543 – พ.ศ. 2544 - ผู้ชำนาญการประจำคณะกรรมาธิการ การคมนาคม วุฒิสภา ปี พ.ศ. 2545 – พ.ศ. 2546 - รองประธานกองทุนพัฒนาเทคโนโลยีด้านการศึกษา กระทรวงศึกษาธิการ - กรรมการองค์การสวนสัตว์ในพระบรมราชูปถัมภ์ - กรรมการองค์การอุตสาหกรรมป่าไม้ - อนุกรรมการและเลขานุการ คณะอนุกรรมการวิทยุกระจายเสียงและวิทยุโทรทัศน์ - กรรมการผู้ทรงคุณวุฒิ สภามหาวิทยาลัย มหาวิทยาลัยราชภัฏกาฬสินธุ์เครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2553 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.) - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2542 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นทวีติยาภรณ์มงกุฎไทย (ท.ม.)</doc>
