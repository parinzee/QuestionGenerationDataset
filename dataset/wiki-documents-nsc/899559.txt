<doc id="899559" url="https://th.wikipedia.org/wiki?curid=899559" title="เจ. วาย. ปิลไล">เจ. วาย. ปิลไล โจเซฟ ยุวาราช ปิลไล (, เกิด 30 มีนาคม พ.ศ. 2477) หรือที่รู้จักกันในชื่อ เจ. วาย. ปิลไล () ดำรงตำแหน่งประธานสภาที่ปรึกษาประธานาธิบดีของประเทศสิงคโปร์ และต่อมาได้รับการแต่งตั้งเป็นรักษาการประธานาธิบดีสิงคโปร์ หลังจากการสิ้นสุดตำแหน่งของประธานาธิบดีโทนี ตัน เค็ง ยัม เมื่อวันที่ 31 สิงหาคม พ.ศ. 2560 เขาปฏิบัติงานในฐานะข้าราชการระดับสูง อดีตผู้บริหารร่วมของมาเลเซีย-สิงคโปร์แอร์ไลน์ และเป็นประธานคนแรกของสิงคโปร์แอร์ไลน์ อีกทั้งยังเป็นหนึ่งในผู้ร่วมบุกเบิกและพัฒนาเศรษฐกิจสิงคโปร์ หลังจากการแยกตัวออกจากมาเลเซียชีวิตและการทำงาน ชีวิตและการทำงาน. เจ. วาย. ปิลไล เกิด ณ เมืองกลัง รัฐเซอลาโงร์ บริติชมาลายา(ประเทศมาเลเซียในปัจจุบัน) จบการศึกษาจากราชวิทยาลัยลอนดอน ผลงานที่ทำให้เขาเป็นที่รู้จักอย่างกว้างขวางคือการเป็นประธานของสิงคโปร์แอร์ไลน์คนแรก ระหว่างปี พ.ศ. 2515 - 2535 ซึ่งเป็นผู้ที่ทำให้สิงคโปร์แอร์ไลน์เป็นหนึ่งในสายการบินชั้นนำระดับโลก และเป็นข้าราชการระดับสูง เพียงไม่กี่คนของสิงคโปร์ ดำรงตำแหน่งประธานตลาดหลักทรัพย์สิงคโปร์ ระหว่าง พ.ศ. 2542 - 2553 และประธานของไทเกอร์ แอร์เวย์ ใน พ.ศ. 2554 - 2557 ปัจจุบันเป็นประธานสภาที่ปรึกษาประธานาธิบดีสิงคโปร์ เขาได้รับแต่งตั้งให้ดำรงตำแหน่งรักษาการประธานาธิบดีตั้งแต่วันที่ 1 กันยายน พ.ศ. 2560 หลังจากการสิ้นสุดตำแหน่งของประธานาธิบดีโทนี ตัน เค็ง ยัม เมื่อวันที่ 31 สิงหาคม พ.ศ. 2560 จนกระทั่งการเข้าดำรงตำแหน่งของประธานาธิบดีฮาลีมะฮ์ ยากบ ในวันที่ 14 กันยายน พ.ศ. 2560 รวมเวลารักษาการ 14 วันรางวัล รางวัล. พ.ศ. 2555 มหาวิทยาลัยแห่งชาติสิงคโปร์ได้มอบตำแหน่งศาสตราจารย์เพื่อเป็นเกียรติแก่การบริจาคเงินช่วยเหลือของเจ. วาย. ปิลไล ได้รับเครื่องหมายเชิดชูเกียรติ Darjah Utama Nila Utama ระดับเฟิร์สท์คลาส ในฐานะผู้ที่มีเกียรติสูงสุดในงานมอบรางวัลประจำวันชาติสิงคโปร์ เมื่อ 9 สิงหาคม พ.ศ. 2555</doc>
