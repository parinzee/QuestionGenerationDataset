<doc id="849425" url="https://th.wikipedia.org/wiki?curid=849425" title="เครมลินแห่งมอสโก">เครมลินแห่งมอสโก เครมลินแห่งมอสโก () หรือเรียกอย่างง่ายว่า เครมลิน เป็นคำที่ใช้เรียกบริเวณหมู่ตึกและป้อมปราการบริเวณใจกลางกรุงมอสโก ประเทศรัสเซีย ทางใต้เริ่มตั้งแต่บริเวณแม่น้ำมอสโก ทางตะวันออกเริ่มตั้งแต่มหาวิหารเซนต์เบซิลและจัตุรัสแดง ทางตะวันตกเริ่มตั้งแต่สวนอะเล็กซานเดอร์ เครมลินแห่งมอสโกได้รับการขึ้นทะเบียนเป็นมรดกโลกทางวัฒนธรรมโดยยูเนสโกเมื่อ ค.ศ. 1990 เครมลินยังเป็นที่ตั้งของหน่วยงานรัฐบาลหลายแห่ง รวมทั้งที่พำนักของผู้นำรัสเซีย ดังนั้นแล้ว คำว่าเครมลินมักถูกใช้โดยสื่อตะวันตกเพื่อสื่อถึงรัฐบาลโซเวียตหรือรัฐบาลรัสเซีย เหมือนกับที่ใช้คำว่าทำเนียบขาวแทนรัฐบาลกลางสหรัฐ</doc>
