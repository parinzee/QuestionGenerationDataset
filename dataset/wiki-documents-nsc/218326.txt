<doc id="218326" url="https://th.wikipedia.org/wiki?curid=218326" title="ไฉ หรง">ไฉ หรง ไฉ หรง (柴榮; 27 ตุลาคม 921 – 27 กรกฎาคม 959) หรือชื่อใหม่ว่า กัว หรง (郭榮) และเป็นที่รู้จักตามชื่อวัดประจำรัชกาลว่า โลกนาถ (世宗) เป็นกษัตริย์องค์ที่สองของราชวงศ์โจวยุคหลังในประเทศจีนสมัยห้าราชวงศ์สิบอาณาจักร อยู่ในสมบัติตั้งแต่ปี 954 จนสิ้นชีวิต ไฉ หรง เป็นหลานเขยของกัว เวย์ (郭威) ปฐมกษัตริย์ราชวงศ์โจวยุคหลัง เมื่อไฉ หรง เป็นกษัตริย์แล้ว ได้ปฏิรูปกิจการหลายอย่างซึ่งประสบผลสำเร็จมากและช่วยให้เขามีชัยเหนือราชวงศ์อื่น ๆ ที่ครองแผ่นดินอยู่ข้างเคียง แต่ไฉ หรง ตายปัจจุบันทันด่วนในปี 959 ไฉ จงซฺวิ่น (柴宗訓) บุตรผู้เยาว์ของไฉ หรง จึงสืบสมบัติต่อ แต่ไม่ช้าก็ถูกแม่ทัพเจ้า ควงอิ้น (趙匡胤) ยึดอำนาจแล้วตั้งราชวงศ์ซ่งขึ้นแทน</doc>
