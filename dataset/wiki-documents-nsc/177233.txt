<doc id="177233" url="https://th.wikipedia.org/wiki?curid=177233" title="ซิลเวอร์สโตนเซอร์กิต">ซิลเวอร์สโตนเซอร์กิต ซิลเวอร์สโตนเซอร์กิต (Silverstone Circuit) เป็นสนามแข่งรถ ตั้งอยู่ใกล้เมืองซิลเวอร์สโตน นอร์แธมป์ตันเชอร์ ประเทศอังกฤษ เป็นสถานที่จัดการแข่งขัน บริติชกรังด์ปรีซ์ เป็นครั้งคราวตั้งแต่ปี พ.ศ. 2491 (ค.ศ. 1948) และแข่งขันเป็นประจำที่นี่ทุกปี ตั้งแต่ปี พ.ศ. 2530 (ค.ศ. 1987) เป็นต้นมา ที่ตั้งสนาม เดิมเป็นสนามบินของกองทัพอากาศอังกฤษ ประกอบด้วยรันเวย์ 3 รันเวย์ประกอบเป็นรูปสามเหลี่ยม สร้างขึ้นใช้งานตั้งแต่ปี พ.ศ. 2486 (ค.ศ. 1943) สำหรับเครื่องบินทิ้งระเบิด โดยรันเวย์ทั้งสามยังเป็นส่วนหนึ่งของเส้นทางแข่งมาจนถึงปัจจุบัน สนามแห่งนี้มีที่นั่งบรรจุผู้ชมได้ 125,000 คน</doc>
