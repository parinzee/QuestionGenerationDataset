<doc id="327400" url="https://th.wikipedia.org/wiki?curid=327400" title="พระประยุทธชลธี (แป๊ะ วีราสา)">พระประยุทธชลธี (แป๊ะ วีราสา) พระประยุทธชลธี หรือ นาวาโท พระประยุทธชลธี ราชนาวี มีชื่อจริงว่า แป๊ะ วีราสา เป็นชาวไทยเชื้อสายมอญ อดีตผู้ว่าราชการจังหวัดสมุทรปราการและจังหวัดตราด และเป็นสมาชิกพรรคประชาธิปัตย์และสมาชิกสภาผู้แทนราษฎรจังหวัดพระนคร ในสมัยนายควง อภัยวงศ์ประวัติชีวิตส่วนตัว ประวัติ. ชีวิตส่วนตัว. พระประยุทธชลธีนั้นเดิมมีชื่อว่า “แป๊ะ” เนื่องมาจากเป็นชาวมอญที่มีผิวขาวคล้ายชาวจีนเป็นบุตรชายของนาย อาจ กับนาง พูน เกิดเมื่อวันที่ 30 พฤษภาคม พ.ศ. 2436 ในรัชสมัยพระบาทสมเด็จพระจุลจอมเกล้าเจ้าอยู่หัว ได้เข้าศึกษาที่โรงเรียนนายเรือ เข้าประจำการกองทัพเรือ ทางกองทัพส่งไปศึกษาเครื่องรับส่งวิทยุ นับว่าเป็นครั้งแรกที่ประเทศไทยได้สั่งเครื่องวิทยุมาจากเยอรมัน นำมาติดตั้งที่กรุงเทพมหานคร สงขลา และในเรืออีกสามลำ เพื่อใช้ในการสื่อสารในกองทัพเรือ ภายหลังจากติดตั้งเรียบร้อยแล้ว ได้รับการคัดเลือกให้เป็นนายสถานีวิทยุทหารเรือกรุงเทพคนแรก พ.ศ. 2476 ดำรงตำแหน่ง ผู้ช่วยเสนาธิการทหารเรือ เป็นตำแหน่งสุดท้ายทางทหารเรือ พระบาทสมเด็จพระมงกุฎเกล้าเจ้าอยู่หัว รัชกาลที่6 เสด็จประพาสเลียบมณฑลปักษ์ใต้ ในปี พ.ศ. 2458 ทรงประทับแรมที่สถานีวิทยุโทรเลขทหารเรือ จังหวัดสงขลา เพื่อทอดพระเนตรการซ้อมรบเสือป่าบริเวณนั้น ร.ท.แป๊ะ(ยศในขณะนั้น)เข้าขอรับพระราชทานนามสกุล ได้รับพระราขทานนามสกุลว่า "วีราสา" โดยเขียนเป็นตัวโรมันว่า Virasa หลังจากรับราชการในกองทัพเรือ ท่านได้ถูกย้ายสังกัดไปกระทรวงมหาดไทย รับการแต่งตั้งไปเป็นผู้ว่าราชการหรือในสมัยนั้นเรียกว่าข้าหลวง ประจำจังหวัดตราดและสมุทรปราการ ขณะที่เป็นผู้ว่าราชการจังหวัดสมุทรปราการ ท่านได้เป็นผู้ตั้งชื่อโรงเรียนวิสุทธิกษัตรี ซึ่งเป็นโรงเรียนมัธยมศึกษาสตรีโรงเรียนแรกในจังหวัดสมุทรปราการด้านครอบครัว ด้านครอบครัว. พระประยุทธชลธีมีภรรยาทั้งหมด 4 ท่าน มีบุตร-ธิดาทั้งหมดรวม 11 ท่านดังนี้ เกิดแต่คุณ (ไม่ทราบชื่อ) 1 ท่าน- คุณ​ เสริมศักดิ์ ศรีเพ็ญ เกิดแต่คุณ (ไม่ทราบชื่อ) 1 ท่าน- คุณ สุรางค์ พรหมสุนทร เกิดแต่คุณ อนันต์ วีราสา (โรหิตรัตนะ) 4 ท่าน- พลตรี นาเวศ วีราสา - คุณ​ จิตต์จำนง มิตรานนท์ - คุณ จำเนียร วีราสา - คุณ ประนอม วีราสา เกิดแต่คุณ บัวบุญเกิด วีราสา (จารุจินดา) 5 ท่าน- คุณ สมศรี อรัณยภูติ - คุณ สมทรง คุณวัฒน์ - คุณ สารศรี แสงอรุณ - พลเรือเอกวัฒนพงศ์ วีราสา - คุณ ปราณี สัมพันธรัตน์ชีวิตด้านการเมือง ชีวิตด้านการเมือง. มีการตราพระราชบัญญัติพรรคการเมือง 2498 ขึ้นเพื่อให้มีการจัดตั้งพรรคการเมืองแข่งขันกัน พรรคการเมืองสำคัญๆ เช่น พรรคเสรีมนังคศิลา พรรคประชาธิปัตย์ พรรคเศรษฐกร พรรคเสรีประชาธิปไตย พรรคขบวนการไฮด์ปาร์ค พรรคชาตินิยม ฯลฯ พ.ศ. 2499 พ.ต.หลวงสรสิทธิ นักการเมือง นายทะเบียนพรรคประชาธิปัตย์ได้มาชวนเป็นสมาชิกของพรรค จากนั้น เมื่อรัฐบาลได้จัดการเลือกตั้ง ในวันที่ 26 กุมภาพันธ์ พ.ศ. 2500 ท่านได้รับเลือกให้ลงสมัครรับเลือกตั้งในจังหวัดพระนคร การเลือกตั้งครั้งนี้ จอมพล ป. พิบูลสงคราม ได้ลงสมัครรับเลือกตั้งเป็นครั้งแรกด้วย ผลการเลือกตั้งปรากฏว่า จำนวนสมาชิกสภาผู้แทนราษฎรในกรุงเทพฯ จำนวน 9 ที่นั่ง นั้น พรรคเสรีมนังคศิลา ประสบชัยชนะ 7 ที่นั่ง คือ1. จอมพล ป. พิบูลสงคราม 2. พลเอก เภา เพียรเลิศ บริภัณฑ์ยุทธกิจ 3. พลอากาศโท มุนี มหาสันทนะ เวชยันต์รังสฤษดิ์ 4. พลโท บัญญัติ เทพหัสดิน ณ อยุทธยา 5. พระยาลัดพลีธรรมประคัลภ์ 6. พลเอก มังกร พรหมโยธี 7. พลเอก หลวงสวัสดิ์สรยุทธ์ ส่วนพรรคประชาธิปัตย์ได้ 2 ที่นั่ง คือ1. นายควง อภัยวงศ์ 2. นาวาโท พระประยุทธชลธีบั้นปลายชีวิต บั้นปลายชีวิต. เมื่ออายุมากขึ้น ท่านได้สนใจ รวบรวมและศึกษา เกี่ยวกับคุณประโยชน์ของอาหารในทางยา ในบั้นปลายชีวิตท่านได้อาศัยที่กรุงเทพย่านซอยองครักษ์ บางกระบือ ถึงแก่กรรมเมื่อวันที่ 10 มกราคม พ.ศ. 2524 ด้วยโรคหัวใจ ในวัย 88 ปีการศึกษาการศึกษา. - พ.ศ. 2451 สอบเข้าร.ร.นายเรือได้คะแนนเป็นลำดับ ที่ 1 - พ.ศ. 2455 โรงเรียนนายทหารชั้นสูงพรรคนาวินหน้าที่การงานหน้าที่การงาน. - นายสถานีวิทยุโทรเลข เมืองสงขลา - ต้นเรือพาลีรั้งทวีป - ผู้บังคับการเรือวิเทศกิจการ - ผู้บังคับการเรือผ่านสมุทร บริษัท พาณิชนาวีสยาม - อาจารย์สอนโรงเรียนนายเรือ - ผู้บังคับการเรือเสือทะยานชล - (พ.ศ. 2464-2467) นายธงจเรทหารทั่วไป นายทหารประจำพระองค์จอมพลเรือ สมเด็จพระราชปิตุลาบรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช - (พ.ศ. 2470-2473) เสนาธิการกองทัพเรือ - พ.ศ. 2476 ผู้ช่วยเสนาธิการทหารเรือ - (22 กุมภาพันธ์ พ.ศ. 2476 - 30 พฤศจิกายน พ.ศ. 2481 ) เป็นทหารเรือคนแรกที่รับตำแหน่งข้าหลวงจังหวัดตราด (ผู้ว่าราชการจังหวัด) - (พ.ศ. 2481 - พ.ศ. 2482 ) รับตำแหน่งข้าหลวงประจำจังหวัดสมุทรปราการ - ผู้อำนวยการฝ่ายเรือ บริษัทไทยเดินเรือ - พ.ศ. 2500 ผู้แทนราษฎรจังหวัดพระนคร สังกัดพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นตริตราภรณ์มงกุฎไทย - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นจัตุรถาภรณ์ช้างเผือก  เหรียญราชรุจิ - เหรียญจักรมาลา</doc>
