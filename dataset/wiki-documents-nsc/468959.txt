<doc id="468959" url="https://th.wikipedia.org/wiki?curid=468959" title="การ์ดิเนอร์ กรีน ฮับเบิร์ด">การ์ดิเนอร์ กรีน ฮับเบิร์ด การ์ดิเนอร์ กรีน ฮับเบิร์ด () คือหนึ่งในผู้ก่อตั้งสมาคมเนชั่นแนล จีโอกราฟิก (National Geographic Society)จากบรรดาผู้ก่อตั้งทั้งหมด 33 คน และยังเป็นผู้อำนวยการคนแรกของสมาคมอีกด้วย ซึ่งก่อนที่เขาจะมาเป็นผู้อำนวยการ เขาเคยเป็นนักกฎหมายและนักการเงินประวัติวัยเด็ก ประวัติ. วัยเด็ก. การ์ดิเนอร์เกิดเมื่อวันที่ 25 สิงหาคม ค.ศ. 1822 ที่เมืองบอสตัน รัฐแมสซาซูเซตส์ สหรัฐอเมริกา บิดาชื่อว่าซามูเอล ฮับเบิร์ดเป็นผู้พิพากษา ส่วนมารดาชื่อว่าแมรี แอนน์ ฮับเบิร์ด การ์ดิเนอร์เป็นบุตรคนที่ 4 จากบรรดาพี่น้องทั้ง 5 คน ต่อมาในปีค.ศ. 1827 มารดาของเขาก็เสียชีวิตลง ขณะนั้นเขาอายุแค่ 5 ปี ดังนั้นในปีถัดมาบิดาของเขาจึงแต่งงานใหม่ทำให้เขามีพี่น้องต่างมารดาถึง 6 คน ในปีค.ศ. 1841 เขาเลือกเรียนสาขาด้านกฎหมายในวิทยาลัยดาร์ตมัธ (Dartmounth) ซึ่งเป็นหนึ่งในกลุ่มมหาลัยวิทยาลัยไอวีลีก ตอนนั้นเขาอายุ 19 ปีการทำงาน การทำงาน. ในปีค.ศ. 1843 การ์ดิเนอร์ได้รับการยอมรับให้เป็นสมาชิกเนติบัณฑิตยสภาและฝึกงานด้านกฎหมายจนกระทั่งในปีค.ศ. 1873 เขาได้มีส่วนร่วมในการจัดตั้งระบบสาธารณูปโภคของเมืองเคมบริดจ์และยังก่อตั้งบริษัทเคมบริดจ์แก๊ส (Cambridge Gas Co.) ต่อมาเขาได้จัดระบบรถรางจากเมืองเคมบริดจ์ไปยังเมืองบอสตันซึ่งถือเป็นหนึ่งในเส้นทางคมนาคมที่สะดวกอย่างมาก หลังจากปีค.ศ. 1873 เขาก็ได้ย้ายจากเมืองบอสตันไปอาศัยอยู่ในกรุงวอชิงตัน ดี.ซี ด้านครอบครัวเขาได้แต่งงานกับเกอร์ทรูด เมอร์เซอร์ แมคเคอร์ดีเมื่อวันที่ 21 ตุลาคม ปีค.ศ. 1846 ที่เมืองนิวยอร์ก ทั้งคู่มีบุตรด้วยกัน 6 คน แต่ลูกสาวคนที่ 3 ของเขาชื่อ เมเบิล ป่วยเป็นโรคไข้อีดำอีแดง จึงทำให้เมเบิลกลายเป็นเด็กหูหนวกตั้งแต่ตอนอายุ 3 ปี เกอร์ทรูดกับการ์ดิเนอร์จึงช่วยสอนการให้ออกเสียงและอ่านริมฝีปากให้กับเมเบิล ต่อมาในปีค.ศ. 1874 เมเบิลก็ได้กลายมาเป็นศิษย์ของอเล็กซานเดอร์ เกรแฮม เบลล์ (Alexander Graham Bell) ซึ่งเป็นผู้ประดิษฐ์โทรศัพท์เครื่องแรกของโลกและอื่นอีกมาก ตอนนั้นอเล็กซานเดอร์ทำหน้าที่สอนหนังสือในโรงเรียนสอนเด็กพิการหูหนวกและอเล็กซานเดอร์ก็ตกหลุมรักเมเบิลจนได้ ระหว่างช่วงปลายทศวรรษที่1860 การ์ดิเนอร์กับหุ้นส่วนของเขาคือโธมัส แซนเดอร์ส (Thomas Sanders) ได้สนับสนุนเงินให้กับอเล็กซานเดอร์ในการทดลองพัฒนาเครื่องช่วยฟังให้แก่คนพิการหูหนวก ซึ่งเป็นที่มาของโทรศัพท์เครื่องแรกของโลกวัยชรา วัยชรา. ในวันที่ 9 กรกฎาคม ค.ศ. 1877 การ์ดิเนอร์,โธมัสและอเล็กซานเดอร์ได้ร่วมมือก่อตั้งบริษัทเบลล์เทเลโฟน (Bell Telephone Company) โดยการ์ดิเนอร์ทำหน้าที่เป็นประธาน ส่วนโธมัสทำหน้าที่ดูแลการเงินภายในบริษัทและในปีเดียวกันนั้นเมเบิลก็ได้เข้าร่วมพิธีแต่งงานกับอเล็กซานเดอร์ เมื่อวันที่ 11 กรกฎาคม ค.ศ. 1877 ต่อมาในปีค.ศ. 1878 การ์ดิเนอร์ก็ก่อตั้งบริษัทNew England Telephone And Telegraph Companycและในปีถัดมาก็เปลี่ยนชื่อบริษัทใหม่คือNational Bell Telephone Company ในปีค.ศ. 1880 บริษัทNational Bell Telephone Companyก็ได้ร่วมกิจการกับบริษัทอื่นๆจนกลายเป็นบริษัทATandTมาจนถึงปัจจุบัน การก่อตั้งสมาคมเนชั่นแนลจีโอกราฟิกไม่ทราบแน่ชัดว่าก่อตั้งเมื่อปีค.ศ.อะไร แต่นอกจากการที่การ์ดิเนอร์เป็นผู้อำนวยการคนแรกของสมาคมเนชั่นแนล จีโอกราฟิกแล้ว เขายังก่อตั้งโรงเรียนสำหรับคนพิการหูหนวกแห่งแรกของสหรัฐอเมริกาซึ่งตั้งอยู่ในเมืองเชล์มสฟอร์ดในปีค.ศ. 1866 นอกจากนี้เขายังเป็นสมาชิกคณะกรรมการการศึกษาแห่งรัฐแมสซาซูเซตส์เป็นเวลาถึง 12 ปี,ดำรงตำแหน่งเป็นข้าหลวงของสถาบันสมิธโซเนียน (Smithsonian Institute) เมื่อปีค.ศ. 1894,เป็นรองประธานเพื่อส่งเสริมการสอนการพูดให้แก่คนพิการหูหนวกแห่งสหรัฐอเมริกา (America Association To Promote The Teaching Of Speech To The Deaf),เป็นรองประธานสมาคมนักประดิษฐ์และผู้ผลิตแห่งสหรัฐอเมริกา (American Association Of Inventors And Manufactures),เป็นประธานคณะธรรมมาธิการร่วมแห่งสมาคมวิทยาศาสตร์ในกรุงวอชิงตัน ดี.ซี,เป็นข้าหลวงแห่งสมาคมสงครามอาณานิคม (Society Of Colonial Wars),เป็นผู้จัดการทรัพย์สินของห้องสมุดสาธารณะแห่งกรุงวอชิงตันและเป็นผู้อำนวยการสถาบันคลาร์กเพื่อคนหูหนวกและเป็นใบ้เป็นเวลา 10 ปี การ์ดิเนอร์เสียชีวิตลงเมื่อวันที่ 11 ธันวาคม ค.ศ. 1897 รวมอายุได้ 75 ปี เมื่อเขาเสียชีวิตลง ภรรยาของเขาได้บริจาคงานแกะสลักและงานสลักต่างๆและผลงานศิลปะอื่นๆให้แก่ห้องสมุดรัฐสภา (Library Of Congress) ซึ่งเป็นของรัฐบาลอเมริกา แต่ก่อนที่เขาจะเสียชีวิตลง ในปีค.ศ. 1890มีภูเขาลูกหนึ่งได้รับตั้งชื่อว่า"ภูเขาฮับเบิร์ด"เพราะการสำรวจภูเขาลูกนั้นได้รับการสนับสนุนจากสมาคมเนชั่นแนล จีโอกราฟิกในขณะที่การ์ดิเนอร์ยังเป็นผู้อำนวยการอยู่ ในปีค.ศ. 1888 การ์ดิเนอร์ได้รับปริญญานิติศาสตร์ดุษฎีบัณฑิตจากมหาวิทยาลัยโคลัมเบียและในปีค.ศ. 1894 เขาได้รับปริญญานิติศาสตร์ดษฎีบัณฑิตจากวิทยาลัยดาร์ตมัธ ถึงแม้การ์ดิเนอ์จะเสียชีวิตแล้ว แต่สมาคมเนชั่นแนล จีโอกราฟิกก็ยังคงอยู่มาจนถึงทุกวันนี้และยังมีการมอบเหรียญรางวัลที่ชื่อว่า"Hubbard Medel"ให้แก่ผลงานสำรวจ ค้นพบ และวิจัยอันโดดเด่น</doc>
