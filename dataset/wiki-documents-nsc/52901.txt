<doc id="52901" url="https://th.wikipedia.org/wiki?curid=52901" title="สโรชา พรอุดมศักดิ์">สโรชา พรอุดมศักดิ์ สโรชา พรอุดมศักดิ์ มีชื่อเล่นว่า "แอ้ม" ผู้ประกาศข่าว และ พิธีกรชาวไทยประวัติ ประวัติ. สโรชาเกิดเมื่อวันที่ 11 พฤศจิกายน พ.ศ. 2519 ที่กรุงเทพมหานคร เป็นลูกเพียงคนเดียวของนายกิตติคุณ และนางธนพร พรอุดมศักดิ์ แต่ไปโตและเรียนหนังสือที่สหรัฐอเมริกา โดยตามครอบครัวไป ตั้งแต่อายุ 3 ขวบ โดยเรียนจบปริญญาตรีสาขา Broadcasting at The Walter Cronkite School of Journalism and Mass Communication ที่ มหาวิทยาลัยแอริโซนาสเตต เมื่อปี พ.ศ. 2540 (ค.ศ. 1997) เริ่มต้นชีวิตการทำงานที่ News Line ช่อง 11 ก่อนจะย้ายไปฝึกฝนกระบวนการทำข่าว และผู้ประกาศข่าวมืออาชีพกับ สุทธิชัย หยุ่น สถานีข่าวเนชั่นทีวีหรือ UBC 8 ของเครือเนชั่น ต่อมาเธอก้าวเข้าทำงานใน Channel News Asia ประเทศสิงคโปร์ในตำแหน่ง ผู้ประกาศข่าวภาคภาษาอังกฤษที่สำนักงานประเทศสิงคโปร์ สโรชา เป็นที่รู้จักมากขึ้นเมื่อได้รับทาบทามจาก สนธิ ลิ้มทองกุล ให้เข้านั่งเป็นพิธีกรร่วมในการจัดรายการ เมืองไทยรายสัปดาห์ ที่ช่อง 9 อสมท.โดยออกอากาศครั้งแรกในวันที่ 1 กรกฎาคมพ.ศ. 2546 เป็นต้นมา เธอทำหน้าที่พิธีกรคู่กับ สนธิ ลิ้มทองกุล ช่วยทำให้รายการข่าว News talk ซึ่งอัดแน่นไปด้วยเนื้อหา ดูผ่อนคลายลง ด้วยบุคลิกของการเป็นคู่สนทนาที่ดีที่ถามทุกคำถาม ด้วยความอยากรู้เสมือนหนึ่งเป็นผู้ชมรายการคนหนึ่ง จึงกลายเป็นสัญลักษณ์ที่อยู่คู่รายการ เมืองไทยรายสัปดาห์ และเมื่อปรากฏการณ์ของรายการ “เมืองไทยรายสัปดาห์สัญจร” หลังจากถูกถอดออกจากผังรายการของช่อง 9 อสมท. จนมียอดผู้เข้าชมรายการสด ณ สวนลุมเมื่อวันศุกร์ที่ 25 พฤศจิกายน พ.ศ. 2548 สโรชา พรอุดมศักดิ์ ในฐานะพิธีกรหญิงหนึ่งเดียว ที่สร้างสีสันให้รายการ ขณะเดียวกันยังมีไหวพริบในการดำเนินรายการ ด้วยการสร้างบรรยากาศในรายการให้ไม่ตรึงเครียดกว่าที่ควรจะเป็น สโรชา สมรสกับ รัชชพล เหล่าวานิช กรรมการผู้จัดการ บริษัท แฟมมิลี่ โนฮาว จำกัด ผู้ผลิตรายการช่อง Money Channel (True Visions ช่อง 80) ในเครือตลาดหลักทรัพย์แห่งประเทศไทย เมื่อวันที่ 9 พฤศจิกายน 2549 ที่โรงแรมแกรนด์ ไฮแอท เอราวัณ โดยก่อนหน้านี้ได้มีพิธีหมั้นเมื่อเดือนกุมภาพันธ์ 2549 หลังจากครองคู่กันได้เกือบ 9 ปีเต็มทั้งคู่ได้แยกทางกันในปลายปี 2558 สโรชาจึงกลับมาใช้ชีวิตโสดอีกครั้ง ปัจจุบัน สโรชาเป็นพิธีกรรายการ "เก็บตกจากเนชั่น ภาคค่ำ" เนชั่นทีวี นอกจากนี้ยังเป็นเจ้าของเสียงประกาศในรถไฟฟ้ามหานคร หรือ MRT สายเฉลิมรัชมงคล และสายฉลองรัชธรรม ทั้งบริเวณชานชาลาและภายในตัวรถไฟฟ้า ในปี พ.ศ.2561 มีการเปิดเผยข้อมูลว่า สโรชา พรอุดมศักดิ์ เป็นโรคมะเร็งผลงานผลงาน. - ไม่ได้ “แอ้ม” หรอก “สโรชา” จะบอกให้ อัตชีวประวัติ</doc>
