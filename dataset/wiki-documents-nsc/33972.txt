<doc id="33972" url="https://th.wikipedia.org/wiki?curid=33972" title="รางวัลศรีบูรพา">รางวัลศรีบูรพา รางวัลศรีบูรพา เป็นรางวัลที่มอบสำหรับศิลปิน นักคิดนักเขียน และนักหนังสือพิมพ์ ผู้มีผลงานอันทรงคุณค่ามีชีวิตที่เป็นแบบอย่าง เป็นกิจกรรมหนึ่งของ "กองทุนศรีบูรพา" ที่ก่อตั้งขึ้นมาเพื่อรำลึกและเผยแพร่เกียรติประวัติของ กุหลาบ สายประดิษฐ์ หรือ ศรีบูรพา (31 มีนาคม พ.ศ. 2448 - 16 มิถุนายน พ.ศ. 2517) นักประชาธิปไตย นักเขียน นักหนังสือพิมพ์คนสำคัญของไทยและของโลก มีงานเขียนหลากหลายทั้งในรูปแบบนวนิยาย เรื่องสั้น สารคดี บทความ กวี นิพนธ์และเรื่องแปล ที่องค์การศึกษาวิทยาศาสตร์และวัฒนธรรมแห่งสหประชาชาติ หรือยูเนสโก (UNESCO) ยกย่องให้เป็นบุคคลสำคัญของโลก พิธีมอบรางวัลศรีบูรพา จะมีขึ้นในวันที่ 5 พฤษภาคมของทุกปี ในงานวันนักเขียนซึ่งจัดโดยสมาคมนักเขียนแห่งประเทศไทยผู้ได้รับรางวัลศรีบูรพาผู้ได้รับรางวัลศรีบูรพา. - พ.ศ. 2531 ศักดิชัย บำรุงพงศ์ (เสนีย์ เสาวพงศ์) - พ.ศ. 2533 อำพัน ไชยวรศิลป์ (อ.ไชยวรศิลป์) - พ.ศ. 2534 นิลวรรณ ปิ่นทอง - พ.ศ. 2535 อาจินต์ ปัญจพรรค์ ศิลปินแห่งชาติ - พ.ศ. 2536 สุจิตต์ วงษ์เทศ นักเขียน - พ.ศ. 2537 สุลักษณ์ ศิวรักษ์ (ส.ศิวรักษ์) - พ.ศ. 2538 กรุณา กุศลาสัย - พ.ศ. 2539 เนาวรัตน์ พงษ์ไพบูลย์ นักเขียน และศิลปินแห่งชาติสาขาวรรณศิลป์ - พ.ศ. 2540 สุชาติ สวัสดิ์ศรี นักเขียน - พ.ศ. 2541 วิทยากร เชียงกูล คณบดีวิทยาลัยนวัตกรรมสังคม มหาวิทยาลัยรังสิต ผู้เขียนบทกลอน "เพลงเถื่อนแห่งสถาบัน" (ฉันจึงมาหาความหมาย) - พ.ศ. 2542 สุภัทร สวัสดิรักษ์ - พ.ศ. 2543 สมชัย กตัญญุตานนท์ (ชัย ราชวัตร) การ์ตูนิสต์ประจำหนังสือพิมพ์ไทยรัฐ - พ.ศ. 2544 เสถียร จันทิมาธร ผู้บริหารนิตยสารมติชนสุดสัปดาห์ - พ.ศ. 2545 นิธิ เอียวศรีวงศ์ อธิการบดีมหาวิทยาลัยเที่ยงคืน - พ.ศ. 2546 ธีรยุทธ บุญมี และ เสกสรรค์ ประเสริฐกุล นักวิชาการ และแกนนำนักศึกษา ในเหตุการณ์ 14 ตุลา - พ.ศ. 2547 สมบูรณ์ วรพงษ์ คอลัมนิสต์หนังสือพิมพ์ไทยรัฐ - พ.ศ. 2548 มีการจัดงาน "100 ปี ศรีบูรพา (กุหลาบ สายประดิษฐ์)" และมีการมอบรางวัลพิเศษ "เกียรติคุณ 100 ปี ศรีบูรพา" ให้แก่- สาขานักคิด-นักเขียน - สุวัฒน์ วรดิลก ศิลปินแห่งชาติสาขาวรรณศิลป์ - สาขานักหนังสือพิมพ์ - ขรรค์ชัย บุนปาน ประธานกรรมการ บริษัท มติชน จำกัด (มหาชน) และผู้ร่วมก่อตั้งหนังสือพิมพ์มติชนรายวัน - สาขานักต่อสู้เพื่อสันติภาพ - เสน่ห์ จามริก ประธานคณะกรรมการสิทธิมนุษยชนแห่งชาติ - พ.ศ. 2549 สุรชัย จันทิมาธร (หงา คาราวาน) ศิลปิน และนักร้องดนตรีเพื่อชีวิต - พ.ศ. 2550 วัฒน์ วรรลยางกูร นักเขียน - พ.ศ. 2551 สุทธิชัย หยุ่น บรรณาธิการอำนวยการเครือเนชั่น และผู้ร่วมก่อตั้งหนังสือพิมพ์เดอะ เนชั่น - พ.ศ. 2552 ชาญวิทย์ เกษตรศิริ - พ.ศ. 2553 พระไพศาล วิสาโล - พ.ศ. 2554 วันชัย ตันติวิทยาพิทักษ์ บรรณาธิการนิตยสารสารคดี - พ.ศ. 2555 ชัยวัฒน์ สถาอานันท์ นักวิชาการสันติวิธี ศาสตราจารย์ คณะรัฐศาสตร์ มหาวิทยาลัยธรรมศาสตร์ - พ.ศ. 2556 ธีรภาพ โลหิตกุล นักเขียน นักหนังสือพิมพ์ นักต่อสู้เพื่อสังคม - พ.ศ. 2557 ศรีดาวเรือง (นามปากกาของ วรรณา สวัสดิ์ศรี) - พ.ศ. 2558 รางวัล "ศรีบูรพาเกียรติยศ" เนื่องในโอกาสครบรอบ 110 ปี ชาตกาล 'ศรีบูรพา' (กุหลาบ สายประดิษฐ์) มอบให้แก่- อาจิณ จันทรัมพร - ช่วย พูลเพิ่ม - พ.ศ. 2559 รางวัล "ศรีบูรพาเกียรติยศ" เนื่องในโอกาสครบรอบ 111 ปี ชาตกาล 'ศรีบูรพา' (กุหลาบ สายประดิษฐ์) มอบให้แก่ เชิด ทรงศรี ผู้กำกับภาพยนตร์ เรื่อง ข้างหลังภาพ - พ.ศ. 2560 มอบให้แก่นักแปลผลงานศรีบูรพาเป็นภาษาต่างประเทศ ได้แก่ ดร.เดวิด สไมท์ อาจารย์ด้านไทยศึกษา มหาวิทยาลัยลอนดอน และ ศ.หลวนเหวินหัว อดีตอาจารย์สอนภาษาจีน มหาวิทยาลัยธรรมศาสตร์ พ.ศ. 2561 รางวัลศรีบูรพา มีมติมอบรางวัลแก่ ดร.ประมวล เพ็งจันทร์ ผู้เขียน เดินสู่อิสรภาพ ครูผู้นำพาผู้คนกลับมาตระหนักถึงคุณค่าของจิตวิญญาณด้านใน และสื่อสารสังคมให้เห็นแก่นแท้แห่งชีวิต</doc>
