<doc id="753317" url="https://th.wikipedia.org/wiki?curid=753317" title="วีลแจ็ค">วีลแจ็ค วีลแจ็ค () เป็นชื่อตัวละครฝ่ายไซเบอร์ทรอน หรือ ออโต้บอทส์ จากการ์ตูนชุดเรื่อง ทรานส์ฟอร์มเมอร์สประวัติอะนิเมะยุคG1 ประวัติ. อะนิเมะ. ยุคG1. วีลแจ็คในทรานส์ฟอร์มเมอร์สยุคแรก ให้เสียงภาษาอังกฤษโดย คริส แลตต้า (Chris Latta) มีบทบาทเป็นนักวิทยาศาสตร์และนักประดิษฐ์ ลักษณะของร่างกายจะเป็นตัวสีขาว และมีลวดลายสีเขียวและสีแดงอยู่บางส่วนของร่างกาย มีล้อรถติดอยู่ที่วงแขนทั้งสองข้าง มีสัญลักษณ์ฝ่ายออโต้บอทส์อยู่ตรงกลางหน้าอก เมื่อครั้งที่วีลแจ็คได้รับบาดเจ็บก็ได้แร็ตเชต หน่วยแพทย์ของออโต้บอทส์ ช่วยรักษาชีวิตของเขาไว้ วีลแจ็คจึงได้นับถือแร็ตเชตเป็นผู้มีพระคุณของเขาที่ช่วยให้เขากลับมาดำรงชีวิตต่อไปได้ไพร์ม ไพร์ม. วีลแจ็คในภาคไพร์มมีลักษณะร่างกายไม่แตกต่างจากทรานส์ฟอร์มเมอร์สยุค G1 เท่าไหร่นัก แต่จะมีบทบาทที่ต่างจากยุค G1 เป็นอย่างมาก เพราะในภาคนี้วีลแจ็คจะมีบทบาทด้านการโจมตีข้าศึกระยะประชิดเป็นส่วนใหญ่ และมียานบินประจำตัวหนึ่งลำ มีชื่อว่า แจ็คแฮมเมอร์ (Jackhammer) ในด้านการใช้อาวุธนั้น วีลแจ็คจะถนัดในการใช้ดาบคู่ และระเบิดมือ เขาเป็นทหารในสังกัดของหน่วยเวรคเกอร์ (Wreckers) เป็นเพื่อนสนิทกับบัลค์เฮ้ด หุ่นยนต์จอมบึกที่เคยอยู่หน่วยเดียวกัน ภายหลังวีลแจ็คยังได้ มิโกะ นาคาได มนุษย์เด็กสาวจอมแก่น มาเป็นคู่หูของเขาอีกคน วีลแจ็คเริ่มปรากฎตัวในฤดูกาลที่ 1 และ 2 ในฐานะตัวละครรับเชิญ และได้กลายเป็นตัวละครหลักในฤดูกาลที่ 3 วีลแจ็คเคยถูกหุ่นยนต์ดีเซปติคอนส์ นามว่า เมคชิพ (Makeship) สวมรอยเป็นวีลแจ็คเพื่อหาตำแหน่งของฐานทัพออโต้บอท แต่วีลแจ็คสามารถซ้อนกลและปราบเมคชิพได้ทันเวลา และเขายังได้เคยร่วมมือกับแร็ตเชตเพื่อฝังไวรัสลงไปในตัวของเลเซอร์บีค มือขวาของซาวด์เวฟอีกด้วย วีลแจ็คนั้นไม่ถูกชะตากับ อัลตราแม็กนัส เท่าใดนักเนื่องจากเรื่องราวความหลังแต่เก่าก่อนของวีลแจ็คกับแม็กนัส หนำซ้ำการปฏิบัติตัวที่บ้าบิ่นมากเกินไปของวีลแจ็คในแต่ละครั้งนั้นก็ทำให้เกิดความวุ่นวายภายในหน่วยออโต้บอทส์เป็นอย่างมาก และยังทำให้อัลตราแม็กนัสไม่ค่อยพอใจ ส่วนออพติมัส ไพรม์ และ แร็ตเชต ก็ต้องคอยตักเตือนวีลแจ็คอยู่บ่อยครั้งเช่นกัน แต่ถึงกระนั้นวีลแจ็คก็ยังมีอุปนิสัยที่อ่อนโยนเมื่อเวลาที่เขาอยู่กับมิโกะ และยังมีความเคารพต่อออพติมัส ไพรม์ อยู่เสมอ เสียงพากย์วีลแจ็ค ให้เสียงภาษาไทยโดย ไกวัล วัฒนไกร (ฉบับช่องเอ็มคอตแฟมมิลี่) และให้เสียงภาษาอังกฤษโดย เจมส์ โฮราน (James Horan)ฉบับคนแสดงทรานส์ฟอร์มเมอร์ส 3 ฉบับคนแสดง. ทรานส์ฟอร์มเมอร์ส 3. วีลแจ็คในฉบับภาพยนตร์คนแสดงนั้นมีชื่อว่า คิว (Que) มีบทบาทเป็นนักประดิษฐ์ สร้างอาวุธพิเศษขนาดย่อมให้กับเพื่อนร่วมทีมของเขา ภายหลังได้เกิดเหตุการณ์ที่ บัมเบิลบี แร็ดเชต ไซด์สไวป์ และคิวเองนั้นถูก ซาวด์เวฟ บาร์ริเคด และเหล่าดีเซปติคอนส์ตัวอื่น ๆ จับเป็นเชลย คิวถูกบาร์ริเคดและลูกน้องใช้ปืนยิงจนเสียชีวิต แต่ขณะเดียวกัน แซม วิทวิคกี้ ได้ใช้อาวุธประดิษฐ์ของคิว ซึ่งคิวให้แซมไว้ก่อนสิ้นใจ ใช้สังหารสตาร์สครีมได้สำเร็จ</doc>
