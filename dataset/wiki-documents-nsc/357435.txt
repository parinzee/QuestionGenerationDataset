<doc id="357435" url="https://th.wikipedia.org/wiki?curid=357435" title="ชาล็อต กาสิรากี">ชาล็อต กาสิรากี ชาล็อต มารี ปอมลีน กาสิรากี (; 3 สิงหาคม ค.ศ. 1986 —) พระธิดาในเจ้าหญิงกาโรลีนแห่งโมนาโก กับสเตฟาโน กาสิรากี พระภัสดาคนที่สองชาวอิตาลีของเจ้าหญิงกาโรลีน ในปัจจุบันชาล็อต กาสิรากี จัดอยู่ในลำดับที่ห้าของการสืบราชบัลลังก์โมนาโก ต่อจากน้องชายคือปิแยร์ กาสิรากี นอกจากนี้กาสิรากี ถูกจัดอันดับจากนิตยสารฟอร์บให้เป็นเยาวราชนิกุลที่ทรงได้รับความนิยมมากสุดในโลก อันดับที่ 5ประวัติ ประวัติ. ชาล็อต กาสิรากี เกิดเมื่อวันที่ 3 สิงหาคม ค.ศ. 1986 ณ โรงพยาบาลกลางเจ้าหญิงเกรซ เขตมอนเตการ์โล ประเทศโมนาโก พระธิดาในเจ้าหญิงกาโรลีนแห่งโมนาโก กับสเตฟาโน กาสิรากี สุภาพบุรุษชาวอิตาลี โดยชื่อ ชาล็อต มาจากพระนามของเจ้าหญิงชาร์ลอตต์ ดัชเชสแห่งวาเลนตินัว พระปัยยิกาฝ่ายพระชนนี สเตฟาโน กาสิรากี ผู้เป็นบิดา ได้เสียชีวิตลงเมื่อวันที่ 3 ตุลาคม ค.ศ. 1990 จากอุบัติเหตุการแข่งขันเรือเร็ว หลังจากการเสียชีวิตของบิดาทั้งเจ้าหญิงกาโรลีนและครอบครัวได้อาศัยในหมู่บ้านมีดี เขตชนบทในจังหวัดแซ็ง-เรมี-เดอ-พรอว็องส์ ประเทศฝรั่งเศส เพื่อหลบหนีจากเหล่าสื่อมวลชน กาสิรากียังมีพี่ชายและน้องชายอีกสองคน คือ อันเดรีย และปิแยร์ กาสิรากี และมีน้องสาวร่วมมารดาคือ เจ้าหญิงอเล็กซันดราแห่งฮาโนเวอร์สิทธิในการสืบราชบัลลังก์ สิทธิในการสืบราชบัลลังก์. หลังจากการเปลี่ยนแปลงกฎมนเทียรบาลตามพระราชประสงค์ของเจ้าชายเรนิเยที่ 3 องค์อธิปัตย์แห่งโมนาโกในปี ค.ศ. 2002 มีผลปรากฏว่าพระโอรสและโดยถูกต้องตามกฎหมายสามารถขึ้นครองราชย์ได้ ฉะนั้นชาล็อต กาสิรากี พระธิดาที่ผ่านการสมรสอย่างถูกกฎหมายของเจ้าหญิงกาโรลีน จึงมีสิทธิในการครองราชย์ และอยู่ในลำดับที่ 5 ในการสืบราชบัลลังก์ลำดับตระกูล</doc>
