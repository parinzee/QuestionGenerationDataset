<doc id="546195" url="https://th.wikipedia.org/wiki?curid=546195" title="ศักราชจุฬามณี">ศักราชจุฬามณี ศักราชจุฬามณี หรือเรียกอีกอย่างว่า ศักราชกฎหมาย เป็นคำระบุศักราชที่พบในตำราหนังสือไทยเก่าๆ ปรากฏศักราชชนิดนี้ในตำราหนังสือไทย ในบานแผนกกฎหมาย จึงได้ชื่อว่าศักราชกฎหมาย สอบได้ความว่าถ้าปรากฏศักราชชนิดนี้ในบานแผนกกฎหมายต้องใช้เกณฑ์เลข 258 ลบ ผลลัพธ์เป็นจุลศักราช แล้วจึงแปลงจุลศักราชเป็นพุทธศักราช ศักราชชนิดนีสันนิษฐานว่าเกิดในสมัยของพระเจ้าปราสาททอง ดังข้อความที่ว่า ในสมัยพระเจ้าปราสาททอง ทรงชวนพม่าลบมหาศักราชออก 3 ปี เปลี่ยนเป็น “ศักราชจุฬามณี” เพื่อลบปีที่มีคำทำนายว่าจะเกิดเหตุร้าย แต่พม่าไม่เล่นด้วย และไม่ได้รับความนิยมจึงกลับมาใช้จุลศักราชอย่างเดิม และใช้มาจนถึงสมัยกรุงรัตนโกสินทร์</doc>
