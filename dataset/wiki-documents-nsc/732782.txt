<doc id="732782" url="https://th.wikipedia.org/wiki?curid=732782" title="กีรติ ศิวะเกื้อ">กีรติ ศิวะเกื้อ กีรติ ศิวะเกื้อ (ชื่อเล่น: โอ๊ค) เกิดเมื่อวันที่ 9 กุมภาพันธ์ พ.ศ. 2527 เป็นนักแสดงชาวไทย เขาเริ่มเป็นที่รู้จักจากละครเวทีเรื่อง Welcome to Nothing จากนั้นในปี พ.ศ. 2553 กีรติได้ร่วมแสดงในภาพยนตร์เรื่อง ผีแม่ม่ายกับผู้ชายปากแดง กับทางช่อง 3 และในปีถัดมาเขาเป็นที่รู้จักจากการนำแสดงมิวสิควีดีโอเพลง แพ้คำว่ารัก และมีโอกาสแสดงสมทบในภาพยนตร์ต่างประเทศ เรื่อง 2004 สึนามิ ภูเก็ต และ รับคำท้าจากพระเจ้า ในปี 2555 ก็ได้รับการชักชวนจากบริษัท Broadcast Thai Television ให้เป็นนักแสดงสมทบในละครเรื่อง แรงเงา ซึ่งประสบความสำเร็จอย่างมาก และทำให้กีรติมีงานแสดงละครโทรทัศน์อย่างต่อเนื่อง ในปี 2556 ได้ร่วมกับเพียงไพฑูรย์ สาตราวาห ก่อตั้งสตูดิโอสอนการแสดงชื่อ SPARK Dramaประวัติ ประวัติ. กีรติ ศิวะเกื้อ เกิดเมื่อวันที่ 9 กุมภาพันธ์ พ.ศ. 2527 เป็นนักแสดงชาวไทย เริ่มสนใจการแสดงและได้รับโอกาสแสดงละครเวทีครั้งแรกเมื่ออายุ 17 โดยได้รับการสนับสนุนจาก Santa Fe Preparatory School ประเทศสหรัฐอเมริกาเมื่อครั้งไปเป็นนักเรียนแลกเปลี่ยน กีรติกลับมาประเทศไทยและเข้าเรียนในคณะบริหารธุรกิจ มหาวิทยาลัยชินวัตร ควบคู่กับการเรียนการแสดงในวันเสาร์-อาทิตย์ ที่ โรงเรียนการแสดง บางกอกดรามา ของทางช่อง 3 และการแสดงสำหรับภาพยนตร์ที่ โรงเรียนการแสดงของสมาคมผู้กำกับภาพยนตร์แห่งประเทศไทย ปี 2547 กีรติได้แสดงภาพยนตร์เรื่อง โบอางูยักษ์ ของบริษัทสหมงคลฟิล์ม และเริ่มถ่ายโฆษณาในปีถัดมา หลังจบการศึกษาจากมหาวิทยาลัย กีรติก็ลงสมัครเรียนหลักสูตรสร้างศิลปิน (MAA) ที่โรงเรียนดนตรีมีฟ้า ซึ่งช่วยพัฒนากีรติทั้งด้านการใช้เสียง การร้องเพลง การเต้น และการแสดง ในช่วงเวลาเดียวกัน กีรติยังคงฝึกฝนและทำงานการแสดงอย่างจริงจัง โดยการเข้าเวิร์คชอปการแสดงอย่างต่อเนื่องหลากหลาย เช่น Physical Theatre, Yoga for actor, Butoh Dance, ฯลฯ และเป็นนักแสดงของกลุ่มละครเวทีหลายกลุ่ม อาทิ กลุ่มละคร B-Floor, กลุ่มละครมะขามป้อม, พระจันทร์เสี้ยวการละคอน, ละครเวทีของคณะอักษรศาสตร์ จุฬาลงกรณ์มหาวิทยาลัย ฯลฯ การแสดงของกีรติเริ่มเป็นที่รู้จักและได้รับการยอมรับจากการละครเวทีเรื่อง Welcome to Nothing ของผู้กำกับละครเวทีอิสระ นพพันธ์ บุญใหญ่ ซึ่งกีรติแสดงบทบาทของคนกว่าสิบคนในเรื่องเดียวกัน นอกจากหน้าที่นักแสดงที่กีรติตั้งใจจะทำเป็นหลักแล้ว การทำงานกับโปรดักชั่นละครโรงเล็ก กีรติยังได้โอกาสทำหน้าที่ผู้ช่วยผู้กำกับ ผู้แปลบทละคร พนักงานขายบัตรเข้าชม ล่าม ฯลฯ ปี พ.ศ. 2553 กีรติได้รับการชักชวนให้กลับสู่งานภาพยนตร์อีกครั้งโดยเป็นนักแสดงสมทบในภาพยนตร์โทรทัศน์ เรื่อง ผีแม่ม่ายกับผู้ชายปากแดง กับทางช่อง 3 ในปีถัดมา กีรติเริ่มเป็นที่รู้จักมากขึ้นจากการนำแสดงในมิวสิควีดีโอเพลง แพ้คำว่ารัก ของวงแคลอรี่ส์ บลาห์ บลาห์ และมีโอกาสแสดงสมทบในภาพยนตร์ต่างประเทศ เรื่อง The impossible และ Trade of Innocents ปี 2555 ก็ได้รับการชักชวนจากบริษัท Broadcast Thai Television ให้เป็นนักแสดงสมทบในละครเรื่อง แรงเงา ซึ่งประสบความสำเร็จอย่างมาก และทำให้กีรติมีงานแสดงละครโทรทัศน์อย่างต่อเนื่อง ปี พ.ศ. 2556 กีรติร่วมกับแอคติ้งโคชและคนเขียนบทละครโทรทัศน์ เพียงไพฑูรย์ สาตราวาหะ ก่อตั้งสตูดิโอสอนการแสดงชื่อ SPARK Drama เปิดสอนการแสดงสำหรับผู้สนใจทั่วไป และ SPARK Drama Team ยังเป็นทีมฝึกสอนการแสดงในละครและภาพยนตร์หลายเรื่อง อาทิ ละคร สาวน้อยร้อยล้าน (ช่อง3), AF 11 The Series (True), GPA สถาบันพันธุ์แสบ (GMM25), ลูกทุ่ง Actually (สหมงลฟิล์ม) ฯลฯ ปัจจุบัน กีรติยังคงทำหน้าที่นักแสดงเป็นหลัก และสอนการแสดงในเวลาว่างผลงานภาพยนตร์ผลงาน. ภาพยนตร์. - โบอา งูยักษ์ (2549) - ภาพยนตร์สั้น สงจิว มังกรโพ้นทะเล (2549) - แก๊งค์แห้ว (2551) - Snap Shot (2550) - ปลุกผีมากัด (2554) - ภาพยนตร์สั้น Hunted by a Freak (2554) - ผีแม่ม่ายกับผู้ชายปากแดง ภาค 2 (2554) - แฟนผมเห็นผี (2554) - ผู้ใหญ่บ้านนะยะ (2554) - ภาพยนตร์สั้น ผีแม่ม่ายกับผู้ชายปากแดง (2554) - 2004 สึนามิ ภูเก็ต (2555) - ภาพยนตร์สั้น Choices (2555) - ภาพยนตร์สั้น เลศนัย (2555) - ชอบกด Like ใช่กด Love (2555) - ลำนำอัมพวา (2555) - ATM เออรัก เออเร่อ (2555) - รับคำท้าจากพระเจ้า (2556) - Trade of Innocents (2556) - ภาพยนตร์สั้น ไอ้ตี๋บุหรี่ 5 มวน (2557) - Underground (2557) - Twilight over Burma (2558) - ภาพยนตร์สั้น “ชุดสำนึกไทย” เรื่อง มารยาทไทย (2558) - 30 Degrees in February II(2558) - ภาพยนตร์ Operation Mekong (2559)ละครโทรทัศน์ละครโทรทัศน์. - แม่ผัวตะบันไฟ แม่ยายตะไลเพลิง ทีวีธันเดอร์ (2554) - แรงเงา บรอดคาสต์ไทยเทเลวิชั่น (2555) - เซน...สื่อรักสื่อวิญญาณ ตอน ดาบดื่มเลือด (2555) - คู่กรรม (2556) - นางร้ายสายลับ (2556) - ในม่านเมฆ (2557) - กุหลาบซ่อนกลิ่น (2557) - แสนดี (2557) - ดาวเคียงเดือน (2557) - Club Friday The Series 5 ความลับของมิ้นต์กับมิว (2557) รับบท หมี - หวานใจนายกระจอก (2557) - ลมซ่อนรัก (2557) - Club Friday To Be Continued ตอน มิ้นกับมิว (2558) รับบท หมี - กระสือมหานคร (2558) - ผู้กองยอดรัก (2558) - I Wanna Be Sup'Tar วันหนึ่งจะเป็นซุปตาร์ (2558) - สาวน้อยร้อยล้าน (2559) - บุษบาเร่ฝัน (2559) - ร้อยป่าไว้ด้วยรัก (2560) - The Cupids บริษัทรักอุตลุด (2560) - อาคม (2560) (รับเชิญ) - เล่ห์ลับสลับร่าง (2560) - ตี๋ใหญ่ดับเครื่องชน - ชั่วโมงต้องมนต์ (2561) (รับเชิญ) - ลมไพรผูกรัก (2561) - สิงหะนาคะ (2561) - แรงเงา 2 (2561)มิวสิควิดีโอมิวสิควิดีโอ. - เพลง แพ้คำว่ารัก ศิลปิน แคลอรี่ส์ บลาห์ บลาห์ (2554)ละครเวทีละครเวที. - Jesus Christ Super Star (2545) - Guru Theatre I (2549) - ศรีบูรพา (2549) - Guru Theatre II (2550) - ละคร 24 ชั่วโมง (2551) - หยดน้ำตาในทะเล (2551) - GTA เกมชีวิต (2551) - The Mind Game (2551) - Welcome to Nothing (2551) - ประสาทแตก (2551) - หลง/รัก นนทุก (2552) - That’s Amore (2553) - แรงครู (2554)</doc>
