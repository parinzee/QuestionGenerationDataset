<doc id="742491" url="https://th.wikipedia.org/wiki?curid=742491" title="โรงเรียนประทาย">โรงเรียนประทาย โรงเรียนประทาย () (บ้างเรียก โรงเรียนดงเค็ง) เป็นโรงเรียนมัธยมศึกษาขนาดใหญ่พิเศษ เป็นโรงเรียนรัฐบาลประจำอำเภอประทาย จังหวัดนครราชสีมา เปิดสอนตั้งแต่ระดับชั้นมัธยมศึกษาปีที่ 1-6 สังกัดองค์การบริหารส่วนจังหวัดนครราชสีมา กระทรวงมหาดไทย โรงเรียนแบ่งออกเป็น 2 ส่วน โดย ฝั่งทิศตะวันตก มีเนื้อที่ 44 ไร่ 1 งาน 18 ตารางวา และฝั่งทิศตะวันออก มีเนื้อที่ 20 ไร่ 1 งานประวัติโรงเรียนประทาย ประวัติโรงเรียนประทาย. โรงเรียนประทาย เป็นโรงเรียนรัฐบาลแห่งแรกในอำเภอประทาย จังหวัดนครราชสีมา ได้รับการอนุมัติให้จัดตั้งขึ้นตามประกาศของกระทรวงศึกษาธิการ เมื่อวันที่ 7 เมษายน พุทธศักราช 2514 บนเนื้อที่ 64 ไร่ 2 งาน 18 ตารางวา ในช่วงแรกเปิดทำการสอนในระดับมัธยมศึกษาตอนต้น (ช่วงชั้นที่ 3) แบบสหศึกษา โดยมีผู้บริหารคนแรก คือ นายจารุ โรจนรังสิมันต์ ดำรงตำแหน่งครูใหญ่ โรงเรียนประทายได้เจริญเติบโตขึ้นอย่างรวดเร็ว ไม่ว่าจะเป็นเรื่องของอาคาร สถานที่ และจำนวนนักเรียน จึงได้รับอนุมัติจากกระทรวงศึกษาธิการ ให้เปิดสอนในระดับมัธยมศึกษาตอนปลาย (ช่วงชั้นที่ 4) ในปีพุทธศักราช 2521 โรงเรียนประทาย ได้เจริญเติบโตขึ้นอย่างรวดเร็ว เพราะได้รับความสนใจและสนับสนุนจากประชาชนในท้องถิ่น และใกล้เคียงเป็นอย่างดียิ่ง โดยการส่งบุตรหลานเข้าเรียนเป็นจำนวนมาก และได้ให้ความช่วยเหลือและสนับสนุนโรงเรียนทั้งทางด้านทุนทรัพย์และคำแนะนำในการพัฒนาโรงเรียนและด้านต่างๆ และในปี พุทธศักราช 2550 โรงเรียนประทาย ได้รับการถ่ายโอนไปสังกัดยัง องค์การบริหารส่วนจังหวัดนครราชสีมา กรมการปกครองส่วนท้องถิ่น กระทรวงมหาดไทยสัญลักษณ์ประจำโรงเรียนประทายสัญลักษณ์ประจำโรงเรียนประทาย. - ตราประจำโรงเรียน เป็นรูปป้อมปราการครอบด้วยเสมา หมายถึง ประทายเจริญได้ด้วยการศึกษา (ประทาย แปลว่า ป้อมปราการ)- คติธรรมประจำโรงเรียน ทนฺโต เสฏฺโฐ มนุสฺเสสุ แปลว่า ในหมู่มนุษย์ ผู้ฝึกดีแล้ว เป็นผู้ประเสริฐ- ปรัชญาประจำโรงเรียน สุขภาพสมบูรณ์ เพิ่มพูนความรู้ เชิดชูคุณธรรม- แสด - ดำ คือสีประจำโรงเรียน ที่มีความหมายถึง ความกล้าหาญ ความอดทน นำมาซึ่งความยิ่งใหญ่ชั่วนิจนิรันดร์ - สีแสด เป็นสีประจำจังหวัดนครราชสีมา แสดงถึงความกล้าหาญ - สีดำ เป็นสีของป้อมพระกาฬและสีของผลหมากเค็ง (นางดำ) ซึ่งเป็นต้นไม้ที่เป็นชื่อชุมชนที่โรงเรียนตั้งอยู่ (ชุมชนหัวดงเค็ง) แสดงถึงความอดทน และความยิ่งใหญ่- ต้นไม้ประจำโรงเรียน ต้นหมากเค็ง (นางดำ) หมายถึง ความเข้มแข็ง ความอดทนต่ออุปสรรคต่างๆ</doc>
