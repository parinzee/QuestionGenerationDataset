<doc id="832981" url="https://th.wikipedia.org/wiki?curid=832981" title="ทอม เดวีส์ (นักฟุตบอลเกิด พ.ศ. 2541)">ทอม เดวีส์ (นักฟุตบอลเกิด พ.ศ. 2541) ทอมัส "ทอม" เดวีส์ () เกิดเมื่อวันที่ 30 มิถุนายน ค.ศ. 1998 เป็นนักฟุตบอลชาวอังกฤษปัจจุบันเล่นให้กับเอฟเวอร์ตัน ในตำแหน่งกองกลางประวัติ ประวัติ. เดวี่ส์เกิดเมื่อวันที่ 30 มิถุนายน ค.ศ. 1998 เป็นชาวเมือง ลิเวอร์พูล โดยกำเนิดและมีศักดิ์เป็นหลานของ อดีตนักฟุตบอลของเอฟเวอร์ตันชุดคว้าแชมป์ดิวิชัน 1 (เดิม) ฤดูกาล 1969–70ระดับสโมสรเอฟเวอร์ตัน ระดับสโมสร. เอฟเวอร์ตัน. เดวี่ส์เข้าร่วมศูนย์ฝึกเยาวชนของเอฟเวอร์ตันเมื่อ ค.ศ. 2009 ขณะอายุ 11 ปี และได้รับการตอบแทนด้วยสัญญาการเป็นนักฟุตบอลอาชีพเมื่อวันที่ 30 กันยายน ค.ศ. 2015 ขณะอายุ 17 ปี เดวี่ส์ประเดิมสนามให้กับทีมชุดใหญ่เมื่อวันที่ 16 เมษายน ค.ศ. 2016 เมื่อถูก โรเบร์โต มาร์ตีเนซ กุนซือในขณะนั้นส่งลงไปเป็นตัวสำรองแทน ดาร์รอน กิ๊บสัน ในนาทีที่ 83 ในนัดที่ทีมทอฟฟี่สีน้ำเงินเปิด กูดิสันพาร์ก เสมอกับทีมนักบุญ เซาแธมป์ตัน 1–1 จนกระทั่งวันที่ 15 พฤษภาคม ค.ศ. 2016 ซึ่งเป็นนัดสุดท้ายของฤดูกาล 2015–16 ภายหลังจากที่มาร์ตีเนซถูกทางสโมสรสั่งปลด กุนซือรักษาการในขณะนั้นได้ส่งเดวีส์ลงประเดิมสนามในฐานะตัวจริงนัดแรกในนัดที่ทีมทอฟฟี่สีน้ำเงินเอาชนะทีมนกขมิ้น นอริชซิตี 3–0 และในนัดนี้เดวีส์ได้รับเลือกให้เป็น แมน ออฟ เดอะ แมตช์ อีกด้วย ในวันที่ 3 สิงหาคม ค.ศ. 2016 เดวีส์ได้จรดปากกาต่อสัญญากับต้นสังกัดไปอีก 5 ปีจนถึงปี ค.ศ. 2021 จากนั้นในวันจันทร์ที่ 2 มกราคม ค.ศ. 2017 ในฤดูกาล 2016–2017 เดวีส์ได้ประเดิมสนามเป็นตัวจริงนัดแรกในนัดที่เปิดบ้านเอาชนะเซาแธมป์ตัน 3–0 ต่อมาในวันอาทิตย์ที่ 15 มกราคม ค.ศ. 2017 เดวีส์ได้ประเดิมประตูแรกให้กับตัวเองในนัดที่เอฟเวอร์ตันเปิดบ้านเอาชนะเรือใบสีฟ้า แมนเชสเตอร์ซิตี 4–0 โดยเดวีส์เป็นผู้ทำประตูที่ 3</doc>
