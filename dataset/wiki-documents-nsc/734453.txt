<doc id="734453" url="https://th.wikipedia.org/wiki?curid=734453" title="อ็องตอนี มาร์ซียาล">อ็องตอนี มาร์ซียาล อ็องตอนี มาร์ซียาล () เกิดเมื่อวันที่ 5 ธันวาคม ค.ศ. 1995 เป็นนักฟุตบอลอาชีพชาวฝรั่งเศส ปัจจุบันเล่นให้กับแมนเชสเตอร์ยูไนเต็ดในตำแหน่งกองหน้า มาร์ซียาลได้รับฉายาว่า "อ็องรีคนใหม่" เนื่องจากมีลีลาการเล่นคล้ายกับตีแยรี อ็องรี อดีตนักฟุตบอลชาวฝรั่งเศสรุ่นพี่ มาร์ซียาลได้ย้ายมาสู่แมนเชสเตอร์ยูไนเต็ดด้วยความฮือฮา เนื่องจากถูกซื้อตัวมาจากมอนาโกในลีกเอิงในวันสุดท้ายก่อนที่การซื้อขายผู้เล่นในยุโรปจะปิดลง ด้วยค่าตัวที่สูงถึง 36 ล้านปอนด์ ขณะมีอายุเพียง 19 ปี ว่ากันว่าค่าตัวนี้แท้จริงแล้วอาจสูงถึง 59 ล้านปอนด์ มาร์ซียาลยิงประตูได้ทันทีที่ลงเล่นเป็นครั้งแรกในศึกแดงเดือด ซึ่งแมนเชสเตอร์ยูไนเต็ดพบกับลิเวอร์พูลที่สนามโอลด์แทรฟฟอร์ด ในพรีเมียร์ลีกนัดที่ 5 ของฤดูกาล โดยแมนเชสเตอร์ยูไนเต็ดเป็นฝ่ายชนะไปได้ 3-1 และมาร์ซียาลเป็นผู้ยิงประตูที่ 3 ปิดท้ายการแข่งขันสถิติการเล่นในสโมสร</doc>
