<doc id="44140" url="https://th.wikipedia.org/wiki?curid=44140" title="กษมา วรวรรณ ณ อยุธยา">กษมา วรวรรณ ณ อยุธยา คุณหญิงกษมา วรวรรณ ณ อยุธยา กรรมการกฤษฎีกาอดีตเลขาธิการคณะกรรมการการศึกษาขั้นพื้นฐาน (กพฐ.) อดีตปลัดกระทรวงศึกษาธิการ อธิบดีกรมสามัญศึกษาคนสุดท้าย เลขาธิการคณะกรรมการการประถมศึกษา (กปช.) ที่ปรึกษาโครงการตามพระราชดำริสมเด็จพระเทพรัตนราชสุดา ฯ สยามบรมราชกุมารี และตำแหน่งอื่นๆ อีกหลายตำแหน่งในกระทรวงศึกษาธิการประวัติ ประวัติ. คุณหญิงกษมา วรวรรณ ณ อยุธยา หรือ คุณหญิง ดร.กษมา วรวรรณ ณ อยุธยา นามสกุลเดิม จาติกวณิช เกิดวันที่ 26 ตุลาคม พ.ศ. 2492 เป็นบุตรีเพียงคนเดียวของศาสตราจารย์ นายแพทย์ กษาน จาติกวณิช อดีตผู้อำนวยการโรงพยาบาลศิริราชและอธิการบดีมหาวิทยาลัยมหิดล กับท่านผู้หญิงสุมาลี จาติกวณิช นายกสมาคมติดตามการพัฒนาสตรีไทย เป็นหลานปู่ของพลตำรวจโท พระยาอธิกรณ์ประกาศ (หลุย จาติกวณิช) อดีตอธิบดีกรมตำรวจ โดยชื่อ "กษมา" หมายถึง ความอดทน อดกลั้น เป็นชื่อที่คุณปู่ตั้งให้ เพื่อให้หลานสาวมีชื่อคล้าย ๆ กับบุตรชายของท่าน คือ กษม กษาน และเกษม คุณหญิงกษมา ยังมีศักดิ์เป็นลูกพี่ลูกน้องกับนายกรณ์ จาติกวณิช อีกด้วย คุณหญิงกษมา จาติกวณิช สมรสกับรองศาสตราจารย์ หม่อมราชวงศ์ชาญวุฒิ วรวรรณ โอรสในหม่อมเจ้าโวฒยากร วรวรรณ และหม่อมจิตรา วรวรรณ ณ อยุธยา (พี่สาวของอานันท์ ปันยารชุน อดีตนายกรัฐมนตรี) มีบุตรด้วยกันคือ หม่อมหลวงวรุตม์ วรวรรณ คุณหญิงกษมา วรวรรณ ณ อยุธยา นับได้ว่าเป็นบุคคลที่มีบทบาทสำคัญในวงการการศึกษาของไทยคนหนึ่ง เคยดำรงตำแหน่งสำคัญๆ ในกระทรวงศึกษาธิการหลายตำแหน่ง อาทิ ปลัดกระทรวงศึกษาธิการ เลขาธิการคณะกรรมการการศึกษาขั้นพื้นฐาน เลขาธิการคณะกรรมการการประถมศึกษา อธิบดีกรมสามัญศึกษา อธิบดีกรมการศึกษานอกโรงเรียน ผู้ตรวจราชการกระทรวงศึกษาธิการ อธิบดีกรมวิชาการ ฯลฯ ต่อมาในเดือนกันยายน พ.ศ. 2552 ได้ยื่นหนังสือลาออกต่อรัฐมนตรีว่าการกระทรวงศึกษาธิการ โดยลาออกแบบไม่ขอเข้าร่วมโครงการเกษียณอายุราชการก่อนกำหนดเพื่อเปิดทางให้ผู้บริหารในสำนักงานคณะกรรมการการศึกษาขั้นพื้นฐาน (สพฐ.) ได้ขึ้นมาแทน ทั้งนี้คุณหญิงกษมา เกิดวันที่ 26 ตุลาคม 2492 และจะมีอายุครบ 60 ปีบริบูรณ์ในปีนี้ แต่เพราะเกิดหลัง 30 กันยายน จึงจะเกษียณอายุราชการในปี 2553 ซึ่งคุณหญิงกษมา ได้รับพระราชทานพระนิพนธ์จากสมเด็จพระเทพรัตนราชสุดาฯ สยามบรมราชกุมารี ในโอกาสครบ 5 รอบ มีความตอนหนึ่งว่า "คุณหญิงกษมา วรวรรณ เป็นนักการศึกษาที่มีความรู้สูง มีประสบการณ์ยาวนาน มีวิสัยทัศน์กว้างไกลการบริหารการศึกษา"ประวัติการศึกษาประวัติการศึกษา. - ระดับประถมศึกษา โรงเรียนอาชีวะศิลป์ - ระดับมัธยมศึกษาตอนต้น โรงเรียนวัฒนาวิทยาลัย - ระดับมัธยมศึกษาตอนปลาย โรงเรียนเตรียมอุดมศึกษา และ Prior's Field School ประเทศอังกฤษ - ระดับปริญญาตรี Social Relations (Cum Laude) มหาวิทยาลัยฮาร์วาร์ด สหรัฐอเมริกา - ระดับปริญญาโท ทางครุศาสตร์ มหาวิทยาลัยฮาร์วาร์ด ประเทศสหรัฐอเมริกา - ระดับปริญญาเอก สาขาการวางแผนการศึกษา มหาวิทยาลัยฮาร์วาร์ด สหรัฐอเมริกา - วิทยาลัยป้องกันราชอาณาจักร รุ่น 40 (วปรอ. 4010])ประวัติการรับราชการประวัติการรับราชการ. - พ.ศ. 2527-2533 ผอ.กองแผนงาน กรมการศึกษานอกโรงเรียน - พ.ศ. 2533-2536 รองอธิบดีกรมการศึกษานอกโรงเรียน - พ.ศ. 2536-2537 ผู้ตรวจราชการสำนักงานปลัดกระทรวงศึกษาธิการ - พ.ศ. 2537-2539 อธิบดีกรมวิชาการ - พ.ศ. 2539-2540 อธิบดีกรมการศึกษานอกโรงเรียน - พ.ศ. 2542 ผู้อำนวยการศูนย์ปฏิบัติการปฏิรูปการศึกษา กระทรวงศึกษาธิการ - พ.ศ. 2540-2543 เลขาธิการคณะกรรมการการประถมศึกษาแห่งชาติ - พ.ศ. 2543-2545 อธิบดีกรมสามัญศึกษา - พ.ศ. 2545-2546 ปลัดกระทรวงศึกษาธิการ - พ.ศ. 2545-2546 นายกสภาสถาบันเทคโนโลยีราชมงคล - พ.ศ. 2546-2547 เลขาธิการคณะกรรมการการศึกษาขั้นพื้นฐาน - พ.ศ. 2547-2549 ปลัดกระทรวงศึกษาธิการ - พ.ศ. 2549-2552 เลขาธิการคณะกรรมการการศึกษาขั้นพื้นฐาน - พ.ศ. 2555-ปัจจุบัน ที่ปรึกษาโครงการตามพระราชดำริสมเด็จพระเทพรัตนราชสุดา ฯ สยามบรมราชกุมารีการดำรงตำแหน่งอื่นๆการดำรงตำแหน่งอื่นๆ. - ประธานคณะกรรมการส่งเสริมสวัสดิการ และสวัสดิภาพครู และบุคลากรทางการศึกษา - นายกสภาสถาบันเทคโนโลยีปทุมวัน - นายกสภามหาวิทยาลัยเทคโนโลยีราชมงคล - คณะกรรมการข้าราชการพลเรือน - คณะกรรมการสำนักงานบริหารงานและพัฒนาองค์ความรู้ - คณะกรรมการเลือกตั้งสถาบันเทคโนโลยีแห่งเอเชียการทำงานในคณะกรรมการปฏิรูปประเทศ การทำงานในคณะกรรมการปฏิรูปประเทศ. คุณหญิงกษมา วรวรรณ ณ อยุธยา ได้เข้ามารับหน้าที่เป็นคณะกรรมการปฏิรูปประเทศ ภายหลังการชุมนุมของกลุ่มคนเสื้อแดง พ.ศ. 2553 ยุติลง ในช่วงเดือนกรกฎาคม พ.ศ. 2553 โดยทำหน้าที่ยกร่างแผนปฏิบัติการที่สามารถนำไปปฏิบัติ และแก้ไขปัญหาความอยุติธรรม และความเหลื่อมล้ำที่เกิดขึ้น ซึ่งคณะกรรมการดังกล่าวประกอบด้วยคณะกรรมการ จำนวน 19 คน ทำงานคู่ขนานไปกับคณะกรรมการสมัชชาปฏิรูปประเทศประกาศเกียรติคุณประกาศเกียรติคุณ. - รางวัล"ครุฑทองคำ" ผู้บริหารราชการพลเรือนดีเด่น ปี พ.ศ. 2538 จากสมาคมข้าราชการพลเรือนแห่งประเทศไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2545 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2540 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - พ.ศ. 2548 - เครื่องราชอิสริยาภรณ์จุลจอมเกล้า ชั้นตติยจุลจอมเกล้า (ต.จ.) - พ.ศ. 2551 - เครื่องราชอิสริยาภรณ์อันเป็นสิริยิ่งรามกีรติ ลูกเสือสดุดีชั้นพิเศษ - เหรียญจักรพรรดิมาลา (ร.จ.พ.)ชีวิตส่วนตัว ชีวิตส่วนตัว. ปัจจุบันอาศัยอยู่ที่ เขตปทุมวัน กรุงเทพมหานคร</doc>
