<doc id="435205" url="https://th.wikipedia.org/wiki?curid=435205" title="วุฒิชัย กิตติธเนศวร">วุฒิชัย กิตติธเนศวร ดร.วุฒิชัย กิตติธเนศวร อดีตสมาชิกสภาผู้แทนราษฎรจังหวัดนครนายก อดีตประธานสภาจังหวัดนครนายก 4 สมัย และอดีตนายกองค์การบริหารส่วนจังหวัดนครนายก เคยเป็นสมาชิกสภาผู้แทนราษฎร สังกัดพรรคเพื่อไทย แต่ในการเลือกตั้ง พ.ศ. 2554 ได้ย้ายมาสังกัดพรรคภูมิใจไทย นอกจากนี้ยังเป็น ส.ส.และนักการเมืองท้องถิ่นที่มีสถิติไม่เคยแพ้ใครในจังหวัดนครนายกอีกด้วยประวัติ ประวัติ. ดร.วุฒิชัย กิตติธเนศวร เกิดเมื่อวันที่ 6 กันยายน พ.ศ. 2497 เป็นบุตรของนายกิมไฮ้ กับนางซิวคี้ แซ่โง้ว สมรสกับนางกอบแก้ว ชิระกุล กรรมการผู้จัดการบริษัทกอบชัยคอนกรีต จำกัด มีบุตร 2 คน คือ นายปิยวัฒน์ กิตติเนศวร กับนางสาวรวิภา กิตติธเนศวร ดร.วุฒิชัย สำเร็จการศึกษาระดับปริญญาตรีและปริญญาโท จากคณะรัฐศาสตร์ มหาวิทยาลัยรามคำแหง และสำเร็จการศึกษาระดับปริญญาเอก สาขารัฐประศาสนศาสตร์ ที่มหาวิทยาลัยราชภัฏสวนดุสิตการทำงาน การทำงาน. ดร.วุฒิชัย กิตติธเนศวร เริ่มต้นงานการเมืองโดยการเป็นนักการเมืองท้องถิ่น ได้รับแต่งตั้งเป็นประธานสภาจังหวัดนครนายก (สจ.) และเป็นนายกองค์การบริหารส่วนจังหวัดนครนายก (อบจ.)เรียกได้ว่าเป็นนักการเมืองที่มีประสบการณ์โชคโชนเพราะเคยเป็นนักการเมืองท้องถิ่นมาแล้วแทบจะทุกตำแหน่ง เคยเป็นสมาชิกสภาผู้แทนราษฎร จังหวัดนครนายก สังกัดพรรคพลังประชาชน (ต่อมาถูกยุบพรรคจึงย้ายมาสังกัดพรรคเพื่อไทย) ต่อมาในการเลือกตั้ง พ.ศ. 2554 ได้ย้ายมาลงสมัครในสังกัดพรรคภูมิใจไทย และสามารถเอาชนะนายเกรียงไกร กิตติธเนศวร จากพรรคเพื่อไทย (ผู้เป็นหลาน) และนายชาญชัย อิสระเสนารักษ์ จากพรรคประชาธิปัตย์ได้ ในปี พ.ศ. 2557 ศาลฎีกาแผนกคดีอาญาของผู้ดำรงตำแหน่งทางการเมือง มีคำพิพากษาให้เขาต้องรับโทษจำคุก 10 ปี และปรับ 200,000 บาท โทษจำคุกให้รอการลงโทษไว้ 1 ปี และห้ามมิให้ดำรงตำแหน่งทางการเมือง หรือดำรงตำแหน่งใดในพรรคการเมืองเป็นเวลา 4 ปี จากกรณีจงใจยื่นบัญชีทรัพย์สินและหนี้สินและเอกสารประกอบด้วยข้อความอันเป็นเท็จ</doc>
