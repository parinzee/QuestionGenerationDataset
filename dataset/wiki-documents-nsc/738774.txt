<doc id="738774" url="https://th.wikipedia.org/wiki?curid=738774" title="วัดนิตไต">วัดนิตไต วัดคะกุโอซัง นิตไต () หรือ วัดญี่ปุ่น-ไทย เป็นวัดพุทธในนครนะโงะยะ จังหวัดไอชิ ประเทศญี่ปุ่น วัดแห่งนี้เป็นวัดพุทธที่ไม่ขึ้นกับสำนักและนิกายใดๆ ทุกวันที่ 21 ของเดือน บริเวณหน้าวัดจะมีการจัดถนนคนเดินขนาดใหญ่ประวัติ ประวัติ. วัดนิตไตสร้างขึ้นใน พ.ศ. 2447 เพื่อใช้เป็นสถานที่ประดิษฐานพระพุทธรูปนามว่า "พระพุทธศากยมุนี" ซึ่งได้รับพระราชทานจากพระบาทสมเด็จพระจุลจอมเกล้าเจ้าอยู่หัว ชื่อวัดนิตไตนั้น มาจากการประสมตัวอักษรคันจิ 日 ที่หมายถึงญี่ปุ่น กับ 泰 ที่หมายถึงไทย ดังนั้นจึงมีอึกชื่อหนึ่งว่า วัดญี่ปุ่น-ไทย นอกจากนี้ ภายในวัดยังมีพระบรมราชานุสาวรีย์ของรัชกาลที่ 5 ตั้งอยู่ด้วย เพื่อเป็นเกียรติและแสดงถึงมิตรไมตรีของทั้งสองประเทศ ภายในวัดยังมีระฆังยักษ์ สลักอักษรพระปรมาภิไธยย่อของรัชกาลที่ 5 และรัชกาลที่ 9 นอกจากนี้ ในเขตกำแพงวัดยังมีสถูปเจดีย์ศิลปะแบบอินเดีย ภายในประดิษฐานพระบรมสารีริกธาตุจากเมืองกบิลพัสดุ์ ซึ่งรัชกาลที่ 5 ได้พระราชทานแบ่งมาตั้งอยู่อีกด้วยระเบียงภาพ</doc>
