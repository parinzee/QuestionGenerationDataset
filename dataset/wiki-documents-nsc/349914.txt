<doc id="349914" url="https://th.wikipedia.org/wiki?curid=349914" title="หอแต๋วแตกแหวกชิมิ">หอแต๋วแตกแหวกชิมิ หอแต๋วแตกแหวกชิมิ เป็นภาพยนตร์ไทย เป็นภาพยนตร์ภาคที่ 3 ในภาพยนตร์ชุดหอแต๋วแตก กำกับภาพยนตร์โดย พจน์ อานนท์ สร้างโดย พระนครฟิลม์ นำแสดงโดย โก๊ะตี๋ อารามบอย, จาตุรงค์ มกจ๊ก, เอกชัย ศรีวิชัย, ยิ่งศักดิ์ จงเลิศเจษฎาวงศ์, โก๊ะตี๋ อารามบอย, วีรดิษฐ์ ศรีมาลัย ร่วมด้วย อาภาพร นครสวรรค์, ภรัณยู โรจนวุฒิธรรม, คชาภา ตันเจริญ เริ่มออกฉายวันที่ 6 มกราคม พ.ศ. 2554 ต้อนรับปีใหม่ พ.ศ. 2554 ภาพยนตร์ทำรายได้ 33.94 ล้านบาทเนื้อเรื่อง เนื้อเรื่อง. เจ๊แต๋ว (จาตุรงค์ พลบูรณ์), เจ๊การ์ตูน (ยิ่งศักดิ์ จงเลิศเจษฎาวงศ์) และ มดดำ (เอกชัย ศรีวิชัย) กะเทยสามพี่น้องได้ช่วยปลดปล่อยวิญญาณ อุษามณี ผีนางรำที่ถูกจองจำหลายสิบปีสำเร็จ ชื่อเสียงของเจ๊สามพี่น้องและ แพนเค้ก (โก๊ะตี๋ อารามบอย) ผีคู่บุญเพื่อนซี้ของสามเจ๊โด่งดังจนมีคนเขียนจดหมายมาขอความช่วยเหลือ ให้เจ๊ทั้งสามช่วยมาบริหาร maison la’dolce vita หอพักชายล้วนที่มีความลับแอบแฝง โดยมี แววสวาท (อาภาพร นครสวรรค์) เป็นหัวหน้าหอเก่าผู้กุมความลับทั้งหมด แน่นอนเธอคอยกีดกันบรรดาเจ๊ ๆ ทั้งหลายไม่ให้อยู่ดูแลหอพักนี้ได้ เพราะเธอ กลัวว่าความลับที่เธอปกปิดไว้จะถูกเปิดเผย และ สวนสวาท (คชาภา ตันเจริญ) อดีตหัวหน้าคนดูแลหอ มีนิสัยพูดไทยคำอังกฤษคำ คอยเจ้ากี้เจ้าการทุก ๆ เรื่องที่เกิดขึ้นภายในหอแห่งนี้ ภารกิจใหม่ของสามเจ๊เริ่มต้นด้วยความสงสัย อยากรู้ว่าใครกันที่เขียนจดหมายมาขอความช่วยเหลือ แล้วหอแห่งนี้มีอะไรที่เป็นปริศนาให้ค้นหา สามเจ๊เริ่มภารกิจตั้งแต่คืนแรกที่ไปถึง คำสั่งของแววสวาท คนดูแลหอเก่าที่สั่งห้ามย่างกายเข้าไปในหอแดงโดยเด็ดขาด บวกกับภาพหนุ่ม ๆ ที่วิ่งหนีหัวซุกหัวซุนออกมาจากหอแดงกันในยามค่ำคืน ทำให้สามเจ๊และผีแพนเค้กพยายามทุกวิถีทางที่จะค้นหาความจริงที่แววสวาทพยายามปกปิด ระหว่างภารกิจแพนเค้กได้เจอกับ แท่งทอง (ภรัณยู โรจนวุฒิธรรม) หนุ่มหล่อที่อาศัยอยู่ที่หอแห่งนั้น แพนเค้กตกหลุมรักแท่งทองเข้าอย่างจัง แต่ก็เจออุปสรรคก้อนใหญ่ เพราะเจ๊ทั้งสามก็หลงรักแท่งทองเหมือนกันนักแสดงนักแสดง. - จาตุรงค์ พลบูรณ์ รับบท เจ๊แต๋ว - เอกชัย ศรีวิชัย รับบท มดดำ - ยิ่งศักดิ์ จงเลิศเจษฎาวงศ์ รับบท เจ๊การ์ตูน - เจริญพร อ่อนละม้าย รับบท แพนเค้ก - วีรดิษฐ์ ศรีมาลัย รับบท อาโคย (นะโม) - อาภาพร นครสวรรค์ รับบท แววสวาท มิรู้ลืม - คชาภา ตันเจริญ รับบท สวนสวาท - ภรัณยู โรจนวุฒิธรรม รับบท แท่งทอง - โซเฟีย ลา รับบท ผกากรอง - ชัยวัฒน์ ทองแสง รับบท เม่น , หัวหน้าหมาป่า - กรรชัย กำเนิดพลอย รับบท เมย์ เฟื่อง - บอล เชิญยิ้ม รับบท กลูตาไทโอน - โจอี้ เชิญยิ้ม รับบท แอลคาเนทีน - รัฐศาสตร์ รุ่งศิริทิพย์ รับบท ลูกน้องหมาป่า - ธนา สุทธิกมล รับบท บาทหลวงงานสร้าง งานสร้าง. ภาพยนตร์ใช้เวลาถ่ายทำทั้งหมด 20 วัน เพราะได้คิวของนักแสดงยาก โดยถ่ายทำไปแก้บทไปเรื่อย ๆ ต้องแก้ไขบทพลิกไปมาจนตัวละครครบ ทั้ง ๆ ที่บางคนไม่ได้เจอกัน โดยไม่ได้ถ่ายเจาะด้วยกัน ซึ่งจริง ๆ แล้ว หนังจะเสร็จตั้งแต่เดือนสิงหาคม - กันยายน พ.ศ. 2553 แต่ก็ต้องรอหนึ่งเดือน เพราะติดนักแสดงที่ไปต่างประเทศ จนปิดกล้องในเดือนตุลาคม พ.ศ. 2553 ลักษณะการทำงานไม่แตกต่างจากภาคเดิม คือ เป็นหนังที่ไม่มีบทสำเร็จรูปที่ใช้ในการถ่ายทำ โดยได้นักแสดงมาช่วยคิดบทพูด แต่ผู้กำกับต้องคิดไว้ก่อนว่าหนังจะไปทางไหน แล้วนักแสดงจะใส่บทพูดไป เนื้อเรื่องของเรื่องนี้ยังได้ล้อเลียนหนังแวมไพร์อย่าง Twilight ด้วยข้อพิพาทชื่อเรื่อง ข้อพิพาท. ชื่อเรื่อง. ตอนแรกภาพยนตร์จะใช้ชื่อว่า หอแต๋วเจิดเตลิดแตก แต่ก็ยกเลิกไปเนื่องจากคิดว่าต้องมีคำว่า "หอแต๋วแตก" ซึ่งเป็นเอกลักษณ์ของหนัง ผู้กำกับพจน์ อานนท์ จึงได้ตั้งชื่อว่า "หอแต๋วแตก แหกชิมิ" เนื่องจากในภาคก่อนมีชื่อว่า "หอแต๋วแตก แหกกระเจิง" จึงน่าจะใช้ได้ แต่ด้วยความสนใจของสังคมบางส่วนจากการไม่ยอมรับคำว่า ชิมิ ที่เป็นแค่ภาษาพูด ไม่ได้มีส่วนในการใช้จริงจัง และ มีการตีความหมายไปต่างกัน โดยหากรวมคำว่า แหก กับ ชิมิ ที่มีความหมาย ทางคำที่ถูกต้อง คือ แหกใช่ไหม ทำให้เกิดความหมายที่ไม่สมควร และถูกตำหนิมาจากหน่วยงานหรือองค์กรที่เกี่ยวข้องกับการใช้ภาษาไทย จึงต้องทำการปรับเปลี่ยนทั้งรูปแบบ โปสเตอร์ คำขยายของหนังและอื่นไปเป็น คำว่า แหวก ที่ความหมายว่า เปิดดู แทนคำว่า แหกการปรับเปลี่ยนโปสเตอร์ การปรับเปลี่ยนโปสเตอร์. จากความเห็นของทีมพิจารณาภาพยนตร์ บางส่วนที่มีต่อภาพยนตร์ดังกล่าวนั้นทำให้โปสเตอร์ของ แท็ค - ภรัณยู โรจนวุฒิธรรม ที่ใส่กางเกงว่ายน้ำลงในโปสเตอร์ ได้มีการถูกสั่งให้ทำการแก้ไขโดยการใช้คอมพิวเตอร์กราฟิกเพื่อปกปิดของสงวน โดยอ้างเหตุผลว่า เป็นยั่วยุและก่อเกิดความไม่งามทางศีลธรรม โดยเกิดขึ้นในเรื่องอื่นๆ ที่มีการใช้ ภาพยั่วยุ และเปิดเผยสัดส่วนของร่างกาย</doc>
