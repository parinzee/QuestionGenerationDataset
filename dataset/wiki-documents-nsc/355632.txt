<doc id="355632" url="https://th.wikipedia.org/wiki?curid=355632" title="มะตะบะ">มะตะบะ มะตะบะ ()เป็นอาหารของไทยมุสลิม มาจากอินเดีย ทำจากโรตีชนิดหนึ่ง ซึ่งทำมาจากแป้งโรตี ห่อด้วยใส้ต่าง ๆ มีอยู่ 2 ชนิด ได้แก่- มะตะบะเค็ม คือ โรตีที่ใส่ใส้เนื้อสัตว์หรือผักต่าง ๆ ที่ปรุงรสสุกแล้ว ใส้มะตะบะเค็มมักจะมีการผสมเครื่องเทศเป็นหลัก เช่น ผงกะหรี่ กระชาย รากผักชี ที่นำมาโขลกรวมกัน แล้วนำลงกระทะ ผัดให้หอม ตามด้วยเนื้อสัตว์ที่สับละเอียด คั่วให้น้ำมันจากเนื้อออกมา เติมเครื่องปรุงรส เช่น เกลือ น้ำตาลทราย จากนั้น จึงนำผักต่าง ๆ ที่เตรียมไว้ ผัดให้เข้ากัน อาจเป็นมันฝรั่ง หรือมะระ หอมหัวใหญ่ แครอท ซึ่งหั่นและต้มสุกแล้ว แล้วนำไปใส่ในแป้งโรตี ห่อให้มิด ทอดพอสุก หั่นเป็นชิ้น รับประทานกับ เครื่องเคียง คือ อาจาด แตงกวา มีส่วนผสมของ แตงกวา หอมแดงซอย พริกขี้หนูหั่น น้ำส้มสายชู น้ำตาลทราย ราคาอยู่ที่ชิ้นละ 30-40 บาท - มะตะบะหวาน คือ โรตีที่ใส่ใส้กล้วยหอมและลูกเกด วิธีทำในการห่อเหมือนมะตะบะเค็ม พอทอดสุกแล้ว ยกลง หั่นเป็นชิ้นเล็กพอดีคำ ราดด้วยนมข้นหวาน โรยด้วยน้ำตาลทราย</doc>
