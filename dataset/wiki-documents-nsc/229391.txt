<doc id="229391" url="https://th.wikipedia.org/wiki?curid=229391" title="ดาราศาสตร์นิวตริโน">ดาราศาสตร์นิวตริโน ดาราศาสตร์นิวตริโน () เป็นสาขาการศึกษาดาราศาสตร์แขนงหนึ่งซึ่งเฝ้าสังเกตวัตถุท้องฟ้าด้วยอุปกรณ์ตรวจจับนิวตริโนที่ติดตั้งอยู่ในหอดูดาวพิเศษบางแห่ง ปฏิกิริยานิวเคลียร์ในดาวฤกษ์และการระเบิดของซูเปอร์โนวาสามารถทำให้เกิดนิวตริโนขึ้นจำนวนหนึ่ง ซึ่งกล้องโทรทรรศน์นิวตริโนจะสามารถตรวจจับได้ ขณะที่กล้องโทรทรรศน์ทั่วไปจับภาพไม่ได้ ตัวอย่างกระบวนการเฝ้าสังเกตที่ดาราศาสตร์นิวตริโนสามารถจับภาพได้คือแกนกลางของดวงอาทิตย์ วิทยาการด้านดาราศาสตร์นิวตริโนยังถือว่าใหม่อยู่มาก แหล่งกำเนิดนิวตริโนในอวกาศเท่าที่พบและยืนยันแล้วในปัจจุบันมีเพียงดวงอาทิตย์และ ซูเปอร์โนวา SN1987A เท่านั้น</doc>
