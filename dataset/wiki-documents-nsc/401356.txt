<doc id="401356" url="https://th.wikipedia.org/wiki?curid=401356" title="งูไทปัน">งูไทปัน งูไทปัน () เป็นสกุลของงูในวงศ์งูพิษเขี้ยวหน้า (Elapidae) ใช้ชื่อสกุลว่า Oxyuranus เป็นงูที่ได้รับการจัดอันดับให้เป็นงูกลุ่มที่มีพิษร้ายแรงที่สุดในโลก มีลำตัวยาวโดยประมาณ 2-3.6 เมตร ลักษณะลำตัวมีสีน้ำตาลปนดำ มักอาศัยอยู่ตามซอกหินในทะเลทรายของประเทศออสเตรเลียการกำเนิดและการขยายพันธุ์ การกำเนิดและการขยายพันธุ์. ต้นกำเนิดของงูสกุลนี้เดิมที มีต้นกำเนิดในหมู่เกาะไทปัน แถบเอเชีย-โอเชียเนีย มีการแพร่พันธุ์อย่างกว้างขวางในประเทศออสเตรเลียด้วยสภาพภูมิอากาศ และ แหล่งอาหารที่อุดมสมบูรณ์ เช่น จิงโจ้กระเป๋า, พอสสัม, วอลลาบี นกชนิดต่าง ๆ เป็นต้น สำหรับการขยายพันธุ์จะอยู่ในช่วงฤดูร้อน งูเพศเมียจะวางไข่ราว 10-15 ฟอง และใช้เวลาฟักเป็นตัวราว 6 สัปดาห์ความอันตราย ความอันตราย. พิษของงูสกุลนี้เป็นที่เลื่องลือในประเทศออสเตรเลียเป็นอย่างมาก ด้วยความเร็วในการออกฤทธิ์ ของพิษที่ไปทำลายระบบประสาท ภายในเวลา 45 นาที และการกัดแต่ละครั้งสามารถฆ่ามนุษย์ได้มากถึง 100 คน นับว่ามีพิษมากกว่างูเห่าถึง 50 เท่า เชื่อว่าการที่งูไทปันต้องมีพิษร้ายแรงแบบนี้ เป็นผลมาจากการวิวัฒนาการเพื่อฆ่าได้โดยไม่ต้องเปลืองแรงมาก ซึ่งเหมาะสมเป็นอย่้างมากสำหรับการใช้ชีวิตอยู่ในทะเลทราย ซึ่งเป็นสถา่นที่ ๆ แห้งแล้งส่วนประกอบที่อยู่ในพิษ ส่วนประกอบที่อยู่ในพิษ. ในน้ำพิษจะประกอบไปด้วย สารนิวโรท็อกซิน (neurotoxins) ซึ่งจะไปทำลายระบบประสาทและกล้ามเนื้อ โปรตีนโปรโคอะกูเลนท์ (procoagulants) ทำลายระบบเลือดโดยทำให้เลือดไม่แข็ง แผลที่กัดจะมีเลือดไหลตลอดเวลา สารไมโทซิน (myotoxins) ทำลายระบบกล้ามเนื้อการจำแนก การจำแนก. มีทั้งสิ้น 3 ชนิด ได้แก่- งูไทปันธรรมดา (Oxyuranus scutellatus) แบ่งออกได้เป็น 2 ชนิดย่อย - งูไทปันโพ้นทะเล (Oxyuranus microlepidotus) เป็นชนิดที่มีพิษร้ายแรงที่สุดในโลก - งูไทปันกลาง (Oxyuranus temporalis)</doc>
