<doc id="325458" url="https://th.wikipedia.org/wiki?curid=325458" title="ชารีซ เพ็มเพ็งโค">ชารีซ เพ็มเพ็งโค ชารีซ เพ็มเพ็งโค () เกิดเมื่อวันที่ 10 พฤษภาคม ค.ศ. 1992 เป็นนักร้องชาวฟิลิปปินส์ เริ่มมีชื่อเสียงผ่านทางเว็บไซต์ยูทูบ พิธีกรชื่อดัง Oprah Winfrey พูดถึงเธอว่า เป็นเด็กผู้หญิงที่มีความสามารถที่สุดในโลก เธอเป็นศิลปินเอเชียคนแรกในประวัติศาสตร์ที่มีอัลบั้มติดท็อป 10 ในบิลบอร์ด 200ชีวิตช่วงแรก ชีวิตช่วงแรก. ชารีซ เพ็มเพ็งโค เกิดที่ San Pedro , Laguna ในประเทศฟิลิปปินส์ แม่ของเธอซึ่งเป็นนักร้องมาก่อน ได้เห็นว่าลูกตนเองมีทักษะการร้องเพลง จึงสนับสนุน ส่งลูกเข้าประกวดตามเวทีประกวดร้องเพลงต่าง ๆ ตั้งแต่อายุได้ 7 ปี เธอกล่าวว่าเธอขึ้นเวทีประกวดร้องเพลงมาแล้วไม่ต่ำกว่า 80 เวที ในปี 2005 ชารีซได้เข้าประกวดรายการแข่งขันร้องเพลงที่มีชื่อว่า Little Big Star ซึ่งเธอได้ตกรอบไปตั้งแต่รอบต้น ๆ แต่ก็ได้รับการโหวตให้เข้ามาแข่งอีกครั้ง จนในที่สุดเธอก็สามารถถึงรอบสุดท้ายได้ แต่ก็ต้องพ่ายแพ้ไปในที่สุดเพราะผลโหวตน้อยกว่าที่ 1 ในปี 2007 เพื่อนเธอได้อัดคลิปวิดีโอร้องเพลงของเธอลงเว็บไซต์ Youtube ภายใต้ชื่อว่า FalseVoice ซึ่งได้รับความนิยมล้นหลามจนเป็นที่รู้จักกันในโลกอินเทอร์เน็ตอาชีพ อาชีพ. ช่วงยุค (2007-2009) ในเดือนมิถุนายน 2007 Ten Songs/Productions บริษัทผู้เผยแพร่เพลงในประเทศสวีเดนได้เชิญเธอไปอัด Demo เพลง หลังจากที่ได้เห็นการแสดงของเธอในรายการ Little Big Star ซึ่งเธอได้อัดไว้ 6-7 เพลง และเป็นเพลงต้นฉบับของเรื่อง " Amazing " เธอได้ถูกรับเชิญไปรายการ Star King รายการชื่อดังของประเทศเกาหลีใต้ ซึ่งเธอได้ร้องเพลง And I'm Tellin' You I'm Not Going และเพลง A Whole New World ซึ่งร้องคู่กับ คยูฮยอน ศิลปินจากวง Super Junior หลังจากคลิปที่เธอไปออกรายการ Star King ถูกอัปโหลดลงในเว็บไซต์ชื่อดัง Youtube เมื่อ Ellen DeGeneres พิธีกรชื่อดังของอเมริการายการ The Ellen DeGeneres Show เธอได้เชิญชารีซไปออกรายการของเธอ ซึ่งเป็นครั้งแรกที่เธอได้ไปสหรัฐอเมริกา ออนแอร์เมื่อวันที่ 19 ธันวาคม 2007 ซึ่งเธอได้ร้องเพลง And I'm Tellin' You I'm Not Going และ I Will Always Love You หลังจากนั้นเมื่อวันที่ 28 ธันวาคมเธอได้ถูกรับเชิญไป Star King อีกครั้ง และได้ร้องเพลง I Will Survive และ I Will Always Love You ซึ่งร้องคู่กับลูน่า พาร์ค ในเดือนมกราคมปี 2008 เธอได้ถูกรับเชิญไปที่ Malacañang Palace ของประเทศฟิลิปปินส์เพื่อแสดงการร้องเพลงให้กับประธานาธิบดี Gloria Macapagal Arroyo หลังจากนั้น ในวันที่ 8 เมษายน เธอได้ถูกรับเชิญไปรายการชื่อดังของอังกฤษ ชื่อว่า The Paul O'Grady Show ณ กรุงลอนดอน ประเทศอังกฤษ หลังจากนั้น เธอได้ทำอัลบั้มของเธอที่มีชื่อว่า Charice วางขายในฟิลิปปินส์ ในเดือนพฤษภาคม 2008 ประกอบด้วยเพลงทั้งหมด 6 เพลงในอัลบั้ม ในวันที่ 12 พฤษภาคม พิธีกรชื่อดังของอเมริกา Oprah Winfrey ได้รับเชิญชารีซไปออกรายการของเธอ ในตอน "World's Smartest Kids" ชารีซได้ร้องเพลง I Have Nothing ของ Whitney Houston หลังจากนั้น Oprah ได้ติดต่อไปยัง David Foster เพื่อช่วยทำเพลงให้ชารีซ ชารีซปรากฏตัวในคอนเสิร์ต Hitman: David Foster and Friends ที่ Mandalay Bay Resort and Casino in Las Vegas, Nevada เธอได้ร้องเพลงประกอบภาพยนตร์ The Bodyguard ได้ถูกออนแอร์หลายครั้งในช่อง PBS และอื่น ๆ เมื่อเธอแสดงในตอน "Dreams Come True" ของรายการ The Oprah Winfrey ในเพลง "My Heart Will Go On" Oprah ได้เรียกเธอว่า เป็นสาวน้อยที่มีความสามารถมากที่สุดในโลกขณะนี้ หลังจากนั้น เธอก็ต้องตกใจเมื่อโอปราห์ได้ให้ชารีซติดต่อกับ Celine Dion ผ่านการถ่ายทอดดาวเทียม เซลีนได้เชิญเธอไปร้องเพลงให้แม่ของเธอ ชื่อเพลงว่า Because You Loved Me และร้องร่วมกับเซลีนในคอนเสิร์ตทัวร์ Taking Chances ที่เมดิสัน การ์เดี้ยน สแควร์ ณ นิวยอร์ก</doc>
