<doc id="873181" url="https://th.wikipedia.org/wiki?curid=873181" title="พระเจ้าราชวรวงศ์เธอ พระองค์เจ้าโศกส่าง">พระเจ้าราชวรวงศ์เธอ พระองค์เจ้าโศกส่าง พระเจ้าราชวรวงศ์เธอ พระองค์เจ้าโศกส่าง หรือ พระองค์เจ้าโศกสร่าง (4 กันยายน พ.ศ. 2399 — 13 พฤศภาคม พ.ศ. 2471) พระราชธิดาพระองค์ที่ 51 ในพระบาทสมเด็จพระปิ่นเกล้าเจ้าอยู่หัวประสูติแต่เจ้าจอมมารดาหงส์พระประวัติ พระประวัติ. พระเจ้าราชวรวงศ์เธอ พระองค์เจ้าโศกส่าง ประสูติเมื่อวันพฤหัสบดีที่ 4 กันยายน พ.ศ. 2399 เป็นพระราชธิดาในพระบาทสมเด็จพระปิ่นเกล้าเจ้าอยู่หัวประสูติแต่เจ้าจอมมารดาหงส์ ในสมัยรัชกาลที่ 5 พระองค์เจ้าโศกส่าง ทรงได้เข้าเป็นสามัญสมาชิกของหอพระสมุดวชิรญาณในพระบรมมหาราชวัง และทรงประทานเงินบำรุงปีละ 20 บาทเป็นประจำทุกปี ปรากฏความใน วชิรญาณวิเศษ ว่า "...ตั้งแต่วันที่ ๕ จนถึงวันที่ ๑๑ มกราคม รัตนโกสินทร์ศก ๑๑๒ ในระหว่าง ๗ วันนี้ ท่านสมาชิกได้มายังหอพระสมุดวชิรญาณ ๒๒ ท่าน ได้ลงชื่อ ๓๙ ครั้ง แลหนังสือที่ได้ให้ยืม ๔๕ ครั้ง แลสมาชิกได้นำเงินค่าเกมบิลเลียดมาส่ง ๕ ท่าน รวมเปนเงิน ๙๕ บาท ๑๖ อัฐ สมาชิกได้นำเงินบำรุงหอพระสมุดวชิรญาณจำนวนปีที่ ๑๓ มาส่งยังหอพระสมุดวชิรญาณ เปนเงินรายละ ๒๐ บาท ดังจะมีรายพระนามแลนามแจ้งต่อไปนี้ คือ... พระเจ้าบวรวงษ์เธอ พระองค์เจ้าโศกสร่าง ๑..." พระเจ้าราชวรวงศ์เธอ พระองค์เจ้าโศกส่าง สิ้นพระชนม์ในรัชกาลที่ 7 เมื่อวันอาทิตยที่ 13 พฤษภาคม พ.ศ. 2471 พระชันษา 72 ปี พระราชทานเพลิงพระศพ ณ พระเมรุวัดเบญจมบพิตร เมื่อวันที่ 18 พฤษภาคม พ.ศ. 2473พระอิสริยยศพระอิสริยยศ. - พระเจ้าหลานเธอ พระองค์เจ้าเจ้าโศกส่าง (21 มิถุนายน พ.ศ. 2399 — พ.ศ. 2411) - พระเจ้าวรวงศ์เธอ พระองค์เจ้าเจ้าโศกส่าง (พ.ศ. 2411 — พ.ศ. 2430) - พระเจ้าบวรวงศ์เธอ พระองค์เจ้าโศกส่าง (พ.ศ. 2430 — 15 กรกฎาคม พ.ศ. 2454) - พระเจ้าราชวรวงศ์เธอ พระองค์เจ้าโศกส่าง (15 กรกฎาคม พ.ศ. 2454 เป็นต้นไป)</doc>
