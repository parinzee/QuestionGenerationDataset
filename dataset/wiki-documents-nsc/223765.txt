<doc id="223765" url="https://th.wikipedia.org/wiki?curid=223765" title="โรมัน ปัฟลูย์เชนโค">โรมัน ปัฟลูย์เชนโค โรมัน อะนาโตเลียวิช ปัฟลูย์เชนโค () เป็นนักฟุตบอลชาวรัสเซีย เกิดเมื่อวันที่ 15 ธันวาคม ปี ค.ศ. 1981 ที่เมืองมอสตอฟสกอย เริ่มเล่นฟุตบอลอาชีพกับสโมสรโรตอร์วอลโกกราด 3 ปีตั้งแต่ปี 2000 และทำผลงานได้ดีจนกระทั่งทีมสปาร์ตัคมอสโกดึงตัวได้ไปอยู่กับทีมสปาร์ตัคมอสโก แล้วก็สามารถทำผลงานได้ดีโดยลงเล่นให้กับทีม 147 นัดและยิงประตูรวม 77 ประตู ปัฟลูย์เชนโคติดทีมชาติรัสเซียในปี 2005 แต่ยังไม่สามารถลงเล่นเป็นตัวจริงได้เลยจนถึงช่วงฟุตบอลยูโร 2008 ในนัดแรกที่แพ้สเปนไป 4-1 เขาก็เป็นคนยิงให้กับรัสเซีย และในเกมที่ชนะสวีเดนไป 2-0 นั้นเขาก็ยิงประตูให้ทีมขึ้นนำก่อน 1-0 ก่อนที่อันเดรย์ อาร์ชาวิน จะมายิงประตูปิดท้ายให้ทีมผ่านเข้าสู่รอบ 8 ทีมสุดท้ายได้สำเร็จ ส่วนในรอบ 8 ทีมสุดท้ายนั้นในเกมที่รัสเซียชนะเนเธอร์แลนด์ 3-1 นั้นเขาก็เป็นคนที่ยิงให้กับทีมเป็นคนแรกให้รัสเซียนำ 1-0 ช่วยให้รัสเซียเข้ารอบรองชนะเลิศไปเจอกับทีมสเปน โดยทีมรัสเซียแพ้สเปนไป 3-0 ถึงแม้ว่าทีมรัสเซียจะตกรอบรองชิงชนะเลิศ แต่ครั้งนั้นทีมในสโมสรยักษ์ใหญ่ในยุโรปต่างก็ต้องการตัวปัฟลูย์เชนโคไปร่วมทีม ในที่สุดเขาก็ได้เข้าร่วมสโมสรฟุตบอลทอตนัมฮอตสเปอร์ การมาร่วมทีมของอังกฤษนั้นมีอุปสรรคมาก เนื่องจากปัฟลูย์เชนโคยังไม่สามารถปรับการเล่นฟุตบอลแบบอย่างอังกฤษได้ และที่สำคัญเขาพูดภาษาอังกฤษไม่คล่อง เวลาจะพูดก็จะพูดภาษาอังกฤษปนภาษารัสเซีย แต่พอเล่นไปนาน ๆ เขาก็สามารถปรับตัวได้และก็สามารถเล่นได้ดีขึ้น และสามารถยิงประตูทีมเพิ่มให้กับต้นสังกัดใหม่เรื่อย ๆ โดยแฟนบอลสเปอร์ยกให้เขาเป็นดีมีตาร์ เบร์บาตอฟ คนใหม่ของทีม</doc>
