<doc id="20062" url="https://th.wikipedia.org/wiki?curid=20062" title="ธันวาคม พ.ศ. 2548">ธันวาคม พ.ศ. 2548วันเสาร์ ที่ 31 ธันวาคม 2548วันเสาร์ ที่ 31 ธันวาคม 2548. - พระบาทสมเด็จพระเจ้าอยู่หัว พระราชทานพรแก่พสกนิกรชาวไทยทุกคน ให้มีความสุขความเจริญและสมปรารถนาในทุกสิ่ง ทรงแนะให้ทุกคนทำความคิดและจิตใจให้สงบแจ่มใส และทำความเข้าใจอันดีต่อกัน (เครือข่ายกาญจนาภิเษก)วันศุกร์ ที่ 30 ธันวาคม 2548วันศุกร์ ที่ 30 ธันวาคม 2548. - ผู้สื่อข่าวประจำรัฐสภา ร่วมกันตั้งฉายา ส.ส.-ส.ว. ประจำปี 2548 ซึ่งคัดเลือกจากเหตุการณ์สำคัญที่เกี่ยวข้องในรอบปีที่ผ่านมา โดยฉายาของ สภาผู้แทนราษฎร ในปีนี้ คือ “ปลอกคอพันธุ์ชิน” ส่วนฉายาของ วุฒิสภา ประจำปีนี้ ก็คือ “สภาทาส” ขณะที่ นายโภคิน พลกุล ประธานรัฐสภา ได้ฉายา “นิติกู” ด้าน นายสุชน ชาลีเครือ ประธานวุฒิสภา ฉายา “สุ(ด)ทน” และ นายอภิสิทธิ์ เวชชาชีวะ ผู้นำฝ่ายค้านฯ รับฉายา “ขุนศึกไร้ดาบ” วาทะแห่งปี ของ นายเสนาะ เทียนทอง “มันเอาอธิปไตยของปวงชนชาวไทยไปล็อกเอาไว้เหมือนทาส” (สำนักข่าวกรมประชาสัมพันธ์)วันพฤหัสบดี ที่ 29 ธันวาคม 2548วันพฤหัสบดี ที่ 29 ธันวาคม 2548. - ผู้สื่อข่าวประจำทำเนียบรัฐบาล ร่วมกันตั้งฉายาให้กับรัฐบาล นายกรัฐมนตรี และ คณะรัฐมนตรี ประจำปี 2548 เพื่อสะท้อนความคิดเห็นของสื่อมวลชน ต่อการทำงานของรัฐบาล โดย รัฐบาล ได้รับฉายา “ประชาระทม” พ.ต.ท.ทักษิณ ชินวัตร นายกรัฐมนตรี ฉายา “พ่อมดมนต์เสื่อม” วาทะแห่งปี “จังหวัดไหนมอบความไว้วางใจให้เรา ต้องดูแลเป็นพิเศษ” (สำนักข่าวกรมประชาสัมพันธ์)วันพุธ ที่ 28 ธันวาคม 2548วันพุธ ที่ 28 ธันวาคม 2548. - รัฐบาลใหม่ของโปแลนด์ ซึ่งมาจากพรรคการเมืองสายอนุรักษนิยม ประกาศว่า โปแลนด์จะคงกำลังทหาร 9000 นาย จากทั้งหมด 150,000 นาย ที่ประจำการอยู่ในอิรัก ไว้ที่นั่นอีกหนึ่งปี (บีบีซีไทย)วันอังคาร ที่ 27 ธันวาคม 2548วันอังคาร ที่ 27 ธันวาคม 2548. - อดีตกลุ่มกบฏแบ่งแยกดินแดนในจังหวัดอาเจะห์ของอินโดนีเซียประกาศยุบเลิกกองกำลังติดอาวุธ ซึ่งถือเป็นขั้นตอนสำคัญอีกขั้นตอนหนึ่งที่จะนำไปสู่การปฏิบัติตามข้อตกลงสันติภาพครั้งประวัติศาสตร์ระหว่างกลุ่มกบฏอาเจะห์กับรัฐบาลอินโดนีเซียวันจันทร์ ที่ 26 ธันวาคม 2548วันจันทร์ ที่ 26 ธันวาคม 2548. - จากพิธีรำลึกครบรอบ 1 ปี สึนามิ พันตำรวจโททักษิณ ชินวัตร นายกรัฐมนตรี ขอให้ผู้ประสบภัยสึนามิทุกคน ตระหนักและศรัทธาในความมีน้ำใจของเพื่อนมนุษย์ เพื่อนำมาเป็นแนวทางในการดำเนินชีวิตต่อไปวันอาทิตย์ ที่ 25 ธันวาคม 2548วันอาทิตย์ ที่ 25 ธันวาคม 2548. - ศาลสูงของลิเบียได้เปลี่ยนคำตัดสินประหารชีวิตเพื่อลงโทษนางพยาบาลชาวบัลแกเรีย 5 คนและแพทย์ชาวปาเลสไตน์อีก 1 คนในข้อหาทำให้เด็กชาวลิเบียติดเชื้อเอชไอวีและออกคำสั่งให้พิพากษาคดีนี้อีกครั้งหนึ่ง (สำนักข่าวกรมประชาสัมพันธ์)วันเสาร์ ที่ 24 ธันวาคม 2548วันเสาร์ ที่ 24 ธันวาคม 2548. - นายแจน เอ็กแลนด์ ผู้ประสานงานของสหประชาชาติเปิดเผยเมื่อวานนี้ว่า คลื่นยักษ์สึนามิที่เกิดขึ้นในประเทศแถบมหาสมุทรอินเดียเมื่อปลายปีที่แล้ว ไม่ได้ส่งผลกระทบต่อความช่วยเหลือที่ให้แก่ประเทศในแอฟริกา (สำนักข่าวกรมประชาสัมพันธ์)วันศุกร์ ที่ 23 ธันวาคม 2548วันศุกร์ ที่ 23 ธันวาคม 2548. - วารสารการแพทย์นิวอิงแลนด์ รายงานว่านักวิจัยจากมหาวิทยาลัยออกซ์ฟอร์ดพบผู้ป่วยโรคไข้หวัดนกชาวเวียดนามสองราย เสียชีวิตหลังจากรักษาด้วยยาทามิฟลู (บีบีซีไทย) - รถไฟใต้ดินและรถประจำทางในนครนิวยอร์กของสหรัฐเริ่มให้บริการอีกครั้งหนึ่งแล้วตั้งแต่เช้าตรู่วันนี้ (23) เพียงไม่กี่ชั่วโมงหลังจากพนักงานการขนส่ง 34,000 คนตัดสินใจยุติการประท้วงเป็นเวลา 3 วันวันพฤหัสบดี ที่ 22 ธันวาคม 2548วันพฤหัสบดี ที่ 22 ธันวาคม 2548. - จากการหยุดงานประท้วงของสหภาพแรงงานรถไฟใต้ดิน ส่งผลให้ให้ชาวนิวยอร์กมากกว่า 10 ล้านคนและคนไทยที่ทำงานอยู่ในร้านอาหารมากกว่า 3 หมื่นคน ต้องเดินทางไปทำงานด้วยสภาพที่ยากลำบาก (ผู้จัดการออนไลน์)วันอังคาร ที่ 20 ธันวาคม 2548วันอังคาร ที่ 20 ธันวาคม 2548. - พนักงานระบบรถไฟใต้ดินและรถโดยสารประจำทาง ของนครนิวยอร์ก กว่า 30,000 คน หยุดงานประท้วงเป็นครั้งแรกในรอบ 25 ปีวันเสาร์ ที่ 17 ธันวาคม 2548วันเสาร์ ที่ 17 ธันวาคม 2548. - สมาชิกวุฒิสภาสหรัฐฯ หรือสภาคองเกรส ไม่ยอมรับรองข้อเสนอให้ขยายเวลาบังคับใช้มาตราสำคัญ ในกฎหมายเพื่อการปกป้องมาตุภูมิซึ่งจะหมดอายุสิ้นปีนี้ โดยมีมติว่ากฎหมายในหมวดที่ครอบคลุมเรื่องต่อต้านการก่อการร้าย ซึ่งผ่านออกมาอย่างรวดเร็ว หลังเหตุวินาศกรรม 11 กันยายน ล่วงละเมิดสิทธิส่วนบุคคลของชาวอเมริกันมากเกินไปวันศุกร์ ที่ 16 ธันวาคม 2548วันศุกร์ ที่ 16 ธันวาคม 2548. - 6 จังหวัดฝั่งทะเลอันดามัน ได้มีการซักซ้อมแผนอพยพประชาชนในพื้นที่เสี่ยงภัยธรณีพิบัติสึนามิพร้อมกันทั้ง 7 จุด 6 จังหวัดฝั่งทะเลอันดามัน โดยมีขึ้นพร้อมกันเวลา 13.30 น. ซึ่งมี นายสุรนันทน์ เวชชาชีวะ รัฐมนตรีประจำสำนักนายกรัฐมนตรี นำคณะสื่อมวลชน เข้าร่วมในการซักซ้อม ที่ บ้านบางเนียง ตำบลคึกคัก อำเภอตะกั่วป่า จังหวัดพังงาวันพุธ ที่ 14 ธันวาคม 2548วันพุธ ที่ 14 ธันวาคม 2548. - จากเหตุคลังน้ำมันบันช์ฟิลด์ระเบิดอย่างรุนแรง ใกล้เมืองเฮเมลเฮมสเตด เมื่อวันที่ 11 ธันวาคม พ.ศ. 2548 ขณะนี้เจ้าหน้าที่ดับเพลิงของอังกฤษ สามารถควบคุมเพลิงที่ลุกไหม้คลังน้ำมันได้แล้วเมื่อวานนี้ - ประชาชนและนักท่องเที่ยวใน 4 จังหวัดชายฝั่งอันดามัน วิ่งหนีตายอย่างโกลาหล หลังสัญญาณเตือนภัยคลื่นยักษ์ "สึนามิ" ดังขึ้นนานกว่า 30 วินาทีวันอังคาร ที่ 13 ธันวาคม 2548วันอังคาร ที่ 13 ธันวาคม 2548. - วลาดิเมียร์ ปูติน ประธานาธิบดีรัสเซีย ลงนามข้อตกลงกับอาเซียนกระชับความสัมพันธ์ด้านต่อต้านการก่อการร้าย ในการประชุมสุดยอดผู้นำอาเซียนที่มาเลเซีย ผู้นำอาเซียนทำข้อตกลงกระชับความร่วมมือกับรัสเซียหลายด้าน เช่น ด้านความมั่นคง การต่อต้านการก่อการร้าย พลังงาน และเทคโนโลยีชั้นสูง (บีบีซีไทย)วันจันทร์ ที่ 12 ธันวาคม 2548วันจันทร์ ที่ 12 ธันวาคม 2548. - คณะกรรมการรณรงค์เพื่อประชาธิปไตย เตรียมจัดเวที ระดมความคิดเห็น ในการปฏิรูปการเมืองครั้งที่ 2 เพื่อสร้างการมีส่วนร่วมกับประชาชน ในวันที่ 18 ธันวาคม นี้ ที่คณะวิศวกรรมศาสตร์ จุฬาลงกรณ์มหาวิทยาลัย - กองทัพฟิลิปปินส์พบแผนยึดอำนาจประธานาธิบดีกลอเรีย มาคาปากัล อาร์โรโย่ จากกลุ่มทหาร เมื่อสุดสัปดาห์ที่ผ่านมา โดยทหารกลุ่มดังกล่าววางแผนที่จะยึดค่ายทหารสำคัญ ในกรุงมะนิลาวันอาทิตย์ ที่ 11 ธันวาคม 2548วันอาทิตย์ ที่ 11 ธันวาคม 2548. - เกิดเหตุคลังน้ำมันระเบิดอย่างรุนแรง 3 ครั้ง ใกล้กับเฮเมลเฮมสเตดในเฮอร์ทฟอร์ดเชียร์ ประเทศอังกฤษ มีทั้งผู้เสียชีวิตและบาดเจ็บจากเหตุการณ์นี้ - ที่ประชุมสหประชาชาติว่าด้วยการเปลี่ยนแปลงของภูมิอากาศที่นครมอนทรีออล ของแคนาดาเห็นชอบกับกรอบข้อตกลงที่จะให้ต่ออายุเวลาที่ประเทศต่างๆต้องลดการปล่อยก๊าซเรือนกระจก ตามพิธีสารเกียวโต ข้อกำหนดระยะแรกจะหมดอายุลงในอีก 7 ปีข้างหน้า (บีบีซีไทย)วันเสาร์ ที่ 10 ธันวาคม 2548วันเสาร์ ที่ 10 ธันวาคม 2548. - สำนักงานพลังงานปรมาณูระหว่างประเทศและมุฮัมมัด อัลบะรอดะอี ผู้อำนวยการขึ้นรับรางวัลโนเบลสาขาสันติภาพแล้ว ณ ศาลว่าการกรุงออสโล ประเทศนอร์เวย์ ขณะที่ผู้ได้รางวัลในสาขาอื่นๆ จะเข้ารับจากพระหัตถ์ของกษัตริย์สวีเดนเวลา 4 ทุ่ม คืนวันที่ 11 ธันวาคม (บีบีซี)วันศุกร์ ที่ 9 ธันวาคม 2548วันศุกร์ ที่ 9 ธันวาคม 2548. - ฟุตบอลโลก 2006 จับฉลากแบ่งสายสำหรับที่จะจัดขึ้นในประเทศเยอรมนีวันอาทิตย์ ที่ 4 ธันวาคม 2548วันอาทิตย์ ที่ 4 ธันวาคม 2548. - พระบาทสมเด็จพระเจ้าอยู่หัว มีพระราชดำรัสให้ผู้มียศและตำแหน่งใช้ความระมัดระวังในการคิด การพูด และรับฟังคำวิจารณ์ เพื่อนำมาปรับปรุงแก้ไข พร้อมเตือนให้ประชาชนไทยตระหนักถึงการใช้พลังงานทดแทน (เครือข่ายกาญจนาภิเษก)- กีฬาซีเกมส์: ทีมชาติไทยเอาชนะเวียดนาม 3-0 ประตู ในการแข่งขันฟุตบอลรอบชิงชนะเลิศวันเสาร์ ที่ 3 ธันวาคม 2548วันเสาร์ ที่ 3 ธันวาคม 2548. - สมาชิกรัฐสภาอาเซียนขู่ว่าจะขับพม่าออกจากอาเซียน ถ้าสถานการณ์สิทธิมนุษยชนในพม่ายังไม่คืบหน้า พวกเขายังเรียกร้องให้หยิบยกเรื่องพม่าขึ้นหารือในการประชุมสุดยอดสัปดาห์หน้าที่มาเลเซีย (บีบีซีไทย) - มวยสากลสมัครเล่นทีมชาติไทยไม่ทำให้ผิดหวังคว้าเหรียญทองมาได้ทั้งหมด 6 เหรียญทองในกีฬาซีเกมส์ ครั้งที่ 23 แบ่งเป็นชาย 5 และหญิง 1 โดยเฉพาะทีมชายที่เอาชนะเจ้าภาพฟิลิปปินส์ถึง 4 รุ่น (ผู้จัดการออนไลน์) - ปวีณา ทองสุก นักยกน้ำหนักหญิงดีกรีเหรียญทองโอลิมปิก คว้าเหรียญทองรุ่น 69 กก.ทำลายสถิติกีฬาซีเกมส์ได้ทั้ง 2 ท่า - สหรัฐอเมริกาประสบความสำเร็จเป็นครั้งแรก ในการผลักดันให้ คณะมนตรีความมั่นคงแห่งสหประชาชาติ รับฟังสถานการณ์ในพม่า เพื่อพิจารณาว่าพม่าเป็นภัยต่อความมั่นคงของประเทศเพื่อนบ้านหรือไม่วันศุกร์ ที่ 2 ธันวาคม 2548วันศุกร์ ที่ 2 ธันวาคม 2548. - พระบาทสมเด็จพระเจ้าอยู่หัว ทรงมีพระบรมราโชวาท เนื่องในพิธีถวายสัตย์ปฏิญาณตนและสวนสนามของทหารรักษาพระองค์ ให้ทหารตระหนักถึงหน้าที่ เพราะหากสามารถปฏิบัติได้ครบถ้วน แท้จริง ประชาชน บ้านเมือง ก็จะอยู่รอดปลอดภัย - การแข่งขัยฟุตบอลซีเกมส์ประเภทชาย รอบรองชนะเลิศระหว่างทีมชาติไทยพบทีมชาติอินโดนีเซีย ผลปรากฏทีมชาติไทยชนะไปได้ 3-1 ประตู - นายโคฟี่ อันนาน เลขาธิการสหประชาชาติยกเลิกการเยือนเอเชียกะทันหันเพราะงบประมาณไม่ลงตัว เจ้าหน้าที่สหประชาชาติเตือนว่า ถ้าไม่สามารถหางบได้ตามที่ต้องการภายในสิ้นเดือนนี้ สหประชาชาติอาจจะทำงานลำบากมาก (บีบีซีไทย) - พลตำรวจเอกชิดชัย วรรณสถิตย์ รองนายกรัฐมนตรีและรัฐมนตรีว่าการกระทรวงยุติธรรม กล่าวถึงกระแสข่าวการปล่อยตัวคนไทย 131 คนกลับจากประเทศมาเลเซีย ว่า ไม่มีการส่งตัวคนไทยกลับมา (สำนักข่าวกรมประชาสัมพันธ์)วันพฤหัสบดี ที่ 1 ธันวาคม 2548วันพฤหัสบดี ที่ 1 ธันวาคม 2548. - ฤดูพายุเฮอร์ริเคนในมหาสมุทรแอตแลนติก ปี พ.ศ. 2548 ได้สิ้นสุดลงแล้วเมื่อเวลา 23:59 น. EST (11:59 น. ตามเวลาประเทศไทย) ถึงแม้ว่าพายุโซนร้อนเอปซิลลอนยังไม่สลายตัว (US NHC)</doc>
