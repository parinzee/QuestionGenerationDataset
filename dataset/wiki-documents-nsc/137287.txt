<doc id="137287" url="https://th.wikipedia.org/wiki?curid=137287" title="คู่แรด">คู่แรด คู่แรด () เป็นภาพยนตร์ไทยที่ออกฉายเมื่อวันที่ 9 สิงหาคม พ.ศ. 2550 กำกับโดยนพรัตน์ พุทธรัตนมณี นำแสดงโดย หม่ำ จ๊กมก, เซกิ โอเซกิ, บุศริน หยกพรายพันธ์, ยุทธนา ลอพันธ์ไพบูลย์, อรนภา กฤษฎี, วสันต์ อุตตมะโยธินเรื่องย่อ เรื่องย่อ. เซกิ นายตำรวจญี่ปุ่นเดินทางสืบหาฆาตกรโหด ซึ่งสังหารเหยื่อเป็นจำนวนมากในประเทศไทย ฆาตกรรายนี้จะตามล่าเฉพาะกะเทยเท่านั้น โดยมีพยานที่สามารถชี้ตัวฆาตกรผู้นี้ได้คือ ลิลลี่ (แสดงโดยหม่ำ จ๊กมก) และหนึ่งในผู้ที่ถูกฆาตกรรายนี้ฆ่าก็คือ แองจี้ (สมเกียรติ จันทร์พราหมณ์) ซึ่งเป็นเพื่อนรักของลิลลี่ ลิลลี่สามารถใช้เส้นสายจากที่บ้าน ไปเข้าทำงานในคลับคาบาเร่ต์แห่งหนึ่งได้ โดยเซกิทำหน้าที่ปกป้องเธอ แต่เมื่อเกิดการไล่ล่าขึ้นในแหล่งซ่อนตัวของเธอ เซกิเริ่มตระหนักได้ว่าลิลลี่ไม่ได้อ่อนแออย่างกะเทยทั่วไป ลิลลี่สามารถเตะ ต่อย และหลบเลี่ยงจากการถูกรุมได้อย่างคล่องแคล่วว่องไว ต่อมาลิลลี่ตัดสินใจกลับไปหากลุ่มเพื่อนฝูงเหมือนเดิม แล้วเซกิกับลิลลี่ก็มีเหตุให้ไปรู้ว่า มีการแอบลอบวางระเบิดอยู่ใต้เวทีการแสดงในงานประกวดกะเทยประจำปี ในที่ทำงานของเธอ และเป็นวันที่ฆาตกรโหดกำลังจะกระทำการล่าเหยื่อรายต่อไปการตอบรับ การตอบรับ. ในนิตยสาร ฟิล์มแมกซ์ มีนักวิจารณ์ร่วมให้ดาว "คู่แรด" ทั้งหมด 6 คน รวม 7 ดาว เฉลี่ยเท่ากับ 1.16 ดาว (จากคะแนนเต็ม 4 ดาว)</doc>
