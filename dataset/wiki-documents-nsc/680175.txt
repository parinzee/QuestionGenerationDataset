<doc id="680175" url="https://th.wikipedia.org/wiki?curid=680175" title="ฟุตบอลหญิงทีมชาติโกตดิวัวร์">ฟุตบอลหญิงทีมชาติโกตดิวัวร์ ฟุตบอลหญิงทีมชาติโกตดิวัวร์ () หรือ ฟุตบอลหญิงทีมชาติไอวอรีโคสต์ () เป็นทีมชาติฟุตบอลหญิงของประเทศโกตดิวัวร์ซึ่งเข้าแข่งขันรายการระหว่างประเทศครั้งแรกในปี ค.ศ. 1988 ปัจจุบันทีมของพวกเธอได้รับการจัดให้อยู่ในทีมที่ดีที่สุดอันดับที่ 67 ของโลก และเป็นทีมที่ดีที่สุดอันดับ 6 ของสมาพันธ์ฟุตบอลแห่งแอฟริกาประวัติ ประวัติ. ในปี ค.ศ. 1985 เกือบทุกประเทศในโลกไม่ได้มีทีมฟุตบอลหญิงทีมชาติ ซึ่งรวมถึงประเทศโกตดิวัวร์ที่ไม่ได้มีการแข่งขันที่ทางฟีฟ่าให้การยอมรับจนกระทั่งปี ค.ศ. 1988 เมื่อทีมได้มีส่วนร่วมในการแข่งขันวีเมนส์ฟีฟ่าอินวิเตชันแนลทัวร์นาเมนต์ 1988 ซึ่งทีมนี้อยู่ในกลุ่มเอ โดยในวันที่ 1 มิถุนายน ทีมนี้ได้เป็นฝ่ายแพ้ต่อทีมชาติเนเธอร์แลนด์ 0 ต่อ 3 ประตูในเกมการแข่งที่ฝูซาน ส่วนในการแข่งขัน ณ วันที่ 5 มิถุนายน ทีมนี้ได้แพ้ต่อทีมชาติจีน 1 ต่อ 7 ประตูที่กว่างโจว ในปี ค.ศ. 1992 ทีมนี้ได้เข้าแข่งขันรายการลียงเนอคัพครั้งที่ 1 ของประเภทหญิง ซึ่งจัดขึ้น ณ ลียง ประเทศฝรั่งเศส ตั้งแต่วันที่ 17 ถึง 20 เมษายน โดยแพ้ต่อทีมชาติสหรัฐอเมริการุ่นอายุไม่เกิน 20 ปีที่ 0 ประตูต่อ 4 แพ้ต่อทีมเครือรัฐเอกราชที่ 0 ประตูต่อ 3 และแพ้ต่อทีมชาติฝรั่งเศสที่ 1 ประตูต่อ 6 ในปี ค.ศ. 2002 ทีมนี้ได้ลงแข่ง 2 นัด ส่วนในปี ค.ศ. 2003 ทีมนี้ไม่ได้ลงแข่ง เช่นเดียวกับปี ค.ศ. 2004 ครั้นปี ค.ศ. 2005 ทีมนี้ก็ได้ลงแข่งใน 3 นัด ตามด้วยปี ค.ศ. 2006 ที่ได้ลงแข่ง 2 นัด ซึ่งในปีดังกล่าว ทีมนี้ได้ทำการประชุมประจำสัปดาห์เพื่อการฝึกซ้อมร่วม 3 ครั้ง</doc>
