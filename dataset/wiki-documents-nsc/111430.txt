<doc id="111430" url="https://th.wikipedia.org/wiki?curid=111430" title="วิงกันดั้มซีโร่">วิงกันดั้มซีโร่ XXXG-00W0 วิงกันดั้มซีโร่(ญี่ปุ่น:ウイングガンダムゼロ ;อังกฤษ:Wing Gundam Zero) เป็นโมบิลสูทตัวเอกเครื่องที่สองในการ์ตูนญี่ปุ่น อะนิเมะ บันทึกการยุทธ์บทใหม่ กันดั้มวิง ออกแบบโดยคุนิโอะ โอคาวาระ นิยมเรียกสั้นๆว่าวิงซีโร่ ลักษณะโดยทั่วไปของวิงกันดั้มซีโร่จะคล้ายกับ XXXG-01W วิงกันดั้ม โดยสามารถแปลงร่างเป็นนีโอเบิร์ดโหมดเพื่อให้บินในชั้นบรรยากาศโลกได้ อาวุธหลักของวิงกันดั้มซีโร่ก็คือปืน บัสเตอร์ไรเฟิลซึ่งเป็นปืนลำแสงที่มีอานุภาพสูงสองกระบอก และสามารถนำมาประกอบกันเป็นทวินบัสเตอร์ไรเฟิลเพื่อเพิ่มพลังทำลายได้ ในขณะที่บัสเตอร์ไรเฟิลของวิงกันดั้มสามารถยิงได้เพียงสามนัด ทวินบัสเตอร์ไรเฟิลจะใช้พลังงานจากวิงกันดั้มซีโร่โดยตรงจึงสามารถยิงได้มากกว่า คุณสมบัติพิเศษของวิงกันดั้มซีโร่ก็คือซีโร่ซิสเต็ม(ZERO = Zoning and Emotional Range Omited)ซึ่งเป็นระบบที่ประมวลผลความเป็นไปได้ทั้งหมดของเหตุการณ์ในอนาคตจากสภาพแวดล้อมและสภาพจิตใจของนักบินแล้วจึงส่งข้อมูลสู่สมองของนักบินโดยตรง นักบินของวิงกันดั้มซีโร่จึงสามารถคำนวณเหตุการณ์ในอนาคตได้ แต่เนื่องจากการใช้งานระบบนี้นั้นสภาพจิตใจของนักบินจะอยู่ในสภาพตึงเครียดมากเพราะจิตใจที่วอกแวกจะทำให้ภาพอนาคตที่ซีโร่ซิสเต็มคำนวณออกมานั้นผิดเพี้ยนไปได้ ซึ่งผลที่ออกมานั้นมักจะมีภาพความตายของนักบินอยู่ด้วยเสมอ การใช้งานซีโร่ซิสเต็มเป็นเวลานานจึงอาจทำให้เสียสติได้ วิงกันดั้มซีโร่เป็นโมบิลสูทที่นักวิทยาศาสตร์ทั้งห้าคือ ด็อกเตอร์ J, โปรเฟสเซอร์ G, ด็อกเตอร์ S, อินสทรัคเทอร์ H และ มาสเตอร์ O ได้ร่วมกันพัฒนาเพื่อใช้ต่อสู้กับองค์กรลับ OZ (Organization of Zodiac) แต่เนื่องจากพลังในการต่อสู้ของวิงกันดั้มซีโร่นั้นสูงเกินไปจนเป็นอันตราย นักวิทยาศาสตร์ทั้งห้าจึงได้ยกเลิกแผนการสร้างวิงกันดั้มซีโร่และได้แยกย้ายกันไปสร้างกันดั้มของตัวเอง ทว่าในภายหลังคาเทอร์ ลาบาบา วินเนอร์ นักบินของกันดั้มแซนด์ร็อคก็ได้ไปเจอแบบแปลนของวิงกันดั้มซีโร่และสร้างขึ้นมา เนื่องจากความโกรธแค้นที่พ่อถูกชาวโคโลนีฆ่า คาเทอร์จึงถูกซีโร่ซิสเต็มทำให้บ้าคลั่งทำลายทุกอย่าง ก่อนจะได้สติหลังจากที่ยิงโจมตีโมบิลสูทไวย์เอตของโทรวา บาร์ตันผู้เป็นเพื่อนสนิท คาเทอร์ได้ทิ้งวิงกันดั้มซีโร่ไว้บนดวงจันทร์เพื่อใช้ระบบทำลายตัวเองของโมบิลสูทเมอคิวเรียสทำลายแต่ล้มเหลว และวิงกันดั้มซีโร่ก็ถูกพวก OZเก็บไป พวก OZได้พยายามใช้วิงกันดั้มซีโร่แต่ไม่มีนักบินที่มีความสามารถพอจะใช้งานซีโร่ซิสเต็มได้อย่างมีประสิทธิภาพจึงเตรียมทำลายทิ้งแต่ได้ตกไปอยู่ในการครอบครองของเซคส์ มาควิส หลังการต่อสู้กับกันดั้มเอเปี้ยนของฮีโร่ ยุยและทั้งคู่ได้แลกเปลี่ยนโมบิลสูทกัน ฮีโร่ ยุยได้ใช้วิงกันดั้มซีโร่เป็นโมบิลสูทประจำตัวจนจบเนื้อเรื่องฉบับเอนด์เลสวอลซ์ ฉบับเอนด์เลสวอลซ์. วิงกันดั้มซีโร่ได้รับการออกแบบใหม่อีกครั้งใน OVA กันดั้มวิง เอนด์เลสวอลซ์โดยฮาจิเมะ คาโทกิ ในมังงะภาคเสริมจะใช้วิงกันดั้มซีโร่ที่ออกแบบใหม่นี้แทนแบบของภาคโทรทัศน์ ในวิดีโอเกมและโมเดลคิทมักเรียกวิงกันดั้มซีโร่ที่ออกแบบใหม่นี้ว่าวิงกันดั้มซีโร่คัสตอมหรือวิงซีโร่คัสตอมเพื่อไม่ให้สับสนกับแบบของภาคโทรทัศน์ ลักษณะที่เปลี่ยนแปลงไปอย่างเห็นได้ชัดที่สุดก็คือปีกด้านหลังของวิงกันดั้มซีโร่ซึ่งกลายเป็นแบบปีกขนนกของเทวทูตสี่ข้าง ในขนนกของปีกนี้ติดตั้งไอพ่นขนาดเล็กไว้เป็นจำนวนมาก และปีกสามารถกลายเป็นเกราะกำบังได้ วิงกันดั้มซีโร่จึงสามารถบินในชั้นบรรยากาศโลกได้โดยไม่ต้องแปลงร่างเป็นนีโอเบิร์ดโหมด ปีกนี้ยังใช้เป็นโล่ป้องกันความร้อนขณะเข้าสู่ชั้นบรรยากาศโลกจึงมีความทนทานสูง วิงกันดั้มซีโร่ที่ออกแบบใหม่นี้ไม่มีโล่และปืนวัลแคนติดปีก แต่ทวินบัสเตอร์ไรเฟิลได้เปลี่ยนรูปร่างให้มีขนาดใหญ่ขึ้นรูปแบบอื่นๆกันดั้มลูซิเฟอร์ รูปแบบอื่นๆ. กันดั้มลูซิเฟอร์. ปรากฏตัวในภาคเสริม ความมุ่งมั่นของทิเอล (新機動戦記ガンダムW ～ティエルの衝動～) กันดั้มลูซิเฟอร์เป็นโมบิลสูทรุ่นต้นแบบที่พวก OZที่รอดจากสงครามแอบพัฒนาขึ้นโดยใช้ข้อมูลของวิงกันดั้มซีโร่และติดตั้งซีโร่ซิสเต็ม ver2.0 ซึ่งนักบินทดสอบ คาร์ล นอนบลูได้เสียสติหลังการใช้งานและหนีหายสาบสูญไปพร้อมกันดั้มลูซิเฟอร์ เนื่องจากเป็นโมบิลสูทสำหรับใช้ทดลองซีโร่ซิสเต็มโดยเฉพาะจึงไม่ได้ติดตั้งอาวุธไว้วิงกันดั้มเซราฟิม วิงกันดั้มเซราฟิม. ปรากฏตัวในภาคเสริม ความมุ่งมั่นของทิเอล (新機動戦記ガンダムW ～ティエルの衝動～) วิงกันดั้มเซราฟิมเป็นโมบิลสูทรุ่นผลิตจำนวนมากของกันดั้มลูซิเฟอร์ ส่วนปีกด้านหลังนั้นปีกหลักซึ่งใช้ในการเข้าสู่บรรยากาศโลกถูกถอดไปเป็นอุปกรณ์เสริม ซีโร่ซิสเต็มได้รับการปรับปรุงเป็น ver2.5 โดยใช้ระบบปัญญาประดิษฐ์ช่วยในการควบคุมเพื่อไม่ให้นักบินเสียสติ ส่วนอาวุธเปลี่ยนจากทวินบัสเตอร์ไรเฟิลเป็นบัสเตอร์ไรเฟิลรุ่นปรับปรุงแทน ทิเอล นอนบลู เด็กหญิงอายุ 14ปีได้ขโมยวิงกันดั้มเซราฟิมด้วยความช่วยเหลือของเพื่อนๆเพื่อใช้ตามหาพี่ชายที่หายตัวไป</doc>
