<doc id="564550" url="https://th.wikipedia.org/wiki?curid=564550" title="พระเจ้าจอร์จแห่งแซกโซนี">พระเจ้าจอร์จแห่งแซกโซนี พระเจ้าจอร์จแห่งแซกโซนี () (8 สิงหาคม 1832 - 15 ตุลาคม 1904) เป็นพระมหากษัตริย์แห่งแซกโซนี จากราชวงศ์เวททิน ตั้งแต่ 19 มิถุนายน ค.ศ. 1902 ถึง 15 ตุลาคม พ.ศ. 1904 พระเจ้าจอร์จแห่งแซกโซนี เสด็จพระราชสมภพเมื่อ 23 สิงหาคม ค.ศ. 1832 ที่เมืองเดรสเดิน พระองค์เป็นพระราชโอรสพระองค์ที่ 2 ของพระเจ้าจอห์นแห่งแซกโซนีกับเจ้าหญิงอเมลี ออกุสต์แห่งบาวาเรีย พระราชธิดาในพระเจ้ามักซีมีเลียนที่ 1 โยเซฟแห่งบาวาเรีย เมื่อวันที่ 11 พฤษภาคม 1859 ที่พระราชวังเบเลม เมืองลิสบอน พระเจ้าจอร์จทรงอภิเษกสมรสกับเจ้าหญิงมารีอา แอนนาแห่งโปรตุเกสพระราชธิดาพระองค์โตของสมเด็จพระราชินีนาถมารีอาที่ 2 แห่งโปรตุเกสกับพระราชสวามีพระเจ้าเฟอร์นันโดที่ 2 แห่งโปรตุเกส พระเจ้าอัลเบิร์ตแห่งแซกโซนีพระเชษฐาของพระองค์กับเจ้าหญิงคาโรลาแห่งวาซาไม่มีรัชทายาท ทำให้พระองค์ทรงเป็นรัษทายาทโดยสันนิษฐานไปโดยปริยาย เมื่อพระเจ้าอัลเบิร์ตสวรรคต พระองค์จึงได้สืบราชสมบัติต่อจากพระเชษฐา รัชกาลของพระองค์นั้นสั้นเพียงสองปี พระองค์ก็เสด็จสวรรคต พระราชโอรสของพระองค์ พระเจ้าฟรีดิช ออกัสตัสที่ 3 แห่งแซกโซนีจึงครองราชสมบัติต่อจากพระองค์พระราชบุตร</doc>
