<doc id="329389" url="https://th.wikipedia.org/wiki?curid=329389" title="อัลโซ สปราค ซาราธุสตรา (ชเตราส์)">อัลโซ สปราค ซาราธุสตรา (ชเตราส์) อัลโซ สปราค ซาราธุสตรา (; , Op. 30) เป็นซิมโฟนิกโพเอ็มโดยริชาร์ด ชเตราส์ แต่งขึ้นในปี ค.ศ. 1896 โดยได้แรงบันดาลใจมาจากวรรณกรรมภาษาเยอรมัน Also sprach Zarathustra ของฟรีดริช นีทเชอ ออกแสดงครั้งแรกที่แฟรงเฟิร์ต โดยชเตราส์เป็นผู้อำนวยเพลงด้วยตนเอง ชเตราส์แบ่งงานดนตรีออกเป็น 9 ส่วน โดยตั้งชื่อแต่ละส่วนตามชื่อบทในวรรณกรรมต้นฉบับของนีทเชอ ได้แก่1. Einleitung (Introduction) 2. Von den Hinterweltlern (Of the Backworldsmen) 3. Von der großen Sehnsucht (Of the Great Longing) 4. Von den Freuden und Leidenschaften (Of the Joys and Passions) 5. Das Grablied (The Grave-Song) 6. Von der Wissenschaft (Of Science) 7. Der Genesende (The Convalescent) 8. Das Tanzlied (The Dance Song) 9. Nachtwandlerlied (Song of the Night Wanderer) ดนตรีบรรเลงช่วงเบิกโรง (fanfare) จากซิมโฟนิกโพเอ็มชิ้นนี้มีชื่อว่า "Sunrise" หรือ "Dawn" เป็นที่รู้จักอย่างกว้างขวางในวัฒนธรรมสมัยนิยม หลังจากสแตนลีย์ คูบริก นำมาใช้ในภาพยนตร์ 2001 จอมจักรวาล ในปี ค.ศ. 1968 โดยปรากฏอยู่ในภาพยนตร์ 3 ครั้ง แต่ละครั้งจะสื่อถึงวิวัฒนาการครั้งสำคัญของมนุษยชาติ หลังจากได้สัมผัสกับหินดำ คือ จากลิงเอปเป็นมนุษย์, การเข้าสู่ยุคอวกาศ, และความก้าวหน้าทางเทคโนโลยีขั้นสูง นอกจากนั้นยังนิยมใช้เป็นเพลงเปิดตัวนักกีฬา ทีมกีฬา หรือศิลปินหลายคน เช่น เอลวิส เพรสลีย์ นำมาใช้เปิดก่อนขึ้นเวทีแสดงในช่วงทศวรรษ 1970 หรือ ริก แฟลร์ นักมวยปล้ำทีเอ็นเอ ก็ใช้เป็นเพลงเปิดตัวก่อนเข้าสนาม</doc>
