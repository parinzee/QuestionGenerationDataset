<doc id="66644" url="https://th.wikipedia.org/wiki?curid=66644" title="รางวัลตุ๊กตาทอง ครั้งที่ 3 ประจำปี พ.ศ. 2502">รางวัลตุ๊กตาทอง ครั้งที่ 3 ประจำปี พ.ศ. 2502 การประกวดภาพยนตร์ รางวัลตุ๊กตาทอง ครั้งที่ 3 ประจำปี พ.ศ. 2502 จัดขึ้นโดยสมาคมนักเรียนเก่าอำนวยศิลป์ ร่วมกับสงบ สวนสิริ สมาคมโรงภาพยนตร์แห่งประเทศไทย (ประหลาท อิศรางกูร ณ อยุธยา นายกสมาคม) และสมาคมโรงภาพยนตร์ชั้นสองแห่งประเทศไทย โดยมีนายเจิม ภูมิจิตร นายกสมาคมเป็นประธานจัดงาน และสงบ สวนสิริ เป็นเลขานุการ พิธีประกาศผลอย่างเป็นทางการ จัด ณ เวทีลีลาศ สวนลุมพินี เมื่อวันที่ 4 ธันวาคม พ.ศ. 2502 รางวัลที่มอบประกอบด้วยรางวัลตุ๊กตาทอง เป็นรูปพระสุรัสวดี จำนวน 17 รางวัล และรางวัลพิเศษ ตุ๊กตาเงิน 4 รางวัล มีภาพยนตร์ไทยเข้าประกวดจำนวน 28 เรื่อง ภาพยนตร์สารคดี 14 เรื่อง คณะกรรมการตัดสินประกอบด้วย พระเจ้าวรวงศ์เธอ พระองค์เจ้าเปรมบุรฉัตร เป็นประธาน, นายธนิต อยู่โพธิ์, นายเขียน ยิ้มศิริ, นายจิตต์ บัวบุศย์, นายสนั่น ปัทมทิน, นายระบิล บุนนาค, นายบุญยง นิโครธานนท์, นางลัดดา ถนัดหัตถกรรม, นางเกษรี บุลศุข โดยนายสงบ สวนศิริ เป็นเลขานุการ ภายหลังการประกวด เกิดความวุ่นวายขึ้น เนื่องจากมีผู้สร้างภาพยนตร์ที่ไม่พอใจผลการประกวด และกล่าวหาว่านายสงบ สวนศิริ รับเงินค่าจ้างเพื่อบิดเบือนให้ ภาพยนตร์เรื่องหนึ่งได้รับรางวัล ทำให้นายสงบ ประกาศจะไม่เข้าร่วมจัดงานนี้ในครั้งต่อไปผู้ได้รับรางวัลรางวัลตุ๊กตาทองรางวัลตุ๊กตาเงิน</doc>
