<doc id="187911" url="https://th.wikipedia.org/wiki?curid=187911" title="คลิฟฟ์ ริชาร์ด">คลิฟฟ์ ริชาร์ด เซอร์ คลิฟฟ์ ริชาร์ด () หรือชื่อจริง แฮร์รี โรเจอร์ เว็บบ์ () เกิดเมื่อวันที่ 14 ตุลาคม ค.ศ. 1940 เป็นนักร้อง นักแสดง นักธุรกิจและนักการกุศล ชาวอังกฤษ ริชาร์ดเป็นศิลปินที่มียอดขายทั่วโลกมากกว่า 250 ล้าน ชุด และ ริชาร์ดมียอดขายจากซิงเกิลกว่า 21 ล้านซิงเกิลในสหราชอาณาจักร ซึ่งเป็นศิลปินที่ขายซิงเกิลดีที่สุดในประวัติศาสตร์อังกฤษอันดับสามรองจาก เดอะบีเทิลส์ และ เอลวิส เพรสลีย์ เซอร์ คลิฟฟ์ ริชาร์ด รู้จักกันในฉายา "ปีเตอร์แพนออฟป็อป" ริชาร์ดนั้นได้ก้าวเข้าสู่วงการบันเทิงอังกฤษ โดยการร้องเพลงแนวร็อกแอนด์โรลตามแบบสไตล์ของนักร้องชาวอเมริกันชื่อดังอย่าง เอลวิส เพรสลีย์ และ ลิตเทิล ริชาร์ด ริชาร์ดได้ร่วมทำเพลงกับวงแบ็กอัพซึ่งเป็นวงดนตรีร็อกแอนด์โรลชื่อดัง อย่างวงเดอะชาโดว์ส ริชาร์ดถูกเสนอว่าเป็นนักร้องอังกฤษที่โด่งดังมากในช่วงคริสต์ทศวรรษ 1950 และต้นคริสต์ทศวรรษ 1960 ก่อนและระหว่างที่เดอะบีทเทิลส์จะมีเพลงเข้าชาร์ต เพลงฮิตเพลงแรกของเขา คือเพลง Move It ในปี ค.ศ. 1958 กล่าวได้ว่าเป็น เพลงร็อกแอนด์โรลเพลงแรกในสหราชอาณาจักร ซึ่ง จอห์น เลนนอน อดีตสมาชิกวงเดอะบีเทิลส์ กล่าวไว้ว่า "ก่อนที่จะมีเพลงของ คลิฟฟ์ ริชาร์ด และ เดอะชาโดว์ส ไม่มีเพลงอะไรหน้าฟังเลยในอุตสาหกรรมดนตรีอังกฤษ เป็นระยะเวลา 59 ปีที่อยู่ในวงการ เซอร์ คลิฟฟ์ ริชาร์ด ได้รับรางวัลมากมาย ได้แก่ แผ่นเสียงทองคำ แผ่นเสียงแพลตินั่ม ได้รับ 3 รางวัลจาก บริตอะวอดส์ ซึ่งประกอบไปด้วยสาขา นักร้องชายยอดเยี่ยมสองรางวัล และ รางวัลศิลปินอังกฤษที่มีผลงาน ดีเด่น ริชาร์ดมีซิงเกิลมากกว่า 130 ซิงเกิล มีอัลบั้ม และ อีพี ติดชาร์ทในสหราชอาณาจักรสูงสุด 20 อันดับ มากกว่าศิลปินคนใด มี 67 ซิงเกิลติดชาร์ทในสหราชอาณาจักรสูงสุด 10 อันดับ และยังเป็นศิลปินอังกฤษเพียงคนเดียวที่มีซิงเกิลติดชาร์ทอันดับ 1 จำนวน 14 ซิงเกิล เป็นเวลากว่า 5 ทศวรรษติดต่อกัน ตั้งแต่ทศวรรษที่ 1950 - 1990</doc>
