<doc id="154834" url="https://th.wikipedia.org/wiki?curid=154834" title="พระเจ้าจอร์จที่ 2 แห่งบริเตนใหญ่">พระเจ้าจอร์จที่ 2 แห่งบริเตนใหญ่ พระเจ้าจอร์จที่ 2 แห่งบริเตนใหญ่ () พระราชสมภพเมื่อวันที่ 10 พฤศจิกายน ค.ศ. 1683 ที่พระราชวังแฮร์เรนเฮาเซิน ที่เมืองฮันโนเวอร์ในประเทศเยอรมนีปัจจุบัน เป็นพระเจ้าแผ่นดินองค์สุดท้ายที่ทรงพระราชสมภพนอกสหราชอาณาจักร เป็นพระราชโอรสของพระเจ้าจอร์จที่ 1 แห่งบริเตนใหญ่และเจ้าหญิงโซฟี โดโรเทอาแห่งเซลเลอ อภิเษกสมรสกับคาโรลีนแห่งบรันเดินบวร์ค-อันส์บัค และครองราชย์ระหว่างวันที่ 11 มิถุนายน ค.ศ. 1727 จนถึงวันสวรรคตเมื่อวันที่ 25 ตุลาคม ค.ศ. 1760 ที่พระราชวังเค็นซิงตันในกรุงลอนดอน บริเตนใหญ่ นอกจากจะเป็นพระมหากษัตริย์ราชอาณาจักรบริเตนใหญ่และราชอาณาจักรไอร์แลนด์แล้วก็ยังทรงดำรงตำแหน่งดยุกแห่งเบราน์ชไวก์-ลือเนบูร์กและอัครเหรัญญิกและเจ้านครรัฐผู้คัดเลือกจักรพรรดิโรมันอันศักดิ์สิทธิ์ตั้งแต่วันที่ 11 มิถุนายน ค.ศ. 1727 จนถึงวันสวรรคต ทรงเป็นที่รู้จักจากการขัดแย้งกับพระราชบิดาหลายประการและต่อมากับพระราชโอรสของพระองค์เองด้วย แม้ว่าจะเป็นพระมหาษัตริย์แต่ก็ไม่ทรงมีอำนาจในการปกครองในระยะแรกที่ครองราชย์เท่าใดนัก อำนาจการปกครองในช่วงระยะเวลานั้นตกไปอยู่กับเซอร์โรเบิร์ต วอลโพล ผู้ที่ถือว่าเป็น “นายกรัฐมนตรีแห่งสหราชอาณาจักร”คนแรก พระเจ้าจอร์จสวรรคตด้วยเส้นพระโลหิตแตก (aortic dissection) ในห้องพระสรงเมื่อวันที่ 25 ตุลาคม ค.ศ. 1760 พระบรมศพถูกฝังไว้ที่เวสต์มินสเตอร์แอบบีย์ ผู้ครองราชบัลลังก์ต่อมาคือพระเจ้าจอร์จที่ 3 พระราชนัดดา ผู้เป็นพระโอรสในเจ้าชายเฟรเดอริก เจ้าชายแห่งเวลส์พระราชโอรสของพระองค์ผู้สิ้นพระชนม์เมื่อปี ค.ศ. 1751พระอิสริยยศพระอิสริยยศ. - 9 พฤศจิกายน 1706 – 25 ตุลาคม 1760 : ดยุกและมาร์ควิสแห่งเคมบริดจ์ เอิร์ลแห่งมิลฟอร์ดแฮเวน ไวเคานต์นอร์ทัลเลอร์ตันและบารอนแห่งทุกค์สบรี - 1 สิงหาคม 1714 &nbsp;– 27 กันยายน 1714 : จอร์จ ออกัสตัส เจ้าชายแห่งบริเตนใหญ่ เจ้าผู้คัดเลือกแห่งเบราชไวน์-ลือเนบูร์ก ดยุกแห่งคอร์นวอลล์และรอธเซย์ - 27 กันยายน 1714 &nbsp;– 11/22 มิถุนายน 1727: เจ้าชายแห่งเวลส์ - 11/22 มิถุนายน 1727&nbsp;– 25 ตุลาคม 1760: กษัตริย์แห่งบริเตนใหญ่และไอร์แลนด์</doc>
