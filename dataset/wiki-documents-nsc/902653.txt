<doc id="902653" url="https://th.wikipedia.org/wiki?curid=902653" title="วิซายัส">วิซายัส หมู่เกาะวิซายัส‎ (; วิซายัส: Kabisay-an; ) เป็นหนึ่งในสามหมู่เกาะหลักของประเทศฟิลิปปินส์ ร่วมกับลูซอนและมินดาเนา ประกอบด้วยเกาะหลายแห่ง ซึ่งล้อมรอบด้วยทะเลวิซายัส แต่หมู่เกาะเหล่านั้นก็ถูกจัดให้อยู่ในพื้นที่ริมตะวันออกเฉียงเหนือของทะเลซูลู ประชากรหลัก ๆ คือชาววิซายัส เกาะหลักที่สำคัญ เช่น โบโฮล, เซบู, เลย์เต, เนโกรส, ปาไนย์ และซามาร์ ภูมิภาคนี้อาจรวมพื้นที่จังหวัดมัสบาเต, จังหวัดรอมบลอน และจังหวัดปาลาวันเข้าไปด้วย เนื่องจากประชากรส่วนใหญ่เป็นชาววิซายัส และใกล้ชิดกับภาษาวิซายัสมากกว่าภาษาหลักของเกาะลูซอน ในหมู่เกาะวิซายัสมีเขตการปกครองหลัก 3 เขต ได้แก่ คันลูรังคาบีซายาอัน (ประชากร 7.1 ล้านคน), กิตนางคาบีซายาอัน (6.8 ล้านคน) และซีลางังคาบีซายาอัน (4.1 ล้านคน)ชื่อ ชื่อ. วิซายัส ได้รับชื่อนี้มาจากอาณาจักรศรีวิชัย () ในคริสต์ศตวรรษที่ 17 ในภาษาสันสกฤต คำว่า ศรี (श्री) หมายถึง "โชคลาภ," "ความรุ่งเรือง," หรือ "ความสุข" ส่วนคำว่า วิชัย (วิชย) (विजय) หมายถึง "ชัยชนะ" หรือ "ความยอดเยี่ยม" นอกจากนี้ หมู่เกาะวิซายัสและซูลู ยังเคยเป็นดินแดนของอาณาจักรแห่งนี้อีกด้วยการแบ่งเขตการปกครอง การแบ่งเขตการปกครอง. วิซายัส แบ่งเป็น 3 เขตหลัก ได้แก่ คันลูรังคาบีซายาอัน, กิตนางคาบีซายาอัน และซีลางังคาบีซายาอัน ในแต่ละเขต จะมีผู้อำนวยการเขต ซึ่งได้รับการเลือกตั้งมาจากผู้ว่าราชการในแต่ละจังหวัดของเขตนั้น ๆ วิซายัส มีทั้งหมด 16 จังหวัด แต่ละจังหวัดปกครองโดยผู้ว่าราชการจังหวัด ซึ่งมาจากการเลือกตั้ง และดำรงตำแหน่งได้มากที่สุด 3 สมัย สมัยละ 3 ปีคันลูรังคาบีซายาอัน (เขตที่ 6) คันลูรังคาบีซายาอัน (เขตที่ 6). เขตคันลูรังคาบีซายาอันครอบคลุมพื้นที่เกาะปาไนย์ กีมารัส และครึ่งตะวันตกของเกาะเนโกรส ศูนย์กลางของเขตนี้คือ อีโลอีโล จังหวัดในเขตนี้ ประกอบด้วย- จังหวัดอักลัน - จังหวัดอันตีเค‎ - จังหวัดคาปิซ - จังหวัดกีมารัส - จังหวัดอีโลอีโล‎ - จังหวัดคันลูรังเนโกรส‎กิตนางคาบีซายาอัน (เขตที่ 7) กิตนางคาบีซายาอัน (เขตที่ 7). เขตกิตนางคาบีซายาอันครอบคลุมพื้นที่เกาะเซบู ซีคีฮอร์ และโบโฮล และครึ่งตะวันออกของเกาะเนโกรส ศูนย์กลางคือ เซบู จังหวัดในเขตนี้ ได้แก่- จังหวัดโบโฮล - จังหวัดเซบู - จังหวัดซีลางังเนโกรส - จังหวัดซีคีฮอร์ซีลางังคาบีซายาอัน (เขตที่ 8) ซีลางังคาบีซายาอัน (เขตที่ 8). เขตซีลางังคาบีซายาอันครอบคลุมพื้นที่เกาะเลย์เต, ซามาร์ และบีลีรัน ศูนย์กลางประจำเขตนี้คือ ตักโลบัน จังหวัดในเขตนี้ ได้แก่- จังหวัดบีลีรัน‎ - จังหวัดเลเต - จังหวัดตีโมกเลเต - จังหวัดซีลางังซามาร์ - จังหวัดฮีลากังซามาร์‎ - จังหวัดซามาร์เมืองหลักที่สำคัญ</doc>
