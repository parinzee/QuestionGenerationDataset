<doc id="787954" url="https://th.wikipedia.org/wiki?curid=787954" title="คริส โคลแมน">คริส โคลแมน คริส โคลแมน () เป็นอดีตนักฟุตบอลอาชีพชาวเวลส์ ปัจจุบันเป็นผู้จัดการทีมซันเดอร์แลนด์ โคลแมน มีชื่อเต็มว่า คริสโตเฟอร์ แพทริก โคแมน (Christopher Patrick Coleman) เกิดเมื่อวันที่ 10 มิถุนายน ค.ศ. 1970 ที่เมืองสวอนซี ประเทศเวลส์ ขณะเป็นนักฟุตบอลเล่นในตำแหน่งกองหลังให้กับหลายสโมสรในระดับพรีเมียร์ลีก อังกฤษ ทั้ง แมนเชสเตอร์ซิตี, สวอนซีซิตี, คริสตัลพาเลซ, แบล็กเบิร์นโรเวอส์ และฟูลัม ในฐานะเป็นผู้จัดการทีม โคลแมนรับหน้าที่นี้ทันทีหลังจากเลิกเล่นฟุตบอลกับฟูลัม และอีกหลายสโมสร เช่น เรอัลโซเซียดัด ในลาลีกา ของสเปน และในระดับทีมชาติ โคลแมนเข้ารับตำแหน่งผู้จัดการทีมหลังจากการกระทำอัตวินิบาตกรรมของแกรี สปีด ในปลายปี ค.ศ. 2011ในระยะแรก โคลแมนนำพาทีมแพ้ติดต่อกันถึง 5 ครั้ง แต่ในที่สุดสามารถนำพาทีมชาติเวลส์เข้าสู่รอบสุดท้ายของการแข่งขันฟุตบอลชิงแชมป์แห่งชาติยุโรป 2016 หรือยุโร 2016 ได้สำเร็จ โดยถือว่าเป็นการลงแข่งขันในระดับนานาชาติเป็นครั้งแรกของเวลส์ด้วยในรอบเกือบ 60 ปี นับตั้งแต่ฟุตบอลโลก 1958 และนัดแรกก็สามารถเอาชนะสโลวาเกียไปได้ 2–1 อีกด้วย และทำให้เวลส์กลายเป็นทีมที่น่าจับตามองในการแข่งขันครั้งนี้ ด้วยการเป็นทีมขนาดเล็กแต่สามารถทะลุมาจนถึงรอบรองชนะเลิศได้ เวลส์ได้ทะลุถึงรอบรองชนะเลิศพบกับโปรตุเกส แต่ไม่สามารถเข้าสู่รอบชิงชนะเลิศได้โดยแพ้ไป 0-2 ซึ่งต่อมาโปรตุเกสได้เข้าไปพบกับฝรั่งเศสและได้เป็นแชมป์ของรายการนี้</doc>
