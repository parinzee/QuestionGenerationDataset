<doc id="191799" url="https://th.wikipedia.org/wiki?curid=191799" title="บิโกร">บิโกร MA-05 บิโกร (ญี่ปุ่น:ビグロ ;อังกฤษ:Bigro) เป็นโมบิลอาเมอร์ของอาณาจักรซีอ้อนซึ่งมีบทบาทในอะนิเมะ โมบิลสูทกันดั้มและได้รับการออกแบบโดยคุนิโอะ โอคาวาระเนื้อเรื่อง เนื้อเรื่อง. บิโกรเป็นโมบิลอาเมอร์ที่ดัดแปลงมาจาก MIP-X1ซึ่งเป็นโมบิลอาเมอร์ที่บริษัทMIPพัฒนาก่อนเริ่มสงคราม บิโกรมีจุดเด่นที่ติดตั้งท่อขับดันซึ่งมีกำลังสูงไว้ทำให้มีความเร็วสูงมาก บิโกรติดตั้งกงเล็บขนาดใหญ่ไว้เหมือนแขนซึ่งสามารถใช้จับโมบิลสูทของศัตรูได้ เนื่องจากมีกำลังมาก บิโกรจึงติดตั้งปืนอนุภาคที่มีอานุภาพสูงและมิสไซล์ลันเชอร์ไว้เป็นอาวุธจึงมีพลังทำลายในระยะไกลที่รุนแรง แต่เนื่องจากรูปร่างของบิโกรนั้นไม่เหมาะกับการต่อสู้ในระยะประชิดตัวจึงมักใช้ในการโจมตียานรบมากกว่า บิโกรมีค่าใช้จ่ายในการผลิตที่สูง ตลอดช่วงสงครามหนึ่งปีมีบิโกรที่สร้างเสร็จสมบูรณ์จำนวน12เครื่องเท่านั้น ในโมบิลสูทกันดั้มฉบับฉายทางโทรทัศน์ บิโกรมีบทบาทในตอนที่31 ซึ่งทอควานใช้บิโกรไล่ตามยานไวต์เบสที่กำลังหนีจากยานซันซิบาร์ของชาร์ อัสนาเบิลและถูก RX-78-2 กันดั้มของอามุโร่ เรย์ทำลาย ในช่วงท้ายของเรื่อง บิโกรยังปรากฏในฉากหลังระหว่างการสู้รบที่ปราการอวกาศ อบาโออากูบิกแรงก์ บิกแรงก์. MA-05Ad บิกแรงก์ (ญี่ปุ่น:ビグ・ラング ;อังกฤษ:Big-Rang) เป็นรุ่นพิเศษของบิโกรซึ่งมีบทบาทสำคัญในโอวีเอคอมพิวเตอร์กราฟิกส์ โมบิลสูทกันดั้มเอ็มเอสอิกลู : อโพคาลีป 0079 โดยเป็นหุ่นตัวเอกในตอนจบและได้รับการออกแบบโดยฮาจิเมะ คาโทกิ บิกแรงก์ได้รับการออกแบบมาเพื่อให้เป็นยูนิตสนับสนุนการสู้รบของโมบิลพ็อด MP-02A อ็อกโก โดยติดบิโกรไว้บนตัวถังของยานรบซึ่งดัดแปลงจนเป็นเหมือนเกราะกระโปรงขนาดใหญ่ ทำให้เป็นโมบิลอาเมอร์ที่มีขนาดใหญ่ที่สุดในช่วงสงครามหนึ่งปี บิกแรงก์สามารถเก็บอ็อกโกไว้ในตัวเพื่อทำการซ่อมบำรุงได้ ทำให้อ็อกโกสามารถสู้รบได้เป็นเวลานาน นอกจากอาวุธเดิมที่ติดบนบิโกรแล้ว บิกแรงก์ยังมีมิสไซล์ต่อต้านยานรบและพลุป้องกันบีมติดตั้งไว้ ซึ่งพลุนี้จะกระจายอนุภาคไมนอฟสกี้อย่างหนาแน่นออกมาเพื่อป้องกันบีมที่ยิงจากภายนอก บิกแรงก์ยังมีกำลังเพิ่มจากเครื่องกำเนิดพลังงานของยานรบ จึงสามารถยิงปืนใหญ่มหาอนุภาคได้รุนแรงกว่าเดิมมาก จุดอ่อนสำคัญของบิกแรงก์ก็คือความเร็วที่ต่ำมาก บิกแรงก์ออกรบในวันสุดท้ายของสงครามหนึ่งปีที่อบาโออากูโดยมีโอลิเวอร์ มาย วิศวกรผู้สังเกตการของหน่วย603เป็นนักบิน ซึ่งโอลิเวอร์สามารถจมยานชั้นซาลามิสและแม็กเจลแลนรวมถึงหกลำในการต่อสู้ก่อนที่บิกแรงก์จะถูกทำลาย ส่วนโอลิเวอร์นั้นรอดมาได้รูปแบบอื่นๆMA-05M บิโกรไมเยอร์ รูปแบบอื่นๆ. MA-05M บิโกรไมเยอร์. ปรากฏตัวในวิดีโอเกม GUNDAM TACTICS -MOBILITY FLEET 0079 เป็นบิโกรที่ได้รับการปรับปรุงให้สามารถต่อสู้กับโมบิลสูทได้ดีขึ้น โดยติดบีมแคนน่อนไว้ที่กรงเล็บทั้งสองข้าง ซึ่งแขนกลนี้ได้รับการดัดแปลงให้สามารถพับเก็บไว้ใต้ส่วนลำตัวได้ บิโกรไมเยอร์มีส่วนลำตัวที่เพรียวกว่าบิโกรโดยเอามิสไซล์ลันเชอร์ออกไปและติดตั้งท่อขับดันเพิ่มให้มีความเร็วมากกว่าเดิม</doc>
