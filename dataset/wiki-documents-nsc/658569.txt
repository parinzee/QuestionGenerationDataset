<doc id="658569" url="https://th.wikipedia.org/wiki?curid=658569" title="ดิก อัดโฟกาต">ดิก อัดโฟกาต ดีร์ก นีโกลาส "ดิก" อัดโฟกาต (, ) เกิดเมื่อวันที่ 27 กันยายน ค.ศ. 1947 เป็นผู้จัดการฟุตบอลและอดีตนักฟุตบอลชาวดัตช์ ปัจจุบันเป็นผู้จัดการทีมเนเธอร์แลนด์ อัดโฟกาตค่อนข้างประสบความสำเร็จทั้งในฐานะผู้เล่นและในฐานะผู้ฝึกสอนซึ่งรวมถึงการคุมทีมชาติเนเธอร์แลนด์ถึงสองช่วง นอกจากนี้ เขายังเคยทำหน้าที่เป็นผู้ฝึกสอนให้กับหลายสโมสรทั้งในเนเธอร์แลนด์และในต่างประเทศ (รวมทั้งสโมสรเซนิตเซนต์ปีเตอร์สเบิร์กซึ่งเป็นผู้ชนะในการแข่งขันยูฟ่าคัพ 2008 นัดชิงชนะเลิศ) เช่นเดียวกับทีมชาติของประเทศอื่น ๆ อีกจำนวนหนึ่ง ได้แก่ เกาหลีใต้ เบลเยียม รัสเซีย และเซอร์เบีย อัดโฟกาตมีฉายาว่า "นายพลน้อย" () ซึ่งสอดคล้องกับฉายา "ท่านนายพล" () ของรีนึส มีเคิลส์ อดีตผู้จัดการฟุตบอลซึ่งคอยให้คำแนะนำแก่อัดโฟกาตระหว่างที่เขาเป็นผู้ช่วยผู้จัดการทีมชาติเนเธอร์แลนด์ หลังนัดที่ 8 ของฤดูกาล 2015–16 อัดโฟกาตได้ลาออกจากการเป็นผู้จัดการทีม เนื่องจากทำผลงานได้แย่มาก โดยอยู่ในอันดับสุดท้ายของตารางคะแนน มีแค่ 3 คะแนน ยังไม่เคยชนะสโมสรใด ซ้ำยังเป็นสโมสรที่เสียประตูมากที่สุดอีกด้วย</doc>
