<doc id="278835" url="https://th.wikipedia.org/wiki?curid=278835" title="เฟรเดอริก วิลเลิม เดอ แกลร์ก">เฟรเดอริก วิลเลิม เดอ แกลร์ก เฟรเดอริก วิลเลิม เดอ แกลร์ก () เกิดวันที่ 18 มีนาคม ค.ศ. 1936 มักเป็นที่รู้จักด้วยชื่อย่อว่า เอฟ. เว. เดอ แกลร์ก () เป็นประธานาธิบดีของประเทศแอฟริกาใต้คนสุดท้ายในยุคของการแบ่งแยกสีผิว อยู่ในตำแหน่งตั้งแต่เดือนกันยายน ค.ศ. 1989 ถึง พฤษภาคม ค.ศ. 1994 เดอ แกลร์ก ยังเป็นหัวหน้าพรรคชาตินิยมของแอฟริกาใต้ (National Party) [ซึ่งต่อมาเปลี่ยนชื่อเป็น พรรคชาตินิยมใหม่ (New National Party)] ระหว่างช่วงเดือนกุมภาพันธ์ ค.ศ. 1989 - กันยายน ค.ศ. 1997 เดอ แกลร์ก ได้ชื่อว่าเป็นผู้ดำเนินการคนสำคัญต่อการยุติยุคแห่งการแบ่งแยกสีผิวในแอฟริกาใต้ และสนับสนุนให้เปลี่ยนแปลงการปกครองในแอฟริกาใต้ให้เป็นประชาธิปไตยแบบไม่แบ่งแยกสีผิว รวมถึงการให้สิทธิต่าง ๆ แก่พลเมืองผิวดำซึ่งเป็นชนกลุ่มใหญ่ของประเทศ เขาได้รับรางวัลเจ้าชายแห่งอัสตูเรียสในปี ค.ศ. 1992 และได้รับรางวัลโนเบลสาขาสันติภาพในปี ค.ศ. 1993 ร่วมกับเนลสัน แมนเดลา สำหรับบทบาทสำคัญของทั้งสองคนในการยุติยุคแห่งการแบ่งแยกสีผิวในแอฟริกาใต้ลง เดอ แกลร์ก เกษียณตัวเองจากงานการเมืองแล้วตั้งแต่ ปี ค.ศ. 1997</doc>
