<doc id="855278" url="https://th.wikipedia.org/wiki?curid=855278" title="แองเจิลส์ไฟลท์">แองเจิลส์ไฟลท์ แอลเจิลส์ไฟลท์ () เป็นเส้นทางรถรางขึ้นเขา (funicular railway) รางแคบ รางมีขนาด 2 ฟุต 6 นิ้ว (762 มิลลิเมตร) ในเขตบังเกอร์ฮิลส์ใจกลางเมืองลอสแอนเจลิส รัฐแคลิฟอร์เนีย สหรัฐ มีรถคอยให้บริการสองคัน คือ ซีไน (Sinai) กับโอลีเวต (Olivet) วิ่งขึ้นลงสวนกันโดยใช้สายเคเบิลตามเส้นทางที่ยาวเพียง 298 ฟุต (91 เมตร)ประวัติ ประวัติ. เดิมแองเจิลส์ไฟลท์ถูกสร้างขึ้นเพื่อเชื่อมการเดินทางระหว่างถนนฮิล (Hill Street) กับถนนโอลีฟ (Olive Street) เปิดทำการครั้งแรกเมื่อปี พ.ศ. 2444 จากทุนของพันเอก เจ. ดับเบิลยู. เอ็ดดี (J. W. Eddy) ในนามทางรถรางขึ้นเขาลอสแอนเจลิส (Los Angeles Incline Railway) ที่เริ่มจากสถานีถนนฮิลขึ้นเนินไปยังสถานีถนนโอลีฟ โดยมีรถให้บริการสองคันสวนกันโดยใช้แรงโน้มถ่วง ส่วนชื่อ "แองเจิลส์ไฟลท์" ถูกตั้งขึ้นในปี พ.ศ. 2455 หลังจากที่บริษัทเงินทุนแคลิฟอร์เนีย (Funding Company of California) ซื้อกิจการจากเจ้าของเดิม และถูกปิดลงในปี พ.ศ. 2512 เพื่อทำการปรับปรุง ต่อมาในปี พ.ศ. 2539 แองเจิลส์ไฟลท์เปิดทำการอีกครั้ง แต่คราวนี้ได้ย้ายลงมาด้านใต้ของตำแหน่งเดิมเพื่อเชื่อมถนนฮิลกับแคลิฟอร์เนียพลาซา (California Plaza) และถูกปิดอีกครั้งในปี พ.ศ. 2544 เนื่องจากเกิดอุบัติเหตุร้ายแรง หลังจากนั้นเก้าปีจึงเปิดให้บริการอีกครั้งในวันที่ 15 มีนาคม พ.ศ. 2553 และมีการปิดปรับปรุงในปี พ.ศ. 2554 เนื่องจากมีอุบัติเหตุเล็ก ๆ น้อย ๆ และปัญหาด้านความปลอดภัยจากการออกแบบหรือระบบในตัวรถ เดือนมีนาคม พ.ศ. 2560 แองเจิลส์ไฟลท์เปิดให้บริการอีกครั้งหลังการปรับปรุงเสร็จสิ้น</doc>
