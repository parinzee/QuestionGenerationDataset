<doc id="629640" url="https://th.wikipedia.org/wiki?curid=629640" title="โปย">โปย โปย (poi) เป็นคำศัพท์จากภาษาฮาวาย ใช้เรียกอาหารจานหลักสำคัญต่อชาวพอลินีเซียซึ่งทำจากหัวเผือก (ในภาษาฮาวายเรียกว่า กาโล) โปยเป็นส่วนประกอบสำคัญของอาหารฮาวาย โปยทำจากหัวเผือกนึ่งหรืออบแล้วนำไปบด ระหว่างบดผู้ทำโปยจะใส่น้ำเติมไปทีละนิด จนกว่าจะพอใจกับความเหนียว ซึ่งแล้วแต่ความชอบของผู้บริโภค บางคนชอบแบบเหลวๆ ส่วนบางคนชอบแบบเหนียวข้น ผู้บริโภคมักจะใช้นิ้วมือตักโปยขึ้นรับประทาน โดยมีวิธีการตักที่ต่างกัน เช่น ตักหนึ่งนิ้ว ตักสองนิ้ว หรือ ตักสามนิ้ว อันมักขึ้นอยู่กับความเหนียวของโปย ถ้าเหนียวน้อยก็ต้องใช้หลายนิ้ว ถ้าเหนียวมากก็ใช้น้อยนิ้ว โปยที่ทำจากเผือก ไม่ควรสบสนกับ- โปยซามัว ซึ่งเป็นของหวานอันเข้มข้น ทำจากกล้วยสุกกับหัวกะทิ - โปเอตาฮีตี (po'e) ซึ่งเป็นของหวานที่ทำจากกล้วย มะละกอ หรือ มะม่วง ผสมด้วยมันสำปะหลัง และหัวกะทิ</doc>
