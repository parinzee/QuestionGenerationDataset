<doc id="581459" url="https://th.wikipedia.org/wiki?curid=581459" title="มาร์มาไรย์">มาร์มาไรย์ มาร์มาไรย์ () เป็นโครงการเกี่ยวกับระบบขนส่งทางรางในเมืองอิสตันบูล ประเทศตุรกี ซึ่งประกอบด้วยการก่อสร้างอุโมงค์รถไฟลอดใต้ช่องแคบบอสฟอรัส เชื่อมประเทศตุรกีฝั่งทวีปเอเชียและทวีปยุโรปเข้าด้วยกัน (ประเทศตุรกีตั้งอยู่บนสองทวีป โดยมีช่องแคบบอสฟอรัสเป็นเขตแบ่งทวีป) โครงการนี้ยังรวมถีงการปรับปรุงสภาพรถไฟชานเมืองสายเลียบทะเลมาร์มารา ตั้งแต่สถานี Halkalı ของฝั่งทวีปยุโรป ไปจนถึงสถานี Gebze บนฝั่งทวีปเอเชีย โดยใช้อุโมงค์ดังกล่าวเชื่อมระบบรถไฟทั้งสองฝั่ง รวมไปถึงการจัดซื้อจัดจ้างยานพาหนะที่ใช้วิ่งรับส่งผู้โดยสาร การก่อสร้างเริ่มขึ้นในปี พ.ศ. 2547 (ค.ศ. 2004) ซึ่งตามกำหนดจะเปิดให้บริการในเดือนเมษายน พ.ศ. 2552 แต่เกิดความล่าช้าหลายครั้งเนื่องจากการขุดค้นพบทางโบราณคดี โดยส่วนแรกของโครงการเปิดใช้งานเมื่อวันที่ 29 ตุลาคม พ.ศ. 2556 (ค.ศ. 2013) ชื่อของโครงการ มาร์มาไรย์ (Marmaray) มีที่มาจากชื่อทะเลมาร์มารา (Marmara) ตั้งอยู่ทางทิศใต้ของโครงการ รวมกับคำว่า ray เป็นคำในภาษาตุรกีหมายถึง ทางรถไฟข้อมูลทางเทคนิค ข้อมูลทางเทคนิค. ข้อมูลทางเทคนิคของโครงการ- ความกว้างรางรถไฟ: 1435 มิลลิเมตร (รางมาตรฐาน) - ระบบไฟฟ้า: 25 kV, 50 Hz (ระบบจ่ายไฟฟ้าเหนือหัว) - ความยาวทั้งหมด: 76.3 km- ส่วนระดับพื้นดิน: 62.7 km - ส่วนอุโมงค์: 13.6 km- ส่วนใต้น้ำ (Immersed tube): 1387 m - ส่วนใต้ดิน: 9.8 km - ส่วนเชื่อมต่อกับระดับพื้นดิน: 2.4 km - จุดที่ลึกที่สุด: 60.46 m - รัศมีความโค้งที่น้อยที่สุด: 300 m - ความลาดสูงสุด: 1.8 % - จำนวนสถานี: 40 สถานี- สถานีระดับพื้นดิน: 37 สถานี - สถานีใต้ดิน: 3 สถานี - สถานีรถไฟระหว่างเมือง: 8 สถานี - จุดตัดทางรถไฟ: 4 จุด - ความยาวชานชาลาที่สั้นที่สุด: 225 m - ระยะห่างระหว่างสถานีโดยเฉลี่ย: 1.9 km - ความเร็วสูงสุด: 100 km/h - ความเร็วในเชิงพาณิชย์ (commercial speed): 45 km/h - ระยะห่างรถไฟแต่ละขบวน (Headway): 2–10 นาที - จำนวนผู้โดยสารต่อชั่วโมง-ทิศทาง: 75,000 คน - จำนวนรถโดยสาร: 440</doc>
