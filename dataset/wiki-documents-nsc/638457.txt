<doc id="638457" url="https://th.wikipedia.org/wiki?curid=638457" title="ดิ เอ็มดิสทริค">ดิ เอ็มดิสทริค ดิ เอ็มดิสทริค () เป็นโครงการพัฒนาย่านการค้าบนถนนสุขุมวิทตอนกลาง ระหว่างซอยสุขุมวิท 31 ถึงซอยสุขุมวิท 39 ในพื้นที่แขวงคลองตันเหนือ เขตวัฒนา และระหว่างซอยสุขุมวิท 22 ถึงซอยสุขุมวิท 26 ในพื้นที่แขวงคลองตัน เขตคลองเตย กรุงเทพมหานคร โอบล้อมรอบอุทยานเบญจสิริ บริหารโครงการโดย บริษัท ซิตี้มอลล์ กรุ๊ป จำกัด ในกลุ่มเดอะมอลล์องค์ประกอบ องค์ประกอบ. โครงการดิ เอ็มดิสทริค ประกอบด้วยศูนย์การค้า อาคารสำนักงาน ที่อยู่อาศัย และแหล่งท่องเที่ยว มีศูนย์การค้าหลักจำนวนสามโครงการ คือเอ็มโพเรียม เอ็มควอเทียร์ และเอ็มสเฟียร์ และยังมีพันธมิตรอสังหาริมทรัพย์ รวมถึงภาคเอกชนเข้าร่วมโครงการ กลุ่มเดอะมอลล์มุ่งหมายให้เอ็ม ดิสทริค เป็นศูนย์กลางทางการค้าที่สำคัญแห่งหนึ่งในกรุงเทพมหานคร อันมีร้านค้าแฟชั่น ลีลาชีวิตหรูหรา ศิลปะ และเทคโนโลยี จากยี่ห้อสินค้าที่มีชื่อเสียงกว่า 1,000 ยี่ห้อ ยี่ห้อส่วนหนึ่งเลือกพื้นที่นี้เป็นที่ตั้งของสาขาเรือธง ที่มีขนาดพื้นที่ตั้งแต่ 300-2,000 ตารางเมตร อีกทั้งยังเป็นศูนย์รวมร้านอาหารและร้านเพื่อการสังสรรค์ที่มีขนาดใหญ่แห่งหนึ่งในกรุงเทพ โดยภายในโครงการประกอบด้วยสิ่งก่อสร้างต่าง ๆ ดังนี้ (ตัวหนา คือสมาชิกอย่างเป็นทางการ) มีพื้นที่ภายในโครงการ 50 ไร่ (650,000 ตารางเมตร)ศูนย์การค้าศูนย์การค้า. - เอ็มโพเรียม - ศูนย์การค้าและห้างสรรพสินค้าลำดับแรกของกลุ่ม ตั้งอยู่ริมถนนสุขุมวิท ใกล้ซอยสุขุมวิท 24 บริเวณข้างเคียงกับสวนเบญจสิริ เปิดให้บริการเมื่อปี พ.ศ. 2540 เริ่มปรับปรุงใหญ่ในปลายปี พ.ศ. 2557 และเสร็จสมบูรณ์ในเดือนพฤษภาคม พ.ศ. 2558 พร้อมกับเอ็มควอเทียร์ - เอ็มควอเทียร์ - ศูนย์การค้าแห่งที่สองของกลุ่ม ตั้งอยู่บนที่ดินฝั่งตรงข้ามพื้นที่ของดิเอ็มโพเรียม ระหว่างซอยสุขุมวิท 35, 37 และ 39 เปิดให้บริการบางส่วนตั้งแต่วันที่ 27 มีนาคม พ.ศ. 2558 และแล้วเสร็จทั้งโครงการในเดือนพฤษภาคม พ.ศ. 2558 พร้อมกับเอ็มโพเรียม - เอ็มสเฟียร์ - ศูนย์การค้าแห่งที่สาม ตั้งอยู่บนถนนสุขุมวิท ระหว่างซอยสุขุมวิท 22 กับซอยสุขุมวิท 24 ติดโรงแรมฮอลลิเดย์ อินน์ กรุงเทพ สุขุมวิท ปัจจุบันอยู่ในระหว่างการปรับพื้นที่เตรียมก่อสร้าง เปิดให้บริการในปี พ.ศ. 2563 (ในช่วงเดือนธันวาคม 2558 ได้ปล่อยให้เช่าเป็นโครงการ อาร์ตบ็อกซ์ และในปี 2559 ได้ให้เอกชนเช่าพื้นที่ 2 ส่วน คือ สวนสนุกไดโนซอร์ แพลนเน็ต และเดอะ กลาส บาย อาร์ตบ็อกซ์)โรงแรมโรงแรม. - โรงแรมดับเบิลทรีบายฮิลตัน สุขุมวิท กรุงเทพ - โรงแรมบูทีกระดับห้าดาวโดยกลุ่มฮิลตัน ตั้งอยู่ภายในซอยสุขุมวิท 26 โดยปรับปรุงจากพื้นที่เดิมของโรงแรมอิมพีเรียล ธารา บริหารโครงการโดยกลุ่มทีซีซีแลนด์ร่วมกับฮิลตันเวิลด์ไวด์ - โรงแรมฮิลตัน สุขุมวิท กรุงเทพ - โรงแรมระดับห้าดาวแห่งที่สองของกลุ่มฮิลตัน ตั้งอยู่ภายในซอยสุขุมวิท 24 โดยปรับปรุงจากพื้นที่เดิมของโรงแรมอิมพีเรียล อิมพาลา บริหารโครงการโดยกลุ่มทีซีซีแลนด์ร่วมกับฮิลตันเวิลด์ไวด์ และมีทางเดินเชื่อมไปยังโรงแรมดับเบิลทรีบายฮิลตันด้วย - โรงแรมแมริออท มาร์คีส์ ควีนส์ปาร์ค กรุงเทพ - โรงแรมระดับสี่ดาวของกลุ่มแมริออท และยังเป็นโรงแรมที่มีจำนวนห้องมากที่สุดในกรุงเทพมหานคร ตั้งอยู่ภายในซอยสุขุมวิท 24 บริหารโครงการโดยกลุ่มทีซีซีแลนด์ร่วมกับแมริออทอินเตอร์เนชันแนล ซึ่งปรับปรุงมาจากโรงแรมอิมพีเรียล ควีนส์ปาร์ค - โรงแรมเอ็มโพเรียม สวีท บาย ชาเทรียม - บริหารโดยเครือโรงแรมชาเทรียม ตั้งอยู่ภายในศูนย์การค้าเอ็มโพเรียมอสังหาริมทรัพย์อสังหาริมทรัพย์. - โครงการพาร์ค 24 - โครงการอาคารชุดโดยกลุ่มพราวเอสเตท ตั้งอยู่ภายในซอยสุขุมวิท 24 - อาคารภิรัชทาวเวอร์ แอท เอ็มควอเทียร์ - อาคารสำนักงานระดับเอ ความสูง 45 ชั้น ตั้งอยู่ภายในศูนย์การค้าเอ็มควอเทียร์ บริหารงานโดยกลุ่มภิรัชบุรี - อาคารเอ็มโพเรียมทาวเวอร์ - ตั้งอยู่ภายในศูนย์การค้าเอ็มโพเรียมพื้นที่อื่นๆพื้นที่อื่นๆ. - สถานีพร้อมพงษ์ - เป็นสถานีรถไฟฟ้าในเส้นทางรถไฟฟ้าเฉลิมพระเกียรติฯ สาย 1 (สุขุมวิท) ตั้งอยู่ด้านหน้าอาคารเอ็มโพเรียมและอาคารเอ็มควอเทียร์ นอกจากนี้สถานีดังกล่าวจะเชื่อมต่อกับสถานีอโศกและสถานีทองหล่อด้วยสกายวอล์ค และระหว่างทางจะมีทางเชื่อมกับอาคารใกล้เคียงอีกเป็นจำนวนมาก รวมถึงอาคารเอ็มสเฟียร์ด้วย ปัจจุบันอยู่ในระหว่างการวางแผนตกแต่งสถานีใหม่ทั้งหมด เพื่อให้เข้ารูปแบบเดียวกันกับอาคารศูนย์การค้าทั้งสอง ด้วยความร่วมมือของ บมจ.ระบบขนส่งมวลชนกรุงเทพ และ กรุงเทพมหานคร - อุทยานเบญจสิริ - เป็นสวนสาธารณะที่อยู่ในความรับผิดชอบของกรุงเทพมหานคร โดยจะมีการปรับปรุงรูปแบบ และปรับปรุงภูมิทัศน์ในสวนสาธารณะใหม่ทั้งหมด อีกทั้งยังเปิดเส้นทางเพื่อเชื่อมต่อกับโรงแรมแมริออท ควีนส์ปาร์ค กรุงเทพ อีกด้วย</doc>
