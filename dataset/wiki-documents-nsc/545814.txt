<doc id="545814" url="https://th.wikipedia.org/wiki?curid=545814" title="อุดม เหลืองเพชราภรณ์">อุดม เหลืองเพชราภรณ์ อุดม เหลืองเพชราภรณ์ (ชื่อเล่น: ดม; พ.ศ. 2499 — ) เป็นนักกีฬาแบดมินตันระดับแถวหน้าชาวไทย รวมถึงเป็นผู้ฝึกสอนนักกีฬาแบดมินตันทีมชาติไทย และใน พ.ศ. 2555 เขาได้รับเลือกให้เป็นหนึ่งในผู้เข้าชิงรางวัล "สยามกีฬาอวอร์ดส์" ครั้งที่ 7 สาขาผู้ฝึกสอนยอดเยี่ยมผลงานในระดับอาชีพ ผลงานในระดับอาชีพ. อุดม เหลืองเพชราภรณ์ เป็นแชมป์ของประเทศไทยใน พ.ศ. 2521, 2522 และ 2533 ของประเภทชายเดี่ยว ใน พ.ศ. 2522 เขาได้รับรางวัลเหรียญเงินของประเภทเดียวกันนี้ในซีเกมส์ 1979 โดยเป็นฝ่ายแพ้ต่อฮัสโอโม อาร์บี จากประเทศอินโดนีเซียในรอบชิงชนะเลิศ และในการแข่งขันแบดมินตันชิงแชมป์โลก 1979 เขาได้อันดับเก้าในประเภทชายเดี่ยวรายการที่ประสบความสำเร็จผลงานการฝึกสอน ผลงานการฝึกสอน. อุดม เหลืองเพชราภรณ์ เป็นผู้ฝึกสอนนักกีฬาแบดมินตันทีมชาติไทย โดยในเดือนเมษายน พ.ศ. 2556 มีผลงานด้านการฝึกสอนให้แก่นักกีฬาชุดรองแชมป์เอเชียต้าคัพ 2013 จากนั้น ในเดือนพฤษภาคมของปีเดียวกันนี้ เขายังเป็นผู้ฝึกสอนนักกีฬาที่เข้าแข่งขัน สุธีรมานคัพ 2013 ณ ประเทศมาเลเซีย ที่ซึ่งทีมสามารถเข้าสู่รอบรองชนะเลิศได้เป็นครั้งแรกในประวัติศาสตร์</doc>
