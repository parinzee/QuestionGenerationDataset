<doc id="427524" url="https://th.wikipedia.org/wiki?curid=427524" title="รูบีทิวสเดย์">รูบีทิวสเดย์ รูบีทิวสเดย์ () เป็นเพลงของเดอะโรลลิงสโตนส์ บันทึกเสียงในปี ค.ศ. 1966 วางจำหน่ายซิงเกิลในเดือนมกราคม 1967 คู่กับเพลง "Let's Spend the Night Together" ขึ้นถึงอันดับหนึ่งชาร์ตบิลบอร์ดฮอต 100 และอันดับสามชาร์ตซิงเกิลแห่งสหราชอาณาจักร เพลงนี้เป็นเพลงแนวบาโรกป็อป แต่งโดยคีธ ริชาร์ด ริชาร์ดเคยให้สัมภาษณ์ว่า เขาแต่งเพลงนี้ในห้องพักโรงแรมที่ลอสแอนเจลิสภายหลังการแสดงที่เมืองนั้น เนื้อเพลงกล่าวถึงกรูปปี สาววัยรุ่นใจแตกที่คอยติดตามชมการแสดงของวง และพลีกายร่วมหลับนอนกับนักดนตรีที่ชื่นชอบ ดังกล่าวถึงในเนื้อเพลงว่า พวกเธอหมุนเวียนเปลี่ยนหน้าไม่ซ้ำกันในแต่ละวัน จนไม่มีใครจำชื่อได้ ("Who could hang a name on you?/When you change with every new day/Still I'm gonna miss you.") ต้องเรียกชื่อไปตามวันว่า "รูบี (วันอังคาร)" ริชาร์ดเขียนในหนังสืออัตชีวประวัติว่า เด็กสาวคนนั้นชื่อ ลินดา คีธ ได้รับการแนะนำจากจิมิ เฮนดริกซ์และคบหาเป็นแฟนสาวของเขาอยู่ระยะหนึ่ง เธอเสพยาเสพติดจนเตลิดไป เขาไปที่บ้านของคีธและเล่าเรื่องราวให้พ่อแม่ของเธอฟัง พ่อของคีธติดตามลูกสาวไปถึงนิวยอร์ก ใช้คำสั่งศาลบังคับให้เธอกลับบ้าน กักบริเวณ และเข้ารับการบำบัดยา เธอมองว่าการกระทำของริชาร์ดเป็นการทรยศ และไม่ยอมพูดกับเขาอยู่หลายปี นิตยสารโรลลิงสโตนได้จัดให้เพลงนี้อยู่ในอันดับที่ 303 ของ 500 เพลงยอดเยี่ยมตลอดกาล จากการจัดอันดับในปี 2004</doc>
