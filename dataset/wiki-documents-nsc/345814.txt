<doc id="345814" url="https://th.wikipedia.org/wiki?curid=345814" title="สะหวัดวิไล พิมมะสอน">สะหวัดวิไล พิมมะสอน สะหวัดวิไล พิมมะสอน () เกิดวันที่ 3 มีนาคม ค.ศ. 1987 เป็นนักกีฬาเทควันโดชาวลาว เขาได้รับเหรียญทองแดงอย่างที่ไม่คาดคิดมาก่อนในรุ่นไลท์เวทชาย (-72 กก.) ในการแข่งขันรายการเอเชี่ยนเทควันโดแชมเปี้ยนชิป 2008 โดยการล้มซอง มยองซอบ ซึ่งเป็นนักกีฬาเจ้าของเหรียญโอลิมปิกสองสมัย จากเกาหลีใต้ได้ในยกแรก เขาเคยได้รับเหรียญเงินจากการแข่งขันกีฬาซีเกมส์ 2005 ที่กรุงมะนิลา ประเทศฟิลิปปินส์ และได้รับเหรียญอีกครั้งจากการแข่งขันกีฬาซีเกมส์ 2007 ที่โคราช ประเทศไทย และในการแข่งขันกีฬาซีเกมส์ 2009 ที่กรุงเวียงจันทน์ ประเทศลาว สะหวัดวิไลได้ชิงแชมป์กับปฏิวัติ ทองสลับ ซึ่งเป็นนักเทควันโดจากประเทศไทย แม้ว่าเขาจะได้รับกำลังใจจากกองเชียร์ภายในประเทศ แต่ในท้ายที่สุดเขาก็ได้แพ้ต่อนักกีฬาจากประเทศไทย และเขาได้รับรางวัลเหรียญเงินจากการแข่งขันในครั้งนั้น นอกจากกีฬาเทควันโดแล้ว สะหวัดวิไลยังเล่นกีฬาบาสเก็ตบอลในท้องถิ่นที่เขาอาศัยอยู่ด้วย</doc>
