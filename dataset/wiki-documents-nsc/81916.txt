<doc id="81916" url="https://th.wikipedia.org/wiki?curid=81916" title="วิทยาลัยการสาธารณสุขสิรินธร จังหวัดตรัง">วิทยาลัยการสาธารณสุขสิรินธร จังหวัดตรัง วิทยาลัยการสาธารณสุขสิรินธร จังหวัดตรัง ตั้งอยู่ที่ 89 หมู่ที่ 2 ตำบลควนธานี อำเภอกันตัง จังหวัดตรังประวัติ ประวัติ. วิทยาลัยการสาธารณสุขสิรินธร จังหวัดตรัง ได้ริเริ่มก่อสร้างขึ้นโดยดำริของ นายชวน หลีกภัย ขณะดำรงตำแหน่งรัฐมนตรีว่าการกระทรวงสาธารณสุข เมื่อ พ.ศ. 2532 โดยสถานที่ก่อสร้างได้มีการประสานงานกับกำนันผู้ใหญ่บ้านตำบลควนธานี อำเภอกันตัง จังหวัดตรังในขณะนั้น คือ นายยวด มณีนูน และนายเพื่อม ปานชนะ โดยใช้พื้นที่ทุ่งลานไซหัก ประมาณ 96 ไร่ นพ.ณรงค์ ฉายากุล นายแพทย์สาธารณสุขจังหวัดตรังในขณะนั้น ได้มาสำรวจสถานที่แล้วพบว่าสถานที่ดังกล่าวส่วนหนึ่งเป็นหนองน้ำและส่วนหนึ่งปลูกผักมีปัญหากับชุมชนน้อยมาก จึงสนับสนุนให้ใช้พื้นที่ดังกล่าวสร้างวิทยาลัยในวันที่ 29 กุมภาพันธ์ พ.ศ. 2536 คณะกรรมการพิจารณาขอใช้ที่ดินได้พิจารณาให้กระทรวงสาธารณสุขใช้ที่ดิน 78 ไร่ 1 งาน 50.5 ตารางวาในการก่อสร้าง โดยใช้งบประมาณ 165 ล้านบาท เป็นงบผูกพันปี 2535–2538 นอกจากนี้ ยังได้รับการสนับสนุนจากประชาชนตำบลควนธานี บริจาคที่ดินทำถนนเข้าวิทยาลัยฯ และมีการสนับสนุนจากองค์กรภาครัฐและเอกชนอีก คือ ในปีงบประมาณ 2540 การกีฬาแห่งประเทศไทย สำหรับใช้ก่อสร้างสนามกีฬาควนธานี เพื่อใช้เป็นที่ออกกำลังกายสำหรับนักศึกษาและประชาชนในตำบลควนธานีและพื้นที่ใกล้เคียงหลักสูตร หลักสูตร. วิทยาลัยเปิดดำเนินการสอนในหลักสูตรต่างๆ ดังนี้- หลักสูตรประกาศนียบัตรสสาธารณสุขศาสตร์ สาขาสาธารณสุขชุมชน เริ่มดำเนินการ ปีการศึกษา 2538 - ปัจจุบัน - หลักสูตรประกาศนียบัตรสสาธารณสุขศาสตร์ สาขาเทคนิคเภสัชกรรม เริ่มดำเนินการ เมื่อปี 2540 -ปัจจุบัน - หลักสูตรประกาศนียบัตรสสาธารณสุขศาสตร์ สาขาทันตสาธารณสุข เริ่มดำเนินการ เมือปี 2541 - ปัจจุบัน - หลักสูตร วิทยาศาสตร์บัณฑิต สาขาสาธารณสุขศาสตร์ (โครงการความร่วมมือระหว่าง มหาวิทยาลัยทักษิณ และ วิทยาลัยสาธารณสุขสิรินธร ตรัง) เปิดทำการสอนระหว่างปีการศึกษา 2542 - 2546 (ปัจจุบัน มหาวิทยาลัยทักษิณ เป็นผู้ดำเนินการ)ผู้ดำรงตำแหน่งผู้อำนวยการวิทยาลัย</doc>
