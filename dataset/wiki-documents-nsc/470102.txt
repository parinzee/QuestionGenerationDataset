<doc id="470102" url="https://th.wikipedia.org/wiki?curid=470102" title="ซานติ กาซอร์ลา">ซานติ กาซอร์ลา ซานติ กาซอร์ลา กอนซาเลซ (; เกิดเมื่อวันที่ 13 ธันวาคม ค.ศ. 1984) เป็นนักฟุตบอลชาวสเปน เล่นให้กับอาร์เซนอลในพรีเมียร์ลีก ตำแหน่งปีก สามารถเล่นได้ทั้ง 2 ฝั่ง กาซอร์ลามักได้รับกล่าวถึงในด้านความเร็วและความสามารถในการเปลี่ยนจังหวะการเล่นเกม โดยใช้เวลาส่วนมากในการเล่นกับบียาร์เรอัล ในลาลีกา โดยลงเล่น 253 นัด ยิงประตูได้ 39 ประตู ใน 9 ฤดูกาล กาซอร์ลาเป็นหนึ่งในผู้เล่นของทีมชาติสเปน ในยูโร 2008 และยูโร 2012 ซึ่งได้ช่วยให้ทีมชนะในการแข่งขันทั้ง 2 ครั้ง ในพรีเมียร์ลีก ฤดูกาล 2014–15 นัดที่ 22 ที่อาร์เซนอลพบกับแมนเชสเตอร์ซิตี ซึ่งเป็นรองจ่าฝูงในตารางคะแนน ที่สนามอัลติฮัตสเตเดียม กาซอร์ลาเล่นได้อย่างยอดเยี่ยมมาก โดยเป็นผู้ยิงลูกโทษให้กับทีมในนาทีที่ 22 และเป็นผู้ยิงลูกฟรีคิกที่ออลีวีเย ฌีรู วิ่งเข้ามาโหม่งเป็นประตูที่ 2 ให้กับอาร์เซนอล ในนาทีที่ 66 เมื่อจบการแข่งขันอาร์เซนอลชนะไป 0-2 นับเป็นครั้งแรกในรอบ 4 ปีด้วยที่อาร์เซนอลเอาชนะทีมที่อยู่ในอันดับ 4 ทีมแรกของตารางคะแนน ในการแข่งขันนัดเยือน ในฤดูกาล 2015–16 นัดที่ 13 อาร์เซนอลเป็นฝ่ายบุกไปเยือนเวสต์บรอมมิชอัลเบียน ที่สนามเดอะฮอว์ทอนส์ กาซอร์ลายิงลูกจุดโทษพลาดในท้ายการแข่งขัน ด้วยการลื่นเสียจังหวะ เป็นผลให้อาร์เซนอลเป็นฝ่ายแพ้ไป 2–1</doc>
