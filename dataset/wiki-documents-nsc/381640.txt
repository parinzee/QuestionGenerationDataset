<doc id="381640" url="https://th.wikipedia.org/wiki?curid=381640" title="วิเชียร ขาวขำ">วิเชียร ขาวขำ วิเชียร ขาวขำ (28 มีนาคม พ.ศ. 2499 -) นายกองค์การบริหารส่วนจังหวัดอุดรธานี อดีตสมาชิกสภาผู้แทนราษฎร แบบบัญชีรายชื่อ สังกัดพรรคเพื่อไทย และเป็นหนึ่งในแกนนำแนวร่วมประชาธิปไตยต่อต้านเผด็จการแห่งชาติ (นปช.)ประวัติ ประวัติ. วิเชียร ขาวขำ เกิดเมื่อวันที่ 28 มีนาคม พ.ศ. 2499 ที่อำเภอบ้านผือ จังหวัดอุดรธานี เป็นบุตรของนายแพ ขาวขำ กับนางวันดี ขาวขำ เข้าศึกษาที่โรงเรียนอุดรพิทยานุกูล จบการศึกษาศิลปศาสตรบัณฑิต สถาบันราชภัฏมหาสารคามการทำงาน การทำงาน. วิเชียร ขาวขำ เคยเป็นสมาชิกสภาผู้แทนราษฎร จังหวัดอุดรธานี สังกัดพรรคปวงชนชาวไทย เมื่อปี พ.ศ. 2531 ต่อมาได้ย้ายมาสังกัดพรรคชาติไทย และพรรคชาติพัฒนา จากนั้นในการเลือกตั้ง พ.ศ. 2538 ได้ย้ายมาสังกัดพรรคกิจสังคม ในการเลือกตั้ง พ.ศ. 2550 ได้รับเลือกตั้งเป็น ส.ส. จังหวัดอุดรธานี สังกัดพรรคพลังประชาชน และการเลือกตั้ง พ.ศ. 2554 ได้รับเลือกตั้งเป็น ส.ส.ระบบบัญชีรายชื่อ สังกัดพรรคเพื่อไทย ต่อมาได้ลาออกเพื่อลงสมัครรับเลือกตั้งนายกองค์การบริหารส่วนจังหวัดอุดรธานี ในวันที่ 17 มิถุนายน พ.ศ. 2555 และได้รับเลือกตั้งเป็นนายกองค์การบริหารส่วนจังหวัด นายวิเชียร ขาวขำ เป็นหนึ่งในจำเลยในข้อหาก่อการร้าย ที่พนักงานสอบสวน กรมสอบสวนคดีพิเศษ ได้ฟ้องร้องเอาไว้และเป็นหนึ่งในรายชื่อที่กรมสอบสวนคดีพิเศษ ออกหมายเรียกตามพระราชบัญญัติต่อความมั่นคงภายในราชอาณาจักร มาตรา 8 พ.ศ. 2551 ในข้อหาความผิดต่อองค์พระมหากษัตริย์ไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
