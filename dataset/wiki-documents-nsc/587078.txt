<doc id="587078" url="https://th.wikipedia.org/wiki?curid=587078" title="แอสตันมาร์ติน วัน-77">แอสตันมาร์ติน วัน-77 แอสตันมาร์ติน วัน-77 () เป็นรถยนต์นั่งสมรรถนะสูง เครื่องยนต์หน้าลำ ขับเคลื่อนสองล้อท้าย (FR) 2 ประตู 2 ที่นั่ง ผลิตโดยบริษัทรถยนต์สัญชาติอังกฤษ แอสตันมาร์ติน เปิดตัวครั้งแรกที่งานปารีสมอเตอร์ โชว์ ปี ค.ศ. 2008 และเปิดตัวอย่างเต็มรูปแบบในงานเจนีวามอเตอร์โชว์ ปี ค.ศ. 2009 ก่อนที่จะเริ่มส่งไปยังลูกค้าในปี ค.ศ. 2011 วัน-77 ประกอบด้วยคาร์ไฟเบอร์และอะลูมิเนียม ซึ่งทำด้วยมือทั้งหมด เครื่องยนต์ขนาด 7.3 ลิตร (7312 cc) V12 ให้กำลัง 750 hp (560 kW) ใช้ระบบเกียร์ กึ่งอัตโนมัติ (Automated manual transmission) 6 จังหวะ ซึ่งสามารถให้ความเร็วสูงสุดได้ที่ 200 ไมล์/ชม. (320 กม./ชม.) แต่ในตอนทดสอบ ในเดือนธันวาคม ปี ค.ศ. 2009 สามารถทำได้ที่ 220.007 ไมล์/ชม. (354.067 กม./ชม.) ส่วนอัตราเร่ง 0-100 กม./ชม. ทำไว้ที่ 3.5 วินาที วัน-77 ขณะเป็นคอนเซปต์ มีน้ำหนัก 1,500 กิโลกรัม (3,307 lb) แต่เมื่อผลิตมาจริง กลับมีน้ำหนักเพิ่มไปเป็น 1,630 kg (3,594 lb) รถมีฐานล้อยาว 2,791 มม. (109.9 นิ้ว) ความยาวรอบคัน 4,601 มม. (181.1 นิ้ว) กว้าง 2,204 มม. (86.8 นิ้ว) และสูง 1,222 มม. (48.1 นิ้ว) วัน-77 มีอัตราการปล่อย คาร์บอนไดออกไซด์ ที่ 572 กรัม/กม. รถจำกัดจำนวนเพียง 77 คัน ตามชื่อรุ่น "วัน-77" และจำหน่ายในราคาสูงถึง GB£1,150,000 นอกจากนี้ยังได้รับรางวัล "ออกแบบดีที่สุด" จากนิตยสาร ออโตเอ็กซ์เพลส (Auto Express) ของประเทศอังกฤษ เป็นต้น</doc>
