<doc id="681681" url="https://th.wikipedia.org/wiki?curid=681681" title="ยอดมนุษย์ดาบเทวดา">ยอดมนุษย์ดาบเทวดา ยอดมนุษย์ดาบเทวดา เป็นละครชุดจบในตอนแนวแอ็คชั่น-แฟนตาซี สร้างขึ้นจากบทประพันธ์ของ ลายไทย ร่วมเขียนบทโทรทัศน์โดย อสูรกตัญญู , โยคีรำพัน และ จิต หงษ์ทอง กำกับการแสดงโดย ธนาพล ผังดี ดนตรีประกอบโดย นิพนธ์ ไชยพยันต์ และ คณิศร พ่วงจีน ผลิตโดย บริษัท พอดีคำ เอ็นเทอร์เทนเมนท์ จำกัด นำแสดงโดย จิณณะ นวรัตน์ รัญดภา มันตะลัมพะ และนักแสดงมากฝีมืออีกคับคั่งเรื่องย่อ เรื่องย่อ. เมื่อหลายพันปีก่อน พญามารถูกปราบโดยเหล่าเทวดาและมนุษย์ร่วมกัน และนำไปขังไว้ ณ โลกันตนรก และพันธนาการด้วยมนต์แห่งธรรม พญามารต้องการครอบครองหัวใจจักรวาล อันประกอบด้วยหัวใจสวรรค์ หัวใจบาดาล และหัวใจโลกา ซึ่งว่ากันว่าหากได้มาครบแล้วจะทำให้มีพลังอำนาจมหาศาลสามารถครองโลกได้ จากคำพยากรณ์สวรรค์ ได้ทำนายไว้ว่า ด้วยความเสื่อมคุณธรรมของเหล่าเทวดาและมนุษย์ จะทำให้พันธนาการแห่งธรรมที่จองจำพญามารนั้นกำลังจะเสื่อม พวกมารจะออกมาแฝงในสังคมมนุษย์ และตามล่าหาหัวใจจักรวาล ให้ครบทั้ง สามชิ้น เมื่อไหร่ก็ตามที่พวกมารได้ครอบครองหัวใจจักรวาล ครบ โลกจะไร้ซึ่งศาสนา เผ่าพันธุ์มนุษย์จะถูกทำลายล้าง และยึดครองโดยเหล่ามาร เพื่อไม่ให้พญามารยึดครองโลกได้สำเร็จ เหล่าเทวดาจึงคัดเลือกผู้ที่แข็งแกร่งที่สุดให้จุติลงมาเกิดในร่างมนุษย์ เพื่อทำภารกิจพิทักษ์โลก และได้นำหัวใจโลกาลงมาซ่อนบนโลกมนุษย์ และในวันนั้นเอง มีดาวสองดวงจุติลงมาบนโลก เพื่อเกิดเป็นมนุษย์ ดวงหนึ่งให้เกิดมาเป็น ยอดมนุษย์ดาบเทวดา ส่วนอีกดวงคือ หัวใจโลกา ซึ่งหัวใจโลกานั้นเป็นสิ่งที่พวกเหล่ามารกำลังตามล่าเพื่อนำไปช่วยพญามารที่ถูกขังไว้ที่โลกันนรก ให้ออกมาจากที่คุมขังเพื่อครอบครองโลก ตอนนี้ยอดมนุษย์ดาบเทวดา ได้ปรากฏตัวแล้ว เด็กชายสุดยอด วัย 5 ขวบ ที่กำลังถือดาบโบราณศักดิ์สิทธิ์ชูขึ้น เพราะไม่มีใครสามารถยกดาบโบราณด้ามนี้ได้ พร้อมกับร้องตะโกนสุดเสียง ราวกับมีพลังบางอย่างส่งออกจากดาบมายังตัวของเด็กชายสุดยอด ที่ต้นแขนข้างหนึ่งของเขาปรากฏปานแดงเล็ก ๆ รูปยันต์โบราณ 20 ปี ผ่านไป จากเด็กชายสุดยอด เขาได้เติบโตขึ้นเป็นนักรบเทวดาที่สามารถใช้ดาบเทวดา ได้อย่างเชี่ยวชาญ เขาสามารถรวมเป็นหนึ่งเดียวกับดาบเทวดาได้อย่างยอดเยี่ยม เมื่อไหร่ที่เขาต้องการดาบ ดาบโบราณจะปรากฏที่มือของเขาทันที และถึงเวลาแล้วที่เขาจะต้องออกไปตามหาหัวใจโลกาและปราบมารที่แฝงเข้ามาปะปนกับมนุษย์ในรูปแบบต่าง ๆ พวกมันจะปลอมตัวมาเป็นมนุษย์ และก่อกวน ก่ออาชญากรรม มอมเมามนุษย์ให้ละทิ้งศีลธรรม ให้ก่อสงครามฆ่ากันเอง เพื่อหวังทำลายเผ่าพันธุ์มนุษย์ให้สิ้นซาก สุดยอดได้แฝงตัวในรูปแบบของครูฝึกสอนมวยโบราณ โดยเข้ามาอาศัยอยู่ที่บ้านหลังหนึ่ง ซึ่งบังเอิญอยู่ติดกับบ้านของปลายฝน นักข่าวสาว บุตรสาวของ จารึก นักโบราณคดีชื่อดัง ไม่นานนักเหล่ามารก็ได้บุกเข้ามาที่บ้านของปลายฝน ตามหาแหล่งกำเนิดแสง เพราะนั่นคือสัญญาณของหัวใจโลกานั่นเอง สุดยอดแปลงกายใช้ดาบเทวดาเข้ามาช่วยปลายฝนไว้ได้ ทำให้สุดยอดได้รู้ว่าหัวใจโลกานั่นก็คือปลายฝน นี่เอง เขาจึงเปิดเผยว่าตนคือ ยอดมนุษย์ดาบเทวดา ที่ถูกส่งลงมาเกิดเพื่อพิทักษ์หัวใจโลกา นับแต่นั้นมา ปลายฝน จึงมีสุดยอดคอยเป็นผู้ติดตามตัวในฐานะผู้พิทักษ์ยอดมนุษย์ดาบเทวดา กลายเป็นฮีโร่คนใหม่ของคนไทย เพราะได้ช่วยปราบเหล่ามาร ที่แฝงตัวมา เมื่อเขาใช้ยันต์พิชิตมารตรวจสอบ ก็จะทำให้มารเหล่านั้นไม่สามารถคงรูปมนุษย์ไว้ได้ และต้องกลายร่างเป็นร่างเดิม ในการต่อสู้กันนั้น สุดท้ายยอดมนุษย์ดาบเทวดาจะจับดวงวิญญาณของเหล่าปีศาจดูดเข้าสู่ด้ามดาบ เพื่อนำไปปล่อยยังโลกันตนรกต่อไปตัวละครตัวละครหลักตัวละคร. ตัวละครหลัก. - สุดยอด / ยอดมนุษย์ดาบเทวดา - ปลายฝน / นักสู้นิรนาม - สารวัตรก้องภพ - หมวดญาดาผู้ช่วยและผู้เกี่ยวข้องผู้ช่วยและผู้เกี่ยวข้อง. - ฤๅษีอัคคี - ฤๅษีศาสตรา / เทพศรุต - วีรเทพ - ไข่นุ้ย - ต้นข้าว - เจ๊ใฝ - แบมแบม - ผู้การองอาจ - มารเพลิง / วรวิทย์ - มารน้ำแข็ง / ณัชชา - ไท พิทักษ์ธรรม / ลูกผู้ชายพันธุ์ดี - จารึก - กอบกู้กองทัพมารกองทัพมาร. - พญามาร / เมทา - มารปักษา / อินทรีย์ - มารพยัคฆ์ / พิชิต - มารจิ้งจอก - มารแร้ง - มารการายชื่อนักแสดงรายชื่อนักแสดง. - จิณณะ นวรัตน์ แสดงเป็น สุดยอด/ ยอดมนุษย์ดาบเทวดา - รัญดภา มันตะลัมพะ แสดงเป็น ปลายฝน/นักสู้นิรนาม - ดนัย สมุทรโคจร แสดงเป็น สารวัตรก้องภพ - ภคมน สถิรบุตร แสดงเป็น หมวดญาดา - อรรครัฐ ฉั่วศิริสุขสกุล แสดงเป็น ไข่นุ้ย - สุทธินันท์ เทียนสุวรรณ แสดงเป็น ต้นข้าว - กลศ อัทธเสรี แสดงเป็น พญามาร - ธิตินันท์ สุวรรณศักดิ์ แสดงเป็น มารปักษา (ปีศาจนก) / ท่านอินทรีย์ - พงษธัช รัตนเศรณี แสดงเป็น มารพยัคฆ์ (ปีศาจเสือ) / พิชิต - วิวัฒน์ ผสมทรัพย์ แสดงเป็น จารึก - ณหทัย พิจิตรา แสดงเป็น เจ๊ใฝ - กรอร ญาณินรุจนา แสดงเป็น แบมแบม - เอก ธณากร แสดงเป็น ผู้การองอาจ - จิรกิตติ์ สุวรรณภาพ แสดงเป็น กอบกู้ - กรุง ศรีวิไล แสดงเป็น ฤๅษีศาสตรา - วุฒินันท์ ไหมกัน แสดงเป็น ฤๅษีอัคคี - ธนวิช วงศ์สุวรรณ แสดงเป็น มารจิ้งจอก (ผู้ช่วยมารพยัคฆ์) - ณรัฐ พัฒนาพงศ์ชัย แสดงเป็น มารแร้ง (ผู้ช่วยมารปักษา) - วิรัช เข็มกลัด แสดงเป็น มารกา (ผู้ช่วยมารปักษา)นักแสดงรับเชิญนักแสดงรับเชิญ. - ปิติพน พรตรีสัตย์ แสดงเป็น วีรเทพ - ธมลพรรณ์ ภานุชิตพุทธิวงศ์ แสดงเป็น เทวี - สุรศักดิ์ ชัยอรรถ แสดงเป็น พ่อสุดยอด - น้ำทิพย์ เสียมทอง แสดงเป็น แม่สุดยอด - ชมวิชัย เมฆสุวรรณ แสดงเป็น เบิ้ม (รับเชิญในตอนที่ 4-6) - กมลวรรณ ศรีวิไล แสดงเป็น นิตยา (มารค้างคาว) (รับเชิญในตอนที่ 11-12) - อิทธิกร สาธุธรรม แสดงเป็น มารงู (รับเชิญในตอนที่ 15-16) - นนทพันธ์ ใจกันทา แสดงเป็น มารเพลิง (รับเชิญในตอนที่ 22-23) - จิลล์ โรเจอร์ แสดงเป็น นัชชา / มารน้ำแข็ง (รับเชิญในตอนที่ 22-23,36-37 และตอนอวสาน) - เฉลิมศักดิ์ แย้มขะมัง แสดงเป็น หมอผี (มารตาเพชร) (รับเชิญในตอนที่ 24-25) - ศุภกิจ อมรฐิติพงศ์ แสดงเป็น ตี๋ (รับเชิญในตอนที่ 26) - ภูษณะ บัวงาม แสดงเป็น เมธา (รับเชิญในตอนที่ 27) - ราชวัติ ขลิบเงิน แสดงเป็น นรุต (รับเชิญในตอนที่ 27) - ฉัตรมงคล บำเพ็ญ แสดงเป็น มารนกแสก (รับเชิญในตอนที่ 28-29) - พูลภัทร อัตถปัญญาพล แสดงเป็น เทพสุริยะ (รับเชิญในตอนที่ 30-31 ) - อรุชา โตสวัสดิ์ แสดงเป็น มารกระทิง (รับเชิญในตอนที่ 32-33) - กนิษฐรินทร์ พัชรภักดีโชติ แสดงเป็น มณี (รับเชิญในตอนที่ 34-35) - อังคณา วรรัตนาชัย แสดงเป็น ดาริน (รับเชิญในตอนที่ 38-39) - นิรุตติ์ สาวสุดชาติ แสดงเป็น สรพจน์ (รับเชิญในตอนที่ 38-39) - พงศนาท วินศิริ แสดงเป็น อัครพล (รับเชิญในตอนที่ 40-41) - อธิชนัน ศรีเสวก แสดงเป็น อลิซ (รับเชิญในตอนที่ 40-41) - วีระชัย หัตถโกวิท แสดงเป็น เทพวิรุณ (รับเชิญในตอนที่ 42-43) - ชัชพล กุลศิริวุฒิชัย แสดงเป็น นักล่าเทพ (รับเชิญในตอนที่ 42-43) - อติรุจ สิงหอำพล แสดงเป็น นักรบมัจฉา (รับเชิญในตอนที่ 44-45) - มิกค์ ทองระย้า แสดงเป็น ลูกผู้ชายพันธุ์ดี (รับเชิญในตอนอวสาน)เพลงประกอบละครเพลงประกอบละคร. - เพลงยอดมนุษย์ดาบเทวดา - เพลง ยอดมนุษย์ดาบเทวดา ขับร้องโดย บุ๋มบิ๋ม สามโทน</doc>
