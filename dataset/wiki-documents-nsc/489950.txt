<doc id="489950" url="https://th.wikipedia.org/wiki?curid=489950" title="พรหมธร กิ่งวรรณ">พรหมธร กิ่งวรรณ พรหมธร กิ่งวรรณ เกิดวันที่ 4 ตุลาคม พ.ศ. 2533 เป็นนักกีฬาขี่ม้าทีมชาติไทย ผู้ซึ่งได้รับรางวัลเหรียญเงินในเอเชียนเกมส์ 2010 จากประเภททีม และเหรียญทองในซีเกมส์ 2011 จากประเภทบุคคล นอกจากนี้ เขายังเป็นลูกศิษย์ของแอนดรูว์ ฮอย ซึ่งเป็นนักกีฬาขี่ม้าเหรียญทองโอลิมปิกมาตั้งแต่สมัยก่อนเอเชียนเกมส์ 2010ประวัติ ประวัติ. พรหมธรเป็นบุตรของ พล.ต.ท.ธีระวุฒิ กับ นางวิไลรัตน์ กิ่งวรรณ เขาเป็นศิษย์เก่าจากโรงเรียนอำนวยศิลป์ และปัจจุบันกำลังศึกษาอยู่ที่คณะสัตวแพทยศาสตร์ มหาวิทยาลัยเกษตรศาสตร์ พรหมธร กิ่งวรรณ เข้าแข่งขันในฐานะทีมชาติครั้งแรกในเอเชียนเกมส์ 2006 ที่ซึ่งเกิดเหตุการณ์นักขี่ม้าเกาหลีได้เสียชีวิตลงก่อนที่เขาจะลงสนาม นั่นได้ส่งผลให้พรหมธรสูญเสียความมั่นใจเป็นอย่างมาก และไม่ได้รับเหรียญในการแข่งขันครั้งนั้น ต่อมา เขาได้เข้าแข่งขันในกีฬาขี่ม้าในเอเชียนเกมส์ 2010 ร่วมกับ รุจิราภรณ์ ณีนา ลิเกิล, แทรี ลิมน์ อิมพ์สัน และ วีรภัฎ ปิฏกานนท์ ที่ซึ่งทีมชาติไทยได้รับรางวัลเหรียญเงินในประเภทอีเวนติงทีม โดยในการแข่งขันเอเชียนเกมส์ 2010 นี้ พรหมธรได้รับการยอมรับว่าเป็นนักขี่ม้าที่มีศักยภาพ หากแต่ประสบกับปัญหาม้าประจำตัวของเขา ชื่อ "มร.มอส" มีอายุมากและยังมีอาการบาดเจ็บ โดยเขาได้ใช้ม้าชื่อ "ไนซ์ เนลลี" เข้าแข่งขัน พ.ศ. 2553 พรหมธร ยังได้มีโอกาสขี่ม้าชื่อ "ริงวูด คอกคาทู" ซึ่งเป็นม้าระดับสี่ดาวของเบ็ตตินา ฮอย เข้าแข่งขันในหลายรายการ ก่อนที่มันจะรับการเกษียณกลับคืนสู่สหราชอาณาจักรในเวลาต่อมา และพรหมธร ยังได้เข้าแข่งขันซีเกมส์ 2011 ที่ประเทศอินโดนีเซียในฐานะนักกีฬาที่ได้รับการจับตามอง โดยมีโค้ชชาวออสเตรเลียที่มีชื่อว่าแอนดรูว์ ฮอย ผู้เป็นนักขี่ม้าระดับเหรียญทองโอลิมปิกมาเป็นผู้ดูแล ที่ซึ่งพรหมธรได้รับรางวัลเหรียญทองในประเภทบุคคล ด้วยสถิติ 59.4 คะแนน และเขายังได้เข้าแข่งขันขี่ม้าชิงแชมป์ประเทศไทยครั้งที่ 17 ชิงถ้วยพระราชทานคิงส์คัพ ซึ่งจัดขึ้นระหว่างวันที่ 1-3 พฤษภาคม พ.ศ. 2552 ที่สนามไทยโปโลคลับ พัทยา จังหวัดชลบุรี โดยใช้ม้า "มิสเตอร์มอส" เข้าแข่งขันประเภทครอสคันทรี ซึ่งในวันที่สองของการแข่งขัน เขาไม่มีคะแนนเสีย โดยทำคะแนนรวมได้ 48.8 คะแนนเครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเหรียญทองดิเรกคุณาภรณ์ (ร.ท.ภ.)</doc>
