<doc id="428429" url="https://th.wikipedia.org/wiki?curid=428429" title="ศิรินันท์ โรจนธรรม">ศิรินันท์ โรจนธรรม ศิรินันท์ โรจนธรรม เป็นนักแสดง นักร้อง ผู้ดำเนินรายการโทรทัศน์ชาวไทย ศิรินันท์ เกิดในครอบครัวข้าราชการทหาร เมื่ออายุ 10 ปีได้เรียนเปียโน ที่ศูนย์ดนตรีวาทินี ของอาจารย์ประกาย สินธุวนิช น้องสาวของเธอขนิษฐา โรจนธรรม ลงประกวดร้องเพลงเวทีสยามกลการ ก่อนติดอันดับ 1 ใน 10 ซึ่งตามสัญญาจะต้องไปร้องเพลงประจำโรงแรมนารายณ์ แต่เนื่องจากน้องสาวติดภารกิจสอบประจำภาคเรียน เธอจึงต้องมาร้องแทนน้องสาว จนได้รับสัญญาว่าจ้างร้องประจำ ในปี พ.ศ. 2528 เธอได้มีผลงานอัลบั้มเพลงกับค่ายอาร์เอสซาวนด์ ชื่อชุด เพราะเธอ มีเพลง "แอบรักเขา" สร้างชื่อ จนมีผลงานต่อเนื่อง อัลบั้ม รอเธอ ซึ่งมีเพลงดัง "สายน้ำไม่ไหลกลับ" ปี พ.ศ. 2530 ได้แสดงภาพยนตร์ วิวาห์ไฟ ที่ทำให้เธอได้รับรางวัลพระสุรัสวดี (ตุ๊กตาทอง) สาขาดาราร้ายหญิงยอดเยี่ยม จากนั้นได้แสดงภาพยนตร์เรื่อง เก๊าม้าเก๋ง คู่กับฉัตรชัย เปล่งพานิช ต่อด้วยภาพยนตร์เรื่อง ฟ้าสั่งข้ามาเกิด คู่กับสรพงษ์ ชาตรี และภาพยนตร์เรื่อง ปล้น เช็คบิล คู่กับลิขิต เอกมงคล ขณะเดียวกับก็มีผลงานอัลบั้ม ใครก็ได้ มีเพลงดังอาทิ "คลื่นชีวิต", "ทางชีวิต" และ "น้ำผึ้งขม" เธอแสดงละครโทรทัศน์เรื่อง บริษัทจัดคู่ ทางช่อง 7 แสดงร่วมกับศรัณยู วงษ์กระจ่าง และพงษ์พัฒน์ วชิรบรรจง หลังจากนั้นแสดงภาพยนตร์เรื่อง ทอง ภาค 4 และได้ทำงานเพลงอีกครั้งกับค่ายมิวสิคไลน์ ในอัลบั้มเพลงชุด สายสัมพันธ์ พร้อมกับลงทุนธุรกิจสตูดิโอ อัดสปอตวิทยุและโทรทัศน์ จัดรายการวิทยุสถานีต่างจังหวัด ก่อนก้าวสู่รายการโทรทัศน์ ผลิตสารคดี ท่องเที่ยวท่องโลก, ตะวันยิ้ม และ Behind The Scene ออกอากาศทางช่อง 9 เธออยู่เบื้องหลังรายการโทรทัศน์ ดำรงตำแหน่งเป็นรองผู้อำนวยการฝ่ายประชาสัมพันธ์ ปัจจุบันดำรงตำแหน่งรองผู้อำนวยการศูนย์ข่าวเยาวชนเพื่อเด็กพิการผู้ด้อยโอกาส และยังเป็นผู้อำนวยการโครงการตะวันยิ้ม ยังเป็นผู้ดำเนินรายการช่วงคลายทุกข์ทั่วไทย ทางช่อง 5ผลงานภาพยนตร์ผลงาน. ภาพยนตร์. - มือเหนือเมฆ (2527) - เมียนอกหัวใจ (2530) - วิวาห์ไฟ (2531) - เก๊าม้าเก็ง (2531) - ฟ้าสั่งข้ามาเกิด (2531) - ปล้น เช็คบิล (2532)ละครละคร. - 2531 บริษัทจัดคู่ ช่อง 7 - 2532 เมียหลวง ช่อง 7 - 2532 เจ้าพ่อกรรมกร ช่อง 7 - 2533 หงส์ทอง ช่อง 7 - 2534 ตะวันชิงพลบ ช่อง 7 - 2535 แก้วสารพัดนึก ช่อง 7 - 2536 อยู่กับก๋ง ช่อง 3 - 2539 มาหยารัศมี ช่อง 3 - 2540 ตะวันทอแสง ช่อง 7อัลบั้มเพลงอัลบั้มเพลง. - เพราะเธอ - รอเธอ - ใครก็ได้ - สายสัมพันธ์</doc>
