<doc id="165098" url="https://th.wikipedia.org/wiki?curid=165098" title="สถานที่ในแฮร์รี่ พอตเตอร์">สถานที่ในแฮร์รี่ พอตเตอร์ รายชื่อสถานที่ที่ปรากฏในวรรณกรรมเยาวชน เรื่อง แฮร์รี่ พอตเตอร์ที่พักอาศัยบ้านเลขที่ 4 ซอยพรีเว็ต ที่พักอาศัย. บ้านเลขที่ 4 ซอยพรีเว็ต. ตั้งอยู่ในเขตลิตเติ้ลวิงจิง (ไม่มีอยู่จริง) ชานกรุงลอนดอน เป็นบ้านของครอบครัวเดอร์สลีย์ ที่เป็นมักเกิ้ลที่คอยเลี้ยงดูแฮร์รี่ เป็นครอบครัวที่เกลียดเวทมนตร์ ป้าเพ็ตทูเนีย พี่สาวของแม่แฮร์รี่ ก็เกลียดเวทมนตร์เช่นกัน พวกเขาทำทุกวิถีทางไม่ให้แฮร์รี่ได้รับรู้ข่าวคราวต่าง ๆ ของโลกเวทมนตร์เลย และสถานที่นี้เป็นสถานที่แรกที่ปรากฏในเรื่อง โดยอยู่ในบรรทัดแรกของ แฮร์รี่ พอตเตอร์กับศิลาอาถรรพ์บ้านโพรงกระต่าย บ้านโพรงกระต่าย. บ้านของครอบครัววีสลีย์ ซึ่งดูเหมือนบ้านธรรมดาของคนจนและดูเหมือนจะพังได้ตลอด ตั้งอยู่ในหมู่บ้านอัตเทอรี่ เซนต์ แคทช์โพล ในแฮร์รี่ พอตเตอร์กับห้องแห่งความลับ ได้บรรยายลักษณะของบ้านหลังนี้ไว้ว่า "สิ่งที่แฮร์รี่เห็นดูเหมือนกับว่า เดิมบ้านนี้เคยเป็นโรงเลี้ยงหมูขนาดใหญ่ที่สร้างด้วยหินมาก่อน แต่ได้ต่อเติมห้องเข้าไปตรงนั้นตรงนี้จนกลายเป็นบ้านสูงหลายชั้น และมันโย้เย้บิดเบี้ยวเสียจนดูราวกับว่ามันตั้งอยู่ได้ด้วยเวทมนตร์ (ซึ่งมันก็อาจจะเป็นจริงอย่างนั้น แฮร์รี่บอกตัวเอง) มีปล่องไฟสี่หรือห้าปล่องตั้งอยู่บนหลังคาสีแดง ป้ายที่เอียงไปข้างหนึ่งปักอยู่บนพื้นดินใกล้ๆทางเข้า เขียนว่า 'บ้านโพรงกระต่าย' ที่หน้าประตูบ้านมีรองเท้าบู๊ตกันน้ำและหม้อใหญ่ขึ้นสนิมจับเขรอะวางกองกันไว้ ไก่สีน้ำตาลอ้วนๆหลายตัวเดินคุ้ยเขี่ยหาอาหารอยู่ในลาน" ในตอน แฮร์รี่ พอตเตอร์กับเครื่องรางยมทูต บ้านหลังนี้ได้ถูกใช้เป็นกองบัญชาการภาคีนกฟินิกซ์แทนบ้านเลขที่ 12 กริมโมลด์เพลซ ที่ถูกพบเจอ โดยผู้เสพความตาย แต่บ้านหลังนี้เล็กกว่ามาก และเคยถูกผู้เสพความตายทำลายมาแล้วครั้งหนึ่งบ้านเลขที่ 12 กริมโมลด์เพลซ บ้านเลขที่ 12 กริมโมลด์เพลซ. อยู่ในกรุงลอนดอน เป็นกองบัญชาการใหญ่ของภาคีนกฟีนิกซ์ แต่เดิมเป็นบ้านของตระกูลแบล็ก แต่เมื่อไม่มีใครอยู่มาหลายสิบปี จึงรกร้างและสกปรกอย่างมาก ซึ่งคราวหลังซีเรียสก็เสนอใช้บ้านนี้เป็นกองบัญชาการของภาคี เป็นสถานที่ที่มีการป้องกันอย่างแน่นหนา และในบ้านหลังนี้ยังมีเอลฟ์ประจำบ้าน ชื่อ ครีเชอร์ อาศัยอยู่ด้วย หลังจากซีเรียสตายบ้านนี้จึงตกเป็นของแฮร์รี่ แต่ต่อมาบ้านหลังนี้ถูกผู้เสพความตายค้นพบและไม่สามารถเป็นกองบัญชาการได้อีกต่อไปบ้านริดเดิ้ล บ้านริดเดิ้ล. บ้านหลังใหญ่ของตระกูลริดเดิ้ล ตระกูลทางฝ่ายพ่อของลอร์ดโวลเดอร์มอร์ เจ้าของที่ดินในหมู่บ้านลิตเติ้ลแฮงเกิลตัน บ้านหลังนี้เป็นที่ซึ่งลอร์ดโวลเดอมอร์กระทำฆาตกรรมพ่อและปู่ย่าของตนเอง หลังจากทราบเรื่องราวที่เกิดขึ้นระหว่างพ่อ (ทอม ริดเดิ้ล ซีเนียร์) และแม่ (เมโรเพ ก๊อนท์) ใน แฮร์รี่ พอตเตอร์กับถ้วยอัคนี บ้านหลังนี้ปรากฏในนิมิตของแฮร์รี่ว่าเป็นที่ซ่อนตัวของลอร์ดโวลเดอร์มอร์ หางหนอน และนากินีบ้านตระกูลก๊อนท์ บ้านตระกูลก๊อนท์. บ้านของเหล่าทายาทของซัลลาซาร์ สลิธีริน ซึ่งมีนามสกุลว่าก๊อนท์ เป็นบ้านของแม่โวลเดอมอร์ อยู่รอบนอกของหมู่บ้านลิตเติ้ลแฮงเกิลตันกระท่อมเปลือกหอย กระท่อมเปลือกหอย. ตั้งอยู่รอบนอกของทินเวิร์ท เป็นบ้านของบิลและเฟลอร์ ซึ่งอาศัยอยู่ภายหลังการแต่งงานของพวกเขาทั้งสองและยังเป็นสถานที่ที่ด๊อบบี้ (เอลฟ์ประจำบ้าน) พาแฮรี่มาซ่อนตัวหลังจากหนีมาจากคฤหาสน์มัลฟอย ซึ่งเหตุการณ์นี้ทำให้ด๊อบบี้ตายและแฮรี่ก็ทำการฝังร่างของด๊อบบี้ไว้ที่นี่ด้วยตัวของเขาเองคฤหาสถ์มัลฟอย คฤหาสถ์มัลฟอย. คฤหาสถ์หลังใหญ่ของตระกูลมัลฟอย ในตอน แฮร์รี่ พอตเตอร์กับเครื่องรางยมทูต ลอร์ดโวลเดอร์มอร์ได้เลือกใช้เป็นสถานที่ประชุมในการวางแผนในการครอบครองโลกผู้วิเศษ ในภาคเดียวกันนี้ แฮร์รี่ รอน และเฮอร์ไมโอนี่ถูกจับตัวมา ชั้นใต้ดินมีคุกซึ่งใช้เป็นสถานที่คุมขัง แฮร์รี่, รอน, ลูน่า, ดีน, กริ๊บฮุกและโอลิแวนเดอร์ ซึ่งสุดท้ายทุกคนสามารถหลบหนีไปได้ด้วยความช่วยเหลือของด็อบบี้โรงเรียนฮอกวอตส์ โรงเรียน. ฮอกวอตส์. มีชื่อเต็มว่า "โรงเรียนคาถาพ่อมดแม่มดและเวทมนตร์ศาสตร์ฮอกวอตส์" เป็นโรงเรียนสอนเวทมนตร์เพียงแห่งเดียวในประเทศอังกฤษ คือ ฮอกวอตส์ สถานะของโรงเรียนนั้นไม่ได้บรรยายไว้เด่นชัดนัก แต่ฮอกวอตส์เป็นโรงเรียนประจำ โดยนักเรียนมีอายุระหว่าง 11-18 ปี มีการสอบไล่ปีละหนึ่งครั้ง และมีการสอบวัดความสามารถเมื่อจบชั้นปีที่ห้าและเจ็ด เคยเป็นสถานที่ศึกษาของอัลบัส ดัมเบิลดอร์ และโวลเดอมอร์ ฮอกวอตส์สามารถเห็นได้แค่พ่อมดแม่มดเท่านั้น เมื่อมีมักเกิล (ผู้ที่ไม่มีเวทมนตร์) เดินผ่านจะเห็นฮอกวอตส์เป็นเพียงซากปรักหักพัง และมีข้อความกำกับไว้ว่าอันตรายห้ามเข้าชานชาลาที่เก้าเศษสามส่วนสี่ ชานชาลาที่เก้าเศษสามส่วนสี่. เป็นชานชาลาที่อยู่ระหว่างชานชาลาที่เก้าและสิบของสถานีรถไฟคิงส์ครอส ทางเข้าของชานชาลาที่เก้าเศษสามส่วนสี่คือเดินผ่านกำแพงหรือแผงกั้นระหว่างชานชาลาที่เก้าและสิบของสถานีรถไฟคิงส์ครอสไป เมื่อเดินผ่านก็จะพบกับรถด่วนสายฮอกวอร์ตซึ่งมีสีแดงจอดรอ รถด่วนสายฮอกวอร์ตจะออกจากสถานีเวลา 11.00 น. ของวันเปิดภาคเรียนสถาบันสอนเวทมนตร์ศาสตร์เดิร์มสแตรงก์ สถาบันสอนเวทมนตร์ศาสตร์เดิร์มสแตรงก์. เป็นสถาบันที่รับแต่เลือดบริสุทธิ์เข้าเรียน ในหนังสือบอกว่าเป็นโรงเรียนสหศึกษา มีทั้งนักเรียนหญิงและชาย แต่ในหนังปรับให้เป็นโรงเรียนชายล้วนแทน มีปราสาทสูง 4 ชั้น ที่นี่จะไม่จุดไฟถ้าไม่เกี่ยวกับการเรียน คาดว่าตั้งอยู่แถวไซบีเรียหรือบัลแกเรียหรือทางเหนือของยุโรป เป็นโรงเรียนเก่าของพ่อมดกรินเดลวัลด์ เป็นโรงเรียน 1 ใน 3 โรงเรียนเวทมนตร์ที่แข่งขันเวทไตรภาคี อาจารย์ใหญ่คือ อีกอร์ คาคารอฟ เป็นโรงเรียนที่สนับสนุนศาสตร์มืด ถูกกล่าวถึงครั้งแรกใน แฮร์รี่ พอตเตอร์กับถ้วยอัคนีโบซ์บาตง โบซ์บาตง. วิทยาลัยโบซ์บาตงนั้น เป็นโรงเรียนเวทมนตร์ในฝรั่งเศส สันนิษฐานว่าตั้งอยู่ทางตอนใต้ใกล้กับทะเลเมดิเตอร์เรเนียน มีอาจารย์ใหญ่คือโอแลมป์ มักซีม โบซ์บาตงแตกต่างจากฮอกวอตส์กับเดิร์มสแตรงก์ตรงที่ ฮอกวอตส์กับเดิร์มสแตรงก์เป็นปราสาท แต่โบซ์บาตงเป็นพระราชวังมีลักษณะหรูหราอลังการ ในหนังสือบอกว่าเป็นโรงเรียนสหศึกษาแต่ในภาพยนตร์นั้นปรับให้เป็นโรงเรียนหญิงล้วน และรับนักเรียนทุกสายเลือด ที่โบซ์บาตงจะสอบ ว.พ.ร.ส. ในปีที่หกธนาคารกริงก็อตส์ ธนาคารกริงก็อตส์. ธนาคารกริงก็อตส์ เป็นธนาคารที่ปรากฏในเรื่อง แฮร์รี่ พอตเตอร์ เป็นธนาคารของพ่อมดแม่มด บริหารจัดการโดยกลุ่มก๊อบลิน อาคารเป็นหินอ่อนสีขาว ตั้งอยู่ในตรอกไดแอกอน ใกล้กับทางเข้าตรอกน๊อกเทิร์น โถงทางเข้าตกแต่งด้วยสีเงินและเคาท์เตอร์ตั้งเรียงราย เหล่าผู้วิเศษนิยมเก็บเงินของพวกเขาไว้ที่ธนาคารแห่งนี้เพราะเป็นธนาคารที่น่าเชื่อถือที่สุด แฮกริดกล่าวกับแฮร์รี่ในแฮร์รี่ พอตเตอร์กับศิลาอาถรรพ์ว่า "สถานที่ที่ปลอดภัยที่สุดที่จะเก็บของล้ำค่าไว้คือที่ธนาคารกริงกอตส์และฮอกวอตส์" พ่อแม่ของแฮร์รี่เองก็ฝากเงินไว้ที่นี่ รวมถึงศิลาอาถรรพ์เองก็เคยถูกเก็บอยู่ที่นี่เช่นกัน ซึ่งคาดว่าเก็บในห้องที่เจ็ดร้อยสิบสาม ต้องให้ก๊อบลินเป็นผู้เปิด ภายในตัวอาคารของธนาคารกริงกอตส์ โถงทางเข้าตกแต่งด้วยสีเงินและมีเคาน์เตอร์ตั้งเรียงรายอยู่ 2 ข้างทาง ธนาคารกริงกอตส์จะแบ่งตู้นิรภัยเป็นหมายเลขต่าง ๆ โดยจะแบ่งระบบการรักษาความปลอดภัยแตกต่างกันไปตามระดับความสำคัญ อาทิเช่น ห้องนิรภัยของฮอกวอตส์ เป็นหมายเลข 713 ที่เคยเก็บรักษาศิลาอาถรรพ์ไว้ ประตูจะเปิดต่อเมื่อ ก็อบลินเป็นผู้ปลดล็อกกุญแจด้วยตนเอง ซึ่งถ้าเป็นเพียงเหรียญทองเกลเลียน ใช้เพียงกุญแจดอกเดียวก็สามารถปลดล็อกตู้นิรภัยได้ ห้องใต้ดินด้านล่างของกริงกอตส์ มีความลึกประมาณหลักร้อยกิโลเมตร พาหนะที่ใช้ในการเดินทางไปยังตู้นิรภัยคือ รถโบกี้ขนาดเล็กที่วิ่งไปตามรางด้วยความเร็วสูง จะปรากฏเมื่อก็อบลินผิวปาก ตามทางที่จะไปยังตู้นิรภัยต่างๆ เต็มไปด้วยหินขรุขระมากมาย ชั้นใต้ดินของกริงกอตส์ มีระบบรักษาความปลอดภัยที่หนาแน่นมากมาย อาทิเช่น เวทมนตร์ที่ใช้ในการปลอมแปลงร่างกายจะถูกลบล้างทันที ที่ก้าวเข้าไปในชั้นใต้ดิน, เมื่อสัมผัสถูกสิ่งของชิ้นใดชิ้นหนึ่งในห้องนิรภัย สมบัติชิ้นนั้นจะเพิ่มจำนวนขึ้นไปเรื่อย ๆตรอกไดแอกอน ตรอกไดแอกอน. เป็นที่จับจ่ายซื้อของของพ่อมดแม่มดและนักเรียนฮอกวอตส์ โดยวิธีที่จะไปได้คือ เคาะอิฐด้านหลังร้านหม้อใหญ่รั่ว และใช้ผงฟลูร้านไม้กายสิทธิ์โอลิแวนเดอร์ ร้านไม้กายสิทธิ์โอลิแวนเดอร์. ร้านขายไม้กายสิทธิ์ เจ้าของร้านชื่อนายโอลิแวนเดอร์ เป็นร้านขายไม้กายสิทธิ์ที่มีอยู่แห่งเดียวในอังกฤษร้านเสื้อคลุมสำหรับทุกโอกาสของมาดามมัลกิ้น ร้านเสื้อคลุมสำหรับทุกโอกาสของมาดามมัลกิ้น. ร้านขายเสื้อผ้า นักเรียนฮอกวอตส์ซื้อเสื้อคลุมจากร้านนี้ร้านเกมกลวิเศษวิสลีย์ ร้านเกมกลวิเศษวิสลีย์. เป็นชื่อร้านของฝาแฝดวีสลีย์ เฟร็ดและจอร์จ ตั้งอยู่ที่ตรอกไดแอกอน ในเรื่องแฮร์รี่ พอตเตอร์ ซึ่งฝาแฝดวีสลีย์นั้น ได้เงินทุนตั้งร้านมาจากแฮร์รี่ในภาคที่ 4 ซึ่งเป็นรางวัลจากการประลองเวทไตรภาคี จำนวน 1,000 เกลเลียน หลังจากเปิดร้านได้ไม่นาน ฝาแฝดก็มีใบสั่งสินค้ายาวเป็นขบวนจากลูกค้า โดยพวกเค้าเร่งผลิตสินค้าออกจำหน่ายในช่วงหน้าร้อนปีที่ 4 ของแฮร์รี่ ที่เขามาพักที่บ้านโพรงกระต่าย โดยครั้งหนึ่งที่นางวิสลีย์ไปทำความสะอาดห้องของฝาแฝด และเจอใบสั่งของเข้า นางจึงเอาใบเผาทิ้งทั้งหมด และสั่งห้ามฝาแฝดรับใบสั่งของ แต่พวกเขาก็ยังดำเนินการต่อไป จนมีรายได้เป็นกอบเป็นกำ หลังจากปีที่ 5 ของแฮร์รี่ ที่ฝาแฝดได้หนีออกไปสู่อิสรภาพ ก็ได้บังเกิด 'ร้านเกมกลวิเศษวิสลีย์' ขึ้น ภายในตรอกไดแอกอน ผ่านไป 1 ปี นางวีสลีย์ทำใจได้ และพาเด็ก ๆ มาซื้อของที่ร้านของฝาแฝด แต่แฮร์รี่ถึงขั้นประหลาดใจ เมื่อฝาแฝดหลายเป็นทำนองเจ้าสัว มีคนพนักงานร้านมากมาย และมีผู้คนมาจับจ่ายใช้สอยกันมากล้นหลาม แต่ในภาคที่ 7 ร้านรวงเกือบทุกร้านในตรอกไดแอกอน เป็นอันต้องปิดไป รวมทั้งร้านของฝาแฝด เนื่องจากระบอบการปกครองโดยพวกที่เรียกตนเองว่า เลือดบริสุทธิ์ หรือพวกผู้เสพความตาย นั่นเอง แต่หลังจากที่แฮร์รี่เอาชนะลอร์ดโวลเดอมอร์ได้ในสงครามฮอกวอตส์ ทุกอย่างก็กลับคืนสู่สภาวะปกติ แต่ว่าเฟร็ดได้เสียชีวิตลงในสงครามฮอกวอตส์ ทำให้จอร์จได้เป็นเจ้าของร้านแต่เพียงคนเดียวเท่านั้น ร้านขายของตลกของเฟร็ดและจอร์จ ได้เงินจากแฮร์รี่ที่ชนะการประลองเวทไตรภาคีมาสร้างเป็นร้าน ซึ่งเป็นกิจการที่ขายดีมาก แต่ในภาคที่ 5 ถูกอัมบริดจ์สั่งงด แต่ทั้งสองก็ยังขายแบบเงียบ ๆ เป็นร้านสำหรับขายของตลก และของที่แกล้งคนได้ เช่น ระเบิดนกต่อ กล่องอาหารว่างเลี่ยงงาน ตังเมเลือดกำเดา ยาอมทำให้อ้วก หูยาวยืด ไม้กายสิทธิ์รสชะเอม เป็นต้นร้านนกฮูกอายล็อป ร้านนกฮูกอายล็อป. ร้านขายนกฮูกที่มีนกฮูกหลายพันธุ์ ซึ่งพ่อมดและแม่มดจากทุกที่มาซื้อเพราะจำเป็นต่อการสื่อสารและติดต่อกับพ่อมดแม่มดคนอื่น ๆ และยังสามารถรับและส่งสิ่งของต่าง ๆ ให้พ่อมดและแม่มดร้านขายยา ร้านขายยา. ร้านขายเครื่องยามากมาย และเครื่องยาสำหรับพ่อมดและแม่มดต่าง ๆ ใช้ในการปรุงยาและในการสอนวิชาต่าง ๆร้านตัวบรรจงและหยดหมึก ร้านตัวบรรจงและหยดหมึก. ร้านขายหนังสือ สำหรับซื้อหนังสือเรียนมากมายร้านขายอุปกรณ์ควิชดิช ร้านขายอุปกรณ์ควิชดิช. ขายไม้กวาดและอุปกรณ์ควิดดิชชั้นเยี่ยมมากมาย อาทิเช่น ไม้กวาดไฟร์โบลต์ เสื้อคลุมควิดดิชตรอกนอกเทิร์น ตรอกนอกเทิร์น. ต่างกับตรอกไดแอกอนที่นี่จะขายแต่ของที่เป็นศาสตร์มืด และพวกที่เป็นยิ่งกว่าพ่อมดและแม่มดบอร์เจ็นและเบิร์กส์ บอร์เจ็นและเบิร์กส์. ขายของที่ชั่วร้ายมากมาย มัลฟอยซื้อสร้อยโอปอลต้องสาปจากร้านนี้ และยังมีตู้อันตรธานอยู่ด้วยหมู่บ้านฮอกส์มี้ด หมู่บ้านฮอกส์มี้ด. เป็นหมู่บ้านแห่งเดียวในอังกฤษที่มีประชากรพ่อมดแม่มด โดยไม่มีมักเกิ้ลอาศัยอยู่เลยร้านไม้กวาดสามอัน ร้านไม้กวาดสามอัน. ร้านของมาดามโรสเมอร์ทาซึ่งร้านนี้แน่นไปด้วยผู้คนมากมายตลอดปี ซึ่งขายเครื่องดื่มมากมายร้านฮันนี่ดุกส์ ร้านฮันนี่ดุกส์. ร้านขายขนมหวานยอดฮิตที่รวบรวมไว้ทุกอย่างร้านหัวหมู ร้านหัวหมู. ร้านของอะเบอฟอร์ธ ดัมเบิลดอร์ น้องชายของอัลบัส ดัมเบิลดอร์ร้านซองโก้ ร้านซองโก้. ร้านขายของตลกอีกแห่ง เป็นร้านโปรดของเฟร็ดกับจอร์จมาดามฟุตตี้ฟุต มาดามฟุตตี้ฟุต. ร้านน้ำชาที่หนุ่ม ๆ สาว ๆ มักมาเที่ยวกินน้ำชากันที่นี่สคริเวนชาร์พ สคริเวนชาร์พ. ร้านขายปากกาขนนก เฮอร์ไมโอนี่ซื้อปากกาขนนกที่นี่เดอร์วิสและแบงจ์ เดอร์วิสและแบงจ์. ร้านขายและซ่อมแซมอุปกรณ์เวทมนตร์ร้านไปรษณีย์นกฮูก ร้านไปรษณีย์นกฮูก. มีนกฮูกมากมายในร้าน ที่ไว้ส่งจดหมายเพิงโหยหวน เพิงโหยหวน. ได้ชื่อว่าเป็นบ้านผีที่ดุที่สุดในอังกฤษ เพราะมีเสียงร้องทุกเดือน แต่ที่จริงแล้วเป็นเสียงของลูปินที่เป็นมนุษย์หมาป่า (จันทร์เจ้า)ป่าต้องห้าม ป่าต้องห้าม. เป็นสถานที่ต้องห้ามสำหรับนักเรียน ยกเว้นในการเรียนการดูแลสัตว์วิเศษ และการกักบริเวณ มีสิ่งมีชีวิตหลายชนิดอาศัยอยู่ เช่น เซ็นทอร์ มนุษย์หมาป่า แมงมุมอะโครแมนทูลา โทรลล์ ยูนิคอร์น เธสตรอล และยักษ์สถานที่ในโลกเวทมนตร์คุกอัซคาบัน สถานที่ในโลกเวทมนตร์. คุกอัซคาบัน. คุกที่คุมขังนักโทษที่ชั่วร้ายและทำความผิดไว้ มีผู้คุมคุกคือผู้คุมวิญญาณ ที่เป็นสิ่งมีชีวิตต่ำช้ามาก พวกมันจะดูดความสุขของคนคนนั้นออกไป จนคนคนนั้นไม่เหลืออะไรนอกจากความสิ้นหวัง และจะดูดวิญญาณในที่สุดกระทรวงเวทมนตร์ กระทรวงเวทมนตร์. กระทรวงของพ่อมดในประเทศอังกฤษ มีหน้าที่ในการปกปิดเวทมนตร์ไว้จากพวกมักเกิ้ล รวบรวมกองต่าง ๆ เอาไว้ สถานที่ถูกซ่อนไว้ใต้ดิน มีอยู่ทั้งหมด 10 ชั้น ที่นี่ยังรวมไปถึงกองปริศนา สำนักงานมือปราบมารและสำนักงานของรัฐมนตรีอีกด้วยโรงพยาบาลวิเศษเซนต์มังโกเพื่อผู้ป่วยและบาดเจ็บ โรงพยาบาลวิเศษเซนต์มังโกเพื่อผู้ป่วยและบาดเจ็บ. โรงพยาบาลผู้วิเศษที่รวบรวมแผนกรักษาต่าง ๆ ไว้ มันถูกซ่อนอยู่ในห้างสรรพสินค้าแห่งหนึ่ง ซึ่งร้างไปแล้วในกรุงลอนดอนก๊อดดริกส์โฮลโล่ ก๊อดดริกส์โฮลโล่. ก็อดดริกส์โฮลโล่ เป็นสถานที่ที่อาศัยของหมู่ผู้วิเศษ เป็นสถานที่ที่ครอบครัวดัมเบิลดอร์อาศัยอยู่ และเป็นสถานที่ที่แฮร์รี่ พอตเตอร์เกิด อีกทั้งก็อดดริกโฮลโล่ยังเป็นสถานที่ที่ลอร์ดโวลเดอมอร์สูญเสียพลังอำนาจโดยการพยายามฆ่าแฮร์รี่ด้วยคำสาปพิฆาต แต่ไม่เป็นผลสำเร็จ และก็อดดริกส์โฮลโลว์ยังเป็นสถานที่ที่เสียชีวิตของครอบครัวพอตเตอร์</doc>
