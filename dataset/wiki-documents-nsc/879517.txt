<doc id="879517" url="https://th.wikipedia.org/wiki?curid=879517" title="หลี่ไท่">หลี่ไท่ ผูกงหวัง () พระนามเดิมหลี่ไท่ (, 1161 – 15 ธันวาคม 1195) เป็นเจ้าชายในราชวงศ์ถัง เป็นพระราชโอรสองค์ที่ 4 ในจักรพรรดิถังไท่จง ที่ประสูติแต่จักรพรรดินีจางซุน หลี่ไท่ประสูติเมื่อ พ.ศ. 1161 ตรงกับรัชสมัยจักรพรรดิถังเกาจู่ ผู้เป็นพระอัยกา (ปู่) ต่อมาใน พ.ศ. 1164 พระองค์ได้รับการสถาปนาเป็น เว่ยอ๋อง และได้ถูกยกให้เป็นพระโอรสบุญธรรมในสายราชสกุลของเจ้าชายหลี่เสฺวียนป้า ผู้เป็นพระปิตุลา (อา) ที่สิ้นพระชนม์โดยไร้ผู้สืบราชสกุล ใน พ.ศ. 1186 ภายหลังจากที่พระเชษฐาคือเจ้าชายรัชทายาทหลี่เฉิงเฉียนถูกปลดและเนรเทศไปเนื่องจากถูกเปิดโปงว่ามีแผนก่อกบฏ เจ้าชายหลี่ไท่ก็คาดหวังว่าพระองค์จะได้เป็นรัชทายาทตามที่จักรพรรดิไท่จงได้สัญญาเอาไว้ แต่จางซุนอู่จี้ ผู้เป็นพระมาตุลา (ลุง) กลับเสนอพระนามของเจ้าชายหลี่จื้อ พระอนุชาร่วมพระราชมารดาเดียวกับเจ้าชายหลี่ไท่ขึ้นเป็นรัชทายาทแทนเนื่องจากเจ้าชายหลี่ไท่มีพระอุปนิสัยโหดเหี้ยมไม่เหมาะที่จะปกครองแผ่นดินทำให้เจ้าชายหลี่ไท่มิพอพระทัยก็ได้ก่อกบฏขึ้นแต่ไม่สำเร็จทำให้พระองค์ถูกปลดและสิ้นพระชนม์ระหว่างถูกเนรเทศเมื่อวันที่ 15 ธันวาคม พ.ศ. 1195</doc>
