<doc id="806289" url="https://th.wikipedia.org/wiki?curid=806289" title="ประเทียบ เทศวิศาล">ประเทียบ เทศวิศาล พลเอกประเทียบ เทศวิศาล (9 พฤศจิกายน พ.ศ. 2468 — 11 สิงหาคม พ.ศ. 2559) เป็นทั้งอดีตนักฟุตบอลทีมชาติไทย อดีตหัวหน้าผู้ฝึกสอนฟุตบอลทีมชาติไทย อดีตผู้จัดการฟุตบอลทีมชาติไทยชุดโอลิมปิกปี 2511 ที่ประเทศเม็กซิโก และอดีตสมาชิกวุฒิสภาประวัติ ประวัติ. พลเอกประเทียบเกิดเมื่อวันที่ 9 พฤศจิกายน พ.ศ. 2468 ที่ ตำบลบางรัก จังหวัดพระนคร (ปัจจุบันคือ เขตบางรัก กรุงเทพมหานคร) เป็นบุตรคนที่ 5 ในบรรดาพี่น้อง 10 คนบิดาชื่อ นายแหวน มารดาชื่อ นางเนื่อง เทศวิศาลการศึกษา การศึกษา. พลเอกประเทียบจบการศึกษาระดับประถมที่โรงเรียนสาธรสามัญศึกษา ระดับมัธยมที่โรงเรียนวัดสุทธิวราราม จากนั้นจึงเข้าศึกษาต่อที่โรงเรียนนายร้อยทหารบก (ปัจจุบันคือโรงเรียนนายร้อยพระจุลจอมเกล้า) และโรงเรียนช่างเทคนิคทหารบกในฐานะนักฟุตบอล ในฐานะนักฟุตบอล. ในระหว่างที่รับราชการอยู่ที่กองพลปืนใหญ่ต่อสู้อากาศยานในยุคที่พลตรี ประเสริฐ รุจิรวงศ์ เป็นผู้บังคับการพลเอกประเทียบในฐานะกัปตันทีม ปตอ. ได้นำทีม ปตอ. คว้าแชมป์ถ้วยน้อยหรือ ฟุตบอลถ้วย ข. ร่วมกับ ทีมตำรวจ เมื่อปี พ.ศ. 2497ในฐานะผู้ฝึกสอนและผู้จัดการทีม ในฐานะผู้ฝึกสอนและผู้จัดการทีม. ภายหลังจากแขวนสตั๊ดพลเอกประเทียบขณะมียศเป็น พันตรี ได้เข้ามาเป็นสภากรรมการบริหารสมาคมและรับตำแหน่งผู้ฝึกสอนเยาวชนทีมชาติไทยในสมัยที่ พลเอกจำเป็น จารุเสถียร อดีตสมุหราชองครักษ์ เป็นนายกสมาคมโดยรายการแรกในฐานะผู้ฝึกสอนคือรายการเยาวชนชิงแชมป์เอเชียครั้งที่ 3 เมื่อปี พ.ศ. 2503 ที่กรุงกัวลาลัมเปอร์ และอีก 2 ปีต่อมาคือปี พ.ศ. 2505 พลเอกประเทียบได้คุมทีมเยาวชนทีมชาติไทยคว้าแชมป์เยาวชนชิงแชมป์เอเชียที่กรุงเทพ เป็นสมัยแรกหลังจากนั้นพลเอกประเทียบได้รับแต่งตั้งให้คุมทีมชาติไทยชุดใหญ่ ในปี พ.ศ. 2508 พลเอกประเทียบคุมทีมชาติไทยคว้าแชมป์เซียปเกมส์ หรือซีเกมส์ ครั้งที่ 3 นับเป็นผู้ฝึกสอนชาวไทยคนแรกที่คว้าแชมป์รายการนี้ต่อจากนั้นพลเอกประเทียบได้รับแต่งตั้งให้เป็นผู้จัดการทีมชาติไทยชุดโอลิมปิกเมื่อปี พ.ศ. 2511 ที่ประเทศเม็กซิโก โดยมี กึนเทอร์ กลอมบ์ ชาวเยอรมันเป็นผู้ฝึกสอนโดยรายการนี้นับเป็นรายการสุดท้ายที่พลเอกประเทียบเกี่ยวข้องกับวงการฟุตบอลเพราะพลเอกประเทียบได้รับโปรดเกล้าให้เป็นสมาชิกวุฒิสภาสมาชิกวุฒิสภา สมาชิกวุฒิสภา. พลเอกประเทียบขณะมียศเป็นพันเอกได้รับโปรดเกล้าให้ดำรงตำแหน่งสมาชิกวุฒิสภาเมื่อวันที่ 4 กรกฎาคม พ.ศ. 2511 ก่อนจะพ้นจากตำแหน่งเนื่องจากการปฏิวัติตัวเองของ จอมพลถนอม กิตติขจร นายกรัฐมนตรี เมื่อวันที่ 17 พฤศจิกายน พ.ศ. 2514เครื่องราชอิสริยาภรณ์</doc>
