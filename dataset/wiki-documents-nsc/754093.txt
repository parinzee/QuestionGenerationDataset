<doc id="754093" url="https://th.wikipedia.org/wiki?curid=754093" title="ภาษาเซนทิเนล">ภาษาเซนทิเนล ภาษาเซนทิเนล () เป็นภาษาที่สันนิษฐานกันว่าเป็นภาษาของชาวเซนทิเนลแห่งเกาะเซนทิเนลเหนือในหมู่เกาะอันดามัน ประเทศอินเดีย แต่เนื่องจากการขาดการติดต่อระหว่างชาวเซนทิเนลกับส่วนที่เหลือของโลกเป็นเวลาอย่างน้อยสามศตวรรษ เราจึงไม่ทราบข้อมูลเกี่ยวกับภาษาของพวกเขาเลย และไม่มีทางที่เราจะทราบสถานะของภาษานี้ เนื่องจากชาวเกาะไม่อนุญาตให้คนภายนอกขึ้นเกาะ โดยแสดงความเป็นปฏิปักษ์อย่างยิ่งต่อผู้ที่พยายามจะเข้าไปการจำแนกประเภท การจำแนกประเภท. สันนิษฐานกันว่าชาวเซนทิเนลใช้ภาษาเพียงภาษาเดียว และภาษานั้นเป็นสมาชิกของตระกูลภาษาอันดามัน เมื่อพิจารณาจากข้อมูลที่มีไม่มากนักในแง่ความใกล้เคียงด้านวัฒนธรรมและเทคโนโลยีรวมทั้งความใกล้ชิดทางภูมิศาสตร์กับเกาะอื่น ๆ คาดว่าภาษาของพวกเขาน่าจะใกล้ชิดกับภาษากลุ่มเอิงเกอ (Ongan) มากกว่าภาษากลุ่มอันดามันใหญ่ (Great Andamanese) ในหน้า 10 ของหนังสือ A Grammar of the Great Andamanese Language: An Ethnolinguistic Study (ไวยากรณ์ภาษาอันดามันใหญ่ : การศึกษาทางภาษาศาสตร์ชาติพันธุ์) ของแอนวิตา แอบบี นักภาษาศาสตร์ชาวอินเดีย มีแผนภูมิตระกูลภาษาอันดามันที่ช่วยให้เข้าใจมากขึ้นว่าภาษาเซนทิเนลเกี่ยวข้องกับภาษาอื่น ๆ ในตระกูลนี้อย่างไร ถึงกระนั้น เคยมีการพาผู้พูดภาษาเอิงเกอไปยังเกาะเซนทิเนลเหนืออย่างน้อยสองครั้งเพื่อให้ช่วยสื่อสารกับชาวเกาะ ปรากฏว่าพวกเขาไม่สามารถรู้จำภาษาที่ชาวเกาะใช้ระหว่างการแลกเปลี่ยนสนทนาที่เกิดขึ้นสั้น ๆ อย่างไม่เป็นมิตรได้เลยสถานะ สถานะ. ภาษาเซนทิเนลจัดเป็นภาษาใกล้สูญเนื่องจากมีผู้พูดน้อย แม้ยังไม่ทราบจำนวนผู้พูดที่แน่นอน แต่ประมาณกันว่าอยู่ระหว่าง 100 ถึง 250 คน รายงานการวิจัยของรัฐบาลอินเดียได้ประมาณอย่างคร่าวไว้ว่าผู้พูดภาษานี้มีจำนวน 100 คน (ณ ปี พ.ศ. 2549) แต่เกรเกอรี แอนเดอร์สัน นักภาษาศาสตร์ชาวอเมริกันกล่าวว่า "[ในเมื่อ] ไม่ทราบข้อมูลและไม่มีการติดต่อกับผู้พูด ก็ควรจัดให้เป็นภาษาในข่ายใกล้สูญ จำนวนผู้พูดเป็นความเพ้อฝันโดยแท้ เพราะไม่เคยมีการนับเลยสักครั้ง</doc>
