<doc id="826679" url="https://th.wikipedia.org/wiki?curid=826679" title="เกมเสน่หา">เกมเสน่หา เกมเสน่หา เป็นละครโทรทัศน์ไทย แนว โรแมนติก-ดราม่า นำแสดงโดย จิรายุ ตั้งศรีสุข, ณฐพร เตมีรักษ์ ผลิตโดย บริษัท ละครไท จำกัด ดัดแปลงจากบทประพันธ์เรื่อง บ่วงเสน่หา ของ กันยามาส กำกับการแสดงโดย ชุดาภา จันทเขตต์ ออกอากาศทุกวันจันทร์-อังคาร เวลา 20.20 - 22.50 น. เริ่มตอนแรกวันจันทร์ที่ 25 มิถุนายน พ.ศ. 2561 ต่อจากละครเรื่อง ลิขิตรักเรื่องย่อ เรื่องย่อ. เหมือนชนก เลื่อนวันเดินทางกลับจากเมืองนอกเพื่อเซอร์ไพรส์ครอบครัว แต่แล้วเธอก็ต้องเซอร์ไพรส์มากกว่าเมื่อรู้ว่าพ่อกับแม่เพิ่งหย่ากัน พ่อกำลังจะแต่งงานใหม่กับอดีตนางงามรุ่นลูก เหมือนชนกรับไม่ได้ เธอแสดงฤทธิ์เดชต่างๆ นานา เพื่อให้พ่อล้มเลิกงานแต่งงาน และให้แม่หวนกลับมาอยู่บ้านให้ได้ และที่สำคัญที่ทำให้เหมือนชนกอารมณ์เสียคือ ลัคนัย เด็กกำพร้าในบ้านที่พ่อแม่รับอุปการะเลี้ยงดู มีตำแหน่งเป็นถึงรองประธานของบริษัท ทำให้เหมือนชนกคิดว่าลัคนัยทะเยอทะยาน หวังในทรัพย์สมบัติของพ่อแม่ เธอพยายามดูถูกและกดลัคนัยให้ดูต่ำต้อย แต่ลัคนัยนั้นแอบหลงรักเหมือนชนกมาตลอด เหมือนชนกเอาแต่ใจตัวเองเพราะทุกคนในบ้านตามใจและรักเธอ เมื่อทำอะไรลัคนัยไม่ได้ เหมือนชนกเปลี่ยนมาเล่นเกมทำดีกับลัคนัย เพื่อหาจุดอ่อนทำร้ายเขา เหมือนชนกคิดจะเล่นเกมรักเอาชนะลัคนัย แต่ยิ่งใกล้ชิดก็เริ่มหวั่นไหว ขณะที่ลัคนัยแม้จะรู้ว่าเหมือนชนกเล่นเกมล้อเล่นกับความรักของเขา แต่ลัคนัยก็มีความสุข และถือว่าช่วงเวลานี้เป็นช่วงเวลาเดียวที่เขาจะได้อยู่ใกล้ชิดกับเหมือนชนก และถ้าเขาเอาชนะใจของเหมือนชนกได้ เขาอาจจะมีโอกาสสมหวังนักแสดง</doc>
