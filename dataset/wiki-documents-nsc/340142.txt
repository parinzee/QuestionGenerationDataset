<doc id="340142" url="https://th.wikipedia.org/wiki?curid=340142" title="นอร์ทธรอป กรัมแมน">นอร์ทธรอป กรัมแมน นอร์ทธรอป กรัมแมน คอร์ปอเรชัน เป็นบริษัทสัญชาติสหรัฐอเมริกา ดำเนินธุรกิจเกี่ยวกับอากาศยานทางการทหาร การต่อเรือรบ และเทคโนโลยีทางการทหาร ก่อตั้งขึ้นในปี 1994 จากการควบรวมกิจการของบริษัท นอร์ทธรอปและบริษัทกรัมแมน เข้าด้วยกัน ในปี 2010 นอร์ทธรอป กรัมแมน เป็นบริษัทที่มีสัญญาการจัดซื้ออาวุธอยู่ในอันดับที่ 4 ของโลก มีพนักงานทั่วโลกกว่า 120,000 คน มีสำนักงานใหญ่ตั้งอยู่ในเขตเซนจูรีซิตี้ เมืองลอสแอนเจลิส รัฐแคลิฟอร์เนีย ในปี 2010 ได้รับการจัดอันดับอยู่ในอันดับที่ 61 ในประเภทบริษัทอุตสาหกรรมในสหรัฐอเมริกาจากนิตยสารฟอร์จูนผลิตภัณฑ์เรือและเรือรบ ผลิตภัณฑ์. เรือและเรือรบ. อู่ต่อเรือนอร์ทธรอปกรัมแมนนิวพอร์ตนิวส์ เป็นอู่ต่อเรือเดียวที่ต่อเรือบรรทุกเครื่องบินของกองทัพเรือสหรัฐอเมริกา และเป็นอู่เดียวที่มีขีดความสามารถในการต่อเรือบรรทุกเครื่องบินชั้นนิมิตซ์ และเรือบรรทุกเครื่องบินชชั้นใหม่ล่าสุดอย่างชั้นเจอรัลด์ อาร์. ฟอร์ด และเป็นหนึ่งในสองบริษัทที่สามารถต่อเรื่อดำน้ำพลังงานนิวเคลียร์ของสหรัฐอเมริกา นอกจากนี้ยังมีหน่วยงานย่อยได้แก่ นอร์ทธรอป กรัมแมน ชิป ซิสเท็มส์ ในการต่อเรือสนับสนุนการยกพลขึ้นบก และเรือรบ เรือสินค้าพาณิชย์ และเรืออื่นๆ เช่น เรือตัดน้ำแข็ง เรือบรรทุกน้ำมัน เรือบรรทุกสินค้า โดยร่วมมือกับ SAIC (Science Applications International Corporation) นอกจากนี้ยังมีบริการงานออกแบบทางวิศวกรรมและสถาปัตยกรรมทางเรือ และการซ่อมบำรุงรักษาเรืออากาศยาน อากาศยาน. หน่วยงานย่อยเกี่ยวกับอากาศยานและระบบการบิน ผลิตอากาศยานสำหรับสหรัฐอเมริกาปละชาติอื่นๆทั่วโลก เช่น เครื่องบินทิ้งระเบิดทางยุทธศาสตร์ บี-2 สปิริต, เครื่องบินสอดแนม อี-8 จอยต์ สตารส์, อาร์คิว-4 โกลบอลฮ็อก, เครื่องบินฝึกความเร็วเหนือเสียง ที-38 ทาลอน , อาร์คิว-5 ฮันเตอร์ ของกองทัพบกสหรัฐ นอกจากนี้กองทัพเรือสหรัฐยังมี เป้าลวง บีคิวเอ็ม-74 ชูการ์, ซี-2 เกรย์ฮาวน์, อี-2 ฮ็อคอาย, อีเอ-6บี โพรวเลอร์ ผลิตชิ้นส่วนหลักของเครื่องบินขับไล่ เอฟ/เอ-18 ฮอร์เน็ท, เอฟ/เอ-18อี/เอฟ ซูเปอร์ฮอร์เน็ท และเครื่องบินอื่นๆ เช่น เอฟ-5, ที-38 นอกจากนี้ยังผลิตดาวเทียม และจรวดขนส่งอวกาศ ให้กับองค์การนาซ่า และกองทัพอากาศสหรัฐ ร่วมคิดค้นวิจัยเลเซอร์พลังงานสูงร่วมกับโบอิงสำหรับ ต้นแบบเครื่องบิน โบอิงวายเอเอล-1เรดาร์และระบบตรวจจับ เรดาร์และระบบตรวจจับ. ฝ่ายวิจัยและพัฒนานอร์ทธรอป กรัมแมน อิเล็กทริค ซิสเท็มส์ คิดค้นและพัฒนาระบบเรดาร์ตรวจจับหลากหลายประเภท เช่น ระบบเรดาร์ป้องกันภัยทางอากาศ ซี41 ระบบเรดาร์ตรวจับทางยุทธวิธี เช่น ระบบเรดาร์ AN/APG-68 และ AN/APG-80 ซึ่งเป็นระบบเรดาร์ควบคุมการบินของเครื่องบินขับไล่ เอฟ-16 ไฟทิงฟอลคอน, ระบบเรดาร์สมรรถนะสูง AN/APG-77 สำหรับเครื่องบินขับไล่ เอฟ-22 แร็พเตอร์, เรดาร์ AN/APG-81 และ AN/AAS-37 สำหรับ เอฟ-35 ไลท์นิ่ง 2, เรดาร์ APQ-164 สำหรับเครื่องบินทิ้งระเบิด บี-1 แลนเซอร์ และระบบเรดาร์สำหรับเครื่องบินแจ้งเตือนและควบคุมภัยทางอากาศล่วงหน้า (AWACS)</doc>
