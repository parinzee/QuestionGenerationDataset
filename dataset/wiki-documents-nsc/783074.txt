<doc id="783074" url="https://th.wikipedia.org/wiki?curid=783074" title="เลิฟซองส์เลิฟซีรีส์">เลิฟซองส์เลิฟซีรีส์ เลิฟซองส์เลิฟซีรีส์ (Love Songs Love Series) เป็นละครโทรทัศน์ไทยที่มีชื่อเรื่องตามชื่อเพลงของแต่ละเพลง โดยสร้างต่อจากซีรีส์ Love Songs Love Stories By นิติพงษ์ ห่อนาค บทโทรทัศน์โดย ธัญลักษณ์ จุลพงษ์ และ ธีระพัสตร์ ถนัดสอนสาร ผลิตโดย บริษัท เก้ง กวาง แก๊ง จำกัด ออกอากาศทางช่องจีเอ็มเอ็ม 25รายชื่อตอนในฤดูกาลที่ 1 (2559) รายชื่อตอนในฤดูกาลที่ 1 (2559). เลิฟซองส์เลิฟซีรีส์ 1 (Love Songs Love Series 1) เป็นละครโทรทัศน์ไทยที่มีชื่อเรื่องตามชื่อเพลงของแต่ละเพลง โดยสร้างต่อจากซีรีส์ Love Songs Love Stories By นิติพงษ์ ห่อนาค บทโทรทัศน์โดย ธัญลักษณ์ จุลพงษ์ และ ธีระพัสตร์ ถนัดสอนสาร ผลิตโดย บริษัท เก้ง กวาง แก๊งค์ จำกัด ออกอากาศทางช่องจีเอ็มเอ็ม 25ฤดูร้อน ฤดูร้อน. เบสท์ (ศนันธฉัตร ธนพัฒน์พิศาล) สาวผู้ที่มีดีกรีเป็นประธานสภานักเรียนของโรงเรียนเลิฟซองวิทยา ซึ่งนั่นทำให้เธอกลายเป็นที่หมายปองของหนุ่มๆ หนึ่งในนั้นก็คือ เม่น (ปฐมพงศ์ เรือนใจดี) เด็กหลังห้องที่พยายามจีบเบสท์ โดยมีฟิต (กฤตธวัฒน์ เอกชัย) เพื่อนสนิทของเม่นเป็นคู่แข่งคนสำคัญซึ่งฟิตนั้นมีดีกรีเป็นนักบาสสุดป๊อปของโรงเรียน แถมฟิตยังเป็นหนุ่มฮอตของสาวๆ ซึ่งก็รวมถึง มะลิ (กวิสรา ฮาวรังษี) ที่แอบชอบและปลื้มฟิตอยู่ห่างๆ ซึ่งทำให้เพื่อนซี้ในชมรมเดียวกันอย่าง ภัทร (ชลธร คงยิ่งยง) ต้องมาเป็นพ่อสื่อให้กับมะลิอย่างไม่เต็มใจ เพราะภัทรเองก็แอบชอบมะลิอยู่เหมือนกันนักแสดงนักแสดง. - ปฐมพงศ์ เรือนใจดี รับบท เม่น - ศนันธฉัตร ธนพัฒน์พิศาล รับบท เบสท์ - กฤตธวัฒน์ เอกชัย รับบท ฟิต - ชลธร คงยิ่งยง รับบท ภัทร - กวิสรา ฮาวรังษี รับบท มะลิสุขาอยู่หนใด สุขาอยู่หนใด. เป้ง (ภัทร เอกแสงกุล) กับ เอ็ม (เผ่าเพชร เจริญสุข) เป็นเพื่อนกันมาตั้งแต่เด็กๆ เอ็มเป็นแฟนกับ อิงอิง (สรัณณัฏฐ์ ประดู่คู่ยามดี) ส่วนเป้งเป็นแฟนกับ มีน (นฤภรกมล ฉายแสง) เป้งและเอ็มมีรุ่นพี่คือ ตั้ม (พงศ์พิชญ์ ปรีชาบริสุทธิ์กุล) วันหนึ่งพวกเขารู้สึกว่าชีวิตยังไม่มีความสุข จึงปรึกษาหาวิธีสร้างความสุขให้ตัวเองกับช่วงชีวิตวัยรุ่นนี้ให้ได้มากที่สุด จังหวะนั้นเองไลน์พี่ตั้มเด้งมาในกลุ่มลับ เล่าบรรยากาศความสนุกสุดฟินในงานคอนเสิร์ตที่ตั้มเคยไปมา เป้งกับเอ็มอยากไปมากจึงโทรเข้าไปเล่นเกมเพื่อชิงบัตรเข้างานในคลื่นวิทยุ ในที่สุดเป้งและเอ็มก็ได้บัตร VIP จากการช่วยเหลือของตั้ม ซึ่งทำงานเป็นสตาฟให้คอนเสิร์ตในครั้งนี้ เป้งและเอ็มจึงวางแผนโกหกมีนและอิงอิงว่าไปถ่ายงานต่างจังหวัด ในงานคอนเสิร์ตเป้งกับเอ็มเต้นอย่างสนุกสนาน หลังงานจบปรากฏว่าพวกเขาเจอกับโฮยอน (จุฑามาศ วิชัย) สาวเกาหลี ในสภาพเมาไม่รู้เรื่อง ทั้งคู่ไม่รู้จะจัดการกับเธออย่างไรดี จึงพากลับไปคอนโดด้วย โฮยอนฟื้นขึ้นมาแล้วพบว่าตัวเองอยู่ที่คอนโดเป้งและเอ็ม โฮยอนยังเมาอยู่ชวนเป้งและเอ็มเล่นเกมเป่ายิงฉุบ ใครแพ้ถอดเสื้อผ้าออกทีละชิ้น เอ็มและเป้งแพ้โฮยอนตลอดจนต้องถอดเกือบหมดเหลือเพียงแค่บ็อกเซอร์อยู่ตัวเดียว ตั้มโทรเตือนเป้งกับเอ็มว่ามีนและอิงอิง กำลังจะมาที่คอนโด เป้งและเอ็มพยายามอธิบายเหตุการณ์ทั้งหมดที่เกิดขึ้นระหว่างที่อยู่กับโฮยอนให้มีนและอิงอิงฟัง แต่มีนกับอิงอิงไม่เชื่อและรู้ว่าทั้ง 2 หนุ่มโกหกแน่นอน จึงบอกเลิกทันที เอ็มและเป้งเครียดมากไม่รู้จะทำอย่างไร พวกเขาทั้งคู่จะหาทางออกให้กับความรักสนุกจนเกินเลยในครั้งนี้ได้หรือไม่นักแสดงนักแสดง. - ภัทร เอกแสงกุล รับบท เป้ง - เผ่าเพชร เจริญสุข รับบท เอ็ม - นฤภรกมล ฉายแสง รับบท มีน - สรัณณัฏฐ์ ประดู่คู่ยามดี รับบท อิงอิง - จุฑามาศ วิชัย รับบท โฮยอน - พงศ์พิชญ์ ปรีชาบริสุทธิ์ รับบท ตั้มเพื่อนสนิท เพื่อนสนิท. หวาน (ภาวดี คุ้มโชคไพศาล) เป็นเด็กนักเรียนใหม่ที่ย้ายมาจากต่างจังหวัดตอนกลางเทอม ความน่ารักของหวานเป็นที่หมายตาของแก๊งรุ่นพี่ม.6 หนึ่งในนั่นคือ พี่ติว (ธนบดี ใจเย็น) ติวเห็นว่าหวานเรียนห้องเดียวกับ โซ่ (ชานน สันตินธรกุล) หนุ่มตี๋ขวัญใจรุ่นน้องประจำโรงเรียน จึงใช้โซ่เป็นสะพานเชื่อมต่อเข้าไปจีบหวาน ซึ่งโซ่แม้ตัวเองจะชอบหวานเหมือนกันแต่ก็ต้องทำให้ด้วยความเกรงใจ หวานกับพี่ติวได้คบเป็นแฟนกันจากความช่วยเหลือของโซ่ แต่ในที่สุดก็ไปกันไม่รอดเพราะตัวเองก็แค่อยากจีบหวานตามกระแส ไม่ได้คิดจริงจัง หวานอกหักจากพี่ติวก็ได้โซ่เป็นเพื่อนสนิทคอยช่วยเหลือปลอบใจให้คำปรึกษาทุกอย่าง ฝันของโซ่เป็นจริงในตอนที่พี่ติวเลิกกับหวาน ก่อนจากไปพี่ติวได้บอกโซ่ไว้อย่างน่าซาบซึ้งว่า "กูรู้นะว่ามึงก็ชอบหวาน บอกเขาไปตรงๆ เหอะ กูไม่โกรธมึงหรอก" หลังจากผ่านอะไรมาด้วยกันมากมาย ความสัมพันธ์ระหว่างโซ่กับหวานจึงเดินไปถึงจุดที่เปลี่ยนจากเพื่อนสนิทเป็นแฟนกันได้ในที่สุด จนมาถึงภาคปลายก่อนจะจบ ม.6 ที่ทุกคนต้องเตรียมตัวเพื่อเข้ามหาวิทยาลัย ความแตกต่างระหว่างหวานกับโซ่คือ หวานซีเรียสมากในเรื่องการเรียนและการสอบ ในขณะที่โซ่ชิลมากเพราะคิดว่าเรียนที่ไหนก็ได้ ความไม่พอดีของคนสองคนจึงเกิดขึ้นจนถึงขั้นทำให้หวานบอกเลิกโซ่ และขอให้สถานะภาพกลับไปเป็นเพื่อนเหมือนเดิม จากเพื่อนกลายเป็นแฟนว่ายากแล้ว จากแฟนกลับไปเป็นเพื่อนยากยิ่งกว่า ยิ่งมีตัวแปรอื่นๆ เข้ามา ไม่ว่าจะเป็นหนุ่มตี๋ก้ามปูที่เข้ามาจีบหวาน หรือสาวสวยรุ่นพี่ หยก (ณัฏฐธิดา ดำรงวิเศษพาณิชย์) ที่เข้ามาจีบโซ่ การประชดกันอย่างจริงจังจึงเกิดขึ้น และถึงแม้ว่าทั้งสองคนจะยังมีใจให้กัน จนรู้สึกว่าลึกๆ ในความเป็นเพื่อนสนิทในวันนี้ ถ้าเป็นไปได้ก็ยังอยากจะกลับไปเป็นแฟนกันอีกครั้ง ทั้งสองคนจะทำยังไงกับความสัมพันธ์ที่เปลี่ยนไปมาแบบนี้นักแสดงนักแสดง. - ชานน สันตินธรกุล รับบท โซ่ - ภาวดี คุ้มโชคไพศาล รับบท หวาน - ธนบดี ใจเย็น รับบท ติว - ณัฏฐธิดา ดำรงวิเศษพาณิชย์ รับบท หยก - ฐานพัฒน์ มงคลิก รับบท ไก๋ - พรอยมน มนสภรณ์ รับบท ปอพรหมลิขิต พรหมลิขิต. ธาม (ธีรดนย์ ศุภพันธุ์ภิญโญ) เรียนอยู่ปีสุดท้ายกำลังจะจบ และเตรียมที่จะคัดตัวเพื่อไปลงแข่งขันกีฬาระดับชาติ ธามเป็นที่ป๊อปปูล่าในกลุ่มของนักศึกษาสาวๆ ด้วยความเก่ง เท่และหน้าตาดี แต่ธามก็เป็นคนเก็บตัว มีโลกส่วนตัวสูง และชอบพูดจาขวางโลกอยู่มาก จนวันหนึ่งก็เกิดเหตุการณ์ที่ไม่คาดฝันขึ้นเมื่อธามไปกินข้าวกับเพื่อนๆ หลังจากการฝึกซ้อมเสร็จ แล้วเพื่อนธามดันไปมีเรื่องกับกลุ่มคนเมาที่ร้านข้าวต้มจนเกิดการทะเลาะวิวาทกัน ธามไม่อยากให้มีเรื่องจึงเข้าไปห้ามเพื่อนแต่ก็ตกอยู่ในกลุ่มชกต่อยไปด้วย เหตุการณ์สงบเมื่อตำรวจมาแยก แต่ฝ่ายตรงข้ามได้รับบาดเจ็บสาหัส เหตุการณ์ทั้งหมดมีคนที่เห็นเหตุการณ์ถ่ายคลิปแล้วเอาไปโพสต์ลง Social Media จนแพร่กระจายเป็นคลิปดัง และมีคนกดไลค์ แชร์ และคอมเม้นท์ด่าประจานเข้ามามากมาย ธามโดนคณบดีเรียกพบและบทลงโทษคือการถูกพักการเรียนและหมดสิทธิ์ในการเข้าคัดตัวไปแข่งทีมชาติด้วย ธามพยายามที่จะอธิบายว่าตนไม่ได้เป็นคนก่อเรื่อง คณบดีเข้าใจและเชื่อว่าธามไม่ได้ทำแต่จากหลักฐานคลิปที่ออกมา และกระแสของโลกโซเชียลทุกคนพุ่งประเด็นไปที่ธามทั้งหมดจึงต้องตัดสินแบบนี้ คณบดีเสนอให้ธามหากิจกรรมบำเพ็ญประโยชน์หรืองานอะไรที่ช่วยเหลือทางมหาวิทยาลัย เพื่อล้างภาพพจน์ไม่ดีจากเหตุการณ์ที่เกิดขึ้น ในช่วงเวลาเดียวกัน อีฟ (เขมิศรา พลเดช) นักศึกษาเอกฟิล์มปีสุดท้าย อยากจะทำหนังสั้นส่งเข้าประกวดเพื่อชิงทุนไปเรียนต่อด้านภาพยนตร์ที่นิวยอร์กตามความฝันของเธอ อีฟอยากทำหนังแนวโรแมนติก ฝันหวานตามประสาสาวช่างฝัน โดยมีต้นแบบคือหนัง Notting Hill, You've got mail, The Classic แต่อาจารย์ที่ปรึกษาบอกว่าเธอไม่มีทางชนะได้ทุนถ้าทำหนังแนวนี้ จึงแนะนำให้อีฟทำหนังกึ่งสารคดีเกี่ยวกับเรื่องราวชีวิตของธาม เพราะเรื่องราวชีวิตของธามมีความน่าสนใจทั้งในมุมของการเป็นนักกีฬาและในอีกมุมหนึ่งยังได้สะท้อนให้เห็นสังคมทุกวันนี้ที่เชื่อและแชร์ทุกสิ่งในโลกโซเชียลแบบไม่คิดไตร่ตรองก่อน จนทำให้มีคนอย่างธามต้องตกเป็นเหยื่อจากกระแสสังคมโลกโซเชียล ใจจริงอีฟไม่สนใจเลยเพราะมันเป็นแนวเรื่องที่เธอไม่อยากทำ แต่ ดาว (นารา เทพนุภา) เพื่อนสนิทของอีฟ ซึ่งแอบปลื้มธามอยู่และอยากช่วยเหลือธามให้หลุดพ้นจากมลทินนี้ เห็นว่าเป็นโอกาสดีและเหลือเวลาอีกไม่มากจะหมดเขตที่ต้องส่งเรื่องจึงแอบเขียนพล็อตเรื่องย่อและส่งประกวดโดยใส่ชื่อของอีฟว่าเป็นคนส่ง สรุปคือเรื่องผ่านการคัดเลือก อีฟจึงจำเป็นต้องลงมือทำหนังสั้นตามพล็อตเรื่องนี้โดยมีดาวรับปากว่าจะช่วยงานนี้เต็มที่ ถ้าเป็นอะไรที่เกี่ยวกับธาม เริ่มจากการที่อีฟต้องไปขอร้องให้ธามยอมที่จะเปิดเผยเรื่องราวชีวิตของตัวเองและยอมมาเล่นหนังให้เธอ ซึ่งธามไม่สนใจและไม่อยากทำแต่อาจารย์ที่ปรึกษาและคณบดีต้องช่วยเกลี่ยกล่อมให้ธามยอมช่วยอีฟทำหนังสั้นเพื่อส่งประกวดในนามของมหาวิทยาลัยจนได้ อีฟต้องใช้เวลาในการพูดคุย ศึกษานิสัยใจคอ คอยติดตามธามไปในที่ต่างๆ ทั้งในมหาวิทยาลัยและชีวิตประจำวันเพื่อเก็บข้อมูลเรียนรู้ตัวตนจริงๆ ของธามให้มากที่สุด เอามาเขียนบทและถ่ายหนังเก็บไปด้วย แต่ด้วยความที่ทั้งธามและอีฟมีบุคลิก วิถีชีวิต และความเชื่อที่แตกต่างกันอย่างสิ้นเชิง ทั้งคู่จึงมักมีเรื่องทะเลาะและไม่ลงรอยกันอยู่ตลอดเวลาโดยมีดาวคอยเป็นคนห้ามทัพ ในช่วงเวลาที่ถ่ายทำหนังสั้นธามและอีฟได้ใกล้ชิดกัน อีฟกลับได้เห็นตัวตนอีกมุมหนึ่งของธามว่า ภายใต้ภาพลักษณ์ที่ธามแสดงออกดูเป็นคนขวางโลก พูดจาตรงๆ แรงๆ แข็งกระด้าง ไม่แคร์ใคร ธามก็มีมุมที่อ่อนโยนอบอุ่นและยังดูโดดเดี่ยวน่าสงสาร จนทำให้อีฟแอบหลงรักธามโดยไม่รู้ตัว ทั้งๆ ที่อีฟก็รู้ว่า ดาว เพื่อนสนิทของเธอนั้นชอบธามอยู่ ดาวมาปรึกษาอีฟว่าอยากบอกรักธามต้องทำยังไงดี อีฟรู้สึกอึดอัดใจ ส่วนธามเองก็เริ่มรู้สึกว่าตนเองสามารถยิ้มและมีความสุขทุกครั้งที่ได้อยู่ใกล้อีฟ เมื่อหนังสั้นของอีฟตัดต่อเสร็จส่งประกวด แต่ได้แค่ที่ 2 อีฟผิดหวังที่พลาดทุนครั้งนี้ แต่ธามแอบดีใจอยู่ลึกๆ ที่อีฟไม่ต้องไปเรียนต่อ ดาวชวนธามมานัดเลี้ยงปลอบใจให้อีฟ ดาวบอกอีฟว่าเธอตั้งใจว่าจะใช้โอกาสนี้บอกรักธามด้วยและอยากให้อีฟเป็นพยานในการบอกรักครั้งนี้ อีฟเศร้า ส่วนธามเองก็คิดว่าอยากบอกความรู้สึกของตนที่มีต่ออีฟเช่นกัน ในขณะที่ธามและดาวตั้งใจอยากจะพูดในสิ่งที่คิดมา อีฟซึ่งอยู่ในภาวะอึดอัดใจก็ได้รับข่าวจากอาจารย์ที่ปรึกษาว่า คนที่ชนะประกวดหนังสั้นขอสละสิทธิ์ไม่รับทุน ทางคณะกรรมการเลยจะมอบทุนให้อีฟไปเรียนต่อแทน เมื่อเหตุการณ์เกิดพลิกผันแบบนี้ อีฟจะตัดสินใจอย่างไร เธอจะไปเรียนต่อตามความฝันหรือไม่ ธามและดาวจะได้มีโอกาสบอกความในใจกับคนที่ตนแอบรักหรือไม่ ความรักของทั้งสามคนจะลงเอยแบบไหนนักแสดงนักแสดง. - ธีรดนย์ ศุภพันธุ์ภิญโญ รับบท ธาม - เขมิศรา พลเดช รับบท อีฟ - นารา เทพนุภา รับบท ดาว - มลรัฐ บุนนาค รับบท นักเทควันโดขอบคุณที่รักกัน ขอบคุณที่รักกัน. แมน (สาริษฐ์ ตรัยเลิศวิเชียร) หนุ่มน้อยวัย 16 ปี ผู้ที่ไม่เคยมีความฝันเป็นของตัวเองและแน่นอนเขายังไม่รู้ว่าอนาคตตัวเองอยากเป็นอะไร แมนเป็นตัวแทนของเด็ก ม.ปลายทั้งหลายในปัจจุบันที่รู้เพียงแต่ว่า เรียนสายวิทย์จะมีโอกาสมีทางเลือกมากกว่าสายศิลป์ และพ่อแม่ของเขาก็คะยั้นคะยอให้เลือกเรียนหมอหรือเรียนเป็นวิศวะ ทั้งๆ ที่ไม่ได้สนใจที่ความถนัดหรือความต้องการของแมนเลย ชีวิตการเรียนของแมนเป็นไปอย่างน่าเบื่อในโรงเรียนชายล้วน เวลาที่เขารอคอยก็คือเช้าวันเสาร์ วันที่เขาจะได้ไปเรียนพิเศษ ได้พบกับเพื่อนใหม่มากหน้าหลายตาที่มาจากหลายโรงเรียน โดยเฉพาะอย่างยิ่ง สกาย (นรีกุล เกตุประภากร) หญิงสาวที่มาจากโรงเรียนคอนแวนต์ชื่อดัง ที่มีความมุ่งมั่นและตั้งใจว่าจะเป็นหมอมาตั้งแต่ ป.4 เรื่องราวคงไม่จบง่ายๆ เมื่อแมนถลำลึกไปกับโลกของหมออย่างจริงจัง ถึงขั้นไปสมัครเข้าค่ายอยากเป็นหมอของมหาลัยรัฐบาลชื่อดังแห่งหนึ่ง เพียงเพราะมันจะเป็น 2 สัปดาห์ที่เขาจะได้ใช้ชีวิตอยู่กับสกายตลอดทุกวันทั้งคืน แต่ด้วยความที่เขาเป็นคนกลัวเลือดกลัวผีมาตั้งแต่เด็ก เขาไม่เคยรู้ว่าจะต้องไปพบกับสิ่งที่ตัวเองเกลียดตัวเองกลัวตั้งแต่เลือดกบ เลือดหมู ไปจนถึงเลือดคน และสิ่งที่เรียกว่าเป็นสิ่งหลอนที่สุดก็คืออาจารย์ใหญ่ตัวจริงเสียงจริงจากค่ายนี้ เรียกได้ว่า 2 อาทิตย์ในสรวงสวรรค์ที่เขาคิดกลับกลายเป็น 2 อาทิตย์นรกบนดินไปเสียแล้ว เหตุการณ์จะเป็นอย่างไรต่อไป ความรักของแมนจะสมหวังหรือไม่ หรือเขาจะถอดใจจนหนีกลับบ้านก่อน และความลับของค่ายอยากเป็นหมอที่ถูกเก็บซ่อนไว้คืออะไร พบกับเรื่องราวอันสนุกสนานของมิตรภาพ ความรัก การเติบโตที่ยิ่งใหญ่ไปพร้อมๆ กันนักแสดงนักแสดง. - สาริษฐ์ ตรัยเลิศวิเชียร รับบท แมน - นรีกุล เกตุประภากร รับบท ติ้ง - ณัฐกิตติ์ นันทพานิช รับบท จุ่ย - อาภัสรา เลิศประเสริฐ รับบท นุ่น - ปุริม รัตนเรืองวัฒนา รับบท น่าน - ณัฐธิดา ตรีชัยยะ รับบท แก๊กคนไม่จำเป็น คนไม่จำเป็น. ก้อง (ธิติ มหาโยธารักษ์) เด็กหนุ่มไม่เอาถ่าน บ้านเป็นห้องซ้อมดนตรี ก้องชอบถ่ายรูปและเล่นกล้องซึ่งเป็นสิ่งที่พ่อก้องสอนและให้มรดกเป็นกล้องและอุปกรณ์รุ่นเก่าๆ ไว้เต็มห้องนอน วันหนึ่งสีสันในชีวิตเนือยๆ ของก้องกลับมาสดใส มีชีวิตชีวาอีกครั้ง เมื่อก้องเห็นรถขนของวิ่งมาจอดที่บ้านฝั่งตรงข้ามซึ่งปิดร้างไปหลายเดือน คนที่ย้ายมาอยู่เป็นพี่น้องสองสาวชื่อ มี่ (ญานนีน ภารวี ไวเกล) และ แหม่ม (ณภศศิ สุรวรรณ) มี่กำลังจะจบ ม.ปลาย ส่วนแหม่มพี่สาวคนสวยของมี่เพิ่งเรียนจบ ทั้งสองพี่น้องมีบุคลิกนิสัยที่ต่างกันชัดเจน แหม่มจะอ่อนหวานตรงข้ามกับมี่ที่ดูทะโมนและแสบกว่า ก้องเจอมี่ที่สถาบันสอนพิเศษเตรียมเอนทรานซ์ ทั้งคู่มีเหตุให้เกลียดขี้หน้ากันตั้งแต่เจอกันครั้งแรก มี่กลับมาบ่นให้แหม่มฟัง ก่อนจะยิ่งเซ็งหนักมากขึ้นเมื่อได้รู้ว่าก้องคือคนข้างบ้านที่ชอบเล่นกีต้าร์ เปิดเพลงเสียงดังกวนโสตประสาททุกคืน แดน (ธนกร กุลจรัสสมบัติ) เป็นรุ่นพี่ที่มี่แอบชอบมาตั้งแต่เรียนมัธยม มี่รู้ว่าแดนรักพี่แหม่มมากแต่ก็ต้องทำใจไม่อยู่ใกล้เวลาแดนกับแหม่มอยู่ด้วยกัน ก้องไม่ค่อยชอบหน้าแดนเพราะเป็นคู่แข่งคนสำคัญ วันหนึ่งก้องบังเอิญรู้ว่ามี่แอบชอบแดนจากปากของ ติน (สิทธิเดช จอมจันทร์ยอง) ก้องล้อมี่จนทั้งคู่ทะเลาะกันแรง ก้องขู่มี่ว่าถ้ากีดกันเขาจากพี่แหม่มอีกก็จะบอกเรื่องนี้กับแหม่ม มี่เสียใจแอบร้องไห้แต่ก็ได้ตินเพื่อนข้างบ้านมาคอยมาปลอบใจ มี่คิดว่าตินเป็นเกย์จึงเปิดใจกับตินหลายเรื่องโดยไม่รู้ว่าที่จริงตินเป็นแค่ผู้ชายเรียบร้อยที่แอบชอบมี่อยู่ ช่วงปิดเทอมก่อนเข้ามหาวิทยาลัย มี่ไม่อยากอยู่บ้าน ชวนตินไปทำงานพิเศษที่ร้านกาแฟของเพื่อนแดน ซึ่งแดนแนะนำให้ ช่วงนั้นแดนกับแหม่มเกิดมีปัญหากัน ทั้งคู่เจอกันน้อยลง กลายเป็นว่ามี่กลับได้เจอแดนที่ร้านกาแฟบ่อยขึ้น มี่แอบปรึกษาตินว่าเรื่องแอบชอบแฟนพี่สาว ตินได้แต่รับฟังเพราะลึกๆ ก็เสียใจที่ได้รู้ว่ามี่ชอบแดนขนาดหนัก ก้องได้โอกาสเข้าไปใกล้ชิดกับแหม่มมากขึ้น หลังจากแดนหายหน้าไป ก้องคิดจะพยายามเข้าไปแทนที่แดนเพื่อช่วยปลอบใจพี่แหม่มแต่ความจริงที่ก้องได้เจอกลับกลายเป็นว่าที่แหม่มกับแดนมีปัญหากันเพราะแหม่มเป็นฝ่ายขอห่างจากแดนเอง ที่หนักกว่านั้นคือก้องได้รู้ว่าแหม่มไม่เคยมองก้องมากกว่าน้องข้างบ้านเพราะแหม่มมีแฟนคนใหม่ที่เริ่มคบกันอยู่ มี่เห็นแดนซึมเศร้าก็ทนไม่ไหว สารภาพเรื่องในใจกับแดน แดนบอกมี่ว่าเขากับแหม่มดูออกนานแล้วแต่มี่เป็นแค่น้องสาวคนหนึ่งเท่านั้น มี่เสียใจสุดๆ ตินตัดสินใจสารภาพรักกับมี่หวังจะช่วยให้มี่ดีขึ้น แต่กลับทำให้ทุกอย่างแย่หนักลงไปอีก ผ่านไปไม่นาน เมื่อมหาวิทยาลัยเปิดเรียน เวลาดูเหมือนจะเยียวยาบาดแผลในใจให้ดีขึ้นได้ มี่ไปเรียนมหาลัยในลุคที่ดูน่ารักขึ้น ตินกลายเป็นเพื่อนสนิทจริงๆ ของมี่ ก้องบอกรักกับแหม่มแต่แหม่มบอกก้องว่าเป็นได้แค่พี่สาวของก้อง เพราะความจริงแล้วแหม่มกำลังกลับไปคบกับแฟนเก่าอีกคน ก้องเพิ่งเข้าใจว่าความรักไม่ได้เป็นแค่ภาพที่ตามองเห็นอย่างเดียว ก้องกับมี่ต่างเติบโตขึ้น เมื่อได้ผ่านประสบการณ์เกี่ยวกับความรักเล็กๆ ด้วยกัน ทำให้ทั้งสองมองโลกในมุมมองที่กว้างขึ้นและเกิดมิตรภาพครั้งใหม่ระหว่างกันในที่สุดนักแสดงนักแสดง. - ธิติ มหาโยธารักษ์ รับบทเป็น ก้อง - ญานนีน ภารวี ไวเกล รับบทเป็น มี่ - ณภศศิ สุรวรรณ รับบทเป็น แหม่ม - ธนกร กุลจรัสสมบัติ รับบทเป็น แดน - สิทธิเดช จอมจันทร์ยอง รับบทเป็น ตินรายชื่อตอนในฤดูกาลที่ 2 (2560) รายชื่อตอนในฤดูกาลที่ 2 (2560). เลิฟซองส์เลิฟซีรีส์ 2 (Love Songs Love Series 2) เป็นละครโทรทัศน์ไทยที่มีชื่อเรื่องตามชื่อเพลงของแต่ละเพลง โดยสร้างต่อจากซีรีส์ Love Songs Love Stories By นิติพงษ์ ห่อนาค บทโทรทัศน์โดย ธัญลักษณ์ จุลพงษ์ และ ธีระพัสตร์ ถนัดสอนสาร ผลิตโดย บริษัท เก้ง กวาง แก๊งค์ จำกัด ออกอากาศทางช่องจีเอ็มเอ็ม 25ยังโสด ยังโสด. เรื่องราวของ 4 สาวนักศึกษาคณะธุรกิจการบินซึ่งประกอบไปด้วย เหมย (อนิพรรณ เฉลิมบูรณะวงศ์), โอ (ชนนิกานต์ เนตรจุ้ย), มุก (รัตน์ฟ้า ไชยชื่นจิตต์) และ แพร (ณัฏฐธิดา ดำรงวิเศษพาณิชย์) พวกเธอจบจากโรงเรียนหญิงล้วนแห่งหนึ่งมาด้วยกันจึงรักและสนิทกันมาก ความฝันของพวกเธอคือการได้เดินทางท่องเที่ยว ดังนั้นคณะที่พวกเธอเลือกเรียนก็คือคณะธุรกิจการบินเพื่อเติมฝันการเดินทางให้พวกเธอ วันหนึ่ง เมื่อแพรแอบนัดเดทกับหนุ่มรุ่นพี่ที่ครอบครัวหามาให้อย่างโน้ต (เลโอ โซสเซย์) โดยไม่บอกเพื่อนๆ เพราะกลัวโดนล้อ ด้านมุกเด็กเรียนประจำกลุ่มที่ขี้อายมากๆ เพื่อนจึงทำเซอร์ไพรส์วันแห่งความรักให้มุกด้วยการให้แมงมุม (นิธิพงษ์ พลจันทร์) มาหามุกเพื่อให้มุกเลิกกลัวผู้ชายแต่นั่นกลับยิ่งทำให้เรื่องราววุ่นวายมากขึ้ เพราะมุขดันชอบแมงมุมจริงๆ ส่วนโอเป็นคนเดียวที่เคยมีแฟนอย่างจริงจังแต่ก็เจ็บมาไม่น้อยเพราะโอยังไม่ลืมรักเก่าที่ฝังใจกับเนม (จุมพล อดุลกิตติพร) จนไม่อาจมีรักใหม่ได้ แถมมิ้ม (พรรณปพร ศรีดุรงคธรรมพ์) แฟนใหม่ของเนมยังตามราวีโอเพราะกลัวว่าเนมจะกลับมาหาโอ มีเพียงเหมยที่ไม่สนใจความรักกับหนุ่มๆ คนไหน เพราะเธอมีคนในหัวใจอยู่แล้ว เรื่องราววุ่นๆ ในกลุ่ม 4 สาว (ยังโสด) แก๊งนี้จะสนุก สดใส วุ่นวาย ขนาดไหน แล้วจะมีชายใดข้ามกำแพงมาปลดสถานะโสดของพวกเธอนักแสดงนักแสดง. - ณัฏฐธิดา ดำรงวิเศษพาณิชย์ รับบท แพร - อนิพรรณ เฉลิมบูรณะวงศ์ รับบท เหมย - รัตนฟ้า ไชยชื่นจิตต์ รับบท มุก - ชนนิกานต์ เนตรจุ้ย รับบท โอไกลแค่ไหนคือใกล้ ไกลแค่ไหนคือใกล้. ดรีม (ชนม์ทิดา อัศวเหม) คุณหนูไฮโซ อยากไปเรียนต่อที่อังกฤษ แต่ทรงยศ (สุรจิต บุญญานนท์) พ่อของเธอกลับบังคับให้เธอสอบเข้าเรียนที่ม.เชียงใหม่ เพื่อเป็นการดัดนิสัยของเธอ 1 ปี ถ้าเธอทำเกรดเฉลี่ยในปีแรกได้ 3.00 เขาจะส่งเธอไปเรียนต่อที่อังกฤษตามความต้องการของดรีม และฝากฝังให้เธอไปอยู่ในความดูแลของป้านวล (นัฏฐา ลอยด์) อดีตแม่นมของดรีมสมัยตอนเล็กๆ เปิดเทอมวันแรกดรีมมาเข้าร่วมกิจกรรมรับน้องสายจนถูกทำโทษคู่กับดิน (ธิติ มหาโยธารักษ์) หลานชายคนเดียวของป้านวลและเป็นเพื่อนเล่นกับดรีมตอนเด็กๆ พฤติกรรมการวีน เหวี่ยงของดรีม ทำให้บิว (อลิส ทอย) รุ่นพี่คณะเดียวกันเกิดอาหารหมั่นไส้และไม่ชอบขี้หน้าจนหาเรื่องกลั่นแกล้งดรีมอยู่บ่อยๆ การกลับมาเจอดรีมอีกครั้งในตอนโตทำให้ดินรู้สึกดีกับดรีมมากยิ่งขึ้น และเขาก็คอยดูแลเธอไม่ห่างตามคำสั่งของทรงยศและป้านวล แต่เขาก็ไม่สามารถเข้าใกล้เธอได้ง่ายๆ เมื่อพีท (จักรพันธ์ วงศ์คณิต) รุ่นพี่ที่คณะ หล่อ เท่ห์ เป็นขวัญใจสาวๆ เข้ามาจีบดรีม ทำให้ดินน้อยใจและยิ่งรู้สึกว่าตนเองต่ำต้อย ไม่คู่ควรกับดรีม จนวันหนึ่งดินบังเอิญได้กลับมาเจอกับแนน (ริต์ตา รามณรงค์) อดีตรุ่นพี่สมัยมัธยมที่เคยแอบชอบดิน ทำให้ความสัมพันธ์ของเขาและดรีมเริ่มถอยห่างออกไปเรื่อยๆนักแสดงนักแสดง. - ธิติ มหาโยธารักษ์ รับบท ดิน - ชนม์ทิดา อัศวเหม รับบท ดรีม - ริต์ตา รามณรงค์ รับบท แนน - อลีสญาฌ์ ทอย รับบท บิว - จักรพันธ์ วงศ์คณิต รับบท พีทเรือเล็กควรออกจากฝั่ง เรือเล็กควรออกจากฝั่ง. ตุลย์ (ชลธร คงยิ่งยง) เด็กมัธยมปลายมาดนิ่งเคร่งขรึม ชอบลงมือทำมากกว่าพูด เขาเติบโตและถูกเลี้ยงมากับพ่อ (ดิลก ทองวัฒนา) ผู้คอยดูแลและทำหน้าที่เป็นทั้งพ่อและแม่ให้ตุลย์ตั้งแต่ตุลย์ยังเล็ก แต่ด้วยความที่พ่อเคยผิดหวังและผ่านการสูญเสียภรรยามาจึงเป็นคนไม่ค่อยคาดหวังอะไร ทำให้ตุลย์ไม่สนิทสนมกับพ่อเท่าที่ควร สมัยที่ตุลย์ยังเล็กบังเอิญไปพบแซกโซโฟนเก่าของพ่อและหยิบออกมาเล่นจนโดนพ่อดุ แต่นั่นก็เป็นแรงบันดาลใจให้ตุลย์ขอพ่อไปเรียนแซกโซโฟนเพราะอยากให้พ่อภูมิใจ แต่ตุลย์กลับต้องผิดหวังเพราะเขาไม่ได้แม้กระทั่งคำชมของพ่อแต่กลับเป็นคำตำหนิ พ่อเตือนว่าอย่างเหลิงโดยที่เขาไม่รู้เลยว่าสาเหตุที่พ่อเลิกเล่นดนตรีเพราะฝังใจที่อดีตห่วงแต่เล่นดนตรีจนลืมสนใจแม่ของตุลย์จึงเป็นเหตุทำให้แม่เขาต้องตาย แต่ตุลย์ไม่ละความพยายามเขาได้เข้าเป็นสมาชิกวงดนตรีแจ๊สของโรงเรียน ซึ่งมี วิง (วิศรุต หิมรัตน์) เป็นหัวหน้าวง โดยมีเพื่อนอย่าง ก๊อก (ปัณฑา พัฒนอำไพวงศ์) และ เครป (พรพิพัฒน์ พัฒนเศรษฐานนท์) เป็นกำลังใจแต่ด้วยความเครียดที่ทำให้กดดันตัวเอง ทั้งเรื่องตั้งใจเรียนและเล่นดนตรี กลับทำให้เขายิ่งแย่ทั้งสองอย่าง จนเมื่อได้มาเจอกับ มิว (นฤภรกมล ฉายแสง) นักศึกษาเภสัชปี 2 ที่เคยอยากสอบเข้าคณะแพทย์แต่สอบไม่ติด มิวเข้ามาคอยให้กำลังใจ ติวหนังสือ และสอนให้ตุลย์มองโลกในแง่ดี ในขณะเดียวกันตุลย์ก็มักแวะไปบ้านยายแต้ว (ฉันทนา กิติยพันธ์) น้องสาวของยายแท้ๆ ของตุลย์ ที่อาศัยอยู่ในละแวกบ้านเดียวกัน ตุลย์เห็นยายชอบเล่นเปียโน ทั้งๆ ที่เล่นก็ไม่ค่อยไพเราะเท่าไร แต่ยายแต้วกลับเป็นแรงผลักดันให้ตุลย์ พยายามเล่นแซกโซโฟน เพื่อให้พ่อภูมิใจ ตุลย์จะเอาชนะความกลัวและเปลี่ยนเป็นความกล้า เพื่อลบล้างความรู้สึกผิดที่ฝังในใจของผู้เป็นพ่อได้หรือไม่นักแสดงนักแสดง. - ชลธร คงยิ่งยง รับบท ตุลย์ - นฤภรกมล ฉายแสง รับบท มิว - ดิลก ทองวัฒนา รับบท พ่อ - พรพิพัฒน์ พัฒนเศรษฐานนท์ รับบท เครป - ปัณฑา พัฒนอำไพวงศ์ รับบท ก๊อก - วิศรุต หิมรัตน์ รับบท วิง - ฉันทนา กิติยพันธ์ รับบท ยายแต้ว - ทายาท โกวิทธรรมกรณ์ รับบท แบงค์ - วริศรา บำรุงเวช รับบท อาจารย์ประภา - วิรวิชญ์ จิตรปัญญา รับบท ท็อป - ทับทิม ทาระตั๋น รับบท แม่ของเครป - กฤตภาส จันทนะโพธิ รับบท ลุง - ทรภร อามระรัตนะ รับบท ป้า - ภคนันท์ นุติพาณิชย์ รับบท ลูกของลุง - นัฎฐามณี ทินกร รับบทเป็น พิธีกร - รังสิมา อิทพรวณิชย์ รับบท อาจารย์ดุริยางค์ 1 - กัญจน์สิน ปุณณาเสฎฐ์ รับบท อาจารย์ดุริยางค์ 2 - วรวุฒิ แสงฟ้า รับบท อาจารย์ดุริยางค์ 3 - อริย์ธัช พิพัฒน์ตังกูล รับบท ตุลย์ (เด็ก)แพ้ทาง แพ้ทาง. เบิ้ล (ณัฐสิทธิ์ โกฏิมนัสวนิชย์) หนุ่มที่รักและชื่นชอบการ์ตูนเป็นชีวิตจิตใจ เบิ้ลเรียนโรงเรียนชายล้วนและใช้ชีวิตอยู่กับเตี่ยและพี่ชาย ไม่เคยได้ใกล้ชิดผู้หญิงแม้แต่คนเดียว วันหนึ่งเบิ้ลสอบติดคณะศิลปกรรมตามที่ฝันเอาไว้ และต้องเข้ารับน้องกับรุ่นพี่ที่เป็นสาวสวยตัวท็อปของมหาวิทยาลัยอย่าง ปลาทู (อรัชพร โภคินภากร) รุ่นพี่ศิลปกรรม ป๊อปแป๊ป (สุวพิชญ์ ไตรพรวรกิจ) รุ่นพี่คณะแพทย์ศาสตร์ และ โอโม่ (ณัฐจารี หรเวชกุล) รุ่นพี่คณะพลศึกษา ระหว่างกิจกรรมการรับน้องเบิ้ลได้ใกล้ชิดกับรุ่นพี่สามสาวสวยจนเบิ้ลเริ่มมีอาการคันและตามร่างกายของเบิ้ลก็มีผื่นแดงขึ้นเต็มตัว ทำให้ ปีโป้ (ทินกร ภูวศักดิวงศ์) และ ดัมโบ้ (ธนกร โพธิ์วิจิตร) รูมเมทของเบิ้ลเป็นห่วงและเลือกใช้วิธีหนามยอกเอาหนามบ่งให้เบิ้ลเคลมรุ่นพี่สักคนเพื่อให้อาการคันหายไป เบิ้ลใกล้ชิดกับสามสาวมากขึ้น จน ตูน (ธวัช พรรัตนประเสริฐ) รุ่นพี่ศิลปกรรม หมั่นไส้เบิ้ลที่มีสาวๆ เข้าหาเยอะแยะ ตูนตามแอบถ่ายคลิปวีดีโอเวลาเบิ้ลมีอาการคันเพื่อประจานเบิ้ลจนทุกอย่างแย่ลง และเบิ้ลก็ไม่มีท่าทีจะหายจากอาการคัน เบิ้ลตัดสินใจไปตรวจกับหมอสติเฟื่องท่านหนึ่ง จากผลการวินิจฉัยอาการของเบิ้ล หมอสรุปว่าเบิ้ลมีอาการแพ้ทาง แพ้ความสวย ความน่ารักของผู้หญิง ทำให้เบิ้ลมีอาการคัน และผื่นแดงขึ้นทุกครั้งที่ได้ใกล้ชิดกับผู้หญิงนักแสดงนักแสดง. - ณัฐสิทธิ์ โกฏิมนัสวนิชย์ รับบท เบิ้ม - สุวพิชญ์ ไตรพรวรกิจ รับบท ป๊อปแป๊ป - ณัฐจารี หรเวชกุล รับบทเป็น โอโม่ - อรัชพร โภคินภากร รับบท ปลาทู - ธวัช พรรัตนประเสริฐ รับบท ตูนโปรดส่งใครมารักฉันที โปรดส่งใครมารักฉันที. จิน (ลภัสลัล จิรเวชสุนทรกุล) นักเรียนมัธยมปลาย ชอบให้เพื่อนๆ เรียกเธอในชื่อเกาหลีว่ายูจิน แต่ชื่อจริงของเธอคือจินตรา ที่แม่เรียกเป็นประจำ จินเป็นแฟนคลับเกาหลีตัวยงชื่นชอบวง TOEFL แต่รักเป็นพิเศษคือ เอริค (เรืองฤทธิ์ ศิริพานิช) นักร้องนำของวง จินใฝ่ฝันว่าเธอจะได้เจอตัวจริงของเอริคและบอกรักเขาให้ได้ วันหนึ่งจินรู้ข่าวจาก ฟาง รุ่นพี่ที่ชอบเกาหลีเหมือนเธอ (กัญญาภัค พงษ์ศักดิ์) ว่าวง TOEFL จะมาเล่นคอนเสิร์ตที่เมืองไทย แฟนคลับรอดูกันเพียบทำให้จินและฟางซื้อตั๋วไม่ทัน จินเกือบจะหมดหวังในการเจอเอริคแต่แล้วโอกาสใหม่ก็เข้ามาหาจินเมื่อค่ายเพลงประกาศว่าจะมีการจัดประกวดวงดนตรีและหากวงไหนชนะจะได้เวิร์คช็อบใกล้ชิดกับวง TOEFL จินบังคับ เจ็ท (กันต์ ชุณหวัตร) ลูกชายป้าของเธอที่รู้จักกันมาตั้งแต่เด็กเพราะเจ็ทมีพรสวรรค์ในเรื่องของดนตรี ส่วนเจ็ทหวังว่าการเล่นดนตรีจะเป็นหนทางในการหาสาวสักคน เจ็ทตัดสินใจชวน อิ๊ค (เรืองฤทธิ์ ศิริพานิช) เพื่อนสนิทหน้าหล่อ ใส่แว่นแต่ไร้ซึ่งพรสวรรค์ในการร้องเพลงให้มาทำวงด้วยกัน เมื่ออิ๊คได้เจอกับจิน เขาหลงรักจินตั้งแต่แรกพบ เมื่อจินให้ทำอะไรเขาก็พร้อมที่จะทำให้จินหมดทุกอย่าง วันหนึ่งจินบังเอิญเห็นอิ๊คถอดแว่น นั่นทำให้จินตกใจมาก เพราะอิ๊คมีใบหน้าละม้ายคล้ายกับเอริคนักร้องนำวง TOEFL การฟูลทีมเพื่อทำวงดนตรีของจินค่อนข้างยาก เพราะเธอยังขาดมือกีต้าร์และมือกลองทำให้จินต้องตระเวณหาคนมาร่วมวง เวลาผ่านไปจิน เจ็ท และอิ๊ค ได้บังเอิญเห็น แทน (วิชยุตม์ ลิ่มรัตนะมงคล) เล่นกีต้าร์ให้กับวงอื่นแต่ดันมีปัญหากับวง ทำให้แทนโดนไล่ออกจากวง ทั้ง 3 คนเลยชวนแทนให้มาเป็นมือกีต้าร์ในวง ส่วนเคนนี่ (ภีมพล พาณิชย์ธำรง) รู้เรื่องวงดนตรีของจินจากฟางจึงมาขอสมัครเป็นมือกลองให้กับวง เมื่อจินรวมวงจนครบทุกตำแหน่ง เธอรับหน้าที่ผู้จัดการวงสลับตำแหน่งให้อิ๊คขึ้นเป็นนักร้องนำ โดยลิปซิงก์ตามเสียงของเจ็ทที่ทำหน้าที่เล่นกีต้าร์แทนอิ๊ค ทั้งหมดซุ่มซ้อมเล่นดนตรีจนทำคลิปวีดีโอส่งประกวดและเข้ารอบ 1 ใน 5 วง สุดท้ายสำเร็จในนามวง "J.E.T.K" ระหว่างที่วงซ้อมดนตรีเพื่อเข้าประกวดที่ร้านอาหารที่จินทำงานพิเศษ ทำให้เจ็ทได้พบกับ แอ๋ม (ณัฐธิดา ตรีชัยยะ) เจ็ทชอบแอ๋มตั้งแต่ครั้งแรกที่เห็นและพยายามทำความรู้จักแต่เรื่องกลับยุ่งยากเมื่อแอ๋มเข้าใจว่าคนที่ตามจีบเธอคืออิ๊คนักแสดงนักแสดง. - เรืองฤทธิ์ ศิริพานิช รับบท อิ๊ค/เอริค - ลภัสลัล จิรเวชสุนทรกุล รับบท จิน/ยูจิน - กันต์ ชุณหวัตร รับบท เจ็ท - ณัฐธิดา ตรีชัยยะ รับบท แอ๋ม - กัญญาภัค พงษ์ศักดิ์ รับบท ฟาง - วิชยุตม์ ลิ่มรัตนะมงคล รับบท แทน - ภีมพล พาณิชย์ธำรง รับบท เคนนี่แพ้คำว่ารัก แพ้คำว่ารัก. เรื่องราวของเดย์ (ปีเตอร์ คอร์ป ไดเรนดัล) ที่ยังทำใจไม่ได้หลังจากที่เขาสูญเสียเอ๋ (มณีรัตน์ คำอ้วน) แฟนสาวที่กำลังจะแต่งงานด้วยที่จากไปอย่างกะทันหันด้วยโรคร้าย แม้เวลาจะผ่านไปสองปีแล้ว เดย์ยังคงกลับมาเยี่ยมเอ๋ที่สุสานในจังหวัดจันทบุรี เขาก็ยังคงคิดถึงเธอมากไม่เคยเปลี่ยน แต่แล้วการเดินทางกลับมาต่างจังหวัดครั้งนี้ ทำให้เดย์บังเอิญพบกับข้าวผัด (มนสภรณ์ ชาญเฉลิม) บนรถทัวร์ เพราะข้าวผัดนอนหลับบนไหล่ของเขา ก่อนที่ทั้งคู่จะแยกย้ายกันไป เมื่อข้าวผัดเดินทางมาถึงร้านที่เช่าไว้ขายของ ข้าวผัดได้พบกับน้าทีน (เดวิด อัศวนนท์) เจ้าของร้านออล อะเบ้าท์ ทีน ร้านขายของเกี่ยวกับทีนในย่านนั้น น้าทีนเล่าให้ข้าวผัดฟังถึงความอาถรรพ์ที่ร้านค้าย่านนั้นมีแต่คนย้ายออกไปกันหมด รวมถึงร้านของเดย์ที่อยู่ใกล้กับร้านของข้าวผัด เมื่อข้าวผัดรู้ว่าเดย์จะเซ้งร้านไปอีกคน เธออยากทำตามความฝันและอยากพิสูจน์ให้แม่กิ๊ก (ชนกวนันท์ รักชีพ) ได้เห็นว่าเธอดูแลตัวเองได้แล้ว ข้าวผัดพยายามทำตัวสนิทสนมและขอร้องให้เดย์เปิดร้านอีกครั้งเพื่ออยู่เป็นเพื่อนเธอจนทั้งสองคนเริ่มสนิทกัน ด้านข้าวผัดกับเดย์เริ่มรู้สึกดีต่อกันมากขึ้น แต่อาร์ท ลูกศิษย์ของเดย์ชอบข้าวผัดตั้งแต่แรกพบ และขอร้องให้เดย์ช่วยจีบข้าวผัดแต่เดย์ไม่ยอมทำเพราะลึกๆ เขาแอบชอบข้าวผัดแต่ไม่รู้ตัว จนกระทั่งวันเกิดของเดย์มาถึง ทั้งข้าวผัดและน้าทีนช่วยกันเซอร์ไพรส์เดย์ จนทุกคนเมาหนักไม่ได้สติ เดย์กับข้าวผัดที่ตื่นมาตอนเช้า พบว่าตัวเองมีสัมพันธ์ลึกซึ้งกัน เมื่อเหตุการณ์บานปลายข้าวผัดขอให้เดย์ตกลงเป็นแฟนกับเธอและรับผิดชอบในสิ่งที่เกิดขึ้น แต่เดย์กลับคิดหนักเพราะเขายังไม่สามารถลืมเอ๋ได้และกลัวคำว่ารักจนไม่อยากเปิดใจให้ใคร เรื่องราวจะลงเอยอย่างไร เมื่อความรักของทั้งคู่ต่างกันด้วยวัย ข้าวผัดจะได้ยินคำว่ารักจากเดย์หรือไม่ ส่วนเดย์จะเลิกกลัวความรักและเปิดใจให้ข้าวผัดหรือไม่นักแสดงนักแสดง. - ปีเตอร์ คอร์ป ไดเรนดัล รับบท เดย์ - มนสภรณ์ ชาญเฉลิม รับบท ข้าวผัด - เดวิด อัศวนนท์ รับบท น้าทีน - ชนกวนันท์ รักชีพ รับบทเป็น - มณีรัตน์ คำอ้วน รับบท เอ๋อ้าว อ้าว. เรื่องราวโรแมนติกสุดฮาของโอม (ปฐมพงศ์ เรือนใจดี) เชฟสุดเท่ ผู้มุ่งมั่นคิดเมนูอาหารแปลกๆ ใหม่ๆ แต่ยังคงฝันร้ายกับเรื่องเดิมในอดีตที่ถูกปั้น (ลาภิสรา อินทรสูต) แฟนเก่าบอกเลิกอย่างไร้เหตุผล แต่วันนี้โอมไม่ใช่หนุ่มอ้วนแต่งตัวเชยอีกต่อไป เขากลายเป็นเชฟโอมสุดเท่ที่มีสาวๆ ห้อมล้อมตลอด โอมกำลังคบกับฝน (ทิพนารี วีรวัฒโนดม) สาวสวยใสผู้มีรอยยิ้มและดวงตาใสซื่อราวกับนางฟ้า แต่ทว่าคืนหนึ่ง ปั้นกลับมาหาโอมแถมยังมาง้อขอคืนดีกับเขาแต่เรื่องไม่ง่ายอย่างที่ปั้นคิด โอมยังคงฝังใจกับอดีตอันเจ็บปวดที่ปั้นทำเขาอกหัก โอมบอกปั้นว่าตอนนี้เขาคบกับฝนและรักกันมาก ปั้นไม่ยอมและทำทุกวิธีทางเพื่อทำให้โอมยอมคืนดีด้วย ปั้นบอกโอมว่าเธอหนีออกจากบ้านกำลังลำบากเพราะพ่อของปั้นบังคับให้ปั้นแต่งงานกับลูกนักการเมืองผู้มีอิทธิพล โอมจำใจยอมให้ปั้นมาอาศัยอยู่ด้วยชั่วคราวแต่มีข้อแม้ว่าห้ามยุ่งเรื่องส่วนตัวและห้ามทำให้ฝนจับได้เด็ดขาด เพราะว่าฝนเวลาหึงจะหึงโหดจากสาวหวานกลายร่างเป็นขาเหวี่ยงตัวแม่ โอมมีสิทธิ์หัวแตกได้ง่ายๆ เรื่องราววุ่นวายของโอมกับสองสาวจึงบังเกิด โอมต้องคอยหลบไม่ให้ฝนจับได้ว่าเขาให้ปั้นมาอยู่บ้าน ทุกวันปั้นก็คอยทำตัวน่ารักทั้งอ่อยทั้งกวนประสาท โอมยังมีคำถามคาใจมากมายว่าทำไมวันนั้นปั้นจึงทิ้งเขาไป แล้วทำไมถึงกลับมาขอคืนดีกับเขา ปั้นมีแผนการอะไรซ่อนไว้ในใจกันแน่ ในที่สุดโอมก็ใจอ่อนกับปั้น ฝนแฟนสาวของเขาก็จับได้ เรื่องราวลุกลามบานปลาย โอมสับสนว่าจะเลือกใครดี ระหว่างฝนรักใหม่ที่แสนดี กับ ปั้นรักแรกที่ยังไม่เคยลืมนักแสดงนักแสดง. - ปฐมพงศ์ เรือนใจดี รับบท โอม - ลาภิสรา อินทรสูต รับบท ปั้น - ทิพนารี วีรวัฒโนดม รับบท ฝนเรื่องที่ขอ เรื่องที่ขอ. สกาย (โอบนิธิ วิวรรธนวรางค์) กับ ซี (ชญานิษฐ์ ชาญสง่าเวช) ทั้งคู่เป็นเพื่อนรักกันมาตั้งแต่สมัยมัธยมจนกระทั่งเรียนมหาวิทยาลัย สกายกับซีเป็นเพื่อนสนิทตัวติดกันมาก จน แซนดี้ (สรัณณัฏฐ์ ประดู่คู่ยามดี) แฟนของสกาย และ ซัน แฟนของซี (จิรกิตติ์ ถาวรวงศ์) หึงและไม่เข้าใจกัน ทำให้ทั้งสองคู่ทะเลาะกันจนถึงขั้นเลิกรา ด้านสกายเป็นห่วงซี จึงพาซีมาพักผ่อนรักษาหัวใจที่ทะเล ทำให้ทั้งสองคนใกล้ชิดกันมากขึ้น จากการดื่มหนักซีตัดสินใจขอสกายเป็นแฟน ด้านสกายที่แอบรักเพื่อนสนิทอย่างซีมาตั้งนานจึงตอบตกลงตามคำขอของซี ความรักของทั้งคู่ก็ดูจะไปด้วยกันได้ดีเพราะทั้งสองคนรู้ใจกันอยู่แล้วว่าใครชอบอะไรไม่ชอบอะไรและต้องทำอะไรให้กันถึงจะรู้สึกดี แต่แล้วก็มีเรื่องที่ทำให้ความสัมพันธ์ของทั้งคู่ต้องสั่นคลอนเมื่อทั้งซันและแซนดี้ต่างกลับมาขอคืนดีกับคนรักเก่าของตัวเอง ทั้งๆ ที่สกายกับซีเพิ่งจะคบกันได้เพียงเจ็ดวันเท่านั้นและนั่นก็ทำให้สกายหวั่นไหว สกายบอกกับซีว่าระหว่างที่คบกันในเวลาเจ็ดวัน เขารู้สึกไม่ดี ไม่เหมือนตอนที่เป็นเพื่อนกับซีเลยจึงขอลดสถานะจากคนรักกลับไปเป็นเพื่อนกันเหมือนเดิม ทำให้ซีเสียใจมาก เมื่อความสัมพันธ์ของเพื่อนมันล้ำเส้นไปแล้ว ทั้งสองคนจะกลับมาเป็นเพื่อนกันอีกได้หรือไม่นักแสดงนักแสดง. - โอบนิธิ วิวรรธนวรางค์ รับบท สกาย - ชญานิษฐ์ ชาญสง่าเวช รับบท ซี - จิรกิตติ์ ถาวรวงศ์ รับบท ซัน - สรัณณัฏฐ์ ประดู่คู่ยามดี รับบท แซนดี้สิ่งของ สิ่งของ. แบม (ณิชาภัทร ฉัตรชัยพลรัตน์) สาวจบใหม่ได้ทำงานฝ่ายเสื้อผ้าในรายการ ทีนคลับ ที่รับปรึกษาปัญหาวัยรุ่น โดยมี พี่กรณ์ (ชานนท์ อักขระชาตะ) พิธีกรสุดหล่อขวัญใจชาวไทยดำเนินรายการ แบมมีพี่กรณ์เป็นแรงบันดาลใจให้เข้ามาทำงานที่นี่ เธอทำทุกอย่างเพื่อให้ได้ใกล้ชิดและฝันว่าวันหนึ่งจะได้บอกความในใจกับพี่กรณ์ ด้วยความที่เป็นคนไม่สวยโดดเด่นกับบุคลิกอันกระโดกกระเดกทำให้ถูกกลั่นแกล้งจากรุ่นพี่และเพื่อนๆ ที่ทำงานเสมอ มีแต่ ต้าร์ (อัครวุฒิ มังคลสุต) หนุ่มฝ่ายกำกับรายการ คอยฟังความเพ้อเจ้อและให้คำปรึกษาแบบขวานผ่าซากอยู่บ่อยๆ แบมมีโลกส่วนตัวอีกอย่างในห้องพักที่คอยเก็บชิ้นส่วนเสื้อผ้าของพี่กรณ์มาประกอบใส่หุ่นโชว์เสื้อและคิดเอาเองว่าเป็นพี่กรณ์ที่แสนดี อบอุ่น คอยดูแลเป็นกำลังใจเธอในยามว้าเหว่ไม่มีใครและแอบอธิษฐานขอพรว่าขอให้มีใครสักคนที่เป็นเหมือนคนที่เธอต้องการเข้ามาในชีวิตจริงๆ สักครั้ง จะยอมทิ้งทุกอย่างและดูแลไม่ให้ห่างไปตลอดชีวิต แต่ก็เหมือนคำอธิษฐานลมๆ แล้งๆ ตามประสาสาวช่างฝัน เมื่อเพื่อนร่วมงานรู้ว่าแบมคลั่งไคล้พี่กรณ์มาก เลยรวมหัวกันแกล้งด้วยการแสร้งว่าพี่กรณ์ก็น่าจะมีใจให้เธอทำให้เธอมีความหวังขั้นสุดจนกระทั่งจัดฉากบอกรักพี่กรณ์กลางรายการสด แต่ไม่มีใครคิดว่าแบมจะเชื่อเป็นตุเป็นตะถึงขึ้นลุกขึ้นบอกรักพี่กรณ์ขึ้นมาจริงๆ ขณะที่รายการกำลังดำเนินอยู่และแขกรับเชิญกำลังร้องไห้เสียใจเรื่องลูกตาย พี่กรณ์โมโหแบมมากถึงขั้นไล่แบมเป็นหมูเป็นหมา แบมรู้สึกเสียใจและผิดหวังกับตัวเองสุดๆ ทำลายหุ่นพี่กรณ์ในห้องที่เก็บสะสมไว้เละเทะและนั่งร้องไห้เสียสติ ต้าร์มาปลอบใจก็ไม่ฟัง ขอทำใจอยู่กับตัวเองแต่พออยู่คนเดียวแล้วได้สติ แบมเห็นซากหุ่นที่พังอยู่ก็เสียใจในสิ่งที่ทำลงไปจึงเข้าไปกอดหุ่นตัวนั้นร้องไห้จนหลับไป ในใจก็คิดว่าหุ่นนี้คือสิ่งเดียวที่เธอจะยึดเหนี่ยวไว้ได้ในชีวิต น้ำตาของแบมไหลหยดลงบนหุ่นนั้นโดยไม่ได้ตั้งใจ หลังจากผ่านไปหนึ่งคืน แบมกลับพบว่าตื่นในอ้อมแขนของพี่กรณ์ที่มาปลอบใจ แบมคิดว่าเธอฝันไปเพราะเช็คดูในรายการสดพี่กรณ์ก็ยังออนอยู่และไม่นานก็พบว่าพี่กรณ์คนที่อยู่กับเธอในห้องคือหุ่นพี่กรณ์ที่เธอดูแลใส่ใจมาโดยตลอด นายหุ่นต้องการจะตอบแทนการให้ใจของเธอด้วยการดูแลสภาพจิตใจที่บอบช้ำ และเมื่อนิสัยดี อ่อนโยน อบอุ่นแบบที่เธอมโนถึงพี่กรณ์มาโดยตลอด แบมจึงเปิดใจและใช้ชีวิตอยู่ด้วยกันเหมือนคู่รักที่เธอใฝ่ฝันมานาน ชีวิตของแบมดีขึ้นแต่ไม่นานก็พบว่าเธอไม่สามารถอยู่ห่างจากหุ่นได้เกิน 24 ชั่วโมงไม่เช่นนั้นหุ่นก็จะกลายสภาพไร้ชีวิตเหมือนเดิม และนั่นทำให้ชีวิตที่กำลังเริ่มเป็นปกติต้องรวนเพราะเธอต้องคอยดูแลนายหุ่นที่ต้องการอยู่กับเธอเกือบตลอดเวลา แล้วแบมจะแก้ปัญหานี้อย่างไรเมื่อคนรอบข้างก็เริ่มรู้สึกว่าเธอตัดขาดจากโลกภายนอกมากขึ้น โดยเฉพาะ ต้าร์ ที่คอยติดตามพฤติกรรมของแบมอยู่ห่างๆ และพยายามจะเข้าไปให้ความช่วยเหลือโดยไม่รู้เลยว่าแบมต้องการหรือไม่ ความรักในมโนนั้นจะดูแลยากไหมเมื่อเราต้องใช้ชีวิตจริง แบมจะพบคำตอบดีๆ ให้กับตัวเองและรักษาชีวิตของนายหุ่น หรือจะรักษาความสัมพันธ์แบบคนจริงๆ ที่ห่วงใยจาก ต้าร์ เอาไว้ได้หรือไม่นักแสดงนักแสดง. - ณิชาภัทร ฉัตรชัยพลรัตน์ รับบท แบม - ชานนท์ อักขระชาตะ รับบท พี่กรณ์ - อัครวุฒิ มังคลสุต รับบท ต้าร์รายชื่อตอนในฤดูกาลที่ 3 (2561) รายชื่อตอนในฤดูกาลที่ 3 (2561). เลิฟซองส์เลิฟซีรีส์ 3 (Love Songs Love Series 3) เป็นละครโทรทัศน์ไทยที่มีชื่อเรื่องตามชื่อเพลงของแต่ละเพลง โดยสร้างต่อจากซีรีส์ Love Songs Love Stories By นิติพงษ์ ห่อนาค บทโทรทัศน์โดย ธัญลักษณ์ จุลพงษ์ และ ธีระพัสตร์ ถนัดสอนสาร ผลิตโดย บริษัท เก้ง กวาง แก๊งค์ จำกัด ออกอากาศทางช่องจีเอ็มเอ็ม 25เราและนาย เราและนาย. มาร์ค (ธนัท รัตนสิริพันธ์) และ ไบร์ท (วชิรวิชญ์ ชีวอารี) สองหนุ่มหล่อเพื่อนซี้ จากโรงเรียนชายล้วนที่เพิ่งสอบเข้ามหาวิทยาลัย คณะสถาปัตยกรรมได้ พวกเขาเพิ่งจะพบกับสังคมใหม่ โลกใบใหม่ อาจารย์คนใหม่ ซึ่งทุกอย่างล้วนเป็นสิ่งใหม่ที่น่าตื่นตาตื่นใจไปหมด ที่เข้าหาพวกเขาทั้งสองคนอย่างไม่มีหยุด รวมถึงสาวๆ ในมหาวิทยาลัยทั้งรุ่นเพื่อน รุ่นพี่ ซึ่งมาร์คกับไบร์ทก็เลือกไม่ถูกกันเลยทีเดียว จนกระทั่งรุ่นพี่สุดหล่ออย่าง บุ๊ค (พงษ์นิรันดร์ กันตจินดา) ต้องออกมาเตือนว่าถ้าอยากมีชีวิตมหาวิทยาลัยที่สดใสอย่างเพิ่งมีแฟน ทั้งสองหนุ่มไม่เข้าใจว่าเพราะอะไร บุ๊คจึงบอกว่าเพราะตนเข้ามาตอนปีหนึ่งก็มีแฟนเลย แล้วก็ทำให้โอกาสที่เข้ามาในชีวิตทั้งหมดต้องเสียไป ไม่ว่าจะเป็นผู้หญิงที่เราคิดว่าน่ารักแล้วมันก็ยังมีคนที่น่ารักกว่านั้นอีก หรือพอเวลาติดแฟนแล้วก็ทำให้พากันลงเหวแบบเขาที่ตอนนี้ควรจะเรียนจบไปตั้งนานแล้ว แต่ยังคงเรียนปีที่ 6 อยู่ มาร์คกับไบร์ทก็ต่อว่าบุ๊คว่าไปโทษผู้หญิงแต่ก็เห็นด้วยเรื่องที่ยังไม่มีแฟนดีกว่าเพราะมันจะปิดโอกาสที่พวกเขาจะไปเจอคนที่ดีกว่าไปเรื่อยๆ ทั้งสองจึงตกลงกันว่าห้ามมีแฟน ใครมีแฟนก่อนจะแพ้ ต้องซื้อโทรศัพท์มือถือให้อีกคน ซึ่งตรงกันข้ามกับ นาเดีย (สุภาวดี พิทักษ์วรรัตน์) และ ปลา (เกวลิน อุดมอักษร) สองสาวเพื่อนสนิทจากโรงเรียนหญิงล้วนที่เพิ่งสอบเข้ามหาวิทยาลัยมาเช่นกัน เมื่อพวกเธอพบกับโลกใบใหม่และบวกกับความเก็บกดจากโรงเรียน ทั้งคู่จึงประกาศว่าจะต้องมีแฟนให้ได้ ไม่ว่าจะเป็นรุ่นพี่หรือรุ่นน้อง รวมไปถึงมาร์คและไบร์ทด้วยแต่สองหนุ่มไม่เล่นด้วยเพราะพวกเธอดูไม่เข้าตาเลย เป้าหมายของมาร์คและไบร์ทก็เปลี่ยนไปเมื่อได้พบกับ ชาช่า (ชาช่า โมซิมันน์) รุ่นพี่ปี 2 ที่สวย สง่าและเป็นผู้หญิงที่ใครๆ ต่างหมายปอง ด้วยความที่ทั้งคู่มีข้อตกลงต่อกันว่าจะไม่มีแฟนจึงได้แต่แอบจีบโดยไม่ให้อีกฝ่ายรู้ นอกจากนี้บุ๊คเองก็ยังมาตามจีบด้วยอีกคน ไม่ใช่แค่ผู้ชายที่ปลื้มชาช่าแต่สาวเรียบร้อยอย่าง แมรี่ (แมรี่ แมรี่แอน) ก็อยากที่จะถูกหมายปองแบบชาช่าบ้างแต่ก็มีหนุ่มสุดจืดอย่าง บอล (อัครพล เอี่ยมสมบัติ) รุ่นพี่ปี 3 แอบสนใจเธออยู่โดยที่เธอไม่รู้ตัว ซึ่งบอลเป็นหัวหน้าชมรมที่คอยทำประโยชน์ให้กับสถานที่ต่างๆ จึงให้บุ๊คกับชาช่าช่วยกันประชาสัมพันธ์หาคนเข้าชมรมไปร่วมกิจกรรมอาสากัน ซึ่งแน่นอนว่ามาร์คกับไบร์ทต้องรีบมาสมัครอยู่แล้ว รวมถึงแมรี่ นาเดีย และปลาก็ตามมาด้วย จึงเกิดเป็นเรื่องราวของความรัก ความผูกพัน มิตรภาพ ความบาดหมาง ผิดใจกัน น้ำตา ความฝัน และเป้าหมายของชีวิต สุดท้ายแล้วทั้งหมดจะลงเอยอย่างไรนักแสดงนำนักแสดงนำ. - วชิรวิชญ์ ชิวอารี รับบท ไบร์ท - ธนัท รัตนสิริพันธ์ รับบท มาร์ค - มัจฉา โมซิมันน์ รับบท ชาช่า - สุภาวดี พิทักษ์วรรัตน์ รับบท นาเดีย - เกวลิน อุดมอักษร รับบท ปลา - พงษ์นิรันดร์ กันตจินดา รับบท บุ๊ค - แมรี่แอน อลิสเบธ พอร์ตเตอร์ รับบท แมรี่ - อัครพล เอี่ยมสมบัติ รับบท บอล - สรัณณัฏฐ์ ประดู่คู่ยามดี รับบท วีวี่ - ณัฐกิตติ์ นันทพานิช รับบท กิต - อรัชพร โภคินภากร รับบท ก้อย - ภัทร เอกแสงกุล รับบท เฟย (ชื่อตัวละคร มาจากชื่อเล่นจริงๆ ของแต่ละคน)เพื่อนกันวันสุดท้าย เพื่อนกันวันสุดท้าย. เมย์ (มนชนก แสงฉายเพียงเพ็ญ) สาวที่ทำงานในบริษัทประกันชีวิต ผู้ใฝ่ฝันที่จะมีชีวิตลุยๆ แบบผู้หญิงที่ทำงานเท่ๆ แต่ชีวิตไม่ได้หวือหวาเท่าใดนัก เมย์มีโอกาสได้ไปงานเลี้ยงรุ่นเพื่อนเก่าสมัยมัธยมและได้พบกับ เซฟ (นนทนันท์ อัญชุลีประดิษฐ์) เกย์หนุ่มอดีตเพื่อนสนิทที่ตอนนี้ทำงานเป็นช่างภาพอิสระ เมื่อถึงตอนงานเลี้ยงใกล้จะเลิก เซฟก็ประกาศตามหาเพื่อนสองคนที่จะร่วมเดินทางไปเที่ยวญี่ปุ่น 2 คน เนื่องจากเซฟรับงานจ้างจากเมืองคิตะคิวชูเพื่อถ่ายภาพนำเสนอลงเว็บไซต์ จึงหาคนช่วยหารค่าอาหาร ค่าเดินทาง เมย์ตกลงที่จะไปด้วย เนื่องจากจะซื้อตั๋วเที่ยวญี่ปุ่นไปทำให้ นนท์ (ธนบูลย์ วัลลภศิรินันท์) แฟนหนุ่มประหลาดใจ ในวันเดินทางเซฟรอเมย์อย่างร้อนใจเพราะประตูใกล้จะปิดแล้ว เมย์มาถึงด้วยสภาพที่ไม่ค่อยสู้ดีนักเนื่องจากเพิ่งเลิกกับนนท์มา การเดินทางที่แสนชุลมุนจึงเริ่มขึ้น การเดินทางในครั้งนี้มี ยอด (สิทธิโชค เผือกพูลผล) ผู้ช่วยตากล้องของเซฟร่วมเดินทางด้วย เมื่อไปถึงญี่ปุ่นทั้งหมดก็ได้มาพบกับ พี่เอ๊ะ รุ่นพี่ที่มีภรรยาเป็นคนญี่ปุ่นและทำกิจการอาหารไทยกับที่พักที่นั่น ในระหว่างการเดินทางเมย์และเซฟกลับมาสนิทกันมากขึ้น ยอดที่มองดูอยู่รู้สึกไม่พอใจเพราะตนแอบชอบเซฟอยู่ จึงขอแยกตัวออกจากกลุ่มไป เซฟช่วยปลอบใจและเปิดใจคุยกับเมย์จนเข้าใจกันมากขึ้น ระหว่างนั้นทั้งคู่ก็ได้พบกับโยชิ ที่เป็นรุ่นน้องของภรรยาของพี่เอ๊ะ โยชิชอบเมย์มาก ตามตื้อเมย์จนต้องแกล้งเป็นแฟนกับเซฟ ระหว่างที่กำลังวุ่น ยอดก็กลับมาอีกครั้งเพราะคิดทบทวนตัวเองแล้วแต่ก็เกิดความเข้าใจผิดคิดว่าเมย์และเซฟคบกันจริงๆ เมย์จึงต้องรีบอธิบายให้ยอดฟัง และนนท์ก็ส่งข้อความมาขอคืนดี เมย์จึงตัดสินใจกลับไทย เซฟที่คิดกับเมย์เกินเพื่อนไปแล้ว ตัดสินใจที่จะอยู่ที่ญี่ปุ่นต่อ เมย์จึงกลับมาคนคนเดียว เมย์กลับมาทำงานตามปกติและกลับมาคบกับนนท์อีกครั้ง ถึงภายนอกดูเหมือนจะมีความสุขแต่ภายในเมย์รู้สึกอึดอัดเพราะนนท์ต่างจากที่เมย์ต้องการ รวมถึงครอบครัวของเขาด้วย แม้ว่านนท์จะพยายามแค่ไหนก็ไม่ทำให้เมย์รู้สึกอึดอัดน้อยลง เมย์กลับมาญี่ปุ่นอีกครั้งเพราะงานศพของภรรยาพี่เอ๊ะ จึงได้พบกับเซฟอีกครั้ง ทั้งคู่คุยกันจนเข้าใจมากขึ้น เซฟไม่ได้คบกับยอดและยังคงเดินตามความฝันถ่ายภาพต่อไป ส่วนเมย์ก็กลับไปใช้ชีวิตเหมือนเดิมแต่ทั้งคู่สัญญาว่าวันใดที่เหนื่อยล้าจะกลับมาเจอกันที่ญี่ปุ่นตรงที่ดูพระอาทิตย์ด้วยกัน เวลาผ่านไปเมย์ก็เลิกกับนนท์และกลับมาที่ญี่ปุ่นอีกครั้ง เมย์มารอเซฟที่จุดนัดพบ จนเมื่อเซฟกลับมา ทั้งคู่พบกันและตัดสินใจที่จะอยู่เป็นเพื่อนชีวิตกันโดยที่ไม่ต้องมีสถานะมาจำกัดความรู้สึกของทั้งคู่นักแสดงนำนักแสดงนำ. - นนทนันท์ อัญชุลีประดิษฐ์ รับบท เซฟ - มนชนก แสงฉายเพียงเพ็ญ รับบท เมย์ - ธนบูลย์ วัลลภศิรินันท์ รับบท นนท์ - สิทธิโชค เผือกพูลผล รับบท ยอดเสพติดความเจ็บปวด เสพติดความเจ็บปวด. เต็นท์ (ธนัท รัตนสิริพันธ์) เด็กหนุ่มนักศึกษามหาวิทยาลัยธรรมดาคนหนึ่งที่ถูก ออม (กันย์ยภัค ขำสุนทร) ที่เป็นแฟนสาว บอกเลิกเขาผ่านทางโทรศัพท์ขณะที่เธอกำลังกลับไปเยี่ยมบ้านที่ต่างจังหวัด ในขณะที่เต็นท์กำลังเศร้าเสียใจ เขาก็ได้มาพบกับ หนุ่ย (วชิรวิชญ์ เรืองวิวรรธน์) เพื่อนนักศึกษามหาวิทยาลัยเดียวกันที่ไม่ได้สนิทกันมากนักกำลังถูกทำร้ายร่างกาย ทั้งสองคนต่างก็มีบาดแผลด้วยกันทั้งคู่ คนหนึ่งเห็นชัดว่าเป็นบาดแผลทางกาย ส่วนอีกคนเป็นบาดแผลทางใจ ทั้งสองพากันมานั่งดื่มและพูดคุยปัญหาชีวิตกัน หนุ่ยเล่าว่าถูกทำร้ายร่างกายเพราะโดนหาว่าไปแอบคุยลับหลังกับแฟนชาวบ้าน ก่อนหนุ่ยจะยุให้เต็นท์ตามไปง้อออมที่ต่างจังหวัด เมื่อถูกหนุ่ยกวนมากๆ เต็นท์จึงซัดหนุ่ยด้วยหมัดจนสลบ หนุ่ยตื่นขึ้นมาบนรถด้วยอาการมึนงง ก่อนจะพบว่าเต็นท์พาเขาขึ้นรถมาง้อออมที่ต่างจังหวัดด้วย ระหว่างที่แวะเติมน้ำมันก็มีสายโทรศัพท์เบอร์ที่ไม่คุ้นเคยโทรมาหาหนุ่ย ก่อนจะพบว่าเธอคือ พิ้งค์ (ปาณิสรา ริกุลสุรกาน) แฟนสาวของคนที่มาทำร้ายร่างกายหนุ่ย พิ้งค์ขอโทษหนุ่ยและถามอีกว่าอยู่ที่ไหน หนุ่ยบอกว่ากำลังจะไปต่างจังหวัด พิ้งค์จึงขอตามไปด้วย ทั้ง 3 คนมุ่งหน้าเข้าสู่จังหวัดอุทัยธานี โดยที่ไม่รู้ว่าบ้านของออมอยู่ที่ไหน เต็นท์จึงเปิดดูข้อมูลในเฟซบุ๊กแต่ก็พบว่าถูกออมลบเพื่อนทิ้งไปแล้ว จึงขอใช้เฟซบุ๊กของหนุ่ยเพื่อที่จะได้ไปขอออมเป็นเพื่อในเฟซบุ๊ก ระหว่างที่รอออมตอบรับ หนุ่ยก็เป็นตัวตั้งตัวตีในการพาทุกคนออกไปเที่ยว เพื่อหวังว่าจะได้อยู่ใกล้ชิดกับพิ้งค์ แต่กลายเป็นว่าพิ้งค์ชอบเต็นท์มากกว่า ตกดึกหนุ่ยมีแผนที่จะมอมเหล้าพิ้งค์ แต่ด้วยความคออ่อนทำให้หนุ่ยเผลอหลับไปก่อน ออมตอบรับการเป็นเพื่อนในเฟซบุ๊ก เต็นท์จึงรีบที่จะออกไปตามหาออมทันที แต่พิ้งค์ห้ามไว้เพราะเห็นว่าดึกมากแล้ว รุ่งเช้าเต็นท์ปลุกหนุ่ย แต่หนุ่ยรู้สึกเพลียจึงขอนอนต่อ เต็นท์กับพิ้งค์จึงไปตามหาออมกันสองคน เมื่อเจอกับออม พวกเขาก็พบว่าออมอยู่กับแฟนใหม่และออมก็ได้บอกความจริงว่าตนคบซ้อน แต่ไม่กล้าบอกเต็นท์เพราะยังอยากเป็นเพื่อนกันอยู่ เต็นท์รู้สึกว่างเปล่า และพิ้งค์ก็มารู้ความจริงอีกว่าคนที่คุยแล้วรู้สึกดีในเฟซบุ๊กไม่ใช่หนุ่ย แต่เป็นเต็นท์ที่ปลอมเป็นหนุ่ยมาคุยตอนที่เธอมีปัญหากับแฟน พิ้งค์โกรธเต็นท์มากจึงหายไปจากชีวิตเต็นท์ ที่เต็นท์ทำไปก็เพราะต้องการแก้แค้นหนุ่ยที่ออมเคยเล่าให้ฟังว่าเธอเคยทำแท้งตอนที่คบกันเล่นๆ กับหนุ่ย เต็นท์จึงใช้เฟซบุ๊กหนุ่ยปลอม บอกความรู้สึกที่มีและหวังว่าพิ้งค์จะเข้าใจนักแสดงนำนักแสดงนำ. - ธนัท รัตนสิริพันธ์ รับบท เต็นท์ - วชิรวิชญ์ เรืองวิวรรธน์ รับบท หนุ่ย - ปาณิสรา ริกุลสุรกาน รับบท พิ้งค์ - กันย์ยภัค ขำสุนทร รับบท ออมจะรักหรือจะร้ายนักแสดงนำจะรักหรือจะร้าย. นักแสดงนำ. - วชิรวิชญ์ ชีวอารี รับบท เต๋อ - อภิชญา ทองคำ รับบท สนู๊ปปี้ - ณัฐธิดา ตรีชัยยะ รับบท บิงซู - เกวลิน อุดมอักษร รับบท ปุ๊กกี้ - แอนนา ชวนชื่น รับบท ป๋าแดง - ธนกร กุลจรัสสมบัติ รับบท โจ้การออกอากาศการออกอากาศ. - ตั้งแต่วันที่ 1 ตุลาคม - 29 ตุลาคม พ.ศ. 2560 ละครชุด เลิฟซองส์เลิฟซีรีส์ จะงดออกอากาศชั่วคราวเพื่อให้เป็นไปตามแนวทางปฏิบัติของสื่อโทรทัศน์ในช่วงพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช</doc>
