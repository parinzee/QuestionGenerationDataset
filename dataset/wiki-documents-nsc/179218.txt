<doc id="179218" url="https://th.wikipedia.org/wiki?curid=179218" title="พระวรวงศ์เธอ พระองค์เจ้าดนัยวรนุช">พระวรวงศ์เธอ พระองค์เจ้าดนัยวรนุช พระวรวงศ์เธอ พระองค์เจ้าดนัยวรนุช (พฤศจิกายน พ.ศ. 2422 - 5 ธันวาคม พ.ศ. 2455) เป็นพระโอรสในสมเด็จพระเจ้าบรมวงศ์เธอ เจ้าฟ้าจาตุรนต์รัศมี กรมพระจักรพรรดิพงศ์ กับหม่อมเอม จักรพันธุ์ ประสูติเมื่อเดือนพฤศจิกายน พ.ศ. 2421 เมื่อแรกประสูติมีพระสกุลยศเป็นหม่อมเจ้า สมเด็จพระนางเจ้าสว่างวัฒนา พระบรมราชเทวี ทรงขอมาเลี้ยงดูด้วยกันกับสมเด็จพระบรมโอรสาธิราช เจ้าฟ้ามหาวชิรุณหิศ สยามมกุฎราชกุมาร ตั้งแต่ทรงเจริญพระชันษาได้ 6 ปี วันที่ 11 กันยายน พ.ศ. 2435 หม่อมเจ้าดนัยวรนุชได้ผนวชเป็นสามเณร ณ พระอุโบสถ วัดพระศรีรัตนศาสดาราม โดยมีพระเจ้าบรมวงศ์เธอ กรมพระปวเรศวริยาลงกรณ์ เป็นพระอุปัชฌาย์ พระเจ้าน้องยาเธอ กรมหมื่นวชิรญาณวโรรส เป็นพระกรรมวาจาจารย์ ผนวชแล้วเสด็จไปประทับ ณ วัดบวรนิเวศวิหาร จนถึงวันที่ 22 มกราคม พ.ศ. 2435 จึงลาผนวช และวันที่ 23 สิงหาคม พ.ศ. 2447 ได้ผนวชเป็นพระภิกษุ ณ พระอุโบสถ วัดพระศรีรัตนศาสดาราม โดยมีพระเจ้าน้องยาเธอ กรมหมื่นวชิรญาณวโรรส เป็นพระอุปัชฌาย์ พระญาณวราภรณ์ (ม.ร.ว. ชื่น สุจิตฺโต) เป็นพระกรรมวาจาจารย์ ผนวชแล้วประทับ ณ วัดบวรนิเวศวิหาร หม่อมเจ้าดนัยวรนุชสิ้นชีพิตักษัยเมื่อวันที่ 5 ธันวาคม พ.ศ. 2455 สิริรวมพระชันษา 35 ปี ต่อมาพระบาทสมเด็จพระปกเกล้าเจ้าอยู่หัวทรงพระกรุณาโปรดเกล้าฯ สถาปนาเป็นพระวรวงศ์เธอ พระองค์เจ้า เมื่อวันที่ 8 พฤศจิกายน พ.ศ. 2470พระโอรสและพระธิดา พระโอรสและพระธิดา. พระวรวงศ์เธอ พระองค์เจ้าดนัยวรนุช เสกสมรสกับหม่อมลิ้นจี่ (10 ตุลาคม พ.ศ. 2432 - 6 มกราคม พ.ศ. 2522) ธิดาของพระยาสารสินสวามิภักดิ์ (เทียนฮี้ สารสิน) มีพระโอรสและพระธิดา 2 คน ได้แก่- หม่อมราชวงศ์ภาคินัย จักรพันธุ์ (28 พฤศจิกายน พ.ศ. 2449 - 18 ตุลาคม พ.ศ. 2527) สมรสกับทองเจือ จักรพันธุ์ ณ อยุธยา (ถึงแก่กรรมวันที่ 19 พฤษภาคม พ.ศ. 2542 - หม่อมราชวงศ์มาลัยพรรณ จักรพันธุ์ (13 สิงหาคม พ.ศ. 2451 - 23 มิถุนายน พ.ศ. 2545) สมรสกับหม่อมราชวงศ์พงศ์พรหม จักรพันธุ์ (โอรสในพระวรวงศ์เธอ พระองค์เจ้าทศศิริวงศ์) และหย่าในเวลาต่อมาพระอิสริยยศพระอิสริยยศ. - หม่อมเจ้าดนัยวรนุช (พ.ศ. 2422 - 5 ธันวาคม พ.ศ. 2455) - พระวรวงศ์เธอ พระองค์เจ้าดนัยวรนุช (พ.ศ. 2470 สถาปนาหลังสิ้นพระชนม์)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นภูษณาภรณ์ - เหรียญรัตนาภรณ์ รัชกาลที่ 6 ชั้นที่ 3 (ว.ป.ร.๓)ราชตระกูล</doc>
