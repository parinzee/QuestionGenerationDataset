<doc id="451237" url="https://th.wikipedia.org/wiki?curid=451237" title="นิษฐา จิรยั่งยืน">นิษฐา จิรยั่งยืน นิษฐา จิรยั่งยืน ชื่อเล่น มิว (เกิด 21 กันยายน พ.ศ. 2533) เป็นนักแสดงชาวไทย เข้าสู่วงการบันเทิงด้วยการแสดงภาพยนตร์โฆษณา เป็นนางเอกมิวสิควิดีโอ และถ่ายแบบนิตยสารต่าง ๆ ปัจจุบัน เป็นนักแสดงในสังกัด สถานีวิทยุโทรทัศน์ไทยทีวีสีช่อง 3 และมีผลงานละครโทรทัศน์เรื่องแรกโดยแสดงเป็นหม่อมเจ้าหญิงวรรณรสา อรุณรัศมิ์ หรือหญิงแต้ว หรือรสา ในละครซีรีส์ชุด "สุภาพบุรุษจุฑาเทพ ตอน คุณชายปวรรุจประวัติ ประวัติ. นิษฐา จิรยั่งยืน เกิดที่กรุงเทพมหานคร เป็นบุตรสาวคนโตของสุเมธ จิรยั่งยืน กับอังคณา จิรยั่งยืน มีน้องสาวหนึ่งคน คือ ณัฏฐา จิรยั่งยืน หรือ มิ้น เริ่มเข้าเรียนที่ โรงเรียนพระหฤทัยพัฒนเวศม์ และสำเร็จชั้นมัธยมศึกษาตอนปลายจาก โรงเรียนเซนต์โยเซฟคอนแวนต์ นิษฐาได้เข้าศึกษาต่อระดับปริญญาตรีในสาขาการออกแบบแฟชั่นที่ คณะศิลปกรรมศาสตร์ มหาวิทยาลัยศรีนครินทรวิโรฒ ได้รับเกียรตินิยมอันดับ 2 เริ่มแรกนิษฐาได้แสดงภาพยนตร์โฆษณา รวมถึงมิวสิควิดีโอ ก่อนที่จะก้าวเข้ามาเป็นนักแสดงในสังกัดของทางช่อง 3 ผลงานทางด้านการแสดงเรื่องแรกที่ทำให้เป็นที่รู้จักจากเรื่อง คุณชายปวรรุจ ประกบคู่กับ ธนวรรธน์ วรรธนะภูติ จนกลายเป็นคู่จิ้นต่อเนื่องกับละคร รักออกฤทธิ์ และจากนั้นก็มีผลงานละครต่อเนื่องมากมาย และมีผลงานภาพยนตร์เรื่องแรก คือ แฟนเดย์..แฟนกันแค่วันเดียว ของค่าย จีดีเอช ห้าห้าเก้าผลงานละครโทรทัศน์ผลงาน. ละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3เพลงเพลง. - Happy Birthday ช่อง 3 ร่วมร้องกับ ธนวรรธน์ วรรธนะภูติ - เซตแล้วตบ (เพลงเชียร์ทีมวอลเล่ย์บอลไทย WGP2016) ร่วมกับ คิมเบอร์ลี แอน เทียมศิริ , ราณี แคมเปน , ราศรี บาเลนซิเอก้า , อุรัสยา เสปอร์บันด์ และ รณิดา เตชสิทธิ์คอนเสิร์ตคอนเสิร์ต. - 2560 LOVE IS IN THE AIR : CHANNEL3 CHARITY CONCERTภาพยนตร์รางวัล</doc>
