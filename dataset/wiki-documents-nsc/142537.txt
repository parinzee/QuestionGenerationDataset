<doc id="142537" url="https://th.wikipedia.org/wiki?curid=142537" title="ปลาถ้ำ">ปลาถ้ำ ปลาถ้ำ () คือปลาที่อาศัยอยู่ในถ้ำที่มืดมิด โดยมากจะเป็นปลาที่มีผิวหนังสีขาวซีดเผือกและตาบอดหรือตาเล็กมากเนื่องจากไม่ได้ใช้สายตาให้เป็นประโยชน์เลย เพราะแสงสว่างส่องเข้าไปไม่ถึง ปลาถ้ำจะมีระบบนิเวศน์และพฤติกรรมของตัวเองโดยเฉพาะ แตกต่างจากปลาที่พบทั่วไป ซึ่ง ปลาถ้ำสามารถพบได้ในถ้ำทุกภูมิภาคของโลก ในส่วนของทวีปยุโรป เพิ่งจะมีการค้นพบปลาถ้ำเป็นครั้งแรกเมื่อปี ค.ศ. 2012 โดยนักดำน้ำผู้หนึ่งขณะสำรวจแม่น้ำดานูบ ที่ตอนเหนือของภาคใต้ประเทศเยอรมนี โดยพบปลาที่อยู่ในวงศ์ปลาหมู (Cobitidae) ที่มีผิวหนังซีดขาวออกชมพู เห็นเส้นเลือดภายใต้ผิวหนังด้วยตาเปล่าได้ และมีดวงตาขนาดเล็ก ซึ่งนักวิทยาศาสตร์เชื่อว่าเป็นปลาที่แยกออกมาจากปลาหมูหรือปลาค้อทั่วไปเมื่อ 20,000 ปีก่อน และคงจะไม่ได้มีเพียงแค่ชนิดเดียว สำหรับในภูมิภาคเอเชียตะวันออกเฉียงใต้ คาดว่าจะมีถึง 26–39 ชนิด การสำรวจในปี ค.ศ. 2001 ที่ต้นน้ำในจังหวัดจันทบุรี พบ 8 ชนิด ในสกุล Schisturaการจำแนก การจำแนก. ปัจจุบัน พบในประเทศไทยไม่ต่ำกว่า 8 ชนิด ใน 3 วงศ์ ได้แก่1. วงศ์ปลาค้อ (Balitoridae) 2. วงศ์ปลาตะเพียน (Cyprinidae) 3. วงศ์ปลาเนื้ออ่อน (Siluridae)- วงศ์ปลาค้อ - ปลาค้อถ้ำวังบาดาล (Nemacheilus troglocataractus) มีความยาว 7 เซนติเมตร พบในถ้ำวังบาดาล อำเภอไทรโยค จังหวัดกาญจนบุรี - ปลาค้อถ้ำจารุธานินทร์ (Schistura jaruthanini) มีความยาว 7 เซนติเมตร พบที่ถ้ำคลองงู อำเภอศรีสวัสดิ์ จังหวัดกาญจนบุรี - ปลาค้อถ้ำปางมะผ้า (Schistura oedipus) มีความยาวประมาณ 5 เซนติเมตร พบในระบบถ้ำใน อำเภอปางมะผ้า จังหวัดแม่ฮ่องสอน จัดว่าเป็นปลาถ้ำที่มีขนาดเล็กที่สุดที่พบในประเทศไทย - ปลาค้อถ้ำพระวังแดง (Schistura spiesi) พบในถ้ำพระวังแดง ในอุทยานแห่งชาติทุ่งแสลงหลวง จังหวัดพิษณุโลก - ปลาค้อถ้ำเนินมะปราง (Schistura deansmarti) มีความยาวประมาณ 10 เซนติเมตร พบที่ถ้ำในอุทยานแห่งชาติทุ่งแสลงหลวง อำเภอวังทอง และอำเภอเนินมะปราง จังหวัดพิษณุโลก - ปลาค้อถ้ำภูถ้ำน้ำ (Schistura kaysonei) มีความยาวประมาณ 6 เซนติเมตร พบในภูถ้ำน้ำ เมืองท่าแขก แขวงคำม่วน ประเทศลาว- วงศ์ปลาตะเพียน - ปลาจาดถ้ำ (Poropuntius speleops) มีความยาวประมาณ 20 เซนติเมตร พบในถ้ำเทวดา อำเภอภูเขียว จังหวัดชัยภูมิ - ปลาพลวงถ้ำ (Neolissochilus subterraneus) พบในถ้ำพระวังแดง ในอุทยานแห่งชาติทุ่งแสลงหลวง จังหวัดพิษณุโลก- วงศ์ปลาเนื้ออ่อน - ปลาชะโอนถ้ำ (Pterocryptis buccata) มีความยาวประมาณ 20 เซนติเมตร พบในถ้ำวังบาดาล อำเภอไทรโยค จังหวัดกาญจนบุรี มี 2 ลักษณะ คือ สีชมพูและสีเทา</doc>
