<doc id="924990" url="https://th.wikipedia.org/wiki?curid=924990" title="แขวงบางยี่เรือ">แขวงบางยี่เรือ บางยี่เรือ เป็นแขวงหนึ่งในพื้นที่เขตธนบุรี กรุงเทพมหานคร โดยชื่อ "บางยี่เรือ" เป็นคำที่เรียกเพี้ยนมาจากคำว่า "บังยิงเรือ" สืบเนื่องจากพื้นที่นี้ในอดีต ก่อนการสถาปนากรุงธนบุรี โดยสมเด็จพระเจ้าตากสินมหาราชไม่นาน พระองค์ได้ใช้สถานที่แห่งนี้เป็นตำบลดักซุ่มยิงเรือพม่าในสงครามคราวกู้เอกราช เนื่องจากเป็นพื้นที่ ๆ มีชัยภูมิเหมาะสม เพราะอยู่ติดริมน้ำ คือ คลองบางหลวง (คลองบางกอกใหญ่ในปัจจุบัน), คลองบางน้ำชน และคลองท่าพระ โดยมีชาวมอญหรือรามัญที่หลบหนีกองทัพพม่ามาพึ่งพระบรมโพธิสมภาร และปลูกบ้านเรือนอยู่แถบนี้เป็นกำลังสำคัญให้การช่วยเหลือด้วย ต่อมาในกรุงรัตนโกสินทร์ บางยี่เรือมีฐานะเป็นอำเภอ ขึ้นอยู่กับจังหวัดธนบุรี เดิมมีชื่อว่า "อำเภอราชคฤห์" ได้เปลี่ยนชื่อเมื่อปี พ.ศ. 2459 ต่อมาได้มีการปรับปรุงระเบียบการปกครองขึ้นใหม่ โดยอำเภอบางยี่เรือนั้นมีพื้นที่ติดกับจังหวัดพระนคร ซึ่งเป็นศูนย์การการค้าขายใกล้เคียงกับจังหวัดพระนคร ด้วยความนิยมที่เรียกอำเภอที่เป็นที่ตั้งจังหวัดว่า อำเภอเมือง จึงเรียกอำเภอธนบุรี ว่า "อำเภอเมือง จังหวัดธนบุรี" ด้วยความที่เคยเป็นราชธานีมาก่อน และเพื่อเฉลิมพระเกียรติของสมเด็จพระเจ้าตากสินมหาราช จึงไดเ้มีพระราชกฤษฎีกาเปลี่ยนชื่ออำเภอบางยี่เรือ เป็น "อำเภอธนบุรี" เมื่อปี พ.ศ. 2482 และได้รับการปรับเปลี่ยนจนกลายเป็นแขวงในที่สุด ดังในปัจจุบันสถานที่สำคัญสถานที่สำคัญ. - วงเวียนใหญ่ - ถนนสมเด็จพระเจ้าตากสิน - สถานีรถไฟวงเวียนใหญ่ - แยกบางยี่เรือ - ถนนอินทรพิทักษ์ - ถนนเทอดไท - วัดราชคฤห์วรวิหาร (วัดบางยี่เรือเหนือ, วัดบางยี่เรือใน) - วัดจันทารามวรวิหาร (วัดกลาง) - วัดอินทารามวรวิหาร (วัดบางยี่เรือใต้, วัดใต้) - สำนักงานเขตธนบุรี - วัดเวฬุราชิณ - ที่ทำการไปรษณีย์ตลาดพลู - มัสยิดสวนพลู - สถานีตำรวจนครบาลบางยี่เรือ - สะพานเนาวจำเนียร</doc>
