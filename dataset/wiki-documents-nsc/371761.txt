<doc id="371761" url="https://th.wikipedia.org/wiki?curid=371761" title="นาฏกรรมชีวิต">นาฏกรรมชีวิต นาฏกรรมชีวิต () คือชื่อผลงานเอกของออนอเร เดอ บาลซัก ประกอบด้วยผลงานเขียนทั้งนิยายและเรื่องสั้นหลายชุดที่มีความเชื่อมโยงต่อเนื่องกัน พรรณนาให้เห็นภาพสังคมและฉากชีวิตของประชาชนฝรั่งเศสในยุคฟื้นฟูราชวงศ์บูร์บองและสมัยราชอาณาจักรฝรั่งเศส (ค.ศ. 1815-1848) นาฏกรรมชีวิต ประกอบด้วยงานเขียนที่เสร็จสมบูรณ์แล้ว 95 เรื่อง (ทั้งเรื่องสั้น นิยาย และเรียงความเชิงวิเคราะห์) กับงานเขียนที่ยังเขียนไม่จบอีก 48 เรื่อง (บางเรื่องมีแต่เพียงชื่อเรื่องเท่านั้น) แต่ไม่ได้รวมงานบทละคร 5 เรื่องของบาลซัก และไม่ได้รวมงานเขียนนิทานชวนหัวชุด "Contes drolatiques" (1832–37) ชื่อผลงานมีความหมายโดยนัยพาดพิงถึงผลงานของดานเต ชุด ไตรภูมิดานเต (Divine Comedy) ขณะที่ Ferdinand Brunetière นักวิจารณ์วรรณกรรมชาวฝรั่งเศสผู้มีชื่อเสียง เห็นว่าผลงานชุดนี้อาจมีที่มาจากบทกวีของ Alfred de Musset หรือ Alfred de Vigny แม้งานของบาลซักจะกินความกว้างขวางเหมือนอย่างงานของดานเต แต่ชื่อผลงานนั้นมุ่งไปที่เนื้อหาอันเป็นจริงในทางโลกมากกว่า เรื่องราวต่างๆ ในผลงานเกิดขึ้นในสถานที่และเวลาต่างกัน โดยมีตัวละครที่เกี่ยวข้องเชื่อมโยงกันและปรากฏตัวในหลายเรื่อง</doc>
