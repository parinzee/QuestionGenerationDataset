<doc id="934035" url="https://th.wikipedia.org/wiki?curid=934035" title="ทางหลวงสหรัฐหมายเลข 17">ทางหลวงสหรัฐหมายเลข 17 ทางหลวงสหรัฐหมายเลข 17 () หรือที่รู้จักในชื่อ ทางหลวงเลียบชายฝั่ง () เป็นทางหลวงสหรัฐแนวเหนือ–ใต้ พาดผ่านพื้นที่ทางตะวันออกเฉียงใต้ของสหรัฐอเมริกา และมีระยะทางส่วนใหญ่อยู่ใกล้ชายฝั่งตะวันออกของสหรัฐ ปลายทิศใต้ของทางหลวงสายนี้อยู่ที่เมืองปุนตากอร์ดา รัฐฟลอริดา ที่ทางแยกกับทางหลวงสหรัฐหมายเลข 41 มุ่งหน้าไปทางทิศเหนือ ใช้เส้นทางร่วมกันกับทางหลวงสหรัฐหมายเลข 50 ในเมืองปารีส รัฐเวอร์จิเนีย และมีปลายทิศเหนือที่ดาวน์ทาวน์ของเมืองวินเชสเตอร์ รัฐเวอร์จิเนีย อันเป็นจุดเริ่มต้นของถนนเทิร์นไพก์ตะวันตกเฉียงเหนือ ซึ่งเป็นช่วงหนึ่งของทางหลวงสหรัฐหมายเลข 50 แม้ว่าทางหลวงสหรัฐหมายเลข 1 จะได้รับพิจารณาให้เป็นทางหลวงที่มีเส้นทางคู่ขนานไปกับอินเตอร์สเตต 95 ทางหลวงสหรัฐหมายเลข 17 ก็มีเส้นทางขนานไปกับอินเตอร์สเตต 95 เช่นกัน และใช้เส้นทางร่วมกันกับอินเตอร์สเตต 95 เป็นระยะสั้น ๆ ในเมืองเฟรดริกส์เบิร์ก และเมืองริดจ์แลนด์ อีกด้วย นอกจากนี้ เส้นทางของทางหลวงสหรัฐหมายเลข 17 นั้นไม่ตรงตามแบบแผนการกำหนดหมายเลขทางหลวงสหรัฐอเมริกา (ถ้ากำหนดตามแบบแผนดังกล่าว ทางหลวงสายนี้ควรจะมีเส้นทางขนานระหว่างทางหลวงสหรัฐหมายเลข 15 และทางหลวงสหรัฐหมายเลข 19 แต่เส้นทางดังกล่าวนั้นได้กำหนดเป็นทางหลวงสหรัฐหมายเลข 219 แทน)ภาพ</doc>
