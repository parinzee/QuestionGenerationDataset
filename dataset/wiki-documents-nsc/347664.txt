<doc id="347664" url="https://th.wikipedia.org/wiki?curid=347664" title="โตเกียวไม่มีขา">โตเกียวไม่มีขา โตเกียวไม่มีขา เป็นผลงานเขียนของนิ้วกลม เป็นพ็อกเก็ตบุ๊กเชิงท่องเที่ยว ออกในปี พ.ศ. 2547 ซึ่งเป็นหนึ่งในหนังสือในโครงการ "The First Hand" ของสำนักพิมพ์อะบุ๊ก ที่เปิดโอกาสให้นักเขียนหน้าใหม่ก้าวสู่นักเขียนเต็มตัว หนังสือมีเรื่องราวเกี่ยวกับการเดินทางไปโตเกียว ประเทศญี่ปุ่น เป็นเวลา 9 วัน ด้วยงบประมาณที่มีอยู่จำกัดเพียง 12,000 บาท ซึ่งเป็นเรื่องราวจริงที่ถ่ายทอดจากผู้เขียน ไม่ว่าจะไปเที่ยวในสถานที่ที่น่าสนใจ การคุยตีสนิทกับคนแปลกหน้า ด้วยการถ่ายทอดที่ครบถ้วนทั้งความคิดสร้างสรรค์ ปรัชญา และอารมณ์ขัน ในมุมมองโลกในมุมบวก เขาเดินทางไปญี่ปุ่นกับเพื่อนอีกหนึ่งคน โดยมีการวางแผนการเดินทางกับจำนวนเงินที่จำกัด เขาเตรียมอาหารสำหรับไปกินเองอย่างน้อยวันละ 1 มื้อ ในบางครั้งก็ต้องนอนข้างถนนบ้าง และยังมีการเตรียมตัวในแบบแบ็กแพ็กเกอร์ที่จำเป็น เช่น ทำบัตรนักศึกษาปลอม การหาข้อมูลสำหรับที่พักราคาถูกอย่างไร ฯลฯ</doc>
