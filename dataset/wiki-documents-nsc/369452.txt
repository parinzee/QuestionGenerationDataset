<doc id="369452" url="https://th.wikipedia.org/wiki?curid=369452" title="พรรคนำไทย">พรรคนำไทย พรรคนำไทย เป็นพรรคการเมืองไทยที่ก่อตั้งขึ้นในปี พ.ศ. 2537 โดย ดร.อำนวย วีรวรรณ เป็นหัวหน้าพรรค มีหม่อมราชวงศ์เกษมสโมสร เกษมศรี เป็นรองหัวหน้าพรรคและเลขาธิการพรรค รวมทั้งมีแกนนำคนสำคัญอีกจำนวนมาก อาทิ เถลิง ธำรงนาวาสวัสดิ์ ประสงค์ สุขุม หม่อมหลวงอโณทัย ชุมสาย เป็นต้น ต่อมาในปี พ.ศ. 2538 ได้มีสมาชิกย้ายเข้ามาสังกัดอีกจำนวนมาก อาทิเช่น นาวาอากาศตรี ประสงค์ สุ่นศิริ พันเอก วินัย สมพงษ์ อดิศร เพียงเกษ อาจอง ชุมสาย ณ อยุธยา พลตรี ศรชัย มนตริวัต วิวรรธนไชย ณ กาฬสินธุ์ หม่อมราชวงศ์สุขุมพันธุ์ บริพัตร อำนวย ยศสุข ร้อยโท กุเทพ ใสกระจ่าง วิสาร เตชะธีราวัฒน์ พันตำรวจโท สมชาย เพศประเสริฐ กระทั่งในเดือนกันยายน พ.ศ. 2540 ศาลฎีกาได้มีคำสั่ง ที่ 5409/2540 ลงวันที่ 12 กันยายน 2540 ให้ยุบเลิกพรรคนำไทย เนื่องจากไม่ส่งสมาชิกสมัครรับเลือกตั้งเป็นสมาชิกสภาผู้แทนราษฎร ในการเลือกตั้งทั่วไป เมื่อวันที่ 17 พฤศจิกายน 2539 ตาม พรบ.พรรคการเมือง พ.ศ. 2524การจัดตั้งพรรคนำไทย พ.ศ. 2545 การจัดตั้งพรรคนำไทย พ.ศ. 2545. พรรคนำไทย ได้มีการจดทะเบียนตั้งพรรคเป็นครั้งที่ 2 ขึ้นเมื่อวันที่ 12 มีนาคม พ.ศ. 2545 โดยมีว่าที่ร้อยโทปัญญา ชัยรัตนพาณิชย์ ดำรงตำแหน่งหัวหน้าพรรค ส่วนเลขาธิการพรรค คือ นายทวีลาภ ชมะนันทน์ แต่พรรคฯ ไม่ได้มีการดำเนินงานกิจกรรมทางการเมือง จนเป็นเหตุให้ศาลรัฐธรรมนูญ มีคำสั่งยุบพรรคนำไทย เมื่อวันที่ 5 พฤศจิกายน พ.ศ. 2545 การดำเนินการจัดตั้งพรรคฯ ในครั้งที่ 2 ไม่ได้มีส่วนเกี่ยวข้องกับพรรคนำไทย ที่นำโดย ดร.อำนวย วีรวรรณ แต่อย่างใด</doc>
