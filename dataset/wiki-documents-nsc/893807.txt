<doc id="893807" url="https://th.wikipedia.org/wiki?curid=893807" title="ซีมอน ซีญอแร">ซีมอน ซีญอแร ซีมอน ซีญอแร (; 25 มีนาคม ค.ศ. 1921 − 30 กันยายน ค.ศ. 1985) เป็นนักแสดงชาวฝรั่งเศสที่ได้รับการยกย่องให้เป็นหนึ่งในดาราภาพยนตร์ผู้ยิ่งใหญ่ที่สุดในฝรั่งเศส เธอกลายเป็นชาวฝรั่งเศสคนที่สองที่ได้รับรางวัลออสการ์ สาขานักแสดงนำหญิงยอดเยี่ยม จากการแสดงในภาพยนตร์เรื่อง รูมแอสเดอะท็อป (1959) ตลอดอาชีพการแสดงของเธอ เธอได้รับรางวัลซีซาร์ 2 ครั้ง รางวัลแบฟตา 3 ครั้ง รางวัลเอ็มมี 1 ครั้ง และเสนอชื่อเข้าชิงรางวัลลูกโลกทองคำ 2 ครั้งชีวิตช่วงแรก ชีวิตช่วงแรก. ซีมอน อ็องรีแย็ต ชาร์ล็อต กาแม็งแกร์ เกิดในวีสบาเดิน ประเทศเยอรมนี เป็นบุตรสาวเพียงคนเดียวในจำนวนสามคนของอ็องเดรและฌอร์แฌ็ต (ซีญอแร) กาแม็งแกร์ พ่อของเธอเป็นล่ามรุ่นบุกเบิกของสันนิบาตชาติ และเป็นทหารฝรั่งเศสที่เกิดจากครอบครัวยิว-โปแลนด์ ก่อนจะย้ายครอบครัวไปยังเนอยี-ซูร์-แซน ในเขตชานเมืองของกรุงปารีส ส่วนแม่ของเธอเป็นชาวฝรั่งเศสที่ศรัทธาในนิกายโรมันคาทอลิก ซีญอแรเติบโตขึ้นในกรุงปารีส เธอได้ศึกษาภาษาอังกฤษ เยอรมัน และละตินขณะเรียนอยู่ที่นั้น หลังจากเรียนจบในระดับมัธยมปลายแล้ว ระหว่างนั้นฝรั่งเศสถูกเยอรมนียึดครองจึงทำให้เธอกลายเป็นความหวังของครอบครัวและถูกบีบบังคับให้ทำงานเป็นนักพิมพ์ดีดในสำนักพิมพ์ Les nouveaux temps ของฌ็อง ลูว์แชร์</doc>
