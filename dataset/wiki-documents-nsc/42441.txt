<doc id="42441" url="https://th.wikipedia.org/wiki?curid=42441" title="สาคร ยังเขียวสด">สาคร ยังเขียวสด อาจารย์ สาคร ยังเขียวสด (พ.ศ. 2465 - 21 พฤษภาคม พ.ศ. 2550) เป็นศิลปินไทย ทางด้านนาฏกรรม การแสดงหุ่นละครเล็ก ผู้ก่อตั้งนาฏยศาลาหุ่นละครเล็ก และคณะโจหลุยส์ประวัติ ประวัติ. ครูสาคร ยังเขียวสด (โจหลุยส์) เกิดเมื่อวันเสาร์ เดือนสาม ปีจอ ตรงกับปีพ.ศ. ๒๔๖๕ เกิด ในเรือละครขณะเดินทางไปแสดงละครเล็กกับคณะละครของครูแกร ย่าปลั่งภรรยาของครูแกรจึงตั้งชื่อให้ว่า สุดสาคร เพราะขณะนั้นหุ่นละครเล็กของครูแกรกำลังจะแสดงเรื่อง พระอภัยมณี ต่อมาจึงเปลี่ยนเป็น สาคร เมื่อช่วงยังเป็นเด็กเล็กอยู่นั้น เจ็บป่วยบ่อยคราวหนึ่งเจ็บหนักบิดา มารดา จึงนำไปยกให้เป็นลูกพระที่วัดจางวางดิษฐ์ พระท่านตั้งชื่อเล่นให้ว่าหลิวเป็นการแก้เคล็ด เด็กชายหลิวจึงเติบโตคลุกคลีอยู่ในคณะหุ่นของครูแกร ทำให้ซึบซาบการเชิดหุ่นละครเล็กมาตั้งแต่ครั้งนั้น เมื่อเติบโตขึ้นได้ฝึกหัดการแสดงหลายอย่าง ทั้งโขน ละคร ลิเก ครั้นย่างเข้าสู่วัยรุ่นก็ยังเคยได้เชิดหุ่นละครเล็กอยู่บ้างเป็นครั้งคราว ซึ่งขณะนั้นครูแกรเสียชีวิตแล้ว คงมีนางหยิบเป็นผู้ดูแลคณะ ต่อมาเมื่อได้ออกแสดงลิเกอยู่บ่อยๆมักนิยมแสดงในบทบาทของตัวตลก จึงมีคนเรียกชื่อเพื้ยนจากหลิวเป็นหลุยส์ จนกลายเป็นโจหลุยส์ในที่สุด ในช่วงเวลาต่อมานางหยิบได้นำหุ่นละครเล็กของครูแกรที่มีอยู่ประมาณ ๓๐ ตัว มามอบไว้ให้กับครูสาคร เมื่อรับมาแล้วก็มิได้ดำเนินการกับหุ่นชุดนี้แต่อย่างใดเนื่องจากหุ่นชำรุด ทรุดโทรมมาก ต่อมาจึงได้มอบให้กับเมืองโบราณ จังหวัดสมุทรปราการ ครูสาครได้สร้างหุ่นฤๅษีขึ้นไว้บูชาเพื่อระลึกถึงเท่านั้นจนเมื่อปีพ.ศ. ๒๕๒๘ทางการ ท่องเที่ยวแห่งประเทศไทย ได้ให้ครูสาครสร้างหุ่นและเปิดการแสดงขึ้นอีกครั้ง นับเป็นจุดเริ่มต้นของการอนุรักษ์และเผยแพร่ศิลปะการแสดงหุ่นละครเล็กหลัง จากห่างหายไปจากสังคมไทยเกือบ ๕๐ ปี ครูสาคร ยังเขียวสด ได้รับการยกย่องเชิดชูเกียรติเป็นศิลปินแห่งชาติ ปีพ.ศ. ๒๕๔๙ สาขา ศิลปะการแสดงหุ่นละครเล็ก ท่านได้สร้างผลงานต่างๆไว้มากมายรวมถึงการก่อตั้งโรงละครโจหลุยส์ เธียร์เตอร์ที่ปัจจุบันได้เปลี่ยนชื่อมาเป็น โรงละครนาฏยศาลา หุ่นละครเล็ก อาจารย์สาครได้รับยกย่องประกาศเกียรติคุณเป็นศิลปินแห่งชาติ สาขาศิลปะการแสดง (ละครเล็ก) ประจำปีพุทธศักราช ๒๕๓๙ อาจารย์สาคร ยังเขียวสด เสียชีวิตเมื่อวันที่ ๒๑ พฤษภาคม พ.ศ. ๒๕๕๐ ด้วยอาการน้ำท่วมปอด สิริรวมอายุได้ ๘๕ ปีรางวัล รางวัล. อาจารย์สาครได้รับยกย่องประกาศเกียรติคุณเป็นศิลปินแห่งชาติ สาขาศิลปะการแสดง (ละครเล็ก) ประจำปีพุทธศักราช ๒๕๓๙</doc>
