<doc id="59051" url="https://th.wikipedia.org/wiki?curid=59051" title="พิพิธภัณฑ์ดิน">พิพิธภัณฑ์ดิน พิพิธภัณฑ์ดิน ตั้งอยู่ที่กรมพัฒนาที่ดิน สังกัดกระทรวงเกษตรและสหกรณ์ บนถนนพหลโยธิน เขตจตุจักร เป็นพิพิธภัณฑ์ที่มีการจัดแสดงชุดดิน 62 ชุดในประเทศไทย วิวัฒนาการการสำรวจดิน การจัดทำอนุกรมวิธานดิน ปัญหาของดินในประเทศไทย และโครงการพระราชดำริอันเกี่ยวกับดิน เช่น โครงการแกล้งดิน การใช้หญ้าแฝกเพื่อป้องกันการกัดเซาะพังทลายของดิน นอกจากนี้ภายในพิพิธภัณฑ์ยังติดตั้งระบบสารสนเทศภูมิศาสตร์ให้ทำการสืบค้นข้อมูลดิน แผนที่ดิน ในพื้นที่ต่าง ๆ ของประเทศไทยการจัดแสดง การจัดแสดง. การจัดแสดง จัดแบ่งเป็น 8 ส่วน ดังนี้1. ประวัติกรมพัฒนาที่ดิน 2. แสดงหน้าตัดของดิน - มีชุดดินแสดง 300 กว่าชุดดิน (ในปี 2550 มีการปรับปรุงเพิ่มเติมเนื้อหาและการแสดงลักษณะ สีดิน โครงสร้างดิน คอลัมน์ดินแสดงการเปลี่ยนแปลงหน้าตัดดิน เป็นต้น) 3. การวางแผนการใช้ที่ดิน (ขณะนี้ไม่มีการจัดแสดง) 4. การอนุรักษ์ดินและน้ำ 5. การสำรวจและจำแนกดิน 6. การวิเคราะห์ดิน 7. หมอดินอาสา 8. การพัฒนาพื้นที่ทุ่งกุลาร้องไห้ พิพิธภัณฑ์ดิน มีพื้นที่ 250 ตารางเมตร แต่นับเป็นการจัดแสดงนิทรรศการเกี่ยวกับดินที่สมบูรณ์ที่สุดแห่งหนึ่งของเอเซีย สร้างขึ้นเมื่อ ปี พ.ศ. 2545 โดยสมเด็จพระเทพรัตนราชสุดาฯ เสด็จมาเป็นองค์ประธานในพิธีเปิด เมื่อวันที่ 23 พฤษภาคม 2549 เมื่อวันครบรอบ 43 ปีของกรมพัฒนาที่ดิน เปิดให้เข้าชม ระหว่าง 8.30-16.00 น. ไม่เก็บค่าผ่านประตู</doc>
