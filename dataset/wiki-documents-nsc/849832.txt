<doc id="849832" url="https://th.wikipedia.org/wiki?curid=849832" title="สถาบันการอาชีวศึกษาภาคตะวันออกเฉียงเหนือ ๓">สถาบันการอาชีวศึกษาภาคตะวันออกเฉียงเหนือ ๓ สถาบันการอาชีวศึกษาภาคตะวันออกเฉียงเหนือ ๓ (อังกฤษ: Institute of Vocational education : Northeastern Region 3) เป็นสถาบันอุดมศึกษาในกำกับสำนักงานคณะกรรมการการอาชีวศึกษา กระทรวงศึกษาธิการ เกิดจากการรวมตัวกันของ วิทยาลัยเทคนิค วิทยาลัยอาชีวศึกษา และวิทยาลัยการอาชีพในกลุ่ม (จังหวัดร้อยแก่นสารสินธุ์) กาฬสินธุ์ ขอนแก่น มหาสารคาม ร้อยเอ็ด เพื่อทำหน้าที่ผลิตปัญญาชน คนอาชีวศึกษาสู่ตลาดแรงงานซึ่งในปัจจุบันถือว่ามีความต้องการสูง และเพิ่มอัตรากำลังคนอาชีวศึกษาให้ได้รับการศึกษาขั้นสูง โดยเปิดทำการสอนในระดับปริญญาตรี (สายปฏิบัติการ) ประกาศนียบัตรวิชาชีพชั้นสูง (ปวส.) ประกาศนียบัตรวิชาชีพ (ปวช.) โดยมีศูนย์กลางที่อยู่ภายในวิทยาลัยเทคนิคมหาสาคาม จังหวัดมหาสารคามประวัติ ประวัติ. สถาบันการอาชีวศึกษาภาคตะวันออกเฉียงเหนือ ๓ เดิมชื่อว่า วิทยาลัยเทคนิคมหาสารคาม แรกเริ่มก่อตั้งเมื่อปี พ.ศ. 2478 มีชื่อว่า "โรงเรียนประถมอาชีพ" เปิดสอนช่างระดับต้นรับจากผู้จบหลักสูตรประถมบริบูรณ์ (ป. 4) มี 3 แผนก ได้แก่แผนกช่างไม้ แผนกช่างปั้นและแผนกช่างจักสานหลักสูตร 2 ปี ต่อมาเปลี่ยนชื่อเป็น "โรงเรียนช่างไม้ ช่างปั้น และ จักสานจังหวัดมหาสารคาม" ในปี พ.ศ. 2482 และเปลี่ยนชื่ออีกเป็น "โรงเรียนการช่างมหาสารคาม" เมื่อปี พ.ศ. 2487  ต่อมาเมื่อปี พ.ศ. 2516 กระทรวงศึกษาธิการประกาศรวม "โรงเรียนการช่างมหาสารคาม" และ "โรงเรียนการช่างสตรีมหาสารคาม" ขึ้นเป็นวิทยาลัยอาชีวศึกษามหาสารคาม โดยโรงเรียนการช่างมหาสารคามเป็น "วิทยาลัยอาชีวศึกษามหาสารคาม วิทยาเขต 1" หลักจากนั้นกระทรวงศึกษาธิการได้มีประกาศแยกวิทยาลัยอาชีวศึกษาเขต 1 เป็น "วิทยาลัยเทคนิคมหาสารคาม" ในวันที่ 1 มกราคม 2522 ปี พ.ศ. 2556 วิทยาลัยเทคนิคมหาสารคาม ได้รับประกาศให้จัดการเรียนการสอนนระดับปริญญาตรีสายปฏิบัติการและให้รวมวิทยาลัยเทคนิค วิทยาลัยอาชีวศึกษา และวิทยาลัยการอาชีพในกลุ่มจังหวัดร้อยแก่นสารสินธุ์ จำนวน 9 แห่งในสังกัดสำนักงานคณะกรรมการการอาชีวศึกษา โดยอำศัยอำนาจตามมาตรา 13 แห่งพระราชบัญญัติการอาชีวศึกษา พ.ศ. 2551 ระบุว่า "สถาบันการศึกษาอาชีวศึกษาสามารถรวมเข้าไว้ในสถาบันการจัดตั้งคณะกรรมการอาชีวศึกษาเข้าด้วยกันในสถาบันอาชีวศึกษาสามารถทำได้โดยคำนึงถึงความร่วมมือที่เกิดประโยชน์สูงสุด ทรัพยากรร่วมกันทั้งนี้ให้เป็นไปตามกฎกระทรวง ... " จึงทำให้ วิทยาลัยเทคนิคมหาสาคาม วิทยาลัยเทคนิคกาฬสินธุ์ วิทยาลัยเทคนิคขอนแก่น วิทยาลัยเทคนิคร้อยเอ็ด วิทยาลัยอาชีวศึกษาขอนแก่น วิทยาลัยอาชีวศึกษามหาสารคาม วิทยาลัยอาชีวศึกษาร้อยเอ็ด วิทยาลัยการอาชีพขอนแก่น และวิทยาลัยการอาชีพร้อยเอ็ด รวมควบตั้งขึ้นเป็น "สถาบันการอาชีวศึกษาภาคตะวันออกเฉียงเหนือ ๓" ตั้งแต่นั้นเป็นต้นมาตราสัญลักษณ์หน่วยงานในสังกัดหน่วยงานหน่วยงานในสังกัด. หน่วยงาน. - สำนักงานผู้อำนวยการสถาบัน - สำนักพัฒนายุทธศาสตร์และและความร่วมมืออาชีวศึกษา - สำนักพัฒนาวิชาการและมาตรฐานทางการศึกษา - ศูนย์วิจัยและพัฒนาการอาชีวศึกษา - อาชีวศึกษาบัณฑิตวิทยาเขตวิทยาเขต. - ศูนย์กลางฯ- วิทยาลัยการอาชีพขอนแก่น - วิทยาลัยการอาชีพร้อยเอ็ด - วิทยาลัยเทคนิคกาฬสินธุ์ - วิทยาลัยเทคนิคขอนแก่น - วิทยาลัยเทคนิคร้อยเอ็ด - วิทยาลัยอาชีวศึกษาขอนแก่น - วิทยาลัยอาชีวศึกษามหาสารคาม - วิทยาลัยอาชีวศึกษาร้อยเอ็ดสาขาวิชาสาขาวิชา. - สาขาวิชาการจัดการสำนักงาน - สาขาวิชาการตลาด - สาขาวิชาการบัญชี - สาขาวิชาคอมพิวเตอร์ธุรกิจ - สาขาวิชาเทคโลยีไฟฟ้า - สาขาวิชาเทคโลยียานยนต์ - สาขาวิชาเทคโนโลยีแม่พิมพ์ - สาขาวิชาเทคโลยีอิเล็กทรอนิกส์ - สาขาวิชาเทคโนโลยีอาหารและโภชนาการหลักสูตร หลักสูตร. สถาบันการอาชีวศึกษาภาคตะวันออกเฉียงเหนือ ๓ เปิดสอนหลักสูตร 3 ระดับ โดยเปิดสอนทุกระดับในวิทยาเขต โดยมีหลักสูตรรวมทั้งหมดดังนี้หลักสูตรประกาศนียบัตรวิชาชีพหลักสูตรประกาศนียบัตรวิชาชีพ. - ประเภทวิชาอุตสาหกรรม - ประเภทวิชาศิลปกรรม - ประเภทวิชาเทคโนโลยีสารสนเทศและการสื่อสาร - ประเภทวิชาคหกรรม - ประเภทวิชาบริหารธุรกิจ - ประเภทวิชาอุตสาหกรรมท่องเที่ยวหลักสูตรประกาศนียบีตรวิชาชีพชั้นสูงหลักสูตรประกาศนียบีตรวิชาชีพชั้นสูง. - ประเภทวิชาอุตสาหกรรม - ประเภทวิชาศิลปกรรม - ประเภทวิชาเทคโนโลยีสารสนเทศและการสื่อสาร - ประเภทวิชาคหกรรม - ประเภทวิชาบริหารธุรกิจ - ประเภทวิชาอุตสาหกรรมท่องเที่ยวหลักสูตรปริญญาตรีหลักสูตรปริญญาตรี. - หลักสูตรเทคโนโลยีบัณฑิต (ทล.บ.)พิธีพระราชทานปริญญาบัตร พิธีพระราชทานปริญญาบัตร. งานพิธีพระราชทานปริญญาบัตรให้แก่สถาบันการอาชีวศึกษาภาคตะวันออกเฉียงเหนือ ๓ รุ่นที่ 1 ปี 2560 นับเป็นพระมหากรุณาธิคุณอย่างล้นพ้นที่สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าโปรดกระหม่อม ให้ สมเด็จพระเทพรัตนราชสุดาฯ สยามบรมราชกุมารี เสด็จแทนพระองค์ในการพระราชทานปริญญาบัตรให้แก่ผู้สำเร็จการศึกษาระดับปริญญาตรี สายเทคโนโลยี จากสถาบันการอาชีวศึกษา สังกัดสำนักงานคณะกรรมการการอาชีวศึกษา ทั้ง 23 แห่ง ในวันที่ 4 สิงหาคม พ.ศ. 2560 ซึ่งจะจัดขึ้น ณ อาคารเฉลิมพระเกียรติในโอกาสฉลองพระชนมายุ 5 รอบ 2 เมษายน 2558 วิทยาลัยการอาชีวศึกษาปทุมธานี จังหวัดปทุมธานี โดยผู้ที่จะเข้ารับพระราชทานปริญญาบัตร เป็นผู้สำเร็จการศึกษาตั้งแต่ปีการศึกษา 2557 ถึง ปีการศึกษา 2559 รวมเป็นจำนวน 3,200 คน โดยแบ่งเป็นปีการศึกษา 2557 จำนวน 508 คน, ปีการศึกษา 2558 จำนวน 987 คน และปีการศึกษา 2559 จำนวน 1,705 คน และผลสำเร็จในครั้งนี้ เกิดขึ้นจากแผนยุทธศาสตร์การจัดการศึกษาด้านวิชาชีพของอาชีวศึกษา ให้ดำเนินการจัดการศึกษาต่อเนื่องได้ถึงระดับปริญญาตรี โดยอาศัยอำนาจตามพระราชบัญญัติการอาชีวศึกษา ปี พ.ศ. 2551 ให้สถาบันการอาชีวศึกษาเป็นสถาบันอุดมศึกษาด้านวิชาชีพและเทคโนโลยี มีเป้าหมายหลักในการผลิตและพัฒนากำลังคนให้เป็นผู้สร้างสรรค์นวัตกรรม เป็นบัณฑิตนักเทคโนโลยีสายปฏิบัติการ ที่สอดคล้องกับความต้องการของกำลังคนของประเทศ</doc>
