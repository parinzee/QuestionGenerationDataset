<doc id="74539" url="https://th.wikipedia.org/wiki?curid=74539" title="Ў">Ў Short U (Ў, ў) เป็นอักษรซีริลลิกตัวหนึ่ง มีใช้เฉพาะในภาษาเบลารุส และอักษรนี้จะถูกเรียกว่า U Nieskładovaje ซึ่งหมายถึง U ที่ไม่มีเสียง เนื่องจากเสียงกึ่งสระนี้เทียบเท่ากับ У แต่ไม่ได้ใช้ออกเสียงเต็มพยางค์ อักษรนี้สามารถแปลงเป็นอักษรละตินได้เป็น Ŭ, ŭ ในคำต่างๆ ของภาษาเบลารุส อักษร Ў จะใช้คู่กับสระตัวอื่นให้เกิดเสียงสระประสมกับ // เหมือนมี ว สะกด เช่น хлеў (khleŭ เฮฺลว์) กระท่อม หรือ воўк (voŭk โวว์ก) หมาป่า บางครั้งก็ถูกใช้ทับศัพท์เสียง // ในภาษาต่างประเทศ เช่น ўіскі (ŭiski วิสกี) วิสกี้ เป็นต้น แต่อย่างไรก็ตาม ชาวเบลารุสมักจะมีปัญหาเกี่ยวกับการออกเสียง // และตั้งใจจะออกเสียงเป็น // ในคำทับศัพท์ดังกล่าว ปกติแล้วอักษรนี้ไม่สามารถวางหน้าสระได้ แต่เมื่อไวยากรณ์บังคับให้เป็นเช่นนั้น จะต้องเปลี่ยน Ў ให้เป็น В เช่น- хлеў (khleŭ เฮฺลว์) กระท่อม - за хлявом (za khlavom ซา ฮฺลาวอม) ข้างหลังกระท่อม นอกจากนั้น เมื่อนำคำหรือวลีที่ขึ้นต้นด้วย У ไปต่อท้ายคำหรือวลีที่ลงท้ายด้วยสระ ซึ่งจะทำให้เกิดการโยงเสียงเป็นเสียงสระผสม เมื่อนั้นจะต้องเปลี่ยน У ให้เป็น Ў เช่นกัน- у хляве (u khlavie อู ฮฺลาเวีย) ในกระท่อม - увайшлі яны ў хлеў (uvajšli jany ŭ khleŭ อูวายชฺลี ยานืยว์ เฮฺลว์) พวกเขาเข้าไปในกระท่อม อักษรตัวนี้ไม่มีใช้ในภาษาในกลุ่มภาษาสลาวิกอื่นใด แต่ภาษาที่ใช้อักษรนี้ก็ยังมี ภาษาตุงกาน ภาษาไซบีเรียนเอสกิโม นอกจากนั้นก็ยังเคยมีใช้ในภาษาอุซเบกก่อนจะเปลี่ยนไปใช้อักษรละตินเมื่อ ค.ศ. 1992ตำแหน่งอักขระ</doc>
