<doc id="667426" url="https://th.wikipedia.org/wiki?curid=667426" title="เอเชียเน็กซต์ท็อปโมเดล ฤดูกาลที่ 3">เอเชียเน็กซต์ท็อปโมเดล ฤดูกาลที่ 3 เอเชียเน็กซต์ท็อปโมเดล ฤดูกาลที่ 3 เป็นฤดูกาลที่ 3 ของ เอเชีย เน็กซ์ ท็อป โมเดล ที่ต้องการค้นหาสุดยอดนางแบบ เพื่อทำงานในวงการนางแบบ ในระดับมืออาชีพ โดยผู้ที่เข้าแข่งขัน จะต้องมีเชื้อสายของเอเชียเท่านั้น โดยส่วนมากจะมากจากเอเชียตะวันออกและเอเชียใต้ ซึ่งในฤดูกาลนี้จะถ่ายทำรายการ ใน ประเทศสิงคโปร์ เริ่มออกอากาศวันที่ 25 มีนาคม 2558 เป็นวันแรก ซึ่งผู้ชนะในฤดูกาลนี้ คือ อายู กานี่ จาก ประเทศอินโดนีเซียการรับสมัคร การรับสมัคร. การรับสมัครมีทั้งหมด 3 ประเทศ, ตามรายการข้างล่าง:- 4-5 ตุลาคม ที่ Resorts World Manila, มะนิลา - 10 ตุลาคม ที่ JW Marriott, จาการ์ตา - 11 ตุลาคม ที่ ION Sky Level 56, ION Orchard, สิงคโปร์ ผู้เข้าแข่งขันได้รับการสนับสนุนนอกจากนี้ยังจะนำไปใช้สำหรับการแข่งขันออนไลน์ถ้าพวกเขาไม่สามารถที่จะทำให้การปรากฏตัวที่ออดิชั่นสด.ข้อมูลการออกอากาศตอนที่ 1 : The Girl in a Spin ข้อมูลการออกอากาศ. ตอนที่ 1 : The Girl in a Spin. ผู้เข้าแข่งขันทั้งหมดได้เดินทางมาถึงบ้านพักในประเทศสิงคโปร์ และได้สำรวจทั่วบริเวณ ทาห์เลีย และเคียน่า ได้มาถึงในภายหลัง แต่ละคนได้แนะนำตัวเองให้ทุกคนได้รู้จัก หลังจากนั้นพวกเธอได้รับจดหมายฉบับแรกจาก จอร์จิน่า ทุกคนได้เดินทางไปพบกับ จอร์จิน่า และโจอี้ จอร์จิน่า ได้กล่าวต้อนรับพวกเธอเข้าสู่การแข่งขัน ถัดจากนั้นพวกเธอได้เดินแบบขั้นพื้นฐานให้ จอร์จิน่า และโจอี้ได้ดู หลังจากทุกคนได้เดินแบบกันเสร็จหมดแล้วจอร์จิน่าได้บอกว่าจะมีการเดินแบบแข่งขันชิงรางวัลในวันพรุ่งนี้ หลังจากที่พวกเธอได้กลับมาถึงบ้านพักกันแล้วก็ได้มีการฝึกเดินแบบกันอีกครั้ง ในวันรุ่งขึ้นผู้เข้าแข่งขันทั้งหมดได้เดินทางไปพบกับ จอร์จิน่า และโจอี้อีกครั้ง โดยมี มารีน่า แฟร์แฟ็กซ์ เป็นแขกรับเชิญพิเศษ โจอี้ ได้บอกกับสาวๆว่าพวกเธอต้องเดินแบบโดยที่ต้องใส่รองเท้าส้นสูงอย่างมากและเดินแบบเข้าไปอยู่ในแท่นหมุนที่อยู่ตรงหน้าให้ตัวค่อยๆหมุนและเดินกลับมา สาวๆบางคนประสบปัญหากับการทรงตัวเล็กน้อยเมื่อยืนอยู่ตรงแท่นหมุน ในขณะที่ บาร์บาร่า เดินแบบได้อย่างน่าประทับใจ เธอจึงเป็นผู้ชนะการแข่งขันครั้งนี้ไป ซึ่งรางวัลที่เธอได้รับคือ ซื้อเสื้อผ้าออนไลน์จาก ซาโลรา จอร์จิน่า ได้กล่าวปิดท้ายว่าจะมีการถ่ายภาพครั้งแรกในวันพรุ่งนี้ วันถัดมาสาวๆได้เดินทางมาถึงสตูดิโอถ่ายภาพและได้พบกับ โจอี้ โจอี้ได้บอกกับสาวๆทุกคนว่าจะได้ถ่ายแบบชุดว่ายน้ำ และโจอี้ได้แนะนำ ไมค์ โรเซนธอล และ เค็นเน็ธ โกห์ ให้สาวๆได้รู้จัก โดยทุกคนจะมีเวลาถ่ายภาพทั้งหมด 5 นาที บาร์บาร่า, โมนิก้า, ทาห์เลีย, และอแมนด้า ได้รับคำชมในขณะถ่ายภาพในความหลากหลายในการโพสท์ท่า ในขณะที่ ลอร์เร็ตต้า ขาดความหลากหลายในการถ่ายภาพ เมลิสซ่า และชารีตา ต้องใช้ความพยายามอย่างหนักในการโพสท์ท่าและแสดงสีหน้าให้สื่อกับกล้อง เซลีน ประสบปัญหาในการถ่ายภาพเนื่องจากใส่รองเท้าส้นสูงจนเธอต้องถอดรองเท้าออก เมื่อกลับมาถึงบ้านพัก พนักงานส่งของจาก ซาโลรา ก็ได้มาส่งของที่ บาร์บาร่า ได้เลือกเอาไว้ และสาวๆในบ้านก็ร้องรำทำเพลงกันอย่างสนุกสนาน ส่วน เซลีน และชารีตา ได้แยกตัวออกมาอยู่ตามลำพัง ในห้องตัดสิน บาร์บาร่า, โมนิก้า, อแมนด้า, ทาห์เลีย และกานี่ได้รับคำชมจากคณะกรรมการเป็นอย่างมาก ชารีตา ได้รับคำวิจารณ์ในแง่ลบว่าใบหน้าในภาพถ่ายดูเศร้าทั้งๆที่ตาสวย เคียน่า ถูกเค็นเน็ธติว่าในหน้าเธอดูไม่เป็นนางแบบ ในขณะที่ เซลีน ถูกวิจารณ์อย่างหนักถึงความล้มเหลวในการโพสท์ท่าและการแสดงสีหน้าที่ดูว่างเปล่า เมื่อถึงช่วงเวลาตัดสิน อแมนด้า ถูกเรียกชื่อเป็นคนแรก ส่วน เซลีน และชารีตา ต้องตกเป็นสองคนสุดท้าย สุดท้ายแล้ว จอร์จิน่า ได้ให้โอกาส เซลีน แก้ตัวอีกครั้ง ชารีตา จึงถูกคัดออกและต้องกลับบ้านเป็นคนแรก- ผู้ที่ถูกเรียกชื่อคนแรก: อแมนด้า ชาน - ผู้ที่ตกเป็นสองคนสุดท้าย: เดือง เซลีน และ ชารีตา เสลวะราช - ผู้ที่ถูกคัดออก: ชารีตา เสลวะราช - ช่างถ่ายภาพ: ไมค์ โรเซนธอล - แขกรับเชิญพิเศษ: มารีน่า แฟร์แฟ็กซ์, เค็นเน็ธ โกห์ตอนที่ 2 : The Girl With K-POP Fever ตอนที่ 2 : The Girl With K-POP Fever. หลังจากที่ผู้เข้าแข่งขันที่เหลือกลับมาถึงบ้านพัก พวกเธอก็ได้อ่านโน้ตที่ชารีตาเขียนเอาไว้ อแมนด้าดีใจที่เธอทำผลงานในสัปดาห์นี้ได้ดี ในขณะที่เซลีนยังรู้สึกแย่กับผลงานของเธอ ทาห์เลียและกานีได้พูดถึงการแสดงออกอันแข็งกร้าวของเคียน่าที่ได้ทำระหว่างการพูดคุย เช้าวันรุ่งขึ้น จอร์จิน่าและอเล็กซ์ได้ไปหาสาวๆที่บ้านพัก จอร์จิน่าบอกกับทุกคนว่ามีเวลาสองนาทีที่ต้องแต่งตัวให้ดูดีที่สุด หลังจากที่พวกเธอแต่งตัวแต่งตัวเสร็จแล้ว จอร์จิน่าและอเล็กซ์ได้วิจารณ์และวิเคราะห์การแต่งตัวของแต่ละคน ก่อนที่จอร์จิน่าจะยุติการสนทนาเธอบอกว่าโจอี้กำลังรอสาวๆเพื่อเริ่มการแข่งขันประจำสัปดาห์อยู่ เมื่อสาวๆทั้งหลายไปถึงห้องเรียนเต้นรำตามที่นัดหมายแล้ว โจอี้ได้แนะนำ วิล เซบิน นักออกแบบท่าเต้นให้ทุกคนได้รู้จัก วิลได้บอกว่าพวกเธอจะได้เต้นคัฟเวอร์เคป็อป หลังจากนั้นสาวๆก็ได้เริ่มฝึกเต้นกันโดยมีวิลเป็นผู้ดูแลและให้คำแนะนำอย่างใกล้ชิด เมื่อทุกคนได้กลับมาถึงบ้านพักแล้ว ในเวลาไม่นานพวกเธอก็ได้รับจดหมายจากจอร์จิน่า ทุกคนยกเว้นเคียน่าได้ช่วยกันทำอาหาร จัดโต๊ะ และทานข้าวด้วยกัน หลังจากที่ทุกคนทานข้าวเสร็จแล้วกานี่ได้พูดถึงเคียน่าให้สาวๆที่อยู่ในวงสนทนาให้ฟังว่าทุกครั้งที่ทุกคนได้อิ่มจากการทานอาหารที่กานี่ได้ลงมือทำเอง เคียน่าไม่เคยที่จะแตะต้องอาหารของเธอเลยแม้แต่ครั้งเดียว เช้าวันถัดมา สาวๆทุกคนได้ลงเรือไปพร้อมกับโจอี้, วิล และ ฮา ซาง เบก แฟชั่นดีไซเนอร์ เพื่อไปเต้นคัฟเวอร์เคป็อปที่ย่านคลาล์คคีล์โดยใช้เพลง Oppa! You Are Mine ของตาฮิติ เกิร์ลกรุ๊ปเกาหลีในการเต้นคัฟเวอร์ครั้งนี้ เมื่อการเต้นได้สิ้นสุดลง โจอี้บอกว่าการแข่งขันประจำสัปดาห์นี้มีผู้ชนะสามคน ซึงเอมี่ เมลิสซ่า และฟรานเชสก้าเป็นผู้ชนะในครั้งนี้ ซึ่งผู้ชนะจะได้เลือกลูกทีมสองคนในการถ่ายภาพประจำสัปดาห์ ซึ่งเอมี่ได้เลือกบาร์บาร่าและลอร์เร็ตต้าอยู่ในทีม เมลิสซ่าได้เลือกเซลีนและกานี่อยู่ในทีมของเธอ และฟรานเชสก้าได้เลือกโมนิก้าและอแมนด้าอยู่ในทีม ส่วนเคียน่า เคบี รานิและทาห์เลียที่ไม่ได้ถูกเลือกโจอี้ได้ให้พวกเธอที่เหลือรวมกลุ่มโดยอัตโนมัติ หลังจากที่ทุกคนได้กลับมาถึงบ้านพักแล้ว พวกเธอก็ได้รับจดหมายจากจอร์จิน่าอีกครั้ง ซึ่งเป็น VTR จากตาฮิติที่ได้กล่าวทักทายผู้เข้าแข่งขันทุกคน พอถึงช่วงค่ำทาห์เลียและเคียน่าได้เกิดการกระทบกระทั่งกันขึ้น เคียน่าได้อธิบายบางสิ่งให้สาวๆที่อยู่ในวงสนทนาให้ฟังว่าเธอรุกรานบางคนที่นี่เพื่อให้เธอรู้สึกเข้มแข็งขึ้น ซึ่งสาวๆที่นั่งฟังอยู่ไม่อยากจะเข้าใจในสิ่งที่เธออธิบายเพราะพวกเธอไม่ได้มาเพื่อต่อสู้กับใครทั้งนั้น รุ่งขึ้นของอีกวัน ผู้เข้าแข่งขันทุกคนได้ไปถึงที่หมายซึ่งพวกเธอต้องถ่ายภาพประจำสัปดาห์โดยมีโจอี้, ไมค์ และซาง เบก รอพวกเธออยู่แล้ว หลังจากนั้นพวกเธอก็ได้แต่งหน้าทำผมและแต่งตัวเพื่อเริ่มการถ่ายภาพโดยได้แบ่งกลุ่มออกทั้งหมด 4 กลุ่มตามที่ได้แบ่งไว้ก่อนล่วงหน้าในการแข่งขันประจำสัปดาห์ ซึ่งแต่ละกลุ่มมีชื่อกลุ่ม สไตล์และสมาชิกในกลุ่มดังนี้ ในการถ่ายภาพ เอมี่, ลอร์เร็ตต้า และบาร์บาร่า ขาดโฟกัสในการถ่ายภาพร่วมกัน เมลิสซ่า, กานี่ และเซลีน ได้รับคำชมว่าทุกคนสามารถทำงานร่วมกันออกมาได้ดี ฟรานเชสก้า, โมนิก้า และอแมนด้า ได้รับคำชมในการโพสท่า แต่ถูกตำหนิว่า การแสดงออกทางสีหน้าดูว่างเปล่า ในขณะที่กลุ่มของ ทาห์เลีย, เคบี, รานี่ และเคียน่า ได้รับคำวิจารณ์หลายอย่างที่แตกต่างกันไป เมื่อกลับมาถึงบ้านพัก สาวๆจึงได้ร่วมฉลองวันเกิดให้กับ เซลีน ในห้องตัดสิน เอมี่, ลอร์เร็ตต้า และบาร์บาร่า ถูกตำหนิว่าทำออกมาได้ไม่ดีในการถ่ายภาพกลุ่ม โดย เอมี่ ถูกวิจารณ์อย่างหนักว่า ในภาพเธอดูขี้เกียจ และโพสท่าไม่ดีเท่าที่ควร ลอร์เร็ตต้า ถ่ายภาพออกมาไม่เชื่อมโยงระหว่างใบหน้ากับร่างกาย ในขณะที่ บาร์บาร่า ล้มเหลวในภาพถ่ายเป็นอย่างมาก ฟรานเชสก้า, โมนิก้า และอแมนด้า ได้รับคำชมในภาพกลุ่ม แต่เมื่อดูเป็นรายบุคคล มีเพียง ฟรานเชสก้า เท่านั้นที่ทำออกมาได้ดี ส่วน อแมนด้า เธอทำผลงานได้แย่ลงเมื่อเทียบกับครั้งที่แล้วเพราะเธอกระพริบตาตลอดเวลาในการถ่ายภาพ กลุ่มของเมลิสซ่า, กานี่ และเซลีน ได้รับคำชมอย่างมากในภาพถ่ายของพวกเธอ และกลุ่มสุดท้าย ทาห์เลีย, เคบี, รานี่ และเคียน่า ได้รับคำวิจารณ์หลายอย่างแตกต่างกัน แต่ เคียน่า ถูกตำหนิมากที่สุดว่า ท่าโพสของเธอดูอ่อนแอ และไม่หนักแน่น เมื่อถึงช่วงเวลาตัดสิน จอร์จิน่าได้เรียก เซลีน, กานี่ และเมลิสซ่า ออกมายืนตรงหน้าเธอ เนื่องจากกลุ่มของเธอทั้งสามคนทำผลงานได้ดีที่สุด ในขณะที่ เอมี่, อแมนด้า และเคียน่าต้องตกเป็นสามคนสุดท้าย ซึ่งพวกเธอทั้งสามคนเป็นคนที่ทำผลงานได้แย่ที่สุดในกลุ่มของตัวเอง และแล้ว จอร์จิน่าได้ให้โอกาส เอมี่ และอแมนด้า ได้แข่งขันต่อ นั่นหมายความว่า เคียน่าถูกคัดออกและต้องกลับบ้านไป ก่อนที่เธอจะออกจากบ้านพักไป เคียน่าได้เห็นเค้กวันเกิดของเธอวางไว้บนโต๊ะทานข้าว แต่เป็นที่น่าเสียดายที่เคียน่าไม่ได้อยู่ต่อในการฉลองวันเกิดของเธอและต้องออกจากบ้านพักไปก่อนที่สาวๆที่เหลือจะเดินทางกลับมา ซึ่งเคียน่าได้ตัดเค้กออกมากินหนึ่งชิ้นก่อนกลับบ้าน- ผู้ที่ถูกเรียกชื่อคนแรก: เมลิสซ่า ตัน, อายู กานี่ และ เดือง เซลีน - ผู้ที่ตกเป็นสามคนสุดท้าย: เอมี่ แบรดชอว์, อแมนด้า ชาน และ เคียน่า กูยอน - ผู้ที่ถูกคัดออก: เคียน่า กูยอน - ช่างถ่ายภาพ: ไมค์ โรเซนธอล - แขกรับเชิญพิเศษ: วิล เซบิน, ฮา ซัง-แพ็ก, ตาฮิติ (จากวีดีโอข้อความ)ตอนที่ 3 : The Girl Who Dreads a Makeover ตอนที่ 3 : The Girl Who Dreads a Makeover. หลังจากกลับมาถึงบ้านพัก สาวๆได้สังเกตเห็นว่ามีเค้กที่ถูกหั่นทิ้งไว้เพื่อที่จะใช้ฉลองวันเกิดให้กับ เคียน่า วางอยู่บนโต๊ะ ในขณะที่ เอมี่ และ อแมนด้า รู้สึกโล่งใจที่ปลอดภัยจากการตกเป็นสามคนสุดท้าย แต่ก็รู้สึกเศร้าที่ เคียน่า ต้องถูกส่งกลับบ้าน สาวๆจึงจุดเทียนร่วมอวยพรวันเกิดให้กับเคียน่าและกินเค้กทั้งหมดร่วมกันโดยที่เคียน่าไม่ได้อยู่ในบ้านแล้ว เช้าวันต่อมา สาวๆได้รับถุงของขวัญจาก เทรเซมเม่ ซึ่งมีแชมพู ครีมนวดผม สเปรย์ใส่ผม เครื่องประดับผม และไดร์เป่าผมอยู่ในนั้น จากนั้น จึงได้รับจดหมายจาก จอร์จิน่า ว่าพวกเธอทั้งหมดจะต้องได้รับการแปลงโฉม เมื่อสาวๆเดินทางมาถึงร้านทำผม พวกเธอได้พบกับ โจอี้, จอร์จิน่า และสไตลิสต์มืออาชีพจาก เทรเซมเม่ ลอร์ด รามอส โดยมีการพูดคุยสั้นๆเกี่ยวกับการแปลงโฉม อาทิเช่น บาร์บาร่า ถูกหลอกจากจอร์จิน่า ว่าเธอจะต้องถูกโกนผม จนทำให้บาร์บาร่าเสียใจถึงกับร้องไห้ออกมา แต่จริงๆเพียงแค่ตัดผมให้สั้นลงเท่านั้น เมลิสซ่า จะถูกตัดผมสั้นทรงภูติน้อย ทาห์เลีย จะได้ตัดผมบ๊อบและย้อมสีสตรอเบอร์รี่บลอนด์ และเอมี่ จะได้รับการตัดเพิ่มหน้าม้า ซึ่งสาวๆส่วนใหญ่ต่างพอใจกับการแปลงโฉมของตนเอง การถ่ายภาพในสัปดาห์นี้ พวกเธอได้เดินทางมายังสตูดิโอ และพบกับ โจอี้ และ โอลาฟ มิลเลอร์ ช่างภาพในครั้งนี้ โดยโจอี้ได้บอกว่า เส้นผมของพวกเธอจะเป็นหนึ่งในความงาม ที่จะได้รับการจับคู่กับ เครื่องประดับอัญมณีที่มีเสน่ห์ ในระหว่างการแต่งหน้าทำผม ฟรานเชสก้าและลอร์เร็ตต้าสังเกตได้ว่า รานี่ รู้สึกไม่ค่อยสบาย และรีบไปห้องน้ำเพื่ออาเจียนออกมา ทำให้โจอี้ ต้องเรียกหมอมาเพื่อดูอาการของเธอ และเนื่องจากเธอเป็นไข้หวัด เธอจึงถูกฉีดยาสามเข็ม และนอนพัก ในการถ่ายภาพนั้น เอมี่ ทำให้โจอี้และช่างภาพ ประทับใจเป็นอย่างมาก บาร์บาร่า ดูแข็งทื่อในการถ่ายภาพ และได้สารภาพว่าเธอจะรู้สึกอึดอัดทุกครั้งที่ต้องทาลิปสติกสีแดง เคบี เคลื่อนไหวได้ดีแต่สีหน้าดูว่างเปล่า กานี่ โพสท่ามากเกินไป โมนิก้า, อแมนด้า, ฟรานเชสก้า และเซลีน ทำได้ดีในการถ่ายภาพ ทาห์เลีย ดูเหมือนนักแสดงมากกว่านางแบบ และดูน่าเบื่อ เมลิสซ่า เริ่มต้นการถ่าย ดูเป็นแค็ตตาล็อกมากเกินไป แต่หลังจากถูกตำหนิจึงทำออกมาได้ดี ลอร์เร็ตต้า ต้องพยายามอย่างหนัก เนื่องจากเธอสับสนกับโจทย์ของการถ่ายภาพ ซึ่งเธอไม่เข้าใจในการโพสแบบแฟชั่นชั้นสูง และรานี่ ที่ทำออกมาได้ไม่ดีในการถ่ายภาพเช่นเดียวกัน ในห้องตัดสิน เมลิสซ่า, เซลีน, โมนิก้า, ฟรานเชสก้า และเอมี่ ได้รับการตอบรับที่ดีจากคณะกรรมการ รวมถึง อแมนด้า, กานี่ และทาห์เลีย ที่ได้รับคำวิจารณ์ด้านบวกเช่นเดียวกัน ในขณะที่ บาร์บาร่า, รานี่, เคบี และลอร์เร็ตต้า ได้รับคำวิจาณ์ด้านลบ เมื่อถึงช่วงเวลาตัดสิน เอมี่ ได้ถูกเรียกชื่อเป็นคนแรกจากภาพที่สวยงามที่สุด ซึ่งแก้ตัวจากคราวที่แล้ว และเนื่องจากการที่คิดมากเกินไป และไม่เข้าใจเกี่ยวกับความเป็นแฟชั่นชั้นสูง ทำให้ลอร์เร็ตต้า ต้องตกเป็นสองคนสุดท้ายร่วมกับ รานี่ ที่กรรมการสงสัยว่า เธอจะขาดคุณสมบัติการเป็นสุดยอดนางแบบ และขาดการผลักดันตัวเองให้มากกว่านี้ สุดท้ายแล้ว จอร์จิน่า ได้มอบโอกาสแก้ตัวอีกครั้ง กับ ลอร์เร็ตต้า รานี่ จึงต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: เอมี่ แบรดชอว์ - ผู้ที่ตกเป็นสองคนสุดท้าย: ลอร์เร็ตต้า โจว และ รานี่ รามาดานี่ - ผู้ที่ถูกคัดออก: รานี่ รามาดานี่ - ช่างถ่ายภาพ: โอลาฟ มิลเลอร์ - แขกรับเชิญพิเศษ: ลอร์ด รามอสตอนที่ 4 : The Girl with a Broken Heart ตอนที่ 4 : The Girl with a Broken Heart. หลังจากการตัดสินครั้งล่าสุด เมื่อพวกเธอกลับถึงบ้านพัก จึงพบกับจดหมาย จาก รานี่ ที่ถูกคัดออกจากการแข่งขัน ทำให้ ทาห์เลียและกานี่ รู้สึกเสียใจเป็นอย่างมาก เนื่องจากพวกเธอเป็นตัวแทนของประเทศอินโดนีเซียเหมือนกัน ต่อมา สาวๆได้เดินทางมาที่ ไลม์ เล้าจน์ และได้พบกับ จอร์จิน่า และ ช่างแต่งหน้ามืออาชีพจาก M.A.C โดยพวกเธอจะได้แข่งขันแต่งหน้า เพื่อสร้างรูปลักษณ์ใหม่ที่ร้อนแรงให้กับ เทรนด์ ปี2015 ในฤดูใบไม้ผลิ/ฤดูร้อน โดยสาวๆได้ทำการจับคู่กัน ซึ่งมีเพียง กานี่ เท่านั้นที่ไม่มีคู่ เธอจึงต้องจับคู่กับ ช่างแต่งหน้าในสตูดิโอ ซึ่งสาวๆจะต้องแต่งหน้าตามลุคส์ ดังนี้ หลังจากการแข่งขันจบลง ผู้ที่ทำได้ดีที่สุด คือ ลอร์เร็ตต้า โดยเธอจะได้ช็อปปิ้งอย่างสนุกสนาน กับเครื่องสำอาง M.A.C โดยเธอได้ร่วมแบ่งปันรางวัลกับ เคบี ที่จับคู่กับเธออีกด้วย หลังจากการแข่งขันสาวๆส่วนใหญ่ในบ้าน โดยเฉพาะอย่างยิ่ง เมลิสซ่า พบว่า ในบ้านพักของพวกเธอนั้นรกและสกปรกเป็นอย่างมาก ต่อมา โจอี้ ได้เข้ามาหากับสาวๆถึงบ้านพัก เพื่อให้คำปรึกษาต่างๆ และโมนิก้า ได้ร้องไห้ออกมา เนื่องจากเธอคิดว่าการแข่งขันกดดันเป็นอย่างมาก และเธอยังไม่เคยชนะการแข่งขันชิงรางวัล หรือถ่ายภาพได้ดีที่สุดแม้แต่ครั้งเดียว หลังจากนั้น สาวๆได้เดินทางมายัง แมนฮัตตัน บาร์ โดยโจอี้ ได้แนะนำให้รู้จักกับ ปีเตอร์ ซัม ซึ่งเป็นดีไซน์เนอร์จาก แมนฮัตตัน ซึ่งจะมาร่วมเป็นผู้กำกับการถ่ายภาพ ในคอนเซ็ปต์ความรัก เร่าร้อน และโรแมนติก โดยพวกเธอจะได้ถ่ายภาพร่วมกับ นายแบบชาย วิลเลียมส์ ในการถ่ายภาพ สาวๆส่วนใหญ่ต้องพยายามอย่างหนัก โดยเฉพาะอย่างยิ่ง ลอร์เร็ตต้า, เซลีน, ฟรานเชสก้า และบาร์บาร่า ซึ่งบาร์บาร่า ได้บอกว่า นายแบบมีลักษณะเหมือนกับแฟนเก่าของเธอ ในขณะที่ เอมี่, โมนิก้า, อแมนด้า และเมลิสซ่า ต่างทำออกมาได้อย่างน่าประทับใจ ในห้องตัดสิน โมนิก้า, อแมนด้า, เคบี และเอมี่ ได้รับคำชมอย่างมากในภาพถ่ายของพวกเธอ ในขณะที่ สาวๆส่วนใหญ่ ต่างได้รับคำวิจารณ์ในด้านลบ และในครั้งนี้ โมนิก้า สามารถทำให้กรรมการประทับใจกับภาพถ่ายที่ออกมา เซ็กซี่และดูเป็นแฟชั่นมากที่สุด เธอจึงถูกเรียกชื่อเป็นคนแรก ทิ้งให้ เซลีน, ฟรานเชสก้า และลอร์เร็ตต้า ต้องตกเป็นสามคนสุดท้าย เนื่องมาจาก เซลีน ที่มีศักยภาพเต็มเปี่ยม แต่เมื่อถ่ายภาพออกมาแล้ว กลับดูไม่มีความเป็นนางแบบ ฟรานเชสก้า ถ่ายภาพในครั้งนี้ออกมาดูเป็น แคตตาล็อก และลอร์เร็ตต้า ที่ยังคงคิดมากเกินไป และดูพยายามจนทำให้ถ่ายภาพออกมาได้ไม่ดี ซึ่ง ฟรานเชสก้า ได้รับโอกาสอีกครั้งในการแข่งขัน และเป็นที่น่าตกใจ เมื่อ จอร์จิน่า เผยว่า ไม่มีภาพเหลืออยู่ในมือแล้ว ซึ่งนั่นทำให้ เซลีน และลอร์เร็ตต้า ต้องถูกคัดออกจากการแข่งขันทั้งคู่- ผู้ที่ถูกเรียกชื่อคนแรก: โมนิก้า ซานตา มาเรีย - ผู้ที่ตกเป็นสามคนสุดท้าย: เดือง เซลีน, ฟรานเชสก้า ลากัว และ ลอร์เร็ตต้า โจว - ผู้ที่ถูกคัดออก: เดือง เซลีน และ ลอร์เร็ตต้า โจว - ช่างถ่ายภาพ: อแมนด้า ลิม - แขกรับเชิญพิเศษ: บีโน่ ลิม, ปีเตอร์ ซัมตอนที่ 5 : The Girl with a Killer Smile ตอนที่ 5 : The Girl with a Killer Smile. สาวๆที่เหลือทั้ง 9 คน กลับจากการคัดออกครั้งล่าสุด ที่เซลีน และลอร์เร็ตต้า ถูกคัดออกทั้งสองคน ทำให้พวกเธอต่างเศร้าและเสียใจเป็นอย่างมาก โดยเฉพาะ กานี่ ที่รู้สึกว่า ฟรานเชสก้า ควรจะกลับบ้านมากกว่า เซลีน ต่อมา สาวๆได้เดินทางมาพบกับ จอร์จิน่า และ ดร.เซซิล อินฟานทาโด้ เพื่อให้คำแนะนำเกี่ยวกับรอยยิ้มที่จะทำให้ถ่ายภาพออกมาได้อย่างสมบูรณ์แบบ และสาวๆยังได้ทดสอบการแสดงร่วมกับดีเจที่มีชื่อเสียงชาวอินโดนีเซีย แดเนียล มานันต้า อีกด้วย อแมนด้า พบกับปัญหาอีกครั้ง เมื่อเธอไม่สามารถแสดงอารมณ์โมโหได้ และจบลงด้วยการที่เธอปฏิเสธที่จะทำมัน หลังจากนั้น สาวๆได้พบกับ จอร์จิน่า อีกครั้ง ซึ่งมาพร้อมกับ อเล็กซ์ เพอร์รี่ โดยการแข่งขันครั้งนี้ พวกเธอจะต้องถ่ายภาพเซลฟี่ ในโทรศัพท์มือถือ แต่จะต้องถ่ายร่วมกับ บุคคลทั่วไปด้วย สาวๆจึงได้วิ่งเข้าไปในห้างสรรพสินค้า เพื่อหาชายหนุ่มหน้าตาดี มาถ่ายภาพด้วย ซึ่งในที่สุดแล้ว บาร์บาร่า เป็นผู้ชนะการแข่งครั้งนี้ รางวัลของเธอ คือ จะได้ไปรับประทานอาหารค่ำ ร่วมกับ แดเนียล มานันต้า แบบสองต่อสอง การถ่ายภาพในครั้งนี้จะเกี่ยวกับการโชว์รอยยิ้ม เพื่อถ่ายภาพให้กับ ยาสีฟัน โคลสอัพ ไดมอนด์ แอทแทรคชั่น กานี่ ทำออกมาได้ไม่ดีในตอนแรก แต่เธอก็สามารถกลับลำมาถ่ายภาพได้อย่างสวยงาม รวมถึง เอมี่, บาร์บาร่า, เคบี, เมลิสซ่า, และโมนิก้า ก็ต่างทำออกมาได้ดีเช่นเดียวกัน ในขณะที่ อแมนด้า และฟรานเชสก้า ต้องพยายามอย่างหนักในการถ่ายภาพ ในห้องตัดสิน เอมี่, บาร์บาร่า, กานี่, เมลิสซ่า และโมนิก้า ได้รับคำชมเชยในภาพถ่ายเป็นอย่างมาก ในขณะที่ ทาห์เลีย และ เคบี ก็ได้รับคำวิจารณ์ในแง่บวกเช่นเดียวกัน ซึ่งในสัปดาห์นี้ กรรมการคิดว่า ภาพของ กานี่ และโมนิก้า เป็นภาพที่โดดเด่นที่สุด และภาพของโมนิก้า ได้ถูกเลือกให้เป็นภาพสำหรับใช้ในโฆษณาจริง ของโคลสอัพ ทิ้งให้ ฟรานเชสก้า และ อแมนด้า ต้องตกเป็นสองคนสุดท้าย เนื่องมาจาก กรรมการคิดว่า ฟรานเชสก้า ยังคงถ่ายภาพออกมาดูเป็นแคตตาล็อกอีกครั้ง และกรรมการได้ให้โอกาสกับเธอหลายครั้งแล้ว และ อแมนด้า ที่ในครั้งนี้แสดงออกมาว่าขาดความพยายาม จนทำให้ถ่ายภาพออกมาแย่ที่สุด และมีลุคส์ที่ดูไม่หลากหลาย จอร์จิน่า จึงให้เธอแสดงอารมณ์โกรธออกมา โดยจะลงที่ใครก็ได้ ในห้องตัดสิน เธอจึงได้ตำหนิ แดเนียล มานันต้า ที่ต่อว่า ภาพของเธอแย่ที่สุดในกลุ่ม อย่างไรก็ตาม อแมนด้าได้รับโอกาสแก้ตัวอีกครั้ง ทำให้ ฟรานเชสก้า ต้องถูกส่งกลับบ้าน- ผู้ที่ถูกเรียกชื่อคนแรก: โมนิก้า ซานตา มาเรีย - ผู้ที่ตกเป็นสองคนสุดท้าย: ฟรานเชสก้า ลากัว และ อแมนด้า ชาน - ผู้ที่ถูกคัดออก: ฟรานเชสก้า ลากัว - ช่างถ่ายภาพ: ไมค์ โรเซนธอล - แขกรับเชิญพิเศษ: ดร.เซซิล อินฟานทาโด้, แดเนียล มานันต้าตอนที่ 6 : The Girl Who Ran Out Of Luck ตอนที่ 6 : The Girl Who Ran Out Of Luck. ในสัปดาห์นี้ สาวๆที่เหลือ แปดคนสุดท้าย ได้ถูกพามาพบกับ โจอี้ และ เม็กน่า มิสทรี่ ผู้กำกับแฟชั่น จาก ซาโลร่า ซึ่งได้มาให้คำแนะนำสาวๆเกี่ยวกับการสร้างสไตล์การแต่งตัว และสาวๆจะได้แข่งขันกันเลือกชุดตามสไตล์ จากโจทย์ที่ได้รับ โดยพวกเธอถูกจับคู่กัน ดังนี้ ทาห์เลีย เป็นผู้ที่แต่งตัวออกมาได้ตรงกับโจทย์ที่สุด จึงเป็นผู้ชนะการแข่งขันในครั้งนี้ รางวัลของเธอคือ จะได้เวลาเพิ่มพิเศษ ห้านาทีในการถ่ายภาพครั้งต่อไป แต่เธอจะต้องเลือก ห้านาทีนั้นมาจากสาวๆที่เหลือ ซึ่งเธอได้เลือกเอามาจาก โมนิก้า เนื่องจากเธอคิดว่า เป็นคู่แข่งที่น่ากลัว เนื่องจากเธอได้รับการถูกเรียกชื่อคนแรกมาแล้วถึง สองครั้งติดกัน ในการถ่ายภาพครั้งนี้ พวกเธอจะได้ถ่ายแฟชั่นเซ็ทให้กับ ซาโลรา โดยแต่ละคนจะต้องถ่ายถึง สามชุด โดยโจอี้ จะเป็นผู้จับเวลา ทาห์เลีย ได้เวลาถ่ายภาพมากที่สุดถึง ยี่สิบนาที ในขณะที่คนอื่นๆได้เพียง สิบห้านาที และโมนิก้า มีเพียง สิบนาทีเท่านั้น อแมนด้า กระพริบตาในระหว่างการถ่ายภาพอีกครั้ง ในขณะที่ บาร์บาร่า ตีโจทย์ไม่แตกและดูสับสน เมลิสซ่า ขาดอารมณ์ที่หลากหลาย และโมนิก้า ที่รู้สึกเครียด จนทำให้ถ่ายภาพออกมาไม่ดี เคบี, เอมี่ และ กานี่ ทำออกมาได้น่าประทับใจ และถึงแม้ว่า ทาห์เลีย จะได้เวลามากที่สุด แต่กลับต้องพยายามอย่างหนักในการถ่ายภาพ ในห้องตัดสิน บาร์บาร่า, อแมนด้า, โมนิก้า และทาห์เลีย ได้รับคำวิจารณ์ในด้านลบอย่างหนักจากคณะกรรมการ เมลิสซ่า ถ่ายภาพออกมาเป็นแฟชั่นชั้นสูงมากเกินไป เพราะโจทย์ที่กำหนดไว้เป็นการถ่ายแบบแคตตาล็อก กานี่, เอมี่ และเคบี ทำให้กรรมการประทับใจกับภาพถ่ายที่ออกมาดีที่สุด และกานี่ เป็นผู้ที่ถูกเรียกชื่อคนแรก โดยภาพของเธอ จะได้เป็นภาพโฆษณาแคมเปญจน์ใหม่ของ ซาโลรา ในขณะที่ บาร์บาร่า โพสท่าถ่ายภาพออกมาเชย และดูแก่กว่าความเป็นจริง กับ โมนิก้า ที่กดดันและรู้สึกเครียดตลอดการถ่ายภาพเนื่องจากมีเวลาถ่ายภาพน้อยกว่าคนอื่นๆ จนทำให้ภาพออกมาแย่ที่สุด ทั้งคู่ จึงตกเป็นสองคนสุดท้าย อย่างไรก็ตาม จอร์จิน่า เผยว่า จะไม่มีการคัดออกในสัปดาห์นี้ โดยเธอทั้งสองจะได้รับโอกาสแก้ตัวอีกครั้ง แต่การถ่ายภาพครั้งต่อไป พวกเธอจะได้ถ่ายภาพเพียงแค่ สิบเฟรมเท่านั้น- ผู้ที่ถูกเรียกชื่อคนแรก: อายู กานี่ - ผู้ที่ตกเป็นสองคนสุดท้าย: โมนิก้า ซานตา มาเรีย และ บาร์บาร่า คัตสึกิ - ผู้ที่ถูกคัดออก: ไม่มี - ช่างถ่ายภาพ: โจเอล ลิม - แขกรับเชิญพิเศษ: เม็กน่า มิสทรี่ตอนที่ 7 : The Girl Who Finally Cracks ตอนที่ 7 : The Girl Who Finally Cracks. หลังจากการคัดออกครั้งล่าสุด กานี่ รู้สึกดีใจเป็นอย่างมาก เพราะเธอไม่ต้องการให้ บาร์บาร่า ถูกคัดออกจากการแข่งขัน ในขณะที่ โมนิก้า ได้ตัดสินใจเผชิญหน้าเรื่องที่ ทาห์เลีย ได้เลือกที่จะดึงเวลาการถ่ายแบบมาจากเธอ ซึ่งทาห์เลีย ได้ตอบไปว่า เป็นเพราะสาวๆส่วนใหญ่คิดว่า โมนิก้า คือคู่แข่งในการแข่งขันที่แข็งแกร่งคนหนึ่ง ต่อมา สาวๆได้เดินทางมายังสวนสาธารณะ และได้พบกับ โจอี้ และแขกรับเชิญพิเศษ คาร่า จี.แมครอย สุดยอดนางแบบและพิธีกรชื่อดัง ซึ่งจะมาสอนให้สาวๆเรียนรู้เกี่ยวกับ การโพสท่า ในแบบต่างๆ โดยพวกเธอ ได้ถูกแบ่งคู่ให้ฝึกกันดังนี้ อแมนด้า ดูไม่ตั้งใจฝึก และหัวเราะตลอด ทำให้ เมลิสซ่า โดดเด่นกว่าในการโพสท่า เอมี่และบาร์บาร่า โพสท่าไม่เชื่อมโยงกัน กานี่ ไม่อยากจับคู่กับโมนิก้า แต่พวกเธอก็ทำออกมาได้ดี เคบีและทาห์เลีย ทำออกมาได้ดีในการใช้สายตาเชื่อมโยงระหว่างกัน หลังจากนั้น พวกเธอจะได้แข่งขันกันโพสท่า ขณะที่ต้องเล่น ฮูลาฮูป ไปด้วย เคบี, เมลิสซ่า, ทาห์เลีย, กานี่ และบาร์บาร่า ทำออกมาได้ดี ในขณะที่ เอมี่, โมนิก้า และอแมนด้า ทำได้แย่ ซึ่งคนที่ทำออกมาได้ดีที่สุด คือ เมลิสซ่า โดยเธอจะได้รางวัลคือ การโทรศัพท์หาคนที่เธอรัก ต่อมา โจอี้ ได้เข้ามาหาสาวๆที่บ้านพัก และได้พบว่า ในบ้านสกปรก และเลอะเทอะเป็นอย่างมาก จึงให้สาวๆทำความสะอาด โดยโจอี้ ยังได้บอกว่า พวกเธอจำเป็นที่จะต้องรักษาความสะอาดของสภาพแวดล้อมให้มากกว่านี้ เพื่อที่จะช่วยชำระล้างจิตใจ สำหรับการถ่ายแบบทุกๆครั้ง การถ่ายภาพในสัปดาห์นี้ พวกเธอได้พบกับ ผู้บริหารของ รถยนต์ ซูบารุ เกล็น ตัน โดยผู้ที่ถ่ายภาพได้ดีที่สุดในครั้งนี้ จะได้เป็น ตัวแทนสินค้าคนใหม่ ของซูบารุ โดยพวกเธอยังได้พบกับ โจดิลลี่ เพนเดร และ นาตาลี พิคเคิลส์ ตัวแทนผู้เข้าแข่งขันจากฤดูกาลที่แล้ว มาโชว์ในรูปร่าง ที่ถูกเพ้นท์ตัวด้วยสี และให้คำแนะนำกับสาวๆ โดยพวกเธอ ได้รับสีรถ และธีมที่จะต้องถ่ายคู่ดังนี้ โมนิก้า, บาร์บาร่า, กานี่ และเคบี ทำออกมาได้อย่างน่าประทับใจ ในขณะที่ เอมี่, ทาห์เลีย, เมลิสซ่า และอแมนด้า ทำออกมาได้แย่ ในห้องตัดสิน เคบี และกานี่ ได้รับคำวิจารณ์ในด้านบวกจากคณะกรรมการ และถึงแม้ว่า โมนิก้า และบาร์บาร่า จะได้ถ่ายภาพเพียงแค่ 10 เฟรม เท่านั้น แต่ภาพของพวกเธอ กลับออกมาโดดเด่นมากที่สุด พวกเธอจึงได้ถูกเลือกให้เป็น ตัวแทนสินค้าคนใหม่ ของ ซูบารุ ในขณะที่ อแมนด้า ถ่ายภาพออกมาได้ดี แต่ก็เป็นอีกครั้ง ที่เธอถูกตำหนิในเรื่องของการกระพริบตาบ่อยเกินไป เอมี่ ถูกวิจารณ์เรื่องของขาดอารมณ์สีหน้าที่หลากหลาย และดูไม่ขายสินค้า เมลิสซ่า ถ่ายภาพออกมาไม่ตรงกับโจทย์ที่ได้รับ เธอจึงถูกตำหนิอย่างหนัก ทำให้เธอตกเป็นสองคนสุดท้าย ร่วมกับ ทาห์เลีย ที่คิดมากเกินไป จนทำให้ถ่ายภาพออกมาได้ไม่ดี เนื่องจากเธอได้ปฏิเสธที่จะใส่ชุดชั้นในในการถ่ายภาพ ซึ่งสุดท้ายแล้ว จอร์จิน่า ได้ยื่นภาพให้กับทาห์เลีย จึงทำให้ เมลิสซ่า ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: โมนิก้า ซานตา มาเรีย - ผู้ที่ตกเป็นสองคนสุดท้าย: เมลิสซ่า ตัน และ ทาห์เลีย ราจิ - ผู้ที่ถูกคัดออก: เมลิสซ่า ตัน - ช่างถ่ายภาพ: เยสเปอร์ แมครอย - แขกรับเชิญพิเศษ: คาร่า กรอแกน แมครอย, เกล็น ตัน, โจดิลลี่ เพนเดร, นาตาลี พิคเคิลส์ตอนที่ 8 : The Girl On A Mission ตอนที่ 8 : The Girl On A Mission. สาวๆกลับถึงบ้านพัก หลังจากการตัดสินครั้งก่อน และต่างรู้สึกเสียใจที่ เมลิสซ่า ถูกคัดออกจากการแข่งขัน โดยเฉพาะอย่างยิ่ง เคบี ที่สนิทกับเธอที่สุด โดยตอนนี้สาวๆในบ้าน ได้แบ่งออกเป็นสองกลุ่มอย่างชัดเจน ในขณะที่ เอมี่ รู้สึกไม่พอใจ ที่ทาห์เลีย ยังได้อยู่ต่อในการแข่งขัน แทนที่เมลิสซ่า หลังจากนั้น ทาห์เลีย ได้พบกับความผิดปกติในหน้าอกของเธอ ซึ่งเธอได้สงสัยว่าอาจจะเป็น โรคมะเร็งเต้านม ที่คุณแม่และคุณยายของเธอ ได้เคยมาเป็นมาก่อน และเสียชีวิตไปแล้ว เธอจึงได้เดินทางมาตรวจที่โรงพยาบาลเมาทส์ อลิซาเบธ ต่อมา สาวๆได้เดินทางมาที่ โซฟิเทล สิงคโปร์ เซนโตซ่า รีสอร์ทแอนด์สปา และพบกับ จอร์จิน่า และ สไตลิสต์จากเทรเซมเม่ จีโอวานนี่ ไวฮายัก โดยได้แนะนำให้พวกเธอรู้จักกับ เทรนด์ทรงผมล่าสุด จากเวทีเดินแบบนานาชาติ ในปี 2015 โดยพวกเธอจะมีเวลาแค่ 30 นาที เท่านั้น ในการสร้างลุคส์ในแบบที่แตกต่างกัน ดังนี้ การตัดสิน พวกเธอจะต้องเดินแบบในชุดที่ถูกจัดเตรียมไว้ให้ โดยส่วนใหญ่สาวๆทำออกมาได้เป็นอย่างดี และ โมนิก้า เป็นผู้ที่ทำได้ดีที่สุด เธอจึงได้รางวัลเป็นสิทธิ์คุ้มกัน การคัดออก ในการตัดสินครั้งต่อไป ในการถ่ายแบบ ในสัปดาห์นี้ พวกเธอจะต้องถ่ายภาพกันในสถานที่ต่างๆ ของในเมือง โดยจะโชว์เส้นผมให้ออกมาดูสวยงาม และเป็นแฟชั่นชั้นสูง โดยได้ นักร้องชื่อดัง ชาวอินโดนีเซีย แอนเดียน ไอสยาห์ มาให้คำปรึกษาในการถ่ายภาพ และมี เจซ สมิธ เป็นช่างถ่ายภาพในสัปดาห์นี้ ทาห์เลีย ได้ถ่ายทอดผลงานออกมาได้อย่างน่าประทับใจมาก กานี่ แม้ตอนแรกเธอทำได้ไม่ดีนัก แต่ก็ทำผลงานได้ดีขึ้นในช่วงหลัง อแมนด้า ต้องพยายามอย่างหนักในการแสดงสีหน้าและต้องถ่ายภาพให้เสร็จสิ้นก่อนที่ฝนจะตกลงมา โมนิก้า ต้องควบคุมสีหน้าในการถ่ายภาพ เคบี หามุมภาพที่สวยได้ยากเพราะบางช็อตของเธอดูขาดๆเกินๆ เอมี่ และบาร์บาร่า ก็ทำผลงานได้ดีเช่นกัน ในห้องตัดสิน ทาห์เลีย ได้รับคำชมจากกรรมการเป็นอย่างมาก กานี่, เอมี่ และบาร์บาร่า ได้รับคำวิจารณ์ที่ดีจากกรรมการเช่นกัน อแมนด้า ถูกติเรื่องคอที่ดูเกร็งเกินไป โมนิก้า แม้เธอได้รับได้รับสิทธิ์คุ้มกันที่ได้อยู่ต่อ แต่ก็ถูกติเรื่องรอยยิ้มของเธอ ในขณะที่ เคบี ทำผลงานได้แย่ลง โดยในการตัดสินครั้งนี้กรรมการได้พูดว่าเป็นการตัดสินใจที่ยากมาก และ ทาห์เลีย เป็นผู้ที่ถูกเรียกชื่อเป็นคนแรก ซึ่งเธอยังจะได้เดินนำ ในเทรเซมเม่ รันเวย์โชว์ 2015 อีกด้วย ส่วน เคบี ที่มีพัฒนาการในการแข่งขันที่ดี แต่ในครั้งนี้ทำได้แย่กว่าทุกครั้งที่ผ่านมา และ อแมนด้า ที่ทำผลงานออกมาอย่างไม่เสมอต้นเสมอปลาย และกรรมการยังสงสัยว่า เธอจะมีคุณสมบัติพอที่จะเป็น สุดยอดนางแบบ ได้หรือไม่ เธอทั้งสองคนจึงตกเป็นสองคนสุดท้าย อย่างไรก็ตาม จอร์จิน่า ได้ให้โอกาส อแมนด้า เป็นครั้งที่สาม เคบี จึงต้องถูกคัดออกจากการแข่งขัน- ผู้ที่ถูกเรียกชื่อคนแรก: ทาห์เลีย ราจิ - ผู้ที่ตกเป็นสองคนสุดท้าย: "เคบี" คริสทีน บาร์โลว์ และ อแมนด้า ชาน - ผู้ที่ถูกคัดออก: "เคบี" คริสทีน บาร์โลว์ - ช่างถ่ายภาพ: เจซ สมิธ - แขกรับเชิญพิเศษ: จีโอวานนี่ ไวฮายัก, แอนเดียน ไอสยาห์ตอนที่ 9 : The Girl Who Flew To The Top ตอนที่ 9 : The Girl Who Flew To The Top. เมื่อกลับถึงบ้านพัก จากห้องตัดสินครั้งก่อน กานี่ รู้สึกว่าไม่ยุติธรรมที่ เคบี ได้ถูกตัดสินให้ออกจากการแข่งขัน ในขณะที่ อแมนด้า กลับได้รับโอกาสให้แก้ตัวอีกครั้ง เนื่องจากเธอตกเป็นสองคนสุดท้ายมาแล้ว ถึงสามครั้ง ซึ่ง บาร์บาร่า ก็ได้เผยความในใจออกมาว่า เป็นเพราะ อเล็กซ์ เพอร์รี่ ชื่นชอบเธอ ทำให้ตอนนี้ภายในบ้าน ได้แบ่งออกเป็นสองกลุ่มอย่างชัดเจนคือกลุ่มของ กานี่, ทาห์เลีย และบาร์บาร่า กับกลุ่มโมนิก้า, อแมนด้า และเอมี่ ต่อมา สาวๆได้เดินทางมาพบกับโจอี้ ซึ่งได้แนะนำให้พวกเธอรู้จักกับ แชมป์เปี้ยนโลก ยิวยิตสู ชาวบราซิล บรูโน่ พุชชี่ และ รองประธาน ริช แฟรงคลิน เพื่อให้ทดสอบการต่อยมวย และการออกกำลังกาย สำหรับการเป็นนางแบบ หลังจากนั้น พวกเธอจะได้แข่งขันชิงรางวัล โดยการขึ้นไปโพสท่ากลางอากาศ แบบยิมนาสติก บนวงแหวนที่แขวนอยู่ โดยได้ หมิง เหลียง มาเป็นผู้สาธิตการโพสท่า ซึ่งท้ายที่สุดแล้ว บาร์บาร่า สามารถทำออกมาได้อย่างสวยงาม และโพสท่าได้ดูแข็งแรงที่สุด เธอจึงเป็นผู้ชนะการแข่งขันครั้งนี้ โดยเธอจะได้ไปสปา ทรีทเมนท์ ซึ่งได้เลือก กานี่ เพื่อไปสปาร่วมกันกับเธอด้วย เมื่อกลับมาถึงบ้านพัก ทาห์เลีย จึงรู้สึกอึดอัด ที่จะต้องพูดคุย และอยู่กับกลุ่มของโมนิก้าตามลำพัง สาวๆได้เดินทางมาถ่ายภาพประจำสัปดาห์ โดยในครั้งนี้ พวกเธอจะได้ใส่บังเหียน และถ่ายภาพกันกลางอากาศ โดยสวมชุดราตรีที่ออกแบบโดย อเล็กซ์ เพอร์รี่ อแมนด้า, โมนิก้า และบาร์บาร่า ทำออกมาได้อย่างน่าประทับใจ ในการโพสท่าที่สวยงาม และดูแข็งแรง เอมี่ ก็ทำได้ดีเช่นเดียวกัน แต่ถูกตำหนิว่า ดูไม่ออกจากจุดปลอดภัย ในขณะที่ กานี่ และ ทาห์เลีย ต่างต้องพยายามกันอย่างหนัก เมื่อพวกเธอกลับมาถึงบ้านพัก เอมี่คาดหวังที่จะได้เป็นสามคนสุดท้ายร่วมกับ อแมนด้า และโมนิก้า ในขณะที่ กานี่ รู้สึกกดดันกับการถ่ายภาพครั้งล่าสุด และเธอคิดว่าต้องกลับบ้านในเร็วๆนี้แน่ ทาห์เลีย ได้ให้กำลังใจ กานี่ ว่า เธอต้องอยู่ต่อและชนะให้ได้ ในห้องตัดสิน กรรมการต่างชื่นชมภาพของ อแมนด้า, โมนิก้า และบาร์บาร่า เป็นอย่างมาก โดยเฉพาะอย่างยิ่ง อแมนด้า ที่สามารถกลับมาทำผลงานได้ดีอีกครั้ง เอมี่ ได้รับคำวิจารณ์ที่ดีเช่นเดียวกัน แต่ถูกตำหนิว่า ยังดูไม่พยายามมากพอ ทาห์เลีย ถ่ายภาพออกมาดูเตี้ย ซึ่งกรรมการได้รู้สึกกังวลกับความสูงของเธอในการเป็นสุดยอดนางแบบ ทำให้เธอตกเป็นสองคนสุดท้ายร่วมกับ กานี่ ที่ทำผลงานได้ดีมาโดยตลอด แต่ในครั้งนี้ ภาพของเธอทำให้กรรมการผิดหวังเป็นอย่างมาก ซึ่งในที่สุด ผลงานที่ผ่านมาได้ช่วยเธอไว้ กานี่ ได้รับโอกาสอีกครั้ง ทาห์เลีย จึงต้องถูกคัดออกจากการแข่งขัน- ผู้ที่ถูกเรียกชื่อคนแรก: อแมนด้า ชาน - ผู้ที่ตกเป็นสองคนสุดท้าย: อายู กานี่ และ ทาห์เลีย ราจิ - ผู้ที่ถูกคัดออก: ทาห์เลีย ราจิ - ช่างถ่ายภาพ: เจซ สมิธ - แขกรับเชิญพิเศษ: บรูโน่ พุชชี่, ริช แฟรงคลิน, หมิง เหลียง, เค็นเน็ธ โกห์ตอนที่ 10 : The Girl in the Driver's Seat ตอนที่ 10 : The Girl in the Driver's Seat. หลังจากการตัดสินครั้งก่อน ทาห์เลีย ถูกคัดออกจากการแข่งขัน เมื่อกลับมาถึงบ้านพัก กานี่และบาร์บาร่า จึงได้พบจดหมายที่ทาห์เลียเขียนไว้ถึง ทำให้พวกเธอรู้สึกเศร้าเสียใจเป็นอย่างมาก ต่อมา สาวๆได้เดินทางมายังท่าเรือ สิงคโปร์ และได้ขึ้นไปบนเรือสำราญ มารีเนอร์ ออฟ เดอะ ซี และได้รับการต้อนรับจาก เคน โจนส์ ผู้อำนวยการของเรือสำราญ ซึ่งเขาได้บอกให้พวกเธอมุ่งหน้าไปที่ โรงละครซาวอย เพื่อพบกับ โจอี้ และอเล็กซ์ เพอร์รี่ ซึ่งเมื่อสาวๆเดินทางไปถึง โจอี้ ได้กล่าวว่า ผู้ที่ผ่านเข้ารอบสี่คนสุดท้าย จะได้ขึ้นมาพักผ่อนบนเรือสำราญนี้ โดยในการแข่งขันครั้งนี้ พวกเธอจะต้องเปลี่ยนชุดทั้งหมด สามลุคส์ ในเวลา หนึ่งนาที และออกมาเดินแบบ เอมี่ ประสบปัญหากับซิปที่รูดไม่ขึ้นในลุคส์ที่สาม แต่โดยรวมทำออกมาได้ดี กานี่ เดินแบบออกมาเหมือนกันหมดทั้งสามลุคส์ อแมนด้า เปลี่ยนเสื้อผ้าไม่ทันในลุคส์ที่สอง โมนิก้า เดินในลุคส์แรก และลุคส์สองได้ดี แต่ลุคส์ที่สาม เธอรู้สึกสับสนกับเสื่อผ้า จนทำให้ใส่ออกมาไม่ทันเวลา บาร์บาร่า ทำออกมาได้ดีในทั้งสามลุคส์ และใช้เวลาในการเปลี่ยนเสื้อผ้าได้อย่างรวดเร็ว สุดท้ายแล้ว อเล็กซ์ และโจอี้ ประทับใจ ในการเดินแบบ ของเอมี่ ที่สุด เธอจึงเป็นผู้ชนะ โดยรางวัลของเธอ คือ ได้พูดคุย และได้รับคำปรึกษาอย่างเป็นส่วนตัว กับ นางแบบ และเชฟขนมที่มีชื่อเสียง ชาวอินโดนีเซีย ฟาร่าห์ ควินน์ ซึ่งได้ร่วมทานน้ำชา และได้ให้คำแนะนำเกี่ยวกับ วิธีการที่จะประสบความสำเร็จในการแข่งขัน ต่อมา แทนที่การถ่ายภาพประจำสัปดาห์ พวกเธอจะได้ถ่ายวิดีโอ แสดงการเคลื่อนไหว เพื่อโฆษณาให้กับ รถยนต์ ซูบารุ ฟอเรสเตอร์ โดยพวกเธอได้รับบทบาทที่แตกต่างกันดังต่อไปนี้ เอมี่ ได้สวมบทเป็น นักธุรกิจสาว และเป็นคนเดียวที่ต้องมีบทพูด แต่โดยรวมแล้ว เธอก็สามารถทำออกมาได้ดี และดูมีความมั่นใจ กานี่ ถูกตำหนิว่า เธอยังไม่โฟกัสกับบทบาทมากพอ และยากที่จะกำกับ โมนิก้า ถ่ายทอดการเป็นครูสอนโยคะออกมาได้ดี ในขณะที่ อแมนด้าและบาร์บาร่า ต่างประสบปัญหาที่แตกต่างกันไประหว่างการถ่ายทำ ในห้องตัดสิน กานี่, อแมนด้า และบาร์บาร่า ถูกวิจารณ์อย่างหนักในการแสดง ว่าดูไม่ออกจากจุดปลอดภัย และน่าเบื่อ เอมี่และโมนิก้า ได้รับคำชม ว่าดูมีความมั่นใจ และถ่ายทอดออกมาได้สมบทบาท โมนิก้า ทำให้กรรมการชื่นชอบมากที่สุดในการแสดง เธอจึงถูกเรียกชื่อเป็นคนแรก ทิ้งให้ อแมนด้า และ บาร์บาร่า ต้องตกเป็นสองคนสุดท้าย เนื่องจาก อแมนด้า ขาดประสบการณ์การเป็นนางแบบ และความไม่เสมอต้นเสมอปลายในการถ่ายภาพแต่ละสัปดาห์ บาร์บาร่า มีประสบการณ์มากที่สุด แต่เธอยังไม่ออกจากจุดปลอดภัย และไม่โดดเด่นพอ แต่รายการได้จบก่อนที่จะประกาศว่า ใครจะต้องถูกคัดออกจากการแข่งขัน- ผู้ที่ถูกเรียกชื่อคนแรก: โมนิก้า ซานตา มาเรีย - ผู้ที่ตกเป็นสองคนสุดท้าย: บาร์บาร่า คัตสึกิ และ อแมนด้า ชาน - ผู้กำกับวิดีโอ: ปีเตอร์ เวอร์รี่ - แขกรับเชิญพิเศษ: เคน โจนส์, ฟาร่าห์ ควินน์, เกล็น ตันตอนที่ 11 : The Final Four Revealed ตอนที่ 11 : The Final Four Revealed. เริ่มต้นในสัปดาห์นี้ด้วยการเผยว่า สุดท้ายแล้ว จอร์จิน่า ได้ยื่นภาพให้กับบาร์บาร่า ทำให้ อแมนด้า ต้องเป็นผู้ที่ต้องถูกส่งกลับบ้าน- ผู้ที่ถูกคัดออก: อแมนด้า ชาน หลังจากการคัดออก โมนิก้า ได้เผยว่า เธอรู้สึกเสียใจเป็นอย่างมาก ที่อแมนด้าถูกส่งกลับบ้าน เพราะอแมนด้าเป็นคนนึงที่ทำให้เธอมีความสุขที่สุด ขณะเดียวกัน บาร์บาร่า ได้เผยว่า อแมนด้า ไม่สมควรที่จะได้อยู่ในการแข่งขันอีกต่อไปแล้ว ในขณะที่ กานี่ ได้เปิดเผยว่า บาร์บาร่า รู้สึกสับสน และไม่พอใจ ที่เธอไม่เคยถูกเรียกชื่อเป็นคนแรกเลยแม้แต่ครั้งเดียว สาวๆทั้งหมดได้มุ่งหน้าไปยัง การเดินทางบนเรือสำราญ สำหรับรอบสี่คนสุดท้าย ซึ่งพวกเธอได้สนุกสนานกับการปีนผาจำลอง และได้รับการต้อนรับอย่างพิเศษ กับอาหารมื้อค่ำในห้องอาหารสุดหรูหรา ในระหว่างการเดินทาง เอมี่และโมนิก้า ได้ออกมาวิ่งออกกำลังกายแบบ จ็อกกิง ในขณะที่ กานี่และบาร์บาร่า ยังคงนอนหลับอยู่ในห้องพัก หลังจากนั้น เมื่อกานี่และบาร์บาร่า ออกมานอนอาบแดด กานี่ได้เผยว่า เธออยากเข้ารอบสามคนสุดท้าย ร่วมกับบาร์บาร่า และบาร์บาร่า ได้บอกว่า เธอคงจะรู้สึกแปลกๆถ้าต้องเข้ารอบพร้อมกันกับ เอมี่และโมนิก้า เนื่องจากเธอไม่ค่อยได้พูดคุยกันมากนัก ต่อมา แทนที่จะได้กลับไปยังบ้านพัก พวกเธอกลับถูกพามาพบกับ จอร์จิน่าและโจอี้ ซึ่งทั้งสอง จะได้คุยกันแบบตัวต่อตัว เกี่ยวกับในช่วงเวลาที่ผ่านมาของการแข่งขันตั้งแต่เริ่มต้น ซึ่งก่อนที่จะได้คุยกับทีละคนนั้น บาร์บาร่า ได้เผยว่า ในสัปดาห์แรก เธอรู้สึกเหมือนกลับไปอยู่ในช่วงวัยรุ่นอีกครั้ง เอมี่ ได้บอกว่า มีช่วงเวลาที่สนุกมากอยู่ครั้งหนึ่ง ตอนที่พวกเธอ ทำขนมเค้ก เพื่อฉลองวันเกิด ให้กับ เซลีน จอร์จิน่า ถามว่า ใครเสียงดังที่สุดในบ้าน สาวๆทุกคนตอบว่า เคบี ในขณะที่ กานี่ และบาร์บาร่า เพิ่มโมนิก้า และทาห์เลีย เข้าไปด้วย และโมนิก้า ยังได้พูดถึงการทำสปากันเองที่บ้าน ระหว่างที่ กานี่และบาร์บาร่า ออกไปทำสปาที่ข้างนอกบ้านอีกด้วย เอมี่ เป็นคนแรกที่ได้คุยแบบตัวต่อตัวกับ โจอี้ โดยเธอได้เผยว่า การถ่ายภาพที่ท้าทายเธอมากที่สุด คือ การถ่ายภาพกลุ่มสไตล์ เค-ป็อป พวกเธอยังได้พูดคุยเกี่ยวกับ การแปลงโฉมที่ทำให้เปลี่ยนมุมมองในตัวเอง โจอี้ถามว่า เธอมีความคิดที่จะลดน้ำหนักหรือไม่ เอมี่ ได้ตอบว่า มันทำให้เธอรู้สึกเศร้า และเธอจะไม่พยายามเปลี่ยนแปลงตัวเองเพื่อทำให้คนอื่นรู้สึกดี กานี่ ได้พูดคุยกับจอร์จิน่า เธอได้เปิดเผยว่า เธอเข้ากันได้กับทุกคนในบ้าน ยกเว้น โมนิก้า เนื่องจากเธอรู้สึกว่า โมนิก้า มุ่งเน้นไปที่การแข่งขันมากกว่า ที่จะพยายามผูกมิตรกับคนอื่น และจะเปลี่ยนไปเป็นอีกแบบเมื่ออยู่หลังกล้อง ซึ่งพวกเธอยังได้พูดถึง ความขัดแย้ง ที่เกิดขึ้นในสัปดาห์ที่เจ็ด รวมถึง เรื่องที่กานี่ได้เคยถูกกลั่นแกล้ง ตั้งแต่สมัยเด็ก ซึ่งจอร์จิน่า ได้ให้กำลังใจแก่กานี่ว่า เธอมีโอกาสที่จะชนะได้ในการแข่งขัน ถ้ามีความเข้มแข็งมากพอ ต่อมา โมนิก้า ได้พูดคุยกับจอร์จิน่า ซึ่งโมนิก้าได้เผยว่า ตัวเธอไม่ได้เป็นคนเสแสร้ง และไม่ได้เป็นคนขี้โกหก และการถ่ายภาพที่เธอประสบปัญหามากที่สุดคือ การถ่ายแคตตาล็อกของ ซาโลรา และเมื่อจอร์จิน่าถามว่า เธอคิดว่าใครควรชนะการแข่งขัน เธอได้ตอบว่า กานี่ เนื่องจากเธอเชื่อมันศักยภาพในตัวกานี่เป็นอย่างมาก ว่าจะสามารถไปได้ไกลในวงการแฟชั่น โครงหน้าของเธอสามารถทำให้ถ่ายภาพออกมาได้อย่างสวยงาม และสุดท้ายเธอได้เผยว่า กานี่ คือคู่แข่งที่น่ากลัวที่สุดสำหรับเธอ สุดท้าย บาร์บาร่า ได้ร่วมพูดคุยกับโจอี้ ซึ่งทั้งสองได้พูดคุยในเรื่อง ความมั่นใจ ที่ลดต่ำลงไป ในสัปดาห์ที่ถ่ายภาพแคตตาล็อกให้กับ ซาโลรา ซึ่งบาร์บาร่า ได้เผยว่า การที่เธอมีประสบการณ์มากที่สุดในการเป็นนางแบบ ทำให้เธอเกิดการเปรียบเทียบกับ อแมนด้า ที่ไม่มีประสบการณ์ใดๆเลย แต่กลับถ่ายภาพออกมาได้ดี และถูกเรียกชื่อเป็นคนแรกถึงสองครั้ง ยิ่งทำให้เธอรู้สึกแย่มากยิ่งขึ้น เธอยังได้เผยอีกว่า กานี่ และทาห์เลีย มีอิทธิพลอย่างมาก ที่ทำให้เธอเปลี่ยนความคิดที่เคยจะถอนตัวออกจากการแข่งขัน เมื่อตกเป็นสองคนสุดท้ายร่วมกับ โมนิก้า และเมื่อเธอได้ทำงานร่วมกับ เจซ สมิทธิ์ จึงช่วยดึงความมั่นใจกลับมาได้อีกครั้ง เนื่องจากเขาเป็นคนที่มีฝีมือ สุดท้าย จอร์จิน่าและโจอี้ ได้กล่าวกับสาวๆว่า ทั้งคู่รู้สึกมีความสุขมากที่ได้เห็น สาวๆ อยู่ถึงรอบสี่คนสุดท้าย และพวกเธอจะต้องแสดงและพิสูจน์ตัวเองให้เห็นกรรมการเห็นว่า คู่ควรกับตำแหน่งในรอบสี่คนสุดท้าย- แขกรับเชิญพิเศษ: เคน โจนส์ตอนที่ 12 : The Cover Girl ตอนที่ 12 : The Cover Girl. ในสัปดาห์นี้ สาวๆทั้งสี่คนสุดท้าย ได้ถูกพามายังที่พักใหม่ พวกเธอได้พบกับความประหลาดใจกับสิ่งอำนวยความสะดวกต่างๆภายในบ้าน โดยที่เกือบทุกที่ในบ้านต่างประดับไปด้วยภาพจากหน้าปก ฮาร์เปอร์ บาซาร์ เป็นจำนวนมาก และสาวๆยังได้รับชุดชั้นใน จาก ไทรอัมพ์ เป็นของขวัญอีกด้วย ต่อมา สาวๆจะได้พบกับประสบการณ์การคัดตัว ซึ่งเป้าหมายของพวกเธอ คือจะต้องทำให้ลูกค้าประทับใจ โดยมีทั้งหมด สามแบรนด์ โพอิส ,บรอน บัฟเฟิล และไทรอัมพ์ โดยสาวๆได้แยกกันออกเป็นสองกลุ่ม คือ กานี่กับบาร์บาร่า และเอมี่กับโมนิก้า ซึ่งเอมี่กับโมนิก้า ได้มุ่งหน้าไปยัง โพอิส ก่อน และได้พบกับ นางแบบและพรีเซนเตอร์ชื่อดัง ลิฟ โล กับ บรรณาธิการของนิตยสาร ฮาร์เปอร์ บาซาร์ วินดี้ ออเลีย โดยทั้งสองจะต้องพูดเพื่อนำเสนอเสื้อผ้าจากดีไซน์เนอร์ชื่อดัง ซึ่งโมนิก้าทำออกมาได้ดี น่าประทับใจ แต่เอมี่ กลับผิดพลาดในการพูดถึงในชุดที่เธอนำเสนอ ในขณะที่ กานี่และบาร์บาร่า เดินทางไปยัง บรอน บัฟเฟิล ซึ่งทั้งสองได้พบกับ เค็นเน็ธ โกห์ และ ผู้อำนวยการของ บรอน บัฟเฟิล ดาเมียโน่ เบียล่า โดยทั้งสองจะต้องเดินแบบเพื่อนำเสนอกระเป๋าหนังของแบรนด์ ซึ่งทั้งสองต่างล้มเหลวในการสร้างความประทับใจ ต่อมา เมื่อ เอมี่และโมนิก้า มาถึงที่ บรอน บัฟเฟิล ซึ่งเป็นการคัดตัวแบรนด์ที่สอง เอมี่ ในครั้งแรกทำออกมาได้ไม่ดี แต่เมื่อได้รับคำแนะนำ ก็ทำออกมาได้น่าประทับใจ และโมนิก้าทำออกมาได้เป็นอย่างดีในการโชว์กระเป๋า โดย ดาเมียโน่ ได้กล่าวว่า เธอมีความพิเศษในตัว และเขาจะพิจารณาเลือกเธอสำหรับงานในครั้งนี้ ในขณะนั้น กานี่และบาร์บาร่า ก็ ได้เดินทางไปที่ โพอิส เช่นเดียวกัน โดยกานี่ สามารถสร้างความประทับใจในความรู้ด้านแฟชั่น ได้เป็นอย่างดีในการพูดนำเสนอ ในขณะที่ บาร์บาร่า ทำออกมาได้ไม่ดี และพูดตะกุกตะกักตลอดการนำเสนอ หลังจากนั้น พวกเธอทั้งหมดได้มุ่งหน้ามายัง ไทรอัมพ์ เป็นสถานที่สุดท้าย และได้พบกับ อเล็กซ์ เพอร์รี่ และผู้จัดการแบรนด์ ไทรอัมพ์ เคท อัง สาวๆได้รับคำสั่งว่าให้คาดคะเนรอบอกของตัวเอง โดยจะนำมาเปรียบเทียบกับข้อมูลจริงจากผู้เชี่ยวชาญ กานี่ คาดเดาได้ถูก และเดินแบบโชว์ชุดชั้นในออกมาได้อย่างสมบูรณ์แบบ ในขณะที่ เอมี่ คาดเดาขนาดหน้าใหญ่กว่าความเป็นจริง แต่การเดินแบบของเธอดูมีเสน่ห์น่าค้นหา รวมถึง บาร์บาร่า ก็คาดเดาขนาดหน้าอกได้ใหญ่กว่าความเป็นจริง แต่การเดินแบบของเธอนั้นสามารถสร้างความประทับใจได้เป็นอย่างมาก โมนิก้า ก็คาดเดาผิดเช่นเดียวกัน และถูกตำหนิด้วยว่า เมื่อเดินแบบเสร็จเธอเปลี่ยนท่าโพสเร็วเกินไป สุดท้ายแล้ว เคท อัง ประทับใจกับการเดินแบบของบาร์บาร่ามากที่สุด เธอจึงได้รับรางวัลเป็น ชุดชั้นในที่เหมาะกับขนาดหน้าอกของเธอ มูลค่า ห้าพันดอลล่าร์ และเมื่อกลับไปถึงบ้านพัก พวกเธอได้รับจดหมายว่า ผู้ชนะที่ได้รับการคัดเลือกจาก บรอน บัฟเฟิล คือ โมนิก้า โดยเธอยังได้รับกระเป๋าสะพายสีแดงเป็นของรางวัลอีกด้วย เช้าวันต่อมา จอร์จิน่า และเค็ทเน็ธ โกห์ ได้เข้ามาหาสาวๆที่บ้านพัก เพื่อกล่าวว่า พวกเธอจะได้ถ่ายภาพครั้งที่สำคัญที่สุด คือ การถ่ายภาพขึ้นปกนิตยสาร ฮาร์เปอร์ บาซาร์ เค็นเน็ธจึงได้คุยกับสาวๆทีละคน เกี่ยวกับผลงานของพวกเธอในตลอดการแข่งขัน เพื่อที่จะสามารถถ่ายหน้าปกออกมาได้อย่างเหมาะสมกับนิตยสาร ในการถ่ายภาพ พวกเธอจะต้องถ่ายภาพปกแฟชั่นในแต่ละยุคสมัย ของนิตยสาร ฮาร์เปอร์ บาซาร์ ในยุคต่างๆกันดังนี้ ในการถ่ายภาพ โมนิก้า ประสบปัญหากับทรงผม เนื่องจากเธอพยายามที่จะสะบัดผมตลอดเวลา บาร์บาร่า ทำออกมาได้อย่างสมบูรณ์แบบในช่วงยุคสมัยที่เธอได้รับ แต่ถูกตำหนิว่า ดูเป็นแคตตาล็อก มากกว่า แฟชั่นชั้นสูง เอมี่ ทำออกได้ไม่ดีในระหว่างถ่ายภาพ เนื่องจากเธอต้องถ่ายในแนวใสซื่อ แต่เธอกลับถ่ายทอดออกมาดูเป็นนักร้องเพลงป็อปมากกว่า ในขณะที่ กานี่ ทำออกมาได้อย่างยอดเยี่ยม และน่าประทับใจ ในห้องตัดสิน โมนิก้า ได้รับคำวิจาณ์ในด้านบวกจากคณะกรรมการ แต่ถูกตำหนิว่า สายตาในภาพของเธอ ดูไม่เป็นมิตร เอมี่ ได้รับคำวิจาณ์ในด้านลบอย่างหนักเมื่อในภาพ เธอดูน่ากลัวมากกว่าใสซื่อ ในขณะที่ บาร์บาร่า ได้รับคำวิจารณ์ที่อบอุ่น แต่ในภาพยังขาดความทันสมัย และกานี่ ทำให้กรรมการประทับใจมากที่สุดกับภาพที่ออกมาสวยงาม และเหมาะสมกับ หน้าปกของฮาร์เปอร์ บาร์ซาร์ เธอจึงถูกเรียกชื่อเป็นคนแรก ตามด้วย โมนิก้า ทิ้งให้ เอมี่ ที่ในครั้งนี้ถ่ายภาพออกมาได้อย่างน่าผิดหวัง และแสดงให้เห็นว่า เธอไม่เข้าใจในโจทย์ที่ได้รับ ตรงกันข้ามกับผลงานที่คงเส้นคงวาของเธอ ทำให้เธอตกเป็นสองคนสุดท้ายร่วมกับ บาร์บาร่า ที่ถ่ายภาพออกมาได้ปานกลาง แต่ไม่โดดเด่น และผลงานของเธอตลอดการแข่งขันไม่คงเส้นคงวา สุดท้ายแล้ว จอร์จิน่า ได้ยื่นภาพให้กับ เอมี่ เพื่อเข้าสู่รอบชิงชนะเลิศ และนั่นทำให้ บาร์บาร่า ต้องถูกคัดออกจากการแข่งขัน- ผู้ที่ถูกเรียกชื่อคนแรก: อายู กานี่ - ผู้ที่ตกเป็นสองคนสุดท้าย: บาร์บาร่า คัตสึกิ และ เอมี่ แบรดชอว์ - ผู้ที่ถูกคัดออก: บาร์บาร่า คัตสึกิ - ช่างถ่ายภาพ: เอลวิน่า ฟาร์คัส - แขกรับเชิญพิเศษ: ลิฟ โล, วินดี้ ออเลีย, เค็นเน็ธ โกห์, ดาเมียโน เบียลล่า, เคท อังตอนที่ 13 : The Girl On Top ตอนที่ 13 : The Girl On Top. สาวๆได้เดินทางไปพบกับ โจอี้, จอร์จิน่า และอเล็กซ์ ที่ภัตตาคารสุดหรู คู เดอ ทา บนยอดตึก มารีน่า เบย์ แซนด์ส สกายพาร์ค เพื่อร่วมรับประทานอาหาร และพูดคุย หลังจากที่สาวๆผ่านเข้ารอบ สามคนสุดท้าย และเมื่อกลับไปถึงบ้านพัก ในการตัดสินครั้งก่อน บาร์บาร่า ถูกคัดออกจากการแข่งขัน ทำให้ กานี่ รู้สึกเสียใจ และคิดถึงสาวๆคนอื่นๆที่เคยสนิทกันในบ้าน หลังจากนั้น สาวๆทั้งสามคนสุดท้าย จะต้องเผชิญกับการถ่ายภาพครั้งสุดท้าย ในบริเวณด้านหน้าของโรงแรม เดอะ ฟูลเลอร์ตัน ซึ่งพวกเธอจะได้สวมชุดราตรียาว ในแบบ โอ กูตูร์ และเป็นคอนเซ็ปแฟชั่นชั้นสูง โมนิก้า โพสท่าออกมาเป็นแนวพื้นฐานของการนางแบบมากเกินไป แต่หลังจากที่เธอได้นั่งลงบนระเบียง เธอก็สามารถถ่ายภาพออกมาได้ดีขึ้น เอมี่ โพสท่าออกมาได้อย่างสวยงาม และทำออกมาได้น่าประทับใจ ถึงแม้ว่า เธอจะได้ชุดที่ยาว คับ และได้ยืนอยู่บนพื้นที่สามเหลี่ยมเล็กๆบนเสา ของอาคาร กานี่ ต้องพยายามอย่างหนักในช่วงแรก เนื่องจากเธอคิดมากเกินไป แต่สุดท้าย เธอก็พยายามจนสามารถทำออกมาได้ดีในที่สุด เมื่อกลับถึงบ้านพัก โมนิก้าและเอมี่ ต่างรู้สึกตื่นเต้น กับการเดินแบบครั้งสุดท้าย พวกเธอจึงได้ฝึกซ้อมการเดินแบบ ในขณะที่ กานี่ รู้สึกกังวล เมื่อได้ฟังความเห็น จาก อเล็กซ์ เพอร์รี่ ที่ตำหนิในเรื่องความสูงของเธอ ที่เตี้ยเกินไปในวงการนางแบบ ต่อมา สาวๆทั้งสามคนได้เดินทางมาที่ โบสถ์คริสต์ ไชเมส ฮอลล์ สิงคโปร์ พบกับ โจอี้ สำหรับการเดินแบบในรอบตัดสิน โดย โจอี้ ได้สร้างความประหลาดใจว่า สาวๆที่ถูกคัดออกไปแล้วอย่าง บาร์บาร่า, ทาห์เลีย, เคบี, ฟรานเชสก้า และเมลิสซ่า จะได้ร่วมเดินแบบ บนรันเวย์กับพวกเธออีกด้วย รวมถึงผู้เข้าแข่งขันส่วนหนึ่งจาก ฤดูกาลที่2 ก็ได้มาเป็นกำลังใจให้กับ สาวๆทั้งสามคน ในการเดินแบบ โมนิก้า ทำออกมาได้อย่างน่าประทับใจ รวมถึง เอมี่ ก็ทำออกมาได้ดีเช่นเดียวกัน แต่ คณะกรรมการ ต่างเห็นเป็นเสียงเดียวกันว่า กานี่ ทำให้รันเวย์ในครั้งนี้ เป็นของเธอแต่เพียงผู้เดียว จากการเดินแบบที่มีความมั่นใจ สวยงาม และดูมีความเป็นมืออาชีพมากที่สุด ในหัองตัดสิน โมนิก้า ได้รับคำวิจารณ์ที่ดีทั้งในภาพถ่าย และการเดินแบบบนรันเวย์ เอมี่ ได้รับคำวิจารณ์อย่างยอดเยี่ยมในภาพถ่าย อย่างเป็นเอกฉันท์จากคณะกรรมการ แต่กรรมการคิดว่า การเดินแบบของเธอ ดูกลางๆ และธรรมดาเดินไป กานี่ ทำออกมาได้อย่างยอดเยี่ยมทั้งภาพถ่าย และการเดินแบบบนรันเวย์ เธอจึงได้สารภาพออกมาว่า เธอต้องพยายามอย่างหนัก เพื่อต้องการพิสูจน์ให้ อเล็กซ์ เพอร์รี่ เห็นว่า ถึงแม้เธอจะไม่สูงพอสำหรับวงการนางแบบ แต่เธอก็สามารถทำได้ดีเช่นเดียวกับคนอื่นๆ ในการปรึกษาหารือครั้งสุดท้าย กรรมการต้องคิดหนัก เพราะทั้งสามคนต่างก็มีดีกันไปคนละแบบ กรรมการคิดว่า เอมี่ ยังไม่พร้อมสำหรับวงการนางแบบ แต่ นาธาน ท็อธ คิดว่าเธอเปรียบเหมือนเพชร ที่ยังต้องการ การเจียระนัย โมนิก้า มีความปรารถนาต่อการเป็นนางแบบเป็นอย่างมาก แต่ โจอี้ และ เค็นเน็ธ คิดว่า เธอยังขาดความน่าสนใจในตัวตนของเธอ กานี่ มีลุคส์ที่เป็น ชาวเอเชีย อย่างแท้จริง แต่ความสูงของเธอ อาจจะทำให้เกิดอุปสรรคต่อการทำงานในวงการนางแบบ เมื่อทั้งสามคนถูกเรียกกลับมาอีกครั้ง พวกเธอต่างก็ต้องรู้สึกประหลาดใจ เมื่อครอบครัวของพวกเธอ ต่างได้เข้ามาให้กำลังใจพวกเธอถึงในห้องตัดสิน และ เอมี่ ได้ถูก จอร์จิน่า เรียกชื่อ และประกาศว่าเธอไม่ได้เป็นผู้ชนะในการแข่งขัน- ผู้ที่ถูกคัดออก: เอมี่ แบรดชอว์ หลังจากนั้น โมนิก้าและกานี่ จึงถูกเรียกออกมายืนข้างหน้า โดย จอร์จิน่า ได้ถามความรู้สึกของทั้งคู่ โมนิก้าได้ตอบว่า เธอรู้สึกดีใจและมีความสุขเป็นอย่างมากที่ได้มายืนในจุดนี้ และกานี่ ได้กล่าวว่า เธออยากต้องการพิสูจน์ให้ทุกคนเห็นว่า เธอสามารถเป็นสุดยอดนางแบบของเอเชียได้ สุดท้ายแล้ว จอร์จิน่า จึงได้ประกาศว่า ผู้ชนะ คนที่สาม ของเอเชีย เน็กซ์ ท็อป โมเดล คือ อายู กานี่- ผู้ชิงตำแหน่งสองคนสุดท้าย: โมนิก้า ซานตา มาเรีย และ อายู กานี่ - เอเชีย เน็กซต์ ท็อป โมเดล: อายู กานี่ - ช่างถ่ายภาพ: ฌ็องส์-แบพทิสท์ ฟอร์ท - แขกรับเชิญพิเศษ: ลิฟ โล, แดเนียล มานันต้า, เยฟตี้ คิง, โจเอล ลิม, เค็นเน็ธ โกห์, เอลวิน่า ฟาร์คัส, ผู้เข้าแข่งขันจากฤดูกาลที่ 2 (พูจา กิลล์, โจเซฟิน ตัน, นิโคล ลี, โจดิลลี่ เพนเดร, อีเล็คตร้า ยู), ลอร์ด รามอส, ซอนย่า ดาวิสัน, นาธาน ท็อธผู้เข้าแข่งขันลำดับการเรียกชื่อผู้เข้าแข่งขัน. ลำดับการเรียกชื่อ. - ผู้ชนะเลิศการแข่งขัน - ผู้ที่ถูกคัดออกจากการแข่งขัน - ผู้เข้าแข่งขันที่ชนะการแข่งขันประจำสัปดาห์ - ผู้ที่ชนะรางวัลประจำสัปดาห์และถูกคัดออก - ผู้เข้าแข่งขันที่ได้รับสิทธิ์คุ้มกัน และชนะรางวัลประจำสัปดาห์ - ผู้เข้าแข่งขันที่ถูกเรียกชื่อเป็นคนแรกพร้อมกัน - ผู้เข้าแข่งขันที่ชนะการแข่งขันประจำสัปดาห์และถูกเรียกชื่อเป็นคนแรกพร้อมกับผู้เข้าแข่งขันในกลุ่ม - ผู้ที่ยืนเป็นสองคนสุดท้าย แต่ไม่ถูกคัดออกจากการแข่งขัน - ตอนที่ 2 เมลิสซ่า, กานี่ และเซลีน ถูกเรียกชื่อรวมเป็นกลุ่มแรกพร้อมๆกันเนื่องจากเป็นกลุ่มที่ภาพออกมาดีที่สุด หลังจากนั้นจอร์จิน่าจึงเรียกชื่อตามปกติ - ตอนที่ 4 เซลีน, ฟรานเชสก้า และลอร์เร็ตต้า ตกเป็นสามคนสุดท้าย จอร์จิน่าเรียกชื่อ ฟรานเชสก้า เป็นคนแรก ทิ้งให้ เซลีน และลอร์เร็ตต้า ตกเป็นสองคนสุดท้าย จอร์จิน่า จึงได้เผยว่าในมือของเธอไม่มีรูปภาพเหลืออีกแล้ว นั่นหมายความว่า ทั้งสองคนได้ถูกคัดออกจากการแข่งขัน - ตอนที่ 6 บาร์บาร่า และ โมนิก้า ตกเป็นสองคนสุดท้าย แต่ไม่มีใครถูกคัดออกจากการแข่งขัน - ตอนที่ 8 โมนิก้า ชนะการแข่งขันประจำสัปดาห์และได้รับสิทธิ์คุ้มกันที่จะได้อยู่ต่อในการแข่งขัน - ตอนที่ 10 บาร์บาร่า และ อแมนด้า ตกเป็นสองคนสุดท้าย แต่รายการจบลงก่อนจะรู้ผลการตัดสิน - ตอนที่ 11 ต่อเนื่องจากตอนที่แล้ว ผลการตัดสินได้ปรากฏว่า อแมนด้า เป็นคนที่ต้องถูกคัดออกจากการแข่งขัน ตอนนี้เป็นการพูดคุยกันตัวต่อตัวของผู้เข้าแข่งขันสี่คนสุดท้าย และ จอร์จิน่ากับโจอี้ เกี่ยวกับการแข่งขันที่ผ่านมาตั้งแต่เริ่มต้นสรุปข้อมูลการแข่งขันสรุปข้อมูล. การแข่งขัน. - สัปดาห์ที่ 1 : ถ่ายภาพชุดว่ายน้ำร่วมกับพืชเขตร้อนชื้น - สัปดาห์ที่ 2 : ถ่ายภาพกลุ่ม สไตล์ เคป๊อป - สัปดาห์ที่ 3 : ถ่ายภาพบิวตี้ช็อท กับเครื่องเพชร - สัปดาห์ที่ 4 : ถ่ายภาพสไตล์ เซี่ยงไฮ้บิวตี้โรแมนซ์ กับนายแบบ - สัปดาห์ที่ 5 : ถ่ายภาพโฆษณาให้กับ ยาสีฟัน "โคลสอัพ ไดมอนด์ แอทแทรคชั่น" - สัปดาห์ที่ 6 : ถ่ายภาพแคตตาล็อกเซ็ทให้กับ "ซาโลรา" - สัปดาห์ที่ 7 : ถ่ายภาพบอดี้เพ้นท์ เพื่อโฆษณาให้กับ รถยนต์ "ซูบารุ" - สัปดาห์ที่ 8 : ถ่ายภาพสะบัดผมอย่างเป็นธรรมชาติ ในสถานที่รอบๆ เมือง "สิงคโปร์" - สัปดาห์ที่ 9 : ถ่ายภาพห้อยตัวกลางอากาศ โดยสวมชุดราตรีที่ออกแบบโดย "อเล็กซ์ เพอร์รี่" - สัปดาห์ที่ 10 : ถ่ายวิดีโอแสดงการเคลื่อนไหว เพื่อโฆษณาให้กับรถยนต์ "ซูบารุ ฟอเรสเตอร์" - สัปดาห์ที่ 12 : ถ่ายภาพแฟชั่นแต่ละยุคสมัยขึ้นปกให้กับนิตยสาร "ฮาร์เปอร์ บาซาร์ สิงคโปร์" - รอบ 3 คนสุดท้าย : ถ่ายภาพแฟชั่นชั้นสูงแนวโอ กูตูร์ ในบริเวณด้านหน้าของโรงแรม "เดอะ ฟูลเลอร์ตัน", เดินแบบระดับมืออาชีพ ให้กับเสื้อผ้าคอลเล็คชั่นที่ออกแบบโดยดีไซน์เนอร์ชาว มาเลเซีย "โจนาธาน เหลียง",ดีไซน์เนอร์ชาวสิงคโปร์ "เซนชิ" และดีไซน์เนอร์ชาวอินโดนีเซีย "เท็ก เซอวาริโอ"การแปลงโฉมการแปลงโฉม. - เอมี่ : ย้อมสีดำ และตัดเพิ่มหน้าม้า - อแมนด้า : ย้อมสีน้ำตาลเข้ม และดัดผมตรงปลายเป็นลอน - บาร์บาร่า : ตัดผมบอบเท - เซลีน : ตัดผมบ๊อบเป็นลอน - ฟรานเชสก้า : ย้อมสีน้ำตาลเข้ม และตัดหน้าม้าปัดข้าง - กานี่ : ตัดผมบ๊อบสั้นระดับคาง - เคบี : ย้อมผมสีแดงเข้ม - ลอร์เร็ตต้า : ซอยผม และต่อผมเพิ่มน้ำหนัก - เมลิสซ่า : ตัดผมสั้นทรงภูติน้อย - โมนิก้า : ซอยผมให้สั้นขึ้น - รานี่ : ซอยสไลด์ไล่ระดับ - ทาห์เลีย : ตัดผมบ๊อบสั้นระดับไหล่ไล่ระดับ และย้อมสีสตรอเบอร์รี่บลอนด์บุคคลที่เกี่ยวข้องกับรายการบุคคลที่เกี่ยวข้องกับรายการ. - จอร์จิน่า วิลสัน - กรรมการหลัก - โจอี้ มีด คิงส์ - ที่ปรึกษานางแบบ - ไมค์ โรเซนธอล - ช่างภาพหลัก - อเล็กซ์ เพอร์รี่ - ดีไซน์เนอร์, กรรมการ</doc>
