<doc id="422962" url="https://th.wikipedia.org/wiki?curid=422962" title="หลิว เหว่ยเฉียง">หลิว เหว่ยเฉียง หลิว เหว่ยเฉียง หรือที่รู้จักกันดีในชื่อ แอนดริว เลา (; จีนตัวเต็ม: 劉偉強; จีนตัวย่อ: 刘伟强) ผู้กำกับภาพยนตร์, ผู้กำกับภาพ และผู้อำนวยการสร้างภาพยนตร์ชาวฮ่องกงที่มีชื่อเสียง เกิดเมื่อวันที่ 4 เมษายน ค.ศ. 1960 ที่ฮ่องกง หลิว เหว่ยเฉียง เข้าสู่วงการภาพยนตร์ตั้งแต่ยุคต้นทศวรรษที่ 90 โดยมีชื่อเสียงเคียงคู่กับมากับผู้กำกับรุ่นเดียวกันเช่น ริงโก แลม, หว่อง จิง, หว่อง กาไว โดยแรกเริ่มทำหน้าที่ผู้กำกับภาพ ซึ่งได้รับการยกย่องเช่นเดียวกับ คริสโตเฟอร์ ดอยล์ ผู้กำกับภาพที่มีชื่อเสียงระดับโลก โดยเคยร่วมงานกับดอยล์ด้วยใน Chungking Express ในปี ค.ศ. 1994 ส่วนผลงานการกำกับของหลิว เหว่ยเฉียง ประสบความสำเร็จอย่างมากในหลาย ๆ เรื่อง ทั้งรายได้และเสียงวิจารณ์ โดยเฉพาะในช่วงทศวรรษที่ 90 และ 2000 เช่น Young and Dangerous (ค.ศ. 1996), The Storm Riders (ค.ศ. 1998), A Man Called Hero (ค.ศ. 1999), The Dual (ค.ศ. 2000), Born to be King (ค.ศ. 2000), Infernal Affairs (ค.ศ. 2002), Infernal Affairs II (ค.ศ. 2003), Infernal Affairs III (ค.ศ. 2003), Confession of Pain (ค.ศ. 2006), (ค.ศ. 2010) และThe Guillotines (ค.ศ. 2012) นอกจากนี้แล้ว ยังเคยกำกับภาพยนตร์ 2 เรื่อง ที่ไม่ใช่ภาพยนตร์ฮ่องกง คือ Daisy ในปี ค.ศ. 2006 ซึ่งเป็นภาพยนตร์เกาหลี และ The Flock ในปี ค.ศ. 2008 ซึ่งเป็นภาพยนตร์ฮอลลีวู้ดด้วย ในปี ค.ศ. 2011 หลิว เหว่ยเฉียง มีโครงที่จะนำเอา Water Margin หรือ 108 ผู้กล้าหาญแห่งเขาเหลียงซาน ซึ่งเป็นหนึ่งในสี่สุดยอดวรรณกรรมจีน มาสร้างเป็นภาพยนตร์ โดยมีการวางตัวนักแสดงไว้ เช่น หลิว เต๋อหัว, เหลียง เฉาเหว่ย, ทาเคชิ คาเนชิโร่, ซูฉี เป็นต้น หลิว เหว่ยเฉียง เป็นผู้กำกับภาพยนตร์ชาวฮ่องกง ที่ซอง เฮเคียว นักแสดงสาวชาวเกาหลี เคยให้สัมภาษณ์ว่าเป็นผู้กำกับที่เธออยากร่วมงานด้วย ด้วยประทับใจในผลงานที่ผ่านมาผลงานด้านภาพยนตร์เมื่อเป็นผู้กำกับผลงานด้านภาพยนตร์. เมื่อเป็นผู้กำกับ. - Against All (1990) - Ultimate Vampire (1991) - Rhythm of Destiny (1992) - Raped by an Angel (1993) - All New Human Skin Lanterns (1993) - Modern Romance (1994) - To Live and Die in Tsimshatsui (1994) - Lover of the Last Empress (1995) - The Mean Street Story (1995) - Young and Dangerous (1996) - Best of the Best (1996) - Young and Dangerous 2 (1996) - Young & Dangerous III (1996) - Young and Dangerous 4 (1997) - The Storm Riders (1998) - Young and Dangerous V (1998) - (1998) - The Legend of Speed (1999) - A Man Called Hero (1999) - Born to Be King (2000) - Sausalito (2000) - The Duel (2000) - Dance of a Dream (2001) - God of Fist Style หรืออีกชื่อ Legend of Tekken (2001) - Bullets of Love (2001) - Infernal Affairs (2002) กำกับภาพยนตร์ร่วมกับ อลัน มัค Alan Mak - Women from Mars (2002) - The Wesley's Mysterious File (2002) - Infernal Affairs II (2002) กำกับภาพยนตร์ร่วมกับ Alan Mak - Infernal Affairs III (2003) กำกับภาพยนตร์ร่วมกับ อลัน มัก - Suicide Note On Dot Social (2003) - The Park (2003) - Initial D (2005) กำกับภาพยนตร์ร่วมกับ Alan Mak - Fox Volant of the Snowy Mountain (2006) - ละครโทรทัศน์ - Confession of Pain (2006) กำกับภาพยนตร์ร่วมกับอลัน มัก - Daisy (2006) - The Flock (2007) - Look for a Star (2008) - (2010) - A Beautiful Life (2011) - The Guillotines (2012) - Revenge of the Green Dragons (2014) - From Vegas to Macau III (2016) กำกับภาพยนตร์ร่วมกับ หว่อง จิงเมื่อเป็นนักแสดงเมื่อเป็นนักแสดง. - Little Cop (1989) - Curry and Pepper (1990) - Inspiration Nightmare (1992) - Twin Dragons (1992) - Growing Up (1996) - Young and Dangerous 4 (1997) - As the Light Goes Out (2014) - Kung Fu Jungle (2014)</doc>
