<doc id="133123" url="https://th.wikipedia.org/wiki?curid=133123" title="คาไลโดสโคป (วงดนตรี)">คาไลโดสโคป (วงดนตรี) คาไลโดสโคป () เป็นวงดนตรีเฮฟวีเมทัลสัญชาติไทยวงแรก ๆ ที่เติบโตมาจากยุคดนตรีในแคมป์ทหารอเมริกัน (จีไอ) ก่อตั้งเมื่อปี พ.ศ. 2512 มีสมาชิกคนสำคัญ คือ ต้อม อิราวัต บุนนาค ผู้ก่อตั้งวง โดยเป็นมือเบสของวงมาตั้งแต่แรกเริ่ม เอ็ดเวิร์ด แวนโซ นักร้องนำเสียงแหบเสน่ห์ เจ้าของฉายา "ร็อด สจ๊วตเมืองไทย" และ ศิริศักดิ์ ศิริโชตินันท์ มือกีตาร์ของวง ซึ่งเป็นมือกีตาร์ระดับชั้นแนวหน้าคนหนึ่งของประเทศ ที่รู้จักดีในชื่อของ "หมู คาไลโดสโคป" วง คาไลโดสโคป มีผลงานอัลบั้มคัฟเวอร์เพลงสากล 3 ชุด และไทยสากล 2 ชุด คือ "กระชากใจ" ในปี พ.ศ. 2535 มีเพลงที่ได้รับความนิยม ได้แก่ กระชากใจ เพลงร็อคมันส์ที่กลายเป็นคำฮิตติดปากวัยรุ่นในยุคนั้น กับ เพราะเรานั้น...คู่กัน ซึ่งเป็นเพลงประกอบโฆษณาคอฟฟี่เมต และกลายเป็นเพลงร็อกประจำวงที่ได้รับความนิยมตลอดกาล ส่วนผลงานชุดที่สอง คือ "เหนือกาลเวลา" ในปี พ.ศ. 2537 กับทางค่ายรถไฟดนตรี มีเพลง เหนือกาลเวลา ที่ได้รับความนิยม ปี 2559 คาไลโดสโคป ได้ออกซิงเกิลใหม่ 2 เพลง คือเพลง อีกสักครั้ง และเพลง ใจไม่แพ้ โดยอิราวัติ บุนนาค หัวหน้าวงทำหน้าที่โปรดิวเซอร์ของ 2 เพลงนี้ และศรายุธ สุปัญโญ ทำหน้าที่เอ็กเซ็กคิวทีฟโปรดิวเซอร์ แต่งเนื้อร้องโดย ภูษิต ศศิธรานนท์ ปี 2560 เอ็ดเวิร์ด แวนโซ ได้เข้าร่วมแข่งขันรายการเดอะวอยซ์ไทยแลนด์ ซีซั่นที่ 6 ทางช่อง 3 แต่ไม่ผ่านในรอบKnockoutผลงานอัลบั้มผลงาน. อัลบั้ม. - คาไลโดสโคป (พ.ศ. 2522) - Medley Smoke (พ.ศ. 2524) - 1984 (พ.ศ. 2527) - กระชากใจ (พ.ศ. 2535) - เหนือกาลเวลา (พ.ศ. 2537)ซิงเกิลซิงเกิล. - ใจไม่แพ้ (พ.ศ. 2559) - อีกสักครั้ง (พ.ศ. 2559)รูปภาพ</doc>
