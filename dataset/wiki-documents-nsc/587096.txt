<doc id="587096" url="https://th.wikipedia.org/wiki?curid=587096" title="ปกรณ์วิเสส">ปกรณ์วิเสส ปกรณ์วิเสส เป็นคัมภีร์หรือหนังสือที่พิเศษ หรือแตกต่างไปจากคัมภีร์ทางพุทธศาสนาทั้งหลายที่มีอยู่เดิม ที่ไม่ได้แต่งอธิบายธรรมะตามคัมภีร์ใดคัมภีร์หนึ่งโดยเฉพาะอย่างอรรถกถา ฎีกาและอนุฎีกา หรือโยชนา แต่เป็นคัมภีร์หรือหนังสือที่พระคันถรจนาจารย์ได้รจนาขึ้น เพื่อแสดงความคิดเห็นอันเป็นภูมิรู้หรือภูมิธรรมของท่าน โดยศึกษาค้นคว้าและรวบรวมจากคัมภีร์ต่างๆประเภท ประเภท. ปกรณ์วิเสสมีเนื้อหาและจุดประสงค์แบ่งออกเป็น 6 ประเภท ดังนี้ คือธรรมวินัยสังเขป ธรรมวินัยสังเขป. เป็นคัมภีร์ที่อธิบายความบาลีในพระไตรปิฎกอย่างย่นย่อหรืออธิบายแบบรวบยอดแทนการอธิบายเป็นปิฎกๆ อย่างอรรถกถา เมื่อกำหนดชั้นแล้วคงเป็นอรรถกถานั่นเอง เช่น1. มิลินทปัญหา ของพระจุฬาภยมหาเถระ 2. วิมุตติมรรค ของพระอุปติสสเถระ 3. วิสุทธิมรรค ของพระพุทธโฆสาจารย์ธรรมวิภังค์ ธรรมวิภังค์. เป็นคัมภีร์ที่แสดงหลักและวิธีวิเคราะห์แจกแจง พระธรรมและพระวินัย เช่น1. เนตติปกรณ์ พระมหากัจจายนะแต่ง 2. เนตติอรรถกถา พระธรรมปาละเถระแต่ง 3. เนตติวิภาวินี แต่งโดยพระสัทธธรรมปาลมหาธรรมราชคุรุ ชาวพม่าธรรมวินัยสดุดี ธรรมวินัยสดุดี. หรือพุทธาทิภิถุติ เป็นคัมภีร์ประเภทบทอศิรวาท ในปัจจุบันว่าด้วยการสรรเสริญพระรัตนตรัย คือพระพุทธคุณ ได้แก่ พระมหาปุริสลักษณะ 32 ประการ อนุพยัญชนะ 32 ประการ ได้แก่1. ปัชชมธุ พระพุทธัปปิยเถระแต่งขับสดุดีพระรัตนตรัย เป็นบทร้อยกรอง ๑๐๔ บท ทำนองศตกะทางสันสกฤต 2. นมัสการปาฐะ พระโปราณาจารย์แต่ง 3. ชินาลังการ พระพุทธรักขิตเถระแต่งเป็นร้อยกรอง ๒๗๑ บท พรรณนาประวัติของพระพุทธเจ้า ตั้งประสูติไปจนถึงปรินิพพาน 4. ชินจริต พระเมธังกรหรือนวรัตนเมธังกรแต่งเป็นร้อยกรอง พรรณนาประวัติของพระพุทธเจ้าคล้ายกับคัมภีร์พุทธจริตของสันสกฤตวังสปกรณ์ วังสปกรณ์. เป็นคัมภีร์ที่กล่าวถึงตำนาน ประวัติศาสตร์ ประวัติบุคคล เป็นต้น เช่น1. มหาวงศ์ พงศาวดารลังกา แต่งโดยพระมหานามเถระ 2. ทาฐาวงศ์ หรือทันตวงศ์ แต่งโดยพระธรรมกิตติแห่งประเทศศรีลังกา ว่าด้วยประวัติพระทันตธาตุของพระพุทธเจ้าที่มาประดิษฐานในประเทศศรีลังกา 3. สาสนวังสัปปทีปิกาหรือศาสนวงศ์ ว่าด้วยประวัติศาสตร์พุทธศาสนา แต่งโดยพระปัญญาสามี ชาวพม่าแต่งโลกศาสตร์ โลกศาสตร์. เป็นคัมภีร์ที่กล่าวถึงกำเนิดโลก ดวงดาวและจักรวาล ได้แก่1. จักกวาฬทีปนี แต่งโดยพระสิริมังคลาจารย์ 2. โลกัปปทีปกสาร แต่งโดยพระเมธังกรณ์สังขยาปกรณ์ สังขยาปกรณ์. เป็นคัมภีร์ที่กล่าวถึงการนับ ชั่ง ตวง วัด ได้แก่1. สังขยาปกาสกะ แต่งโดยพระญาณวิลาส 2. สังขยาปกาสกฎีกา แต่งโดยพระสิริมังคลาจารย์</doc>
