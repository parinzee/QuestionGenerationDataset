<doc id="27683" url="https://th.wikipedia.org/wiki?curid=27683" title="มังกรหยกออนไลน์">มังกรหยกออนไลน์ เกมมังกรหยกออนไลน์ () ผลิตโดยบริษัทไชนีสเกมเมอร์ คอร์ปอเรชั่น บริษัทเกมชั้นนำของไต้หวัน นำเข้าโดยบริษัทเอเชียซอฟท์ คอร์ปอเรชั่น เมื่อปี 2546 มีสถิติผู้ลงทะเบียนสูงถึง 1 แสนรายหลังจากการเปิดตัวเพียง 1 สัปดาห์ ด้วยการออกแบบระบบเกมที่ดีในหลายๆด้าน ทำให้เหล่าจอมยุทธผู้ชื่นชอบในนิยายกำลังภายในพากันหันมาเล่นเกมนี้มากมาย เช่น ระบบอัพวิชาที่ทำให้เกิดความสมดุล โดยนำวิชาที่ปรากฏอยู่ในเนื้อเรื่องของกิมย้งทั้ง 14 เรื่องมาบรรจุไว้ และออกแบบระดับขั้นความแรงของแต่ละวิชา ทำให้เกมเกิดความสมดุลและมีความรู้สึกร่วมไปกับวิชาที่ตนใช้ ระบบพูดคุยในเกมเป็นอีกระบบที่ทำให้การสื่อสารกันในเกมระหว่างมวลมิตรชาวยุทธเป็นไปอย่างราบรื่น เนื้อหาในเกม (Quest) ที่มีให้นั้น ได้นำมาจากเนื้อเรื่องในนิยายทำให้ผู้เล่นมีส่วนร่วมกับเนื้อเรื่องในนิยายทำให้สนุกยิ่งขึ้น หลังจากเปิดเกมมาได้ 3 ปีกับ 4 เดือน มังกรหยกออนไลน์จำเป็นต้องปิดตัวลงไปเนื่องจากปัญหาในการบริหารเกม โดยที่ยังคงมีเหล่าจอมยุทธทั้งหลายต่างหลั่งน้ำตาร่ำไห้กับการจากไปของเกมนี้ ผู้เล่นอีกหลายคนต่างไปสมัครใช้บริการมังกรหยกออนไลน์ของไต้หวันแทนจนถึงทุกวันนี้ ต่อมาค่าย อ่อนนุช20 ได้นำเข้าเกมมาเปิดให้บริการในประเทศไทย ภายใต้ชื่อ "ตำนานมังกรหยกออนไลน์" ซึ่งในช่วงแรกได้มีการประกาศชื่อเป็น JY3 Online แต่ภายหลังได้เปลี่ยนเป็น Six Saint Online เปิดให้บริการอยู่ในปัจจุบัน ในด้านเนื้อหาของเกมส์นั้นไม่มีส่วนเกี่ยวข้องกับ JY online เดิมของบริษัทเอเชียซอฟต์อย่างไร</doc>
