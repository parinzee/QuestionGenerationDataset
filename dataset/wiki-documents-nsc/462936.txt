<doc id="462936" url="https://th.wikipedia.org/wiki?curid=462936" title="เพียงแค่ใจเรารักกัน">เพียงแค่ใจเรารักกัน เพียงแค่ใจเรารักกัน (; ) เป็นละครแนวรักโรแมนติก-ดราม่า ออกอากาศทางสถานีโทรทัศน์ SBS ในประเทศเกาหลีใต้ ตั้งแต่วันที่ 14 มีนาคม ถึง 31 พฤษภาคม พ.ศ. 2544 ทุกวันพุธ-พฤหัสบดี เวลา 21.50 น. มีจำนวน 24 ตอน กำกับโดย ลี จางซู เขียนบทโดย ยุน ซังฮี สำหรับในประเทศไทยมีการนำเสนอทางช่องไทยทีวีสีช่อง 3 ออกอากาศ ทุกวันศุกร์-เสาร์ เวลา 22.30 น. - 0.00 น. เมื่อวันที่ 6 มกราคม ถึง 30 มีนาคม พ.ศ. 2550เรื่องย่อ เรื่องย่อ. ลี มินชอล ทายาทเจ้าของค่ายเทป "Victory Record" ค่ายเทปยักษ์ใหญ่ของเกาหลี ผู้ไม่เคยเชื่อในความรัก เพราะในวันที่แม่ของเขาตาย พ่อของเขา ลี ชองชุน ได้พาภรรยาใหม่พร้อมลูกชายคนใหม่ ลี ซอนเจ เข้ามาอยู่ในบ้าน เหตุการณ์นี้สร้างรอยแค้นและความเกลียดชังสองแม่ลูกในหัวใจของเด็กชายมินชอลและหนูน้อยมินจีผู้เป็นน้องสาวตลอดมา จนกระทั่งเขาได้มาพบกับ คิม ยอนซู หญิงสาวกำพร้าที่มีความอ่อนโยนและอบอุ่น มินชอลประทับใจยอนซูมากยิ่งขึ้นเมื่อเห็นยอนซูกล้าที่จะเตือนมินจีน้องสาวผู้เอาแต่ใจของเขาด้วยความห่วงใยจากใจจริง ความสัมพันธ์ระหว่างยอนซูและมินชอลพัฒนาขึ้น จากเพียงแค่ประทับใจ ยิ่งนานวันที่ใกล้ชิดกัน มินชอลก็ค้นพบกว่าเขารักยอนซูเข้าแล้วจริงๆ แต่ด้วยความที่ไม่เคยเชื่อในความรัก จึงไม่รู้จักวิธีการแสดงออกซึ่งความรักนั้น ทำให้ยอนซูต้องเสียน้ำตาจากการกระทำของมินชลบ่อยครั้ง ซึ่งทุกครั้งก็อยู่ในสายตาที่แสนห่วงใยของซอนเจตลอดมา ซอนเจถึงแม้ว่าจะรักยอนซูเพียงใด แต่เขาก็ทำได้เพียงเก็บความรักนั้นไว้ในใจ และยินดีเป็นเพียงผู้ชายที่มอบแต่ความห่วงใยอยู่ห่างๆ เพราะเขารู้ว่าหัวใจของยอนซูนั้นได้มอบให้กับพี่ชายผู้เย็นชาของเขาไปแล้ว ซอนเจยอมให้มินชอลและมินจีกดขี่เสมอมา ทั้งเรื่องชีวิตส่วนตัวและเรื่องของความรัก ด้วยเจียมตัวว่าเป็นลูกของภรรยาที่มาที่หลังและเป็นผู้ร่วมสร้างบาดแผลในใจของมินชอลและมินจี จนเป็นสาเหตุของอุปนิสัยที่เย็นชาและเอาแต่ใจของสองพี่น้อง จนวันหนึ่งเมื่อซอนเจพบกับความจริงที่ว่า พ่อที่เขาเชื่อมาตลอดว่าเป็นพ่อบังเกิดเกล้ากลับไม่ใช่พ่อที่แท้จริง และที่ช็อคเขาไปมากกว่านั้นเมื่อเขารู้ว่าพ่อที่เขาให้ความเคารพตลอดมาเป็นฆาตกรที่ฆ่าพ่อที่แท้จริงของเขาเอง เหตุการณ์ครั้งนี้ทำให้ซอนเจตัดสินใจครั้งใหญ่ในชีวิต นั่นคือประกาศตัวกับสื่อมวลชนว่าเขาคือ Zero นักร้องนิรนามที่ทุกค่ายเทปกำลังตามหา และเขาก็ตัดสินใจที่จะลาออกจากการเป็นนักศึกษาแพทย์ และไปเป็นนักร้องให้กับค่ายเทปน้องใหม่มาแรงอย่างค่าย "Muse Record" คู่แข่งทางธุรกิจของค่าย Victory สร้างความไม่พอใจให้กับมินชอลอย่างมาก ซึ่งมินชอลเองก็ไม่ยี่หระและประกาศการแข่งขันทั้งด้านธุรกิจและความรักกับซอนเจอย่างเป็นทางการ ก่อนวันแต่งงานของมินชอลและยอนซู มินชอลได้รู้ความจริงอันแสนเจ็บปวดเรื่องที่พ่อของเขาเป็นฆาตกรฆ่าพ่อของน้องชายที่เขาแสนเกลียดชัง ภาพในอดีตย้อนมาถึงการกระทำที่เต็มไปด้วยการดูถูกและเหยียดหยามที่เขาทำไว้กับแม่ใหม่และน้องชายของเขา ความละอายทำให้มินชอลหนีไป ทิ้งให้ยอนซูเสียใจด้วยไม่รู้ว่าการที่มินชอลทิ้งเธอไปนั้นด้วยเหตุผลใด ซอนเจเข้ามาปลอบยอนซูและบอกให้ยอนซูเลิกรักผู้ชายอย่างมินชอลที่ตลอดเวลาที่เธอคบกับเขานั้นมีแต่น้ำตา พร้อมชี้ว่าเขาคือคนที่ยืนเคียงข้างเธอมาตลอด แต่ยอนซูปฏิเสธน้ำใจซอนเจอย่างนุ่มนวลเพียงด้วยเหตุผล หัวใจรักห้ามกันไม่ได้ ยอนซูบอกให้ซอนเจหันไปสนใจน้องสาวของเธอ คิม เซนา ผู้มีใจให้กับซอนเจตลอดมา แต่ซอนเจก็ปฏิเสธเซนาด้วยเหตุผลเดียวกับยอนซูเช่นกัน ในขณะที่หัวใจทุกดวงกำลังเจ็บปวด ทุกคนก็ได้รับข่าวร้ายเพิ่มขึ้นเมื่อพบว่ายอนซูป่วยด้วยโรคลูคีเมีย โอกาสรอดมีน้อยมาก ถ้าไม่ได้รับการผ่าตัดเปลี่ยนถ่ายไขกระดูกโดยเร็ว ซึ่งยอนซูก็ไม่ได้ใส่ใจการรักษาและอยู่อย่างหมดอาลัยตายอยาก ซอนเจ และทุกคนรู้ว่าที่ยอนซูเป็นเช่นนั้นเพราะอะไร ซอนเจจึงออกตามหามินชอลและขอร้องให้มินชอลกลับไปหายอนซู โดยบอกกับมินชอลว่าเขายกโทษให้กับทุกสิ่งทุกอย่างที่ครอบครัวมินชอลทำกับเขาและแม่ ทั้งมินชอลและซอนเจต่างเช้าใจ กันและพร้อมที่จะละทิฐิ และเปิดใจให้กันเพียงเพราะความรักที่มีให้ผู้หญิงคนนี้ "ยอนซู" มินชอลแต่งงานกับยอนซูทั้งคู่กำลังมีความสุข โดยที่มินชอลไม่รู้เรื่องโรคร้ายของยอนซู เพราะเธอขอร้องไม่ให้ใคร บอกเรื่องนี้กับมินชอล แต่ในขณะเดียวกันอาการ ของยอนซูก็ทรุด ลงเรื่อยๆ จนวันหนึ่งอาการของเธอทรุดหนักจนต้องเข้าโรงพยาบาล วันนั้นเองที่มินชอลรู้ว่าหญิงที่ตนเองรักกำลังจะตาย วันเวลาแห่งความสุขกำลังจะหมดลง ปาฏิหาริย์แห่งรักจะมีหรือไม่ บทสรุปของความรักของพวกเขาจะเป็นอย่างไร พวกเขาจะยอมรับความเจ็บปวดบนเส้นทางแห่งความรักได้หรือไม่ ติดตามได้ใน Beautiful Days เพียงแค่ใจเรารักกันตัวละครตัวละคร. - ลี มินชอล หนุ่มหล่อทายาทของค่ายเทปยักษ์ใหญ่แห่งเกาหลี ผู้เย็นชาและไม่เชื่อในความรัก ความรักของเขาคือการครอบครอง เป็นความรักที่ร้อนแรงและมีพลัง- คิม ยอนซู เด็กสาวกำพร้าผู้อ่อนโยนแต่ไม่อ่อนแอ เธอเป็นผู้ที่สามารถใช้ความอ่อนโยนและอบอุ่น ทลายกำแพงน้ำแข็งแห่งหัวใจของมินชอลได้ ความรักของเธอคือการให้ หวังเพียงสิ่งเดียวคือให้คนที่เธอรักมีความสุข- ลี ซอนเจ ชายหนุ่มผู้อ่อนโยน เข้าใจคนอื่นและเสียสละ ถึงแม้ว่าจะต้องทรมานใจแต่ถ้าทำให้คนที่รักมีความสุขเขาก็พร้อมยอมทำ ความรักของเขาคือการให้ ให้โดยไม่หวังผลตอบแทน- คิม เซนา หญิงสาวผู้ทะเยอทะยาน ใฝ่ฝันอยากเป็นนักร้อง และไม่เคยยอมแพ้อะไรง่ายๆ ความรักของเธอคือการได้มาซึ่งความรักตอบแทน- ลี มินจี น้องสาวผู้เอาแต่ใจของมินชอล โลกของเธอมีแต่พี่ชาย จนกระทั่งยอนซูเข้ามา เธอจึงได้รู้ว่าความรักจากแม่ที่เธอโหยหายังมีอยู่ในโลก- คัง นาเร เพื่อนสนิทของยอนซู นิสัยห้าวๆไม่ยอมใคร คอยช่วยเหลือยอนซูและเซนาในทุกๆเรื่องนักแสดงนักแสดง. - ลี บุงฮุน รับบทเป็น ลี มินชอล - ชอย จีวู รับบทเป็น คิม ยอนซู - ริว ชีวอน รับบทเป็น ลี ซอนเจ - ลี จองฮย็อน รับบทเป็น คิม เซนา - ชิน มินอา รับบทเป็น ลี มินจี - ลี ยูจิน รับบทเป็น คัง นาเร - ลี จองกิล รับบทเป็น ลี ชองชุน (พ่อของมินชอล) - ลี คยองจิน รับบทเป็น จุง มยองจา (แม่ของซอนเจ) - ฮา เจยอง รับบทเป็น ลี ยองจุน (พ่อของซอนเจ) - ลี ฮุยฮยอง รับบทเป็น หยาง มีมี่ (อดีตนักร้องในสังกัดของยองจุน)</doc>
