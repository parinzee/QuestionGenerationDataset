<doc id="372847" url="https://th.wikipedia.org/wiki?curid=372847" title="เรือกลไฟวิลลี่">เรือกลไฟวิลลี่ เรือกลไฟวิลลี่ () เป็นภาพยนตร์การ์ตูนสั้น ออกฉายเมื่อวันที่ 18 พฤศจิกายน ค.ศ. 1928 ผลิตในรูปแบบขาวดำโดยวอลต์ดิสนีย์สตูดิโอ เรือกลไฟวิลลี่ถูกพิจารณาว่าเป็นการเปิดตัวของมิกกี เมาส์ เช่นเดียวกันแฟนสาว มินนี่ แม้ตัวละครทั้งสองจะปรากฏขึ้นหลายเดือนก่อนหน้านั้นแล้วในการทดลองฉาย เรือกลไฟวิลลีเป็นภาพยนตร์มิกกีที่ผลิตเป็นลำดับที่สาม แต่เป็นลำดับแรกที่เผยแพร่สู่สาธารณะ ดิสนี่ย์ได้ใช้ระบบ ซินิโฟน (Cinephone) ที่ถูกพัฒนาโดย แพท พาวเวอร์ส โดยการลอกเลียนแบบมาจากระบบ โฟโนฟิลม์ (Phonofilm) ของ Lee De Forest นักประดิษฐ์ชื่อดังของสหรัฐอเมริกา โดย "เรือกลไฟวิลลี่" ออกฉายครั้งแรกที่โรงภาพยนตร์ มอสส์โคโลนี่เธียเตอร์ นครนิวยอร์ก โดยฉายเป็นภาพยนตร์สั้นให้ผู้ชมได้ชมก่อนการชมภาพยนตร์เรื่อง Gang War อย่างไรก็ตามปรากฏว่า "เรือกลไฟวิลลี่" ได้รับความนิยมเป็นอย่างมาก ขณะที่ภาพยนตร์เรื่อง Gang War ไม่ได้รับความนิยมเท่าใดนัก โดยโคลัมเบียพิกเจอร์ส ได้ตัดสินใจที่เป็นผู้จัดจำหน่าย "เรือกลไฟวิลลี่" ออกไปทั่วประเทศ ภาพยนตร์ดังกล่าวยังโดดเด่นจากการเป็นการ์ตูนเรื่องแรก ๆ ที่ใช้เสียงประกอบซิงโครไนซ์ หรือจะกล่าวโดยละเอียดกว่านั้น มันเป็นการ์ตูนเรื่องแรกที่นำเสนอเสียงในฟิล์มหลังผลิตทั้งหมดซึ่งทำให้มันแตกต่างจากการ์ตูนเสียงทั้งหมดก่อนหน้านั้น และยังมีระดับความนิยมเหนือกว่าด้วย ชื่อเรื่องนี้เป็นการล้อเลียนภาพยนตร์เรื่อง Steamboat Bill Jr (ค.ศ. 1928) ขณะที่เพลงประกอบการ์ตูน เช่น Steamboat Bill และ Turkey in the Straw สร้างขึ้นโดย Wilfred Jackson วอลต์ ดิสนี่ย์พากษ์เสียงทั้งหมดในฟิล์ม แม้จะมีบทสนทนาฟังไม่ได้ศัพท์อยู่บ้างเล็กน้อย "เรือกลไฟวิลลี่" ได้รับเลือกให้อยู่อันดับที่ 13 ใน 50 ภาพยนตร์การ์ตูนที่ยิ่งใหญ่ที่สุดตลอดกาล โดยได้รับเลือกมาเป็นอันดับที่ 13 และได้ถูกจัดเก็บในหอสมุดคองเกรส เพื่อการอนุรักษ์ใน ยูไนเต็ดสเตทเนชั่นแนลฟิล์มรีจิสทรี โดยถือว่า "มีความสำคัญทางวัฒนธรรม ประวัติศาสตร์ หรือสุนทรียะ"</doc>
