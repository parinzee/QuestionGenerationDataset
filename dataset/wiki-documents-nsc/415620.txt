<doc id="415620" url="https://th.wikipedia.org/wiki?curid=415620" title="G'schichten aus dem Wienerwald">G'schichten aus dem Wienerwald G'schichten aus dem Wienerwald, Opus 325 (; เรื่องเล่าจากป่าเวียนนา) เป็นเพลงวอลซ์ของโยฮันน์ ชเตราสส์ ที่สอง ประพันธ์ขึ้นและออกแสดงครั้งแรกที่เวียนนา ในปี ค.ศ. 1868 ชื่อผลงานมาจากชื่อ ป่าเวียนนา () เป็นป่าธรรมชาติที่อยู่บริเวณที่ราบสูงเชิงเขาแอลป์ตอนเหนือ บริเวณรัฐโลว์เออร์ออสเตรียและรัฐเวียนนาของออสเตรีย ในปี ค.ศ. 1931 นักเขียนชาวเยอรมันเชื้อสายออสเตรีย-ฮังการี ชื่อ Ödön von Horváth ได้เขียนบทละครโดยดัดแปลงมาจากเพลงวอลซ์ของชเตราส์ ใช้ชื่อว่า Geschichten aus dem Wiener Wald (ตัวสะกดต่างจากต้นฉบับของชเตราส์เล็กน้อย) ผลงานนี้ได้รับรางวัล Kleist Prize เป็นรางวัลวรรณกรรมดีเด่นของเยอรมนี ต่อมาได้มีการสร้างภาพยนตร์และละครโทรทัศน์จากบทละครนี้อีกหลายครั้ง ในปี ค.ศ. 1961, 1964, 1979 เพลงนี้ยังปรากฏในภาพยนตร์เรื่อง ไททานิก (1997) ของเจมส์ คาเมรอน เป็นทำนองเพลงกล่องดนตรีของตัวละครโรส เดวิท บูเคเตอร์ (รับบทโดยเคท วินสเลท) ในฉากที่โรสรับของขวัญจากคู่หมั้น</doc>
