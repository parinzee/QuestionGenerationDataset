<doc id="125984" url="https://th.wikipedia.org/wiki?curid=125984" title="นิพนธ์ บุญญามณี">นิพนธ์ บุญญามณี นายนิพนธ์ บุญญามณี นายกองค์การบริหารส่วนจังหวัดสงขลา อดีตรองเลขาธิการพรรคประชาธิปัตย์, อดีตสมาชิกสภาผู้แทนราษฎร แบบบัญชีรายชื่อพรรคประชาธิปัตย์และอดีตสมาชิกสภาผู้แทนราษฎรจังหวัดสงขลา 5 สมัย เกิดวันที่ 22 กรกฎาคม พ.ศ. 2501 ที่จังหวัดสงขลา ก่อนเข้าสู่วงการเมืองประกอบอาชีพเป็นทนายความ ด้านครอบครัว สมรสกับนางกัลยา บุญญามณี(ปลัดเทศบาลนครสงขลา) มีบุตรธิดา 3 คน ได้แก่ นางสาวนิธิยา บุญญามณี นายสรรเพชญ บุญญามณี และนายนิธิกร บุญญามณีประวัติการศึกษา ประวัติการศึกษา. นายนิพนธ์ บุญญามณี เข้ารับการศึกษาระดับชั้นประถมศึกษา จากโรงเรียนวัดนาทับ โรงเรียนถนนวิเชียรชม จังหวัดสงขลา ระดับเตรียมอุดมศึกษา จากโรงเรียนมหาวชิราวุธ จังหวัดสงขลา ระดับปริญญาตรี สาขานิติศาสตร์ มหาวิทยาลัยรามคำแหง จบเนติบัณฑิตไทย (สำนักอบรมกฎหมายแห่งเนติบัณฑิตยสภา) ระดับปริญญาโท สาขารัฐประศาสนศาสตร์ สถาบันบัณฑิตพัฒนบริหารศาสตร์ ปริญญาโทเศรษฐศาสตร์มหาบัณฑิต (มหาวิทยาลัยรามคำแหง)ประวัติการทำงานประวัติการทำงาน. - เป็นสมาชิกสภาจังหวัด 2 สมัย (2528, 2533) ประธานสภาจังหวัดสงขลา - ส.ส. สงขลา 5 สมัย (2535/1, 2535/2, 2538, 2539, 2544) และ ส.ส.บัญชีรายชื่อ/สัดส่วน พรรคประชาธิปัตย์ (2548,2550,2554) - พ.ศ. 2537 เลขานุการรัฐมนตรีว่าการกระทรวงยุติธรรม - พ.ศ. 2541 เลขานุการรัฐมนตรีว่าการกระทรวงแรงงานและสวัสดิการสังคม - พ.ศ. 2542-2543 รองเลขาธิการนายกรัฐมนตรี (พลตรี สนั่น ขจรประศาสน์) - พ.ศ. 2543-2544 รองเลขาธิการนายกรัฐมนตรี (นาย บัญญัติ บรรทัดฐาน) - อดีตรองเลขาธิการพรรคประชาธิปัตย์ และรัฐมนตรีช่วยว่าการกระทรวงคมนาคมเงา - อดีตสมาชิกสภาผู้แทนราษฎร พรรคประชาธิปัตย์ ระบบบัญชีรายชื่อ - สิงหาคม 2556 - ปัจจุบัน เป็นนายกองค์การบริหารส่วนจังหวัดสงขลาการเมือง การเมือง. เมื่อพรรคประชาธิปัตย์ได้มีการปรับโครงสร้างผู้บริหารพรรคใหม่ หลังการเลือกตั้งในปี พ.ศ. 2548 แล้ว นายนิพนธ์มีชื่อว่าอาจจะได้รับเลือกเป็นเลขาธิการพรรคคนใหม่ แต่นายนิพนธ์ก็ได้ขอถอนตัวออกไป ตำแหน่งจึงตกอยู่ที่ นายสุเทพ เทือกสุบรรณ และนายนิพนธ์ได้รับการแต่งตั้งเป็นรองเลขาธิการพรรค ต่อมาในการเลือกตั้ง พ.ศ. 2554 ได้ลงสมัครรับเลือกตั้งในระบบบัญชีรายชื่อ และได้รับเลือกตั้งเป็น ส.ส.อีกสมัย ต่อมาเขาลาออกจากการเป็น ส.ส. เมื่อเดือนพฤษภาคม พ.ศ. 2556 เพื่อลงสมัครรับเลือกตั้งนายกองค์การบริหารส่วนจังหวัดสงขลา (อบจ.สงขลา) ในการประชุมวิสามัญพรรคประชาธิปัตย์ เพื่อเลือกตั้งคณะกรรมการบริหารพรรคชุดใหม่ เมื่อวันที่ 6 สิงหาคม พ.ศ. 2554 ที่ประชุมได้มีมติเลือก นายนิพนธ์ เป็นรองเลขาธิการพรรค พร้อมกับ ดร.ศุภชัย ศรีหล้า และ นายนราพัฒน์ แก้วทองเครื่องราชอิสริยาภรณ์เครื่องราชอิสริยาภรณ์. - พ.ศ. 2545 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2542 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
