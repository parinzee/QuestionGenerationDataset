<doc id="82622" url="https://th.wikipedia.org/wiki?curid=82622" title="ดำ แดนสุพรรณ">ดำ แดนสุพรรณ ดำ แดนสุพรรณ เป็นอดีตนักร้องลูกทุ่งชื่อดังที่มีเสียงเป็นเอกลักษณ์ออกเหน่อๆ ร้องแบบเต็มเสียงตามแบบฉบับลูกทุ่งแท้ๆ เขามีเพลงดังหลายเพลง รวมทั้งเพลงสุดฮิตอย่าง " รักกับพี่ดีแน่" และอื่นๆ ปัจจุบันเสียชีวิตไปแล้วประวัติ ประวัติ. ดำ แดนสุพรรณ มีชื่อจริงว่า ทัน ใจบุญ เกิด พ.ศ. 2482 ที่ อำเภออู่ทอง จังหวัดสุพรรณบุรี มีพี่น้อง 5 คน เป็นคนที่ 3 มีลักษณะเด่นตรงที่มีผิวคล้ำ กรามใหญ่ ไม่หล่อเหลา เขาจบการศึกษาชั้น ป.4 ที่โรงเรียนวัดยางสว่างอารมณ์ หลังจากจบก็ออกทำงานรับจ้างทั่วไป พร้อมทั้งร้องเพลงเชียร์รำวง จากนั้นเข้ากรุงเทพฯ พบกับพรชัย สร้อยเพชร ที่เป็นเพื่อนกันพามาอยู่กับวงดนตรีสมัย อ่อนวงษ์ ได้ร้องบันทึกเสียงเพลงแรก "ถึงพี่จะดำ" แต่งโดย "กานท์ การุณวงษ์" เมื่อปี 2511 และมีเพลงตามมาอีกหลายเพลง เช่น "รักกับพี่ดีแน่", "คนสมัยนี้", "อยู่ดีกว่าตาย" และ " รูปไม่หล่อพ่อไม่รวย" จากการแต่งของสุรินทร์ ภาคศิริ หลังออกจากสมัย อ่อนวงษ์ ก็มาอยู่กับศรีนวล สมบัติเจริญ ได้เพลงจากการแต่งของชาตรี ศรีชล ในเพลง "เมารัก" พอออกจากศรีนวลก็มาตั้งวงเอง เข้าประกวดวงดนตรีน้องใหม่ทางช่อง 3 ในยุคที่เพิ่งตั้งสถานีใหม่ หลังจากยุบวงก็กลับไปอยู่บ้าน แต่ยังรับงานร้องเพลงทั่วไปผลงานเพลงดังผลงานเพลงดัง. - รักกับพี่ดีแน่ - เมารัก - อยู่ดีกว่าตาย - รูปไม่หล่อพ่อไม่รวย - บ่นแก้กลุ้ม - คนสมัยนี้ - รูปหล่ออย่างเรา - เอาความซวยไปทิ้งบางแสน - ผ้าขี้ริ้วหุ้มทองเสียชีวิต เสียชีวิต. 26 มิ.ย. 2528 เวลา 3 ทุ่ม ระหว่างที่เดินทางไปร้องเพลงที่ จ.ชัยภูมิ รถเกิดอุบัติเหตุแหกโค้งพลิกคว่ำเสียชีวิตคาที่ หลังจากฌาปนกิจศพที่วัดยางสุทธาวาส ขนส่งสายใต้ แล้ว ญาตินำกระดูกไปทำบุญต่อที่บ้านเกิดสุพรรณบุรี</doc>
