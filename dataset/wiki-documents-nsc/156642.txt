<doc id="156642" url="https://th.wikipedia.org/wiki?curid=156642" title="มีสุข คุณดิลกชัยพัฒน์">มีสุข คุณดิลกชัยพัฒน์ มีสุข คุณดิลกชัยพัฒน์ นามสกุลเดิม แจ้งมีสุข พิธีกรรายการโทรทัศน์ผู้หญิงถึงผู้หญิง ทางช่อง 3 เกิดเมื่อวันที่ 8 ธันวาคม พ.ศ. 2516 ที่กรุงเทพ โดยมีชื่อแรกเกิดว่า ชินนา แจ้งมีสุข ต่อมาจึงเปลี่ยนชื่อเป็น มีสุข แจ้งมีสุข จบการศึกษาระดับปริญญาตรีจากคณะนิเทศศาสตร์ มหาวิทยาลัยกรุงเทพ ปริญญาโท คณะวารสารศาสตร์และสื่อสารมวลชน มหาวิทยาลัยธรรมศาสตร์ ทำงานครั้งแรกที่สถานีโทรทัศน์ไอทีวี รับหน้าที่ช่วงข่าวบันเทิง ในยุคเริ่มต้นที่ยังมีสุทธิชัย หยุ่น และเทพชัย หย่อง เป็นบรรณาธิการอยู่ จากนั้นในปี พ.ศ. 2543 ได้ย้ายไปเป็นผู้ประกาศข่าวภาคค่ำททบ.5 เริ่มเป็นที่รู้จักอย่างกว้างขวางครั้งแรกเมื่อได้เป็นพิธีกรคู่กับสรยุทธ สุทัศนะจินดา ในรายการเรื่องเล่าเช้านี้ ต่อจากสู่ขวัญ วิวรกิจ ทำได้ระยะหนึ่งจึงขอลาออกจากการเป็นพิธีกร เรื่องเล่าเช้านี้ หน้าที่พิธีกรหญิงจึงกลับมาเป็นของอรปรียา หุ่นศาสตร์ อีกครั้ง จากนั้นจึงทำหน้าที่เป็นผู้ประกาศข่าวเฉพาะวันเสาร์-อาทิตย์ ควบคู่ไปกับการเป็นพิธีกรในรายการผู้หญิงถึงผู้หญิง ทำให้ได้รับบทบาทในการแสดงภาพยนตร์ 2 เรื่อง คือ แก๊งชะนีกับอีแอบ และ มอ๘ ในปี พ.ศ. 2549 พร้อมกับเป็นพรีเซ็นเตอร์โฆษณาสินค้าหลายตัวทางโทรทัศน์ และได้ออกหนังสือของตัวเองชื่อ "มีสุข" ปัจจุบันเป็นพิธีกรรายการผู้หญิงถึงผู้หญิง ทางช่อง 3 แฟมิลี่ ออกอากาศเวลา 08.00-09.00 น.ทุกวันจันทร์ - วันศุกร์ นอกจากนี้ยังร่วมกับสามีเปิดบริษัทโปรดักชั่นเฮ้าส์ ชื่อ บริษัท เนเวอร์ดาย โปรดักชั่นเฮ้าส์ จำกัด รับผลิตสื่อโฆษณาทุกชนิด รายการโทรทัศน์ มีตำแหน่งในบริษัท เป็นกรรมการผู้จัดการ นอกจากนี้ มีสุข แจ้งมีสุข ได้หันมาทำกิจกรรมทางสังคมและร่วมเผยแผ่ธรรมะให้กับสังคมมากขึ้นเป็นทั้งวิทยากร พิธีกร อาสาสมัคร ตลอดจนสนใจงานด้านงานเขียนในเชิงธรรมะเพื่อช่วยถ่ายทอดผลงานทางพุทธศาสนาที่เป็นประโยชน์ ต่อสังคมต่อไป ด้านชีวิตครอบครัว ไก่ มีสุข ได้สมรสกับพงศกร คุณดิลกชัยพัฒน์ หรือ คิม ช่างภาพโฆษณาบริษัท เกียร์ เฮด เมื่อวันที่ 15 กุมภาพันธ์ พ.ศ. 2556 หลังจากที่ทั้งคู่ได้คบหากันเป็นแฟนแค่ 2 เดือน และปัจจุบันมีลูกสาว 1 คน เป็นเพศหญิง ชื่อ นามรูป คุณดิลกชัยพัฒน์ คลอดเมื่อวันที่ 27 กุมภาพันธ์ พ.ศ. 2557 เวลา 14.59 น. มีน้ำหนักแรกเกิด 3,025 กรัมผลงานพิธีกรผลงาน. พิธีกร. - ผู้หญิงถึงผู้หญิง (ออกอากาศทุกวันจันทร์ถึงวันศุกร์ เวลา 08.00-09.00 น. ทางช่อง 3 แฟมิลี่) (ยุติการปฏิบัติหน้าที่เมื่อวันที่ 22 กันยายน 2559) - เรื่องเด่นเย็นนี้เสาร์-อาทิตย์ (เฉพาะกิจ) แทน นวนันท์ บำรุงพฤกษ์ คู่กับ เชิงชาย หว่างอุ่น ส.-อา. 17.00 น. - ครอบครัวขำ (ออกอากาศทุกวันพฤหัสบดี เวลา 23.15 น. ทางช่อง 3) (ยุติการออกอากาศไปแล้ว) - พนักงานไทยทีวีสีช่อง 3ภาพยนตร์มิวสิกวิดีโอมิวสิกวิดีโอ. - โฆษณา - ชาเขียว "โตเซน" - หมากฝรั่ง "LOTTE XYLITOL" - น้ำผลไม้ "มัลติฟรุต" ร่วมกับพัชรศรี เบญจมาศ พิมลวรรณ ศุภยางค์ - แชมพู "PANTENE" - น้ำมันตับปลา "มอร์พา (MorEPA)" ร่วมกับทฤษฎี สหวงษ์- คอนเสิร์ต - ศิลปินรับเชิญในคอนเสิร์ต"แบบเบิร์ดเบิร์ดโชว์" ร่วมกับสี่สาวปอ ปุ้ย กาละแมร์ และนิน่า - ศิลปินและพิธีกรรับเชิญในคอนเสิร์ต "พุทธทาสเปิดดวงตา" โดย จีวันแบนด์ (2550) - ศิลปินและพิธีกรรับเชิญในคอนเสิร์ต "พุทธทาสเปิดโลกเย็น" โดย จีวันแบนด์ (2551) - ศิลปินรับเชิญในคอนเสิร์ต "Feel Good Music and Movie Concert" - ศิลปินและพิธีกรรับเชิญในคอนเสิร์ต "คบเด็กสร้างโลก" โดย จีวันแบนด์ (2552) - ศิลปินและพิธีกรรับเชิญในคอนเสิร์ต "พ่อ แม่ ลูก" โดย จีวันแบนด์ (2553)- เพลงพิเศษ - ร่วมร้องเพลง "ควักหัวใจ" ประกอบภาพยนตร์ แก๊งชะนีกับอีแอบ - ร่วมร้องเพลง "คนไทยรักกัน" เพื่อสร้างความสามัคคีให้คนในชาติ หลังรัฐประหาร 2549 - ร่วมร้องเพลง "Thailand go go" เพื่อส่งแรงใจให้กองทัพนักกีฬาไทยในกีฬาโอลิมปิก 2008 ที่ปักกิ่ง - ร่วมร้องเพลง "พุทธทาสจักไม่ตาย" ในชุดเพลงพุทธทาสเปิดดวงตา โดยวงจีวัน เพื่อสืบทอดพระศาสนาด้วยบทเพลง เนื่องในโอกาส 100 ปีชาตกาลพุทธทาสภิกขุ - ร่วมร้องเพลง "โชคดีที่ได้ไหว้เขา" ในชุดเพลงพุทธทาสเปิดโลกเย็น โดยวงจีวัน เพื่อสืบทอดพระศาสนาด้วยบทเพลง เนื่องในโอกาส 102 ปีชาตกาลพุทธทาสภิกขุ - ร่วมร้องเพลง "บุญ 3 แบบ" ในชุดเพลงพุทธทาสเปิดโลกเย็น โดยวงจีวัน เพื่อสืบทอดพระศาสนาด้วยบทเพลง เนื่องในโอกาส 102 ปีชาตกาลพุทธทาสภิกขุ- หนังสือ - หนังสือ "มีสุข"- ร่วมเขียนหนังสือ - Today Expass - หนังสือ "เรื่องที่ (ไม่) อยากเล่า" - หนังสือ "มหัศจรรย์ Multifruit" - หนังสือ "แผนที่ชีวิต เข็มทิศความสุข" - One-O-Six Magazine - เตือนภัยผู้หญิง เรื่องจริงที่ควรรู้รางวัลที่ได้รับรางวัลที่ได้รับ. - รางวัลรายการสำหรับสตรียอดเยี่ยม รายการผู้หญิงถึงผู้หญิง จากงาน STAR ENTERTAINMENT AWARDS 2004 (2547) - รางวัลรายการสำหรับสตรียอดเยี่ยม รายการผู้หญิงถึงผู้หญิง จากงาน STAR ENTERTAINMENT AWARDS 2005 (2548) - รางวัลวาไรตี้ทอล์คโชว์ยอดเยี่ยม รายการผู้หญิงถึงผู้หญิง จากงาน TOP AWARDS 2005 (2548) - รางวัลสื่อมวลชนสตรีดีเด่น ประเภทสื่อโทรทัศน์ในวันสตรีสากล จากกระทรวงการพัฒนาสังคมและความมั่นคงของมนุษย์ (2549) - รางวัล Priew Awards 2006 สาขาสื่อสารมวลชน จากนิตยสารเปรียว (2549) - รางวัลวาไรตี้ทอล์คโชว์ยอดเยี่ยม รายการผู้หญิงถึงผู้หญิง จากงาน TOP AWARDS 2006 (2549) - รางวัลผู้หญิงคิดบวกแห่งปี 2551 “ Think Positive Women Awards 2008 ” จาก BSC Cosmetology (2551) - รางวัลสื่อสารมวลชนดีเด่นด้านการส่งเสริมศักยภาพสตรี และความเสมอภาคหญิงชาย ประเภทรายการโทรทัศน์ รายการผู้หญิงถึงผู้หญิง ในวันสตรีสากล จากกระทรวงการพัฒนาสังคมและความมั่นคงของมนุษย์ (2552) - โล่ประกาศเกียรติคุณด้านสื่อมวลชน ที่ทำคุณประโยชน์ และสนับสนุนการคุ้มครองผู้บริโภค รายการผู้หญิงถึงผู้หญิง จากโครงการ"เย็บ เต้าเติมใจ สู้ภัยมะเร็ง" เนื่องในงานวันคุ้มครองผู้บริโภคไทย 2552 จากสำนักงานคณะกรรมการคุ้มครองผู้บริโภค (2552) - รางวัลผู้หญิงที่ทรงอิทธิพลแห่งปี 2552 ทางด้าน BEAUTY IS JOY OF LIFE จาก NIVEA (2552) - โล่เกียรติคุณ ชาวพุทธตัวอย่าง โครงการหนึ่งใจ...ให้ธรรมะ (2 เมษายน 2554) จากมูลนิธิมิราเคิล ออฟไลฟ์ ในทูลกระหม่อมหญิงอุบลรัตนราชกัญญา สิริวัฒนาพรรณวดี - รางวัลผู้ประกาศข่าวหญิงยอดนิยม จากรายการ ผู้หญิงถึงผู้หญิง จากงาน TV Gossip Awards 2006 - โล่เกียรติคุณศิษย์เก่าดีเด่น จากสมาคมศิษย์เก่าเฉลิมขวัญสตรี งานเฉลิมขวัญสตรี 81 ปี ศรีสองแคว (13 พ.ย 2547) - ได้รับพระราชทานรางวัล เทพทอง ในฐานะบุคคลดีเด่น ด้านวิทยุโทรทัศน์ ประจำปี พ.ศ. 2546 - ได้รับรางวัล นาฏราช จากรายการคุยอย่างมีสุขทางสถานีวิทยุครอบครัวข่าว สถานีวิทยุกระจายเสียงเสียงจากทหารเรือ FM 106.0 MHZ โดยสมาพันธ์สมาคมวิชาชีพวิทยุกระจายเสียงและวิทยุโทรทัศน์</doc>
