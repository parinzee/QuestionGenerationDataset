<doc id="446172" url="https://th.wikipedia.org/wiki?curid=446172" title="สมาน ภุมมะกาญจนะ">สมาน ภุมมะกาญจนะ สมาน ภุมมะกาญจนะ (1 มกราคม พ.ศ. 2479 - 4 พฤษภาคม พ.ศ. 2555) อดีตนักการเมืองชาวไทย เป็นอดีตรัฐมนตรีช่วยว่าการกระทรวงอุตสาหกรรมประวัติ ประวัติ. นายสมาน เกิดเมื่อวันที่ 1 มกราคม พ.ศ. 2479 ที่จังหวัดลพบุรี เป็นบุตรคนโตในจำนวนพี่น้อง 2 คน เป็นบุตรชายของนายสวัสดิ์ และนางละมัย ภุมมะกาญจนะ จบการศึกษาชั้นประถมศึกษาปีที่ 4 จากโรงเรียนสหกิจวิทยา, ชั้นมัธยมศึกษาจากโรงเรียนพิบูลย์วิทยาลัย, ปริญญาตรี รัฐศาสตร์การปกครอง จากมหาวิทยาลัยรามคำแหง ชีวิตส่วนตัว สมรสกับนางจิตรา ภุมมะกาญจนะ (นามสกุลเดิม: ภาวสิน) มีบุตรทั้งหมด 3 คน ได้แก่ นางศิริรัตน์ จารุวัสตร์, นางสาวอุษา ภุมมะกาญจนะ และนายชยุต ภุมมะกาญจนะ ซึ่งภายหลังที่มีอายุสูงขึ้น ได้วางมือจากการเมือง โดยมีนายชยุต ผู้เป็นบุตรชายสืบทอดต่อ นายสมาน ถึงแก่กรรมด้วยโรคหัวใจล้มเหลว ในเวลาเช้าของวันที่ 4 พฤษภาคม พ.ศ. 2555 ที่โรงพยาบาลบำรุงราษฎร์ สิริอายุได้ 76 ปีการทำงาน การทำงาน. เป็นนักการเมืองผู้หนึ่งที่ร่วมก่อตั้งพรรคชาติไทยขึ้นในปี พ.ศ. 2517 เคยเป็นสมาชิกสภาผู้แทนราษฎร (ส.ส.) จังหวัดปราจีนบุรีถึง 8 สมัย ในสังกัดพรรคชาติไทยและพรรคชาติพัฒนา และเป็นรัฐมนตรีช่วยว่าการกระทรวงอุตสาหกรรมถึง 3 สมัย ในคณะรัฐมนตรีคณะที่ 45, คณะรัฐมนตรีคณะที่ 46 ที่มี พล.อ.ชาติชาย ชุณหะวัณ เป็นนายกรัฐมนตรี และคณะรัฐมนตรีคณะที่ 52 ที่มี พล.อ.ชวลิต ยงใจยุทธ เป็นนายกรัฐมนตรี ต่อมาได้เป็นหนึ่งในผู้ร่วมก่อตั้งพรรคไทยรักไทยด้วยเครื่องราชอิสริยาภรณ์</doc>
