<doc id="450008" url="https://th.wikipedia.org/wiki?curid=450008" title="รณิดา เตชสิทธิ์">รณิดา เตชสิทธิ์ รณิดา เตชสิทธิ์ หรือชื่อจริง ชยาภรณ์ โมริดดา (ชื่อเล่น: พรีม เกิด 10 พฤศจิกายน พ.ศ. 2539) เป็นนักแสดงชาวไทย มีผลงานสร้างชื่อจากละครซีรีส์ชุด สุภาพบุรุษจุฑาเทพ ตอน คุณชายธราธร และ สามี ซึ่งทั้งสองเรื่องแสดงคู่กับพระเอกคู่ขวัญ วรินทร ปัญหกาญจน์ประวัติ ประวัติ. รณิดา เตชสิทธิ์ เป็นลูกครึ่งจีน-อิตาลี สัญชาติไทย บิดาชื่อ วิตโตริโอ โมริดดา เป็นชาวอิตาลี มารดาชื่อ นางปราณี เตชสิทธิ์ เป็นชาวจีน มาพักอาศัยอยู่ที่ประเทศไทย ปัจจุบันถือสัญชาติไทย พรีมมีพี่ชาย 1 คนชื่อ จอห์นนี่ เตชสิทธิ์ รณิดาเกิดที่ประเทศไทย ซึ่งรณิดาอยู่ประเทศไทยได้เพียง 1 ปี เพราะบิดาพาครอบครัวย้ายไปอยู่ที่ กรุงโรม ประเทศอิตาลี รณิดาจึงใช้ชีวิตอยู่ที่ประเทศอิตาลีจนอายุ 11 ปี จึงกลับมาประเทศไทยอีกครั้ง เป็นการถาวร เมื่ออายุ 12 ปี รณิดาไปเล่นสงกรานต์กับญาติแถวแยกวังหิน ขากลับมาแวะซื้อของที่ห้างฟู้ดแลนด์ รามอินทรา ซึ่งได้เจอกับคุณพลอยและคุณแพร (ผู้จัดการส่วนตัว) จึงชักชวนเข้าสู่วงการบันเทิง ผลงานชิ้นแรกเป็นนางเอกมิวสิควีดีโอ เหวี่ยงก็รัก ของนภัทร อินทร์ใจเอื้อ ต่อมาจึงมีผลงานละครทางช่อง 3 เริ่มจาก แม่ยายที่รัก คู่กับ ชาคริต แย้มนาม เป็นเรื่องแรก จากนั้นจึงเป็นหนึ่งในนางเอกซีรีส์ชุด สุภาพบุรุษจุฑาเทพ โดยแสดงคู่กับพระเอกคู่ขวัญ วรินทร ปัญหกาญจน์ ตามด้วยละครเรื่อง สามี คู่กับพระเอกคนเดียวกัน จากนั้นก็มีผลงานละครตามมาอีกหลายเรื่อง รณิดาพูดได้มากถึง 4 ภาษา คือ ไทย, อังกฤษ, อิตาลี, และสเปน อีกทั้งยังมีความสามารถพิเศษที่หลากหลาย อาทิ Ballet, Jazz Dance, Latin Dance, Classic Guitar และ Clarinetการศึกษาการศึกษา. - ประถมศึกษาปีที่ 1-5 โรงเรียน Andrea Doria Schoolประเทศอิตาลี - ประถมศึกษาปีที่ 6 โรงเรียนจุฑารัตน์วิทยา - มัธยมศึกษาปีที่ 1-5 โรงเรียนสารสาสน์วิเทศรังสิต และสอบเทียบ ม.6 - ปัจจุบันกำลังศึกษา คณะนิเทศศาสตร์ สาขาการจัดการการสื่อสาร จุฬาลงกรณ์มหาวิทยาลัย (หลักสูตรนานาชาติ)ผลงานละครโทรทัศน์ ผลงาน. ละครโทรทัศน์. ละครโทรทัศน์ทั้งหมดด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3ภาพยนตร์คอนเสิร์ตคอนเสิร์ต. - 2560 Channel 3 concert : Love is in the airเพลงเพลง. - "Happy Birthday ช่อง 3" ร่วมกับ ธนิน มนูญศิลป์ - "เซตแล้วตบ" (เพลงเชียร์ทีมวอลเลย์บอลไทย เวิลด์กรังด์ปรีซ์ 2016) ร่วมกับอุรัสยา เสปอร์บันด์ ,ราณี แคมเปน ,ราศรี บาเล็นซิเอก้า , นิษฐา จิรยั่งยืน , คิมเบอร์ลี แอน เทียมศิริรางวัลรางวัล. - โล่ศิลปินต้นแบบผู้ทำคุณประโยชน์ต่อพระพุทธศาสนา ประจำปี 2556 - ประทานโล่ประกาศเกียรติคุณ"บุคคลที่ดำเนินการดีเด่นด้านการป้องกันควบคุมการบริโภคเครื่องดื่มแอลกอฮอลล์"จาก พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ เนื่องในโอกาสวันงดดื่มสุราแห่งชาติ ประจำปี 2560 - รางวัลนางเอกดาวรุ่ง จากงานสยามบันเทิง Star's Light Awards 2015 - MThai Top Talk-about 2018 สาขา บุคคลหญิง ที่ถูกกล่าวถึงมากที่สุด</doc>
