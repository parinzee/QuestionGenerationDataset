<doc id="279000" url="https://th.wikipedia.org/wiki?curid=279000" title="พระเยซูผจญพายุในทะเลแกลิลี (แร็มบรันต์)">พระเยซูผจญพายุในทะเลแกลิลี (แร็มบรันต์) พระเยซูผจญพายุในทะเลแกลิลี (; ) เป็นจิตรกรรมสีน้ำมันที่เขียนโดยแร็มบรันต์ จิตรกรชาวดัตช์คนสำคัญของยุคทองของเนเธอร์แลนด์ในคริสต์ศตวรรษที่ 17 เป็นภาพที่ตั้งแสดงอยู่ที่พิพิธภัณฑ์อิซาเบลลา สจวต การ์ดเนอร์ (ที่เมืองบอสตัน สหรัฐอเมริกา) ก่อนที่จะถูกขโมยเมื่อวันที่ 18 มีนาคม ค.ศ. 1990เนื้อหาของภาพ เนื้อหาของภาพ. ภาพ "พระเยซูผจญพายุในทะเลแกลิลี" ที่แร็มบรันต์เขียนในปี ค.ศ. 1633 เป็นภาพปาฏิหาริย์หนึ่งของพระเยซูที่ทรงทำให้พายุในทะเลแกลิลีสงบลง ซึ่งเป็นเรื่องที่ปรากฏในพระวรสารนักบุญมาร์คในพันธสัญญาใหม่ ภาพนี้เป็นภาพทะเลทัศน์ภาพเดียวที่แร็มบรันต์เขียน เชื่อกันว่าการที่มีคนสิบสี่คนแทนที่จะเป็นสิบสามคน (พระเยซูและอัครสาวกสิบสององค์) อยู่ในเรือเป็นเพราะแร็มบรันต์เขียนตัวเองเข้าไปในภาพการโจรกรรม การโจรกรรม. 18 มีนาคม ค.ศ. 1990 โจรกลุ่มหนึ่งปลอมตัวเป็นเจ้าหน้าที่ตำรวจบุกเข้าไปในพิพิธภัณฑ์อิซาเบลลา สจวต การ์ดเนอร์ เพื่อขโมยภาพ "พระเยซูผจญพายุในทะเลแกลิลี" และภาพเขียนอื่นอีก 12 ภาพ ซึ่งเป็นการโจรกรรมงานศิลปะครั้งใหญ่ที่สุดในสหรัฐอเมริกา พิพิธภัณฑ์อิสซาเบลลา สจวต การ์ดเนอร์ยังคงแสดงกรอบที่ปราศจากภาพตรงตำแหน่งเดิมที่เคยมีภาพ ตามที่ระบุไว้ในพินัยกรรมของการ์ดเนอร์ที่ระบุว่างานศิลปะต้องได้รับการรักษาไว้โดยไม่มีการเปลี่ยนแปลง</doc>
