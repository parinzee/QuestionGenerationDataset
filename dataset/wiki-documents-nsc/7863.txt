<doc id="7863" url="https://th.wikipedia.org/wiki?curid=7863" title="ตระกูลภาษาไท-กะได">ตระกูลภาษาไท-กะได ตระกูลภาษาไท-กะได () หรือรู้จักกันในนาม กะได (), ขร้าไท () หรือ ขร้า-ไท () เป็นตระกูลภาษาของภาษาที่มีเสียงวรรณยุกต์ที่พบในเอเชียตะวันออกเฉียงใต้และตอนใต้ของประเทศจีน ในช่วงแรก ตระกูลภาษาไท-กะไดเคยถูกกำหนดให้เป็นอยู่ในตระกูลภาษาจีน-ทิเบต แต่ปัจจุบันได้แยกมาเป็นอีกตระกูลภาษาหนึ่ง และยังมีผู้เห็นว่าตระกูลภาษาไท-กะไดนี้มีความสัมพันธ์กับตระกูลภาษาออสโตรนีเซียน โดยอยู่ในกลุ่มภาษาที่เรียกว่า "ออสโตร-ไท" หรือจัดเป็นตระกูลภาษาใหญ่ออสตริก รอเจอร์ เบลนช์ (Roger Blench) ได้กล่าวว่า ถ้าข้อจำกัดของความเชื่อมต่อของตระกูลภาษาออสโตร-ไทมีความสำคัญมาก แสดงว่าความสัมพันธ์ทั้งสองตระกูลอาจไม่ใช่ภาษาที่เป็นพี่น้องกัน กลุ่มภาษากะไดอาจเป็นสาขาของภาษาตระกูลออสโตรนีเซียนที่อพยพจากฟิลิปปินส์ไปสู่เกาะไหหลำ แล้วแพร่สู่จีนแผ่นดินใหญ่ ในขณะที่สาขาไดของภาษากลุ่มกะไดมีการปรับโครงสร้างใหม่โดยได้รับอิทธิพลจากกลุ่มภาษาม้ง-เมี่ยนและภาษาจีน โลร็อง ซาการ์ (Laurent Sagart) ได้เสนอว่า ภาษาไท-กะไดดั้งเดิมได้เกิดขึ้นในยุคต้นของตระกูลภาษาออสโตรนีเซียนที่อาจจะอพยพกลับจากทางตะวันตกเฉียงเหนือของไต้หวันไปยังชายฝั่งตะวันออกเฉียงใต้ของจีน หรือจากจีนไปไต้หวันและเกิดการพัฒนาของภาษาตระกูลออสโตรนีเซียนบนเกาะนี้ ความสัมพันธ์ระหว่างภาษาตระกูลออสโตรนีเซียนและไท-กะไดอาจจะอธิบายได้จากคำศัพท์ที่ใกล้เคียงกัน คำยืมในยุคก่อนประวัติศาสตร์และอื่น ๆ ที่ยังไม่รู้ นอกจากนั้นภาษาตระกูลออสโตรนีเซียนอาจจะมีความสัมพันธ์กับตระกูลภาษาจีน-ทิเบต ซึ่งมีจุดเริ่มต้นในบริเวณชายฝั่งของจีนภาคเหนือและภาคตะวันออก ความหลากหลายของตระกูลภาษาไท-กะไดในทางตอนใต้ของประเทศจีนบ่งบอกถึงมีความสัมพันธ์กับถิ่นกำเนิดของภาษา ผู้พูดภาษาสาขาไทอพยพจากตอนใต้ของจีนลงทางใต้เข้าสู่เอเชียตะวันออกเฉียงใต้แต่ครั้งโบราณ เข้าสู่ดินแดนที่เป็นประเทศไทยและลาวบริเวณนี้เป็นบริเวณที่พบผู้พูดภาษาในตระกูลภาษาออสโตรเอเชียติก ชื่อ "ไท-กะได" มาจากการจัดแบ่งตระกูลภาษาออกเป็นสองสาขาคือ "ไท" และ "กะได" ซึ่งเลิกใช้แล้ว เนื่องจากกะไดจะเป็นกลุ่มภาษาที่เป็นไปได้ก็ต่อเมื่อมีกลุ่มภาษาไทรวมอยู่ด้วย ในบางบริบทคำว่ากะไดจึงใช้เรียกตระกูลภาษาไท-กะไดทั้งตระกูล แต่บางบริบทก็จำกัดการใช้คำนี้ให้แคบลง โดยหมายถึงกลุ่มภาษาขร้าที่เป็นส่วนหนึ่งของตระกูลภาษานี้ภาษาในตระกูล ภาษาในตระกูล. ตระกูลภาษาไท-กะไดประกอบด้วยกลุ่มภาษาที่จัดแบ่งไว้ 5 สาขา ดังนี้- กลุ่มภาษาขร้า (อาจเรียกว่า กะได หรือ เก-ยัง) - กลุ่มภาษากัม-สุย (จีนแผ่นดินใหญ่ อาจเรียกว่า ต้ง-สุย) - กลุ่มภาษาไหล (เกาะไหหลำ) - กลุ่มภาษาไท (จีนตอนใต้และเอเชียตะวันออกเฉียงใต้) - ภาษาอังเบ (เกาะไหหลำ อาจเรียกว่า ภาษาเบ)กลุ่มภาษาไหลกลุ่มภาษาไหล. - ภาษาเจียมาว (Jiamao) เจียมาว (ไหหลำ) - ภาษาไหล (Hlai) (ไหหลำ)กลุ่มภาษาขร้ากลุ่มภาษาขร้า. - Yerong (จีนแผ่นดินใหญ่) - ภาษาเก้อหล่าว (Gelao) (เวียดนาม) - ภาษาลาติ (Lachi หรือ Lati) (เวียดนาม) - ภาษาลาติขาว (White Lachi) (เวียดนาม) - ภาษาปู้ยัง (Buyang) (จีนแผ่นดินใหญ่) - ภาษาจุน (Cun) (ไหหลำ) - ภาษาเอน (En) (เวียดนาม) - ภาษากวาเบียว (Qabiao) (เวียดนาม) - ภาษาลาคัว (Laqua) (เวียดนาม) - ภาษาลาฮา (Laha) (เวียดนาม)กลุ่มภาษาไทกลุ่มภาษาไท. - กลุ่มภาษาไทเหนือ- ภาษาแสก (ลาว) - ภาษาจ้วงเหนือ (จีน) - ภาษาปู้อี (Buyi) (จีน) - ภาษาไทแมน (ลาว) - E (จีน) - กลุ่มภาษาไทกลาง- ภาษาจ้วงใต้ (จีน) - ภาษาม่านเชาลาน (เวียดนาม) - ภาษานุง (เวียดนาม) - ภาษาตั่ย (เวียดนาม) - ภาษาซึนลาว (Ts'ün-Lao) (เวียดนาม) - ภาษานาง (เวียดนาม) - กลุ่มภาษาไทตะวันตกเฉียงใต้- ภาษาไทหย่า (จีน) - ภาษาพูโก (ลาว) - ภาษาปาดี (จีน) - ภาษาไททัญ (เวียดนาม) - ภาษาตั่ยซาปา (เวียดนาม) - ภาษาไทโหลง (ไทหลวง) (ลาว) - ภาษาไทฮ้องจีน (จีน) - ภาษาตุรุง (อินเดีย) - ภาษายอง (ไทย) - ภาษาไทยถิ่นใต้ (ปักษ์ใต้) (ไทย) - กลุ่มภาษาไทกลาง-ตะวันออก- กลุ่มภาษาเชียงแสน- ภาษาไทดำ (เวียดนาม) - ภาษาไทยถิ่นเหนือ (ภาษาล้านนา, ภาษาไทยวน) (ไทย, ลาว) - ภาษาพวน (ไทย) - ภาษาไทโซ่ง (ไทย) - ภาษาไทย (ไทย) - ภาษาไทฮ่างตง (เวียดนาม) - ภาษาไทขาว (ภาษาไทด่อน) (เวียดนาม) - ภาษาไทแดง (ภาษาไทโด) (เวียดนาม) - ภาษาตั่ยเติ๊ก (เวียดนาม) - ภาษาตูลาว (เวียดนาม) - กลุ่มภาษาลาว-ผู้ไท- ภาษาลาว (ลาว) - ภาษาญ้อ (ไทย) - ภาษาผู้ไท (ไทย) - ภาษาอีสาน (ภาษาไทยถิ่นอีสาน) (ไทย, ลาว) - กลุ่มภาษาไทตะวันตกเฉียงเหนือ (พายัพ)- ภาษาอาหม (รัฐอัสสัม เป็นภาษาสูญแล้ว; ภาษาอัสสัมซึ่งเป็นภาษาที่ชาวอาหมใช้ในปัจจุบัน จัดอยู่ในตระกูลภาษาอินโด-ยุโรเปียน) - ภาษาอ่ายตน (รัฐอัสสัม) - ภาษาลื้อ (ภาษาไทลื้อ) (จีน, เวียดนาม, ไทย, ลาว, พม่า) - ภาษาคำตี่ (รัฐอัสสัม, พม่า) - ภาษาเขิน (พม่า) - ภาษาคำยัง (รัฐอัสสัม) - ภาษาพ่าเก (รัฐอัสสัม) - ภาษาไทใหญ่ (ภาษาฉาน) (พม่า) - ภาษาไทใต้คง (ภาษาไทเหนือ) (จีน, เวียดนาม, ไทย, ลาว)กลุ่มภาษากัม-สุยกลุ่มภาษากัม-สุย. - กลุ่มภาษาลักเกีย-เบียว (จีนแผ่นดินใหญ่)- ภาษาลักเกีย (Lakkia) - ภาษาเบียว - ภาษากัม-สุย (จีนแผ่นดินใหญ่)- ภาษาอ้ายจาม (Ai-Cham) - Cao Miao - ภาษาต้งเหนือ (Northern Dong) - ภาษาต้งใต้ (Southern Dong) - ภาษาคัง (Kang) - Mak - ภาษามู่หลาม (Mulam) - ภาษาเมาหนาน (Maonan) - ภาษาสุย (Sui) - T’en สาขากัม-สุย, เบ และไทมักถูกจัดให้อยู่รวมกันเนื่องจากมีคำศัพท์ที่ใช้ร่วมกันจำนวนมาก (ดูเพิ่มที่กลุ่มภาษากัม-ไท) อย่างไรก็ตามการจัดแบ่งเช่นนี้มีความเห็นที่โต้แย้ง ซึ่งอาจเป็นเพราะมีการแทนที่ศัพท์เข้าไปในสาขาอื่น ความคล้ายกันของระบบหน่วยคำทำให้มีนักภาษาศาสตร์จัดสาขาขร้ากับคำ-สุย เป็นกลุ่มกะไดเหนือทางหนึ่ง และสาขาไหลกับไท เป็นกลุ่มกะไดใต้อีกทางหนึ่งแทนดังภาพ ตำแหน่งของภาษาอังเบในข้อเสนอดังกล่าวไม่ได้ถูกพิจารณาไปด้วยเปรียบเทียบคำศัพท์</doc>
