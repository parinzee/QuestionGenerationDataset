<doc id="710426" url="https://th.wikipedia.org/wiki?curid=710426" title="พระหน่อแก้วกุมาร">พระหน่อแก้วกุมาร พระหน่อแก้วกุมาร เป็นพระราชโอรสของพระเจ้าไชยเชษฐาธิราช ประสูติเมื่อ พ.ศ. 2114 ถูกพม่าจับไปเป็นตัวประกันตั้งแต่ พ.ศ. 2118 ขณะยังเป็นทารกพร้อมกับพระมารดา เมื่อพระสุมังคละอัยโกโพธิสัตว์สวรรคต ทางล้านช้างได้ขอให้พม่าปล่อยตัวพระหน่อแก้วกุมารมาเป็นกษัตริย์แต่ทางพม่าไม่ตอบสนอง ทางล้านช้างจึงให้พระยานครน้อย พระโอรสของพระสุมังคละอัยโกโพธิสัตว์ขึ้นมาครองเมืองแทน แต่ครองราชย์ได้ปีเดียว ก็เกิดเหตุยุ่งยากเพราะประชาชนไม่นิยม ล้านช้างว่างกษัตริย์อยู่นาน 7-8 ปี จน พ.ศ. 2134 พระเจ้านันทบุเรงจึงยอมให้พระหน่อแก้วกุมารกลับมาครองราชย์เป็นกษัตริย์ล้านช้าง แต่พระองค์ครองราชย์ได้เพียง 5 ปี ก็สิ้นพระชนม์เมื่อพ.ศ. 2139</doc>
