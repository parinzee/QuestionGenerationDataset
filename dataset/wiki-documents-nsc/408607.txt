<doc id="408607" url="https://th.wikipedia.org/wiki?curid=408607" title="เซเชลส์เชื้อสายจีน">เซเชลส์เชื้อสายจีน ชาวเซเชลส์เชื้อสายจีน เป็นหนึ่งในกลุ่มชาติพันธุ์ของประเทศเซเชลส์ ในช่วงปี พ.ศ. 2542 ได้มีการประมาณจำนวนคนเชื้อสายจีนในเซเชลส์ ซึ่งมีประมาณ 1,000 คน จัดเป็นชุมชนเชื้อสายจีนขนาดเล็กแห่งหนึ่งของทวีปแอฟริกาประวัติ ประวัติ. ในปี พ.ศ. 2429 ได้มีชาวจีนกลุ่มแรกอพยพเข้ามาในเซเชลส์ โดยชาวจีนกลุ่มดังกล่าวนั้นได้โยกย้ายมาจากมอริเชียส จนต่อมาในปี พ.ศ. 2483 ชาวจีนในมอริเชียสได้นำญาติของพวกเขาจากเมืองจีนเข้ามาทำธุรกิจในมอริเชียส หลังจากที่พวกเขานั้นคุ้นเคยกับการค้าในช่วงยุคล่าอาณานิคม พวกเขาจะส่งจดหมายแนะนำการกู้ยืม และเงินทุนดังกล่าวจะถูกใช้เพื่อเริ่มต้นกิจการในภูมิภาคใกล้เคียงซึ่งนั่นคือเซเชลส์ เช่นเดียวกับชาวจีนกลุ่มอื่น ๆ เซเชลส์มีการแข่งขันกันในกลุ่มชาวจีนสองกลุ่มคือกวางตุ้งและแคะ ซึ่งทั้งสองกลุ่มไม่ใคร่จะลงรอยกัน และจะไม่อาศัยร่วมพื้นที่เดียวกัน ซ้ำยังปฏิเสธการแต่งงานข้ามกลุ่มกันในหมู่ชาวจีน แต่ทั้งสองกลุ่มกลับสมัครใจที่จะสมรสกับสตรีพื้นเมืองแอฟริกัน ชาวจีนในเซเชลส์เริ่มต้นการประกอบอาชีพด้วยการเพาะปลูกวานิลลา แต่ปัจจุบันได้หันไปทำร้านโชห่วย, การขนส่ง และการประมงภาษาและวัฒนธรรม ภาษาและวัฒนธรรม. ในปี พ.ศ. 2488 ริชาร์ด มันชัม (บิดาของเจมส์ มันชัม – ประธานาธิบดีและนายกรัฐมนตรีคนแรกของเซเชลส์) ได้ขออนุญาตจากรัฐบาลเพื่อทำการเปิดโรงเรียนจีนขึ้นในเซเชลส์ แต่รัฐบาลกลับเฉยเมยต่อแนวคิดดังกล่าว จนในปี พ.ศ. 2550 ได้มีการเริ่มการศึกษาภาษาจีนขึ้นในเซเชลส์ เมื่อสาธารณรัฐประชาชนจีนได้ส่งครูผู้สอนและผู้เชี่ยวชาญ รวมไปถึงการศึกษาทางไกลจากกระทรวงศึกษาธิการของเซเชลส์เอง แต่ในปัจจุบันชาวเซเชลส์เชื้อสายจีนได้ละทิ้งภาษาดั้งเดิมของตนไปเสียแล้ว และชนเชื้อสายจีนส่วนใหญ่โดยเฉพาะรุ่นใหม่ในเซเชลส์ไม่สามารถพูดหรือทำความเข้าใจกับภาษาจีนได้เลย คนเชื้อสายจีนรุ่นเก่าส่วนมากนับถือลัทธิขงจื๊อ หรือศาสนาพุทธ ส่วนคนเชื้อสายจีนรุ่นใหม่ที่เป็นลูกผสม ส่วนใหญ่นับถือศาสนาคริสต์ชาวเซเชลส์เชื้อสายจีนที่มีชื่อเสียงชาวเซเชลส์เชื้อสายจีนที่มีชื่อเสียง. - เจมส์ มันชัม – ประธานาธิบดีและนายกรัฐมนตรีคนแรกของเซเชลส์ สืบเชื้อสายจีนมาจากปู่ - เฟรนช์ ชังฮิม – อัครมุขนายกนิกายแองกลิคัน สืบเชื้อสายจีนจากบิดา</doc>
