<doc id="242182" url="https://th.wikipedia.org/wiki?curid=242182" title="แคร์รี-แอนน์ มอสส์">แคร์รี-แอนน์ มอสส์ แคร์รี-แอนน์ มอสส์ () นักแสดงหญิงชาวแคนาดา มีชื่อเสียงจากภาพยนตร์ไตรภาคเดอะ เมทริกซ์ และภาพยนตร์ Memento (มีเม็นโต.. ภาพหลอน ซ่อนรอยมรณะ) และ Chocolat (หวานนัก..รักช็อคโกแลต) แคร์รี-แอนน์ มอสส์เกิดที่เมืองเบอร์นาบีย์ บริทิชโคลัมเบีย แคนาดา เติบโตกับมารดาและพี่ชายที่เมืองแวนคูเวอร์ มารดาของเธอตั้งชื่อเธอตามชื่อเพลง Carrie Anne เพลงฮิตของวงเดอะฮอลลีส์ในปี 1967 ที่เธอเกิด เธอศึกษาวิชาการแสดงที่เมืองพาซาดีนา แคลิฟอร์เนีย และทำงานเป็นนางแบบและต้องย้ายไปทำงานที่ญี่ปุ่นและสเปน แคร์รี-แอนน์ เริ่มงานแสดงขณะใช้ชีวิตอยู่ในสเปน โดยรับบทเล็กๆ ในภาพยนตร์ซีรีส์ ก่อนจะย้ายกลับมาอยู่ที่แคลิฟอร์เนีย เริ่มประสบความสำเร็จในอาชีพการแสดงหลังจากรับบท ทรินิตี ตัวเอกจากภาพยนตร์ The Matrix ของพี่น้องวาชอฟสกี คู่กับคีนู รีฟส์ และลอว์เรนซ์ ฟิชเบิร์น และได้แสดงภาคต่อ The Matrix Reloaded, The Matrix Revolutions และให้เสียงพากย์ใน ดิ แอนิเมทริคซ์ ในปี 2001 แคร์รี-แอนน์ มอสส์ได้รับรางวัล Independent Spirit Award นักแสดงสมทบหญิงยอดเยี่ยม จากภาพยนตร์เรื่อง มีเม็นโต</doc>
