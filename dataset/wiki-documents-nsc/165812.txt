<doc id="165812" url="https://th.wikipedia.org/wiki?curid=165812" title="กลุ่มภาษาซุนดา-ซูลาเวซี">กลุ่มภาษาซุนดา-ซูลาเวซี กลุ่มภาษาซุนดา-ซูลาเวซี () เป็นสาขาของกลุ่มภาษามาลาโย-โพลีเนเซีย ตระกูลภาษาออสโตรนีเซียน ได้แก่ภาษาที่ใช้พูดในเกาะซูลาเวซี และเกาะซุนดาใหญ่ เช่นเดียวกับในชามอโรและปาเลา โดยทั่วไป กลุ่มภาษามาลาโย-โพลีเนเซียตะวันตกแบ่งเป็นสองกลุ่มคือกลุ่มตอนใน (ซุนดา-ซูลาเวซี) และกลุ่มตอนนอก (บอร์เนียว-ฟิลิปปินส์) ซึ่งการแบ่งนี้ใช้หลักทางภูมิศาสตร์เป็นเกณฑ์การจัดจำแนก การจัดจำแนก. ภาษาในกลุ่มซุนดา-ซูลาเวซีแบ่งเป็นกลุ่มตามความใกล้ชิดได้หลายกลุ่มแต่ความสัมพันธ์ระหว่างกลุ่มยังไม่ชัดเจน ภาษาในเกาะซูลาเวซีเหนือ 20 ภาษา รวมทั้งภาษาในเกาะทางเหนือ (กลุ่มภาษาซังฆีริก เช่น ภาษาบันติก กลุ่มภาษามีนาฮาซัน และกลุ่มภาษาโมนโคนโคว-โคโรนตาโล)ไม่ได้อยู่ในกลุ่มซุนดา-ซูลาเวซีแต่อยู่ในกลุ่มภาษาบอร์เนียว-ฟิลิปปินส์ ภาษาที่จัดอยู่ในกลุ่มนี้ ได้แก่- กลุ่มภาษาโตมีนี-โตลีโตลี มี 8 ภาษาใช้พูดในจังหวัดซูลาเวซีกลางตอนเหนือรวมทั้งโตโตลี - กลุ่มภาษาซาลวน-บังไค มี 4 ภาษา ใช้พูดในซูลาเวซีกลางตะวันออก - กลุ่มภาษาไกลี-ปาโมนา มี 8 ภาษา ใช้พูดในซูลาเวซีกลางตอนกลาง - กลุ่มภาษาซูลาเวซีใต้ มี 9 ภาษา ใช้พูดในซูลาเวซีใต้ รวมทั้งภาษาบูกิส ภาษามากัสซาร์ และมมาโละห์ - กลุ่มภาษาบังกู-โตกาลี มี 4 ภาษา ใช้พูดในซูลาเวซีตะวันออกเฉียงใต้ - กลุ่มภาษาโวตู-โวลิโอ มี 3 ภาษา - กลุ่มภาษามูนา-บูโตน มี 6 ภาษา ตามชายฝั่งของซูลาเวซีตะวันออกเฉียงใต้ เช่น ภาษาตูกัง เบซี - ภาษากาโย (สุมาตราเหนือ) - กลุ่มภาษาสุมาตรา มี 10 ภาษา ใช้พูดในสุมาตรากลางตอนเหนือ รวมทั้งภาษานีอัส ภาษาเม็นตาไว และภาษาบาตัก 5 ภาษา - กลุ่มภาษามาเลย์อิก - กลุ่มภาษาลัมปูติก มี 2 ภาษาในลัมปุง ในสุมาตราใต้ - ภาษาซุนดา ในชวาตะวันตก - ภาษาชวาในชวากลาง - ภาษามาดูรา ในชวาตะวันออกและมาดูรา - กลุ่มภาษาบาหลี-ซาซัก มี 3 ภาษาคือภาษาบาหลีบนเกาะบาหลี ภาษาซาซักบนเกาะลอมบอก และภาษาซุมบาวาในซุมบาวาตะวันตก - ภาษาปาเลาในหมู่เกาะปาเลา - ภาษาชามอร์โรในหมู่เกาะมาเรียนารวมทั้งเกาะกวม</doc>
