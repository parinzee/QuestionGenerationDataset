<doc id="724781" url="https://th.wikipedia.org/wiki?curid=724781" title="เรือดำน้ำแบบ 039A">เรือดำน้ำแบบ 039A เรือดำน้ำแบบ 039A (ชื่อเรียกนาโต้: เรือดำน้ำชั้นหยวน) เป็นเรือดำน้ำดีเซลไฟฟ้าของกองทัพเรือสาธารณรัฐประชาชนจีน และยังเป็นเรือดำน้ำรุ่นแรกของจีนที่ติดตั้งระบบขับเคลื่อนโดยปราศจากอากาศ (AIP) เรือดำน้ำแบบ 039A เป็นรุ่นที่พัฒนาต่อยอดมาจากเรือดำน้ำชั้น 039 ถึงแม้ว่าจะเป็นเรือดำน้ำที่ต่อยอดมา แต่ก็พบว่า 039A มีลักษณะที่แตกต่างจาก 039 โดยแทบจะสิ้นเชิง มีเพียงไม่กี่จุดเท่านั้นที่มีลักษณะคล้ายกัน ด้วยความแตกต่างนี้ทำให้ 039A มีอีกชื่อหนึ่งอย่างไม่เป็นทางการว่า เรือดำน้ำแบบ 041รุ่นของ 039A รุ่นของ 039A. ปัจจุบัน เรือดำน้ำแบบ 039A สามารถแบ่งออกเป็นทั้งหมด 4 รุ่น คือ- แบบ 039A: เป็นเรือดำน้ำแบบแรกของชั้นหยวน ข้อแตกต่างที่เด่นที่สุดเมื่อเปรียบเทียบกับเรือดำน้ำรุ่นก่อนหน้าอย่าง แบบ 039 ก็คือลักษณะของหอบังคับการ หอบังคับการของ 039A นั้นมีลักษณะคล้ายกับแบบ 039G แต่ตัดครีบตรงส่วนหลังหอบังคับการออกไป ซึ่งครีบนี้มีอยู่ทั้งในแบบ 039 และแบบ 039G- แบบ 039AG: เป็นแบบที่สองของชั้นหยวน นอกเหนือไปจากการปรับปรุงและพัฒนาส่วนย่อยแล้ว ข้อแตกต่างที่เด่นชัดเมื่อเปรียบเทียบกับแบบ 039A แบบแรกก็คือลักษณะของหอบังคับการที่มีลักษณะโค้งเว้ากว่าแบบเดิม และบริเวณตรงกลางของส่วนโค้งของหอบังคับการนั้นมีส่วนนูนขึ้นมาซึ่งภายในมีเซนเซอร์บางชนิดติดตั้งอยู่ ซึ่ง 039A แบบแรกนั้นไม่มี- แบบ 039B: เป็นแบบที่สามของชั้นหยวน ตัวเรือมีโครงสร้างเหมือนกับแบบก่อนหน้า 039AG ข้อแตกต่างที่เด่นที่สุดระหว่าง 039B กับ 039AG นั้นก็คือ แบบ 039B ได้รวมเอาแผงโซนาร์ด้านข้างไปติดตั้งที่ส่วนของใต้ท้องเรือแทน และด้วยการที่ตัวเรือใช้โครงสร้างแบบเดียวกับ 039AG ทำให้เชื่อกันว่า ปัจจุบันกองทัพเรือจีนได้ทำการปรับปรุงแบบ 039AG ทั้งหมดขึ้นมาเป็นแบบ 039B แล้ว- แบบ 039C: เป็นแบบที่สี่ของชั้นหยวน เปิดตัวครั้งแรกในเดือนธันวาคม 2013 มีการเปลี่ยนแปลงลักษณะตัวเรือและการออกแบบหอบังคับการใหม่ อย่างไรก็ตาม เรือดำน้ำลำใหม่ที่ปล่อยลงน้ำในเดือนเมษายน 2014 นั้นไม่มีส่วนนูนหน้าหอบังคับการที่เชื่อว่าเป็นเซนเซอร์บางชนิดที่เคยปรากฏในแบบ 039B แต่กลับมีเส้นสีขาวยาวๆสามเส้นบริเวณขอบข้างด้านบนของหอบังคับการขึ้นมาแทน ซึ่งอาจเป็นเซนเซอร์ที่ถูกออกแบบใหม่ให้กลมกลืนไปกับตัวเรือรุ่นเพื่อการส่งออก รุ่นเพื่อการส่งออก. ในงานนิทรรศการป้องกันประเทศนานาชาติ 2013 ที่สหรัฐอาหรับเอมิเรตส์ จีนได้เปิดตัวเรือดำน้ำแบบ S20 ซึ่งเป็นเรือดำน้ำฉบับลดขนาดของ 039A ผลิตด้วยวัตถุประสงค์เพื่อการส่งออก ข้อแตกต่างหลักระหว่าง S20 กับ 039A ก็คือมีการนำระบบ AIP ออกไป แต่ตัวเรือถูกออกแบบมาให้สามารถติดตั้งได้ในภายหลัง หรือจะสั่งซื้อแบบออปชั่นพร้อมการต่อเรือเลยก็ได้ ซึ่งหากลูกค้าทำการสั่งซื้อระบบ AIP เพิ่มพร้อมการต่อเรือไปเลยจะทำให้การวางเซ็นเซอร์และระบบอาวุธที่หลากหลายต่างๆตามความต้องการของลูกค้านั้นง่ายยิ่งขึ้น สำหรับการเสนอดำน้ำแก่กองทัพเรือไทย ทางจีนได้เสนอเป็นรุ่นพิเศษคือแบบ S26T พร้อมระบบ AIP แบบสเตอร์ลิง ซึ่งเป็นรุ่นที่ใหญ่กว่า S20ผู้แสดงความจำนงค์จัดหาผู้แสดงความจำนงค์จัดหา. - เมษายน 2015 รัฐบาลอนุมัติการซื้อเรือดำน้ำแบบ S20 จำนวน 8 ลำ วงเงิน 5 พันล้านดอลล่าร์สหรัฐ ยังไม่ได้ลงนามสัญญา - 5 พฤษภาคม 2017 พล.ร.อ.ลือชัย รุดดิษฐ์ เสนาธิการทหารเรือ ในฐานะประธานกรรมการบริหารโครงการจัดหาเรือดำน้ำ ในฐานะผู้แทนรัฐบาลไทย ลงนามข้อตกลงจัดหาเรือดำน้ำแบบ S26T จำนวน 1 ลำ ในลักษณะรัฐบาลต่อรัฐบาลกับ Mr. Xu Ziqiu ประธานกรรมการบริษัท China Shipbuilding & Offshore International Co., Ltd. หรือ CSOC ในฐานะผู้แทนรัฐบาลสาธารณรัฐประชาชนจีน ณ อาคารรับรองรัฐบาล เตี้ยวหยูไถ่ กรุงปักกิ่ง สาธารณรัฐประชาชนจีน ด้วยวงเงิน 13,500 ล้านบาท - แสดงความสนใจที่จะจัดหาเรือดำน้ำแบบ S20 จำนวน 2 ลำ ยังไม่ได้ข้อสรุป</doc>
