<doc id="798782" url="https://th.wikipedia.org/wiki?curid=798782" title="จักรพรรดินินโก">จักรพรรดินินโก จักรพรรดินินโก ( , ) จักรพรรดิองค์ที่ 120 แห่ง ราชวงศ์ญี่ปุ่น ตามที่ได้บันทึกไว้ใน รายพระนามจักรพรรดิญี่ปุ่น ทรงครองสิริราชสมบัติระหว่าง ค.ศ. 1817 - ค.ศ. 1846พระราชประวัติ พระราชประวัติ. ก่อนจะขึ้นสืบ ราชบัลลังก์ดอกเบญจมาศ ทรงมีพระนามเดิมว่า เจ้าชายอะยะฮิโตะ ( , ) ทรงเป็นพระราชโอรสองค์ที่ 4 ใน จักรพรรดิโคกะกุเหตุการณ์ในพระชนม์ชีพของจักรพรรดินินโก เหตุการณ์ในพระชนม์ชีพของจักรพรรดินินโก. จักรพรรดินินโกทรงครองสิริราชสมบัติระหว่างวันที่ 7 พฤษภาคม ค.ศ. 1817 - 21 กุมภาพันธ์ ค.ศ. 1846 โดยทรงได้เป็นรัชทายาทตั้งแต่ ค.ศ. 1809 เนื่องจากทรงเป็นพระโอรสบุญธรรมใน เจ้าหญิงโยะชิโกะ จักรพรรดินีในจักรพรรดิโคกะกุ- 7 พฤษภาคม ค.ศ. 1817 (วันที่ 22 เดือน 3 ปี บุงกะ ที่ 14) : ปีที่ 38 ในรัชสมัยจักรพรรดิโคกะกุทรงสละราชบัลลังก์ให้กับเจ้าชายอะยะฮิโตะพระราชโอรสที่รัชทายาทพระชนมายุ 17 พรรษาขึ้นสืบราชสมบัติต่อมาเป็น จักรพรรดินินโก หลังจากนั้นไม่นานทรงได้ประกอบพระราชพิธีราชาภิเษกอย่างเป็นทางการ- 31 ตุลาคม ค.ศ. 1817 (วันที่ 21 เดือน 9 ปี บุงกะ ที่ 14) : จักรพรรดินินโกทรงได้ประกอบพระราชพิธีราชาภิเษกที่ พระราชวังหลวงเคียวโตะ ตลอด 28 ปีในรัชสมัยทางราชสำนักได้เกิดความขัดแย้งกับทาง รัฐบาลโชกุนโทะกุงะวะ โดยทรงมีพระราชประสงค์ที่จะโค่นล้มรัฐบาลโชกุนโทะกุงะวะแต่ทรงสวรรคตเสียก่อนพระราชประสงค์ของพระองค์จึงได้มาสำเร็จในช่วงต้นรัชสมัย จักรพรรดิเมจิ พระราชนัดดาของพระองค์- 21 กุมภาพันธ์ ค.ศ. 1846 (วันที่ 26 เดือน 1 ปี โคกะ ที่ 3) : จักรพรรดินินโกทรงพระประชวรหนักสวรรคต ณ พระราชวังหลวงเคียวโตะ ขณะพระชนมายุเพียง 45 พรรษา</doc>
