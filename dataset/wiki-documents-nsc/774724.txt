<doc id="774724" url="https://th.wikipedia.org/wiki?curid=774724" title="พรรคสนับสนุนนโยบายเกรียงศักดิ์">พรรคสนับสนุนนโยบายเกรียงศักดิ์ พรรคสนับสนุนนโยบายเกรียงศักดิ์ พรรคการเมืองหรือกลุ่มการเมืองของไทยในอดีตก่อตั้งเมื่อ พ.ศ. 2522 เนื่องจากการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 ถูกกำหนดขึ้นหลังการประกาศใช้รัฐธรรมนูญแห่งราชอาณาจักรไทย พุทธศักราช 2521 แต่ยังไม่มีกฎหมายว่าด้วยพรรคการเมืองออกมาบังคับใช้ ดังนั้น บทเฉพาะกาลของรัฐธรรมนูญจึงยกเว้นข้อกำหนดเกี่ยวกับการสังกัดพรรคการเมืองของผู้สมัครสมาชิกสภาผู้แทนราษฎร จึงเป็นการรวมตัวอขงนักการเมืองในรูปแบบของ "กลุ่มการเมือง" โดยได้ลงรับเลือกตั้งเมื่อ วันที่ 22 เมษายน พ.ศ. 2522 ซิ่งทางพรรคได้ ส.ส. 1 คน คือนายญาติ ไหวดี จากเขต 2 จังหวัดสุรินทร์ หลังจากนั้นทางกลุ่มได้รวมตัวกับ พรรคสยามปฏิรูป และ ส.ส. ไม่สังกัดพรรคอีก 6 คนก่อตั้งกลุ่มการเมืองใหม่ในนาม กลุ่มสยามปฏิรูปสนับสนุนนโยบายเกรียงศักดิ์โดยไม่มีเงื่อนไขใด ๆ ทั้งสิ้น ต่อมาทางกลุ่มได้จับมือกับกลุ่มของ พ.อ. (พิเศษ) พล เริงประเสริฐวิทย์ และกลุ่มชาติประชาชนของ ร.ต. บุญยง วัฒนพงศ์ ก่อตั้งพรรคการเมืองใหม่ในนาม พรรคสยามประชาธิปไตย เมื่อวันที่ 10 มกราคม พ.ศ. 2526 ทำให้บทบาทของกลุ่มสนับสนุนนโยบายยุติลงนับตั้งแต่บัดนั้นแนวความคิดทางการเมือง แนวความคิดทางการเมือง. พรรคสนับสนุนนโยบายเกรียงศักดิ์ เป็นพรรคการเมืองที่ประกาศตัวว่าไม่ว่า พล.อ.เกรียงศักดิ์ ชมะนันท์ นายกรัฐมนตรี จะมีนโยบายใดหรือต้องการเสียงสนับสนุนกฎหมายใดก็ตามก็จะยินดียกมือสนับสนุนด้วยทั้งหมด</doc>
