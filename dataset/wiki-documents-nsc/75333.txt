<doc id="75333" url="https://th.wikipedia.org/wiki?curid=75333" title="ธนบัตร 500000 บาท">ธนบัตร 500000 บาท ธนบัตร 500,000 บาท (ห้าแสนบาท) เป็นธนบัตรของสกุลเงินบาท และเป็นธนบัตรที่ระลึกเนื่องในวโรกาสวันราชาภิเษกสมรส พระบาทสมเด็จพระเจ้าอยู่หัวภูมิพลอดุลยเดช และสมเด็จพระนางเจ้าสิริกิติ์ พระบรมราชินีนาถ ครบ 50 ปี ประกาศใช้ครั้งแรกเมื่อ 8 พฤษภาคม พ.ศ. 2543 โดยธนาคารแห่งประเทศไทย ได้นำออกจำหน่าย ในราคาฉบับละหนึ่งล้านบาท โดยมีการลงทะเบียนชื่อผู้ซื้อไว้ ซึ่งหากเปลี่ยนมือแล้ว จะไม่สามารถขายคืนแก่ธนาคารแห่งประเทศไทยได้ ปัจจุบัน เดือนพฤษภาคม พ.ศ. 2558 มีธนบัตรชนิดนี้อยู่ในประเทศไทยเป็นมูลค่า 134 ล้านบาท (268 ใบ)ลักษณะ ลักษณะ. ธนบัตร 500,000 บาท พิมพ์ด้วยกระดาษสีเหลืองอ่อน ขนาดกว้าง 126 มิลลิเมตร ยาว 205 มิลลิเมตร (ใหญ่ประมาณกระดาษ A5) ด้านหน้าเป็นภาพพระบรมฉายาลักษณ์ของพระบาทสมเด็จพระเจ้าอยู่หัวภูมิพลอดุลยเดช และสมเด็จพระนางเจ้าสิริกิติ์ พระบรมราชินีนาถ ด้านหลังเป็นภาพพระบรมฉายาลักษณ์ของพระบาทสมเด็จพระเจ้าอยู่หัวภูมิพลอดุลยเดช และสมเด็จพระนางเจ้าสิริกิติ์ พระบรมราชินีนาถ ในพิธีราชาภิเษกสมรส</doc>
