<doc id="813942" url="https://th.wikipedia.org/wiki?curid=813942" title="การท่องเที่ยวในประเทศฝรั่งเศส">การท่องเที่ยวในประเทศฝรั่งเศส มีนักท่องเที่ยวชาวต่างชาติที่มาเยือนประเทศฝรั่งเศสเป็นจำนวน 84.7 ล้านคนในปี ค.ศ. 2013 ส่งผลให้ประเทศนี้เป็นสถานที่ท่องเที่ยวที่ได้รับความนิยมมากที่สุดในโลก ซึ่งทำรายได้เป็นอันดับสามจากนักท่องเที่ยวจากการมาเยือนแบบรวบรัด นักท่องเที่ยวจำนวนร้อยละ 20 ใช้จ่ายน้อยกว่าครึ่งหากเทียบกับที่พวกเขาใช้จ่ายในสหรัฐอเมริกา ประเทศฝรั่งเศสมีสถานที่ 37 แห่งที่ได้รับการจารึกไว้ในรายชื่อแหล่งมรดกโลกของยูเนสโกและมีเมืองที่น่าสนใจทางวัฒนธรรมสูง (กรุงปารีสมีความสำคัญมากที่สุด แต่ก็รวมถึงตูลูซ, สทราซบูร์, บอร์โด, ลียง และอื่น ๆ), ชายหาดและรีสอร์ตริมทะเล, สกีรีสอร์ต และภูมิภาคชนบทหลายแห่งที่สามารถเพลิดเพลินไปกับความงามและความเงียบสงบเหล่านั้น (การท่องเที่ยวเชิงอนุรักษ์) หมู่บ้านฝรั่งเศสขนาดเล็กและงดงามเป็นมรดกทางวัฒนธรรม (เช่น กอลงฌ์-ลา-รูฌ หรือลอครอน็อง) ต่างก็ได้รับการส่งเสริมผ่านสมาคม เลปลูว์โบวีลาฌเดอฟร็องส์ ("หมู่บ้านที่สวยที่สุดของประเทศฝรั่งเศส") ส่วนการติดป้าย "สวนที่โดดเด่น" จะเป็นรายการของสวนกว่าสองร้อยแห่งที่จัดขึ้นโดยกระทรวงวัฒนธรรมแห่งประเทศฝรั่งเศส ซึ่งป้ายนี้มีวัตถุประสงค์เพื่อปกป้องและส่งเสริมสวนและสวนสาธารณะที่โดดเด่น ในปี ค.ศ. 2012 การเดินทางและการท่องเที่ยวได้มีส่วนช่วยโดยตรงต่อผลิตภัณฑ์มวลรวมในประเทศของประเทศฝรั่งเศสถึง 77.7 พันล้านยูโร แบ่งเป็นร้อยละ 30 ที่มาจากนักท่องเที่ยวต่างประเทศ และร้อยละ 70 ที่มาจากการใช้จ่ายเพื่อการท่องเที่ยวภายในประเทศ ผลงานทั้งหมดของการเดินทางและการท่องเที่ยวแสดงให้เห็นถึงร้อยละ 9.7 ของผลิตภัณฑ์มวลรวมในประเทศและสนับสนุนงาน 2.9 ล้านอัตรา (ร้อยละ 10.9 ของการจ้างงาน) ในประเทศ ซึ่งการท่องเที่ยวมีส่วนสำคัญต่อดุลการชำระเงินสถิติสถิติ. - การมาเยือนแบ่งตามประเทศ นักท่องเที่ยวส่วนใหญ่ที่เดินทางมายังประเทศฝรั่งเศสในปี ค.ศ. 2014 มาจากประเทศต่อไปนี้ :- จำนวนการเข้าพัก การใช้เวลาค้างคืนมากที่สุดในปี ค.ศ. 2014 โดยนักท่องเที่ยวจากประเทศต่อไปนี้ :กรุงปารีส กรุงปารีส. สำหรับกรุงปารีสซึ่งเป็นเมืองหลวงนั้น เป็นเมืองที่มีผู้มาเยือนมากที่สุดเป็นอันดับสามของโลก กรุงปารีสมีพิพิธภัณฑ์ที่ใหญ่ที่สุดและมีชื่อเสียงของโลก ประกอบด้วยพิพิธภัณฑ์ลูฟวร์ซึ่งเป็นพิพิธภัณฑ์ศิลปะที่มีผู้เข้าชมมากที่สุดในโลก และก็ยังมีพิพิธภัณฑ์ออร์แซที่เน้นศิลปะในลัทธิประทับใจเป็นส่วนใหญ่ รวมถึงศูนย์ศิลปะและวัฒนธรรมแห่งชาติฌอร์ฌ ปงปีดู ที่มุ่งเน้นศิลปะร่วมสมัย กรุงปารีสเป็นเจ้าของผลงานสถานที่สำคัญบางส่วนที่รู้จักมากที่สุดของโลก เช่น หอไอเฟล ซึ่งเป็นอนุสาวรีย์ที่มีผู้จ่ายเงินเพื่อเข้าชมมากที่สุดในโลก, ประตูชัยฝรั่งเศส, มหาวิหารน็อทร์-ดามแห่งปารีส, มหาวิหารซาเคร-เกอร์ ส่วนพิพิธภัณฑ์วิทยาศาสตร์และอุตสาหกรรมเป็นพิพิธภัณฑ์วิทยาศาสตร์ที่ใหญ่ที่สุดในทวีปยุโรป ก็ตั้งอยู่ในปาร์กเดอลาวีแล็ต กรุงปารีส ซึ่งนับเป็นหัวใจของศูนย์วัฒนธรรมวิทยาศาสตร์ เทคโนโลยี และอุตสาหกรรม (CCSTI) โดยเป็นศูนย์ส่งเสริมด้านวิทยาศาสตร์และวิทยาการต่าง ๆ และบริเวณใกล้กับกรุงปารีสยังมีพระราชวังแวร์ซาย ซึ่งเป็นอดีตพระราชวังของพระมหากษัตริย์แห่งประเทศฝรั่งเศส ที่เป็นพิพิธภัณฑ์ในปัจจุบันสวนสนุก สวนสนุก. ดิสนีย์แลนด์ปารีส ประเทศฝรั่งเศส เป็นสวนสนุกที่ได้รับความนิยมมากที่สุดในทวีปยุโรปโดยแท้ ด้วยจำนวนผู้เข้าชม 15,405,000 คน นับรวมจากดิสนีย์แลนด์พาร์กและวอลต์ดิสนีย์สตูดิโอพาร์กในปี ค.ศ. 2009 ส่วนสวนสนุกประวัติศาสตร์ปุยดูว์ฟูในจังหวัดว็องเด เป็นสวนสนุกที่มีผู้เข้าชมมากที่สุดเป็นอันดับสองของประเทศฝรั่งเศส และสวนสนุกอื่น ๆ ที่ได้รับความนิยม คือ ฟูว์ตูว์ร็อสก็อปในเมืองปัวตีเย แคว้นนูแวลากีแตน และปาร์กัสเตริกซ์ในแคว้นโอดฟร็องส์</doc>
