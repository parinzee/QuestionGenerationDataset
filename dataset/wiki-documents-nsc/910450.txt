<doc id="910450" url="https://th.wikipedia.org/wiki?curid=910450" title="จอร์แดน ปีเตอร์สัน">จอร์แดน ปีเตอร์สัน จอร์แดน เบิร์นท ปีเตอร์สัน (Jordan Bernt Peterson; เกิด 12 มิ.ย. ค.ศ. 1962) เป็นนักจิตวิทยาคลินิกชาวแคนาดา นักวิจารณ์ด้านวัฒนธรรม และศาสตราจารย์ประจำสาขาวิชาจิตวิทยา ที่มหาวิทยาลัยโทรอนโต หัวข้อใหญ่ที่ศึกษาคือ จิตวิทยาความผิดปกติ (abnormal psychology), จิตวิทยาบุคลิกภาพ และจิตวิทยาสังคม โดยหัวข้อที่เน้นที่สุดคือจิตวิทยาของศาสนา และความเชื่อเชิงอุดมการณ์ รวมทั้งการประเมินและการพัฒนาของบุคลิกภาพและสมรรถภาพทางการทำงาน (job performance) จอร์แดน ปีเตอร์สันเติบโตที่เมืองแฟร์วิว รัฐแอลเบอร์ตา แคนาดา สำเร็จการศึกษาระดับปริญญาตรีด้านรัฐศาสตร์เมื่อ ค.ศ. 1982 และด้านจิตวิทยาเมื่อ ค.ศ. 1984 จากมหาวิทยาลัยแอลเบอร์ตา สำเร็จการศึกษาระดับปริญญาเอกด้านจิตวิทยาคลินิก จากมหาวิทยาลัยแมคกิลล์ในปี ค.ศ. 1991 ศึกษาหลังปริญญาเอก (post doctoral) ที่มหาวิทยาลัยแมคกิลล์เป็นเวลาสองปี จากนั้นย้ายไปทำงานที่รัฐแมสซาชูเซตส์ สหรัฐฯ เป็นผู้ช่วยศาสตราจารย์และรองศาสตราจารย์ภาควิชาจิตวิทยา ที่มหาวิทยาลัยฮาร์วาร์ด ในปี ค.ศ. 1998 ย้ายไปทำงานที่มหาวิทยาลัยโทรอนโต เป็นศาสตราจารย์จนถึงปัจจุบัน</doc>
