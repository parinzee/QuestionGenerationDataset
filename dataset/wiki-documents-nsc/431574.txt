<doc id="431574" url="https://th.wikipedia.org/wiki?curid=431574" title=".pro">.pro .pro เป็นโดเมนระดับบนสุดตามหมวด (gTLD) ในระบบการตั้งชื่อโดเมนบนอินเทอร์เน็ต ย่อมาจากคำว่า professional รีจิสทรีโปร (RegistryPro) ได้บรรลุข้อตกลงกับ ICANN เมื่อเดือนพฤษภาคม พ.ศ. 2545 ในการเปิดใช้งานโดเมน .pro และเริ่มเปิดใช้งานได้ในเดือนมิถุนายน 2547 โดยในช่วงนั้นยังจำกัดการใช้งาน ให้เฉพาะนักกฎหมาย นักบัญชี แพทย์ และวิศวกร ในประเทศสหรัฐอเมริกา, แคนาดา, สหราชอาณาจักร, ฝรั่งเศส และเยอรมนี ที่จะจดทะเบียนโดเมนเนมใน .pro ได้ ต่อมาเดือนกันยายน 2551 เริ่มอนุญาตให้ผู้เชี่ยวชาญ (professional) ที่ได้รับการรับรองจากรัฐบาลของประเทศต่าง ๆ ทั่วโลก จดทะเบียนโดเมนเนมใน .pro ได้ ในปี 2555 Afilias Limited เข้าครอบครองกิจการรีจิสทรีโปร และตั้งแต่วันที่ 16 พฤศจิกายน 2558 เป็นต้นมา กฎข้อบังคับเกี่ยวกับคุณสมบัติผู้ขอจดทะเบียนโดเมน .pro นั้นได้ถูกยกเลิก ทำให้บุคคลทั่วไป บริษัท องค์กร หรือกลุ่มใด ๆ ก็สามารถจดทะเบียนโดเมนที่เป็น .pro ได้ตั้งแต่นั้นเป็นต้นมา</doc>
