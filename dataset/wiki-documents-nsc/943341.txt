<doc id="943341" url="https://th.wikipedia.org/wiki?curid=943341" title="อันลามานิ">อันลามานิ อันลามานิ เป็นกษัตริย์แห่งนิวเบียหรือคุช ซึ่งปกครองตั้งแต่ 620 ปีก่อนคริสตกาลและสิ้นพระชนม์เมื่อประมาณ 600 ปีก่อนคริสตกาล ภายให้การปกครองของพระองค์, อาณาจักรคุชได้เริ่มฟื้นฟูอำนาจขึ้น. พระองค์เป็นพระราชโอรสของกษัตริย์เซนคามานิสเคน และเป็นพระเชษฐาของกษัตริย์แอสเพลตา พระองค์ได้ใช้พระนามเฉกเช่นเดียวกันกับฟาโรห์แห่งอียิปต์รัชกาล รัชกาล. พระองค์เป็นที่รู้จักกันดีจากหินสลักที่พบในวิหารที่กาวา หินสลักได้บันทึกการมาเยือนเมืองกาวาของพระนางนาซัลซา พระมารดาของพระองค์ เพื่อมาเข้าร่วมพิธีราชาภิเษกอย่างเป็นทางการของพระองค์ในฐานะกษัตริย์ นอกจากนี้ยังได้บันทึกการตัดสินใจของพระองค์เพื่อให้พระขนิษฐาทั้งสี่พระองค์เป็นผู้เล่นซิสตรัมในวิหารแห่งอามุนที่เจเบล บาร์กัล รูปแกะสลักหินแกรนิตสองรูปนี้ถูกพบในเจเบล บาร์กัล ขณะที่สิ่งของที่สลักพระนามของพระองค์ที่พบที่เมืองเมโรอี หนึ่งในรูปปั้นในปัจจุบันตั้งอยู่ในพิพิธภัณฑสถานแห่งชาติคาร์ทูม, ซูดาน) ในขณะรูปปั้นอื่น ๆ (สูง 12 ฟุต) อยู่ในพิพิธภัณฑ์ศิลปะบอสตัน พระองค์ถูกฝังอยู่ในปิรามิด Nu. 6 ในนูริ ในหลุมฝังศพของพระองค์มีห้องโถงขนาดใหญ่ตกแต่งด้วยตำราทางศาสนาและโลงศพหินของพระองค์ ใน 592 ปีก่อนคริสตศักราช ภายใต้การปกครองของพระอนุชาของพระองค์กษัตริย์แอสเพลตา อาณาจักรคุชได้ถูกรุกรานโดยชาวอียิปต์นำโดยฟาโรห์พซัมเตกที่ 2 ซึ่งทำให้เมืองนาปาตาได้รับความเสียหายแกลลอรี่</doc>
