<doc id="179383" url="https://th.wikipedia.org/wiki?curid=179383" title="อภิสมัย ศรีรังสรรค์">อภิสมัย ศรีรังสรรค์ แพทย์หญิง อภิสมัย ศรีรังสรรค์ อดีตนางสาวไทยประจำปี พ.ศ. 2542 นับเป็นคนที่ 36 เป็นผู้ประกาศข่าวและพิธีกรประจำสถานีโทรทัศน์ไอทีวีและช่อง 7 สี ปัจจุบัน เป็นจิตแพทย์ที่โรงพยาบาลศรีธัญญาประวัติ ประวัติ. พ.ญ.อภิสมัย ศรีรังสรรค์ เกิดเมื่อวันที่ 15 ธันวาคม พ.ศ. 2517 ณ จังหวัดนครปฐม จบประถมศึกษาที่โรงเรียนฐานบินกำแพงแสน มัธยมศึกษาตอนต้นที่โรงเรียนสาธิตแห่งมหาวิทยาลัยเกษตรศาสตร์ วิทยาเขตกำแพงแสน มัธยมศึกษาตอนปลายโรงเรียนสตรีวิทยา จบการศึกษาปริญญาตรีจาก คณะแพทยศาสตร์ มหาวิทยาลัยขอนแก่น วุฒิบัตรผู้เชี่ยวชาญสาขาจิตเวชศาสตร์ ภาควิชาจิตเวชศาสตร์ คณะแพทยศาสตร์ศิริราชพยาบาล และได้เข้าทำงานที่โรงพยาบาลศรีธัญญา กรมสุขภาพจิต กระทรวงสาธารณสุข จังหวัดนนทบุรีแล้วได้อยู่ฝ่ายจิตแพทย์ทั่วไป เบิร์ทได้เข้าประกวดนางสาวไทยประจำปี พ.ศ. 2542 และชนะการประกวดได้รับตำแหน่งนางสาวไทยคนที่ 36 ได้เป็นตัวแทนสาวไทยไปประกวดนางงามจักรวาล 1999 ที่ตรินิแดดและโตเบโก และเป็นนางสาวไทยคนสุดท้ายที่ได้ไปประกวดนางงามจักรวาลหลังประกวดแล้วได้เป็นผู้ประกาศข่าวสถานีโทรทัศน์สีกองทัพบกช่อง 7 ต่อมาได้เป็นพิธีกรรายการเพราะฉันคือผู้หญิงทาง ไอทีวีปัจจุบันทำงานเป็นจิตแพทย์ โรงพยาบาลศรีธัญญา ด้านชีวิตส่วนตัว อภิสมัย ศรีรังสรรค์ ได้เข้าพิธีมงคลสมรสอย่างหวานชื่น มร.แอนดริว ชาร์ล เมลก้า เจ้าบ่าวชาวอเมริกัน เมื่อวันที่ 21 มกราคม พ.ศ. 2555ผลงานผู้ประกาศข่าวผลงาน. ผู้ประกาศข่าว. - ผู้ประกาศข่าว ช่อง 7 สี - ข่าวภาคค่ำ(ช่วงที่ 2)ทางช่อง 7 สี - ข่าวภาคเที่ยง ทางช่อง 7 สี - ข่าวภาคค่ำ ทาง สทท.11 - ผู้ประกาศข่าว สทท. ( 11 กรกฎาคม พ.ศ. 2554 - 30 กันยายน พ.ศ. 2557) - ผู้ประกาศข่าว วันเอชดี ( 1 ตุลาคม พ.ศ. 2557 - ปัจจุบัน)พิธีกรพิธีกร. - รายการเพราะฉันคือผู้หญิง ทาง สถานีโทรทัศน์ไอทีวี และ สถานีโทรทัศน์ทีไอทีวีรางวัลรางวัล. - ตำแหน่ง นางสาวไทย ประจำปี พ.ศ. 2542</doc>
