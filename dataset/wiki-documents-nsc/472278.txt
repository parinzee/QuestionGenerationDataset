<doc id="472278" url="https://th.wikipedia.org/wiki?curid=472278" title="เจ้ากุลวงศ์ ณ เชียงใหม่">เจ้ากุลวงศ์ ณ เชียงใหม่ เจ้ากุลวงศ์ ณ เชียงใหม่ (9 ธันวาคม พ.ศ. 2461 - 26 กุมภาพันธ์ พ.ศ. 2553) เจ้านายฝ่ายเหนือ เป็นนักการเมืองท้องถิ่นในจังหวัดเชียงใหม่ และอดีตประธานรุ่นปรินส์รอยส์แยลวิทยาลัย 2478ประวัติ ประวัติ. เจ้ากุลวงศ์ เกิดเมื่อวันที่ 9 ธันวาคม พ.ศ. 2461 เป็นบุตรของเจ้าราชภาติกวงศ์ (หนานคำตัน) กับเจ้าอินหวัน มีพี่น้อง 2 คน เข้าศึกษาที่โรงเรียนปรินส์รอยแยลส์วิทยาลัย ต่อมาได้ศึกษาจนสำเร็จปริญญาทางด้านกฎหมาย จากมหาวิทยาลัยธรรมศาสตร์ และได้ประกอบอาชีพทนายความ รวมทั้งเป็นเพื่อนร่วมรุ่นกับนายพิรุณ อินทราวุธ อดีต ส.ส.เชียงใหม่ เจ้ากุลวงศ์ สมรสกับนางภัทรา ณ เชียงใหม่ และได้ถึงแก่กรรมด้วยโรคชรา เมื่อวันที่ 26 กุมภาพันธ์ พ.ศ. 2553การทำงาน การทำงาน. เจ้ากุลวงศ์ ณ เชียงใหม่ ประกอบอาชีพทนายความ และมีรายได้เสริมจากการทำห้องแถวให้เช่าบริเวณหน้าตลาดเอื้องคำ ต่อมาได้เลือกตั้งเป็นสมาชิกสภาเทศบาลนครเชียงใหม่ ในระหว่างปี พ.ศ. 2496 ถึงปี พ.ศ. 2501 เจ้ากุลวงศ์ ณ เชียงใหม่ เป็นเจ้านายฝ่ายเหนือที่ได้เข้าร่วมฟ้อนในกระบวนเครื่องพระขวัญของพระบาทสมเด็จพระเจ้าอยู่หัว ภูมิพลอดุลยเดช ในพิธีถวายพระขวัญเมื่อครั้งเสด็จพระราชดำเนินทรงเยี่ยมราษฎรในจังหวัดทางภาคเหนือ วันที่ 5 มีนาคม พ.ศ. 2501 เจ้ากุลวงศ์ ณ เชียงใหม่ เป็นผู้ที่มีบทบาทในการสนับสนุนเงินทุนในการทำนุบำรุงวัดพระธาตุดอยคำ อำเภอเมืองเชียงใหม่ ซึ่งเป็นวัดที่เจ้าอินหวัน ณ เชียงใหม่ มารดาของเจ้ากุลวงศ์ มีความศรัทธาเลื่อมใสมากพงศาวลี</doc>
