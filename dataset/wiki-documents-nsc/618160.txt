<doc id="618160" url="https://th.wikipedia.org/wiki?curid=618160" title="กลกิโมโน">กลกิโมโน กลกิโมโน เป็นนวนิยายแนวแฟนตาซี ประพันธ์โดย พงศกร หรือ นายแพทย์พงศกร จินดาวัฒนะ ตีพิมพ์ครั้งแรกปี 2557 โดยเปิดตัวหนังสือครั้งแรก วันที่ 28 มีนาคม 2557 ในงานสัปดาหนังสือแห่งชาติ ครั้งที่ 42 ณ ศูนย์การประชุมแห่งชาติสิริกิติ์ โดยเป็นหนังสือ 1 ใน 5 เล่มที่ได้แจ้งเกิดในงานนี้ และมียอดขายเป็นอันดับ 1 ของร้านจำหน่ายหนังสือบริษัท กรู๊ฟ พับลิชชิ่ง จำกัด โดยการเปิดตัวหนังสือในช่วงเวลาที่ใกล้เคียงกับการเปิดตัวละครโทรทัศน์ ซึ่งเนื้อหาเกี่ยวกับผ้าของญี่ปุ่นและยังเกี่ยวกับตำนานความเชื่อของชาวญี่ปุ่นในเรื่อง ตำนานนกกระเรียนทอผ้า โดยนำมาผูกเป็นเรื่องราวความเร้นลับของผ้ากิโมโนผู้ชาย ลายนกกะเรียนที่สืบทอดต่อๆกันมาเป็นตำนานอันเก่าแก่ กับปมเหตุความขัดแย้งของสองตระกูลใหญ่ แห่งหุบเขาดวงจันทร์ และเรื่องราวความศักดิ์สิทธิ์ของ ศาลเทพเจ้ากระเรียนกับศาลเทพเจ้าจิ้งจอก แห่งแม่น้ำ สึกิละครโทรทัศน์ ละครโทรทัศน์. ในปี 2557 บริษัท บรอดคาซท์ ไทย เทเลวิชั่น จำกัด ได้นำมาสร้างเป็นละครโทรทัศน์ครั้งแรก ทางสถานีวิทยุโทรทัศน์ไทยทีวีสีช่อง 3 เขียนบทโทรทัศน์ โดยณัชภีม โดยมีการฟิตติ้งละครครั้งแรกในวันที่ 7 เมษายน 2557 ซึ่งตรงกับวันสุดท้ายของการวางจำหน่ายหนังสือในงานสัปดาห์หนังสือแห่งชาติ ครั้งที่ 42 และมีการบวงสรวงเปิดกล้องละครในวันที่ 24 เมษายน 2557 หลังจากนวนิยายมีการวางจำหน่ายประมาณหนึ่งเดือน ถือเป็นปรากฏการณ์การบวงสรวงละครที่มีนักข่าวมาร่วมพิธีมากที่สุด โดยเป็นการกลับมาแสดงละครอีกครั้งในรอบ 17 ปี ของ ธงไชย แมคอินไตย์ ซึ่งรับบทเอกเป็นเทพเจ้านกกระเรียนทองคำ ร่วมกับ ภูภูมิ พงศ์ภาณุ อารยา เอ ฮาร์เก็ต นัฐฐพนธ์ ลียะวณิช เป็นต้น และมีการเปิดตัวละครอย่างเป็นทางการวันที่ 20 มีนาคม 2558 ภายใต้ชื่องาน Kol Kimono Japanese Experiences จัดขึ้นที่พาร์คพารากอน โดยมีการนำวัฒนธรรมความเป็นญี่ปุ่นแท้ๆ มาแสดงในงานนี้ด้วยเรื่องย่อ เรื่องย่อ. ท่านชายโฮชิ เทพเจ้านกกระเรียนที่อยู่ในร่างมนุษย์และต้องอาศัยอยู่ในเมืองสึกิ ประเทศญี่ปุ่น เนื่องจากเมื่อ 400 ปีก่อน เทพเจ้านกกระเรียนได้ต่อสู้กับนางปีศาจหิมะที่โกรธแค้น ผู้ทำให้เกิดพายุหิมะครั้งใหญ่ถล่มเมือง เพราะเขาไม่ยอมรับรักเธอ โดยผลจากการต่อสู้นั้น แม้ว่าเทพเจ้านกกระเรียน จะเอาชนะปีศาจหิมะได้ แต่กิโมโนของเขาเกิดขาด ทำให้ไม่สามารถกลับสวรรค์ ต้องพรากจาก เมียวโจ เทพธิดาดาวเดือนเจ็ด คนรักของเขา เวลาผ่านไปจนกระทั่งปัจจุบัน ท่านชายโฮชิ ได้พบกับ รินดารา หญิงสาวชาวไทยผู้มาเรียนต่อที่ประเทศญี่ปุ่น ซึ่งจริง ๆ แล้วเธอคืออวตารส่วนหนึ่งของเมียวโจคนรักของท่านชายโฮชินั่นเองนักแสดงนักแสดง. - ธงไชย แมคอินไตย์ รับบทเป็น ท่านชายโฮชิโนโอจิ - ภูภูมิ พงศ์ภาณุ รับบทเป็น อาคิระ มิยาคาวะ - อารยา เอ ฮาร์เก็ต รับบทเป็น รินดารา (ฮิคาริ) และ เมียวโจโอจิน (เทพธิดาดาวเดือนเจ็ด) - จินตหรา สุขพัฒน์ รับบทเป็น มิกิ มิยาคาวะ - นัฐฐพนธ์ ลียะวณิช รับบทเป็น ฮิเดโนริ โคสึกะ - ณัฐริกา ธรรมปรีดานันท์ รับบทเป็น ยูกิฮิเมะ / นางปีศาจหิมะ - มิณฑิตา วัฒนกุล รับบทเป็น ไอ มิยาคาวะ - อภินันท์ ประเสริฐวัฒนกุล รับบทเป็น มาโกโตะ ชินเอบะ - อริสรา ทองบริสุทธิ์ รับบทเป็น ริเอะ ชินเอบะ - ดิลก ทองวัฒนา รับบทเป็น ไดสุเกะ โคสึกะ - กรกฏ ธนภัทร รับบทเป็น อัตสุโอะ - อณูวรรณ ปรีญานนท์ รับบทเป็น เคโกะ - ธัญญา รัตนมาลากุล รับบทเป็น นานะ - อัศนัย เทศทะวงศ์ รับบทเป็น นารุตะ - ด.ญ.กุลฑีรา ยอดช่าง รับบทเป็น อายูมิ มิยาคาวะ - ด.ช.ณัฐพัชร์ นิมจิรวัฒน์ รับบทเป็น ฮิโตชินักแสดงรับเชิญนักแสดงรับเชิญ. - โชตะ มัตสึชิมะ รับบทเป็น เคนจิ - ปรีติ บารมีอนันต์ รับบทเป็น ทาคุยะ - พิศมัย วิไลศักดิ์ รับบทเป็น ป้าอัง - วิชุดา พินดั้ม รับบทเป็น แป้งร่ำ - คัชฑาเทพ เอี่ยมศิริ รับบทเป็น เกียว - สุพจน์ จันทร์เจริญ รับบทเป็น โชกุน มิยาคาวะ - อนันต์ บุนนาค รับบทเป็น แฮโรลด์ (แฮรี่) - ทูน หิรัญทรัพย์ รับบทเป็น สุรินทร์ - สุปราณี เจริญผล รับบทเป็น ดวงดาว - วราพรรณ หงุ่ยตระกูล รับบทเป็น นัตสึโกะ - ตรีพล พรมสุวรรณ รับบทเป็น อากิฮาระ มิยาคาวะ - ศุภชัย สุวรรณอ่อน รับบทเป็น คูชิดะ - อรสา อิศรางกูร ณ อยุธยา รับบทเป็น ซาดาโกะ - วิสรรค์ ฉัตรรังสิกุล รับบทเป็น เคนตะ - วิศรุต หิมรัตน์ รับบทเป็น เริงตะวัน - นารา เทพนุภา รับบทเป็น เรืองนภา - ด.ญ.ชินารดี อนุพงษ์ภิชาติ รับบทเป็น ฮานะ - ด.ช.กันตพงศ์ เหลืองเจริญกิจ รับบทเป็น อาคิระ มิยาคาวะ(วัยเด็ก)บุคลิกตัวละคร บุคลิกตัวละคร. บุคลิกตัวละครเรื่องกลกิโมโน ดังนี้- ท่านชายโฮชิ รับบทโดย ธงไชย แมคอินไตย์ ท่านชายผู้สง่างาม ร่าเริง เสียงไพเราะกังวาล ผู้ที่เป็นที่รักและเคารพของตระกูลมิยาคาวะมาตลอดหลายร้อยปี ซึ่งแอบซ่อนความเศร้าจากการพรากจากเทพธิดาดาวเดือนเจ็ดคนรักมาหลายร้อยปี เพราะแท้จริงแล้วเขาคือเทพเจ้านกกระเรียนทองคำ จนมาวันหนึ่งได้พบกับเธอ...รินดารา เธอคือส่วนหนึ่งของเทพธิดาคนรัก- อาคิระ มิยาคาวะ รับบทโดย ภูภูมิ พงศ์ภาณุ ทายาทรุ่นปัจจุบันของตระกูลมิยาคาวะ สืบทอดกิจการธุรกิจสิ่งทอของครอบครัว และมีภาระหน้าที่การดูแลศาลเทพเจ้ากระเรียนทองคำ ชีวิตเคร่งเครียดเพราะมีภาระรับผิดชอบมากมาย จนได้มาพบกับรินดารา ผู้นำแสงสว่างมาสู่เขา- รินดารา (ฮิคาริ) รับบทโดย อารยา เอ ฮาร์เก็ต หญิงสาวสดใส มุ่งมั่น อดทน และมีความสามารถพิเศษในการฟังสัตว์พูดคุยกันได้ ซึ่งต้องมาพบเจอกับความลึกลับมากมาย โดยเฉพาะตัวท่านชายโฮชิ โดยหลังจากความลับเปิดเผยเธอจะต้องฝ่าอุปสรรคต่างๆเพื่อที่ตามหาขนนกกระเรียนทองคำ เพื่อนำมาช่วยท่านชายโฮชิ หรือเทพเจ้านกกระเรียน- เมียวโจโอจิน (เทพธิดาดาวเดือนเจ็ด) รับบทโดย อารยา เอ ฮาร์เก็ต อดีตเคยเป็นคนชอบของท่านชายโฮชิ และ หน้าตาคล้ายกับรินดารา ( ฮิคาริ ) ราวกับฝาแฝด- มิกิ มิยาคาวะ รับบทโดย จินตหรา สุขพัฒน์ เป็นคุณย่าเจ้าระเบียบ มีความสามารถในการทอกิโมโนที่ถ่ายทอดมาจากรุ่นปู่ย่า เธอเป็นคนที่รู้จักท่านชายโฮชิดีกว่าใครๆเพราะเห็นท่านมาตั้งแต่เกิด และรู้ว่าท่านไม่แก่เฒ่าลงเลย- ฮิเดโนริ โคสิกะ รับบทโดย นัฐฐพนธ์ ลียะวณิช ชายหนุ่มหล่อเท่ห์ เป็นสมาชิกคนสำคัญของตระกูลโคสึกะ ซึ่งความลับของเขาคือการเป็นลูกครึ่งมนุษย์กับจิ้งจอก ถูกไดซุเกะพ่อเลี้ยงปลูกฝังให้เกลียดชังคนในตระกูลมิยาคาวะ รวมทั้งรินดารา ซึ่งต่อมาเขากลับตกหลุมรักเธอ- ยูกิ/นางปิศาจหิมะ รับบทโดย ณัฐริกา ธรรมปรีดานันท์ เกอิชาสาวผู้อ่อนหวาน อ่อนแอ เชื่อคนง่าย เธอหลงรักมาโกะโตะพ่อของริเอะ และโดนเขาหลัก กว่าจะรู้ความจริงก็ตอนที่เธอโดนลูกน้องมาโกะโตะหลอกไปฆ่าจนตาย และร่างถูกนางปีศาจหิมะเข้าสิงแทน ซึ่งนางปีศาจมีความเคียดแค้นต่อเทพเจ้านกกระเรียนทองที่ไม่รับรัก โดยเธอถูกขังอยู่ในตุ๊กตาฮินะมานานหลายร้อยปี จนกระทั่งถูกปลดปล่อยออกมา แล้วสิงร่างยูกิ- ไอ มิยาคาวะ รับบทโดย มิณฑิตา วัฒนกุล ลูกผู้น้องของอาคิระ วัยเดียวกับรินดารา เธอแอบมีความสัมพันธ์กับฮิเดโนริ โคสึกะ ศัตรูกับตระกูลมิยาคาวะ เธอหลงรักเขามากจนยอมทำทุกอย่างที่ชายคนรักสั่ง รวมถึงแผนทำร้ายรินดารา- มาโกะโตะ ชินเอบะ รับบทโดย อภินันท์ ประเสริฐวัฒนกุล พ่อของริเอะ เป็นมหาเศรษฐีนักธุรกิจด้านส่งออกสิ่งทอ ถึงเขาจะอายุมากแล้วแต่ก็ยังหล่อ ภายในของเขาเหี้ยมโหดและเจ้าชู้มาก เขาทำลายชีวิตและจิตใจของยูกิเกอิชาที่รักเขามาก แถมยังสั่งฆ่าเธอ ทำให้นางปีศาจหิมะสิงร่างของยูกิ แล้วมาโกะโตะก็ได้รับผลจากการกระทำด้วยการกลายเป็นเบี้ยล่างของนางปีศาจหิมะในร่างยูกิ- ริเอะ ชินเอบะ รับบทโดย อริสรา ทองบริสุทธิ์ ดีไซเนอร์สาวจากฝรั่งเศส เป็นลูกสาวเศรษฐีที่ถูกตามใจมาตลอดจนเสียนิสัย เคยเป็นคนรักเก่าของอาคิระตั้งแต่สมัยที่ทั้งสองเรียนหนังสือที่ฝรั่งเศส คนรักเก่าที่ทิ้งอาคิระไป แต่สุดท้ายเธอก็กลับมาพยายามทำทุกอย่างให้เขาหันมารักเธอ ทำแม้กระทั่งทำร้ายรินดาราด้วยความริษยา- ไดซุเกะ โคสึกะ รับบทโดย ดิลก ทองวัฒนา ชายวัยเดียวกับคุณย่ามิกิ เป็นประมุขตระกูลโคสึกะดูแลศาลเทพเจ้าสุนัขจิ้งจอก สามารถใช้เวทมนตร์ โดยจะต้องขัดขวางไม่ให้ตระกูลมิยาคาวะทอกิโมโนโฮชิ- อายูมิ มิยาคาวะ รับบทโดย ด.ญ. กุลฑีรา ยอดช่าง บุตรสาวพี่ชายของอาคิระที่จากไปในอุบัติเหตุ ยังส่งผลให้อายูมิขาขวาพิการลีบเล็กต้องใช้ไม้เท้าตลอดเวลา เป็นสมาชิกครอบครัวคนสำคัญที่จะต้องสืบทอดการทอกิโมโนต่อจากคุณย่ามิกิ- ฮิโตชิ รับบทโดย ด.ช.ณัฐพัชร์ นิมจิรวัฒน์ ผีเด็กที่ฮิเดโนริเลี้ยงไว้ทำลายศัตรู เป็นเด็กผู้ชายวัยประมาณ 8 ขวบ โดยจะพาเหยื่อไปฆ่าทิ้งตามคำสั่งของฮิเดโนริ เหมือนอย่างที่เคยทำให้พี่ชายของอาคิระตายและอายูมิต้องเป็นพิการมาแล้ว แต่ด้วยความเหงาอยู่คนเดียว ฮิโตชิจึงมักแอบหนีออกไปหาอายูมิในคราบของเด็กธรรมดา จนกลายเป็นเพื่อนสนิทกับอายูมิเพลงประกอบละครเพลงประกอบละคร. - เพลง ดอกไม้ในใจ - ขับร้องโดย ธงไชย แมคอินไตย์ ประพันธ์เนื้อร้องโดย กมลศักดิ์ สุนทานนท์และปิติ ลิ้มเจริญ ประพันธ์เนื้อร้องท่อนญี่ปุ่นโดย RURI, แต่งทำนองโดย ปรีติ บารมีอนันต์, เรียบเรียงโดย เพิ่มศักดิ์ พิสิษฐ์สังฆการ & Clash และเรียบเรียงท่อนญี่ปุ่นโดย พนเทพ สุวรรณะบุณย์ - เพลง รักที่ไม่มีวันเป็นจริง - ขับร้องโดย ธงไชย แมคอินไตย์ - อารยา เอ ฮาร์เก็ต "รักที่ไม่มีวันเป็นจริง" เป็นซิงเกิลของ ธงไชย แมคอินไตย์ และอารยา เอ ฮาร์เก็ต ในปี พ.ศ. 2558 ประกอบละครโทรทัศน์เรื่อง กลกิโมโน ออกอากาศทางไทยทีวีสีช่อง 3 ประพันธ์เนื้อร้อง-แต่งทำนองโดย ฟองเบียร์ (ปฏิเวธ อุทัยเฉลิม) เรียบเรียงโดย ธีระปริญญ์ รัตนบุตร มิวสิกวีดิโอนี้เผยแพร่ครั้งแรกในวันที่ 6 พฤษภาคม พ.ศ. 2558 เวลา 20.00 น. โดยได้ไปถ่ายทำกันที่ไพเรท สตูดิโอ สุคนธสวัสดิ์ 23 โดยเพลงดังกล่าวติดอันดับ 63 ของ The Hitz 100 countdown of 2015 คลื่น virginhitz 95.5- เพลง ปล่อยเธอไป - ขับร้องโดย ธงไชย แมคอินไตย์ ประพันธ์เนื้อร้องโดย กมลศักดิ์ สุนทานนท์ แต่งทำนองโดย พนเทพ สุวรรณะบุณย์ และเรียบเรียงโดย พนเทพ สุวรรณะบุณย์,ศราวุธ ฤทธิ์นันท์ เพลงนี้ออกจำหน่ายครั้งแรกในวันที่ 10 มกราคม พ.ศ. 2558 - เพลง ความจริงเสมือนฝัน - ขับร้องโดย ปองกูล สืบซึ้งการตอบรับ การตอบรับ. ละครกลกิโมโนปี 2558 ภายหลังการกออกอากาศสื่อญี่ปุ่นนำเสนอข่าวการตามรอยสถานที่ถ่ายทำละครกลกิโมโนช่วยส่งเสริมการท่องเที่ยวให้กับประเทศญี่ปุ่น Nikkei Asia Review นิตยสารระดับโลกนำเสนอข่าวละครกลกิโมโน ในเรื่องของเนื้อหาของละคร นักแสดงนำ วัฒนธรรมและความสวยงามของสถานที่ถ่ายทำในฉากละครทางตอนเหนือของเกาะคิวชู ประเทศญี่ปุ่น NHK สถานีโทรทัศน์ชื่อดังของประเทศญี่ปุ่นนำเสนอข่าวละครกลกิโมโนมีอิทธิพลต่อการตามรอย ที่เกาะคิวชูจากเมืองเล็กๆ มีนักท่องเที่ยวหลั่งไหลเที่ยวมตามรอยสถานที่ถ่ายทำจำนวนมาก โดยมีนักแสดงระดับประเทศร่วมแสดง ละครกลกิโมโน ของค่ายบรอดคาซท์ ไทยเทเลวิชั่น ที่สร้างขึ้นในปี 2558 ได้รับรางวัล ในฐานะผู้สนับสนุนการท่องเที่ยวประเทศญี่ปุ่นดีเด่น รางวัล Japan Tourism Award in Thailand 2015 จากองค์การส่งเสริมการท่องเที่ยวแห่งประเทศญี่ปุ่น</doc>
