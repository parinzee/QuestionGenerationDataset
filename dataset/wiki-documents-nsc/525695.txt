<doc id="525695" url="https://th.wikipedia.org/wiki?curid=525695" title="ไดฮัทสุ อัพพลอส">ไดฮัทสุ อัพพลอส ไดฮัทสุ อัพพลอส () เป็นรถยนต์นั่งขนาดเล็ก (Compact Car) ผลิตโดยไดฮัทสุ เริ่มผลิตเมื่อปี พ.ศ. 2532 เพื่อมาทดแทนไดฮัทสุ ชามานท์ และเลิกผลิตเมื่อปี พ.ศ. 2543 ถือเป็นรถยนต์นั่งที่ใหญ่ที่สุดของไดฮัทสุในขณะนั้น เนื่องจากไดฮัทสุ เป็นหนึ่งในผู้ผลิตรถยนต์ในเครือโตโยต้า จากการที่ไดฮัทสุ เป็นผู้เชี่ยวชาญในด้านการผลิตรถยนต์ขนาดเล็ก เมื่อไดฮัทสุ ชามานท์ รถยนต์ที่ใหญ่ที่สุดในสายการผลิตขณะนั้น ได้เลิกทำตลาดไปในปี พ.ศ. 2530 ทำให้ไดฮัทสุ ต้องออกรถรุ่นใหม่มาเปิดตัว โดยชูจุดเด่นที่ห้องโดยสารที่สะดวกสบาย และอัพพลอสก็ได้เปิดตัวขึ้นในงาน Geneva Motor Show มีตัวถังเพียง 1 แบบคือลิฟท์แบค 5 ประตู และเป็นที่น่าสนใจในขณะนั้น เนื่องจากเป็นรถซีดาน 4 ประตู แต่สามารถเปิดท้ายได้เหมือนรถแฮทช์แบค 5 ประตู เครื่องยนต์เป็นเครื่องยนต์ 1.6 ลิตร ระบบเกียร์เป็นเกียร์ธรรมดา 5 สปีดและเกียร์อัตโนมัติ 3 และ 4 สปีด ในประเทศไทย ไดฮัทสุ อัพพลอส เปิดตัวเมื่อปี พ.ศ. 2533 โดยบริษัท พระนครยนตรการ จำกัด ซึ่งเป็นผู้นำเข้า ผลิตและจัดจำหน่ายรถยนต์ไดฮัทสุในขณะนั้น วางตำแหน่งทางการตลาดเดียวกับคู่แข่งในขณะนั้น แต่ไม่ประสบความสำเร็จ เนื่องจากภาพลักษณ์ของไดฮัทสุเป็นผู้ที่เชี่ยวชาญในด้านรถยนต์ขนาดเล็ก ทำให้หายไปจากตลาดไทยอย่างรวดเร็ว และเคยเป็นแท็กซี่อยู่ช่วงหนึ่ง จนพระนครยนตรการต้องมีคำสั่งห้ามนำรถไดฮัทสุ อัพพลอสไปใช้เป็นแท็กซี่ แม้ว่าไดฮัทสุ อัพพลอส จะเป็นรถที่ทันสมัยมากเพียงใด แต่หลังจากเปิดตัวมาได้ 7 ปี อัพพลอสก็ถูกมองว่าเล็กกว่าคู่แข่ง ทำให้ยอดขายน้อยลง จนต้องปรับโฉม Minorchange ในปี พ.ศ. 2540 แต่ก็ไม่ได้ช่วยให้ยอดขายเพิ่มขึ้น จนยุติการผลิตอย่างเป็นทางการทั่วโลกในปี พ.ศ. 2543 โดยไม่มีรถรุ่นใหม่สำหรับตลาดโลก มีเฉพาะในญี่ปุ่นที่นำโตโยต้า คัมรี่มาผลิตภายใต้แบรนด์ของตนเองในชื่อ ไดฮัทสุ อัลติส และเป็นรถรุ่นที่ใหญ่ที่สุดของไดฮัทสุในปัจจุบัน</doc>
