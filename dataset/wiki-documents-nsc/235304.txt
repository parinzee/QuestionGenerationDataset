<doc id="235304" url="https://th.wikipedia.org/wiki?curid=235304" title="ศิลามณี">ศิลามณี ศิลามณี เป็นนวนิยายที่ประพันธ์โดย วราภา ถูกสร้างละครโทรทัศน์ที่ออกอากาศทางช่อง 7 สี 2 ครั้ง ครั้งแรกในปี พ.ศ. 2537 นำแสดงโดย ยุทธพิชัย ชาญเลขา, สิเรียม ภักดีดำรงฤทธิ์ ออกอากาศทุกวันศุกร์-อาทิตย์เวลา 20.20-22.30 น. ผลิตโดยบริษัท ดาราวิดีโอ กำกับการแสดงโดย มานพ สัมมาบัติ และครั้งที่ 2 ในปี พ.ศ. 2551 ออกอากาศในวันและเวลาเดียวกัน ผลิตโดยบริษัท คำพอดี บริษัทในเครือ บริษัท เวิร์คพอยท์ เอนเตอร์เทนเมนต์ จำกัด (มหาชน) กำกับการแสดงโดย ธงชัย ประสงค์สันติ นำแสดงโดย ภัทรพล ศิลปาจารย์, สุวนันท์ คงยิ่ง ได้รับความนิยมทั้ง 2 ครั้งเนื้อเรื่อง เนื้อเรื่อง. เจ้าแสนหลวง เจ้าผู้ปกครองนครเชียงรัฐ ซึ่งเป็นนครรัฐอิสระที่อยู่ทางเหนือของประเทศไทยได้หมั่นหมาย เจ้าหญิงแสงฝาง ธิดาเพียงคนเดียวของตนกับ ภรต ราชเสนา บุตรชายคนโตของตระกูลราชเสนา ซึ่งเป็นตระกูลนักการทูต โดยมี "ศิลามณี" ซึ่งเป็นอัญมณีล้ำค่าที่เป็นของคู่บ้านคู่เมืองของเชียงรัฐ เป็นของหมั้น โดยที่เจ้าแสนฝางได้มอบศิลามณีให้แก่ตระกูลราชเสนาไปเพื่อใช้ในการหมั้นหมายของบุตรทั้งคู่เมื่อเติบโตขึ้น เจ้าแสนหลวงมีชายาซึ่งเป็นหญิงชาวไทยชื่อ อธิติ แต่เธออายุน้อยกว่าเจ้าแสนฝางถึงสองรอบ ความแตกต่างกันจึงทำให้เธอเมื่อคลอดเจ้าหญิงแสงฝางแล้ว เธอจึงหนีไปใช้ชีวิตใหม่ที่กรุงเทพพร้อมกับแต่งงานครั้งใหม่กับ นายทหารใหญ่ในกองทัพบกไทยชื่อ พลเอกจอมณรงค์ ซึ่ง พล.อ.จอมณรงค์ เองก็มีลูกสาวคนหนึ่งติดมาจากภรรยาเก่าที่เสียชีวิตไปแล้ว ชื่อ ศศิ หลายปีผ่านไป เจ้าแสนหลวงประชวรหนักใกล้สวรรคต จึงเล่าเรื่องราวทั้งหมดให้แก่ เจ้าหญิงแสงฝาง ธิดาเพียงคนเดียวที่ต่อไปจะเป็นผู้ปกครองเชียงรัฐฟัง เจ้าหญิงแสงฝางรู้สึกเจ็บแค้นตระกูลราชเสนานัก และหมายมั่นที่จะนำศิลามณีกลับสู่เชียงรัฐให้ได้ จึงเดินทางเข้ากรุงเทพเพื่อเรียนหนังสือต่อ โดยปลอมตัวใช้ชื่อว่า งามแสนหลวง หรือ งาม เธอสืบทราบจนมาพบกับ ภรต ราชเสนา นักการทูตหนุ่ม บุตรชายคนโตของตระกูลราชเสนา ซึ่งเป็นคู่หมั้นเธอโดยที่ภรตและคนอื่น ๆ เองก็ไม่รู้ตัว ปรากฏว่า ภรตแสดงอาการหยิ่งผยองต่อเธอ โดยเฉพาะอย่างยิ่ง คุณหญิงเสมอใจ ซึ่งเป็นแม่ของภรต ซึ่งเป็นผู้ครอบครองศิลามณีอยู่ขณะนี้ รังเกียจทางเชียงรัฐยิ่งนัก แต่ทางตระกูลราชเสนายังมีบุตรชายคนเล็กซึ่งเป็นศิลปิน ชื่อ ชาลี ชาลีรู้สึกชอบพอกับงามแสนหลวง ทั้งคู่จึงสนิทสนมกันเป็นอย่างยิ่ง โดยที่ทางงามแสนหลวงหวังใช้ชาลีเป็นเครื่องมือนำไปสู่ศิลามณีเท่านั้น ทั้ง ๆ ที่คนที่มีใจให้กับชาลีอย่างแท้จริง คือ ศศิ บุตรสาวเพียงคนเดียวของพล.อ.จอมณรงค์ ทางคุณหญิงอธิติ เมื่อทราบถึงการมาของงามแสนหลวง ก็สำนึกได้และรู้สึกผิดที่ได้กระทำไปในอดีต คุณหญิงอธิติพยายามขอคืนดีและแสดงความเป็นแม่แก่งามแสนหลวง แต่งามแสนหลวงก็ปฏิเสธอย่างไม่มีเยื่อใยทุกครั้งที่ได้พบกัน เมื่อเหตุการณ์ต่าง ๆ ผ่านไป คุณหญิงเสมอใจรู้สึกไม่พอใจที่ชาลีที่คบหากับงามแสนหลวง จึงวางแผนให้ภรตสนิทสนมกับงามแสนหลวงแทน เพื่อให้ชาลีเลิกรา แต่ปรากฏว่าภรตกลับชอบงามแสนหลวงเข้าจริง ๆ โดยที่ไม่รู้มาเลยว่าแท้ที่จริงแล้วงามแสนหลวงคือ เจ้าหญิงแสงฝาง แห่งเชียงรัฐ ที่เป็นคู่หมั้นของตนมาตั้งแต่เด็กชื่อนักแสดงรางวัลรางวัลสำหรับเวอร์ชันปี พ.ศ. 2551</doc>
