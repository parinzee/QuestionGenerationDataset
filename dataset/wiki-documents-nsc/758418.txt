<doc id="758418" url="https://th.wikipedia.org/wiki?curid=758418" title="เจน รัสเซลล์">เจน รัสเซลล์ เออร์เนสติ เจน เจอราลดีน รัสเซลล์ (; 21 มิถุนายน 1921 – 28 กุมภาพันธ์ 2011) เป็นนักแสดงชาวอเมริกัน และเป็นหนึ่งในดาราของฮอลลีวูดที่เป็นสัญลักษณ์ทางเพศที่ได้รับความนิยมในคริสต์ทศวรรษ 1940 และ 1950 ในปี 1943 รัสเซลล์ย้ายจากมิดเวสต์ไปแคลิฟอร์เนีย ซึ่งทำให้เธอได้มีบทบาทในภาพยนตร์คาวบอยเรื่องแรก The Outlaw ในปี 1953 เธอมีผลงานที่สร้างชื่อเสียงที่สุดคือการร่วมงานกับ มาริลีน มอนโร ในภาพยนตร์เรื่อง Gentlemen Prefer Blondes นอกจากการแสดงแล้ว รัสเซลล์ยังเคยผันตัวไปเข้าวงการเพลง โดยตั้งวงดนตรีแนวกอสเปล และออกซิงเกิลฮิตออกมาในช่วงกลางคริสต์ทศวรรษ 1950 จากนั้นเธอหันมาให้ความสนใจเกี่ยวกับศาสนา โดยก่อตั้งกลุ่ม "ฮอลลีวูดคริสเตียนกรุป" สอนไบเบิลให้คนในวงการที่บ้านของเธอเอง โดยเธอยังประสบความสำเร็จในการเล่นซีรีส์เรื่อง Praise the Lord อีกด้วย รัสเซลล์แสดงภาพยนตร์ 20 เรื่อง ตลอดอาชีพการแสดงของเธอและได้ทำงานในวงการเพลงเป็นพักๆ ก่อนที่จะเข้าสู่วงการละครเวทีในคริสต์ทศวรรษ 1970 รัสเซลล์ได้รับรางวัลจากหลายสถาบันสำหรับความสำเร็จของเธอในภาพยนตร์รวมทั้งเธอยังได้ประทับฝ่ามือและรอยเท้าที่โรงละครจีนเกราแมน และมีดาวจารึกชื่อในฮอลลีวูดวอล์กออฟเฟม</doc>
