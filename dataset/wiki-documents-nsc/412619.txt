<doc id="412619" url="https://th.wikipedia.org/wiki?curid=412619" title="อนันต์ ผลอำนวย">อนันต์ ผลอำนวย นายอนันต์ ผลอำนวย (เกิด 26 พฤษภาคม พ.ศ. 2495) สมาชิกสภาผู้แทนราษฎรกำแพงเพชร เขต 3 อดีตสมาชิกวุฒิสภา ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคพลังประชาชน ปัจจุบันสังกัดพรรคเพื่อไทยประวัติ ประวัติ. อนันต์ ผลอำนวย เกิดเมื่อวันที่ 26 พฤษภาคม พ.ศ. 2495 เป็นบุตรของนายฝัดและนางเย็น ผลอำนวย มีน้องชาย 1 คน สำเร็จการศึกษาระดับปริญญาตรี ศึกษาศาสตรบัณฑิต มหาวิทยาลัยสุโขทัยธรรมาธิราช และปริญญาโท ศึกษามหาบัณฑิต สาขาบริหารการศึกษา มหาวิทยาลัยนเรศวร สมรสกับนางสุพรรณี ผลอำนวย (นามสกุลเดิม:สบายเมือง) บุตรสาวของนายสนั่น สบายเมือง อดีตสมาชิกสภาผู้แทนราษฎรจังหวัดกำแพงเพชร มีบุตรธิดา 3 คนงานการเมือง งานการเมือง. อดีตเป็นสมาชิกสภาร่างรัฐธรรมนูญ พ.ศ. 2540 และสมาชิกวุฒิสภา พ.ศ. 2543 ลงสมัครสมาชิกสภาผู้แทนราษฎรครั้งแรกในปี พ.ศ. 2550 สังกัดพรรคพลังประชาชน และได้รับการเลือกตั้งเป็นสมัยแรกสมาชิกวุฒิสภาสมาชิกวุฒิสภา. 1. การเลือกตั้งสมาชิกวุฒิสภาไทยเป็นการทั่วไป พ.ศ. 2543 จังหวัดกำแพงเพชรสมาชิกสภาผู้แทนราษฎร สมาชิกสภาผู้แทนราษฎร. อนันต์ ผลอำนวย ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดกำแพงเพชร สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดกำแพงเพชร สังกัดพรรคเพื่อไทยการลงเลือกตั้ง การลงเลือกตั้ง. ในรอบ 10 ปีที่ผ่านมา นายอนันต์ลงสมัครรับเลือกตั้ง 2 ครั้ง จากการเลือกตั้งทั้งหมด 4 ครั้ง ได้รับการเลือกตั้งทั้ง 2 ครั้งเครื่องราชอิสริยาภรณ์เครื่องราชอิสริยาภรณ์. - พ.ศ. 2540 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์ (จ.ภ.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
