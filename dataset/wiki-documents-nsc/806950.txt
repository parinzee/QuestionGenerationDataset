<doc id="806950" url="https://th.wikipedia.org/wiki?curid=806950" title="อาสนวิหารร่วมนักบุญเทเรซา (สุวรรณเขต)">อาสนวิหารร่วมนักบุญเทเรซา (สุวรรณเขต) อาสนวิหารร่วมนักบุญเทเรซา บ้างเรียก โบสถ์คาทอลิกนักบุญเทเรซา (; ) เป็นอาสนวิหารประจำมิสซังโรมันคาทอลิกสุวรรณเขต-คำม่วน ตั้งอยู่ในเมืองไกสอน พมวิหาน แขวงสุวรรณเขต ซึ่งอยู่ทางตอนใต้ของประเทศลาวใกล้พรมแดนประเทศไทย ถือเป็นศูนย์รวมจิตใจของคริสต์ศาสนิกชนชาวลาวเชื้อสายเวียดนาม โบสถ์ดังกล่าวถูกตั้งขึ้นเป็นโบสถ์หลักหนึ่งในสองแห่งของเขตผู้แทนพระสันตะปาปาสุวรรณเขต (; ) โดยถูกยกสถานะโดยสมเด็จพระสันตะปาปาปิอุสที่ 12 เมื่อปี พ.ศ. 2501 ส่วนโบสถ์หลักอีกแห่งของมิสซังสุวรรณเขต-คำม่วนคืออาสนวิหารนักบุญหลุยส์ เมืองท่าแขก ปัจจุบันอาสนวิหารร่วมนักบุญเทเรซาอยู่ภายใต้การดูแลของมุขนายกยอห์น มารีย์ เวียเนย์ ปรีดา อินธิราช แห่งมิสซังสุวรรณเขต-คำม่วน</doc>
