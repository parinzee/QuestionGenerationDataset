<doc id="716279" url="https://th.wikipedia.org/wiki?curid=716279" title="ตุอีล">ตุอีล ตุอีล () หรือที่คนไทยบางคนเรียกว่า ขนมเบื้องฝรั่งเศส เป็นคุกกี้หรือเวเฟอร์ชนิดหนึ่ง มีลักษณะบางกรอบ มีรสหวานหรือรสกลมกล่อม และทำจากแป้งหรือเนยแข็ง คำว่า ตุอีล ในภาษาฝรั่งเศสแปลว่า "กระเบื้อง" สื่อถึงรูปทรงของกระเบื้องลอนมุงหลังคาซึ่งขนมชนิดนี้ควรจะมีลักษณะคล้ายกันเมื่อทำเสร็จ โดยทั่วไปมักใช้ตุอีลเป็นเครื่องตกแต่งขนมหวาน เช่น ปันนาค็อตตา หรือใช้เป็นถ้วยไอศกรีมหรือซอร์เบที่กินได้การเตรียม การเตรียม. ตุอีลเป็นคุกกี้บาง ๆ ซึ่งตั้งชื่อตาม ตุอีล หรือกระเบื้องที่ใช้มุงหลังคาบ้านตามชนบทของประเทศฝรั่งเศสโดยเฉพาะในภูมิภาคพรอว็องส์ ส่วนผสมของตุอีลแบบดั้งเดิมจะประกอบด้วยแป้ง น้ำตาล และเนยละลาย ตีเข้าด้วยกัน ทำเป็นแผ่นกลมบาง โรยแอลมอนด์แล้วนำไปอบ ทั้งนี้ต้องดัดตุอีลให้โค้งขณะที่ยังร้อนอยู่หลังจากอบเสร็จ ไม่เช่นนั้นจะแตกหรือหัก และเพื่อให้ได้รูปทรงที่โค้งจึงมักจะดัดตุอีลบนพื้นผิวโค้ง เช่น ขวดไวน์ ไม้นวดแป้ง เป็นต้น ในฝรั่งเศสมีแผ่นพิมพ์สำหรับดัดตุอีลขายด้วย อย่างไรก็ตาม อาจทิ้งไว้เป็นทรงแบนเรียบธรรมดาเหมือนขนมลิ้นแมวก็ได้ระเบียงภาพ</doc>
