<doc id="790945" url="https://th.wikipedia.org/wiki?curid=790945" title="แอนิมัลส์ (อัลบั้ม)">แอนิมัลส์ (อัลบั้ม) แอนิมัลส์ () เป็นสตูดิโออัลบั้มลำดับที่ 10 ของวงโพรเกรสซิฟร็อกจากประเทศอังกฤษ พิงก์ ฟลอยด์ เปิดตัวในเดือนมกราคม ค.ศ. 1977 อัลบั้มได้นำเสนอการวิจารณ์สังคมและระบอบการปกครองในประเทศอังกฤษช่วงปลายยุค 70 สอดแทรกเข้าไปในเนื้อหาเพลง โดยอิงนิยายเรื่อง "แอนิมัลฟาร์ม" เป็นแก่น ซึ่งเป็นเรื่องราวผ่านตัวละครสัตว์ในฟาร์มที่แฝงนัยเรื่องการเสียดสีระบอบสังคมนิยม ของนามปากกาจอร์จ ออร์เวลล์ อย่างไรก็ตาม อัลบั้มนี้มีแนวโน้มว่าเป็นอัลบั้มที่วิจารณ์ระบอบทุนนิยมเสียมากกว่า อัลบั้มได้นำเสนอรูปแบบของดนตรีที่แตกต่างจากอัลบั้มก่อนหน้านี้พอสมควร แอนิมอลส์ ได้บันทึกเสียงที่บริตาเนียโรว์สตูดิโอ ซึ่งเป็นสตูดิโอของวงเอง โดยในส่วนของหน้าปก เป็นภาพโรงงานไฟฟ้าแบตเตอร์ซี (Battersea Power Station) จัดทำโดยกลุ่มฮิปก์โนซิส (Hipgnosis) ซึ่งโรเจอร์ วอเทอรส์เป็นผู้เสนอแนวคิดอัลบั้มทั้งหมด นับจากได้เปิดตัวอัลบั้ม ได้รับคำชมในเชิงบวกจากหลายสำนักในอังกฤษ โดยอัลบั้มได้ไต่ชาร์ทในอันดับที่ 2 บนชาร์ทอังกฤษ และยังประสบความสำเร็จขึ้นอันดับ 3 บนบิลบอร์ด 200ของสหรัฐอีกด้วย ถึงแม้ว่าจะอยู่ในชาร์ทสหรัฐได้เพียง 6 เดือน แต่อัลบั้มก็ได้รับการยืนยันยอดจำหน่ายระดับ 4x แผ่นเสียงทองคำ จากสมาคมอุตสาหกรรมบันทึกเสียงของสหรัฐ (RIAA) และได้มีการจัดทัวร์ในชื่อ "In the Flesh" กว่า 55 ครั้ง ซึ่งผลจากทัวร์นี้เองทำให้วอเทอรส์ได้เกิดแรงบันดาลใจในการทำอัลบั้มต่อไปในชื่อ เดอะวอลล์รายชื่อเพลง รายชื่อเพลง. เพลงทั้งหมดแต่งและร้องโดยวอเทอรส์ชาร์ท</doc>
