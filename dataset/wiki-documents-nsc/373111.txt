<doc id="373111" url="https://th.wikipedia.org/wiki?curid=373111" title="เทือกเขาภูเก็ต">เทือกเขาภูเก็ต เทือกเขาภูเก็ต เป็นเทือกเขาในคอคอดกระ ประเทศไทยภูมิศาสตร์ ภูมิศาสตร์. แนวเทือกเขานี้เป็นส่วนหนึ่งของกลุ่มเทือกเขากลาง ซึ่งลากมาจากทิเบตจนลากผ่านตลอดคาบสมุทรมลายู เทือกเขาภูเก็ตเป็นเทือกเขาต่อเนื่องกับเทือกเขาตะนาวศรีที่ใหญ่กว่า โดยลากลงไปทางใต้เป็นระยะทางมากกว่า 200 กิโลเมตร จนกระทั่งไปบรรจบกับเทือกเขาติติวังซา ซึ่งเป็นเทือกเขาหลักในที่ราบสูงมลายู จุดสูงสุดอยู่ที่เขาหลังคาตึก ด้วยความสูง 1,395 เมตร เนื่องจากเทือกเขาเพิ่มระดับความสูงเป็นแนวตรงจากชายฝั่งตะวันตก จึงไม่มีแม่น้ำสำคัญที่อยู่ทางด้านตะวันตกของสันเขา ส่วนทางตะวันออก แม่น้ำใหญ่ที่สุด คือ แม่น้ำพุมดวงและแม่น้ำหลังสวน ทะเลสาบใหญ่ที่สุดที่อยู่บนเทือกเขานั้น คือ ทะเลสาบเชี่ยวหลาน อันเป็นที่ตั้งของเขื่อนรัชชประภา โดยมีขนาด 165 ตารางกิโลเมตร อ่าวเทียมในอุทยานแห่งชาติเขาสก หินที่พบบนเทือกเขาส่วนใหญ่นั้นเป็นหินปูน ซึ่งนำไปสู่ภูมิศาสตร์คาสต์ของเทือกเขาสูงชัน เทือกเขาที่อยู่ทางตะวันตกของสันเขานี้เป็นที่ตั้งของเหมืองดีบุกจำนวนมาก แต่ส่วนใหญ่ได้หมดลงไปแล้ว เอกสารทางภูมิศาสตร์จำนวนมากจัดให้เทือกเขาภูเก็ตเป็นส่วนหนึ่งของแนวเทือกเขาตะนาวศรีการคุ้มครอง การคุ้มครอง. พื้นที่ส่วนใหญ่ของเทือกเขาได้รับการคุ้มครองในรูปของอุทยานแห่งชาติและพื้นที่คุ้มครองอื่น ๆ ซึ่งมีอุทยานแห่งชาติศรีพังงา เขตรักษาพันธุ์สัตว์ป่าโตนปริวรรต อุทยานแห่งชาติคลองพนม, อุทยานแห่งชาติเขาสก, เขตรักษาพันธุ์สัตว์ป่าคลองยัน, อุทยานแห่งชาติแก่งกรุง, เขตรักษาพันธุ์สัตว์ป่าคลองนาคา และอุทยานแห่งชาติน้ำตกหงาว (เดิมชื่ออุทยานแห่งชาติคลองเพรา)</doc>
