<doc id="306498" url="https://th.wikipedia.org/wiki?curid=306498" title="แอลพิสคอตทิเอ">แอลพิสคอตทิเอ แอลพิสคอตทิเอ หรือ อัลเปสกอตตีไอ (อังกฤษ, ) เป็นจังหวัดขนาดเล็กของจักรวรรดิโรมัน แอลพิสคอตทิเอเป็นหนึ่งในสามจังหวัดทางตะวันตกของเทือกเขาแอลพิสระหว่างฝรั่งเศสและอิตาลีปัจจุบัน ชื่อจังหวัดยังคงใช้มาจนกระทั่งถึงทุกวันนี้ในการเรียกเทือกเขาคอตเชียนแอลป์ ในสมัยโบราณบทบาทสำคัญของแอลพิสคอตทิเอคือการเป็นเมืองหน้าด่านในการรักษาทางผ่านช่องแคบที่เป็นเส้นทางคมนาคมของเทือกเขาแอลพิส แอลพิสคอตทิเอมีพรมแดนติดกับแกลเลียนาร์โบเนนซิสทางตะวันตก แอลพิสแมริทิเมทางตอนใต้ อิตาเลียทางตะวันออก และแอลพิสพีนิเนทางตอนเหนือ เมืองหลวงชื่อเซกูซีโอหรือซูซาในแคว้นพีดมอนต์ในปัจจุบัน จังหวัดนี้มีที่มาจากราชอาณาจักรที่ปกครองโดยพระเจ้าดอนนุส ประมุขของชาวลิกูเรียราวกลางศตวรรษที่ 1 ก่อนคริสต์ศักราช และตั้งตามชื่อกอตตีอุส (Cottius) พระราชโอรสและผู้สืบครองคนต่อมา แอลพิสคอตทิเอถูกผนวกเข้าเป็นส่วนหนึ่งของโรมันโดยจักรพรรดิเอากุสตุส เดิมกอตตีอุสและพระราชโอรสชื่อเดียวกันยังคงมีอำนาจปกครองแอลพิสคอตทิเอในฐานะรัฐบริวาร แต่ในรัชสมัยจักรพรรดิเนโรพระองค์ก็ทรงแต่งตั้งผู้แทนให้มาปกครอง แอลพิสคอตทิเอจึงกลายเป็นจังหวัดโรมันอย่างเป็นทางการ</doc>
