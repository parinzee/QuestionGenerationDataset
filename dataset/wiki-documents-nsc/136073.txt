<doc id="136073" url="https://th.wikipedia.org/wiki?curid=136073" title="กล้ามเนื้อทราพีเซียส">กล้ามเนื้อทราพีเซียส ในกายวิภาคศาสตร์มนุษย์ กล้ามเนื้อทราพีเซียส () เป็นกล้ามเนื้อในชั้นตื้นที่อยู่ด้านหลังของมนุษย์ เลี้ยงโดยเส้นประสาทแอกเซสซอรี (accessory nerve) หรือเส้นประสาทสมองคู่ที่ 11 และโดยแขนงประสาทด้านท้องของเส้นประสาทสันหลังส่วนคอที่ 3 และ 4 ซึ่งนอกจากจะเลี้ยงกล้ามเนื้อนี้แล้วยังเลี้ยงกล้ามเนื้อสเตอร์โนไคลโดมาสตอยด์ด้วย เนื่องจากใยกล้ามเนื้อนี้วางตัวในหลายทิศทาง กล้ามเนื้อทราพีเซียสจึงทำหน้าที่ได้หลากหลาย ได้แก่- กางกระดูกสะบักออก (scapular abduction) - ดึงรั้งกระดูกสะบัก (scapular retraction) - กดกระดูกสะบักลง (scapular depression) โดยอาศัยใยกล้ามเนื้อที่ทำหน้าที่ต่างๆ ดังนี้- ในกล้ามเนื้อด้านบนทำหน้าที่ยกกระดูกสะบัก - ใยกล้ามเนื้อตรงกลางทำหน้าที่ดึงรั้งกระดูกสะบัก - ใยกล้ามเนื้อด้านล่างทำหน้าที่กดกระดูกสะบัก - ใยกล้ามเนื้อด้านบนและด้านล่างทำงานร่วมกันในการหมุนกระดูกสะบักขึ้น (superiorly rotate)</doc>
