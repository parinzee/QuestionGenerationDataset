<doc id="300647" url="https://th.wikipedia.org/wiki?curid=300647" title="85 สกายทาวเวอร์">85 สกายทาวเวอร์ 85 สกายทาวเวอร์ (, ; ชื่อเดิม "T & C Tower" และ "ทุนเท็กซ์ (Tuntex) สกายทาวเวอร์") เป็นตึกระฟ้าที่ตั้งอยู่ในเขตหลิงหย่า เมืองเกาซุง ทางตอนใต้ของเกาะไต้หวัน มีความสูงตัวตึก 347.5 เมตร (1,140 ฟุต) ความสูงจนถึงยอดเสาอากาศ 378.0 เมตร (1,240 ฟุต) ตึกนี้เริ่มก่อสร้างเมื่อปี ค.ศ. 1994 สิ้นสุดเมื่อปี 1997 กลายเป็นตึกที่สูงที่สุดในเมืองเกาซุง และสูงที่สุดในไต้หวันก่อนที่ตึกไทเป 101 จะสร้างเสร็จ แทนที่ตึกชินคงไลฟ์ทาวเวอร์ (สูง 244.2 เมตร (801 ฟุต)) ซึ่งเคยเป็นตึกที่สูงที่สุดในไต้หวันหลังจากที่ตึกสร้างเสร็จในปี ค.ศ. 1993 ปัจจุบันมีความสูงเป็นอันดับที่ 2 ของเกาะไต้หวันรองจากไทเป 101 ลักษณะของตึกถูกออกแบบให้มีลักษณะคล้ายกับอักษรภาษาจีนคำว่า 高 (พินอิน: gāo, เกา) มีความหมายว่า สูง และยังเป็นตัวอักษรแรกของชื่อเมืองเกาซุงอีกด้วยการใช้งาน การใช้งาน. 85 สกายทาวเวอร์ แบ่งการใช้งานออกเป็น 7 ส่วนหลัก- ชั้น 1-7: ห้างสรรพสินค้าเชียนไทไดมารุ - ชั้น 8-11: สวนสนุกในร่มเชียนไท - ชั้น 12-38: สำนักงาน, อพาร์ทเมนต์ที่พักอาศัย - ชั้น 39-70: โรงแรมแกรนด์โฟร์โมซาเกาซุง - ชั้น 75: หอสังเกตการณ์, หอชมวิวในร่ม - ชั้น 76-79: พาเลซคลับ (บันเทิง)- ชั้น 76: สถานบันเทิง - ชั้น 77-78: ร้านอาหาร - ชั้น 79: สปา, ซาวน่า - ชั้น 80-85: แผนกสื่อสาร, ห้องเครื่อง- หมายเหตุ: ชั้นที่ 1-38 ตึกมีอยู่ 2 ส่วน และชั้นที่ 39-85 มี 1 ส่วน (ดูภาพประกอบ)</doc>
