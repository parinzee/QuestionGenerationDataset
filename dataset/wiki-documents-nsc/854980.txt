<doc id="854980" url="https://th.wikipedia.org/wiki?curid=854980" title="สาธารณรัฐโนลี">สาธารณรัฐโนลี สาธารณรัฐโนลี (; ลีกูรา: Nöi) เป็นสาธารณรัฐพาณิชยนาวี (Maritime republic) ขนาดเล็กแห่งหนึ่งในยุโรป มีเอกราชช่วงปี ค.ศ. 1192 ถึง ค.ศ. 1797 ถือเป็นจุลรัฐในที่อยู่มารอดยาวนานถึง 605 ปี ก่อนถูกนโปเลียน โบนาปาร์ตทรงรุกราน ทำให้อธิปไตยของโนลีสิ้นสุดลง ปัจจุบันพื้นที่ของสาธารณรัฐโนลีเป็นส่วนหนึ่งของเมืองโนลี จังหวัดซาโวนา แคว้นลีกูเรีย ประเทศอิตาลีประวัติ ประวัติ. สาธารณรัฐโนลีก่อตั้งขึ้นเมื่อวันที่ 7 สิงหาคม ค.ศ. 1192 ตามพระราชบัญชาในจักรพรรดิไฮน์ริชที่ 6 แห่งจักรวรรดิโรมันอันศักดิ์สิทธิ์ แม้ประเทศนี้จะมีขนาดเล็ก แต่กลับมีภูมิประเทศอันเหมาะสมสำหรับการค้าทางทะเลด้วยมีท่าเรือและอู่ต่อเรืออย่างดี ทำให้ที่นี่เป็นย่านการค้าที่สำคัญแห่งหนึ่ง ทั้งมีความสัมพันธ์อันดีกับสาธารณรัฐเจนัว สังเกตได้จากพ่อค้าเมืองโนลีจะจ่ายภาษีเพียงเหรียญเดียวเพื่ออนุญาตทำการค้าในเจนัว ขณะที่พ่อค้าสเปนที่จะเข้าไปค้าขายในเจนัวต้องจ่ายภาษีถึง 60 เหรียญ และจากการที่โนลีมีอู่ต่อเรือชั้นดี ก็ยิ่งอำนวยให้โนลีมีทัพเรือที่ยิ่งใหญ่แม้จะประเทศจะเล็กก็ตาม ทั้งนี้โนลีได้รับการคุ้มครองจากเจนัว เนื่องจากชาวเรือจากเจนัวมักจอดเรือพักที่ท่าเรือโนลี ทั้งนี้โนลีเคยมีกรณีพิพาทกับซาโวนา (Savona) หลายครั้ง อาทิ การแย่งชิงเมืองสโปตอร์โน (Spotorno) ในปี ค.ศ. 1227 โนลีจึงพยายามเป็นพันธมิตรของเจนัวตั้งแต่ปี ค.ศ. 1202 และยังคงความเป็นพันธมิตรกับเจนัวจนกระทั่งโนลีล่มสลายในปี ค.ศ. 1797 สาธารณรัฐโนลีถูกนโปเลียน โบนาปาร์ตทรงรุกรานเมื่อวันที่ 2 ธันวาคม ค.ศ. 1797ธงชาติ ธงชาติ. สาธารณรัฐโนลีมีธงชาติมาตั้งต่คริสต์ศตวรรษที่ 13 โดยเป็นธงรูปกางเขนสีขาวพื้นสีแดง ตรงข้ามกับธงของสาธารณรัฐเจนัวที่มีกางเขนสีแดงกับพื้นธงสีขาว กระนั้นเรือเดินสมุทรหลายลำของโนลีมักชักธงเจนัวเสียมากกว่า เนื่องจากได้รับความเคารพมากกว่า</doc>
