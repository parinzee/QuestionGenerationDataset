<doc id="395154" url="https://th.wikipedia.org/wiki?curid=395154" title="คณะพยาบาลศาสตร์ มหาวิทยาลัยสวนดุสิต">คณะพยาบาลศาสตร์ มหาวิทยาลัยสวนดุสิต คณะพยาบาลศาสตร์ มหาวิทยาลัยสวนดุสิต () เป็น คณะวิชา สังกัดมหาวิทยาลัยสวนดุสิต ขั้นตอนการก่อตั้ง ใช้ระยะเวลาประมาณ 1 ปีเศษ เดือนตุลาคม 2548 มหาวิทยาลัยเชิญ อดีต ผ.อ. วิทยาลัยพยาบาลเกื้อการุณย์ (ดร. เบ็ญจา เตากล่ำ) เป็นผู้อำนวยการโครงการจัดตั้งคณะพยาบาลศาสตร์ เดือนธันวาคม 2548 มหาวิทยาลัยเชิญ รศ.ดร. ทัศนา บุญทอง เป็นที่ปรึกษาและเป็นประธานกรรมการร่างโครงการจัดตั้งคณะพยาบาลศาสตร์และจัดทำหลักสูตรฯ และเชิญผู้ทรงคุณวุฒิด้านต่างๆสัญลักษณ์ประจำคณะสัญลักษณ์ประจำคณะ. - สีประจำคณะ คือ สีแดง เป็นสีที่มีพลัง มีความกระฉับกระเฉง ความทะเยอทะยาน ความรัก หมายถึง นักศึกษาพยาบาลและบัณฑิตพยาบาลจากมหาวิทยาลัยสวนดุสิต ที่มีทั้งพลังกายพลังใจในการให้การพยาบาลผู้ป่วยด้วยความโอบอ้อมอารีย์, มีความกระฉับกระเฉง กระตือรือร้นที่จะเรียนรู้วิทยาการใหม่ๆ เพื่อพัฒนาตนเองและวิชาชีพอยู่เสมอ, มีความรักและเคารพต่อ รุ่นพี่ รุ่นน้อง อาจารย์ สถาบันการศึกษา การเรียนการทำงาน - ดอกไม้ประจำคณะ คือ ดอกพุดน้ำบุษย์หลักสูตรการรับรองสถาบัน การรับรองสถาบัน. คณะพยาบาลศาสตร์ มหาวิทยาลัยสวนดุสิต ได้รับการรับรองจาก สภาการพยาบาล 3 ปี หลังจากบัณทิตรุ่นแรกจบการศึกษา เมื่อปี 2554 โดยสถาการพยาบาลได้รับรอง ตั้งแต่ ปีการศึกษา 2554-2556 (ข้อมูล ณ วันที่ 7 มิถุนายน 2556:สภาการพยาบาล) เมื่อครบ 3 ปีแล้ว สภาการพยาบาลมีการตรวจเยี่ยมสถาบัน เห็นชอบให้รับรองสถาบัน 3 ปี ตั้งแต่ปีการศึกษา 2557-2559 (ข้อมูล ณ วันที่ 13 กุมภาพันธ์ 2558)ทำเนียบคณบดี คณะพยาบาลศาสตร์ มหาวิทยาลัยสวนดุสิตการรับบุคคลเข้าศึกษาในหลักสูตรการรับบุคคลเข้าศึกษาในหลักสูตร. - เริ่มเปิดสอน ภาคเรียนที่ 1 ปีการศึกษา 2550 - การรับนักศึกษา รับนักเรียนที่จบมัธยมศึกษาตอนปลายหรือเทียบเท่า สายวิทยาศาสตร์-คณิตศาสตร์ โดยมีระบบรับตรง และระบบ Admission ซึ่งเป็นมหาวิทยาลัยราชภัฏแห่งแรกที่เปิดรับนักศึกษาหลักสูตรพยาบาลศาสตรบัณฑิต ผ่านระบบ Admission และในปีการศึกษา 2558 ได้รับความนิยมจากผู้สมัครรับเลือกเพื่อเข้าศึกษาเป็นอันดับ 4 ของประเทศ ผ่านระบบ Admissionกิจกรรมภายในคณะกิจกรรมภายในคณะ. - พิธีไหว้ครู จัดขึ้นในทุกปีของเดือนมิถุนายน เพื่อให้นักศึกษาพยาบาลรำลึกถึงพระคุณครู ที่ได้มอบความรู้ อบรมสั่งสอน ก่อเกิดปัญญาและเป็นคนดีของสังคม - พิธีมอบหมวกวิชาชีพและพิธีเดินเทียนจัดขึ้นในทุกปีของเดือนมิถุนายน ให้แก่นักศึกษาพยาบาลชั้นปีที่ 2 ก่อนขึ้นฝึกปฏิบัติงานจริงบนหอผู้ป่วย เพื่อตระหนักถึงหน้าที่การพยาบาล - กิจกรรมวันขึ้นปีใหม่ ในเดือนมกราคมของทุกปี ทางคณะได้มีการจัดงานวันขึ้นปีใหม่ ช่วงเช้ามีการทำบุญตักบาตร ช่วงบ่ายจัดกิจกรรมนันทนาการต่าง ๆ เช่น เล่นเกม ภายในงานเน้นความสนุกสนาน บันเทิง เพื่อให้นักศึกษาทุกชั้นปี ผ่อนคลายและมีความสุข - กีฬาระหว่างคณะ จัดขึ้นครั้งแรกเมื่อวันที่ 23 กันยายน 2553 โดยคณะที่เข้าร่วมกิจกรรมกีฬาในครั้งนี้มี 2 คณะคือ คณะครุศาสตร์ และ คณะพยาบาลศาสตร์ ประเภทกีฬาที่ใช้ในการแข่งขันมีทั้งกีฬาสากลและกีฬาพื้นบ้าน วัตถุประสงค์ของการจัดกิจกรรมมุ่งเน้น เสริมสร้างความสัมพันธ์ระหว่างคณะ และสุขภาพอนามัยที่แข็งแรงของนักศึกษา - กีฬาสถาบันพยาบาลแห่งประเทศไทย เกิดขึ้นจากการสร้างเครือข่ายของสถาบันพยาบาลในเขตกรุงเทพมหานครและปริมณฑลที่ได้ร่วมกันจัดงานวันกีฬาสถาบันพยาบาลจนเป็นประเพณี โดยจะจัดทุกๆ 2 ปี โดยคณะพยาบาลศาสตร์ มหาวิทยาลัยสวนดุสิต ได้เข้าร่วมกีฬาสถาบันพยาบาลแห่งประเทศไทยเมื่อปี 2554</doc>
