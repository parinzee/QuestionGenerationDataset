<doc id="351807" url="https://th.wikipedia.org/wiki?curid=351807" title="ธิดา ถาวรเศรษฐ">ธิดา ถาวรเศรษฐ ผู้ช่วยศาสตราจารย์ เภสัชกรหญิง ธิดา ถาวรเศรษฐ หรือ ธิดา โตจิราการ เป็นนักวิชาการชาวไทย มีชื่อเสียงจากบทบาทรักษาการประธานแนวร่วมประชาธิปไตยต่อต้านเผด็จการแห่งชาติ แดงทั้งแผ่นดิน (นปช.) สืบจากวีระ มุสิกพงศ์ ในช่วงปลายปี พ.ศ. 2553ประวัติ ประวัติ. ธิดา ถาวรเศรษฐ เกิดเมื่อวันที่ 25 มกราคม พ.ศ. 2487 ที่จังหวัดสุราษฎร์ธานี เป็นลูกสาวคนโตของนายบัญชา (เฮ้ง) กับนางยิหวา ถาวรเศรษฐ ซึ่งเป็นชาวไทยเชื้อสายจีนที่มีรกรากเดิมที่อำเภอไชยา จังหวัดสุราษฎร์ธานี เคยเป็นหนึ่งในแนวร่วมในเหตุการณ์ 14 ตุลา และเหตุการณ์ 6 ตุลา เคยเป็นหนึ่งในแนวร่วมกับพรรคคอมมิวนิสต์แห่งประเทศไทย โดยใช้นามว่า "สหายปูน" สมรสกับนายแพทย์ เหวง โตจิราการ สมาชิกสภาผู้แทนราษฎร แบบบัญชีรายชื่อ พรรคเพื่อไทย มีบุตร 2 คน คือ มัชฌิมา โตจิราการ และสลักธรรม โตจิราการ ธิดา ถาวรเศรษฐ เริ่มรับราชการเป็นอาจารย์ประจำมหาวิทยาลัยเชียงใหม่ ต่อมาจึงได้ย้ายมาสอนประจำที่มหาวิทยาลัยมหิดล ชีวิตส่วนตัว สมรสกับ นายแพทย์เหวง โตจิราการ มี บุตร - ธิดา 2 คน คือ นางสาวมัชฌิมา โตจิราการ และนายสลักธรรม โตจิราการบทบาทการเมือง บทบาทการเมือง. ในช่วงปลายปี พ.ศ. 2553 ขณะที่แกนนำ นปช. ถูกจับกุมตัวและถูกคุมขังอยู่ในเรือนจำ ทำให้ ธิดา ถาวรเศรษฐ จึงได้รับการคัดเลือกให้เข้ามาทำหน้าที่รักษาการประธาน นปช. เพื่อทำหน้าที่ประสานงานในช่วงดังกล่าว ธิดา ถาวรเศรษฐ ให้สัมภาษณ์กับหนังสือพิมพ์ประชาชาติธุรกิจ ว่าเป้าหมายและเจตนารมณ์ ในการเคลื่อนไหวของคนเสื้อแดงในขณะนี้ ยังอยู่ใน 3 รูปแบบ คือ ต่อต้านรัฐประหาร คัดค้านสงคราม ทวงความยุติธรรม ฉะนั้น ด้านหลักของการเคลื่อนไหว จึงเน้นปัญหาความยุติธรรม เพราะสถานการณ์รัฐประหารก็ยังดำรงอยู่ และพวกจารีตนิยมก็ยังอยากได้สงคราม เราจึงคัดค้าน "ความยุติธรรมไม่ใช่แค่ เรื่องคนที่ถูกจับกุมคุมขัง แต่เป็นความยุติธรรมที่จะต้องรับผิดชอบคนที่ตายไป รัฐบาลยังไม่หาคนผิดมาลงโทษ ไม่มีทั้งความรับผิดชอบทางการเมือง และทางกฎหมาย" เพราะฉะนั้นนี่เป็นภาระหน้าที่ของคนเสื้อแดงซึ่งแน่นอนเรา เรียกร้องประชาธิปไตย เราเห็นด้วยที่จะมีการยุบสภา แต่ปัญหาที่คนเสื้อแดงถูกกระทำ ก็เป็นเรื่องที่คนเสื้อแดงต้องต่อสู้ เพราะแสดงให้เห็นว่าคุณปฏิบัติต่อคนไม่เท่าเทียมกัน ส่วน พ.ต.ท. ทักษิณ ชินวัตร เขาเป็นแนวร่วมคนหนึ่ง อย่าลืมว่าเราเป็นองค์กรแนวร่วม ชื่อเต็ม แนวร่วมประชาธิปไตยต่อต้านเผด็จการแห่งชาติ แดงทั้งแผ่นดิน ในนี้มีองค์ประกอบ 60-70% ที่รักคุณทักษิณมาก ส่วนที่เหลือคือเฉย ๆ แต่ไม่ถึงกับเกลียด และอาจจะมีคนที่อยากอยู่ห่าง ๆ อีกจำนวนหนึ่ง แต่เราเป็นองค์กรแนวร่วม เราต้องยอมรับความเป็นจริงว่า ความรักคุณทักษิณมันมีเหตุผลของมัน เพราะเขารักตัวเขา รักผลประโยชน์ของเขา เขาหวังว่าคุณทักษิณจะเป็นนายกฯ ที่ตอบสนองผลประโยชน์ของเขา ฉะนั้น คนเหล่านี้มี loyalty มีความจงรักภักดี แม้ผ่านไปหลายปีแต่เขายังรู้สึกได้ดี เพราะคนไทยเป็นคนซื่อตรง คนเหล่านี้ยังมีความรักคุณทักษิณ แม้เขารู้ว่าความหวังที่คุณทักษิณจะกลับมามันรางเลือน แต่นี่เป็นนิสัยที่ไม่หักหลังคน ฉะนั้น เมื่อเรามองอย่างนี้ในแนวร่วม เราจึงจำเป็นให้คุณทักษิณอยู่ในฐานะที่มีบทบาทพอสมควร พูดง่ายๆ คือเป็นผู้ถือหุ้นใหญ่คนหนึ่งในแนวร่วมนี้ ด้านการต่อต้านรัฐประหาร อันนี้ก็ชัดเจน ตามหลักสากลในประเทศประชาธิปไตยทั่วโลก ต้องเริ่มจากการยอมรับและเคารพในสิทธิ ของบุคคล "หนึ่งคน หนึ่งสิทธิ" ทุกคนมีสิทธิในการเลือกบุคคลที่เขาชอบ เข้ามาเป็นตัวแทนของเขาเท่าๆ กัน ไม่มีใครเป็นอภิสิทธิชน และหากนั่นเป็นเสียงส่วนใหญ่ ทุกคนต้องเคารพ และขอยืนยันว่าการนำกำลังทหาร รถถัง และอาวุธสงครามออกมาทำรัฐประหาร โดยข้ออ้างต่างๆ นานา ไม่ได้ทำให้ชาติบ้านเมืองเดินต่อไปข้างหน้าได้ มีแต่ฉุดรั้งให้ตกต่ำลง รัฐประหาร ปี 2549 มีเหตุผลที่อ้างมา 4 ข้อ ถามว่าวันนี้ ข้ออ้างดังกล่าวได้รับการแก้ไข การแตกแยกในสังคม ทุจริต-คอรับชั่น แทรกแซงอำนาจองค์กรอิสระ และหมิ่นเหม่ต่อการหมิ่นสถาบัน มีข้อใหนดีขึ้นหรือไม่ ไม่เลย มีแต่แย่ลง ตกต่ำลง</doc>
