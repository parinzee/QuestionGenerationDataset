<doc id="221041" url="https://th.wikipedia.org/wiki?curid=221041" title="เจพีมอร์แกนเชส">เจพีมอร์แกนเชส เจพีมอร์แกนเชส () เดิมชื่อว่า เจ.พี. มอร์แกน แอนด์ โค (J.P. Morgan & Co.) เป็นบริษัทให้บริการทางการเงิน และการลงทุน ก่อตั้งโดย จอห์น เพียร์พอนต์ มอร์แกน นักการเงินชาวนิวยอร์ก และแอนโทนี เดร็กเซิล นักการเงินชาวฟิลาเดลเฟีย เมื่อปี ค.ศ. 1871 เดิมใช้ชื่อว่า "เดร็กเซิล มอร์แกน แอนด์ โค" (Drexel, Morgan & Co.) ก่อนจะเปลี่ยนชื่อเป็น "เจ.พี. มอร์แกน แอนด์ โค" (J.P. Morgan & Co.) ในปี ค.ศ. 1895 ในปี ค.ศ. 1935 หลานชายของจอห์น เพียร์พอนต์ มอร์แกน ผู้ก่อตั้งเจพี มอร์แกน คือ เฮนรี มอร์แกน ได้แยกตัวออกไปตั้งบริษัทใหม่ ชื่อ มอร์แกน สแตนลีย์ ซึ่งปัจจุบันเป็นหนึ่งในผู้ให้บริการด้านการลงทุนขนาดใหญ่ ในปี ค.ศ. 2000 เจ.พี. มอร์แกน แอนด์ โค ได้ควบรวมกิจการกับธนาคารเชสแมนฮัตตัน และเปลี่ยนชื่อเป็น "เจพีมอร์แกนเชส" (JPMorgan Chase) เป็นผู้ให้บริการด้านการเงินการธนาคาร การลงทุน และการบริหารทรัพย์สิน ที่ใหญ่ที่สุดแห่งหนึ่งของโลก</doc>
