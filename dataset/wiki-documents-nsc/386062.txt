<doc id="386062" url="https://th.wikipedia.org/wiki?curid=386062" title="ซ่อนรอยฆาตกรรม">ซ่อนรอยฆาตกรรม ซ่อนรอยฆาตกรรม () ภาพยนตร์อเมริกันในปี ค.ศ. 2004 นำแสดงโดย ไรอัน ฟิลลิปปี, ซาราห์ พอลลี, ไพเพอร์ เพราโด, โรเบิร์ต ฌอน ลีโอนาร์ด และสตีเฟน เร กำกับการแสดงโดย โรแลนด์ ซูโซ ริทเตอร์เนื้อเรื่อง เนื้อเรื่อง. ไซม่อน เคเบิล (ไรอัน ฟิลลิปปี) ฟื้นขึ้นมาในโรงพยาบาลเซนต์จูด เขาจำอะไรไม่ได้เลย นอกจากชื่อและวันเดือนปีเกิดตัวเอง โดย หมอนิวแมน (สตีเฟน เร) ได้พยายามฟื้นความทรงจำเขา โดยบอกว่า เมื่อคืนเขาประสบอุบัติเหตุและถูกนำส่งเข้ามาที่นี่ โดยวันนี้ คือ วันที่ 29 กรกฎาคม ค.ศ. 2002 แต่ไซม่อนก็ได้เจอกับผู้หญิงลึกลับ 2 คน คือ แอนนา (ไพเพอร์ เพราโด) และ แคลร์ (ซาราห์ พอลลี) เขาไม่แน่ใจว่าใครคือภรรยาของเขากันแน่ แต่ก็เริ่มจำได้ลางเลือนว่า เมื่อ 2 ปีก่อน คือ ปี ค.ศ. 2000 เขาเคยประสบอุบัติเหตุและได้เข้ามารักษาตัวที่นี่ครั้งหนึ่งแล้ว โดยครั้งนั้นหมอที่รักษาตัวเขาชื่อ หมอทรูแมน เขาจำพยาบาลที่รักษาเขาได้ และจำ มิสเตอร์เทรวิส (สตีเฟน แลง) คนไข้ที่อยู่ร่วมห้องเขาได้ และเริ่มฟื้นความทรงจำได้ว่า ปีเตอร์ (โรเบิร์ต ฌอน ลีโอนาร์ด) พี่ชายเขาถูกฆาตกรรม โดยที่ตัวเขาเองอาจเป็นผู้ลงมือวิจารณ์ วิจารณ์. ภาพยนตร์ได้รับการวิจารณ์ว่าเหมือนกับภาพยนตร์เรื่อง Memento, The Butterfly Effect, eXistenZ และ Jacob's Ladder ที่เข้าฉายในเวลาไล่เลี่ยกัน โดยเป็นเรื่องของคนที่สูญเสียความทรงจำของตัวเอง ในเว็บไซต์IMDb ได้ให้คะแนนภาพยนตร์เรื่องนี้ไปทั้งหมด 6.1 ดาว จากทั้งหมด 10 ดาว สำหรับในประเทศไทย ภาพยนตร์เรื่องนี้ไม่ได้ถูกนำเข้าฉายในโรงปกติ แต่มีการจำหน่ายในรูปแบบวีซีดีและดีวีดีแทน</doc>
