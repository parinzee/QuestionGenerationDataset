<doc id="399409" url="https://th.wikipedia.org/wiki?curid=399409" title="เมลินดา เกตส์">เมลินดา เกตส์ เมลินดา แอนน์ เฟรนช์ () ภายหลังเป็นที่รู้จักกันในชื่อ เมลินดา เฟรนช์ เกตส์ () เป็นนักธุรกิจหญิงชาวอเมริกัน เธอเป็นภรรยาของ บิล เกตส์ รวมถึงเป็นผู้ร่วมก่อตั้งและเป็นประธานร่วมของมูลนิธิบิลและเมลินดา เกตส์ ตลอดจนเป็นอดีตผู้จัดการหน่วยในหลายแผนกผลิตภัณฑ์ของไมโครซอฟท์ อาทิ พับลิชเชอร์, ไมโครซอฟท์ บ็อบ, เอนคาร์ตา และ เอ็กซ์พีเดียชีวิตในวัยเด็กและอาชีพ ชีวิตในวัยเด็กและอาชีพ. เธอเกิดที่ แดลลัส รัฐเทกซัส โดยมีบิดาคือ เรมอนด์ โจเซฟ เฟรนช์ จูเนียร์ ผู้เป็นวิศวกร และมีมารดาชื่อ เอเลน แอ็กเนส เอเมอร์แลนด์ ซึ่งเป็นแม่บ้าน เมลินดาได้รับการเลี้ยงดูแบบโรมันคาทอลิก และเข้าศึกษาที่โรงเรียนคาทอลิกเซนต์โมนิกา ที่ซึ่งเธอเป็นนักเรียนระดับท็อปของชั้นเรียน เธอสำเร็จการศึกษาและเป็นผู้แทนนักเรียนกล่าวสุนทรพจน์ในวันรับประกาศนียบัตรจากสถาบันอุร์สุลินแห่งแดลลัส ใน ค.ศ. 1982 เมลินดาได้รับปริญญาตรีในสาขาวิทยาการคอมพิวเตอร์และเศรษฐศาสตร์จากมหาวิทยาลัยดุ๊กใน ค.ศ. 1986 และได้รับวุฒิเอ็มบีเอจากโรงเรียนธุรกิจฟูควาของมหาวิทยาลัยดุ๊กใน ค.ศ. 1987 ที่ซึ่งเธอเป็นสมาชิกของสมาคมสตรีแคปปาแอลฟาทีตา หลังจากนั้นไม่นาน เธอได้เข้าร่วมงานกับไมโครซอฟท์ และมีส่วนร่วมในการพัฒนาผลิตภัณฑ์มัลติมีเดียของไมโครซอฟท์หลายรายการ ซึ่งรวมถึง พับลิชเชอร์, ไมโครซอฟท์ บ็อบ, เอนคาร์ตา และ เอ็กซ์พีเดียรางวัลและการยอมรับ รางวัลและการยอมรับ. ในเดือนธันวาคม ค.ศ. 2005 เธอและสามีของเธอ พร้อมด้วยโบโน ต่างได้รับเลือกจากนิตยสารไทม์เป็นบุคคลแห่งปี เธอได้รับรางวัลเจ้าชายแห่งอัสตูเรียสสำหรับความร่วมมือระหว่างประเทศ เมื่อวันที่ 4 พฤษภาคม ค.ศ. 2006 ในการยอมรับผ่านการกุศลที่ส่งผลกระทบต่อโลก เธอได้รับการจัดอันดับที่ 40 ในนิตยสารฟอร์บ ของรายชื่อ 100 สตรีที่ทรงอิทธิพลมากที่สุด ใน ค.ศ. 2008 , อันดับที่ 24 ใน ค.ศ. 2007 และอันดับที่ 12 ใน ค.ศ. 2006</doc>
