<doc id="74952" url="https://th.wikipedia.org/wiki?curid=74952" title="เหรียญ 5 บาท">เหรียญ 5 บาท เหรียญ 5 บาท เป็นเหรียญของสกุลเงินบาท ที่ใช้ในประเทศไทย ด้านหน้าเป็นภาพพระบรมฉายาลักษณ์ของ สมเด็จพระเจ้าอยู่หัวมหาวชิราลงกรณ บดินทรเทพยวรางกูร ด้านหลังเป็นอักษรพระปรมาภิไธย วปร ภายใต้พระมหาพิชัยมงกุฎ ออกใช้ครั้งแรกในปี พ.ศ. 2561เหรียญกษาปณ์หมุนเวียน 5 บาทในอดีตเหรียญกษาปณ์หมุนเวียน รัชกาลที่ 9 พ.ศ. 2529-2560 เหรียญกษาปณ์หมุนเวียน 5 บาทในอดีต. เหรียญกษาปณ์หมุนเวียน รัชกาลที่ 9 พ.ศ. 2529-2560. เหรียญกษาปณ์หมุนเวียนราคา 5 บาท รุ่นนี้ ด้านหน้าเป็นภาพพระบรมฉายาลักษณ์ พระบาทสมเด็จพระเจ้าอยู่หัวภูมิพลอดุลยเดช ด้านหลังเป็นภาพของพระอุโบสถวัดเบญจมบพิตร ประกาศออกใช้เป็นครั้งแรกเมื่อวันที่ 8 สิงหาคม พ.ศ. 2529 ในปี พ.ศ. 2552 กรมธนารักษ์ได้ปรับปรุงลวดลายของเหรียญ และเปลี่ยนโลหะที่ใช้ผลิตเหรียญ 1 บาท เป็นโลหะไส้เหล็กชุบนิกเกิล น้ำหนักของเหรียญลดลงเป็น 3.00 กรัม จากเดิม 3.40 กรัม โดยที่ยังมีขนาดความหนาและเส้นผ่านศูนย์กลางเท่าเดิม การเปลี่ยนแปลงดังกล่าวในระยะเริ่มแรกไม่เป็นที่รับรู้ของประชาชนมากนัก และเหรียญแบบใหม่นี้ยังไม่สามารถใช้กับตู้หยอดเหรียญโดยทั่วไปได้ ทำให้เกิดกระแสข่าวว่าอาจเป็นเหรียญปลอมจำนวนการผลิตเหรียญกษาปณ์ที่ระลึก 5 บาทเหรียญกษาปณ์ที่ระลึก 5 บาท. - เหรียญกษาปณ์ที่ระลึกพระบาทสมเด็จพระปรมินทรมหาภูมิพลอดุลยเดช พระชนมายุ 50 พรรษา - เหรียญกษาปณ์ที่ระลึกการแข่งขันกีฬาเอเชี่ยนเกมส์ครั้งที่ 8 - เหรียญกษาปณ์ที่ระลึกพระราชพิธีสมโภชเดือนและขึ้นพระอู่พระเจ้าหลานเธอ พระองค์เจ้าพัชรกิติยาภา - เหรียญกษาปณ์ที่ระลึกในวโรกาสที่องค์การ F.A.O. ถวายพระเกียรติอัญเชิญพระบรมฉายาสาทิสลักษณ์สมเด็จพระนางเจ้าสิริกิติ์พระบรมราชินีนาถลงบนเหรียญ CERES - เหรียญกษาปณ์ที่ระลึกฉลองพระชนมายุครบ 80 พรรษา สมเด็จพระศรีนครินทราบรมราชชนนี - เหรียญกษาปณ์ที่ระลึกวันเปิดพระบรมราชานุสาวรีย์รัชกาลที่ 7 - เหรียญกษาปณ์ที่ระลึกวันพระราชสมภพรัชกาลที่ 6 ครบ100 ปี - เหรียญกษาปณ์ที่ระลึกสมโภชกรุงรัตนโกสินทร์ 200 ปี - เหรียญกษาปณ์ที่ระลึกเนื่องในวันอาหารโลก - เหรียญกษาปณ์ที่ระลึกเนื่องในโอกาสครบ 75 ปี ของการลูกเสือโลก - เหรียญกษาปณ์ที่ระลึกเนื่องในวโรกาสที่สมเด็จพระศรีนครินทราบรมราชชนนี เจริญพระชนมายุ 84 พรรษา - เหรียญกษาปณ์ที่ระลึกเนื่องในพระราชพิธีมหามงคลเฉลิมพระชนมพรรษา 5 รอบ พระบาทสมเด็จพระปรมินทรมหาภูมิพลอดุลยเดช - เหรียญกษาปณ์ที่ระลึกเนื่องในมหามงคลสมัยพระราชพิธีรัชมังคลาภิเษก พระบาทสมเด็จพระปรมินทรมหาภูมิพลอดุลยเดช - เหรียญกษาปณ์ที่ระลึก 200 ปี เฉลิมพระเกียรติพระบาทสมเด็จพระนั่งเกล้าเจ้าอยู่หัว - เหรียญกษาปณ์ที่ระลึกเนื่องในมหามงคลเฉลิมพระชนมพรรษา 5 รอบ สมเด็จพระนางเจ้าสิริกิติ์ พระบรมราชินีนาถ - เหรียญกษาปณ์ที่ระลึกเนื่องในโอกาสการแข่งขันกีฬาซีเกมส์ ครั้งที่ 18 - เหรียญกษาปณ์ที่ระลึกเนื่องในมหามงคลสมัยพระราชพิธีกาญจนาภิเษกพระบาทสมเด็จพระปรมินทรมหาภูมิพลอดุลยเดช - เหรียญกษาปณ์ที่ระลึกเนื่องในมหามงคลสมัยสมเด็จพระเจ้าอยู่หัวมหาวชิราลงกรณ บดินทรเทพยวรางกูรเกร็ดเกร็ด. - ในปี พ.ศ. 2539 กรมธนารักษ์จัดทำเหรียญกษาปณ์ที่ระลึกชนิดราคา 5 บาท เพื่อเฉลิมฉลองพระราชพิธีกาญจนาภิเษก โดยเหรียญกษาปณ์ที่ระลึกได้ถูกนำมาใช้จ่ายทั่วไปในท้องตลาดควบคู่ไปกับเหรียญกษาปณ์หมุนเวียนชนิดราคา 5 บาท พ.ศ. 2539</doc>
