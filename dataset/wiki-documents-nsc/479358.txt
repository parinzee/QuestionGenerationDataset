<doc id="479358" url="https://th.wikipedia.org/wiki?curid=479358" title="เจนจิรา เกิดประสพ">เจนจิรา เกิดประสพ เจนจิรา เกิดประสพ หรือชื่อสวีเดน มิกซ์ แฮ็กซ์โฮล์ม () เกิดวันที่ 10 กุมภาพันธ์ พ.ศ. 2524 เป็นลูกครึ่งไทย-สวีเดน ผู้ได้รับมงกุฎมิสไทยแลนด์เวิลด์ ณ วันที่ 25 ตุลาคม พ.ศ. 2546 ที่กรุงเทพมหานคร โดยมีผู้ชมผ่านทางโทรทัศน์ร่วม 20 ล้านคน นอกจากนี้ เธอยังเป็นนักยิงธนูที่มีฝีมือยอดเยี่ยม โดยเป็นตัวแทนทีมชาติสวีเดนและทีมชาติไทยหลายต่อหลายครั้ง และถือได้ว่าเป็นนักกีฬาทีมชาติไทยคนแรก ที่ได้รับตำแหน่งนางงาม ตลอดจนเป็นผู้เข้าประกวดรายการมิสไทยแลนด์ยูนิเวิร์ส 2546ประวัติ ประวัติ. เจนจิรา เกิดประสพ เกิดที่กรุงเทพมหานคร ประเทศไทย และเติบโตที่ประเทศสวีเดน เธอเริ่มยิงธนูตั้งแต่เมื่อครั้งยังเด็ก ซึ่งเธอชนะการแข่งขันยิงธนูในหลายรายการ และเคยเข้าแข่งขันซีเกมส์ 1997, เอเชียนเกมส์ 1998 รวมถึง เอเชียนเกมส์ 2006 ที่ประเทศกาตาร์ หลังจากนั้น เธอได้เดินทางกลับประเทศสวีเดน เพื่อดูแลพ่อที่ป่วย ภายหลังจากที่ เจนจิรา เกิดประสพ เข้ารับตำแหน่งมิสไทยแลนด์เวิลด์แล้ว เธอก็มีความประสงค์ที่จะเข้าร่วมการคัดเลือกนักกีฬาร่วมการแข่งขันซีเกมส์ 2009 ที่ประเทศลาว แต่เนื่องด้วยเธอได้ติดภารกิจที่ประเทศสวีเดน เธอจึงขอเลื่อนไป โดยทางสมาคมกีฬายิงธนูแห่งประเทศไทยได้ให้โอกาสแก่เธอเดินทางมาคัดตัวก่อนถึงช่วงสิ้นเดือนกันยายน เพื่อให้โค้ชปรับองศาการยิงให้ ครั้นเมื่อถึงสิ้นเดือนตุลาคม เธอก็ยังไม่สามารถมาได้ ทางสมาคมฯจึงจำเป็นต้องตัดชื่อเธอออกจากทีมชุดซีเกมส์ ในภายหลัง เธอหันไปเล่นให้แก่ทีมชาติสวีเดน และวางแผนเข้าแข่งขันโอลิมปิกฤดูร้อน 2016 ที่ริโอเดอจาเนโร ประเทศบราซิล ในขณะเดียวกัน เธอได้ทำหน้าที่เป็นผู้ฝึกสอนการยิงธนูให้แก่เยาวชนไทย ด้านชีวิตส่วนตัว เจนจิรา เกิดประสพ แต่งงานกับ เปตรู ราคู ซึ่งเป็นนักฟุตบอลทีมชาติมอลโดวา ใน พ.ศ. 2551 โดยการแต่งงานของเธอได้รับการเปิดเผยจากฝ่ายชายผ่านหนังสือพิมพ์เดอะซัน ซึ่งเป็นสื่อที่มีชื่อเสียงของประเทศอังกฤษ และได้รับความสนใจในระดับนานาชาติ</doc>
