<doc id="371439" url="https://th.wikipedia.org/wiki?curid=371439" title="รอยัลเพนส์">รอยัลเพนส์ รอยัลเพนส์ (; โดยตัวอาร์สะกดด้วยสัญลักษณ์ Rx เป็น "℞oyal Pains") มีชื่อไทยว่า "แฮงค์ ยอดคุณหมอมือทอง" เป็นภาพยนตร์ซีรีส์ทางการแพทย์-ขบขัน อเมริกัน ออกอากาศทางช่องยูเอสเอเนตเวิร์กตั้งแต่ปี พ.ศ. 2552 นำแสดงโดย มาร์ก ฟิวเออร์สไตน์ ฟิวเออร์สไตน์รับบทเป็น แฮงค์ ลอว์สัน แพทย์ประจำห้องฉุกเฉินของโรงพยาบาลใหญ่ในนิวยอร์ก ที่ถูกไล่ออกจากงานเนื่องจากตัดสินใจทำการช่วยชีวิตเด็กข้างถนนที่ประสบอุบัติเหตุ แทนที่จะช่วยชีวิตผู้บริหารโรงพยาบาลที่ถูกส่งเข้าห้องฉุกเฉินในเวลาเดียวกัน แฮงค์ปลีกตัวไปพักผ่อนในย่านแฮมป์ตัน ชุมชนบ้านพักตากอากาศของผู้มีอันจะกิน ทางตะวันออกของลองไอแลนด์ รัฐนิวยอร์ก พร้อมกับ เอแวน ลอว์สัน (รับบทโดย พอโล คอนสแตนโซ) น้องชายนักบัญชี ทั้งคู่ตัดสินใจเริ่มธุรกิจ "แพทย์ตามสั่ง" หรือบริการการแพทย์ส่วนตัว (concierge medicine) โดยมี ดีเวีย (รับบทโดย เรชมา เศรษฐี) นักเทคนิคการแพทย์เชื้อสายอินเดีย เป็นผู้ช่วยแพทย์ ในขณะเดียวกันแฮงค์ก็ได้พบรักกับ จิล (รับบทโดย จิล ฟลินต์) ผู้บริหารโรงพยาบาลท้องถิ่นที่มีอุดมการณ์ที่จะตั้งคลินิกรักษาโรคให้กับชุมชนโดยไม่ต้องเสียค่าใช้จ่าย รอยัลเพนส์เป็นภาพยนตร์โทรทัศน์เรื่องหนึ่งที่ได้รับความนิยมสูง ตอนปฐมทัศน์มียอดผู้ชมถึง 5.57 ล้านคน และมียอดเพิ่มขึ้นในสัปดาห์ที่สองและสามเป็น 5.59 และ 6.5 ล้านคน ตามลำดับ ถึงปัจจุบันออกอากาศไปแล้ว 2 ฤดูกาล จำนวน 30 ตอน และมีการสร้างอีก 18 ตอน ในฤดูกาลที่สาม</doc>
