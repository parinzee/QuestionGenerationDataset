<doc id="288202" url="https://th.wikipedia.org/wiki?curid=288202" title="อิซเซ มิยะเกะ">อิซเซ มิยะเกะ อิซเซ มิยะเกะ () เป็นแฟชั่นดีไซเนอร์ชาวญี่ปุ่น เขาเป็นที่รู้จักจากการใช้เทคโนโลยีกับสิ่งทอ การจัดนิทรรศการ และน้ำหอมประวัติ ประวัติ. มิยะเกะ เกิดเมื่อวันที่ 22 เมษายน ค.ศ. 1938 ที่เมืองฮิโรชิม่า ประเทศญี่ปุ่น เมื่อเขาอายุ 7 ปีเขาอยู่ในเหตุการณ์และ รอดชีวิตมาจากการทิ้งระเบิดนิวเคลียร์ที่ฮิโรชิมาในวันที่ 6 สิงหาคม 1945 เขาศึกษาการออกแบบกราฟิก ที่ Tama Art University ใน Tokyo ตอนที่ศึกษาอยู่ทำคอลเลกชั่นแรก ชื่อวิทยานิพนธ์ว่า "บทโคลงแห่งวัตถุและก้อนหิน" สำเร็จการศึกษาในปี 1964 หลังจากจบการศึกษา เขาเดินทางไปปารีส เรียนต่อที่สถาบันออกแบบตัดเย็บเสื้อผ้าชั้นสูง Chambre Syndicale dela Couture Parisience ในปี1966 เขาทำงานเป็นผู้ช่วยดีไซเนอร์กับห้องเสื้อ กีลาโรช และย้ายไปอยู่กับ Givenchy ในปี1968 และ เดินทางกลับมาที่โตเกียวในปี 1970 มายาเกะ ก่อตั้ง the Miyake Design Studio ในช่วงปลายยุค 80 เขาเริ่มต้นทดลองกับการจับพลีต ซึ่งทำให้เกิดความเคลื่อนไหวขณะสวมใส่และง่ายต่อการดูแลรักษา ต่อมาเขาได้คิดค้นเทคนิคใหม่ที่ชื่อว่า garment pleating และ ในปี 1993 เสื้อผ้าชิ้นแรกของ Pleats Please ก็ได้ถูกเย็บขึ้น เขาตัดเย็บชุดสำหรับ Ballett Frankfurt ด้วยพลีต ในชื่อว่า "the Loss of Small Detail" William Forsythe และทำงานกับ "Garden in the setting" เขาร่วมมือกับนักเซรามิคชาวออสเตรเลีย Lucie Rie เพื่อผลิตกระดุมที่สวยงามจากดินเผาและใช้ประกอบการตัดเย็บ ในปี 1994 และ 1999 มายาเกะ เริมไลน์เสื้อผ้าชายและหญิง และได้ร่วมงานกับ Naoki Takizawa,ผู้สานต่อธุรกิจ และในปี2007 นาโอกิ ทากิซาวา ได้เปิดผลิตภัณฑ์ของตัวเอง ด้านงานดิไซน์นาโอกิได้ให้ ได ฟูจิวารา ดูแลแทน ส่วนตัวอิสเซ่ มิยาเกะได้กลับไปทำงานค้นคว้า ทดลองต่อไป</doc>
