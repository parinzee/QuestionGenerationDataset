<doc id="917415" url="https://th.wikipedia.org/wiki?curid=917415" title="เดอะ เชพ ออฟ วอเทอร์">เดอะ เชพ ออฟ วอเทอร์ เดอะ เชพ ออฟ วอเทอร์ (; แปลตามรูปศัพท์ว่า "รูปร่างของน้ำ") เป็นภาพยนตร์แนวแฟนตาซีจากสหรัฐอเมริกา ออกฉายเมื่อ พ.ศ. 2561 กำกับโดย Guillermo del Toro และเขียนบทโดย del Toro ร่วมกับ Vanessa Taylor นำแสดงโดย Sally Hawkins, Michael Shannon, Richard Jenkins, Doug Jones, Michael Stuhlbarg, และ Octavia Spencer ดำเนินเรื่องในบัลติมอร์ปี ค.ศ. 1962 เล่าเรื่องของหญิงใบ้คนหนึ่งที่ทำงานอยู่ในศูนย์ทดลองของรัฐบาล ที่ผูกมิตรกับอมนุษย์ครึ่งบกครึ่งน้ำเนื้อเรื่อง เนื้อเรื่อง. เอไลซ่า เอสโพซิโต เด็กกำพร้าที่ถูกพบในแม่น้ำพร้อมแผลบนลำคอ เธอเป็นไบ้และสื่อสารโดยใช้ภาษามือ เธออาศัยอยู่ตัวคนเดียวในอพาร์ทเม้นท์แห่งหนึ่งชั้นบนโรงหนัง และทำงานเป็นพนักงานทำความสะอาดในห้องทดลองลับของรัฐบาลในเมืองบอลทิมอร์ระหว่างช่วงสงครามเย็น เพื่อของเธอได้แก่เพื่อนบ้านชื่อไจลส์ นักวาดภาพโฆษณาที่กำลังตกยาก และเพื่อนร่วมงานชื่อ เซลด้า ที่ทำหน้าที่เป็นล่ามให้เธอในที่ทำงาน ศูนย์ทดลองได้รับสิ่งมีชีวิตลึกลับที่ถูกจับมาจากแม่น้ำที่อเมริกาใต้โดยพันเอก ริชาร์ด สตริคแลนด์ ผู้มีหน้าที่ดูแลโครงการศึกษาสิ่งมีชีวิตชนิดนี้ ด้วยความสงสัยเกี่ยวกับสิ่งมีชีวิตตัวนี้ เอไลซ่าได้พบว่ามันเป็นอมนุษย์ครึ่งบกครึ่งน้ำ เธอเริ่มแอบเข้าไปเยี่ยมเขาอย่างลับ ๆ และเริ่มใกล้ชิดกัน ด้วยความที่อยากหาประโยชน์จากอมนุษย์นี้เพื่อใช้ในการแข่งขันสำรวจอวกาศ นายพล เฟรงค์ ฮอย์ท สั่งให้สตริคแลนด์ทำการชำแหละมัน นักวิทยาศาสตร์คนหนึ่ง โรเบิร์ต ฮอฟฟ์สเตทเลอร์ ผู้ที่แท้จริงแล้วเป็นสายลับจากสหภาพโซเวียตชื่อว่า ดิมิทรี โมเซนคอฟ พยายามขอให้เก็บสิ่งมีชีวิตนี้ไว้เพื่อศึกษาต่อทว่าล้มเหลวในการโน้มน้าว ในขณะเดียวกันเขาได้รับคำสั่งจากผู้คุมที่สหภาพโซเวีตให้ทำการการุณยฆาตอมนุษย์ตัวนี้เสีย เมื่อเอไลซ่ารู้เกี่ยวกับแผนของชาวอเมริกันที่จะฆ่าอมนุษย์ตัวนี้ เธอก็โน้มน้าวให้ไจลส์ช่วยเธอนำตัวเขาออกมา โมเซนโคฟรู้ถึงแผนของอลิซ่าและเลือกจะช่วยเธอ แม้ตอนแรกจะลังเลใจ แต่ในที่สุดเซลด้าก็ช่วยในการหนีจนสำเร็จ เอไลซ่าให้อมนุษย์อยู่ในอ่างน้ำของเธอ โดยใส่เกลือลงไปในน้ำเพื่อให้เขาอยู่ได้ เธอวางแผนที่จะปล่อยตัวอมนุษย์นี้ในคลองใกล้ ๆ เมื่อมันเปิดสู่มหาสมุทรในอีกไม่กี่วัน สตริคแลนด์สอบสวนอลิซ่าและเซลด้าเพื่อพยายามตามหาอมนุษย์ แต่ก็ปล่อยตัวทั้งสองไปในที่สุด กลับมาที่อพาร์ทเม้นท์ ไจลส์ค้นพบว่าอมนุษย์ได้กินแมวตัวหนึ่งของเขาที่ชื่อแพนดอรา ด้วยความตกใจ อมนุษย์ได้ข่วนแขนของไจลส์และหนีออกจากอพาร์ทเม้นท์ไป อมนุษย์หนีไปยังโรงหนังชั้นล่างก่อนเอไลซ่าจะเจอตัวและพาเขากลับมา อมนุษย์จับไจลส์บนหัวที่กำลังจะล้านและแขนของเขา เช้าวันต่อมา ไจลส์พบว่าผมของเขาเริ่มงอกกลับมาอีกครั้งและแผลบนแขนของเขาหายดีแล้ว เอไลซ่าและอมนุษย์มีความสัมพันธ์แบบใกล้ชิดกัน และมีเพศสัมพันธ์กันในห้องน้ำของเธอ โดยครั้งหนึ่งเธอเติมน้ำจนเต็มห้องน้ำ ฮอย์ทยื่นคำขาดกับสตริคแลนด์ และบอกให้เขานำอมนุษย์กลับมาภายใน 36 ชั่วโมง ระหว่างนั้นผู้คุมบอกกับโมเซนคอฟว่าเขาจะถูกถอนออกในอีกสองวัน ยิ่งวันปล่อยตัวใกล้เข้ามาสุขภาพของอมนุษย์เริ่มถดถอยลง โมเซนคอฟไปยังจุดที่เขานัดหมายกับผู้คุมโดยมีสตริคแลนด์แอบตามไป ณ จุดนัดหมาย โมเซนคอฟถูกยิงโดยหนึ่งในผู้คุมของเขา ทว่าสตริคแลนด์ยิงผู้คุมทั้งคู่และทรมาณโมเซนคอฟต่อเพื่อหาข้อมูล โมเซนคอฟสื่อถึงเอไลซ่าและเซลด้าก่อนเสียชีวิตจากบาดแผล สตริคแลนด์ตามไปขู่เซลด้าที่บ้านของเธอ ด้วยความกลัวสามีของเธอได้บอกไปว่าเอไลซ่าเป็นผู้เก็บอมนุษย์นี้ไว้ สตริคแลนด์ค้นอพาร์ทเม้นท์ของอลิซ่าและพบบันทึกบนปฏิธินทำให้รู้ว่าเธอวางแผนจะปล่อยอมนุษย์ที่ไหนและเมื่อไหร่ ที่คลอง เอไลซ่าและไจลส์บอกลาแก่อมนุษย์ ทว่าสตริคแลนด์มาถึงและโจมตีพวกเขาทั้งหมด สตริคแลนด์ผลักไจลส์ล้มและยิงอมนุษย์และเอไลซ่า ทั้งคู่ดูเหมือนเสียชีวิต อย่างไรก็ตามอมนุษย์รักษาตนเองและข่วนคอของสตริคแลนด์จนเสียชีวิต ตำรวจมาถึงพื้นที่พร้อมเซลด้า อมนุษย์อุ้มเอไลซ่าและกระโดดลงไปในคลองและรักษาเธอใต้น้ำ เมื่อเขาจับบนรอยแผลเป็นบนคอของเธอ เธอเริ่มหายใจผ่านเหงือก ตอนจบมีเสียงไจลส์ภาคว่าเอไลซ่าใช้ชีวิตอย่างมีความสุขชั่วนิรันดร์กับอมนุษย์</doc>
