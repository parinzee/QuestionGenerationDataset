<doc id="158626" url="https://th.wikipedia.org/wiki?curid=158626" title="ธงชาติสาธารณรัฐประชาธิปไตยอาหรับซาห์ราวี">ธงชาติสาธารณรัฐประชาธิปไตยอาหรับซาห์ราวี ธงชาติสาธารณรัฐประชาธิปไตยอาหรับซาห์ราวี มีลักษณะที่ผสมกันระหว่างธงสีพันธมิตรอาหรับกับสัญลักษณ์ของศาสนาอิสลาม ธงนี้เริ่มใช้อย่างเป็นทางการเมื่อวันที่ 27 กุมภาพันธ์ พ.ศ. 2519 และมีการปรับแบบเล็กน้อยในเดือนมิถุนายน พ.ศ. 2534 ดินแดนเวสเทิร์นสะฮาราซึ่งสาธารณรัฐประชาธิปไตยอาหรับซาห์ราวีได้ประกาศอ้างสิทธินั้น ส่วนใหญ่อยู่ในความครอบครองของประเทศโมร็อกโก ในเวสเทิร์นสะฮาราจึงสามารถพบธงชาติโมร็อกโกได้ทั่วไปลักษณะ ลักษณะ. ธงชาติสาธารณรัฐประชาธิปไตยอาหรับซาห์ราวี ซึ่งเดิมเป็นสัญลักษณ์ของกลุ่มแนวหน้าโปลีซารีโอ (Polisario Front) ประกอบด้วยสี 4 สี คือ สีดำ สีเขียว สีขาว และสีแดง ซึ่งมีที่มาจากสีพันธมิตรอาหรับ อันเป็นสัญลักษณ์ที่ชาวอาหรับใช้ต่อต้านผู้กดขี่ ลักษณะโดยรวมนั้นคล้ายคลึงกับธงชาติปาเลสไตน์อย่างไม่ได้ตั้งใจ ส่วนรูปจันทร์เสี้ยวและดาวนั้น เป็นสัญลักษณ์ของศาสนาอิสลาม ซึ่งสามารถพบได้ในธงของประเทศอิสลามทั่วไป เช่น ปากีสถาน เป็นต้นการสร้างธง การสร้างธง. เดือนมิถุนายน พ.ศ. 2530 รัฐบาลแห่งสาธารณรัฐประชาธิปไตยอาหรับซาห์ราวีได้กำหนดสัดส่วนในการสร้างธงชาติไว้ว่า ธงชาติมีสัดส่วนกว้าง 1 ส่วน ยาว 2 ส่วน ความยาวของรูปสามเหลี่ยมในธงเป็น 1 ใน 3 ส่วนของความยาวธง กลางแถบสีขาวมีรูปดาวและจันทร์เสี้ยวสีแดง แต่มีเฉพาะที่ด้านหน้าของธงเท่านั้น</doc>
