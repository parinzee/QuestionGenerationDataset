<doc id="187362" url="https://th.wikipedia.org/wiki?curid=187362" title="ไดโนเสาร์ (ภาพยนตร์การ์ตูนของวอลต์ ดิสนีย์)">ไดโนเสาร์ (ภาพยนตร์การ์ตูนของวอลต์ ดิสนีย์) ไดโนเสาร์ เป็นการ์ตูนของ ดิสนีย์ ออกฉายในปี พ.ศ. 2543 ความยาวประมาณ 82 นาที จัดจำหน่ายโดย Buena Vista Pictures และ The Weinstein Companyเรื่องย่อ เรื่องย่อ. เมื่อ 65 ล้านปีก่อน ปลายยุคครีเตเซียส Dinosaur กล่าวถึงเรื่องการผจญภัยของไดโนเสาร์พันธุ์อิกัวโนดอน ที่มีชื่อว่า อลาดาร์ ซึ่งพลัดพรากจากเผ่าพันธุ์ตัวเองตั้งแต่เกิด โดยได้รับการเลี้ยงดูฟูมฟักจากตัวลีเมอร์บนเกาะแห่งหนึ่ง และเมื่อฝนอุกกาบาตตกลงมา ทำความหายนะให้กับโลกจนเกิดความวุ่นวาย อลาดาร์และครอบครัวลีเมอร์ของมัน ก็ต้องหนีขึ้นฝั่ง และร่วมขบวนอพยพไปกับไดโนเสาร์พันธุ์อื่นๆ ที่กำลังหาแหล่งพักพิงแหล่งใหม่ และด้วยความที่ขาดแคลนทั้งน้ำและอาหาร ทำให้ไดโนเสาร์กลายเป็นสัตว์กระหายเลือด ที่อันตรายที่สุดในตอนนี้ ฝูงไดโนเสาร์ต้องเผชิญกับเหตุการณ์เสี่ยงชีวิต ในระหว่างการอพยพที่ไม่น่าวางใจในสิ่งใดๆ เลย ความคิดอันหลักแหลมและความใจดีของอลาดาร์ ที่มีต่อ “สมาชิก” ของกลุ่ม ทำให้ อลาดาร์กลายเป็นศัตรูกับ โครน และ บรูทอน ผู้นำกลุ่มเลือดเย็น และองครักษ์คนสนิทของมัน แต่อลาดาร์ได้เปรียบตรงที่ มันมี นีร่า น้องสาวของโครนคอยแอบช่วยเหลืออยู่ แล้วอลาดาร์ก็ได้โอกาสท้าทาย “ขนบเก่าๆ” ของไดโนเสาร์ และทำให้ทุกตัวเห็นว่า การปรับตัวและทำงานร่วมกัน เป็นวิธีที่ดีที่สุดที่จะทำให้อยู่รอด</doc>
