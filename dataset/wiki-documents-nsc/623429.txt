<doc id="623429" url="https://th.wikipedia.org/wiki?curid=623429" title="สุภา คชเสนี">สุภา คชเสนี พลเอก พลเรือเอก พลอากาศเอก สุภา คชเสนี (12 ตุลาคม พ.ศ. 2469 — ) เป็นอดีตผู้บัญชาการทหารสูงสุดคนที่ 12 และสมาชิกวุฒิสภาไทยชุดที่ 5ประวัติ ประวัติ. พลเอก พลเรือเอก พลอากาศเอก สุภา คชเสนี เกิดวันที่ 12 ตุลาคม พ.ศ. 2469 เป็นบุตรของหลวงบริณัยจรรยาราษฎร์ (มณฑล คชเสนี) กับนางกระถิน (นามสกุลเดิม: จารุสังข์) คชเสนี มีพี่น้องร่วมบิดา-มารดารวม 4 คน ได้แก่ 1.นางสุทิพย์ พึ่งประดิษฐ์ อดีตครูอาวุโส โรงเรียนวชิราวุธวิทยาลัย (ถึงแก่กรรม) 2.ศาสตราจารย์เกียรติคุณ นายแพทย์สุเอ็ด คชเสนี (ถึงแก่อนิจกรรม) 3.พลเรือเอก สุภา คชเสนี อดีตผู้บัญชาการทหารสูงสุด 4.นายสุกรี คชเสนี อดีตเอกอัครราชทูตไทยหลายประเทศ (ถึงแก่อนิจกรรม) พลเรือเอก สุภา คชเสนี สมรสกับคุณหญิงทรงสมร (นามสกุลเดิม: กิตติขจร) คชเสนี ธิดาของจอมพลถนอม กิตติขจรกับท่านผู้หญิงจงกล กิตติขจร กรรมการจัดการมูลนิธิสงเคราะห์ครอบครัวทหารผ่านศึกในพระราชูปถัมภ์สมเด็จพระศรีนครินทราบรมราชชนนี โดยได้รับพระราชทานน้ำสังข์จากพระบาทสมเด็จพระปรมินทรมหาภูมิพลอดุลยเดช และสมเด็จพระนางเจ้าสิริกิติ์ พระบรมราชินีนาถที่พระตำหนักจิตรลดารโหฐาน และมีงานเลี้ยงฉลองสมรสบริเวณทำเนียบรัฐบาล เมื่อวันที่ 9 พฤศจิกายน พ.ศ. 2507 มีบุตร-ธิดารวม 5 คนได้แก่ 1.นายสุปกิจ คชเสนี 2.นางรุจิเรศ วิชิตะกุล 3.นางเพ็ญสุภา คชเสนี 4.นางอาภาสมร มหธร 5.นางสุภาพิมพ์ คชเสนีการทำงาน การทำงาน. พลเรือเอก สุภา คชเสนี ได้ดำรงตำแหน่งสำคัญต่างๆ ดังนี้- ผู้บัญชาการโรงเรียนนายทหารเรือ 1 ตุลาคม พ.ศ. 2522 - 30 กันยายน พ.ศ. 2526 - สมาชิกวุฒิสภาไทยชุดที่ 5 22 เมษายน พ.ศ. 2528 - 28 กรกฎาคม พ.ศ. 2529 - ผู้บัญชาการทหารสูงสุด 1 ตุลาคม พ.ศ. 2529 - 30 กันยายน พ.ศ. 2530  ทั้งนี้เมื่อวันที่ 13 มิถุนายน พ.ศ. 2526 ได้มีพระราชโองการโปรดเกล้าฯ แต่งตั้งให้พลเรือโท สุภา คชเสนี เป็นนายทหารพิเศษ ประจำกองนักเรียนนายเรือรักษาพระองค์ โรงเรียนนายเรือ กรมยุทธศึกษาทหารเรือ เมื่อวันที่ 24 มกราคม พ.ศ. 2527 ได้มีพระราชโองการโปรดเกล้าฯ แต่งตั้งให้พลเรือเอก สุภา คชเสนี เป็นนายทหารพิเศษ ประจำกองบังคับการ กรมทหารราบที่ 3 รักษาพระองค์ กรมนาวิกโยธิน เมื่อวันที่ 25 พฤศจิกายน พ.ศ. 2529 ได้มีพระราชโองการโปรดเกล้าฯ แต่งตั้งให้พลเอก พลอากาศเอก สุภา คชเสนี เป็นนายทหารพิเศษ ประจำกรมทหารราบที่ 1 มหาดเล็กรักษาพระองค์ ประจำกรมนักเรียนนายเรืออากาศ รักษาพระองค์ โรงเรียนนายเรืออากาศ กรมยุทธศึกษาทหารอากาศ และประจำกองพันทหารอากาศโยธินที่ 1 รักษาพระองค์ กรมทหารราบ กรมอากาศโยธินเครื่องราชอิสริยาภรณ์เครื่องราชอิสริยาภรณ์. - พ.ศ. 2530 - เครื่องราชอิสริยาภรณ์จุลจอมเกล้า ชั้นตติยจุลจอมเกล้าวิเศษ (ต.จ.ว.) - พ.ศ. 2526 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2520 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2517 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2516 - เหรียญชัยสมรภูมิ กรณีสงครามเวียดนาม (ประดับเปลวระเบิด) - พ.ศ. 2515 - เหรียญชัยสมรภูมิ สงครามมหาเอเชียบูรพา - พ.ศ. 2513 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2511 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2509 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นทวีติยาภรณ์มงกุฎไทย (ท.ม.) - พ.ศ. 2507 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.) - พ.ศ. 2506 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นตริตาภรณ์มงกุฎไทย (ต.ม.) - พ.ศ. 2504 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นจัตุรถาภรณ์ช้างเผือก (จ.ช.) - พ.ศ. 2502 - เหรียญจักรมาลา (ร.จ.ม.) - พ.ศ. 2499 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นจัตุรถาภรณ์มงกุฎไทย (จ.ม.) - พ.ศ. 2495 - เหรียญชัยสมรภูมิ กรณีสงครามเกาหลี - เหรียญชัยสมรภูมิ สงครามอินโดจีน - เหรียญรัตนาภรณ์ รัชกาลที่ 9</doc>
