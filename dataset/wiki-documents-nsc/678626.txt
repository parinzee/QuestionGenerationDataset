<doc id="678626" url="https://th.wikipedia.org/wiki?curid=678626" title="กรดแล็กติก">กรดแล็กติก กรดแล็กติก หรือ กรดน้ำนม เป็นสารประกอบเคมีซึ่งมีบทบาทในกระบวนการทางชีวเคมีหลายอย่าง แยกได้ครั้งแรกเมื่อ ค.ศ. 1870 โดยคาร์ล วิลเฮล์ม ชีลเลอ นักเคมีชาวสวีเดน กรดแล็กติกเป็นกรดคาร์บ็อกซิลิกมีสูตรเคมี CHOHCOOH มีหมู่ไฮดรอกซิลติดกับหมู่คาร์บ็อกซิล ทำให้เป็นกรดแอลฟาไฮดร็อกซี (AHA) ในสารละลาย สามารถเสียโปรตอนจากหมู่คาร์บ็อกซิล ทำให้ได้ไอออนแล็กเตต CHCH(OH)COO pK น้อยกว่า 1 หน่วยเมื่อเทียบกับกรดแอซิติก หมายความว่า กรดแล็กติกเสียโปรตอนได้ง่ายกว่ากรดแอซิติกสิบเท่า ความเป็นกรดที่สูงกว่านี้เป็นผลจากสะพานไฮโดรเจนในโมเลกุลระหว่างหมู่แอลฟาไฮดร็อกซิลกับหมู่คาร์บ็อกซิเลต ทำให้หมู่คาร์บ็อกซิเลตดึงดูดโปรตอนของมันได้เข้มน้อยลง</doc>
