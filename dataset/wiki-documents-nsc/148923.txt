<doc id="148923" url="https://th.wikipedia.org/wiki?curid=148923" title="ครอสคริปต์">ครอสคริปต์ ครอสคริปต์ () คือโปรแกรมประเภท on-the-fly encryption สำหรับระบบปฏิบัติการ Windows 2000/XP เป็นโปรแกรมโอเพนซอร์ส โดยมีฐานการพัฒนามาจากโปรแกรม FileDisk ซึ่งเป็น driver ในการสร้างไดรฟ์เสมือนบนระบบปฏิบัติการวินโดว์ โดยครอสคริปส์ทำให้ผู้ใช้งานสามารถสร้างไดรฟ์เสมือน ที่มีการเข้ารหัสแฟ้มข้อมูลทุกๆ แฟ้มที่อยู่ในไดรฟ์นั้น โดยอาศัยขั้นตอนวิธีการเข้ารหัสแบบ AES และ TwoFish ซึ่งเป็นขั้นตอนวิธีการเข้ารหัสที่ได้รับการยอมรับโดยทั่วไปจุดเด่นจุดเด่น. - ใช้การเข้ารหัสแบบ On-The-Fly: เป็นการเข้ารหัสไดรฟ์แบบทันที (Real-time) ที่มีข้อมูลใหม่ถูกเพิ่มเข้าไปในไดรฟ์นั้น - สนับสนุนการเข้ารหัส CD/DVD: สามารถเข้ารหัสไฟล์ภาพของ CD/DVD (.ISO) ก่อนที่จะทำการเบิร์นได้ โดยมีผลทำให้เมื่อใส่ CD/DVD ที่เข้ารหัสแล้วไปในช่องอ่าน จะเห็นเป็นดิสก์ว่างเปล่า และจะสามารถเข้าไปดูรายละเอียดในดิสก์นั้นได้หลังจากทำการ mount ด้วยโปรแกรมครอสคริปต์แล้วเท่านั้น - สนับสนุนไฟล์ขนาดใหญ่: ในเชิงทฤษฎีแล้วนั้น ขนาดสูงสุดของแฟ้มข้อมูลที่ครอสคริปต์สนับสนุนนั้นอยู่ที่ 9000.00 จิกะไบต์ (โดยขนาดสูงสุดจริงๆ นั้นขึ้นอยู่กับแต่ละระบบแฟ้มข้อมูล (file system) ของเครื่อง - GUI Included: โดยปกติแล้วโปรแกรมครอสคริปส์เป็นโปรแกรมประเภท Command Line Interface (CLI) ทำงานโดยการเรียกใช้คำสั่งที่มีอยู่ แต่ในปัจจุบันมีนักพัฒนาโปรแกรมหลายท่านพัฒนา Graphic User Interface (GUI) ในรูปแบบโปรแกรมประยุกต์บนวินโดว์ของโปรแกรมครอสคริปส์ขึ้นมา ทำให้การใช้งานนั้นทำได้ง่ายขึ้นขั้นตอนวิธีในการเข้ารหัส ขั้นตอนวิธีในการเข้ารหัส. ครอสคริปส์นั้นสนับสนุนขั้นตอนวิธีการเข้ารหัสแบบ AES ซึ่งมีขนาดกุญแจ 256, 192 และ 128 บิต และแบบ TwoFish ซึ่งมีขนาดกุญแจ 160 บิตการทำงาน การทำงาน. ครอสคริปต์ จะใหัผู้ใช้งานสร้างไดรฟ์เสมือน (Virtual Drive) ขึ้นมาอย่างน้อยหนึ่งไดรฟ์ เพื่อใช้ในการเก็บข้อมูลที่ต้องการจะเข้ารหัส จากนั้นโปรแกรมจะให้เลือกขั้นตอนวิธีการเข้ารหัส (AES หรือ TwoFish) และกำหนดรหัสผ่าน โดยเมื่อสร้างไดรฟ์เสร็จครอสคริปต์จะทำการ mount ไดรฟ์นั้นให้สามารถใช้งานได้เหมือนกับไดรฟ์หลักเช่นไดรฟ์ C: เป็นต้น ในขณะที่ไดรฟ์ถูก mount อยู่ ในส่วนของการเขียนข้อมูล หากเราทำการคัดลอกข้อมูลใดๆ ไปใส่ในไดรฟ์ที่ mount ไว้ ข้อมูลจะถูกเข้ารหัสทันทีก่อนที่จะถูกเขียนลงไปในไดรฟ์นั้น ซึ่งเรียกกระบวนการทำงานแบบนี้ว่า on-the-fly encryption (OTFE) และในส่วนของการอ่านข้อมูล ข้อมูลจะถูกถอดรหัสออกมาก่อน ทำให้สามารถนำไปใช้เหมือนปกติ ถ้าหากเราทำการ unmount ไดรฟ์นี้ไปแล้ว ข้อมูลส่วนนั้นจะไม่มีใครสามารถนำมาใช้ได้จนกว่าจะมีการ mount ใหม่และใส่รหัสผ่านที่ถูกต้องคำสั่งคำสั่ง. - สร้างไฟล์ภาพหรือ mount ไฟล์ภาพ หากเป็นการสร้างไฟล์ภาพบนฮาร์ดดิสก์ให้ใส่ขนาดด้วย (ในการ mount ไฟล์ภาพที่เคยถูกสร้างไว้แล้วไม่ต้องใส่ขนาด) แต่หากเป็นการ mount CD/DVD ให้ใส่ "/cd" แทน- Unmount ไฟล์ภาพ หากไม่ใส่ชื่อไดรฟ์จะเป็นการ unmount ไดรฟ์เสมือนทุกๆ ไดรฟ์- ตรวจสอบสถานะของไดรฟ์- เข้ารหัสไฟล์- ถอดรหัสไฟล์</doc>
