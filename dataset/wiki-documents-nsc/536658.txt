<doc id="536658" url="https://th.wikipedia.org/wiki?curid=536658" title="ฮุนได ทีบูรอน">ฮุนได ทีบูรอน ฮุนได ทีบูรอน () เป็นรถสปอร์ตขนาดเล็ก (Sport Compact) รุ่นที่ 2 ของฮุนไดต่อจากฮุนได สคูป () เริ่มผลิตเมื่อปี พ.ศ. 2539 และเลิกผลิตเมื่อปี พ.ศ. 2551 โดยมีฮุนได เวลอสเตอร์ () มาทดแทน คำว่า Tiburon มาจากภาษาสเปนที่แปลว่า ฉลาม นอกจากนี้ ทีบูรอนยังมีการใช้ชื่ออื่น เช่น Tuscani Turbulence Coupe เป็นต้นรุ่นที่ 1 (พ.ศ. 2539-2544) รุ่นที่ 1 (พ.ศ. 2539-2544). ฮุนได ทีบูรอน รุ่นที่ 1 เริ่มผลิตเมื่อปี พ.ศ. 2539 รหัสประจำตัวรถคือ RD แต่เมื่อมีการไมเนอร์เชนจ์แล้วเมื่อปี พ.ศ. 2542 ได้มีการเปลี่ยนรหัสใหม่คือ RD2 พร้อมกับเติมคำว่า Turbulence ที่ด้านหลังชื่อทีบูรอน ใช้ชิ้นส่วนร่วมกับฮุนได เอลันตร้า รถขนาดเล็กของฮุนไดในสมัยนั้น เครื่องยนต์ของทีบูรอนเป็นเครื่องยนต์ 1.6 ,1.8 และ 2.0 ลิตรของฮุนได ตระกูล Beta และใช้เกียร์ธรรมดา 5 สปีด และเกียร์อัตโนมัติ 4 สปีด มีฐานการประกอบที่ประเทศเกาหลีใต้ ในเมืองอุลซัน ซึ่งเป็นโรงงานขนาดใหญ่ที่สุดของฮุนได ในประเทศไทย United Auto Sales Thailand ซึ่งเป็นผู้นำเข้ารถยนต์ฮุนไดอย่างเป็นทางการในสมัยนั้น ได้นำทีบูรอนมาเปิดตัวในประเทศไทยเมื่อปี พ.ศ. 2539 โดยใช้ชื่อทีบูรอนเหมือนในต่างประเทศ และได้รับความนิยมมากขึ้นจากเดิมพอสมควร ด้วยรูปทรงที่สวยดุจปลาฉลาม มีเครื่องยนต์แบบ 4 สูบ DOHC 16 วาล์ว 1,975 ซีซี หัวฉีด ECFI Direct Ignition System 138 แรงม้าที่ 6,000 รอบต่อนาที แรงบิด 18.4 กก.-ม.ที่ 4,800 รอบต่อนาที มีทั้งเกียร์ธรรมดา 5 สปีด และเกียร์อัตโนมัติ 4 สปีด เป็นรุ่นก่อน Minorchange และลากขายมาเรื่อยๆ จนรุ่น Minorchange ได้ถูกสั่งนำเข้ามาจำหน่ายในจำนวนไม่มากนัก เพราะอยู่ในช่วงปลายสัญญาการทำตลาดของ UAS จนกระทั่ง UAS ได้หมดสัญญาการทำตลาดรถยนต์ฮุนไดเมื่อปี พ.ศ. 2545รุ่นที่ 2 (พ.ศ. 2545-2551) รุ่นที่ 2 (พ.ศ. 2545-2551). ฮุนได ทีบูรอน รุ่นที่ 2 เริ่มผลิตเมื่อปี พ.ศ. 2544 และเริ่มทำตลาดเมื่อปี พ.ศ. 2545 รหัสประจำตัวรถคือ GK ใช้ชิ้นส่วนร่วมกับรถรุ่นอื่นๆ ของฮุนไดและเกีย โดยฮุนไดจะเป็นรุ่น Elantra Matrix (Lavita) และ Tucson และเกียรุ่น Spectra (Cerato) และ Sportage เครื่องยนต์จะเป็นเครื่องยนต์ 1.6 ,2.0 และ 2.7 ลิตร เป็น V6 ในรุ่น 2.7 ลิตร เครื่องยนต์ทั้งหมดพัฒนาเองโดยฮุนได ระบบเกียร์เป็นเกียร์ธรรมดา 5 และ 6 สปีด และเกียร์อัตโนมัติ 4 สปีด มีฐานการประกอบที่ประเทศเกาหลีใต้และตุรกี มีการไมเนอร์เชนจ์แล้ว 2 ครั้ง โดยรุ่นที่เข้ามาขายในไทยจะเป็นรุ่นที่ไมเนอร์เชนจ์ครั้งที่ 2 โดยเปิดตัวเมื่อปี พ.ศ. 2550 พร้อมกับการแนะนำรถยนต์ Hyundai อีกครั้งในปีเดียวกัน และเข้ามาพร้อมกับรุ่น Sonata Santa Fe และ H-1 โดยขายออกไปได้ไม่มากนัก ไม่กี่สิบคันเท่านั้น และเพิ่งจะเลิกขายไปได้ไม่นานนัก</doc>
