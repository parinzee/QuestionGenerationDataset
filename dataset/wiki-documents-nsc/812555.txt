<doc id="812555" url="https://th.wikipedia.org/wiki?curid=812555" title="เสน่ห์ ถิ่นแสน">เสน่ห์ ถิ่นแสน เสน่ห์ ถิ่นแสน หรือ ดร.เสน่ห์ ถิ่นแสน หรือ ดร.เพียงดิน รักไทย เกิดเมื่อวันที่ 18 มิถุนายน พ.ศ. 2508 ที่จังหวัดเชียงราย เป็นนักเคลื่อนไหวทางการเมืองในต่างประเทศ ปัจจุบันมีชื่อในกลุ่มผู้ถูกเรียกให้ไปรายงานตัวต่อ คสช. และถูกออกหมายจับ ในฐานะผู้ที่ไม่ไปรายงานตัวคดีมาตรา112 และอยู่ในกลุ่มที่เป็นอันตรายต่อความมั่นคงของชาติการศึกษาการศึกษา. - จบการศึกษาระดับมัธยมศึกษาตอนปลาย จากโรงเรียนพะเยาพิทยาคม - ปริญญาตรีด้านศึกษาศาสตร์ จากมหาวิทยาลัยเชียงใหม่ โดยได้รับรางวัลนักศึกษาดีเด่นของมหาวิทยาลัยประจำปี 2530 พร้อมปริญญาเกียรตินิยมอันดับสอง - ปริญญาโทด้านการศึกษา จาก University of Sydney ประเทศออสเตรเลีย โดยทุนของรัฐบาลออสเตรเลีย Equity & Merit Scholarship Scheme - ปริญญาเอกด้าน Literacy, Culture and Language Education จาก Indiana University Bloomington โดยทุนของมูลนิธิฟุลไบรท์การทำงาน การทำงาน. ดร.เสน่ห์ ถิ่นแสน เริ่มต้นทำงานเมื่อปี 2530 กับองค์กรของรัฐบาลอเมริกัน (Department of State) ชื่อ The Consortium ที่อำเภอพนัสนิคม จังหวัดชลบุรี ที่เตรียมผู้อพยพชาวอินโดจีน อันได้แก่ ลาว กัมพูชา และเวียตนาม เพื่ออพยพไปสู่ประเทศที่สาม คือประเทศสหรัฐ โดยช่วยสอนด้านภาษาอังกฤษเป็นภาษาที่สองและวัฒนธรรมอเมริกัน และหลังจากกลับจากการเรียนที่ออสเตรเลีย ดร. เสน่ห์ ได้เข้ารับราชการในตำแหน่งอาจารย์ ที่คณะมนุษยศาสตร์ มหาวิทยาลัยเชียงใหม่ ตั้งแต่ปี 2537 จนถึงปี 2543 เมื่อได้รับทุนของมหาวิทยาลัยเชียงใหม่ไปเรียนต่อระดับปริญญาเอกด้านการใช้คอมพิวเตอร์ช่วยสอน ที่ University of Warwick เมืองโคเวนทรี ประเทศอังกฤษ โดยดร. เสน่ห์ ได้ทำงานด้านการสอนที่ต่างประเทศหลายแห่ง เช่น ที่ออสเตรเลีย อังกฤษ สหรัฐอเมริกา และอัฟกานิสถาน โดยเว็บไซต์ส่วนตัวของดร. เสน่ห์ ถิ่นแสน ยังได้ระบุว่า เขาเป็นผู้ก่อตั้งและ CEO ของมูลนิธิ Education for Peace Foundation ด้วย แต่รายละเอียดการดำเนินงาน ยังไม่ปรากฏชัดกิจกรรมทางการเมืองและสิทธิมนุษยชนสถานีมดแดงล้มช้าง กิจกรรมทางการเมืองและสิทธิมนุษยชน. สถานีมดแดงล้มช้าง. ดร.เสน่ห์ ถิ่นแสน เคลื่อนไหวทางการเมืองในนาม ดร. เพียงดิน รักไทย โดยเริ่มมีบทบาทเด่นชัด เมื่อเริ่มจัดรายการวิทยุออนไลน์ ที่เว็บไซต์ของกลุ่ม RedUDD เมื่อกลางปี 2554 จากนั้น ดร. เพียงดิน ได้ก่อตั้งมหาวิทยาลัยประชาชน (Thai People's Revolutionary University for Democracy) เมื่อวันที่ 18 กุมภาพันธ์ 2555 ในฐานะอธิการบดีมหาวิทยาลัย (ซึ่งไม่มีศักดิ์อย่างเป็นทางการ) และภาคีไทยเพื่อสิทธิมนุษยชน (Thai Alliance for Human Rights) องค์กรไม่แสวงกำไร ซึ่งจดทะเบียนเมื่อวันที่ 28 มิถุนายน 2555 กับมลรัฐแคลิฟอร์เนีย ในฐานะผู้ร่วมก่อตั้งและประธานฝ่ายบริหาร บทบาทการวิจารณ์การเมืองแบบกึ่งวิชาการ ของดร. เสน่ห์ ในนามเพียงดิน รักไทย เป็นที่จับตาของผู้สนใจทางการเมือง เพราะการวิพากษ์ด้วยน้ำเสียงนุ่ม ราบเรียบ ไม่ด่าหยาบคาย แต่เนื้อหาสาระท้าทายให้คนคิด (เช่น รายการชวนคิดชวนคุย) โดยสถานียูทูปในเครือข่ายของ ดร. เพียงดิน มีหลายสถานี เช่นสถานีมหาวิทยาลัยประชาชน สถานีมดแดงล้มช้าง และสถานี ดร. เพียงดิน รักไทย Official เป็นต้น นอกจากนี้ ยังมีบล็อกที่เผยแพร่ข่าวสารทางการเมือง เช่น ที่ http://www.piangdinacademy.org/ บทบาทที่เด่นชัดของ ดร. เสน่ห์ ในนาม เพียงดิน รักไทย คือการสร้างทฤษฎีปฏิวัติสันติ มดแดงล้มช้าง และพยายามปลุกให้ประชาชนลุกขึ้นมาร่วมแสดงพลังอย่างสันติ เพื่อปฏิเสธการปกครองที่ไม่เป็นประชาธิปไตย แล้วสร้างชาติใหม่บนหลักการประชาธิปไตยสากลมีชื่อในกลุ่มล้มเจ้า มีชื่อในกลุ่มล้มเจ้า. ดร.เสน่ห์ ถิ่นแสน มีชื่อในกลุ่มล้มเจ้า ทำผิดคดีมาตรา112 โดยทำงานใกล้ชิดกับนายอเนก ชัยชนะ ในการก่อตั้งภาคีไทยเพื่อสิทธิมนุษยชน ซึ่งเป็นองค์กรที่ถูกมองว่า ใกล้ชิดกับ ดร.ทักษิณ ชินวัตร แต่ ดร.เสน่ห์ ยืนยันตลอดว่า ไม่เคยได้รับเงินทองจากใคร หรือเป็นลูกน้องของใคร และเมื่อนายจารุพงศ์ เรืองสุวรรณ อดีตหัวหน้าพรรคเพื่อไทยและรัฐมนตรีว่าการกระทรวงมหาดไทยในรัฐบาลนางสาวยิ่งลักษณ์ ชินวัตร ได้ลี้ภัยไปที่นครซานฟรานซิสโก ดร.เพียงดิน รักไทย มีบทบาทช่วยเหลือด้านการลี้ภัยในนามภาคีไทยเพื่อสิทธิมนุษยชน และการก่อตั้งองค์การเสรีไทยเพือสิทธิมนุษยชนและประชาธิปไตย ปัจจุบัน ดร.เสน่ห์ ถิ่นแสนเป็นหนึ่งผู้ถูกเรียกให้ไปรายงานตัวต่อ คสช. และถูกออกหมายจับในฐานะผู้ที่ไม่ไปรายงานตัวคดีมาตรา112 จัดเป็นผู้ที่อันตรายต่อความมั่นคงของชาติไทยและมีสถานะเป็นผู้ลี้ภัยกำลังอยู่ระหว่างหลบหนีคดีมาตรา112 อยู่ที่สหรัฐอเมริกา</doc>
