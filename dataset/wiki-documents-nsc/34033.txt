<doc id="34033" url="https://th.wikipedia.org/wiki?curid=34033" title="สัมผัสรักจากฟากฟ้า">สัมผัสรักจากฟากฟ้า สัมผัสรักจากฟากฟ้า () () เป็นการ์ตูนญี่ปุ่น ที่แต่งโดย ซากุระ สึคุบะ ลงตีพิมพ์ในนิตยสาร LaLa และ LaLa DX ของสำนักพิมพ์ฮาคุเซนฉะ ตั้งแต่ปี พ.ศ. 2542 ถึง พ.ศ. 2547 ส่วนฉบับรวมเล่ม มีความยาวทั้งหมด 9 เล่มจบ สำหรับในประเทศไทย ได้ลิขสิทธิ์ตีพิมพ์และจัดจำหน่ายโดยสำนักพิมพ์บงกช นอกจากนี้ ในช่วงปี พ.ศ. 2544 ยังได้มีการผลิตเป็นดราม่าซีดีด้วยเนื้อเรื่อง เนื้อเรื่อง. โอซึกะ คานาเดะ เด็กสาวผู้มีพลังพิเศษบางอย่างแตกต่างจากคนทั่วไป คือ เมื่อไปสัมผัสถูกตัวใครเข้า เธอจะสามารถมองเห็น "อนาคต" ของคน ๆ นั้นได้ แต่เนื่องจากพลังยังไม่สมบูรณ์พอหรือไรไม่ทราบ ทำให้คานาเดะมองเห็น "อนาคต" ได้เป็นเพียงครั้งคราวเท่านั้น แต่ทุกครั้งที่มองเห็น หากเป็นอนาคตที่ไม่ดี หรือจะทำให้เจ้าของอนาคตนั้น ๆ เกิดความเดือดร้อน คานาเดะก็อดไม่ได้ที่จะต้องเข้าไปช่วยเปลี่ยนอนาคตที่ไม่ดีนั้นอยู่เสมอ แม้ว่าบางครั้งจะต้องถูกบางคนโมโหและต่อว่า หรือถูกมองด้วยสายตาแปลก ๆ จากคนรอบข้าง แต่คานาเดะก็ยินดี เป็นเพราะตัวเธอนั้นเชื่อว่า "อนาคต" เป็นสิ่งที่ยังมาไม่ถึง หากเปลี่ยนแปลง "ตอนนี้" ซะก่อน อนาคตก็จะต้องเปลี่ยนแปลงได้ ผิดกับ ไนโต อาโร่ เด็กหนุ่มผู้สามารถมองเห็น "อดีต" แต่ไม่สามารถทำอะไรได้ นอกจากมองดูเฉย ๆ เพราะ "อดีต" เป็นสิ่งที่เกิดขึ้นและผ่านพ้นมาแล้ว หลายครั้งที่ อาโร่ ต้องทนกับรู้สึกเจ็บปวดที่ไม่สามารถแก้ไขหรือทำอะไรกับ "อดีต" ได้ และ นามิกิ มาซาฮิโระ เด็กหนุ่มที่แม้จะสามารถมองเห็น "อนาคต" ได้เหมือนกับคานาเดะ ก็ไม่เคยคิดที่จะเข้าไปช่วยเหลือให้ใครรอดพ้นจากอนาคตที่ไม่ดี เพราะเหตุการณ์ที่เกิดขึ้นในอดีตกับตัวเขา ทำให้เขาคิดว่าการเข้าไปยุ่งเกี่ยวกับเรื่องเช่นนี้ของคนอื่น ไม่เคยให้ผลดีอะไรต่อตัวเอง แต่เมื่อได้มาพบกับ คานาเดะ ความรู้สึกของ อาโร่และนามิกิ ที่มีต่อพลังของตัวเองก็เริ่มเปลี่ยนแปลงไปตัวละครตัวละคร. - โอซึกะ คานาเดะ (大塚かなで)- ไนโต อาโร่ (内藤あろう)- นามิกิ มาซาฮิโระ (並木昌廣)- นากามูระ เอริ (中村エリ)- เอซาว่า (江沢)- ประธานนักเรียน (生徒会長, เซโตะไคโจ)- โซเมยะ ฮิโรอากิ- มาโรตะ- เต่า- นามิกิ จุนยะ : น้องชายของนามิกิ เรียนอยู่ชั้น ม.4 ภายนอกมักจะแสดงท่าทีเกลียดชังและหวาดกลัว "พลัง" ของนามิกิ รวมทั้งคนที่มีพลังแบบเดียวกันอย่างคานาเดะด้วย แต่ความจริงแล้วเป็นคนติดพี่ชายมาก เขารู้สึกผิดมาตลอดกับการที่ตนเองและพ่อแม่แสดงท่าทีเช่นนั้นกับนามิกิ จนนามิกิถึงกับต้องหนีออกจากบ้านไป- แม่ของคานาเดะ :- แม่ของอาโร่ : ชื่อเต็มว่า ไนโต ซานาเอะ (นามสกุลของพ่ออาโร่) เป็นคนที่มีสุขภาพร่างกายอ่อนแอ เดิมเคยอาศัยอยู่ที่บ้านบนภูเขากับโซ ผู้เป็นพี่ชาย แต่หลังจากแต่งงานแล้วก็ย้ายไปอยู่ที่บ้านของสามี เสียชีวิตตั้งแต่ตอนที่อาโร่ยังเด็ก เนื่องจากเกิดอุบัติเหตุพลัดตกจากเขา ทำให้ต้องนั่งตากฝนอยู่เป็นเวลานานจนสภาพร่างกายไม่สามารถรับได้ไหว- พ่อของอาโร่ :- แม่ของนามิกิ :- โอทาเกะ ยูสุเกะ- โซรายชื่อตอนดราม่าซีดี ดราม่าซีดี. ออกวางจำหน่ายเมื่อวันที่ 25 กรกฎาคม พ.ศ. 2544 โดย มารีน เอนเตอร์เทนเมนต์ ซึ่งจะมีเนื้อหาตรงกับในรวมเล่มฉบับที่ 1ผู้ให้เสียงตัวละครผู้ให้เสียงตัวละคร. - โอซึกะ คานาเดะ - ชิอินะ เฮคิรุ - ไนโต อาโร่ - เซกิ โทโมคาสึ - นามิกิ มาซาฮิโระ - อิชิดะ อากิระ - นากามูระ เอริ - มัตสึโมโตะ มิวะ - เอซาว่า - ไนโต เรียว - แม่ของอาโร่ - โยโกยามะ จิสะ - คาวามูระ ยูคิโกะ - ซูซูกิ มาฮิรุ - นักเรียนชาย - ทาเคโมโตะ เอจิเกร็ด เกร็ด. คำว่า เมะคะคุชิ (目隠し) จากชื่อเรื่อง เมะคะคุชิ โนะ คุนิ (目隠しの国) มีความหมายในภาษาญี่ปุ่นว่า "ผ้าปิดตา" ซึ่งผู้เขียนนำมาใช้เป็นเหมือนสิ่งเปรียบเทียบว่าคนทุกคนในโลก ล้วนมีขอบเขตของการมองเห็นอยู่ โดยมี "ผ้าปิดตา" ปิดตาไว้เพื่อให้ "มองเห็น" เฉพาะในสิ่งที่ควรจะมองเห็นเท่านั้น การที่คานาเดะ อาโร่ และนามิกิ สามารถมองเห็น "อนาคต" หรือ "อดีต" ซึ่งเป็นสิ่งที่คนทั่วไปไม่ควรจะมองเห็น ก็เพราะ "ผ้าปิดตา" ของพวกเขาได้เลื่อนหลุดลงมานั่นเอง</doc>
