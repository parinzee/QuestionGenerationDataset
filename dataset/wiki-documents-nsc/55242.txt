<doc id="55242" url="https://th.wikipedia.org/wiki?curid=55242" title="ซานาดะ เรียว">ซานาดะ เรียว ซานาดะ เรียว () หรือ เร็กกะ เรียว () คือตัวละครหลักในเรื่อง ซามูไรทรูปเปอร์ โดยเป็นหัวหน้าซามูไรทรูปเปอร์ทั้ง 5 ที่ประกอบไปด้วย ดาเตะ เซจิ, โมริ ชิน, ชู เร ฟาน และ ฮาชิบะ โทมะประวัติ ประวัติ. เรียว แห่งเร็กกะ คือนักรบผู้สวมชุดเกราะเร็กกะ (เปลวเพลิง) ซึ่งมีต้นกำเนิดมาจาก คุณธรรม เป็นผู้ที่มีจิตวิญญาณแห่งความเมตตาและ ความรัก เป็นคุณสมบัติประจำกาย ใช้ ดาบ คู่ เป็นอาวุธ มีท่าไม้ตายคือ ดาบคู่อัคนี เรียวเป็นเด็กหนุ่มที่เติบโตขึ้นมาในชนบท เขาจึงไม่ค่อยคุ้นเคยกับการคบหาสมาคมกับผู้อื่นเท่าไรนัก แต่ก็เป็นคนที่รักและห่วงเพื่อนมาก เรียวเป็นนักสู้ที่มีอุปนิสัยซื่อสัตย์ ตรงไปตรงมาและอารมณ์ร้อน งานอดิเรกคือเดินเล่นบนภูเขา ชอบเล่นกีฬา เล่นเวส ไม่ชอบน้ำแข็งไส และน้ำแข็งทุกประเภท ภายหลังได้เป็นผู้สวมชุดเกราะคิโคเทจากการต่อสู้กับ จอมปีศาจอาราโก ซานาดะ เรียว เกิดและเติบโตที่เกาะจุบุ จังหวัดยามานาชิ ครอบครัวของเขานั้นเป็นผู้สืบเชื้อสายมาจากตระกูล “ซานาดะ” ตระกูลนักรบซามูไรเก่าแก่ของขุนพลเจ้าปัญญา ซานาดะ ยูคิมูระ ผู้ถูกกล่าวขานว่าเป็นขุนพลเจ้าปัญญาในยุค สงครามเซกิงาฮาร่า นักรบที่มีกิติศัพท์ชื่อเสียงลือกระฉ่อน ในด้านของขุนพลผู้ที่มีสติปัญญาเป็นเลิศในการต่อสู้ ทั้งบู๊และบุ๋น และมีความสัมพันธ์ใกล้ชิดกับ โทโยโทมิ ฮิเดโยชิ ผู้รวบรวมประเทศญี่ปุ่นและก่อตั้ง โอซาก้า เป็นเมืองหลวงของ ญี่ปุ่น ซึ่งจากในบทสนทนาเมื่อตัวละครหลักทั้งห้า ได้กล่าวแนะนำตัวกับ ยามาโนะ จุน จะเห็นได้ชัดว่าผู้แต่งการ์ตูนเรื่องนี้ ตั้งใจจะโยงความสัมพันธ์ของ ห้าขุนพล ในยุคสงครามเซกิงาฮาร่า เข้ากับตัวละครหลัก ในภาค มังงะ ของการ์ตูนเรื่องนี้ ซึ่งเป็นการ์ตูนลายเส้นเก่า เรียวจะสวมชุดที่คล้ายชุด นินจา สัญลักษณ์ประจำตระกูลซานาดะ คือรูปเหรียญหกมอน ซึ่งตระกูลซานาดะมีความสัมพันธ์กับตระกูลทาเคดะ ซึ่งผู้ที่ชื่อเสียงโด่งดังคือ ทาเคดะ ชินเง็น สัญลักษณ์ตราเร็กกะที่ เกราะเกียร์ เป็นสัญลักษณ์เดียวกับสัญลักษณ์ของตระกูลทาเคดะ ซึ่งจะแสดงรายละเอียดการเคลื่อนย้ายของชุดเกราะและความเป็นมาในภาคพิเศษภาคสุดท้าย ตระกูลซานะดะ เป็นตระกูลซามูไรเก่าแก่ที่มีฐานะมั่งคั่งจากยุคสมัย เอโดะ สืบเชื้อสายมาหลายชั่วคนจนมาถึงรุ่นของเรียว พ่อของเขานั้นเป็นหนึ่งในขุนพลนักรบของตระกูลซานาดะ แต่ทว่าพ่อของเขานั้นกลับเลือกที่จะใช้ชีวิตอย่างสงบสุขภายในป่าใหญ่ในเขตพื้นที่ชนบทของจังหวัดยามานาชิ แทนการใช้ชีวิตอย่างนักรบในตระกูล "ซานาดะ" ชื่นชอบการถ่ายรูปภาพต่าง ๆ ในช่วงบั้นปลายของชีวิต ดำรงชีวิตในป่าด้วยการล่าสัตว์เป็นอาหารเพื่อยังชีพ เรียวอาศัยอยู่กับพ่อและแม่จนกระทั่งทั้งสองคนได้จากเขาไปอย่างสงบ ก่อนจะทิ้งมรดกต่าง ๆ ให้แก่เรียวเพื่อให้เขานั้นสามารถเลี้ยงดูตัวเองต่อไปในอนาคต พ่อของเรียวเป็นคนดุตามแบบฉบับของนักรบซามูไรในอดีต ซึ่งแตกต่างจากแม่ที่แสนใจดี คอยปลอบโยนเรียวยามที่โดนพ่อดุหรือลงโทษ โดยพ่อของเรียวจะเข้มงวดกวดขันเรียวด้วยสาเหตุที่ต้องการให้เรียวเติบโตเป็นเด็กดี โดยทิ้งคำสอนต่าง ๆ ไว้แก่เรียว หลังจากทั้งสองจากเรียวไป คำว่า "กำพร้า" ไม่เคยอยู่ในความคิด เรียวนั้นสามารถเริ่มชีวิตตามลำพังอย่างสันโดษโดยไม่ต้องพึ่งความช่วยเหลือจากใคร คำสอนของพ่อยังคงก้องในหัว เขาสามารถเอาตัวรอดเองได้ เรียวนั้นไม่นิยมคบหาสมาคกับคนอื่น ทำให้เขากลายเป็นเด็กเงียบขรึม ไม่มีเพื่อน แต่เรียวเองก็ไม่สนใจ เขายังคงใช้ชีวิตคนเดียวต่อไปจนกระทั่งเมื่อ 4 ปีที่แล้ว เรียวได้พบกับเสือขาวตัวใหญ่ในป่า "เบียคุเอ็น" คือชื่อของเสือปริศนาตัวนั้น จากการพบกันครั้งแรก ทั้งเรียวและเบียคุเอ็นต่างดูเชิงซึ่งกันและกันและต่างคนต่างก็แยกย้ายกันไป เรียวติดใจเสือขาวตัวโตที่สง่างามตัวนั้น ด้วยท่วงท่าสวยงามและพละกำลังเป็นเยี่ยม แต่เบียคุเอ็นกับไม่สนใจเรียว มันแค่หยุดมองและหันหลังจากไป จากนั้นอีก 3 ปีเมื่อเรียวอายุได้ 7 ขวบ เรียวได้มีโอกาสกลับมาพบกับเบียคุเอ็นอีกครั้งหนึ่ง แต่ในคราวนี้เบียคุเอ็นได้กลับมาพบเรียวพร้อมกับบุคคลอีกคนหนึ่งคือ “คาออส” นักบวชลึกลับ "คาออส" อาจารย์ผู้ฝึกสอนพื้นฐานทักษะการต่อสู้ให้แก่เรียว ซึ่งจากการพบกับคาออสและเบียคุเอ็นในครั้งนั้น ทำให้เรียวได้สัมผัสการใช้ชีวิตที่ต่างจากการใช้ชีวิตปกติของเขา เรียวได้รับการฝึกหัดภายใต้การควบคุมการฝึกโดยคาออส จนกระทั่งมีฝีมือที่แกร่งกล้า โดยคาออสได้บอกแก่เรียวว่า เบียคุเอ็นนั้น เป็นผู้คัดเลือกเรียวเป็นที่จะเป็นผู้สืบทอดเจตนารมณ์ของคาออส จากการใช้ชีวิตที่แตกต่างจากปกติ เรียวถูกฝึกอย่างหนักจากคาออส โดยมีเบียคุเอ็นเป็นคู่ฝึก ทำให้ทั้งสองนั้นสนิทสนมกันเป็นอย่างดี ตามติดกันเป็นเงาตามตัว เบียคุเอ็นนั้นอยู่กับคาออสมาก่อน แต่เมื่อมาพบกับเรียว มันเลือกที่จะติดตามเรียวไปทุกหนทุกแห่งแทน จากคนที่ไม่เคยมีเพื่อน อยู่คนเดียวมาโดยตลอด แต่พอเรียวมาพบกับเบีบคุเอ็น มันกลับทำให้เขาได้พบเพื่อนแท้ ที่จะอยู่กับเขาไปตลอด เบีบคุเอ็น เป็นสัตว์ที่มีความสามารถและฉลาดเฉลียวไม่แพ้มนุษย์ มันฝึกซ้อมกับเรียวจนกระทั่งมีความสามารถในการต่อสู้ทัดเทียมกัน ผลจากการฝึกฝนจนชำนาญจากคาออส ซานะดะ เรียว เด็กหนุ่มจากชนบทผู้เดียวดาย ได้รับการสวมเกราะเกียร์เร็กกะ เกราะแห่งเพลิง ที่มีธาตุไฟเป็นแรงหนุนในการต่อสู้ ทำให้เขาสามารถใช้เปลวเพลิงในการต่อสู้อย่างมีประสิทธิภาพ โดยใช้ดาบคู่เป็นอาวุธ เรียวนั้นมีลูกแก้วจิน ลูกแก้วแห่งคุณธรรมเป็นคุณสมบัติประจำกาย การ์ตูนเรื่องนี้ แฝงไว้ด้วยปรัชญาของ ขงจื้อ กล่าวถึงคุณธรรมทั้งห้าที่มนุษย์พึงมี อันได้แก่ จิน หมายถึงคุณธรรมอันได้แก่มนุษยธรรม งิ คือคุณธรรมอันหมายถึงความเที่ยงธรรมและยุติธรรม เร คือหนทางอันมนุษย์จะต้องดำเนินไปเพื่อให้สมความเป็นมนุษย์ได้แก่มารยาทเป็นต้น ชิน คือความเชื่อมั่นอันหมายถึงความศรัทธา และ ชิ คือปัญญาที่จะทำให้ตนเป็นมนุษย์ ซึ่งคุณธรรมทั้งห้านี้ ขงจื้อกล่าวว่า จิน มีความสำคัญที่สุด และคุณธรรมทั้งสี่คงปรากฏในจิน เราจึงเห็นนักรบทั้งสี่ได้ส่งพลังให้กับเรียวซึ่งมีคุณธรรมคือจิน เป็นจุดศูนย์กลางในการต่อสู่กับจอมปีศาจอาราโก ทำให้พลังทั้งหมดก่อให้เกิดเกราะเกียร์ในตำนาน เกราะเกียร์คิโดเท</doc>
