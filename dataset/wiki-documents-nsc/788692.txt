<doc id="788692" url="https://th.wikipedia.org/wiki?curid=788692" title="คริสตินา กริมมี">คริสตินา กริมมี คริสตินา วิกทอเรีย กริมมี ( 12 มีนาคม ค.ศ. 1994 – 11 มิถุนายน ค.ศ. 2016) เป็นนักร้องและนักแต่งเพลงชาวอเมริกัน มีชื่อเสียงจากการประกวดร้องเพลงในรายการ เดอะวอยซ์ ทางช่องเอ็นบีซี และเพลงคัฟเวอร์จากนักร้องเพลงป็อปหลายเพลง ในเดือนมิถุนายน ค.ศ. 2011 เธอออกอีพีชุดแรกชื่อ ไฟนด์มี สตูดิโออัลบั้มแรกชื่อ วิทเลิฟ วางจำหน่ายในปี ค.ศ. 2013 อีพีชุดที่สอง ไซด์เอ วางจำหน่ายในปี ค.ศ. 2016 ในปี ค.ศ. 2014 กริมมีเข้าประกวดรายการเดอะวอยซ์ฤดูกาลที่ 6 และได้ที่สาม แอดัม เลอวีน โค้ชของเธอ ประกาศในตอนท้ายฤดูกาลว่า ไม่ว่าผลประกวดจะเป็นอย่างไร เขาจะให้เธอเซ็นสัญญาสังกัดของเขา 222 เรเคิดส์ ลิล เวย์น ก็ยื่นข้อเสนอให้เธอเซ็นสัญญากับสังกัดของเขา ยังมันนีเอ็นเตอร์เทนเมนต์ เธอเซ็นสัญญากับไอส์แลนด์เรเคิดส์ไม่นานหลังถูกยกเลิกสัญญา กริมมีเสียชีวิตในวันที่ 11 มิถุนายน ค.ศ. 2016 หลังจากถูกยิงในคืนก่อน การจู่โจมเกิดขึ้นหลังเธอแสดงคอนเสิร์ตในออร์แลนโด รัฐฟลอริดา</doc>
