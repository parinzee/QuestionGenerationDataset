<doc id="24187" url="https://th.wikipedia.org/wiki?curid=24187" title="รางวัลฮิวโก">รางวัลฮิวโก รางวัลฮิวโก (, Science Fiction Achievement Award) เป็นรางวัลสำหรับนักเขียนนิยายแนววิทยาศาสตร์และแฟนตาซีซึ่งจัดขึ้นเป็นประจำทุกปี ตั้งขึ้นเพื่อเป็นเกียรติตามชื่อ ฮิวโก เจิร์นสแบค ผู้ก่อตั้งนิตยสารนิยายไซไฟในยุคแรกๆ คือ Amazing Stories มีการมอบรางวัลครั้งแรกในปี พ.ศ. 2498 รางวัลนี้มีการมอบให้ทุกปี โดย The World Science Fiction Society (WSFS) โดยพิจารณาการเสนอชื่อ และลงคะแนนนิยมในงาน World Science Fiction Convention (Worldcon) ซึ่งสมาชิกจะพิจารณาจากผลงานที่ปรากฏในปีก่อนหน้าที่จะมีงาน ทั้งนี้สมาชิกสามารถเลือก "ไม่ลงคะแนน" ให้กับผลงานใดเลยก็ได้ ในบางปีจึงไม่มีการมอบรางวัลเนื่องจากไม่มีผลงานที่โดดเด่นเพียงพอ สำหรับรางวัลฮิวโกประจำปี พ.ศ. 2551 จัดขึ้น ในวันที่ 9 สิงหาคม ที่เมืองเดนเวอร์ รัฐโคโลราโด ประเทศสหรัฐอเมริกา ในประเทศไทยก็มีนักเขียนไทยที่เคยได้รับการเสนอชื่อเข้าชิงรางวัลฮิวโกนี้ คือ คุณสมเถา สุจริตกุล</doc>
