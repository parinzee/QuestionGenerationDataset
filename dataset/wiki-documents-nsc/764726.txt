<doc id="764726" url="https://th.wikipedia.org/wiki?curid=764726" title="เพลิงบุญ">เพลิงบุญ เพลิงบุญ เป็นละครโทรทัศน์ไทย แนว ดราม่า สะท้อนความสัมพันธ์ของชายหญิง จากบทประพันธ์ของ กฤษณา อโศกสิน หรือ สุกัญญา ชลศึกษ์ สร้างเป็นละครโทรทัศน์ 2 ครั้ง ครั้งแรก ในปี พ.ศ. 2539 นำแสดงโดย ฉัตรชัย เปล่งพานิช,บุษกร พรวรรณศิริเวช,บุญพิทักษ์ จิตกระจ่าง,แอน ทองประสม,จักรกฤษณ์ อำมะรัตน์ ครั้งที่ 2 ในปี พ.ศ. 2560 ผลิตโดย บริษัท เมคเกอร์ วาย จำกัด นำแสดงโดย ณวัฒน์ กุลรัตนรักษ์,เจนี่ เทียนโพธิ์สุวรรณ,ราณี แคมเปน,หลุยส์ สก็อต ออกอากาศ ทุกวันพุธ-พฤหัสบดี เวลา 20:20-22:50 น. ทางสถานีวิทยุโทรทัศน์ไทยทีวีสีช่อง 3 และช่อง 33 HD เริ่มตอนแรก วันพฤหัสบดีที่ 3 สิงหาคม พ.ศ. 2560 - 28 กันยายน พ.ศ. 2560 ต่อจากเรื่องสายลับจับแอ๊บเรื่องย่อ เรื่องย่อ. พิมาลาหรือพิม (ราณี แคมเปน) กับ ใจเริง (เจนี่ เทียนโพธิ์สุวรรณ) สองสาวเพื่อนสนิทที่นิสัยต่างกันคนละขั้ว ทั้งฐานะและอุปนิสัย ใจเริงเกิดในครอบครัวนักการเมืองชื่อดังที่ร่ำรวยจากการคอรัปชั่น ธเนศ (ปรเมศร์ น้อยอ่ำ) พ่อของใจเริงเลี้ยงลูกอย่างตามใจ ตรงข้ามกับพิมที่ พจน์ (ศุกล ศศิจุลกะ) และมาลี (สุปราณี เจริญผล) เลี้ยงดูพิมให้มีระเบียบวินัย รู้ผิดชอบชั่วดี พิมมีน้องสาว คือ มาลัยวรรณ (วันสิริ อ่องอำไพ) ที่มองว่าใจเริงยอมคบกับพิมเพราะข่มได้ แต่ไม่ว่าจะอย่างไร ชีวิตของสองสาวคงยังเดินอยู่ในเส้นทางที่เรียบง่าย หากวันหนึ่ง จะไม่มีฤกษ์ (ณวัฒน์ กุลรัตนรักษ์) ย้ายมาเป็นเพื่อนบ้านคนใหม่ของพิมนักแสดงการเปลี่ยนตัวนักแสดง การเปลี่ยนตัวนักแสดง. ในปี 2539 สำหรับบทบาทของ ใจเริง ในการสร้างครั้งนี้เป็นที่ทราบกันดีในช่วงกลางยุค 90 ว่าเดิมทีนั้นบทของใจเริงเป็นของ คุณเก๋ บุญพิทักษ์ จิตต์กระจ่างที่ได้มีการเข้าฉากและถ่ายทำไปแล้ว เป็นจำนวน 2 ตอน แต่จากการเสียชีวิตด้วยอุบัติเหตุอย่างกะทันหันของเธอ ทำให้คุณหน่อย บุษกร พรวรรณศิริเวช ได้รับการติดต่อให้เข้ามาสวมในบทบาทนี้แทนซึ่งก้ได้มีการถ่ายทำฉากในบทต่างๆ ที่ได้ถ่ายทำไปแล้วอีกครั้งโดยในฐานะนักแสดง ที่มาสวมบทบาทนี้ เธอมีความตั้งใจ ที่จะแสดงอย่างเต็มที่เพื่อเป็นการไว้อาลัยให้กับคุณเก๋ บุญพิทักษ์ จิตต์กระจ่างผู้ล่วงลับไป (เนื่องจากคุณหน่อยนั้น เป็นนักแสดงที่มาแทนคุณเก๋ ทำให้ในการวางตัวนักแสดงมีการขัดแย้งกับวัย ที่ต้องประกบคู่กันกับคุณ แอน ทองประสม แต่การเข้าถึงบทบาทก็ทำให้บทบาทนี้ เป็นบทแจ้งเกิดในวงการบันเทิงของคุณหน่อยแม้จะผ่านงานการแสดงมาแล้วในหลายๆเรื่อง จนปลายปีคุณหน่อยได้รับ รางวัลโทรทัศน์ทองคำ สาขานักแสดงสนับสนุนหญิงดีเด่นไปครองได้ในปีนั้นการตอบรับคำวิจารณ์ การตอบรับ. คำวิจารณ์. ละครเพลิงบุญ เวอร์ชัน พ.ศ. 2560 ได้รับกระแสตอบรับที่ดีจากแฟนละครโดยเฉพาะอย่างยิ่งจากโลกโซเชี่ยลเน็ตเวิร์กจากทางทวิตเตอร์ที่ติดอันดับ 1 สำหรับการทวีตสูงสุดและอินสตาแกรมรวมไปถึงพันทิป.คอม โดยเฉพาะประเด็นใหญ่กรณีดราม่าเรื่องการเปลี่ยนตัวนักร้องที่มาร้องเพลงประกอบละคร ชนม์ทิดา อัศวเหม กลับถูกถอดจากการร้องเพลงประกอบละครเพราะผู้ใหญ่ทางช่องให้เหตุผลว่าทำไปเพราะความเหมาะสมรางวัล</doc>
