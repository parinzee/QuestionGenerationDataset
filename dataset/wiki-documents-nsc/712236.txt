<doc id="712236" url="https://th.wikipedia.org/wiki?curid=712236" title="พรรคประชาธิปไตยประชาชน (อินโดนีเซีย)">พรรคประชาธิปไตยประชาชน (อินโดนีเซีย) พรรคประชาธิปไตยประชาชน (People's Democratic Party; ภาษาอินโดนีเซีย: Partai Rakyat Demokratik) เป็นพรรคการเมืองที่นิยมประชาธิปไตยสังคมนิยมในอินโดนีเซีย มีที่มาจากการเติบโดของขบวนการนักศึกษาในราว พ.ศ. 2528 ในชวา บาหลีและลอมบอก ซึ่งมีการประท้วงต่อต้านการปกครองในยุคระเบียบใหม่ของซูฮาร์โต ต่อมาในวันที่ 23 พฤษภาคม พ.ศ. 2537 ได้จัดตั้งสมาคมประชาธิปไตยประชาชนนำโดย ซูเฆ็ง บาฮาฆีโย ในปีต่อมา กลุ่มของซูเฆ็งแยกตัวไปจัดตั้งขบวนการประชาธิปไตยประชาชนอินโดนีเซีย ระหว่าง 14 – 16 เมษายน พ.ศ. 2539 สมาคมดังกล่าวได้จัดการประชุมและเปลี่ยนชื่อเป็นพรรคประชาธิปไตยประชาชน โดยบูดีมัน ซูยัตมีโก เป็นหัวหน้าพรรค ในขณะเดียวกับที่มีการประท้วงต่อต้านเมกาวตีในฐานะหัวหน้าพรรคประชาธิปไตยอินโดนีเซีย จนเกิดเหตุปะทะกับตำรวจ ในเหตุการณ์นี้ รัฐบาลและทหารได้ประณามพรรคประชาธิปไตยประชาชนว่าเป็นคอมมิวนิสต์และมีความเชื่อมโยงกับพรรคคอมมิวนิสต์อินโดนีเซีย แต่พรรคประชาธิปไตยประชาชนออกมาปฏิเสธ ในที่สุด บูดีมันและผู้นำพรรคคนอื่นๆถูกจับกุมระหว่างเดือนสิงหาคม – กันยายน พ.ศ. 2539 บูดีมันถูกตัดสินจำคุก 13 ปี แต่ถูกปล่อยตัวออกมาในเดือนธันวาคม พ.ศ. 2542 เมื่อวาฮิดได้เป็นประธานาธิบดี พรรคนี้เข้าร่วมการเลือกตั้งใน พ.ศ. 2542 แต่ได้คะแนนเสียงเพียง 0.7%</doc>
