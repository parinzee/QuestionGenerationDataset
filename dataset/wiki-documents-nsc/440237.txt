<doc id="440237" url="https://th.wikipedia.org/wiki?curid=440237" title="คิม ซ็อก-รยู">คิม ซ็อก-รยู คิม ซอกรยู (; ; 25 สิงหาคม ค.ศ. 1983 — ) เป็นอดีตผู้ประกาศข่าวเบสบอลชาวเกาหลีใต้ ทางเคเบิลทีวีบรอดคาสติ้ง ช่องเคบีเอส เอ็นประวัติ ประวัติ. คิม ซอกรยู เกิดที่โซล ประเทศเกาหลีใต้ ใน ค.ศ. 2002 เธอได้เข้าเรียนคณะมนุษยนิเวศวิทยา มหาวิทยาลัยฮันยาง เอกออกแบบตกแต่งภายใน และใน ค.ศ. 2005 ได้รับทุนนักศึกษาแลกเปลี่ยนที่มหาวิทยาลัยวาเซดะ ประเทศญี่ปุ่น เป็นระยะเวลาหนึ่งปี ภายหลังจากสำเร็จการศึกษา เธอก็รู้สึกว่าไม่ได้ทำงานตรงกับสาขาที่เรียนมารวมถึงความถนัด โดยได้ทำงานเป็นผู้รายงานข่าวเศรษฐกิจทางช่อง ฮันกุก กยองเจ ทีวี ในช่วงระยะเวลาสั้นๆ และใน ค.ศ. 2007 เธอได้เป็นผู้ประกาศข่าวทางสถานีเคเบิลทีวีช่อง เคบีเอส เอ็น และเริ่มทำงานในระดับอาชีพในสายกีฬา โดยเป็นผู้รายงานทางช่องเคบีเอส เอ็น สปอร์ท เธอเป็นผู้ประกาศข่าวในรายการกีฬาหลายรายการ อาทิ เบสบอลอาชีพเกาหลี, เค-ลีก, วี-ลีก, ลีกเบสบอลเกาหลี และ ซีรึม รวมถึง ทีอาโม ซีรีส์เอ ซึ่งเป็นรายการโทรทัศน์เกี่ยวกับ กัลโช่ ซีรีส์เอ จากนั้น เธอก็ค่อยๆกลายเป็นผู้ประกาศข่าวการแข่งขันเบสบอลอาชีพของทั้งสามรายการ ซึ่งก่อนหน้านี้ เธอเป็นคนนอกของวงการเบสบอล ก่อนที่เธอจะเป็นผู้เชี่ยวชาญในวงการเบสบอล เธอได้ทำการศึกษาอย่างจริงจัง โดยได้ทำการสัมภาษณ์เป็นจำนวนมากและออกศึกษานอกสถานที่ ใน ค.ศ. 2009 เธอเขียนบทความในคอลัมน์ เจมีซีนึน คิมซอกรยูดา ของหนังสือพิมพ์กีฬา อิลกัน ซือโพซึ รวมถึงได้ทำงานด้านสัมภาษณ์ ตั้งแต่ ค.ศ. 2009 ให้แก่รายการ ไอเลิฟเบสบอล (I Love Baseball) ในขณะที่ต้นปี ค.ศ. 2010 เธอได้ถ่ายทอดประสบการณ์ความก้าวหน้า และการร่วมงานกับรายการเบสบอลผ่านทางหนังสือที่มีชื่อว่า คิมซอกรยูอุย ไอเลิฟเบสบอล ในขณะเดียวกัน เดือนเมษายน ค.ศ. 2010 คิมก็ได้กลายเป็นผู้ประกาศข่าวทางช่องเคบีเอสทูทีวี พนปังซง ในรายการ ชอนฮามูจอก ยากูดัน สเปเชียลแมทช์ และได้ทำงานอยู่ในช่วงระยะเวลาหนึ่ง เธอได้ประกาศถึงการแต่งงานกับนักเบสบอลชื่อ คิม แทคยูน ในเดือนตุลาคม ค.ศ. 2010 และหลังจากนั้นไม่นาน เธอก็ได้ออกจากรายการโทรทัศน์ที่เธอทำอยู่ ก่อนที่จะเข้าสู่พิธีวิวาห์ โดยเธอได้แต่งงานกับ คิม แทคยูน ในวันที่ 12 ธันวาคม ค.ศ. 2010 หลังจากนั้น เธอได้ติดตามสามีของเธอไปเพื่อศึกษาต่อ ณ ประเทศญี่ปุ่นหนังสือหนังสือ. - ค.ศ. 2010. 김석류의 아이 러브 베이스볼. ชิกงซา. รวม 296 หน้า. ISBN 9788952758521.รางวัลที่ได้รับรางวัลที่ได้รับ. - ค.ศ. 2010 อันดับที่ 4 เคเบิลทีวีบรอดคาสติ้ง - รางวัลดาวแห่งปี</doc>
