<doc id="174622" url="https://th.wikipedia.org/wiki?curid=174622" title="คณะศึกษาศาสตร์ มหาวิทยาลัยทักษิณ">คณะศึกษาศาสตร์ มหาวิทยาลัยทักษิณ คณะศึกษาศาสตร์ มหาวิทยาลัยทักษิณ วิทยาเขตสงขลา ตั้งที่ 140 หมู่ที่ 4 ตำบลเขารูปช้าง อำเภอเมือง จังหวัดสงขลาประวัติความเป็นมา ประวัติความเป็นมา. คณะศึกษาศาสตร์เป็นคณะที่ผลิตบัณฑิตและมหาบัณฑิตเป็นคณะแรกของมหาวิทยาลัยทักษิณ ในชื่อเดิมเมื่อแรกก่อตั้งวิทยาลัยวิชาการศึกษา สงขลาคือ "คณะวิชาการศึกษา" โดยเริ่มการก่อตั้งเมื่อวันที่ 1 ตุลาคม พ.ศ. 2511 ณ ตำบลเขารูปช้าง อำเภอเมือง จังหวัดสงขลา ต่อมาได้เปลี่ยนชื่อเป็นคณะศึกษาศาสตร์ พร้อมกับการยกฐานะวิทยาลัยวิชาการศึกษา สงขลา ขึ้นเป็นมหาวิทยาลัยศรีนครินทรวิโรฒ สงขลา เมื่อวันที่ 29 มิถุนายน พ.ศ. 2517 และได้เริ่มเปิดสอน หลักสูตรการศึกษาบัณฑิต 4 ปี หลังจากนั้นก็ได้ พัฒนาภารกิจด้านต่าง ๆ ขึ้นมาตามลำดับ และเมื่อวันที่ 20 ตุลาคม พ.ศ. 2535 มหาวิทยาลัยศรีนครินทรวิโรฒ สงขลา ได้กำหนดชื่อใหม่เป็น มหาวิทยาลัยศรีนครินทรวิโรฒ ภาคใต้ ตามภารกิจมหาวิทยาลัยที่ได้ขยายพื้นที่ไปยังพัทลุง จนกระทั่งวันที่ 1 เดือนพฤศจิกายน พ.ศ. 2539 ก็ได้รับการจัดตั้งเป็นคณะศึกษาศาสตร์ มหาวิทยาลัยทักษิณ พร้อมกับการยกฐานะมหาวิทยาลัยศรีนครินทรวิโรฒ ภาคใต้ เป็นมหาวิทยาลัยเอกเทศ ชื่อมหาวิทยาลัยทักษิณสัญลักษณ์ประจำคณะสัญลักษณ์ประจำคณะ. - ปรัชญา การศึกษาเพื่อพัฒนาปัญญา คุณธรรม จริยธรรม สร้างสรรค์สังคม ประเทศชาติ - สีประจำคณะ ได้แก่ ฟ้า - ดอกไม้ประจำคณะ ได้แก่ ดอกกล้วยไม้ ซึ่งคุณลักษณะของดอกกล้วยไม้ มีลักษณะและความหมายคล้ายคลึงกับสภาพชีวิตครู กล่าวคือ กว่ากล้วยไม้แต่ละช่อจะผลิดอกออกผลให้ชื่นชมได้ ต้องใช้เวลานานและต้องการดูแลเอาใจใส่ไม่น้อย เช่นเดียวกับครูแต่ละคน กว่าจะสั่งสอนเคี่ยวเข็ญศิษย์คนแล้วคนเล่าให้มีความเจริญงอกงามก้าวหน้าในชีวิตได้ ก็ต้องใช้เวลาอบรมสั่งสอนมิใช่น้อยเช่นกัน นอกจากนี้ กล้วยไม้ยังเป็นพืชที่อยู่ในที่สูงทนต่อสภาพดินฟ้าอากาศ ไม่ร่วงโรยง่าย เปรียบเสมือนครูที่อยู่ทั่วแดนไทยที่ต้องอดทนต่อสู้เพื่ออุดมการณ์และอุทิศตนเพื่อการศึกษาของชาติ- วิสัยทัศน์ เป็นคณะที่ผลิตบัณฑิตทางการศึกษาชั้นนำที่ได้รับการยอมรับในระดับภูมิภาคอาเซียน- พันธกิจ- ผลิตบัณฑิตทางการศึกษาที่รอบรู้และรู้ลึกมีปัญญาคุณธรรมจริยธรรมและจิตสำนึกความเป็นครูและจิตสำนึกในการพัฒนาสังคมมีทักษะการวิจัยการจัดการโดยเน้นกระบวนการจัดการเรียนรู้ที่มีคุณภาพและมุ่งผู้เรียนเป็นสำคัญ พัฒนาความเข้มแข็งทางวิชาการและการจัดการศึกษาของคณะสู่ระดับชาติ และระดับภูมิภาคอาเซียน - พัฒนาบุคลากรทางการศึกษาให้มีความเชี่ยวชาญทางวิชาชีพทางการศึกษาส่งเสริมการเรียนรู้ตลอดชีวิตเพื่อยกระดับคุณภาพการศึกษาในท้องถิ่นและรองรับการขยายตัวสู่อาเซียน - เป็นคณะที่มุ่งเน้นการวิจัยและพัฒนาองค์ความรู้ทางด้านการศึกษาศาสตร์เพื่อนำไปสู่การเป็นคณะที่ผลิตบัณฑิตชั้นนำและได้รับการยอมรับในระดับชาติและภูมิภาคอาเซียน - เป็นศูนย์กลางเรียนรู้และเป็นแกนขับเคลื่อนของเครือข่ายการเรียนรู้ทางศึกษาศาสตร์ในระดับชาติและภูมิภาคอาเซียนคณะผู้บริหารหน่วยงาน หน่วยงาน. ​หน่วยงานของคณะศึกษาศาสตร์ มหาวิทยาลัยทักษิณ ประกอบด้วย หน่วยงานภายใน ดังนี้​- สำนักงานคณะศึกษาศาสตร์ - สาขาวิชาหลักสูตรและการสอน- หลักสูตรการศึกษาบัณฑิต การศึกษาปฐมวัย - หลักสูตรการศึกษามหาบัณฑิต หลักสูตรและการสอน - สาขาวิชาเทคโนโลยีและสื่อสารการศึกษา- หลักสูตรการศึกษาบัณฑิต เทคโนโลยีและสื่อสารการศึกษา - หลักสูตรการศึกษามหาบัณฑิต เทคโนโลยีและสื่อสารการศึกษา - สาขาวิชาจิตวิทยา- หลักสูตรการศึกษาบัณฑิต จิตวิทยาการแนะแนว - หลักสูตรศิลปศาสตรมหาบัณฑิต จิตวิทยาการให้คำปรึกษา - สาขาวิชาการบริหารการศึกษา- หลักสูตรการศึกษามหาบัณฑิต การบริหารการศึกษา - หลักสูตรการศึกษาดุษฏีบัณฑิต สาขาวิชาการบริหารการศึกษา - สาขาวิชาพลศึกษาและสุขศึกษา- หลักสูตรการศึกษาบัณฑิต พลศึกษา - หลักสูตรการศึกษามหาบัณฑิต พลศึกษา - สาขาวิชาการประเมินผลและวิจัย- หลักสูตรการศึกษาบัณฑิต การวัดและประเมินทางการศึกษา - หลักสูตรการศึกษามหาบัณฑิต การวิจัยและประเมิน - สาขาวิชาการสอนศิลปศาสตร์- หลักสูตรการศึกษาบัณฑิต สังคมศึกษา - หลักสูตรการศึกษาบัณฑิต ภาษาอังกฤษ - หลักสูตรการศึกษาบัณฑิต ภาษาไทย - หลักสูตรการศึกษาบัณฑิต ศิลปศึกษา - หลักสูตรการศึกษามหาบัณฑิต ภาษาไทย - สาขาวิชาการสอนวิทยาศาสตร์และคณิตศาสตร์- หลักสูตรการศึกษาบัณฑิต คณิตศาสตร์ - หลักสูตรการศึกษาบัณฑิต วิทยาศาสตร์-ฟิสิกส์ - หลักสูตรการศึกษาบัณฑิต วิทยาศาสตร์-เคมี - หลักสูตรการศึกษาบัณฑิต วิทยาศาสตร์-ชีววิทยา - หลักสูตรการศึกษามหาบัณฑิต การสอนวิทยาศาสตร์ คณิตศาสตร์และ คอมพิวเตอร์ - หลักสูตรการศึกษามหาบัณฑิต เคมี - หน่วยฝึกสอนฝึกงานหลักสูตร</doc>
