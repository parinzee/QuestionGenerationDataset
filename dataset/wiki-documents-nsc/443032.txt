<doc id="443032" url="https://th.wikipedia.org/wiki?curid=443032" title="นิวต์ท้องแดง">นิวต์ท้องแดง นิวต์ท้องแดง หรือ นิวต์ไฟ () เป็นสัตว์ครึ่งบกครึ่งน้ำจำพวกนิวต์ (Salamandridae) ที่อยู่ในสกุล Cynops เป็นนิวต์หรือซาลาแมนเดอร์ขนาดเล็ก พบกระจายพันธุ์อยู่ในพื้นที่เอเชียตะวันออก เช่น จีน และญี่ปุ่น มีลักษะเด่น คือ มีส่วนท้องเป็นสีแดงหรือสีเหลือง จำแนกออกเป็นชนิดต่าง ๆ ได้ดังนี้่- นิวต์ท้องแดงเฉิงก้ง (Cynops chenggongensis ) - นิวต์ท้องแดงฉู่ฉง (Cynops cyanurus) - นิวต์ญี่ปุ่นหางดาบ (Cynops ensicauda) - นิวต์ท้องแดงฝูติ่ง (Cynops fudingensis) - นิวต์ท้องแดงจีน (Cynops orientalis) - นิวต์ดายัง (Cynops orphicus) - นิวต์ท้องแดงญี่ปุ่น (Cynops pyrrhogaster) - นิวต์ทะเลสาบยูนนาน (Cynops wolterstorffi) (เป็นไปได้ว่าอาจสูญพันธุ์) จัดเป็นนิวต์อีกจำพวกหนึ่งที่นิยมเลี้ยงเป็นสัตว์เลี้ยง แต่มีผิวหนังมีสารพิษจำพวกเตโตรโดท็อกซิน (Tetrodotoxin) เหมือนปลาปักเป้า แต่ไม่ก่อให้เกิดอันตรายมากนักสำหรับมนุษย์หากใช้มือเปล่าไปแตะต้องถูกเข้า แต่จะเป็นอันตรายต่อเมื่อกลืนกินเข้าไป</doc>
