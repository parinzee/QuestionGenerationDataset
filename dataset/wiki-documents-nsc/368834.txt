<doc id="368834" url="https://th.wikipedia.org/wiki?curid=368834" title="ชาลส์ กู๊ดเยียร์">ชาลส์ กู๊ดเยียร์ ชาลส์ กู๊ดเยียร์ (; 29 ธันวาคม ค.ศ. 1800 – 1 กรกฎาคม ค.ศ. 1860) เป็นวิศวกรการผลิตและนักเคมีชาวอเมริกัน มีผลงานที่สำคัญคือ การผลิตยางที่มีคุณภาพดีขึ้น โดยผสมกำมะถันและใช้ความร้อนสูง (Vulcanization)ประวัติ ประวัติ. อาชีพเดิมของกู๊ดเยียร์คือการทำธุรกิจเครื่องมือโลหะ วันหนึ่งเขาเห็นยางเสี่อมสภาพจำนวนมากกองอยู่หน้าโรงงาน เขาจึงทดลองหาวิธีที่เหมาะในการแปรรูปน้ำยางให้เป็นยางคุณภาพดีอยู่ตลอดเวลา แต่กู๊ดเยียร์ก็ล้มเหลวหลายครั้ง จนกระทั่งพบว่าการผสมผงแมกนีเซียมและปูนขาวเข้ากับน้ำยาง ก่อนจะทาด้วยกรดไนตริก จะทำให้ยางแห้งไม่ไหลเยิ้มและไม่แข็งกระด้าง กระนั้นก็ดี กู๊ดเยียร์ได้คิดค้นต่อไปและพบว่า การผสมยางเข้ากับกำมะถันแล้วผึ่งด้วยไอน้ำภายใต้ความดันที่พอเหมาะ นานประมาณ 2-4 ชั่วโมง จะทำให้ได้เนื้อยางที่มีคุณภาพดีที่สุด แม้ว่าเขาจะสามารถทำให้ยางมีคุณภาพดีจนสามารถแปรรูปเป็นผลิตภัณฑ์นานาชนิดได้ แต่ตัวกู๊ดเยียร์เองกลับยากจน และเสียชีวิตอย่างคนสิ้นเนื้อประดาตัวในปี ค.ศ. 1860</doc>
