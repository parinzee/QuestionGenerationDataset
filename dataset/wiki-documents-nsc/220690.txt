<doc id="220690" url="https://th.wikipedia.org/wiki?curid=220690" title="วงปี่พาทย์นางหงส์">วงปี่พาทย์นางหงส์ วงปี่พาทย์นางหงส์ คือวงปี่พาทย์ชนิดหนึ่งที่นำเอาวงปี่พาทย์ไม้แข็งมาประสมกับวงบัวลอย โดยเปลี่ยนแปลงรูปแบบดังนี้- ใช้กลองมลายูมาตีแทนตะโพนและกลองทัด (บางที่ก็ใช้กลองทัดแทนกลองมลายู) - ใช้ปี่ชวามาเป่าแทนปี่ใน - เอาฆ้องเหม่งออก เพราะมีฉิ่งเป็นตัวควบคุมจังหวะแล้ว เหตุที่ใช้ชื่อวงปี่พาทย์นี้ว่าวงปี่พาทย์นางหงส์ก็เนื่องจากเรียกตามชื่อเพลงที่เล่นคือเพลงเรื่องนางหงส์ โดยจะใช้เล่นเฉพาะงานอวมงคลเท่านั้น ปัจจุบันไม่ค่อยเป็นที่นิยม เพราะได้หันมานิยมวงปี่พาทย์มอญแทน วงปี่พาทย์นางหงส์ เดิมเป็นวงที่ใช้บรรเลงในงานศพของสามัญชน ต่อมาได้นำมาบรรเลงในงานสวดพระอภิธรรมศพเจ้านาย และใช้ในตอนถวายพระเพลิงพระบรมศพ พระศพ เมื่อครั้งงานพระบรมศพของสมเด็จพระศรีนครินทรา บรมราชชนนี สมเด็จพระเทพรัตนราชสุดาฯ สยามบรมราชกุมารี มีพระประสงค์ให้นำวงปี่พาทย์นางหงส์ ของกรมศิลปากรมาประโคมย่ำยาม ต่อจากวงประโคมของงานเครื่องสูง สำนักพระราชวัง จึงนับเป็นครั้งแรกที่ได้นำวงปี่พาทย์นางหงส์มาใช้ในงานพระบรมศพด้วยเพลงชุดนางหงส์ เพลงชุดนางหงส์. เพลงที่บรรเลง เรียกว่า “ เพลงชุดนางหงส์” ประกอบด้วยเพลง- เพลงนางหงส์ (หรือเพลงพราหมณ์เก็บหัวแหวน) - เพลงสาวสอดแหวน - เพลงแสนสุดสวาท - เพลงแมลงปอ - เพลงแมลงวันทองวงปี่พาทย์นางหงส์ สำนักการสังคีต กรมศิลปากร วงปี่พาทย์นางหงส์ สำนักการสังคีต กรมศิลปากร. ดุริยางคศิลปินกลุ่มดุริยางค์ไทยสำนักการสังคีต กรมศิลปากร ผู้บรรเลงวงปี่พาทย์นางหงส์ (วงประโคมย่ำยาม) ในการพระศพ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ข้อมูลเพิ่มเติม ข้อมูลเพิ่มเติม. การบรรเลงดนตรีไทยในงานพระศพ </doc>
