<doc id="22726" url="https://th.wikipedia.org/wiki?curid=22726" title="เขตบางขุนเทียน">เขตบางขุนเทียน เขตบางขุนเทียน เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงธนใต้ สภาพพื้นที่ทางด้านตะวันออกเฉียงเหนือของเขตเป็นแหล่งที่อยู่อาศัย การค้า และอุตสาหกรรม ในขณะที่พื้นที่ส่วนใหญ่เป็นเขตเกษตรกรรมและมีแหล่งท่องเที่ยวเชิงนิเวศ เนื่องจากเป็นเขตเดียวของกรุงเทพมหานครที่มีพื้นที่ติดกับอ่าวไทย (เป็นระยะทางประมาณ 5 กิโลเมตร) และยังมีป่าชายเลนหลงเหลืออยู่ที่ตั้งและอาณาเขต ที่ตั้งและอาณาเขต. ตั้งอยู่ทางใต้สุดของกรุงเทพมหานคร มีอาณาเขตติดต่อกับพื้นที่การปกครองต่าง ๆ เรียงตามเข็มนาฬิกาดังนี้- ทิศเหนือ ติดต่อกับเขตบางบอนและเขตจอมทอง มีทางรถไฟสายวงเวียนใหญ่-มหาชัย คลองวัดสิงห์ คลองสนามชัย คลองวัดกก คลองบัว (คลองตาเปล่ง) และคลองตาสุกเป็นเส้นแบ่งเขต - ทิศตะวันออก ติดต่อกับเขตทุ่งครุและอำเภอพระสมุทรเจดีย์ (จังหวัดสมุทรปราการ) มีคลองบางมด คลองรางแม่น้ำ คลองรางด้วน (คลองสวน) คลองรางกะนก คลองนา คลองหัวกระบือ และคลองขุนราชพินิจใจ (คลองกง) เป็นเส้นแบ่งเขต - ทิศใต้ จรดอ่าวไทย - ทิศตะวันตกติดต่อกับตำบลพันท้ายนรสิงห์และตำบลบางน้ำจืด อำเภอเมืองสมุทรสาคร จังหวัดสมุทรสาคร มีแนวแบ่งเขตการปกครองระหว่างกรุงเทพมหานครกับจังหวัดสมุทรสาคร คลองบางเสาธง แนวแบ่งเขตการปกครองระหว่างกรุงเทพมหานครกับจังหวัดสมุทรสาคร คลองสอง คลองแยกพะเนียง คลองตาแม้น คลองแสมดำใต้ และคลองแสมดำเหนือเป็นเส้นแบ่งเขตที่มาของชื่อเขต ที่มาของชื่อเขต. มีคำบอกเล่าว่า ย่านบางขุนเทียน (ปัจจุบันอยู่ในพื้นที่เขตจอมทอง) เคยเป็นแหล่งชุมนุมกองเกวียนที่ไปมาค้าขายจากสุพรรณบุรี โดยทุกกองเกวียนจะมีผู้นำทำหน้าที่คุ้มกันประจำกองเรียกว่า "ขุน" บริเวณที่หยุดรวมกองเกวียนนี้ ชาวบ้านจึงพากันเรียกว่า "บางขุนเกวียน" แล้วเพี้ยนเป็น "บางขุนเกียน" ต่อมาเขียนสะกดเป็น "บางขุนเทียน" ถึงทุกวันนี้ ยังมีความเห็นอีกว่า ชื่อบางขุนเทียนมาจากนามและตำแหน่งบุคคลว่า "ขุนเทียร" เป็นขุนนางรักษาสวนหลวงที่คงมีส่วนเข้ามาดูแลสวนบริเวณพื้นที่คลองบางขุนเทียนนั่นเองประวัติศาสตร์ ประวัติศาสตร์. อำเภอบางขุนเทียน เดิมเคยเป็นที่อยู่อาศัยของชาวมอญที่อพยพมาจากจังหวัดสมุทรสงคราม ในช่วงปลายรัชกาลที่ 4 เป็นอำเภอที่เก่าแก่ สันนิษฐานว่าก่อตั้งในปี พ.ศ. 2410 เดิมขึ้นอยู่กับจังหวัดธนบุรี ซึ่งต่อมาพื้นที่ทางทิศตะวันออกเฉียงเหนือของอำเภอ (บริเวณริมคลองด่าน คลองดาวคะนอง และคลองบางขุนเทียน) มีความเจริญและมีชุมชนเพิ่มขึ้น ทางราชการจึงได้จัดตั้งเทศบาลนครธนบุรีขึ้นในปี พ.ศ. 2479 โดยให้ตำบลบางค้ออยู่ในท้องที่ด้วย และจัดตั้งสุขาภิบาลบางขุนเทียนขึ้นในพื้นที่บางส่วนของตำบลบางขุนเทียนและตำบลบางมดในปี พ.ศ. 2508 ภายหลังได้มีการรวมจังหวัดธนบุรีและจังหวัดพระนครเป็นนครหลวงกรุงเทพธนบุรีและเปลี่ยนเป็นกรุงเทพมหานคร แบ่งพื้นที่ออกเป็นเขตและแขวงแทนอำเภอและตำบล อำเภอบางขุนเทียนจึงได้รับการเปลี่ยนแปลงฐานะเป็น เขตบางขุนเทียน กรุงเทพมหานคร มีเขตการปกครอง 7 แขวง ได้แก่ แขวงบางขุนเทียน แขวงบางค้อ แขวงจอมทอง แขวงบางมด แขวงท่าข้าม แขวงบางบอน และแขวงแสมดำ ต่อมาในพื้นที่เขตมีประชากรหนาแน่นขึ้นมาก เพื่อให้หน่วยงานต่าง ๆ สามารถดูแลประชาชนได้อย่างทั่วถึง กรุงเทพมหานครจึงตั้งสำนักงานเขตบางขุนเทียน สาขา 1 ดูแลพื้นที่ 4 แขวง ซึ่งได้แยกออกไปเป็นเขตจอมทองในปี พ.ศ. 2532 และเมื่อปี พ.ศ. 2540 ได้มีประกาศกระทรวงมหาดไทย แยกแขวงบางบอนออกไปตั้งเป็นเขตบางบอนการแบ่งเขตการปกครอง การแบ่งเขตการปกครอง. เขตบางขุนเทียนแบ่งเขตการปกครองย่อยออกเป็น 2 แขวง (khwaeng) ได้แก่ประชากรการคมนาคม การคมนาคม. ถนนสายหลักในพื้นที่เขตบางขุนเทียน ได้แก่- ถนนกาญจนาภิเษก เริ่มต้นเข้าสู่ท้องที่เขตบางขุนเทียนจากทางรถไฟสายวงเวียนใหญ่-มหาชัย แขวงแสมดำ ต่อเนื่องมาจากแขวงบางบอน เขตบางบอน และไปสิ้นสุดที่คลองบางมด ก่อนจะตัดผ่านเข้าสู่แขวงบางมด เขตทุ่งครุต่อไป - ถนนพระรามที่ 2 เริ่มต้นเข้าสู่ท้องที่เขตบางขุนเทียนจากคลองวัดกก แขวงท่าข้าม ต่อเนื่องมาจากแขวงบางมด เขตจอมทอง และไปสิ้นสุดที่เส้นแบ่งเขตการปกครองระหว่างกรุงเทพมหานครกับจังหวัดสมุทรสาคร ก่อนจะตัดผ่านเข้าสู่ท้องที่ตำบลพันท้ายนรสิงห์ อำเภอเมืองสมุทรสาคร จังหวัดสมุทรสาครต่อไป - ถนนบางขุนเทียน ตัดผ่านพื้นที่ทางเหนือของเขต เข้าสู่ท้องที่เขตจากทางรถไฟสายวงเวียนใหญ่-มหาชัย แขวงแสมดำ ต่อเนื่องมาจากแขวงบางบอน เขตบางบอน และไปสิ้นสุดที่ถนนพระรามที่ 2 - ถนนบางขุนเทียนชายทะเล ตัดผ่านพื้นที่ตอนกลางและตอนใต้ของเขต เริ่มต้นจากถนนพระรามที่ 2 แขวงแสมดำ และไปสิ้นสุดที่ถนนเลียบคลองพิทยาลงกรณ์ซึ่งตัดออกสู่ท้องที่ตำบลพันท้ายนรสิงห์ อำเภอเมืองสมุทรสาคร จังหวัดสมุทรสาคร ส่วนถนนสายรองและทางลัด ได้แก่- ถนนสะแกงาม - ถนนบางกระดี่ - ถนนแสมดำ - ถนนท่าข้าม - ถนนเลียบคลองพิทยาลงกรณ์ - ถนนอนามัยงามเจริญ (ซอยพระรามที่ 2 ซอย 47) - ซอยพระรามที่ 2 ซอย 50 / เอกชัย 69 (โรงเรียนวิชัยวิทยา)- ซอยพระรามที่ 2 ซอย 54 / เอกชัย 83/1 - ซอยพระรามที่ 2 ซอย 69, ซอยเทียนทะเล 16 (ร่วมใจ) และซอยสะแกงาม 21 - ซอยพระรามที่ 2 ซอย 82 (รางโพธิ์) - ซอยพระรามที่ 2 ซอย 100 (พรมแดน) - ซอยเทียนทะเล 7 / ซอยอนามัยงามเจริญ 30 (ถนนส่วย) - ซอยท่าข้าม 7 / ซอยอนามัยงามเจริญ 18 (วัดท่าข้าม) - ซอยอนามัยงามเจริญ 25 / พระรามที่ 2 ซอย 33 (วัดยายร่ม)สถานที่สำคัญวัดแขวงท่าข้ามสถานที่สำคัญ. วัด. แขวงท่าข้าม. - วัดกก - วัดท่าข้าม - วัดธรรมคุณาราม (หลวงพ่อเต่า) - วัดบัวผัน - วัดปทีปพลีผล - วัดประชาบำรุง (วัดลูกวัว) - วัดเลา - วัดหัวกระบือแขวงแสมดำแขวงแสมดำ. - วัดกำแพง - วัดแทนวันดีเจริญสุข - วัดแทนวันดีสุขาราม - วัดบางกระดี่ - วัดพรหมรังสี - วัดสะแกงาม - วัดสุธรรมวดี - วัดแสมดำสถานศึกษามหาวิทยาลัยสถานศึกษา. มหาวิทยาลัย. - มหาวิทยาลัยเทคโนโลยีพระจอมเกล้าธนบุรี วิทยาเขตบางขุนเทียนโรงเรียนสังกัดสำนักงานเขตพื้นที่การศึกษากรุงเทพมหานคร เขต 1โรงเรียนสังกัดสำนักงานเขตพื้นที่การศึกษากรุงเทพมหานคร เขต 1. - โรงเรียนรัตนโกสินทร์สมโภชบางขุนเทียน - โรงเรียนทวีธาภิเศก บางขุนเทียน - โรงเรียนพิทยาลงกรณ์พิทยาคม - โรงเรียนสวนกุหลาบวิทยาลัย ธนบุรีโรงเรียนสังกัดสำนักงานเขตบางขุนเทียน กรุงเทพมหานครโรงเรียนสังกัดสำนักงานเขตบางขุนเทียน กรุงเทพมหานคร. - โรงเรียนวัดกก - โรงเรียนวัดกำแพง - โรงเรียนศิรินุสรณ์วิทยา - โรงเรียนศาลเจ้า (ห้าวนุกูลวิทยา) - โรงเรียนวัดเลา - โรงเรียนวัดท่าข้าม - โรงเรียนราชมนตรี (ปลื้ม-เชื่อมนุกูล) - โรงเรียนวัดบัวผัน- โรงเรียนวัดสะแกงาม- โรงเรียนวัดแสมดำ - โรงเรียนคลองพิทยาลงกรณ์ - โรงเรียนหมู่บ้านเกาะโพธิ์ - โรงเรียนวัดบัวผัน - โรงเรียนแก้วขำทับอุปถัมภ์ - โรงเรียนวัดบางกระดี่ - โรงเรียนวัดหัวกระบือ - โรงเรียนวัดประชาบำรุง - โรงเรียนวัดประทีปพลีผล (พระครูพิพิธพัฒนโสภณ อุปถัมภ์)โรงพยาบาลโรงพยาบาล. - โรพยาบาลนครธน - โรงพยาบาลพระราม 2 - โรงพยาบาลผู้สูงอายุบางขุนเทียนทางน้ำทางน้ำ. - คลองวัดสิงห์ - คลองสนามชัย - คลองวัดกก - คลองบางมด - คลองลำรางขวางต้นโพ (ตาปล่อง) - คลองบัวหลวง (ถูกถมดินแล้ว) - คลองราชมนตรี - คลองบางบอน - คลองสี่บาท - คลองรางแก้ว (รางตะเคียน) - คลองลาดลำภู (รางสะแก) - คลองสะแกงาม - คลองเลนเปน - คลองระหาญ - คลองแสมดำเหนือ - คลองแสมดำใต้ - คลองรางแม่น้ำ - คลองรางกะนก - คลองบัว - คลองพระยาพาย - คลองลูกวัว - คลองบางขโมย - คลองกลางทุ่ง - คลองหัวกระบือ - คลองนา - คลองขุนราชพินิจใจ - คลองบางเสาธง - คลองพิทยาลงกรณ์ - คลองตาสุก - คลอง 1, 2, 3, 4 - คลองแยกพะเนียง - คลองตาแม้น - คลองพระยาไชยยศสมบัติ - คลองลำรางตาเณรสถานที่ท่องเที่ยวสถานที่ท่องเที่ยว. - วัดเลา - คลองบางมด - จุดชมลิง - ชายทะเลบางขุนเทียน - ชุมชนแสนตอ - ป่าชายเลน - พระตำหนักพลเรือเอกพระเจ้าบรมวงศ์เธอกรมหลวงชุมพรเขตอุดมศักดิ์ - พิพิธภัณฑ์ท้องถิ่น เขตบางขุนเทียน (โรงเรียนคลองพิทยาลงกรณ์) - พิพิธภัณฑ์ภูมิปัญญาชาวบ้านโรงเรียนคลองพิทยาลงกรณ์ - พิพิธภัณฑ์แสดงว่าวไทย - วัดกก- วัดท่าข้าม - วัดกำแพง - วัดบางกระดี่ - วัดปทีปพลีพล - วัดหัวกระบือ - ศาลเจ้าแม่กวนอิม - ศูนย์ศิลปวัฒนธรรมมอญ บางกระดี่ - ศูนย์ศึกษาธรรมชาติป่าชายเลน โรงเรียนวัดแสมดำ - สวนส้มเขียวหวาน - สะพานทางเดินศึกษาธรรมชาติป่าชายเลน</doc>
