<doc id="449025" url="https://th.wikipedia.org/wiki?curid=449025" title="เฟอร์รารี่ 458 อิตาเลีย">เฟอร์รารี่ 458 อิตาเลีย เฟอร์รารี่ 458 อิตาเลีย () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดย บริษัทรถยนต์สัญชาติอิตาลี เฟอร์รารี่ 458 อิตาเลียเป็นรุ่นที่มาแทน เอฟ430 ซึ่งได้ยุติสายการผลิตไปในปี ค.ศ. 2009 458 อิตาเลีย ได้เปิดตัวอย่างเป็นทางการเมื่อวันที่ 15 พฤศจิกายน ที่งานแฟรงเฟิร์ตมอเตอร์โชว์ ปี ค.ศ. 2009 และได้สิ้นสุดสายการผลิตลงในปี ค.ศ. 2015 โดยมีรุ่น 488 มาแทนในสายการผลิต 458 อิตาเลีย ได้รับรางวัล "รถแห่งปีประจำปี ค.ศ. 2009" (Car of the Year 2009) และรางวัล "ซูเปอร์คาร์แห่งปี" (Supercar of the Year) สำหรับ 458 สไปเดอร์ ก็ได้รับรางวัล "รถเปิดประทุนแห่งปี" (Cabrio of the Year 2011) จากนิตยสารท็อปเกียร์ นอกจากนี้ 458 สไปเดอร์ ยังได้รับรางวัลจากนิตยสาร ออโต ไซตุง ว่า "เป็นรถเปิดประทุนที่ดีที่สุด" และนิตยสารมอเตอร์ เทรนด์ ก็มอบรางวัลให้แก่ 458 อิตาเลีย ในฐานะ "รถที่ขับขี่ดีที่สุด" ในปี ค.ศ. 2011458 สไปเดอร์ 458 สไปเดอร์. เฟอร์รารี่ 458 สไปเดอร์ ( 458 Spider ) ได้เปิดตัวอย่างเป็นทางการที่งานแฟรงเฟิร์ตมอเตอร์โชว์ ปี ค.ศ. 2011 มาพร้อมกับ สไตล์รถเปิดประทุนที่หลังคาทำจาก อะลูมิเนียม ด้วยน้ำหนักเพียง 25 กิโลกรัม เบากว่าหลังคาพ้าใบของเฟอร์รารี่ เอฟ430 สไปเดอร์ ( Ferrari F430 Spider ) เสียด้วย สามารถพับเก็บเองได้อัตโนมัติได้ภายในเวลาเพียง 14 วินาที เครื่องยนต์ได้มีการวางผังใหม่ เนื่องจากติดขัดที่ระบบเปิดประทุน จึงทำให้ด้านท้ายไม่โชว์เครื่อง (ด้านท้ายรุ่นธรรมดาจะเป็นกระจกสำหรับโชว์เครื่อง) เหมือนรุ่นธรรมดา ถึงแม้จะเป็นรุ่นเปิดประทุนแต่ความเร่ง 0-100 กม./ชม. ก็ยังคงเท่าเดิม แต่ความเร็ว ลดลงเล็กน้อย ตกไปที่ 320 กม./ชม. ทางเฟอร์รารี ก็ได้วางแผนที่จะผลิต 458 สไปเดอร์ เป็นจำนวน 1,500-2,000 คัน ในทุกๆปี</doc>
