<doc id="449919" url="https://th.wikipedia.org/wiki?curid=449919" title="นูรูล ศรียานเก็ม">นูรูล ศรียานเก็ม นูรูล ศรียานเก็ม (8 กุมภาพันธ์ พ.ศ. 2535 - ) นักฟุตบอลชาวไทย จากจังหวัดพัทลุง ปัจจุบันสังกัดสโมสรฟุตบอลการท่าเรือ ในตำแหน่งปีกขวา นูรูลมีชื่อติดทีมเยาวชนทีมชาติไทยชุด U19 , U20 U22 และU 23ประวัติ ประวัติ. นูรูลเกิดที่จังหวัดพัทลุง โดยมีพี่ชายของเขาเล่นฟุตบอลของจังหวัด เขาจึงได้แรงบันดาลใจในการเล่นฟุตบอลครั้งแรกเมื่ออายุ 7 ปี จนสามารถเข้าติดทีม พัทลุง เอฟซี จนศึกษาจบชั้นมัธยมศึกษาตอนต้น เขาได้ย้ายมาศึกษาต่อที่โรงเรียนอัสสัมชัญศรีราชา ก่อนโชว์ฝีเท้าพาสถาบันของเขาคว้าแชมป์ ACS คัพ สองสมัยซ้อนในปี พ.ศ. 2552 และ 2553 แชมป์ฟุตบอล 7 คน 7 สี จากนั้นโชว์ฝีเท้าได้ดีเรื่อยมาจนได้รับการเซ็นสัญญาเป็นนักเตะเยาวชนกับสโมสรฟุตบอลชลบุรี เอฟซี ในปี พ.ศ. 2550 ในช่วงปี พ.ศ. 2554 นูรูลถูกยืมตัว 6 เดือน ไปเล่นกับสโมสรรัตนบัณฑิตในระดับดิวิชั่น 1 และสโมสรฟุตบอลหาดใหญ่เอฟซี ในดิวิชั่น 2 ก่อนจะกลับมาอยู่ชลบุรีอีกครั้ง นูรูลได้ลงสนามอย่างเป็นทางการกับสโมสรชลบุรี เอฟซี ชุดใหญ่ ครั้งแรกในครึ่งฤดูกาลหลังของฟุตบอลไทยพรีเมียร์ลีก ฤดูกาล 2554 ในนัดออกไปเยือนสโมสรฟุตบอลสมุทรสงคราม เมื่อวันที่ 20 พฤศจิกายน พ.ศ. 2554 และทำประตูแรกได้ในนัดดังกล่าว จากนั้นได้ลงสนามเป็นตัวสำรองเรื่อยมาและสามารถทำประตูสำคัญของทีมได้เสมอ ในช่วงปลายฤดูกาลหลังของปี พ.ศ. 2556 นูรูลย้ายไปเล่นให้กับสโมสรฟุตบอลเชียงรายยูไนเต็ดในสัญญายืมตัว</doc>
