<doc id="491291" url="https://th.wikipedia.org/wiki?curid=491291" title="วิษุวัต ธีรภาพไพสิฐ">วิษุวัต ธีรภาพไพสิฐ วิษุวัต ธีรภาพไพสิฐ เจ้าของฉายา หนูเพชร (พ.ศ. 2514 — ) เป็นทั้งนักหมากรุกสากล, หมากรุกไทย และหมากรุกญี่ปุ่นชาวไทย ซึ่งทางสมาพันธ์หมากรุกโลกได้จัดให้เขาเป็นนักหมากรุกสากลอันดับ 1 ของประเทศ ผู้ครองตำแหน่งแชมป์ประเทศไทยใน พ.ศ. 2550, 2551, 2552, 2553 และ 2554 รวมถึงเป็นแชมป์สนามหลวง 1 สมัย และเป็นนักหมากรุกที่สามารถเข้าสู่รอบชิงชนะเลิศในรายการสุดยอดเซียนมหกรรมหมากรุกไทย ตลอดจนเป็นนักหมากรุกระดับฟีเดมาสเตอร์เรตติงตัวแทนทีมชาติไทยเข้าแข่งขันหมากรุกสากลเอเชียนอินดอร์เกมส์ ครั้งที่ 3 โดยได้รับการฝึกสอนจากดราเซ็น เซอร์เม็ค ซึ่งเป็นนักกีฬาทีมชาติสโลวีเนียสายเลือดโครเอเชีย วิษุวัต เป็นตัวแทนทีมชาติไทยเข้าแข่งขันโอลิมปิกหมากรุกสากลครั้งที่ 35, 36 และ 37 รวมถึงเป็นตัวแทนประเทศไทยเข้าแข่งขันหมากรุกญี่ปุ่น ที่ประเทศญี่ปุ่น ในปี พ.ศ. 2551ประวัติ ประวัติ. วิษุวัต ธีรภาพไพสิฐ เคยเข้าแข่งขันในรายการหมากรุกที่สำคัญหลายรายการ โดยเขาได้เป็นแชมป์กีฬามหาวิทยาลัย รวมถึงเข้าแข่งขันรายการ ทีเอสดีไทยแลนด์โอเพ่น 2005 ซึ่งได้รองชนะเลิศอันดับ 2 ในรุ่นโอเพ่น และเคยเข้าแข่งขันรายการหมากรุกสากลชิงแชมป์ประเทศไทย 2009 โดยได้ตำแหน่งรองแชมป์ ของประเภทประชาชนทั่วไป วันที่ 16 เมษายน พ.ศ. 2553 วิษุวัตเข้าแข่งขันรายการไทยแลนด์โอเพ่น 2010 โดยเป็นฝ่ายแพ้ต่อมารัท ดซูเมฟ นักหมากรุกชาวอุซเบกิสถานในรอบที่ 5</doc>
