<doc id="275031" url="https://th.wikipedia.org/wiki?curid=275031" title="สภาเบจา">สภาเบจา สภาเบจา (Beja Congress) เป็นขบวนการทางการเมืองของชนกลุ่มน้อยชาวเบจา ที่อยู่ทางตะวันออกของซูดาน ก่อตั้งเมื่อ พ.ศ. 2500 โดย Taha Osman Bileya โดยมีแนวคิดแบบเดียวกับกลุ่มปัญญาชนชาวเบจา ซูดานใต้ และซูดานตะวันตกที่เรียกร้องให้มีการปกครองในระบอบรัฐรวมโดยแบ่งเป็น 4 รัฐคือ ตะวันออก ตะวันตก เหนือและใต้ กลุ่มนี้มีอิทธิพลในซูดานตะวันออก และได้รับชัยชนะในการเลือกตั้งเมื่อ พ.ศ. 2508 – 2512 แต่หยุดกิจกรรมไปในช่วงรัฐบาลเผด็จการทหารของ Gaafar Nimeiry ในช่วงดังกล่าว สภาเบจามีสมาชิกใหม่ๆ จากกลุ่มชนทางตะวันออกมาก จนกระทั่งสิ้นสุดยุคของ Gaafar Nimeiry ใน พ.ศ. 2527 หลังการยึดอำนาจของทหารเมื่อ พ.ศ. 2532 สภาเบจาและกลุ่มการเมืองอื่นๆหันมาต่อสู้ด้วยอาวุธเพื่อจุดหมายทางการเมืองของตน สภาเบจาเริ่มต่อสู้ด้วยอาวุธเมื่อ พ.ศ. 2533 และลงนามในคำแถลงการณ์อาสมาราร่วมกับพันธมิตรประชาธิปไตยแห่งชาติใน พ.ศ. 2538 ต่อมาใน พ.ศ. 2547 สภาเบจารวมเข้ากับกลุ่มกบฏแนวร่วมตะวันออก</doc>
