<doc id="350657" url="https://th.wikipedia.org/wiki?curid=350657" title="เทศบาลนครนครสวรรค์">เทศบาลนครนครสวรรค์ เทศบาลนครนครสวรรค์ เป็นการบริหารราชการส่วนท้องถิ่นในรูปแบบเทศบาลในเขตอำเภอเมืองนครสวรรค์ จังหวัดนครสวรรค์ เดิมเป็นเทศบาลเมืองนครสวรรค์ ต่อมาได้ยกฐานะเป็นเทศบาลนครนครสวรรค์เมื่อปี พ.ศ. 2538 มีพื้นที่ครอบคลุมตำบลปากน้ำโพทั้งตำบล ตำบลนครสวรรค์ตกเฉพาะหมู่ที่ 1, 4, 5, 9 และ 10 ตำบลนครสวรรค์ออก เฉพาะหมู่ที่ 1, 4, 5, 6 และ 7 ตำบลวัดไทรย์เฉพาะหมู่ที่ 10, 11, 12 และ 13 และตำบลแควใหญ่ เฉพาะหมู่ที่ 4, 7 และ 10 มีพื้นที่รวมทั้งสิ้น 27.78 ตารางกิโลเมตร เป็นที่ตั้งของห้างร้านต่าง ๆ รวมทั้งสถานที่ราชการสำคัญหลายแห่งของจังหวัดนครสวรรค์ประวัติ ประวัติ. เทศบาลนครนครสวรรค์เดิมมีฐานะเป็นสุขาภิบาล โดยพระราชกฤษฎีกายกฐานะเป็นสุขาภิบาล พ.ศ. 2475 เรียกว่า "สุขาภิบาลเมืองนครสวรรค์" ต่อมาได้รับการยกฐานะเป็นเทศบาลเมืองนครสวรรค์ เมื่อวันที่ 10 ธันวาคม พ.ศ. 2478 มีพื้นที่ปกครองประมาณ 1.47 ตารางกิโลเมตร และได้มีพระราชกฤษฎีกาเปลี่ยนแปลงเขตปกครอง 2 ครั้ง ครั้งแรกเมื่อวันที่ 26 ธันวาคม พ.ศ. 2493 ขยายพื้นที่เป็น 8.85 ตารางกิโลเมตร ครั้งที่สองเมื่อวันที่ 21 กันยายน พ.ศ. 2522 มีพื้นที่ปกครองประมาณ 27.87 ตารางกิโลเมตร ต่อมาเมื่อวันที่ 24 กันยายน พ.ศ. 2538 ก็ได้มีพระราชกฤษฎีกายกฐานขึ้นเป็น เทศบาลนครนครสวรรค์ มีผลบังคับใช้ตั้งแต่วันที่ 25 กันยายน พ.ศ. 2538 เป็นต้นมา อาคารสำนักงานเทศบาลนครนครสวรรค์ อาคารปัจจุบันเริ่มดำเนินการก่อสร้างตั้งแต่ปลายปี พ.ศ. 2536 บนเนื้อที่เดิมบริเวณถนนอรรถกวี เชิงเขากบ โดยรื้ออาคารหลังเดิมออก กำหนดการก่อสร้างให้แล้วเสร็จภายในปี พ.ศ. 2542 เพื่อเฉลิมพระชนมพรรษา 6 รอบ ในวันที่ 5 ธันวาคม พ.ศ. 2542 โดยได้รับพระราชทานนามอาคารว่า "อาคารเฉลิมพระเกียรติ 6 รอบพระชนมพรรษา" ในการนี้เทศบาลนครนครสวรรค์ ได้รับพระราชทานจากสมเด็จพระเทพรัตนราชสุดา สยามบรมราชกุมารี เสด็จทรงเปิดอาคาร เมื่อวันที่ 14 กรกฎาคม พ.ศ. 2542ภูมิประเทศภูมิประเทศ. - ที่ตั้ง เทศบาลนครนครสวรรค์ ตั้งอยู่ที่ ถนนอรรถกวี ตำบลปากน้ำโพ อำเภอเมืองนครสวรรค์ จังหวัดนครสวรรค์ โดยอยู่บริเวณเชิงเขากบ- อาณาเขต - ทิศเหนือ จรดแนวสะพาน ข้ามแม่น้ำปิงใกล้เกาะตาเทพ องค์การบริหารส่วนตำบลบางม่วง และองค์การบริหารส่วนตำบลบึงเสนาท - ทิศใต้ จรดวัดศรีสุวรรณ ทางหลวงแผ่นดินหมายเลข 3005 (ท่าตากุ๋ย - โกรกพระ) และองค์การบริหารส่วนตำบลนครสวรรค์ออก - ทิศตะวันออก จรดทางรถไฟบริเวณสถานีรถไฟปากน้ำโพ องค์การบริหารส่วนตำบลแควใหญ่ และบึงบระเพ็ด - ทิศตะวันตก จรดสะพาน 2 เขาขาด (กม .241+650) และ องค์การบริหารส่วนตำบลหนองกรดภูมิอากาศประชากรประชากร. - อาชีพ ประชากรในเขตเทศบาลประกอบอาชีพต่าง ๆ ดังนี้- อาชีพค้าขาย: ร้อยละ 46 - อาชีพรับจ้าง: ร้อยละ 25 - อาชีพรับราชการ: ร้อยละ 11 - อาชีพบริการต่าง ๆ: ร้อยละ 18- เชื้อชาติ ประชาชนส่วนใหญ่ มีเชื้อชาติไทยคิดเป็นร้อยละ 96 รองลงมาเป็นเชื้อชาติจีนเสียส่วนใหญ่ประมาณร้อยละ 1.9 มีเชื้อชาติอื่น ๆ เพียงเล็กน้อย รวมไม่เกินร้อยละ 0.1- ศาสนา - ศาสนาพุทธ: คิดเป็นร้อยละ 99.72 - ศาสนาคริสต์: คิดเป็นร้อยละ 0.18 - ศาสนาอิสลาม: คิดเป็นร้อยละ 0.09 - ศาสนาซิกซ์และอื่น ๆ: คิดเป็นร้อยละ 0.01เศรษฐกิจ เศรษฐกิจ. ในเขตเทศบาลบริเวณใจกลางเมืองส่วนใหญ่จะเป็นศูนย์กลางพาณิชยกรรมและธุรกิจต่างๆ และพื้นที่ที่อยู่ต่อเนื่องจะเป็นบริเวณที่เป็นย่านที่อยู่อาศัยเดิมโดยมีลักษณะทางด้านเศรษฐกิจ ดังนี้- ด้านพาณิชยกรรมและบริการ - สถานีบริการน้ำมัน: 14 แห่ง - ศูนย์การค้า หรือห้างสรรพสินค้า: 10 แห่ง - ตลาดสด: 7 แห่ง- สถานประกอบเทศพาณิชย์ - สถานธนานุบาล: 3 แห่ง - โรงฆ่าสัตว์: 1 แห่ง- สถานประกอบการด้านบริการ - โรงแรม: 24 แห่ง - โรงภาพยนตร์: 2 แห่ง 9 โรง- การอุตสาหกรรม ลักษณะการประกอบอุตสาหกรรมในท้องถิ่นมี 2 ประเภท คือ อุตสาหกรรมขนาดกลางและขนาดเล็กโครงสร้างพื้นฐาน โครงสร้างพื้นฐาน. ในเขตเทศบาลนครนครสวรรค์ มีระบบสาธารณูปโภคเพื่อให้บริการแก่ประชาชน ดังนี้- การคมนาคม - ทางหลวงแผ่นดิน 4 สาย ที่สำคัญ ได้แก่- ทางหลวงแผ่นดินหมายเลข 1 (พหลโยธิน): จากกรุงเทพมหานคร ผ่านจังหวัดนครสวรรค์ ไปสิ้นสุดที่จังหวัดเชียงราย - ทางหลวงแผ่นดินหมายเลข 32 (บางปะอิน–นครสวรรค์): เป็นเส้นทางที่แยกออกจากทางหลวงแผ่นดินหมายเลข 1 เริ่มต้นจากอำเภอบางปะอิน จังหวัดพระนครศรีอยุธยา ผ่านจังหวัดนครสวรรค์ - ทางหลวงแผ่นดินหมายเลข 117 (นครสวรรค์–พิษณุโลก) - ทางหลวงแผ่นดินหมายเลข 225 (นครสวรรค์–ชัยภูมิ): เป็นเส้นทางเชื่อมระหว่างนครสวรรค์กับจังหวัดต่าง ๆ ในภาคอีสาน - ถนนภายในเขตเทศบาล: มีทั้งหมด 430 สาย ยาวประมาณ 126.475 กิโลเมตร แยกเป็น- ถนนคอนกรีตเสริมเหล็ก: จำนวน 364 สาย ความยาว 92.525 กิโลเมตร - ถนนแอสฟัลท์ติก หรือถนนลาดยาง: จำนวน 60 สาย ความยาว 31.172 กิโลเมตร - ถนนลูกรัง หรือถนนหินคลุก: จำนวน 6 สาย ความยาว 2.778 กิโลเมตร - ถนนที่มีทางระบายน้ำ: จำนวน 430 สาย ความยาว 145.930 กิโลเมตร - พื้นที่ถนนและทางเท้า: 1,517,700 ตารางเมตร - สะพานลอยคอนกรีตเสริมเหล็กข้ามถนน: 10 แห่ง - สัญญาณไฟจราจร: 14 แห่ง - ไฟฟ้าสาธารณะ: 9,361 จุด- สถานที่ออกกำลังกายและสถานที่พักผ่อนหย่อนใจ - สนามกีฬาเอนกประสงค์ จำนวน 3 แห่ง - สระว่ายน้ำ จำนวน 3 แห่ง - สวนสาธารณะ จำนวน 3 แห่ง - สนามเด็กเล่น จำนวน 27 แห่ง- การใช้บริการไฟฟ้า การบริการด้านไฟฟ้าและแสงสว่างในเขตเทศบาลเป็นของการไฟฟ้าส่วนภูมิภาค (กฟน.3) จังหวัดนครสวรรค์ ซึ่งให้บริการครอบคลุมพื้นที่ทั้งหมดในเขตเทศบาลทั้งระบบไฟฟ้าภายในอาคาร และระบบไฟส่องสว่างทางสาธารณะ ที่มีกำลังผลิตเพียงพอต่อการพัฒนาในด้านต่าง ๆ ของจังหวัดนครสวรรค์ โดยมีผู้ใช้ไฟฟ้าในเขตเทศบาลจำนวน 27,597 ราย- การใช้บริการน้ำประปา เทศบาลให้บริการประปาครอบคลุมในเขตพื้นที่ของเทศบาลนครนครสวรรค์ และมี ผู้ใช้บริการจำนวน 28,196 ครัวเรือน (มีนาคม พ.ศ. 2553) มีแหล่งน้ำดิบที่ใช้ผลิตน้ำประปา และแหล่งน้ำดิบสำรอง คือ แม่น้ำปิง และแม่น้ำยม ตามลำดับ มีกำลังการผลิต 70,800 ลูกบาศก์เมตรต่อวัน และใช้งานจริงในปัจจุบัน 58,000 ลูกบาศก์เมตรต่อวัน- การสื่อสาร - ชุมสายโทรศัพท์ในเขตเทศบาล จำนวน 10 แห่ง มีหมายเลขโทรศัพท์ที่เปิดใช้แล้ว จำนวน 19,930 เลขหมาย - ศูนย์โทรคมนาคม จำนวน 1 แห่ง - ที่ทาการไปรษณีย์ จำนวน 2 แห่ง - สถานีวิทยุกระจายเสียง จำนวน 2 แห่ง - วิทยุชุมชน จำนวน 20 แห่ง - สถานีถ่ายทอดสัญญาณโทรทัศน์ จำนวน 6 แห่ง - หนังสือพิมพ์ท้องถิ่น จำนวน 20 ฉบับ- การสาธารณสุขและสิ่งแวดล้อม - โรงพยาบาลในเขตเทศบาล มีจำนวน 6 แห่ง แยกเป็นโรงพยาบาลเอกชน จำนวน 5 แห่ง จำนวนเตียงรวม 460 เตียง และโรงพยาบาลของรัฐ จำนวน 1 แห่ง จำนวนเตียง 653 เตียง - คลินิกทันตกรรม จำนวน 25 แห่ง คลินิกเวชกรรมทั่วไป จำนวน 32 แห่ง คลินิกเฉพาะทาง จำนวน 46 แห่ง - ศูนย์สุขภาพชุมชนมีจำนวน 8 แห่ง สังกัดเทศบาลจำนวน 4 แห่ง และสังกัดกระทรวงสาธารณสุข จำนวน 5 แห่งการศึกษาการศึกษา. - โรงเรียนรัฐบาล - โรงเรียนอนุบาลนครสวรรค์ - โรงเรียนอนุบาลเมืองนครสวรรค์(เขากบ วิวรณ์สุขวิทยา) - โรงเรียนมัธยม สพฐ. - โรงเรียนนครสวรรค์ - โรงเรียนนวมินทราชูทิศ มัชฌิม - โรงเรียนบึงบอระเพ็ดวิทยา - โรงเรียนพระบางวิทยา - โรงเรียนสตรีนครสวรรค์ - โรงเรียนสวนกุหลาบวิทยาลัย (จิรประวัติ) นครสวรรค์- โรงเรียนเอกชน - โรงเรียนอนุบาลยุวพัฒน์นครสวรรค์ - โรงเรียนเซนต์โยเซฟนครสวรรค์ - โรงเรียนโพฒิสารศึกษา - โรงเรียนลาซาลโชติรวีนครสวรรค์ - โรงเรียนวิสุทธิ์ศึกษา - โรงเรียนประชานุเคราะห์ - โรงเรียนอนุชนวัฒนา - โรงเรียนมารีย์วิทยานครสวรรค์- โรงเรียนในสังกัดเทศบาลนครนครสวรรค์ - โรงเรียนเทศบาล 1 (วัดไทรใต้) - โรงเรียนเทศบาล 2 (วัดปากน้ำโพใต้) - โรงเรียนเทศบาล 3 (วัดพรหมจริยาวาส) - โรงเรียนเทศบาล 4 (วัดวรนาถบรรพต) - โรงเรียนเทศบาล 5 (วัดช่องเขาคีรีวราราม) - โรงเรียนเทศบาล 6 (วัดจอมคีรีนาคพต) - โรงเรียนเทศบาล 7 (วัดสุคตวราราม) - โรงเรียนเทศบาล 8 (วัดไทรเหนือ)- ระดับอาชีวศึกษา - วิทยาลัยเทคนิคนครสวรรค์ - วิทยาลัยอาชีวศึกษานครสวรรค์ - วิทยาลัยการอาชีพนครสวรรค์ - วิทยาลัยเกษตรและเทคโนโลยีนครสวรรค์ - วิทยาลัยเทคโนโลยีภาคเหนือ - โรงเรียนสหพานิชยการ - โรงเรียนเทคโนโลยีวิริยาลัยนครสวรรค์ - โรงเรียนพานิชยการวิริยาลัยนครสวรรค์- ระดับอุดมศึกษา - มหาวิทยาลัยราชภัฏนครสวรรค์ - มหาวิทยาลัยสุโขทัยธรรมาธิราช ศูนย์วิทยพัฒนา จังหวัดนครสวรรค์ - มหาวิทยาลัยภาคกลาง - มหาวิทยาลัยเจ้าพระยา - วิทยาลัยพยาบาลบรมราชชนนี สวรรค์ประชารักษ์ นครสวรรค์ - มหาวิทยาลัยนเรศวร ศูนย์วิทยบริการ จังหวัดนครสวรรค์ - มหาวิทยาลัยมหาจุฬาลงกรณราชวิทยาลัย วิทยาลัยสงฆ์นครสวรรค์ - มหาวิทยาลัยมหิดล วิทยาเขตนครสวรรค์สถานที่สำคัญสถานที่สำคัญ. - บึงบอระเพ็ด - วัดจอมคีรีนาคพรต - อุทยานสวรรค์ - ศาลเจ้าพ่อเทพารักษ์-เจ้าแม่ทับทิม - วัดวรนาถบรรพต - วัดนครสวรรค์ - หอวัฒนธรรมจังหวัดนครสวรรค์ - วัดคีรีวงศ์ - หอชมเมืองนครสวรรค์ - ต้นแม่น้ำเจ้าพระยา (ปากน้ำโพ)</doc>
