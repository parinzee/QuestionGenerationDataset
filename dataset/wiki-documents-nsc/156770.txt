<doc id="156770" url="https://th.wikipedia.org/wiki?curid=156770" title="จตุพล ภูอภิรมย์">จตุพล ภูอภิรมย์ จตุพล ภูอภิรมย์ ( 25 พฤศจิกายน พ.ศ. 2494 - 20 มีนาคม พ.ศ. 2524) นักแสดงชาวไทย จตุพล ภูอภิรมย์ เข้าศึกษาระดับชั้นมัธยมศึกษาที่ โรงเรียนวัดสุทธิวราราม โรงเรียนสันติราษฎร์บำรุง แล้วเดินทางไปศึกษาต่อที่ประเทศอินเดียเป็นเวลาสั้นๆ ก่อนจะกลับมาศึกษาต่อที่โรงเรียนวัดสุทธิวราราม และคณะรัฐศาสตร์ มหาวิทยาลัยรามคำแหง เข้าสู่วงการจากการเป็นนายแบบโฆษณายาสีฟันใกล้ชิด เมื่อ พ.ศ. 2518-19 และได้งานแสดงละครโทรทัศน์ทางช่อง 4 บางขุนพรหม จตุพล ภูอภิรมย์ แสดงภาพยนตร์เรื่องแรก เรื่อง ทองพูน โคกโพ ราษฎรเต็มขั้น (2520) กำกับโดยหม่อมเจ้าชาตรีเฉลิม ยุคล โดยได้แสดงบทบาทที่เดิมสรพงศ์ ชาตรี จะเป็นผู้เล่น แต่บังเอิญไม่มีคิวแสดงว่าง จากภาพยนตร์เรื่องนี้จตุพลได้รับรางวัลตุ๊กตาเงิน ในสาขานักแสดงดาวรุ่ง จตุพล ภูอภิรมย์ มีผลงานแสดงภาพยนตร์ประมาณ 25 เรื่อง ก่อนจะเสียชีวิตอย่างกะทันหันในปี พ.ศ. 2524 เนื่องจากอุบัติเหตุทางรถยนต์ โดยภาพยนตร์เรื่อง "เงาะป่า" กำกับโดย พระเจ้าวรวงศ์เธอ พระองค์เจ้าภาณุพันธุ์ยุคล และ เปี๊ยก โปสเตอร์  ได้รับรางวัลตุ๊กตาทอง สาขานักแสดงนำชายยอดเยี่ยม ประจำปี พ.ศ. 2523 แต่จตุพลไม่ได้รับรางวัล เนื่องจากเสียชีวิตเสียก่อนผลงานภาพยนตร์ผลงาน. ภาพยนตร์. - ทองพูน โคกโพ ราษฎรเต็มขั้น (2520) ...ทองพูน - ชาติผยอง (2521) - เมียหลวง (2521) ... ดร.อนิรุทธิ์ - อีหนูเขี้ยวเสน่ห์ (2521) - กัปตันเรือปู (2521) - สัญชาตญาณโหด (2522) ... ทศ - พรุ่งนี้ก็สายเกินไป (2522) - บัวแก้วบัวทอง (2523) ... เพชรดารา - ดอกโสนบานเช้า (2523) - พรุ่งนี้ฉันจะรักคุณ (2523) ... นนท์ - อารีดัง (2523) ... รองพงษ์พันธ์ เทวาพิทักษ์ - วัยสวิง (2523) ... พัลลภ มโนรส - หลวงตา (2523) ... บุญหลง - ถึงอย่างไรก็รัก (2523) ... ลอย - เงาะป่า (2523) ... ซมพลา - นักเลงตาทิพย์ (2523) ... ร.ต.อ.ไชยยันต์ - ขบวนการแก้จน (2524) - ทัดดาวบุษยา (2524) - เงินปากผี (2524) ... ภพ - รักพยาบาท (2524) - เจ้าแม่สาริกา (2524) - ยอดรักผู้กอง (2524)</doc>
