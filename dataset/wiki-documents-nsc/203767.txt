<doc id="203767" url="https://th.wikipedia.org/wiki?curid=203767" title="สเตเฟนี เมเยอร์">สเตเฟนี เมเยอร์ สเตเฟนี เมเยอร์ () นามสกุลเดิม มอร์แกน เกิดเมื่อวันที่ 24 ธันวาคม ค.ศ. 1973 ที่เมืองฮาร์ตฟอร์ต คอนเนตทิคัต เป็นนักเขียนชาวอเมริกัน เธอสำเร็จการศึกษาจากมหาวิทยาลัยบริแกมยัง ในโพรโว รัฐยูทาห์ และได้รับวุฒิปริญญาตรีในสาขาวิชาภาษาอังกฤษเมื่อปี ค.ศ. 1997 สเตเฟนี เมเยอร์เป็นเจ้าของนิยายขายดี ชุดTwilight ที่เป็นเรื่องราวความสัมพันธ์ระหว่างหญิงสาวที่ชื่อ เบลลา สวอน กับแวมไพร์ เอ็ดเวิร์ด คูลเลน หนังสือชุด Twilight มียอดขายมากกว่า 70 ล้านเล่มทั่วโลก นอกจากนี้ Twilight ยังถือเป็นผลงานที่ได้รับการแปลมาแล้วกว่า 37 ภาษาทั่วโลก และยังมีการนำมาสร้างเป็นภาพยนตร์เรื่อง แวมไพร์ ทไวไลท์ ออกฉายในสหรัฐอเมริกาเมื่อ 21 พฤศจิกายน ค.ศ. 2008 เธอยังเขียนบทประพันธ์นิยายวิทยาศาสตร์เรื่อง The Host</doc>
