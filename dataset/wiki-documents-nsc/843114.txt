<doc id="843114" url="https://th.wikipedia.org/wiki?curid=843114" title="พีรฉัตร จิตรมาส">พีรฉัตร จิตรมาส พีรฉัตร จิตรมาส หรือ เอี๊ยบ เข้าสู่วงการจากการประกวด "RS Panasonic Star Challenge 2002" และได้เข้ามาเป็นศิลปินภายใต้สังกัดอาร์เอส โปรโมชั่น เป็นนักร้องนำหญิงของวงซับเทนชั่น (Subtention) โดยมีผลงานเพลงสร้างชื่อเสียงได้แก่ เพลง ขอเป็นคนสุดท้าย และเพลง อายน้ำตาประวัติ ประวัติ. พีรฉัตร จิตรมาส (ชื่อเล่น: เอี๊ยบ) เกิดในจังหวัดอุบลราชธานี เมื่อวันที่ 3 กรกฎาคม พ.ศ. 2527 เป็นบุตรสาวคนโตในจำนวนพี่น้องทั้งหมด 3 คน ด้านการศึกษาจบการศึกษาระดับมัธยมศึกษา โรงเรียนเบ็ญจะมะมหาราช จากนั้นสำเร็จการศึกษาระดับปริญญาตรี มหาวิทยาลัยเทคโนโลยีราชมงคลกรุงเทพ เอี๊ยบเริ่มต้นจากการก่อตั้งวงดนตรีซับเทนชั่นขึ้นมาร่วมกับ เป๊ก - ทศพร บุราไกร (มือเบส), น้อย - ปรานณต สาระ (มือกีต้าร์), จิ๊บ - จารุพงศ์ กล้าแข็ง (มือคีย์บอร์ด) และ ยอด - จิรยุทธ กลีบบัว (มือกลอง) ซึ่งเอี๊ยบเป็นนักร้องนำหญิงเพียงคนเดียว หลังจากนั้นก็ได้เข้าประกวดร้องเพลงและ ได้รับรางวัลวงดนตรีดีเด่น ประเภทอุดมศึกษาจากการประกวด "RS Panasonic Star Challenge 2002" และได้เซ็นสัญญาภายใต้สังกัด เมโลดิก้า ในเครืออาร์เอส เป็นเวลา 2 ปี ในวันที่ 29 ตุลาคม พ.ศ. 2546 ได้มีการเปิดตัวอัลบั้มชุดแรกของวงซับเทนชั่นอย่างเป็นทางการต่อสื่อมวลชน ซึ่งเอี๊ยบมีหน้าที่เป็นนักร้องนำหญิง โดยมีเพลงเปิดตัวคือเพลง "ขอเป็นคนสุดท้าย" ซึ่งเป็นเพลงที่สร้างชื่อเสียงให้กับวงในระยะเวลานั้น ภายหลังหมดสัญญากับทางค่ายอาร์เอสแล้ว เอี๊ยบตัดสินใจเข้าประกวดรายการ เดอะสตาร์ ค้นฟ้าคว้าดาว ปี 5 โดยเป็นตัวแทนภาคอีสาน แต่ไม่ติด1ใน8ในเวทีเดอะสตาร์ นอกจากนี้ยังผลงานการคอรัสให้กับเวที AF และออกซิงเกิ้ลบ้างประปราย และประกวดรายการ "Stage Fighter ไมค์หมู่ สู้ฟัด" อีกด้วย ปัจจุบันยังคงเห็นเธอในรายการที่เธออกมารับเชิญบ้าง เช่นรายการ Stage Fighter และรายการ I can see your voice Thailand เป็นต้น อาชีพหลักของเธอคือเป็น แอร์โฮสเตสสายการบินนกแอร์ผลงานอัลบั้มผลงาน. อัลบั้ม. - อัลบั้ม "Subtention" (วางแผง พ.ศ. 2546) - อัลบั้ม "สามเหลี่ยมมรกต" (พ.ศ. 254x) - อัลบั้ม "Vintage Love ตอน รักนี้ไม่มีลืม" ขับร้องเพลง โกหกหน้าตาย, คัดค้าน, ใจคนคอย (วางแผง พ.ศ. 2556) - อัลบั้ม "Vintage Love ตอน รักฝังใจ" ขับร้องเพลง เลือกใครข้างหนึ่ง, แรงรัก (วางแผง พ.ศ. 2556)เพลงประกอบละครเพลงประกอบละคร. - ร้องเพลงประกอบละครเรื่อง หน้ากากขนนก ชื่อเพลง "อายน้ำตา" (พ.ศ. 2547) - ร้องเพลงประกอบละครเรื่อง คู่กรรม ชื่อเพลง "คู่กรรม" คู่กับ สบชัย ไกรยูรเสน (พ.ศ. 2547) - ร้องเพลงประกอบละครเรื่อง คู่กรรม ชื่อเพลง "ไม่ห่างกัน" คู่กับ สบชัย ไกรยูรเสน (พ.ศ. 2547) - ร้องเพลงประกอบละครเรื่อง คู่กรรม ชื่อเพลง "อยากรู้ความจริง" คู่กับ ทัช ณ ตะกั่วทุ่ง (พ.ศ. 2547)ผลงานอื่นผลงานอื่น. - ขับร้องเพลง "ราชภัฏผูกพัน" (พ.ศ. 2555) - คอรัสให้กับเวทีการประกวด AF - ประกวดรายการ "Stage Fighter ไมค์หมู่ สู้ฟัด" (พ.ศ. 2559)</doc>
