<doc id="521969" url="https://th.wikipedia.org/wiki?curid=521969" title="ซูซูกิ คิซาชิ">ซูซูกิ คิซาชิ ซูซูกิ คิซาชิ () เป็นรถยนต์นั่งขนาดกลาง (Mid-Size Car) ที่ผลิตโดยซูซูกิ เมื่อปี พ.ศ. 2552 ซูซูกิ คิซาชิ เป็นรถยนต์นั่งขนาดกลางรุ่นแรกของซูซูกิที่ซูซูกิพัฒนาด้วยตนเอง เนื่องจากในช่วงก่อนหน้านั้น ซูซูกิ มีรถขนาดกลางอยู่แล้วรุ่นหนึ่ง คือ ซูซูกิ เวโรน่า () ซึ่งเป็นรถที่แลกเปลี่ยนกับแดวู มอเตอร์สผลิตในช่วงปี พ.ศ. 2547-2549 ในตลาดอเมริกา ซึ่งไม่ประสบความสำเร็จเท่าที่ควร แต่เนื่องจากในขณะนั้นซูซูกิต้องการขยายไลน์รถยนต์เพิ่มให้ครบทุกความต้องการ ซึ่งเป็นความหวังของซูซูกิ มอเตอร์เช่นกัน ซูซูกิ คิซาชิ เป็นรถยนต์ที่มีชื่อแปลเป็นภาษาไทยได้ว่า โหมโรง เช่นเดียวกับคำว่า Prelude ซึ่งเป็นชื่อรถสปอร์ตรุ่นหนึ่งของฮอนด้า มีฐานการประกอบอยู่ที่ชิซุโอะกะ ประเทศญี่ปุ่น เริ่มจำหน่ายครั้งแรกในสหรัฐอเมริกาวันที่ 30 กรกฎาคม พ.ศ. 2552 และหยุดการจำหน่ายในเดือนพฤศจิกายน พ.ศ. 2555 เริ่มจำหน่ายในญี่ปุ่นวันที่ 21 ตุลาคม พ.ศ. 2552 เริ่มจำหน่ายในอเมริกาเหนือวันที่ 1 ธันวาคม พ.ศ. 2552 เริ่มจำหน่ายในออสเตรเลียและนิวซีแลนด์วันที่ 11 พฤษภาคม พ.ศ. 2553 และครั้งล่าสุดมีจำหน่ายที่อินเดีย วันที่ 2 กุมภาพันธ์ พ.ศ. 2554 โดยเป้าหมายคือการเป็นรถส่งสารแบรนด์ Suzuki DNA ให้แข็งแกร่งมากขึ้นพร้อมแข่งขันกับคู่แข่งซึ่งเป็นรถที่มีคุณภาพ มีรางวัลรับประกันได้ และขยายไลน์สินค้าให้ครอบคลุมทุกความต้องการนอกเหนือจากรถยนต์นั่งขนาดเล็ก รถจักรยานยนต์ และรถเอนกประสงค์ ซูซูกิ คิซาชิมีตัวถัง 1 แบบคือ ซีดาน 4 ประตู วางเครื่องยนต์อยู่ด้านหน้า มีระบบขับเคลื่อนล้อหน้าและระบบขับเคลื่อนสี่ล้อ ใช้เครื่องยนต์เบนซิน 2.4 ลิตร พร้อมกับเกียร์ธรรมดา 6 สปีด และเกียร์อัตโนมัติแบบ CVT มีระยะฐานล้อ 2,700 มม. ความยาว 4,650 มม. ความกว้าง 1,820 มม. และความสูง 1,480 มม.</doc>
