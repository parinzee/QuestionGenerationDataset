<doc id="260250" url="https://th.wikipedia.org/wiki?curid=260250" title="ดัชชีลุกกา">ดัชชีลุกกา ดัชชีลุกกา () เป็นดัชชีที่ตั้งอยู่ตอนกลางคาบสมุทรอิตาลีที่ปกครองโดยดยุกแห่งลุกกา ดัชชีลุกกาก่อตั้งขึ้นในปี ค.ศ. 1815 จากข้อตกลงในการประชุมใหญ่แห่งเวียนนาจากสาธารณรัฐลุกกา และราชรัฐลุกกาที่ปกครองโดยอีไลซา โบนาปาร์ต สาเหตุของการก่อตั้งก็เพื่อเป็นการตอบแทนการสูญเสียดัชชีปาร์มาของราชวงศ์บูร์บง-ปาร์มาที่ถูกยกให้แก่มารี หลุยส์แห่งออสเตรีย หลังจากการก่อตั้งแล้วในปี ค.ศ. 1817 มาเรีย ลุยซาแห่งสเปนอดีตพระราชินีแห่งอีทรูเรียก็มาปกครองดัชชีลุกกา มาเรีย หลุยซาเป็นพระราชมารดาของชาร์ลส์ หลุยส์ ทายาทของราชวงศ์บูร์บง-ปาร์มาของปาร์มา ซึ่งตรงกับสนธิสัญญาปารีส (ค.ศ. 1817) ที่ระบุถึงอำนาจของมาเรีย ลุยซาในการปกครองลุกกา และฐานะของชาร์ลส์ หลุยส์ในการเป็นทายาทของปาร์มาต่อจากมารี หลุยส์ หลังจากมาเรีย ลุยซาเสียชีวิตในปี ค.ศ. 1824 แล้วชาร์ลส์ หลุยส์ก็ครองลุกกา ในฐานะดยุกชาร์ลส์ที่ 1 แห่งลุกกาสืบต่อมาจนกระทั่งชาร์ลส์ หลุยส์ไปเป็นดยุกแห่งปาร์มาหลังจากการเสียชีวิตของมารี หลุยส์ ดัชเชสแห่งปาร์มา ดัชชีลุกกาจึงถูกผนวกเข้ากับแกรนด์ดัชชีทัสกานีในปี ค.ศ. 1847</doc>
