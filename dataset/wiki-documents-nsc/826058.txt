<doc id="826058" url="https://th.wikipedia.org/wiki?curid=826058" title="จักรพรรดิโคนิง">จักรพรรดิโคนิง จักรพรรดิโคนิง ( , ) จักรพรรดิองค์ที่ 49 แห่งราชวงศ์ญี่ปุ่นตามที่ได้จัดเรียงไว้ใน รายพระนามจักรพรรดิญี่ปุ่น พระองค์ครองสิริราชสมบัติระหว่าง ค.ศ. 770 – 781 เดิมทีจักรพรรดิโคนิงหรือเจ้าชายชิระกะเบะมิได้อยู่ในสายที่จะสืบราชบัลลังก์เนื่องจากสายราชสกุลที่ปกครองราชสำนักอยู่ในขณะนั้นสืบเชื้อสายจาก จักรพรรดิเท็มมุ จักรพรรดิองค์ที่ 40 ขณะที่จักรพรรดิโคนิงนั้นสืบเชื้อสายจาก จักรพรรดิเท็นจิ จักรพรรดิองค์ที่ 38 แต่แล้วก่อนที่ จักรพรรดินีโชโตะกุ จากสายราชสกุลของจักรพรรดิเท็มมุจะสวรรคตได้สถาปนาเจ้าชายชิระกะเบะพระชนมายุ 60 พรรษาขึ้นเป็นรัชทายาทและผู้สืบราชบัลลังก์เมื่อจักรพรรดินีโชโตะกุเสด็จสวรรคตในวันที่ 28 สิงหาคม ค.ศ. 770 ทำให้สายราชสกุลของจักรพรรดิเท็มมุสิ้นสุดลง เจ้าชายชิระกะเบะเสด็จขึ้นสืบราชบัลลังก์เป็น จักรพรรดิโคนิง ในวันเดียวกันและได้มีพิธีราชาภิเษกเมื่อวันที่ 23 ตุลาคม ค.ศ. 770 และในวันนั้นได้มีการเปลี่ยนปีรัชศกเป็นปี โฮกิ ในวันที่ 29 มกราคม ค.ศ. 773 จักรพรรดิโคนิงได้สถาปนาเจ้าชายยะมะเบะพระราชโอรสองค์ใหญ่ขึ้นเป็นรัชทายาทแทนเจ้าชายโอะซะเบะที่ถูกปลด จักรพรรดิโคนิงได้สละราชบัลลังก์ให้กับเจ้าชายยะมะเบะขึ้นสืบราชบัลลังก์เป็น จักรพรรดิคัมมุ เมื่อวันที่ 30 เมษายน ค.ศ. 781 หลังจากครองสิริราชสมบัติได้ 10 ปีก่อนจะสวรรคตเมื่อวันที่ 11 มกราคม ค.ศ. 782 ขณะพระชนมายุได้ 72 พรรษาแผนผัง</doc>
