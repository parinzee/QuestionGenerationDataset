<doc id="924775" url="https://th.wikipedia.org/wiki?curid=924775" title="แยกเฉลิมบุรี">แยกเฉลิมบุรี แยกเฉลิมบุรี () เป็นสี่แยกหนึ่งในพื้นที่แขวงสัมพันธวงศ์ เขตสัมพันธวงศ์ กรุงเทพมหานคร เป็นจุดตัดของถนนเยาวราชกับถนนทรงสวัสดิ์ ชื่อ "เฉลิมบุรี" นั้นมาจากในอดีต ที่นี่ทางด้านถนนทรงสวัสดิ์ฝั่งที่มุ่งหน้าไปทางแยกหมอมี หรือสามแยก เคยเป็นที่ตั้งของโรงภาพยนตร์เฉลิมบุรี หรือก่อนหน้านั้นคือ โรงภาพยนตร์สิงคโปร์ และได้รื้อถออนออก และสร้างใหม่ในชื่อ เฉลิมบุรี ในวาระฉลองกรุงรัตนโกสินทร์ครบ 150 ปี ในปี พ.ศ. 2475 พร้อมกับศาลาเฉลิมกรุง ซึ่งปัจจุบันโรงภาพยนตร์เฉลิมบุรีได้เลิกกิจการไปนานแล้ว สถานที่ตั้งของโรงภาพยนต์ได้กลายเป็นที่จอดรถยนต์ แยกเฉลิมบุรี ถือได้ว่าเป็นทางแยกแรกของถนนเยาวราช ที่มีจุดเริ่มต้นที่วงเวียนโอเดียน ปัจจุบันตรงบริเวณทางแยกเป็นที่ตั้งของร้านอาหารมากมาย เช่น ภัตตาคารอาหารจีน, ห่านและเป็ดพะโล้, หมูสะเต๊ะ ตลอดจนหูฉลาม รวมถึงปาท่องโก๋ที่ได้รับการแนะนำบีบกูร์ม็องจากมิชลินไกด์ และในช่วงเวลาเย็นจนถึงค่ำ มีรถเข็นขายยำของชาวฝรั่งเศสอีกด้วย</doc>
