<doc id="701441" url="https://th.wikipedia.org/wiki?curid=701441" title="เดลีย์ บลินด์">เดลีย์ บลินด์ เดลีย์ บลินด์ (; เกิดเมื่อวันที่ 9 มีนาคม ค.ศ. 1990) นักฟุตบอลชาวดัตช์ ปัจจุบันเล่นกับแมนเชสเตอร์ยูไนเต็ดในตำแหน่งแบ็กซ้ายและกองกลางตัวรับ เป็นบุตรชายของแดนนี บลินด์ อดีตกองหลังของอายักซ์ ซึ่งต่อมาได้เป็นหัวหน้าผู้ฝึกสอนและผู้จัดการทีมชาติเนเธอร์แลนด์ บลินด์เริ่มต้นจากเป็นผู้เล่นชุดเยาวชนของอัมสเตอร์ดัมสเคอเอฟเซ ก่อนย้ายไปที่อายักซ์และเริ่มเส้นทางนักฟุตบอลอาชีพที่นั่น โดยส่วนใหญ่ที่ลงเล่นให้ทีมเขาจะได้ลงเล่นในตำแหน่งกองหลังตัวที่ 3 หรือ ตำแหน่งหมายเล่ข 6 เป็นประจำ โดยในปี ค.ศ. 2010 บลินด์ถูกยืมตัวไปที่โกรนิงเงินในเมืองโกรนิงเงิน ประเทศเนเธอร์แลนด์ เป็นเวลา 1 ปี ในปี ค.ศ. 2013 บลินด์ได้เล่นทีมชาติชุดใหญ่และพาทีมชาติเนเธอร์แลนด์คว้าอันดับ 3 ในฟุตบอลโลก 2014 หลังจากนั้นในเดือนกันยายน ค.ศ. 2014 แมนเชสเตอร์ยูไนเต็ดก็ซื้อตัวไปในราคา 13.8 ล้านปอนด์</doc>
