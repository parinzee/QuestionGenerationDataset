<doc id="360478" url="https://th.wikipedia.org/wiki?curid=360478" title="อรอนงค์ กาญจนชูศักดิ์">อรอนงค์ กาญจนชูศักดิ์ นางสาวอรอนงค์ กาญจนชูศักดิ์ อดีตสมาชิกสภาผู้แทนราษฎร กรุงเทพมหานคร สังกัดพรรคประชาธิปัตย์ประวัติ ประวัติ. อรอนงค์ กาญจนชูศักดิ์ เกิดเมื่อวันที่ 9 พฤศจิกายน พ.ศ. 2505 เป็นบุตรคนที่ 4 ของนายวินัย กาญจนชูศักดิ์ กับ นางเสาวณี กาญจนชูศักดิ์ โดยในบรรดาพี่น้องทั้ง 5 คน มี พินิจ กาญจนชูศักดิ์ เป็นพี่ชายคนโต และได้แนะนำให้นางสาวอรอนงค์ เข้าสู่แวดวงการเมือง ด้วยการเริ่มต้นจากการลงสมัครรับเลือกตั้งเป็น สมาชิกสภาเขตสัมพันธวงศ์ ก่อนที่จะได้รับการเลือกตั้งเป็นสมาชิกสภากรุงเทพมหานครในสมัยต่อมาและ เป็นสมาชิกสภาผู้แทนราษฎร กรุงเทพมหานครการศึกษา การศึกษา. อรอนงค์ กาญจนชูศักดิ์ จบการศึกษาชั้นมัธยมศึกษา จากโรงเรียนอัสสัมชัญคอนแวนต์ ระดับปริญญาตรี นิเทศศาสตร์ มหาวิทยาลัยกรุงเทพ และปริญญาโท ด้านรัฐประศาสนศาสตร์ กับปริญญาโท ด้านบริหารธุรกิจ จากมหาวิทยาลัยรามคำแหงประสบการณ์ทางการเมือง ประสบการณ์ทางการเมือง. ในการเลือกตั้งสมาชิกสภาผู้แทนราษฎรในประเทศไทย พ.ศ. 2550 ได้รับการเลือกตั้งเป็น สมาชิกสภาผู้แทนราษฎร กรุงเทพมหานคร เขต 1 (เขตดุสิต เขตพระนคร เขตป้อมปราบศัตรูพ่าย เขตสัมพันธวงศ์ เขตบางรัก เขตปทุมวัน เขตราชเทวี) โดยสวมเสื้อเบอร์ 5 สังกัด พรรคประชาธิปัตย์ ชนะไปด้วยคะแนน 101,135 คะแนน จากทั้งหมด 538 หน่วย ในหน่วยเลือกตั้งเขต 1 ร่วมกันกับ หม่อมหลวงอภิมงคล โสณกุล เบอร์ 4 ที่ได้ 105,166 คะแนน และ นางเจิมมาศ จึงเลิศศิริ เบอร์ 6 ที่ได้ 99,078 คะแนน ถือเป็นการชนะแบบยกทีม ในการเลือกตั้ง พ.ศ. 2554 ไดมีปัญหาในการจัดตัวผู้สมัครสมาชิกสภาผู้แทนราษฎร แบบแบ่งเขตในกรุงเทพมหานคร ซึ่งพื้นที่ของนางสาวอรอนงค์ ทับซ้อนกับหม่อมหลวงอภิมงคล โสณกุล แต่ในที่สุดพรรคประชาธิปัตย์ก็ได้มีมติส่งนางสาวอรอนงค์ ลงสมัครในพื้นที่เดิม และได้รับเลือกตั้งเป็นสมาชิกสภาผู้แทนราษฎร กรุงเทพมหานคร เขต 2 ในที่สุด ด้านประสบการณ์ทางการเมืองมีดังนี้- คณะกรรมการประสานงานและติดตามนโยบายของผู้ว่าราชการกรุงเทพมหานคร (นายอภิรักษ์ โกษะโยธิน) - สมาชิกสภากรุงเทพมหานคร เขตปทุมวัน พรรคประชาธิปัตย์ 2 สมัย (พ.ศ. 2544 - 2549) - โฆษกสภากรุงเทพมหานคร - คณะกรรมการสาธารณสุข สวัสดิการสังคม สภากรุงเทพมหานคร - คณะกรรมการรักษาความสะอาดและสิ่งแวดล้อม สภากรุงเทพมหานคร - คณะกรรมการกิจการสภา สภากรุงเทพมหานคร - รองประธานคณะอนุกรรมการพิจารณางบประมาณเขตปทุมวัน สัมพันธวงศ์ วัฒนา คลองเตย (งบประมาณรายจ่ายประจำปี พ.ศ. 2545) - รองประธานคณะอนุกรรมการพิจารณางบประมาณเขตปทุมวัน สัมพันธวงศ์ วัฒนา คลองเตย (งบประมาณรายจ่ายประจำปี พ.ศ. 2547) - รองประธานคณะอนุกรรมการพิจารณางบประมาณเขตราชเทวี ปทุมวัน บางซื่อ ห้วยขวาง (งบประมาณรายจ่ายประจำปี พ.ศ. 2548) - คณะอนุกรรมการพิจารณางบประมาณเขตบางรัก ปทุมวัน ยานนาวา วัฒนา(งบประมาณรายจ่ายประจำปี พ.ศ. 2549) - สมาชิกสภาเขต เขตสัมพันธวงศ์ พรรคประชาธิปัตย์ (พ.ศ. 2541-2543) - ที่ปรึกษาประธานรัฐสภา (ศาสตราจารย์มารุต บุนนาค)ประสบการณ์ทางสังคมประสบการณ์ทางสังคม. - กรรมการชมรมเรารักกรุงเทพฯ เรารักสวนลุม - อดีตกรรมการการศึกษาโรงเรียนเตรียมอุดมศึกษา - อดีตกรรมการสมาคมศิษย์เก่าโรงเรียนอัสสัมชัญคอนแวนต์ - ประธานกรรมการการศึกษาโรงเรียนปลูกจิต เขตปทุมวัน - อดีตที่ปรึกษาโครงการโรงเรียนส่งเสริมสุขภาพ - อดีตที่ปรึกษาคณะกรรมการตรวจสอบและติดตามการบริหารงานตำรวจ สถานีตำรวจนครบาลปทุมวันและสถานีตำรวจนครบาลลุมพินี - อดีตที่ปรึกษาโครงการมหกรรมขลุ่ยไทย เขตปทุมวัน - ประธาน อปพร. เขตปทุมวันเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.)</doc>
