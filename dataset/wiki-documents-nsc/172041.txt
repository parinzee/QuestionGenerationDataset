<doc id="172041" url="https://th.wikipedia.org/wiki?curid=172041" title="เทศบาลตำบลบ้านกลาง (จังหวัดลำพูน)">เทศบาลตำบลบ้านกลาง (จังหวัดลำพูน) เทศบาลตำบลบ้านกลาง เป็นองค์กรปกครองส่วนท้องถิ่นประเภทเทศบาลตำบล โดยมีพื้นที่รับผิดชอบประมาณ 18 ตารางกิโลเมตร เทศบาลตำบลบ้านกลางเป็นหน่วยงานที่รับผิดชอบพื้นที่ของนิคมอุตสาหกรรมภาคเหนือ ประมาณร้อยละ 80 ของพื้นที่ทั้งหมดและพื้นที่บางส่วนของนิคมอุตสาหกรรมลำพูน มีบริษัท ห้าง ร้าน และโรงงานอุตสาหกรรมทั้งหมดกว่า 300 แห่ง ทั้งในและนอกเขตนิคมอุตสาหกรรมภาคเหนือและพื้นที่บางส่วนของนิคมอุตสาหกรรมลำพูน เทศบาลตำบลบ้านกลางเป็นองค์การปกครองส่วนท้องถิ่นที่จัดเก็บภาษีได้มากที่สุดในจังหวัดลำพูน และได้รับรางวัลความพยายามในการจัดเก็บรายได้ พ.ศ. 2551ประวัติ ประวัติ. ในอดีต หัวเมืองเล็กๆ บริเวณที่ราบลุ่มแม่น้ำกวง ด้านทิศตะวันออกเฉียงเหนือ ของอำเภอเมืองลำพูน จังหวัดลำพูน ซึ่งเคยเป็นแหล่งพื้นที่เกษตรกรรม ที่ ดึงดูดประชาชนจากถิ่นอื่นเข้ามา ค้าขาย และแลกเปลี่ยนสินค้า จนกระทั่งกลายเป็นศูนย์กลางของเดินทาง และเป็นจุดเชื่อมการติดต่อระหว่างหมู่บ้าน และตัวเมือง ด้วยเหตุนี้ชุมชนดังกล่าว จึงถูกขนานนามว่า “บ้านกลาง” ตำบลบ้านกลางในปัจจุบัน มีพื้นที่ทั้งหมดประมาณ 18 ตารางกิโลเมตร อยู่ห่างจากอำเภอเมืองลำพูน ประมาณ 10 กิโลเมตรลักษณะที่ตั้งลักษณะที่ตั้ง. - ทิศเหนือ ติดต่อกับเทศบาลตำบลมะเขือแจ้ อำเภอเมืองลำพูน จังหวัดลำพูน - ทิศใต้ ติดต่อกับเทศบาลตำบลป่าสักและเทศบาลตำบลศรีบัวบาน อำเภอเมืองลำพูน จังหวัดลำพูน - ทิศตะวันออก ติดต่อกับเทศบาลตำบลศรีบัวบาน อำเภอเมืองลำพูน จังหวัดลำพูน - ทิศตะวันตก ติดต่อกับเทศบาลตำบลเหมืองง่าและเทศบาลตำบลเวียงยอง อำเภอเมืองลำพูน จังหวัดลำพูนเขตการปกครอง เขตการปกครอง. ประกอบด้วย 1 ตำบล คือ ตำบลบ้านกลาง ภายในเทศบาลตำบลบ้านกลางแบ่งเป็น 12 หมู่บ้าน ได้แก่1. บ้านพญาผาบ 2. บ้านท่าล้อ-ศรีคำ 3. บ้านขี้เหล็ก 4. บ้านสันป่าฝ้าย 5. บ้านศรีชุม 6. บ้านสิงห์เคิ่ง 7. บ้านร่องส้าว 8. บ้านแม่ยาก 9. บ้านกลาง 10. บ้านประตูโขง 11. บ้านหอชัย 12. บ้านแจ่มพัฒนาประชากร ประชากร. จำนวนประชาชนในเขตเทศบาลตำบลบ้านกลาง พ.ศ. 2559 มีจำนวน 10,725 คน แยกเป็นชาย 4,988 คน หญิง 5,737 คน ความหนาแน่นของประชากร 595.8 คนต่อตารางกิโลเมตร ในเขตเทศบาลตำบลบ้านกลางมีประชากรต่างถิ่นเข้ามาอาศัยอยู่เป็นจำนวนมาก ส่วนใหญ่เป็นพนักงานในโรงงานอุตสาหกรรมต่างๆ รวมทั้งหมดกว่า1แสนคนการคมนาคมการคมนาคม. - ทางบก รถโดยสารปรับอากาศสายเชียงใหม่ทุกเที่ยวจอดที่จังหวัดลำพูน สามารถเดินทางได้จากรถโดยสารปรับอากาศสาย กรุงเทพ-เชียงใหม่, กรุงเทพ-ลำพูน, นครราชสีมา-เชียงใหม่, อุบลราชธานี-เชียงใหม่, ขอนแก่น-เชียงใหม่, เชียงใหม่-พัทยา-ระยอง, อุดรธานี-เชียงใหม่, เชียงใหม่-ลำพูน, เชียงใหม่-ลำปาง-เชียงราย ฯลฯ โดยรถจะเข้าเทียบท่าที่จุดจอดดอยติและสถานีขนส่งผู้โดยสารจังหวัดลำพูน หรือเดินทางจากรถโดยสารระยะสั้นสาย ลำพูน-บ้านธิ, เชียงใหม่-ลำพูน ฯลฯ - ทางอากาศ สามารถเดินทางมาลงที่ท่าอากาศยานนานาชาติเชียงใหม่ได้ ที่ท่าอากาศยานนานาชาติเชียงใหม่มีรถโดยสารปรับอากาศเข้ามาลำพูน และมีรถแท็กซี่ให้บริการอยู่ - ทางรถไฟ รถไฟสายเหนือทุกขบวนจอดที่สถานีรถไฟลำพูน สามารถนั่งรถไฟมาลงที่สถานีรถไฟลำพูนได้ ซึ่งอยู่ไม่ไกลจากตำบลบ้านกลางหน่วยงานต่างๆในสังกัดเทศบาลตำบลบ้านกลางหน่วยงานต่างๆในสังกัดเทศบาลตำบลบ้านกลาง. - หน่วยกู้ชีพ เทศบาลตำบลบ้านกลาง - สถานีดับเพลิง เทศบาลตำบลบ้านกลาง - สำนักปลัดเทศบาล - กองวิชาการและแผนงาน - กองสาธารณสุขและสิ่งแวดล้อม - กองคลัง - กองช่าง - กองสวัสดิการสังคม - กองการศึกษาการศึกษาการศึกษา. - สถานศึกษาในเขตเทศบาลตำบลบ้านกลาง มีดังนี้- โรงเรียนวัดขี้เหล็ก - โรงเรียนบ้านประตูโขง - สถานศึกษาในสังกัดสำนักงานคณะกรรมการการอาชีวศึกษา- วิทยาลัยการอาชีพป่าซาง สาขาลำพูน - สถานศึกษาเอกชน- โรงเรียนธนรัตน์วิทยา - สถานศึกษาในสังกัดเทศบาลตำบลบ้านกลาง- โรงเรียนเทศบาล ๑ บ้านกลาง - ศูนย์พัฒนาเด็กเล็กเทศบาลตำบลบ้านกลาง</doc>
