<doc id="84737" url="https://th.wikipedia.org/wiki?curid=84737" title="ซิติเซนเคน">ซิติเซนเคน ซิติเซน เคน () เป็นภาพยนตร์แนวดรามาผสมกับแนวลึกลับที่ฉายในปีค.ศ. 1941 จัดจำหน่ายโดยบริษัท RKO Pictures กำกับและแสดงนำโดย ออร์สัน เวลส์ เป็นภาพยนตร์เรื่องแรกของเขา เนื้อเรื่องภายในหนังเกี่ยวกับชีวิตของ ชาร์ล ฟอสเตอร์ เคน นักธุรกิจที่ร่ำรวยที่สุดคนหนึ่ง ซึ่งมีอิทธิพลอย่างมากในอุตสาหกรรมสื่อมวลชน และทำทุกๆอย่างเพื่อกุมอำนาจด้านสื่อเอาไว้ให้อยู่หมัดไม่ว่าจะใช้เล่ห์กลยังไงก็ตาม ก่อนที่เคนจะตายในคฤหาสน์ใหญ่โตมโฬหารอันสุดแสนลึกลับ ได้เอ่ยประโยคหนึ่งก่อนตายว่า "โรสบัด" (Rosebud) ประโยคนี้เองที่ทำให้นักข่าวธรรมดาคนหนึ่งชื่อ เยเดดิอาห์ เลแลนด์ (โจเซฟ ค็อทเทน) แลแลนด์เกิดความสงสัยและติดต่อสอบถามทุกๆคนที่เคยร่วมงานหรือได้สนทนากับเคน ตัวหนังตั้งคำถามไว้ว่าเลแลนด์ จะทราบไหมว่าสิ่งที่เคนต้องการจะบอกต่อคนอื่นๆคืออะไรกันแน่ ในปี ค.ศ. 1998 American Film Institute ได้จัดให้ Citizen Kane เป็นภาพยนตร์อันดับ 1 ของ AFI's 100 Years... 100 Movies ถูกจัดเป็นภาพยนตร์ยอดเยี่ยมอันดับต้นๆของนักวิจารณ์ชื่อดังหลายคน และได้รับรางวัลออสการ์ สาขาบทภาพยนตร์ดั้งเดิมยอดเยี่ยม ในงานประกาศผลรางวัลออสการ์ ครั้งที่ 14</doc>
