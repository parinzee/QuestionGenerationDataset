<doc id="3130" url="https://th.wikipedia.org/wiki?curid=3130" title="ซัปโปโระ">ซัปโปโระ ซัปโปโระ (; ไอนุ: サッ ・ポロ ・ペッ ซัตโปโรเพต) เป็นศูนย์กลางของกิ่งจังหวัดอิชิกะริ ในจังหวัดฮกไกโด ประเทศญี่ปุ่น เป็นศูนย์กลางความเจริญของเกาะ และใหญ่เป็นอันดับ 5 ของประเทศ และเป็นหนึ่งในเมืองใหม่ที่สุดในญี่ปุ่น มีประชากรประมาณ 2 ล้านคน แต่เมื่อปี ค.ศ. 1857 (พ.ศ. 2400) มีประชากรยุคบุกเบิกเพียง 7 คน ในช่วงต้นของยุคเมจิ ขณะนั้นเพิ่งเริ่มก่อตั้งเขตการปกครองฮกไกโด และซัปโปโระถูกเลือกเป็นศูนย์กลางการจัดการและพัฒนา ตามคำแนะนำของผู้เชี่ยวชาญจากสหรัฐอเมริกา ทำให้ซัปโปโระถูกสร้างขึ้นบนพื้นฐานแบบอเมริกาเหนือ จึงมีการสร้างระบบถนนแบบสี่เหลี่ยมผืนผ้า ซัปโปโระเคยเป็นสถานที่จัดการแข่งขัน โอลิมปิกฤดูหนาว 1972 โดยในปัจจุบันมีชื่อเสียงเป็นเมืองท่องเที่ยว ร้านบะหมี่ญี่ปุ่นหรือราเม็ง โรงเบียร์ซัปโปโระ และเทศกาลหิมะซัปโปโระที่จัดขึ้นทุกปีราวเดือนกุมภาพันธ์ สถานที่ท่องเที่ยวทางธรรมชาติของซัปโปโระ คือภูเขา โมะอิวะ เป็นยอดเขาสูง 531 เมตร ที่เป็นจุดชมวิวของเมือง ที่เดินป่า ดูนก และลานสกี (Ski Jo)ในฤดูหนาวประวัติศาสตร์ ประวัติศาสตร์. ก่อนที่จะเป็นเขตการปกครอง พื้นที่บริเวณซัปโปโระในขณะนั้นถูกเรียกว่า ที่ราบอิชิกะริ เป็นถิ่นที่อยู่อาศัยของชนพื้นเมืองในละแวกนั้น ที่เรียกว่า ชาวไอนุ จนกระทั่งปี ค.ศ. 1866 ในตอนปลายของยุคเอะโดะ ก็ได้มีการขุดคลองผ่านพื้นที่นี้ ซึ่งเป็นการเกื้อหนุนให้มีผู้คนเข้ามาตั้งถิ่นฐานในละแวกนี้มากขึ้น จนกลายเป็น หมู่บ้านซัปโปโระ ซึ่งชื่อซัปโปโระนั้น มาจากภาษาไอนุ ที่ว่า ซัต-โปโร-เพ็ต (ไอนุ: サッ ・ポロ ・ペッ) ซึ่งมีความหมายว่า "แห้ง" หรือ "แม่น้ำสายใหญ่" ค.ศ. 1868 เป็นปีที่ได้ยอมรับอย่างเป็นทางการ ว่าเป็นปีที่กำเนิดซัปโปโระอย่างแท้จริง รัฐบาลสมเด็จพระจักรพรรดิเมจิได้ข้อสรุปว่า ศูนย์อำนวยการบริหารที่มีอยู่ของฮอกไกโด ซึ่งในขณะนั้นคือ เมืองท่า ฮาโกดาเตะ อยู่ในที่ตั้งที่ไม่เหมาะสมต่อการป้องกันประเทศและการพัฒนาของเกาะ เป็นผลให้ที่ราบอิชิกะริถูกกำหนดให้เป็นศูนย์กลางของการบริหารเกาะฮกไกโด ระหว่าง ค.ศ. 1870 - 1871 คุโรดะ คิโยตากะ รองประธานสำนักงานคณะกรรมการกำกับการพัฒนาฮกไกโด ได้เข้าหารัฐบาลสหรัฐอเมริกา ในการขอความช่วยเหลือด้านการพัฒนาดินแดน เป็นผลให้ ฮอเรซ แคปรอน รัฐมนตรีเกษตรกรรมแห่งสหรัฐอเมริกา ภายใต้ประธานาธิบดี ยูลิสซิส เอส. แกรนท์ ได้ถูกว่าจ้างโดยรัฐบาลญี่ปุ่น ให้ดำรงตำแหน่ง ที่ปรึกษาพิเศษคณะกรรมการพัฒนาฯ การก่อสร้างเมืองได้เริ่มขึ้น บริเวณรอบๆสวนสาธารณะโอโดริ ซึ่งปัจจุบันยังคงเป็นพื้นๆที่สีเขียวที่อยู่ใจกลางเมืองที่เจริญเติบโต โดยผังเมืองนั้น จะเป็นตารางสี่เหลี่ยมตามรูปแบบของอเมริกัน การขยายตัวต่อเนื่องของชาวญี่ปุ่นที่เข้ามาในฮกไกโด ยังคงเป็นผลจากการย้ายถิ่นจากเกาะฮนชูไปทางใต้ บังเกิดความเจริญรุ่งเรืองแก่ฮกไกโดและโดยเฉพาะอย่างยิ่งเงินทุนได้ขยายตัวไปยังพื้นที่ที่เดิมคณะกรรมการพัฒนาฯเห็นว่าเป็นพื้นที่ไม่จำเป็นต่อการพัฒนา ซึ่งถูกยกเลิกใน ค.ศ. 1882 . ค.ศ. 1880 พื้นที่ทั้งหมดของซัปโปโระได้เปลี่ยนเป็น เขตซัปโปโระ และมีเส้นทางรถไฟไปยังเทะมิยะ และ โอะตะรุ สองปีต่อมา (ค.ศ. 1882) มีการยกเลิกเมืองไคตะกุ ฮกไกโดถูกแบ่งออกเป็นสามจังหวัด คือ ฮาโกดาเตะ, ซัปโปโระ และ เนมุโระ และในขณะที่พื้นที่ส่วนต่างๆของจังหวัดซัปโปโระถูกยกเป็นอำเภอ แต่ตัวเมืองของซัปโปโระยังคงเป็นเขตซัปโปโระ ค.ศ. 1886 จังหวัดซัปโปโระ, ฮาโกดาเตะ และ เนมุโระถูกยกเลิก และศาลาว่าการเก่าฮกไกโด ซึ่งมีสถาปัตยกรรมแบบอเมริกันนีโอบารอค ได้ถูกสร้างขึ้นในปี ค.ศ. 1888 อำเภอซัปโปโระนั้นได้บริหารงานเขตซัปโปโระ จนกระทั่ง ค.ศ. 1899 เมื่อระบบใหม่มีการประกาศ หลังจากนั้น เขตซัปโปโระก็ได้เป็นอิสระจากการบริหารของอำเภอซัปโปโระ (มีสถานะสูงกว่าตำบล แต่ต่ำกว่าเมือง) ซึ่งในเกาะฮกไกโดเวลานั้น ฮาโกดาเตะและโอะตะรุ ยังคงมีฐานะเป็นเพียงเขตภูมิศาสตร์ภูมิอากาศเขตการปกครอง ภูมิศาสตร์. เขตการปกครอง. นครซัปโปโระประกอบด้วย 10 เขต (区 ku) ดังนี้ สีในแผนที่ข้างต้นแสดงที่ตั้งของเขตวัฒนธรรม วัฒนธรรม. ซัปโปโระจัดว่าเป็นหนึ่งในสถานที่ท่องเที่ยวยอดนิยมของญี่ปุ่นในปี ค.ศ. 2006 ด้วยจำนวนนักท่องเที่ยวกว่า 14,104,000 คน ซึ่งเป็นปีที่มีนักท่องเที่ยวมากที่สุดในประวัติศาสตร์อาหาร อาหาร. ซัปโปโระขึ้นชื่อว่าเป็นแหล่งกำเนิดของ "มิโซะราเม็ง" และราเม็งหลากหลายชนิดของซัปโปโระก็ยังเป็นที่แพร่หลาย นอกจากนี้ "ซุปแกงกะหรี่" พร้อมผักและเนื้อไก่ยังเป็นหนึ่งในความพิเศษในซัปโปโระ ซึ่งในขณะนี้มีร้านซุปแกงกะหรี่มากมายตั้งอยู่ตามเมืองและตำบลต่างๆของฮกไกโด ซัปโปโระยังถูกกล่าวขานในเรื่องของอาหารทะเลที่มีความสดและรสชาติเยี่ยม อาทิ แซลมอน, เม่นทะเล, ปู ฯลฯ และยังมีการปลูกบลูเบอรี่และแตงโมที่หลากสายพันธุ์เทศกาล เทศกาล. ในเดือนกุมภาพันธ์ของทุกปี จะมีเทศกาลหิมะซัปโปโระ ซึ่งเป็นเทศกาลที่มีชื่อเสียงมากของซัปโปโระ ในบริเวณสวนสาธารณะโอะโดะริ, บางส่วนของซุซุกิโนะ (เทศกาลน้ำแข็งซุซุกิโนะ) ,บางส่วนของมะโกะมะไนในในเขตมินะมิ ซึ่งรูปปิ้นหิมะและรูปแกะสลักน้ำแข็งส่วนใหญ่ในเทศกาลฯถูกสรรค์สร้างโดยกองกำลังป้องกันตนเองภาคพื้นดินญี่ปุ่น เดือนมิถุนายน ของทุกปี จะมีเทศกาลโยะซะโกะอิ โซะรัง จัดขึ้นภายในใจกลางสวนสาธารณะโอะโดะริ และถนนสู่ซุซุกิโนะ ภายในเทศกาลนี้จะมีทีมนักเต้นรำจำนวนมากที่สวมเครื่องแต่งกายแบบ จะพิเศษเต้นรำไปกับทำนองเพลงแบบดั้งเดิมของญี่ปุ่น คือ โซรังบุชิ ในปี ค.ศ. 2006 เทศกาลนี้มีทีมเข้าร่วมกว่า 350 ทีมด้วยจำนวนนักเต้นรำกว่า 45,000 คนการคมนาคมการคมนาคม. - ขนส่งในเมือง - รถไฟใต้ดินเทศบาลซัปโปโระ - รถรางซัปโปโระ- รถไฟ - JR ฮกไกโด- สายหลักฮาโกดาเตะ - 15 สถานี - สายชิโตเซะ - 3 สถานี - สายซัสโช - 11 สถานี- อากาศ - ท่าอากาศยานชินชิโตเซะ - ท่าอากาศยานโอะกะดะมะเมืองพี่น้องเมืองพี่น้อง. - ค.ศ. 1959 พอร์ตแลนด์ สหรัฐ - ค.ศ. 1972 มิวนิก เยอรมนี - ค.ศ. 1980 เสิ่นหยาง จีน - ค.ศ. 1990 โนโวซิบริสค์ รัสเซีย - ค.ศ. 2010 แทจอน เกาหลีใต้</doc>
