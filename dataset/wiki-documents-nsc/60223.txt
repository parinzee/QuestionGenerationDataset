<doc id="60223" url="https://th.wikipedia.org/wiki?curid=60223" title="ฟิสิกส์โอลิมปิกระหว่างประเทศ">ฟิสิกส์โอลิมปิกระหว่างประเทศ การแข่งขันฟิสิกส์โอลิมปิกระหว่างประเทศ () เป็นการแข่งขันเกี่ยวกับวิชาฟิสิกส์ประจำปี เป็นหนึ่งในการแข่งขันโอลิมปิกวิชาการสำหรับนักเรียนมัธยมศึกษา ผู้เข้าแข่งขันแบ่งเป็นทีมตามประเทศ ประเทศละไม่เกิน 5 คน การแข่งขันจะเป็นการแข่งขันประเภทบุคคล การคัดเลือกนักเรียนจากประเทศไทยไปแข่งขันนั้นทำโดยคณะอนุกรรมการดำเนินการจัดส่งผู้แทนประเทศไทยไปแข่งขันฟิสิกส์โอลิมปิกระหว่างประเทศที่นายกสมาคมฟิสิกส์แห่งประเทศไทยเสนอให้ สสวท. แต่งตั้ง คณะอนุกรรมการฯจะจัดสอบแข่งขันเป็นรอบ ๆ นำมาเข้าค่ายติวโดยอาจารย์ที่คณะอนุกรรมการฯเสนอ และสอบแข่งขันเป็นรอบ ๆ จนเหลือแปดคนสุดท้าย เพื่อนำไปแข่งขัน ฟิสิกส์โอลิมปิกระดับทวีปเอเชีย (APhO) ประมาณเดือนเมษายน และหลังจากนั้นจะคัดเหลือ 5 คนเพื่อนำไปแข่งขัน International Physics Olympiad ประมาณเดือนกรกฎาคม การแข่งขันประกอบด้วยภาคทฤษฎีและภาคปฏิบัติ โดยภาคทฤษฏีจะมีเวลาให้ 5 ชั่วโมงในการทำข้อสอบ 3 ข้อใหญ่ โดยอาจแบ่งเป็นข้อย่อยๆ อีกได้ ส่วนภาคปฏิบัตินั้นผู้แข่งขันจะต้องออกแบบการทดลอง ทำการทดลองด้วยอุปกรณ์ที่กำหนดให้มา บันทึกผลการทดลอง และวิเคราะห์ผลการทดลองเพื่อตอบคำถามในข้อสอบภายในเวลาห้าชั่วโมงเช่นเดียวกัน สัดส่วนคะแนนระหว่างภาคทฤษฎีและปฏิบัติคือ 30:20 นักเรียนที่สนใจเป็นตัวแทนประเทศไทยสามารถดูข้อสอบคัดเลือกเก่าๆ รวมทั้งข้อสอบแข่งขัน ฝึกทำโจทย์ปัญหา และคุยปรึกษากับผู้แทนนักเรียนฟิสิกส์โอลิมปิกประเทศไทยได้ที่นี่รางวัลที่ประเทศไทยได้รับ</doc>
