<doc id="810058" url="https://th.wikipedia.org/wiki?curid=810058" title="เพื่อน (ละครโทรทัศน์)">เพื่อน (ละครโทรทัศน์) เพื่อน เป็นละครโทรทัศน์แนวโรแมนติก-ดราม่า จากเค้าโครงเรื่องของ ถกลเกียรติ วีรวรรณ, นิพนธ์ ผิวเณร, ทองขาว ทวีปรังษีนุกูล สร้างเป็นละครโทรทัศน์ครั้งแรกเมื่อปี พ.ศ. 2540 โดย เอ็กแซ็กท์-แกรมมี่ เขียนบทโทรทัศน์โดย ทองขาว ทวีปรังษีนุกูล กำกับการแสดงโดย นิพนธ์ ผิวเณร นำแสดงโดยนักแสดงสายเลือดใหม่ในยุคนั้น ภูธเนศ หงษ์มานพ, พุฒิพงศ์ ศรีวัฒน์, เจสัน ยัง, ธัญญาเรศ เองตระกูล ร่วมด้วยนักแสดงมากฝีอีกคับคั่ง ออกอากาศครั้งแรก 7 มิถุนายน พ.ศ. 2540 - 22 สิงหาคม พ.ศ. 2540เรื่องย่อ เรื่องย่อ. เป็นเรื่องราวชีวิตและความรักของ ภควัต ปวีร์ นนทัช สามเพื่อนรัก ซึ่งมีชีวิต ความคิด ความฝัน และมีพื้นฐานในด้านครอบครัวที่แตกต่างกัน ซึ่งจากความสนิทสนมในฐานะนักศึกษาในมหาวิทยาลัยแห่งเดียวกัน ก็ทำให้ภควัต ปวีร์ นนทัช ผู้มีความใฝ่ฝันจะเป็นนักเขียน นักกีฬา และนักร้องที่มีชื่อเสียงต่างมีความพยายามที่จะไปให้ถึงฝั่งของความฝันของแต่ละคน โดยในเส้นทางของการก้าวเดินไปในช่วงสุดท้ายของการเป็นวัยรุ่นก่อนจะก้าวพ้นไปสู่ความเป็นผู้ใหญ่พวกเขาทั้งสาม ต่างก็ได้พบกับความรัก มิตรภาพ ความขัดแย้ง การหักหลัง การยอมรับ และให้อภัย ซึ่งจะเป็นช่วงเวลาที่มีคุณค่าและเป็นแรงผลักดันให้กับชีวิตของพวกเขาได้ก้าวเดินต่อไปรายชื่อนักแสดงในครั้งต่างๆเพลงประกอบละคร เพลงประกอบละคร. พ.ศ. 25401. เพลง ใครสักคน ขับร้องโดย พุฒิพงศ์ ศรีวัฒน์ 2. เพลง มองตาก็เข้าใจ ขับร้องโดย เจสัน ยัง 3. เพลง เส้นชัย ขับร้องโดย เจสัน ยัง 4. เพลง สายเกินไป ขับร้องโดย ภูธเนศ หงษ์มานพ</doc>
