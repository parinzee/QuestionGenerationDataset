<doc id="191857" url="https://th.wikipedia.org/wiki?curid=191857" title="ปิยนุช บุญประคอง">ปิยนุช บุญประคอง ปิยนุช บุญประคอง หรือ น้องนุช สองวัย สมาชิกวงสองวัย เป็นนักร้องนำ เด็กหญิงคนเล็กของสองวัยในยุคแรก อัลบัมที่ 1 ได้ร้องนำในเพลงแมงมุม และร้องคู่กับน้าต้อมในเพลงใบไม้ร่วง ดอกไม้หายไปไหน มองดูเดือน อัลบัมที่ 2 ได้ร้องนำในเพลง กระแตตื่นเช้า แม่จ๋าไปไหน สะพานสายรุ้ง และถามผีเสื้อ อัลบัมที่ 3 ได้ร้องนำในเพลง 6 นาฬิกา ถุงเท้าหาย ถามรถไฟ ฝันเห็นดวงจันทร์ ปิยนุชถือได้ว่าเป็นผู้เก็บรวบรวมเรื่องราวของวงสองวัยได้มากมายที่สุด และเป็นผู้นำในการจัดกิจกรรมและเผยแพร่เรื่องราวเกี่ยวกับสองวัยในยุคหลัง ตั้งแต่ พ.ศ. 2548 ภายหลังการเสียชีวิตของกิตติพงษ์ ขันธกาญจน์ (น้าต้อม) และ วีระศักดิ์ ขุขันธิน (น้าวี) ปิยนุช บุญประคอง จบการศึกษาระดับปริญญาตรี ศิลปศาสตรบัณฑิต (รัฐศาสตร์) และ ปริญญาตรีบริหารธุรกิจ สาขาวิชาการตลาด มหาวิทยาลัยรามคำแหง ปริญญาโท บริหารธุรกิจ สาขาการตลาด มหาวิทยาลัยรามคำแหง ปัจจุบันทำงานในตำแหน่งผู้จัดการส่วนบริหารลูกค้าสัมพันธ์ (Customer Relationship Management Manager)บริษัท บางกอกกล๊าส จำกัด (มหาชน)</doc>
