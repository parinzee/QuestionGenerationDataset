<doc id="458396" url="https://th.wikipedia.org/wiki?curid=458396" title="ร็อคกี้ ฟูเอนเตส">ร็อคกี้ ฟูเอนเตส ร็อคกี้ ฟูเอนเตส นักมวยสากลชาวฟิลิปปินส์เกิดเมื่อ 10 กุมภาพันธ์ พ.ศ. 2529 ที่เซบูซิตี จังหวัดเซบูประวัติ ประวัติ. ฟูเอนเตสเริ่มชกมวยสากลอาชีพครั้งแรกเมื่อ 12 มิถุนายน พ.ศ. 2546 ชนะคะแนน แจ็กเคียล คอลลามาร์ และขึ้นชกชนะรวดอีก 2 ครั้ง ในการชกครั้งที่ 4 ฟูเอนเตสชนะน็อคจอห์น อีแมน ฮัวเรซ ยก 4 และหลังจากการชกครั้งนั้น ฮัวเรซเสียชีวิตเพราะสมองได้รับความกระทบกระเทือน หลังจากนั้น ฟูเอนเตสได้ครองแชมป์ฟิลิปปินส์รุ่นมินิมัมเวท และได้มาชกนอกรอบกับนักมวยระดับรองแชมป์โลกในไทยหลายคน ทั้ง พนมรุ้งเล็ก กระทิงแดงยิม, ไก่ชน ส.วรพิน และชนะ ป.เปาอินทร์ แต่ไม่เคยเอาชนะได้สักครั้ง ฟูเอนเตสเลื่อนขึ้นมาชกรุ่นฟลายเวทเมื่อ พ.ศ. 2549 และได้ครองแชมป์ฟิลิปปินส์รุ่นฟลายเวทใน พ.ศ. 2550 จน พ.ศ. 2553 จึงได้ครองแชมป์ OPBF รุ่นฟลายเวท ในต้นปี พ.ศ. 2557 ฟูเอนเตส ได้มีโอกาสชิงแชมป์โลกรุ่นฟลายเวทของ IBF ที่ว่าง กับ อำนาจ เกษตรพัฒนา ถึงประเทศไทย เนื่องจากโมรูตี้ เอ็มทานาเล่ เจ้าของตำแหน่งชาวแอฟริกาใต้ได้สละตำแหน่งไปก่อนหน้านั้นไม่นาน ทางฟูเอนเตสซึ่งมีกำหนดการจะชกกับ แม็ควิลเลียมส์ อาร์โรโย รองแชมป์โลกในรุ่นนี้อันดับ 1 ชาวเปอร์โตริโก เพื่อหาผู้ชนะเพื่อขึ้นไปชกชิงแชมป์โลกกับเอ็มทาลาเน่ จึงได้รับคำสั่งจาก IBF ให้เปลี่ยนมาชกกับอำนาจแทน ซึ่งฟูเอนเตสมีความมั่นใจมากที่จะลบสถิติการที่ไม่เคยชนะในประเทศไทยให้ได้ และประกาศว่าจะขอชนะน็อกอำนาจภายในยกที่ 6 เนื่องจากเชื่อมั่นในพลังหมัดที่หนักหน่วงกว่าและประสบการณ์การชกมวยสากลอาชีพที่ยาวนานกว่า แต่ปรากฏว่าในการชกจริง ฟูเอนเตสก็ไม่สามารถทำอะไรอำนาจได้อย่างถนัดถนี่ และตกเป็นฝ่ายแพ้คะแนนไปอย่างเป็นเอกฉันท์ในแบบขาดลอยในที่สุดเกียรติประวัติเกียรติประวัติ. - แชมป์ฟิลิปปินส์รุ่นมินิมัมเวท (2547) - แชมป์ฟิลิปปินส์รุ่นฟลายเวท (2550) - แชมป์ OPBF รุ่นฟลายเวท- ชิง 9 มีนาคม 2553 ชนะคะแนน มาซาฟูมิ คูโบ - ป้องกันแชมป์ครั้งที่ 1, 5 มิถุนายน 2553 ชนะน็อค ชิเกตากะ ไอเคฮาร่า ยก 11 - ป้องกันแชมป์ครั้งที่ 2, 5 กันยายน 2553 ชนะน็อค ยาสุโตะ อาริโทมิ ยก 8 - ป้องกันแชมป์ครั้งที่ 3, 27 พฤศจิกายน 2553 ชนะน็อค อินทนนท์ ศิษย์ชะมวง ยก 2 ที่ ฟิลิปปินส์ - เคยชิงแชมป์ต่อไปนี้แต่ไม่สำเร็จ- ชิงแชมป์ WBO เอเชีย รุ่นจูเนียร์ฟลายเวทเมื่อ 28 ต.ค. 2547 แพ้น็อค ไก่ชน ส.วรพิน ยก 6 - ชิงแชมป์โลก (ที่ว่าง) IBF รุ่นฟลายเวทเมื่อ 22 ม.ค. 2557 แพ้คะแนน อำนาจ เกษตรพัฒนา ที่ จ.นครราชสีมา</doc>
