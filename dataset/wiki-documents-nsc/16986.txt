<doc id="16986" url="https://th.wikipedia.org/wiki?curid=16986" title="ทะเลบอลติก">ทะเลบอลติก ทะเลบอลติก () ตั้งอยู่ในภูมิภาคยุโรปเหนือ ห้อมล้อมด้วยคาบสมุทรสแกนดิเนเวีย แผ่นดินใหญ่ของภูมิภาคยุโรปเหนือ ภูมิภาคยุโรปตะวันออก ภูมิภาคยุโรปกลาง และหมู่เกาะของประเทศเดนมาร์ก ทะเลนี้เชื่อมเข้าสู่ช่องแคบแคตทีแกต (Kattegat) ผ่านทางช่องแคบเออเรซุนด์ (Öresund) ช่องแคบเกรตเบลต์ (Great Belt) และช่องแคบลิตเทิลเบลต์ (Little Belt) ซึ่งหากผ่านช่องแคบแคทีแกตต่อไปก็จะพบช่องแคบสแกเกอร์แรก (Skagerrak) ที่จะเข้าสู่ทะเลเหนือและมหาสมุทรแอตแลนติก ทะเลบอลติกยังเชื่อมต่อกับทะเลขาวด้วยคลองไวต์ซี (White Sea) และเชื่อมต่อกับทะเลเหนือโดยผ่านทางคลองคีล (Kiel)พื้นน้ำส่วนย่อยของทะเลบอลติกพื้นน้ำส่วนย่อยของทะเลบอลติก. - ส่วนเหนือของทะเลบอลติกเป็นที่รู้จักกันในชื่อ อ่าวบอทเนีย - ส่วนที่ถัดลงมาทางใต้นั้นเป็นส่วนของ ทะเลโอลันด์ - อ่าวฟินแลนด์ เชื่อมต่อทะเลบอลติกกับเมืองเซนต์ปีเตอร์สเบิร์กของรัสเซีย - ทะเลบอลติกเหนือ ตั้งอยู่ระหว่างบริเวณกรุงสตอกโฮล์มของสวีเดน ภาคตะวันตกเฉียงใต้ของฟินแลนด์ และเอสโตเนีย - ทางตะวันออกและตะวันตกของแอ่งกอตลันด์เป็นพื้นที่หลักของ ทะเลบอลติกกลาง - อ่าวรีกา ตั้งอยู่ระหว่างกรุงรีกา เมืองหลวงของลัตเวีย กับเกาะซาเรมาของเอสโตเนีย - อ่าวกดัญสก์ อยู่ระหว่างทางด้านตะวันออกของคาบสมุทรเฮลบนชายฝั่งโปแลนด์กับทางตะวันตกของคาบสมุทรแซมเบีย ในแคว้นคาลีนินกราดของรัสเซีย - อ่าวพอเมอเรเนีย ตั้งอยู่ทางด้านเหนือของเกาะอูเซดอมและเกาะโวลิน และทางด้านตะวันออกของเกาะรือเกินของเยอรมนี - แอ่งบอร์นโฮล์ม เป็นพื้นที่ทางด้านตะวันออกของเกาะบอร์นโฮล์ม และ แอ่งอาร์โกนา มีอาณาเขตจากเกาะบอร์นโฮล์มไปจนถึงเกาะฟัลสเตอร์และเกาะซีแลนด์ของเดนมาร์ก - ระหว่างเกาะฟัลสเตอร์และชายฝั่งของเยอรมนี เป็นพื้นที่ของ อ่าวเมคเลนบูร์ก และ อ่าวลือเบค - ส่วนที่อยู่ตะวันตกสุดของทะเลบอลติกคือ อ่าวคีล - ช่องแคบเดนมาร์กทั้ง 3 แห่ง คือ เกรตเบลต์ ลิตเทิลเบลต์ และเออเรซุนด์ เชื่อมต่อทะเลบอลติกเข้ากับช่องแคบสแกเกอร์แรกในทะเลเหนือด้วยอ่าวแคทีแกต จุดบรรจบของทะเล 2 แห่งนี้ที่เมืองสกาเกิน บนจุดเหนือสุดของเดนมาร์กเป็นทัศนียภาพที่ได้รับการเยี่ยมชมจากนักท่องเที่ยวเป็นจำนวนมากในแต่ละปี เมื่อรวมพื้นน้ำส่วนย่อยทั้งหมดแล้ว ทะเลบอลติกจะมีพื้นที่ทั้งหมด 370,000 ตารางกิโลเมตร และมีปริมาตรน้ำทะเลประมาณ 21,000 ลูกบาศก์กิโลเมตรประเทศที่ติดกับทะเลบอลติกประเทศที่ติดกับทะเลบอลติก. - เดนมาร์ก - สวีเดน - ฟินแลนด์ - รัสเซีย - เอสโตเนีย - ลัตเวีย - ลิทัวเนีย - โปแลนด์ - เยอรมนีเกาะ หมู่เกาะ และกลุ่มเกาะสำคัญในทะเลบอลติกเกาะ หมู่เกาะ และกลุ่มเกาะสำคัญในทะเลบอลติก. - หมู่เกาะโอลันด์ (ฟินแลนด์) - เกาะบอร์นโฮล์ม (เดนมาร์ก) - เกาะกอตลันด์ (สวีเดน) - เกาะไฮลูโอโต (ฟินแลนด์) - เกาะฮีอูมา (เอสโตเนีย) - เกาะเออลันด์ (สวีเดน) - เกาะรือเงิน (เยอรมนี) - เกาะซาเรมา (เอสโตเนีย) - กลุ่มเกาะสตอกโฮล์ม (สวีเดน) - เกาะอูเซดอมหรืออุซนัม แบ่งเป็น 2 ส่วน คือส่วนของเยอรมนีและส่วนของโปแลนด์) - เกาะวาลาซาเรต (ฟินแลนด์) - เกาะโวลิน (โปแลนด์)เมืองใหญ่ เมืองใหญ่. นครใหญ่ที่สุดริมฝั่งทะเลบอลติก :- เซนต์ปีเตอร์สเบิร์ก (รัสเซีย) 4,700,000 - สตอกโฮล์ม (สวีเดน) 743,703 (เขตมหานคร 1,823,210) - โคเปนเฮเกน (เดนมาร์ก) 502,204 (เขตมหานคร 1,823,109) - กดัญสก์ (โปแลนด์) 462,700 - กดีเนีย (โปแลนด์) 255,600 - เฮลซิงกิ (ฟินแลนด์) 559,716 (เขตมหานคร 980,000) - รีกา (ลัตเวีย) 760,000 - ชแชชิน (โปแลนด์) 413,600 - ทาลลินน์ (เอสโตเนีย) 401,774 - คาลีนินกราด (รัสเซีย) 400,000 - มาลเมอ (สวีเดน) 259,579 - คีล (เยอรมนี) 250,000 - ลือเบค (เยอรมนี) 216,100 - รอสทอค (เยอรมนี) 212,700 - ไคลเปดา (ลิทัวเนีย) 194,400 - ตุรกุ (ฟินแลนด์) 175,000 เมืองท่าสำคัญริมฝั่งทะเลบอลติก (ไม่เป็นนครใหญ่) :- ชวีโนอูยเชีย (โปแลนด์) 50,000 - วือโบร์ก (รัสเซีย) 79 350 - เวนต์สปิลส์ (ลัตเวีย) 44,000 - บัลตียสค์ (รัสเซีย) 20,000 - ฮังกอ (ฟินแลนด์) 10,000</doc>
