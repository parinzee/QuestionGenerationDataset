<doc id="453891" url="https://th.wikipedia.org/wiki?curid=453891" title="ซ็อง ยู-รี">ซ็อง ยู-รี ซ็อง ยู-รี (; ) เป็นนักร้อง นักแสดงหญิงชาวเกาหลีใต้ เกิดเมื่อวันที่ 3 มีนาคม พ.ศ. 2524 ณ ประเทศเยอรมัน มีชื่อเสียงโด่งดังจากละครซีรีส์เกาหลีเรื่อง The Snow Queen (ลิขิตรักละลายใจ) นอกจากนี้เธอยังเคยเป็นอดีตสมาชิกที่อายุน้อยที่สุดของวง Fin.K.L อีกด้วยประวัติ ประวัติ. ซ็อง ยู-รี เริ่มต้นเข้าวงการบันเทิงครั้งแรกในปี 1997 ในช่วงที่เธอเรียนอยู่ชั้นมัธยมปลาย ยู-รี เข้ามาเป็นสมาชิกของวง Fin.K.L เป็นคนสุดท้ายของวงหลังจากที่ แอนนี่ หนึ่งในสมาชิกวงขอลาออกจากวงหลังจากที่รวมตัวกันได้เพียงแค่สองเดือนเท่านั้น ทำให้ ยู-รี กลายเป็นสมาชิกของวง Fin.K.L คนสุดท้ายอย่างเต็มตัวในเวลาต่อมา Fin.K.L ประกอบไปด้วยสาวสวยมากความสามารถ 4 คน ได้แก่ ซ็อง ยู-รี , ลี โฮริ , ออค จูฮุน และ ลี จิน จากนั้น เดือนเมษายน ปี 1998 อัลบั้มแรกของวง Fin.K.L. "Blue Rain" ก็ออกวางจำหน่ายทั่วเกาหลี จากความดังของวงน้องใหม่อย่างวง Fin.K.L. ช่วงที่วงครบรอบ 1 ปี แฟนเพลงของวง Fin.K.L. จึงจัดตั้งกลุ่มแฟนคลับของวง Fin.K.L. ขึ้นมาอย่างเป็นทางการในเดือนเมษายน ปี 1999 ก่อนที่เดือนต่อมาอัลบั้มที่ 2 ของวง Fin.K.L. "White" จะออกวางจำหน่ายทั่วเกาหลี หลังจากนั้นวง Fin.K.L. ก็มีคอนเสิร์ตใหญ่ทั้งในเกาหลีและที่ประเทศจีน พฤศจิกายนปีเดียวกัน วง Fin.K.L. ได้ออกอัลบั้มพิเศษ 2.5 Album เพื่อตอบรับกับกระแสความแรงของวง Fin.K.L. ที่นับวันจะโด่งดังยิ่งขึ้น หลังจากนั้นช่วงต้นปี 2000 สาวๆวง Fin.K.L. ก็เริ่มออกทัวร์คอนเสิร์ตตามประเทศต่างๆอีกครั้ง ก่อนที่เดือนตุลาคมจะกลับมาออกผลงานเพลงอัลบั้มที่ 3 ที่ใช้ชื่ออัลบั้มว่า "Now" หลังจากนั้นในปีต่อมาวง Fin.K.L. ก็ออกอัลบั้มพิเศษมาถึง 2 ชุดด้วยกัน ประกอบไปด้วย Fin.K.L History (รวมผลงานเพลงทั้ง 3 อัลบั้มที่ผ่านมา) และ Memories & Melodies ปี 2002 อัลบั้มที่ 4 ของวง Fin.K.L. ก็ออกวางจำหน่ายทั่วเกาหลี ในช่วงเดือนมีนาคม ซึ่งก็เป็นอัลบั้มที่ฮิตติดลมบนจนส่งให้เพลง Forever ติดอันดับ 1 อยู่นานหลายสัปดาห์ นอกจากนั้นในปีนี้ ยู-รี ก็เริ่มต้นหันไปเอาดีทางด้านงานแสดงเป็นครั้งแรกโดยเริ่มจากบทของ ฮัน ยลเม ในละครเรื่อง Bad Girls ตามมาด้วยละครเกี่ยวกับชีวิตทหารใน My Platoon Leader โดยเธอได้รับบทเป็น ลี คังฮุน ปี 2003 สมาชิกของวง Fin.K.L. ทั้ง 4 คน ตัดสินใจว่าพวกเธอจะลองแยกกันไปทำงานที่ตนเองอยากทำกันสักพัก หลังจากนั้นค่อยกลับมารวมตัวกันทำงานเพลงอีกครั้ง ซึ่ง ยู-รี เองก็เลือกที่จะหันมาเอาดีทางด้านงานแสดงโดยในปีนี้ ยู-รี ได้รับเล่นละครเรื่อง Thousand Year Love ให้กับทางสถานีโทรทัศน์ SBS โดยเธอได้รับบทเป็นเจ้าหญิง บู ยอจู ของประเทศเกาหลี หลังจากนั้น ยู-รี ก็มีงานละครทางอินเทอร์เน็ตเรื่อง Kim Sung-Joon Meets Lee Yoo-Jung ร่วมกับ กง ยู โดยในละครเรื่องนี้เป็นเรื่องราวเกี่ยวกับชายหนุ่มคนหนึ่งที่ไม่สามารถลืมคนรักเก่าในสมัยมัธยมได้ จนกระทั่งวันหนึ่งเขาได้พบกับเธออีกครั้งและรู้ว่าเธออาศัยอยู่ที่ห้องตรงกันข้ามกับเขา และเขาก็คิดว่าถึงเวลาแล้วที่เขาควรจะบอกความในใจของเขาที่เก็บเอาไว้มาเนิ่นนานให้เธอได้รับรู้ซะที นอกจากนั้นในปีนี้ ยู-รี ก็ยังมีงานมิวสิกวีดีโอเพลง Love Letter ให้กับ 2Shai อีกด้วย ปี 2004 ยู-รี กลับมารับงานละครอีกครั้งในละครเรื่อง The Prince's First Love ทางสถานีโทรทัศน์ MBC ร่วมกับ ชา แทฮุน และ คิม นัมจิน โดยในละครเรื่องนี้ ยู-รี ได้รับบทเป็น คิม ยูบิน สาวสวยผู้มีจิตใจดี ที่เป็นศูนย์กลางความวุ่ยวายของชายหนุ่มลูกมหาเศรษฐีเจ้าของรีสอร์ตที่มีกิจการอยู่ทั่วโลก ซึ่งรับบทโดย ชา แทฮุน และ คิม นัมจิน ปี 2006 ยู-รี กลับมาร่วมงานกับ กง ยู อีกครั้งในละครเรื่อง One Fine Day ทางสถานีโทรทัศน์ MBC โดย ยู-รี ได้รับบทเป็น ซอ ฮานึล และ ปาร์ค แฮวอน น้องสาวต่างสายเลือดที่เป็นครอบครัวเก่าของ ซอ กอน (รับบทโดย กง ยู) เนื่องจากพ่อของ กอน แต่งงานกับแม่ของ ฮานึล ตั้งแต่ทั้งคู่ยังเด็ก แต่ไม่นาน พ่อและแม่ของทั้งคู่ได้เสียชีวิตท่ามกลางเหตุการณ์ไฟใหม้ครั้งใหญ่ ทำให้คู่พี่น้องต้องพลัดพรากจากกันไปคนละทิศละทางถึง 15 ปี และในปีเดียวกัน ยู-รี ก็มีงานละครเรื่อง The Snow Queen ทางสถานีโทรทัศน์ KBS2 ร่วมกับ ฮย็อน บิน โดยเธอได้รับบทเป็น คิม โบรา ลูกสาวมหาเศรษฐีผู้น่าสงสาร เนื่องจากเธอเจ็บป่วยอย่างทรมานจากอาการกล้ามเนื้ออ่อนแรงมาตั้งแต่เด็ก แถมชีวิตยังขาดความอบอุ่น เนื่องจากแม่ทิ้งเธอและพ่อไปมีครอบครัวใหม่ ทำให้ โบรา จึงประชดชีวิตด้วยการเอาแต่ใจ ใช้เงินเป็นเบี้ย และทำตัวเป็นคุณหนูตัวแสบที่ทุกคนที่อยู่ใกล้ต้องเข็ดขยาดผลงานละครผลงาน. ละคร. - Feast of The Gods (MBC, 2012) - Romance Town (KBS2, 2011) - Swallow the Sun (SBS, 2009) - Hong Gil Dong (KBS2, 2008) - The Snow Queen (KBS2, 2006) - One Fine Day (MBC, 2006) - Prince's First Love (MBC, 2004) - Thousand Years of Love (SBS, 2003) - My Platoon Leader (MBC, 2002) - Bad Girls (SBS, 2002)ภาพยนตร์ภาพยนตร์. - Rabbit and Lizard (2009) - How To Keep My Love (2004)รางวัลรางวัล. - 2008 KBS Drama Awards: Best Couple Award with Kang Ji Hwan (Hong Gil Dong) - 2008 KBS Drama Awards: Popularity Award (Hong Gil Dong) - 2008 44th Baeksang Arts Awards: Popularity Award (Hong Gil Dong) - 2006 KBS Drama Awards: Popularity Award (The Snow Queen) - 2006 KBS Drama Awards: Best Couple Award with Hyun Bin (The Snow Queen) - 2003 SBS Drama Awards: Netizen's Choice (Thousand Years of Love) - 2003 SBS Drama Awards: Excellence Award, Special Drama - Actress (Thousand Years of Love) - 2002 SBS Drama Awards: New Star Award (Bad Girls) - 2002 MBC Entertainment Awards: Best New MC, MBC Broadcasting & Entertainment Award</doc>
