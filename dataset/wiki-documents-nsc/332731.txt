<doc id="332731" url="https://th.wikipedia.org/wiki?curid=332731" title="จังหวัดปทุมทอง">จังหวัดปทุมทอง จังหวัดปทุมทอง เป็นข้อเสนอการจัดตั้งจังหวัดของนาวาอากาศเอกเลื่อน พงษ์โสภณ ส.ส. จังหวัดนครราชสีมา ซึ่งดำรงตำแหน่งรัฐมนตรีในรัฐบาลของจอมพล ป. พิบูลสงคราม เมื่อ พ.ศ. 2498 โดยผลักดันให้อำเภอบัวใหญ่ จังหวัดนครราชสีมา และอำเภอพุทไธสง จังหวัดบุรีรัมย์ รวมกันเป็นจังหวัดปทุมทอง คณะรัฐมนตรี ได้มีมติรับในหลักการ แต่ให้ชะลอโครงการไว้ก่อน เนื่องจากต้องใช้งบประมาณถึง 500 ล้านบาท ภายหลังมีรัฐประหารในประเทศไทย พ.ศ. 2500 โครงการนี้จึงได้จบลงไปพร้อมกับรัฐบาลคณะนั้น แต่จนถึงปัจจุบันก็มีการต่อต้านจากชาวจังหวัดนครราชสีมา มาโดยตลอด</doc>
