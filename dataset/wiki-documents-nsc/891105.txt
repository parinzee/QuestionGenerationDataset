<doc id="891105" url="https://th.wikipedia.org/wiki?curid=891105" title="เพลย์อิงวิทไฟร์ (เพลงแบล็กพิงก์)">เพลย์อิงวิทไฟร์ (เพลงแบล็กพิงก์) "เพลย์อิงวิทไฟร์" (; ) เป็นเพลงของวงเกิร์ลกรุปเกาหลีใต้ แบล็กพิงก์ จากซิงเกิลอัลบั้มที่สอง สแควร์ทู และยังรวมอยู่ในอีพีชุดแรก แบล็กพิงก์ ในภาษาญี่ปุ่น เพลงเป็นแนวทรอปิคอลเฮาส์ เขียนโดย เท็ดดี และผลิตโดย อาร์.ที รูปแบบเกาหลีออกจำหน่ายเมื่อวันที่ 1 พฤศจิกายน ค.ศ. 2016 ผ่านสังกัดวายจีเอนเตอร์เทนเมนต์ และจัดจำหน่ายโดยเคทีมิวสิก ขณะที่รูปแบบญี่ปุ่นจำหน่ายเมื่อวันที่ 29 สิงหาคม ค.ศ. 2017 ผ่านสังกัดวายจีเอกซ์ "เพลย์อิงวิทไฟร์" เปิดตัวอันดับหนึ่งบนชาร์ต บิลบอร์ด เวิลด์ดิจิทัลซองส์ เพลงขึ้นอันดับสามบนแกออนชาร์ต และอันดับที่ 92 บนแคนาเดียนฮอต 100 กลายเป็นเกิร์ลกรุปเกาหลีวงแรกที่ติดชาร์ตในประเทศแคนาดา เพลงถูกนำไปแสดงสดหลายครั้งเพื่อสนับสนุนซิงเกิลอัลบั้ม สแควร์ทู "เพลย์อิงวิทไฟร์" ยังได้รับรางวัลเพลงแห่งปี ประจำเดือนพฤศจิกายน ในงานประกาศรางวัลแกออนชาร์ตเคป็อปอะวอดส์ ครั้งที่ 6 ด้วยเบื้องหลังและการออกจำหน่าย เบื้องหลังและการออกจำหน่าย. ชื่อของเพลงได้รับการเปิดเผยเมื่อวันที่ 25 ตุลาคม ค.ศ. 2016 ในวันเดียวกันได้เผยแพร่ภาพทีเซอร์ของสมาชิกวง เจนนีและลิซา วันถัดมา จีซูและโรเซ โดยเพลง "เพลย์อิงวิทไฟร์" เป็นซิงเกิลอัลบั้มที่สอง สแควร์ทู ของแบล็กพิงก์ เนื้อหาในเพลงเป็นการเปรียบเทียบความรักของผู้หญิงในช่วงยี่สิบต้น ๆ ที่เหมือนกับพวกเธอกำลังเล่นกับไฟ ตัวแทนจากวายจีกล่าวว่า ในเพลงนี้จะดูโตขึ้นไปอีกระดับหนึ่งด้วยการเน้นทำนองและเพิ่มการเล่นดนตรีเข้ามา คลิปทีเซอร์และเบื้องหลังการถ่ายทำมิวสิกวิดีโอได้รับการเผยแพร่เมื่อวันที่ 29 และ 31 ตุลาคม ตามลำดับ เพลงออกจำหน่ายพร้อมกับ "สเตย์" เมื่อวันที่ 1 พฤศจิกายน ค.ศ. 2016 ในเวลาเที่ยงคืนตามเวลามาตรฐานเกาหลี แบล็กพิงก์ได้แสดงคัมแบ็กสเตจในรายการ อินกีกาโย ทางช่องเอสบีเอส เมื่อวันที่ 6 พฤศจิกายน และ เอ็ม เคานต์ดาวน์ ทางช่องเอ็มเน็ต เมื่อวันที่ 10 พฤศจิกายน ค.ศ. 2016 โดยโปรโมตเพลง "เพลย์อิงวิทไฟร์" ห้าสัปดาห์ทั้งสองรายการมิวสิกวิดีโอ มิวสิกวิดีโอ. มิวสิกวิดีโอเพลง "เพลย์อิงวิทไฟร์" กำกับโดยซอ ฮย็อน-ซึง ซึ่งก่อนหน้านี้ได้ทำงานกับวงในมิวสิกวิดีโอเพลง "บูมบายาห์" วิดีโอได้รับการเผยแพร่เมื่อวันที่ 1 พฤศจิกายน ค.ศ. 2016 ทางช่องอย่างเป็นทางการของแบล็กพิงก์ ในยูทูบ วิดีโอการซ้อมเต้น "เพลย์อิงวิทไฟร์" ปล่อยออกมาในวันที่ 4 พฤศจิกายน ค.ศ. 2016 ออกแบบท่าเต้นโดยไคล์ ฮานากามิ นักเต้นชาวอเมริกัน ผู้ออกแบบท่าเต้น "บูมบายาห์" หลังจากผ่านไป 161 วัน เพลงมีผู้เข้าชมครบ 100 ล้านครั้งทางยูทูบเป็นเพลงที่สองของวง ทำลายสถิติเพลง "บูมบายาห์" ที่ทำไว้ 175 วันบนชาร์ตเพลง บนชาร์ตเพลง. หลังจากจำหน่ายบนเว็บไซต์เพลงดิจิทัลของเกาหลีใต้แล้ว ในสัปดาห์ของวันที่ 30 ตุลาคม – 5 พฤศจิกายน ค.ศ. 2016 เพลง "เพลย์อิงวิทไฟร์" เปิดตัวอันดับที่สามบนแกออนดิจิทัลชาร์ต ด้วยยอด 203,263 ดาวน์โหลด และอันดับที่ 5 บนสตรีมมิงชาร์ต ด้วยยอด 3,825,893 สตรีมส์ สัปดาห์ต่อมา เพลงขึ้นอันดับที่ 3 ด้วยยอด 4,829,599 สตรีมส์ "เพลย์อิงวิทไฟร์" ใช้เวลาอยู่ในยี่สิบอันดับแรกได้นาน 6 สัปดาห์ และอยู่ในชาร์ตนาน 51 สัปดาห์ เพลงขายได้ถึง 1,974,374 ดาวน์โหลดในเกาหลีใต้ กลายเป็นเพลงที่ขายดีที่สุดของแบล็กพิงก์ "เพลย์อิงวิทไฟร์" เปิดตัวที่อันดับที่ 17 ในประเทศจีน อันดับที่ 81 ในประเทศญี่ปุ่น อันดับที่ 92 ในประเทศแคนาดา และอันดับที่หนึ่งบนชาร์ต บิลบอร์ด เวิลด์ดิจิทัลซองส์ ในชาร์ตประจำวันที่ 19 พฤศจิกายน ค.ศ. 2016 ของสหรัฐอเมริกาชาร์ตชาร์ตประจำสัปดาห์ชาร์ตประจำเดือนการออกจำหน่าย</doc>
