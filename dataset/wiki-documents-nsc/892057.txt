<doc id="892057" url="https://th.wikipedia.org/wiki?curid=892057" title="สวิตช์กุญแจ">สวิตช์กุญแจ สวิตช์กุญแจ () เป็นสวิตช์ไฟฟ้าซึ่งออกแบบไว้ให้ใช้ลูกกุญแจในการไขเปิดหรือปิด เพื่อจำกัดให้เฉพาะผู้ได้รับอนุญาต หรือผู้เป็นเจ้าของอุปกรณ์เท่านั้นที่จะสามารถควบคุมการเปิดปิดได้, โดยสวิตช์ประเภทนี้มักจะพบทั่วไปในงานที่ต้องการควบคุมการเข้าถึงหรือความปลอดภัยเป็นพิเศษ เช่นระบบปล่อยขีปนาวุธ (ซึ่งการเปิดใช้โดยไม่ได้รับอนุญาตจะทำให้เกิดหายนะร้ายแรง), ระบบควบคุมโรงงาน (เพื่อควบคุมลำดับการเปิดปิดเครื่องจักรให้ถูกต้องปลอดภัย), ระบบสัญญาณกันขโมย (เพื่อไม่ให้โจรผู้ร้ายสามารถปิดระบบได้), หรือระบบสตาร์ทรถยนต์และรถจักรยานยนต์ (เพื่อป้องกันผู้อื่นนำไปขับ) เป็นต้น, นอกจากนั้นสวิตช์ประเภทนี้ยังถูกนำมาใช้ ในกรณีที่จุดควบคุมหรืออุปกรณ์อยู่ในพื้นที่กึ่งสาธารณะ แต่ไม่ต้องการให้ผู้ไม่เกี่ยวข้องมาเปิดปิดเล่น เช่นสวิตช์ไฟแสงสว่างรวมของอาคาร สวิตช์กุญแจซึ่งใช้สำหรับจำกัดลำดับการควบคุม จะเป็นชนิดที่ล็อกลูกกุญแจไม่ให้ดึงออกได้ระหว่างที่สวิตช์เปิด (ต้องบิดปิดเครื่องก่อน จึงจะดึงออกได้) มักใช้เพื่อป้องกันไม่ให้พนักงานในโรงงานเผลอเปิดการทำงานบางอย่างที่ปกติห้ามทำพร้อมกัน เช่น ต้องบิดกุญแจปิดเครื่องฉายรังสีก่อน จึงจะดึงกุญแจไปเปิดประตูเข้าห้องฉายรังสีได้ เป็นต้น ซึ่งลดความเสี่ยงที่จะเกิดขึ้นกับคนงาน และเช่นเดียวกับกุญแจปกติ สวิตช์กุญแจซึ่งใช้ในงานที่มีความสำคัญสูงเป็นพิเศษ มักจะออกแบบไว้ให้ใช้กับลูกกุญแจดอกเหลี่ยมหรือดอกกลมซึ่งมีเขี้ยวสามมิติ เพื่อให้ยากต่อการคัดลอกและปลอมแปลงลูกกุญแจ รวมทั้งป้องกันการใช้กุญแจผีอีกด้วย</doc>
