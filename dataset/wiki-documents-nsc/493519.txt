<doc id="493519" url="https://th.wikipedia.org/wiki?curid=493519" title="ปกรณ์ มุ่งเจริญพร">ปกรณ์ มุ่งเจริญพร ปกรณ์ มุ่งเจริญพร สมาชิกสภาผู้แทนราษฎรจังหวัดสุรินทร์ เขต 1 สังกัดพรรคภูมิใจไทยประวัติ ประวัติ. ปกรณ์ มุ่งเจริญพร เกิดเมื่อวันที่ 1 กุมภาพันธ์ พ.ศ.2508 จบการศึกษาระดับชั้นมัธยมศึกษาจากโรงเรียนสุรวิทยาคาร จังหวัดสุรินทร์ จากนั้นศึกษาต่อในคณะเทคโนโลยีอุตสาหกรรม แขนงเทคโนโลยีไฟฟ้าอุตสาหกรรม สาขาวิทยาศาสตร์ มหาวิทยาลัยราชภัฏสุรินทร์ ด้านครอบครัว สมรสกับ นางธัญพร มุ่งเจริญพร ประธานสภาองค์การบริหารส่วนจังหวัดสุรินทร์ ได้ประกอบธุรกิจส่วนตัวคือทำฟาร์มของตนเอง โดยใช้ชื่อฟาร์มว่า มุ่งเจริญฟาร์ม และยังเป็นเครือญาติกับ นายธงชัย มุ่งเจริญพร นายก อบจ.สุรินทร์ นายชูชัย มุ่งเจริญพร อดีต ส.ส.สุรินทร์หลายสมัย นายพรชัย มุ่งเจริญพร นักการเมืองพรรคภูมิใจไทยการทำงาน การทำงาน. ปกรณ์ เข้าสู่วงการการเมืองโดยเริ่มจากตระกูลเป็นนักการเมืองทั้งระดับท้องถิ่นและจังหวัด เริ่มจากการสมัครเป็นสมาชิกสภาจังหวัดสุรินทร์ ตั้งแต่ปี 2543 - 2550 และตัดสินใจลงสมัครสมาชิกสภาผู้แทนราษฎร จังหวัดสุรินทร์ เขต 1 ภายใต้สังกัดพรรคภูมิใจไทย โดยมีผู้สนับสนุนจากกลุ่มเพื่อนเนวิน ปัจจุบัน ปกรณ์เป็นสมาชิกสภาผู้แทนราษฎรจังหวัดสุรินทร์ เขต 1 เขตอำเภอเมืองสุรินทร์ (เฉพาะ ตำบลสลักได ตำบลตาอ็อง ตำบลสำโรง ตำบลนอกเมือง ตำบลสวาย ตำบลเฉนียง ตำบลเทนมีย์ ตำบลนาบัว ตำบลเมืองที ตำบลราม ตำบลบุฤาษี ตำบลตระแสง) และอำเภอปราสาท (เฉพาะ ตำบลทมอ ตำบลโคกยาง ตำบลเชื้อเพลิง)บทบาททางการเมืองบทบาททางการเมือง. - สมาชิกสภาองค์การบริหารส่วนจังหวัดสุรินทร์ (ส.จ.) ปี พ.ศ. 2543-2547 - สมาชิกสภาองค์การบริหารส่วนจังหวัดสุรินทร์ (ส.จ.) ปี พ.ศ. 2548-2550 - สมาชิกสภาผู้แทนราษฎรจังหวัดสุรินทร์ เขต 1 สังกัดพรรคภูมิใจไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.)</doc>
