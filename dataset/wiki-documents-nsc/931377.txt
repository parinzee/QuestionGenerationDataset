<doc id="931377" url="https://th.wikipedia.org/wiki?curid=931377" title="สโมสรฟุตบอลคอเวนทรีซิตี">สโมสรฟุตบอลคอเวนทรีซิตี สโมสรฟุตบอลคอเวนทรีซิตี () เป็นสโมสรฟุตบอลอาชีพ ตั้งอยู่ที่คอเวนทรี เทศมณฑลเวสต์มิดแลนด์ ประเทศอังกฤษ ปัจจุบันกำลังลงเล่นในลีกทู ลีกระดับที่สี่ของอังกฤษ หลังจากที่ตกชั้นจากลีกวันในฤดูกาล 2016–17 คอเวนทรีซิตี ก่อตั้งขึ้นในนามสโมสรฟุตบอลซิงเกอร์ในปี ค.ศ. 1883 ก่อนที่จะเปลี่ยนมาใช้ชื่อปัจจุบันในปี ค.ศ. 1898 และเข้าร่วมฟุตบอลลีกในปี ค.ศ. 1919 สโมสรคว้าแชมป์เอฟเอคัพในปี ค.ศ. 1987 ด้วยการเอาชนะทอตนัมฮอตสเปอร์ 3–2 คอเวนทรีเป็นหนึ่งในห้าสโมสรที่คว้าแชมป์เอฟเอคัพและเอฟเอยูธคัพในฤดูกาลเดียวกัน ทั้งยังเคยเข้าไปถึงรอบรองชนะเลิศของฟุตบอลลีกคัพในปี ค.ศ. 1981 และ 1990 พวกเขาได้กลับไปเวมบลีย์อีกครั้งในเดือนเมษายน ค.ศ. 2017 และเอาชนะอ๊อกซฟอร์ดยูไนเต็ด 2–1 คว้าแชมป์ฟุตบอลลีกโทรฟีได้สำเร็จ สโมสรมีฉายาว่า "สีฟ้า" ตามสีชุดแข่งขัน คอเวนทรีเป็นหนึ่งในสโมสรที่ก่อตั้งพรีเมียร์ลีกในปี ค.ศ. 1992 พวกเขาเคยอยู่บนลีกสูงสุดของอังกฤษ 34 ฤดูกาลติดต่อกัน ก่อนที่จะตกชั้นในปี ค.ศ. 2001 และเมื่อผ่านไปอีก 11 ฤดูกาลในแชมเปียนชิป คอเวนทรีก็ตกชั้นสู่ลีกวันในปี ค.ศ. 2012 นับเป็นการตกชั้นมาอยู่ในลีกระดับที่สามเป็นครั้งแรกนับตั้งแต่ปี ค.ศ. 1964 และในปี ค.ศ. 2017 พวกเขาตกชั้นสู่ลีกทู ซึ่งเป็นลีกระดับที่สี่ เป็นครั้งแรกนับตั้งแต่ ค.ศ. 1959. คอเวนทรีผ่านการคัดเลือกไปเล่นการแข่งขันระดับทวีปสองครั้ง ครั้งแรกในฤดูกาล 1970–71 พวกเขาลงแข่งขันในยูโรเปียน อินเตอร์-ซิตีส์แฟส์คัป (ปัจจุบันคือยูฟ่ายูโรปาลีก) ผ่านเข้าไปถึงรอบที่ 2 พวกเขาเปิดบ้านเอาชนะบาเยิร์นมิวนิก 2–1 ในเลกที่สอง แต่ก็ต้องตกรอบ เพราะในเลกแรก พวกเขาแพ้ถึง 1–6 ที่เยอรมนี ต่อมาในยูฟ่าคัพวินเนอร์สคัพ ฤดูกาล 1987–88 สโมสรไม่สามารถเข้าร่วมการแข่งขันได้ เนื่องจากสโมสรฟุตบอลอังกฤษติดโทษห้ามลงเล่นในเกมยุโรป อันเนื่องมาจากภัยพิบัติเฮย์เซล ตั้งแต่ปี ค.ศ. 1899-2005 คอเวนทรีซิตีใช้ไฮจ์ฟีลด์โรดเป็นสนามเหย้า และยังเป็นสนามแห่งแรกที่ติดเก้าอี้ครบทุกที่นั่งในอังกฤษ โดยติดครบในปี ค.ศ. 1981 ต่อมาในปลายทศวรรษ 1990 ผู้บริหารตัดสินใจสร้างสนามแข่งขันแห่งใหม่ที่โรว์ลีย์สกรีน ซึ่งก็คือริโคห์อารีนา ความจุ 32,609 ที่นั่ง เปิดใช้งานในเดือนสิงหาคม ค.ศ. 2005 ซึ่งสโมสรก็ลงเล่นนัดเหย้าที่นั่นตลอดจนถึงปัจจุบัน ยกเว้นในฤดูกาล 2013–14 ที่ต้องย้ายไปเล่นที่สนามกีฬาซิกส์ฟีลด์ของนอร์แทมป์ตันทาวน์ ซึ่งอยู่ห่างออกไป เป็นการชั่วคราว เนื่องจากติดปัญหาเรื่องการเช่าสนามสนาม. - โดเวลฟีลด์: ค.ศ. 1883–1887 - สโตกโรด: ค.ศ. 1887–1899 - ไฮจ์ฟีลด์โรด: ค.ศ. 1899–2005 - ริโคห์อารีนา: ค.ศ. 2005–2013 - สนามกีฬาซิกส์ฟีลด์: ค.ศ. 2013–2014 - ริโคห์อารีนา: ค.ศ. 2014–ปัจจุบันเกียรติประวัติเกียรติประวัติ. - เอฟเอคัพ- ชนะเลิศ: 1986–87 - ฟุตบอลลีกคัพ- รอบรองชนะเลิศ: 1980–81, 1989–90 - แชริตีชีลด์- รองชนะเลิศ: 1987 - ฟุตบอลลีกโทรฟี- ชนะเลิศ: 2016–17 - Northern Area Finalists: 2012–13 - เอฟเอยูธคัพ- ชนะเลิศ: 1986–87 - รองชนะเลิศ: 1967–68, 1969–70, 1998–99, 1999–00 - ฟูลเมมเบอร์คัพ- รอบรองชนะเลิศ: 1987–88 - ฟุตบอลลีกเซคกันด์ดิวิชั่น (แชมเปียนชิปในปัจจุบัน)- ชนะเลิศ: 1966–67 - ฟุตบอลลีกเทิร์ดดิวิชั่น (ลีกวันในปัจจุบัน)- ชนะเลิศ: 1963–64 - ฟุตบอลลีกเทิร์ดดิวิชั่นเซาท์- ชนะเลิศ: 1935–36 - รองชนะเลิศ: 1933–34 - ฟุตบอลลีกโฟร์ทดิวิชั่น (ลีกทูในปัจจุบัน)- รองชนะเลิศ: 1958–59 - เทิร์ดดิวิชั่นเซาท์คัพ- ชนะเลิศ: 1935–36 - เบอร์มิงแฮมซีเนียร์คัพ- ชนะเลิศ: 1910–11, 1922–23, 2006–07 - Professional Floodlit Cup- ชนะเลิศ: 1959–60</doc>
