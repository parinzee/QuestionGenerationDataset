<doc id="240922" url="https://th.wikipedia.org/wiki?curid=240922" title="กระชากลงหลุม">กระชากลงหลุม กระชากลงหลุม () ภาพยนตร์สยองขวัญสัญชาติฮอลลีวู้ด ออกฉายในปี ค.ศ. 2009เนื้อเรื่อง เนื้อเรื่อง. คริสติน บราวน์ พนักงานธนาคารสาว ต้องการตำแหน่งหน้าที่การงานที่ก้าวหน้าเหมือนคนอื่น ณ ที่ทำงานของเธอตำแหน่งผู้ช่วยผู้จัดการยังคงว่างอยู่ แต่ สตู เพื่อนร่วมงานก็เป็นคู่แข่งที่คอยชิงตำแหน่งนี้อยู่ คริสตินจึงต้องหาโอกาสที่จะผลงานเข้าตาผู้จัดการ วันหนึ่ง มีหญิงชราท่าทางน่ากลัวเหมือนพวกยิปซี ชื่อ มิสกานุช มาหาเธอพร้อมอ้อนวอนขอให้เธอช่วยเหลือเรื่องค่าผ่อนส่งบ้าน ไม่เช่นนั้นจะถูกธนาคารยึดไป คริสตินตัดสินใจว่าจะไม่ช่วยเหลือ ทำให้มิสกานุชถึงกับคุกเข่าขออ้อนวอนเธอ แต่เมื่อเธอเรียก รปภ.มาจัดการ มิสกานุชกล่าวหาว่าเธอไปหมิ่นใส่ และในลานจอดรถคืนนั้น มิสกานุชก็รอจังหวะเล่นงานเธอ ทั้งคู่จิกทึ้งกันไปมา ในที่สุดก็สามารถกระชากกระดุมแขนเสื้อโค้ทของคริสตินมาได้เม็ดหนึ่ง พร้อมกับกล่าวคาถาสาปแช่ง และกล่าวทิ้งท้ายว่า "ไม่นานเธอจะต้องมาอ้อนวอนขอฉัน" เรื่องราวที่เกิดขึ้นนี้ทำให้คริสตินไม่สบายใจ เมื่อเธอไปหา แรม จาส หมอดูผู้มีญานทิพย์ แรม จาสกล่าวว่า เธอโดนสาปแช่ง และไม่ใช่คำสาปธรรมดา ๆ เพราะมิสกานุชได้ส่งปีศาจที่ชื่อ "ลาเมีย" ตามความเชื่อของชาวยิปซี มีรูปร่างคล้ายแพะสีดำขนาดใหญ่ มาเอาชีวิตเธอ ภายใน 3 วัน เธอจะต้องลงนรกไป แม้ เคลย์ แฟนหนุ่มของเธอจะไม่ค่อยเชื่อก็ตาม แต่ก็พร้อมจะช่วยเหลือและอยู่เคียงข้างเธอ แรม จาส แนะนำให้เธอไปขอความช่วยเหลือจาก ฌาน ซาน ดีน่า หญิงคนทรงชาวเม็กซิกันที่เคยเผชิญหน้ากับลาเมียมาแล้วในปี ค.ศ. 1969 ก่อนที่ทุกอย่างจะสายเกินไปนักแสดงนักแสดง. - อลิสัน โลห์แมน...คริสติน บราวน์ - จัสติน ลอง...เคลย์ - ลอร์นา ราเวอร์...มิสกานุช - ดิลีป เลา...แรม จาส - เร็จจี ลี...สตู - เอเดรียนา บาร์ราซา...ฌาน ซาน ดีน่าเบื้องหลังและการออกฉาย เบื้องหลังและการออกฉาย. Drag Me to Hell เป็นภาพยนตร์แนวสยองขวัญเหนือธรรมชาติ จากการกำกับและการสร้างของ แซม ไรมี่ ผู้กำกับฯชื่อดังที่มีผลงานที่ประสบความสำเร็จก่อนหน้านั้นจากภาพยนตร์แนวซูเปอร์ฮีโร่ Spider Man ถึง 3 ภาค ในครั้งนี้ ไรมี่ได้กลับมาทำงานในแนวที่ถนัดอีกครั้ง เป็นครั้งแรกในรอบกว่า 20 ปี โดยเป็นการทำงานร่วมกับ อีวาน ไรมี่ น้องชาย ที่เป็นคนเขียนบทร่วม ซึ่งภาพยนตร์ได้รับคำวิจารณ์ว่า เหมือนกับได้ดูภาพยนตร์ที่ย้อนอดีตไปสู่ภาพยนตร์สยองขวัญทุนต่ำที่เคยสร้างชื่อมาให้กับไรมี่ คือ Evil Dead การออกฉายในสหรัฐอเมริกา 13 วัน ทำรายได้ไป 30 ล้านเหรียญ นับว่าค่อนข้างแผ่ว แต่การเข้าฉายในประเทศไทยในเดือนมิถุนายน ปีเดียวกัน สามารถรายได้ไป 10 ล้านบาท นับว่าค่อนข้างดี</doc>
