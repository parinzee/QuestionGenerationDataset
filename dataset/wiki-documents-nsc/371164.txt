<doc id="371164" url="https://th.wikipedia.org/wiki?curid=371164" title="มนตรี สังขทรัพย์">มนตรี สังขทรัพย์ พลเอกมนตรี สังขทรัพย์ อดีตรองผู้บัญชาการทหารสูงสุด เกิดเมื่อวันที่ 15 กุมภาพันธ์ พ.ศ. 2492 จบการศึกษาจากโรงเรียนเตรียมทหารรุ่นที่ 9 โรงเรียนนายร้อยพระจุลจอมเกล้ารุ่นที่ 20 (ร่วมรุ่นเดียวกับ พล.อ.จิรเดช คชรัตน์) วิทยาลัยป้องกันราชอาณาจักร รุ่นที่ 44 (วปร.44) และวิทยาลัยป้องกันราชอาณาจักรจากประเทศอังกฤษประวัติ ประวัติ. พลเอกมนตรี สังขทรัพย์ เกิดเมื่อวันที่ 15 กุมภาพันธ์ พ.ศ. 2492 มีชื่อเล่นว่า "แดง" จึงได้รับการเรียกชื่ออย่างไม่เป็นทางการจากสื่อมวลชนว่า "บิ๊กแดง" เป็นนักเรียนโรงเรียนเตรียมทหาร รุ่น 9, โรงเรียนนายร้อยพระจุลจอมเกล้า รุ่น 20, วิทยาลัยป้องกันราชอาณาจักร รุ่น 44 และวิทยาลัยป้องกันราชอาณาจักรจากประเทศอังกฤษ ชีวิตครอบครัวสมรสกับนางน้องนุช สังขทรัพย์ มีบุตรชาย 2 คน คือ นายถิรชัย และนายณพมนัส สังขทรัพย์ โดยมีตำแหน่งเป็นประธานรุ่น จรป.20 ด้วยการรับราชการทหาร การรับราชการทหาร. พล.อ.มนตรีเป็นนายทหารเหล่าปืนใหญ่ รับราชการในหน่วยบัญชาการป้องกันภัยทางอากาศ (นปอ.) และกรมจเรทหารบกมาตลอด เริ่มตั้งแต่เป็นผู้บังคับหมวด ผู้บังคับกองร้อยในกองพลทหารปืนใหญ่ต่อสู้อากาศยาน (ปตอ.พัน 5) เป็น พันโท (พ.ท.) ในตำแหน่งผู้บัญชาการกองพลทหารปืนใหญ่ต่อสู้อากาศยาน (ปตอ. พัน 5) ก่อนที่จะมาติดยศ พันเอก (พ.อ.) ในตำแหน่งรองผู้อำนวยการกองยุทธการ ศูนย์การทหารปืนใหญ่ ก่อนที่จะเป็น พล.ต.ในตำแหน่ง เจ้ากรมจเรทหารบก มนตรีเคยเป็น พันเอก (พิเศษ)(พ.อ.(พิเศษ)) ในตำแหน่งผู้อำนวยการกรมจเรทหารบก และเป็นรองผู้บัญชาการหน่วยบัญชาการกำลังสำรอง (ผบ.นสร.) และเป็น พลโท (พล.ท.)ในตำแหน่งผู้บัญชาการกำลังสำรอง (ผบ.นสร.)บทบาทหลังการรัฐประหาร บทบาทหลังการรัฐประหาร. หลังการรัฐประหาร 19 กันยายน พ.ศ. 2549 ได้รับการแต่งตั้งให้เป็น พลเอก (พล.อ.) และรับตำแหน่งเสนาธิการทหารบก พร้อมกับดำรงตำแหน่งสมาชิกสภานิติบัญญัติแห่งชาติ (สนช.) ด้วย ซึ่งในกลางปี พ.ศ. 2550 ชื่อของ พล.อ.มนตรีเป็นที่จับตามองเนื่องจากถูกคาดหมายว่าอาจจะได้ดำรงตำแหน่งเป็นผู้บัญชาการทหารบก ถัดจาก พล.อ.สนธิ บุญยรัตกลิน ด้วยการมีชื่อคู่กับ พล.อ.สพรั่ง กัลยาณมิตร และ พล.อ.อนุพงษ์ เผ่าจินดา ซึ่งท้ายที่สุดตำแหน่งนี้ก็ตกเป็นของ พล.อ.อนุพงษ์ ในที่สุด ส่วน พล.อ.มนตรีได้ดำรงตำแหน่ง รองผู้บัญชาการทหารสูงสุด (รอง ผบ.สส.)</doc>
