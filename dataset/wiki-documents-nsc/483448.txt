<doc id="483448" url="https://th.wikipedia.org/wiki?curid=483448" title="ถนนนี้หัวใจข้าจอง">ถนนนี้หัวใจข้าจอง ถนนนี้หัวใจข้าจอง () ภาพยนตร์ไทยในปี พ.ศ. 2540คำโปรย คำโปรย. วินาทีแห่งความทรงจำด้วยศักดิ์ศรี..ความรัก..เพื่อน..สถาบัน และความทรนงที่อยู่ในหัวใจของพวกเขาทุกคนเนื้อเรื่อง เนื้อเรื่อง. บู๊ต เด็กหนุ่มหน้าละอ่อน ที่เป็นลูกของนายทหารจากต่างจังหวัด สอบเข้าเรียนต่อโรงเรียนช่างกลธนิยะได้ พร้อมกับได้ทุนการศึกษา บู๊ตจึงได้ย้ายมาอาศัยอยู่ในกรุงเทพ และเริ่มเรียนรู้ชีวิตความเป็นนักเรียนช่างกลนับแต่วันรับน้อง การได้สวมเสื้อช้อป และท่องคำปฏิญาณว่าจะรักเพื่อนยิ่งกว่าชีวิต นอกจากนั้นบู๊ตยังได้รับการสอนสั่งว่าศัตรูที่เจอหน้าปุ๊บต้องฆ่ากันให้ตาย นั่น คือ โรงเรียนก่อสร้างไทยพัฒนา แต่คนที่มีธาตุความดีอย่างบู๊ตก็ยังซื่อตรงกับความถูกต้องอยู่ในตัวอยู่ดี วันหนึ่ง บู๊ตกับเพื่อนบังเอิญข้ามถิ่นไปในเขตพวกไทยพัฒนา จึงได้ถูกคู่อริไล่ตีกลางถนนแต่หนีมาได้ นักข่าวมาถ่ายภาพบู๊ตได้ทัน จึงทำให้บู๊ตกลายเป็นคนดังในหมู่เพื่อน ๆ โดยไม่ตั้งใจ แต่บู๊ตไม่สนใจลูกยุรุ่นพี่ที่สอนให้รู้จักหันหน้าเข้าสู้แบบลูกผู้ชายซะบ้าง ระหว่างนั้นบู๊ตใช้วิชาช่างของตัวเองไปบูรณะสนามกีฬาซึ่งอยู่ในเขตของพวกไทยพัฒนา จึงได้ถูกพวกไทยพัฒนาเข้ามาหาเรื่อง แต่บู๊ตก็ไม่คิดสร้างศัตรูกับไทยพัฒนาเพราะต้องการทำความดีเพื่อสังคมเงียบ ๆ มากกว่า แต่อย่างไรก็ตาม สงครามระหว่างสองสถาบันคู่อริก็ไม่อาจหยุดยั้งได้ เพราะพวกมาเฟียโต๊ะสนุ๊กต้องการจะให้ทั้งสองฝ่ายตีกันเพื่อจะได้ประโยชน์ครั้งใหญ่ในการขายอาวุธและยา และในที่สุด ในคอนเสิร์ตร็อกกลางเมือง ก็กลายเป็นสมรภูมิลูกผู้ชายของทั้งสองฝ่ายจริง ๆนักแสดงนำนักแสดงนำ. - มณฑล จิรา...บู๊ต - วรรณพร ฉิมบรรจง...ลูกปัด - วิจิตรา ตริยะกุล...แนน - ชัยรัตน์ วงศ์ธนะชัย...สอง - สมเจตน์ สะอาด...หนุ่ม - สีเทา...ภารโรง - อนุสรณ์ เดชะปัญญา...อาจารย์เชาว์ - มีศักดิ์ นาครัตน์...อาจารย์ศักดิ์ - สุภักดิ์ ปิติธรรม...ผู้อำนวยการเปลื้อง - น้ำเงิน บุญหนัก...อาจารย์ปราณี - ปวีณา ชารีฟสกุล...ลดาวัลย์ (นักข่าว) - นรา กุยะเนตร...เส่ย - ขจรศักดิ์ เที่ยงล้ำ...บั๊ค - โกวิท วัฒนกุล...พ่อของบู๊ตการสร้างและคำวิจารณ์ การสร้างและคำวิจารณ์. ถนนนี้หัวใจข้าจอง เป็นผลงานการสร้างของสหมงคลฟิล์ม กำกับโดย คิด สุวรรณศร ออกฉายในปี พ.ศ. 2540 โดยได้นายแบบวัยรุ่นชื่อดัง คือ เจ มณฑล จิรา มารับบทนำและถือเป็นบทบาทการแสดงครั้งแรกด้วย โดยมีเนื้อหาเกี่ยวกับปัญหาการยกพวกตีกันของนักเรียนอาชีวะ ซึ่งคล้ายคลึงกับ 2499 อันธพาลครองเมือง ภาพยนตร์ไทยอีกเรื่องหนึ่งที่มีเนื้อหาคล้ายกันที่ฉายไปก่อนหน้านั้นไม่นาน และประสบความสำเร็จเป็นอย่างยิ่ง</doc>
