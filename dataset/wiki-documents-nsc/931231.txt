<doc id="931231" url="https://th.wikipedia.org/wiki?curid=931231" title="พระครูไพศาลสารธรรม (ปี่ อินฺทโชโต)">พระครูไพศาลสารธรรม (ปี่ อินฺทโชโต) พระครูไพศาลสารธรรม (หลวงพ่อปี่ อินฺทโชโต) อดีตเจ้าอาวาสวัดโคกท่าเจริญ และอดีตเจ้าคณะอำเภอพานทอง เขต 2 ท่านเป็นพระเกจิดังของอำเภอพานทอง จังหวัดชลบุรี ท่านพัฒนาวัดโคกท่าเจริญ จนมีความเจริญในหลายๆ ด้าน เช่น สร้างพระอุโบสถ์ ฯลฯ หลวงพ่อปี่ ท่านเก่งด้านไสยศาสตร์ โหราศาสตร์ การทำนายของหาย การเล่นแร่แปรธาตุ เป็นต้นประวัติ ประวัติ. หลวงพ่อปี่ ท่านมีนามเดิมว่า " เล่าปี่ " นามสกุล " ทองสงวน " เกิดวันอาทิตย์ ขึ้น 8 ค่ำ เดือน 10 ปีขาล ตรงกับวันที่ 21 กันยายน พ.ศ. 2433 เกิดที่บ้านสามโคก อ.สามโคก จ.ปทุมธานี บิดาชื่อ นายอาน มารดาชื่อ นางรอด ทองสงวน ครั้นเจริญวัยแล้วได้ติดตามบิดามารดามาอยู่ที่บ้านท่าตะกูด ตำบลพานทอง อำเภอพานทอง จังหวัดชลบุรี บิดาได้ส่งไปเรียนหนังสือไทยที่โรงเรียนวัดกลาง อำเภอบางปะกง จังหวัดฉะเชิงเทราอุปสมบท อุปสมบท. จนกระทั่งอายุครบ 20 ปีบริบูรณ์ ท่านได้อุปสมบท ณ วัดโคกท่าเจริญ ต.พานทอง อ.พานทอง จ.ชลบุรี เมื่อวันเสาร์ ขึ้น 10 ค่ำ เดือน 8 ปี ตรงกับวันที่ 16 กรกฎาคม พ.ศ. 2453 โดยมี ท่านได้รับฉายาทางธรรมว่า " อินฺทโชโต " หลวงพ่อปี่ เมื่อได้รับแต่งตั้งเป็นเจ้าอาวาสแล้ว ได้บริหารวัดโคกท่าเจริญ มีการสร้างเสนาสนะต่างๆ การก่อสร้างเสนาสนะนั้น กำนันทอง สหายา ซึ่งเป็นกำนันตำบลพานทอง พร้อมด้วยญาติ และประชาชน เป็นผู้ให้การสนับสนุนด้วยดีตลอดมา หลวงพ่อปี่ ท่านเรียนวิชาความรู้หลายอย่าง ทั้งทางไสยศาสตร์ โหราศาสตร์ แม้การเล่นแร่แปรธาตุ ทำกะปิ น้ำปลา ท่านทำเพื่อให้เห็นความเป็นจริงแล้วก็หยุด ใครมาขอเรียนวิชานั้น ท่านก็ไม่ยอมให้เรียน วิชาทั้งหลายเมื่อท่านสิ้นไปแล้ว วิชานั้นก็สิ้นตามท่านไปด้วย วิชาโหราศาสตร์ จะแม่นยำมาก นอกจากทำนายของหายให้พบแล้ว ยังทำนายการสงครามระหว่างประเทศได้ถูกต้อง ในสมัยสงครามญี่ปุ่น นายชิต ชื่นชูเวช นายอำเภอพานทอง ก็เป็นนักโหราศาสตร์ เมื่อคุยกันแล้ว ก็คุยกันถึงเรื่องสงคราม มีการทำนายกันว่า เมื่อไรสงครามจะยุติ หลวงพ่อปี่ ทำนายไว้แล้วเขียนใส่ตลับเก็บไว้ เมื่อสงครามยุติมาเปิดตลับดู ก็เป็นจริงดังที่หลวงพ่อปี่ได้ทำนายไว้ จึงเป็นที่ขึ้นชื่อในเรื่องการดูหมอดูสิ่งต่างๆการศึกษาการศึกษา. - - จบชั้นประถมศึกษาปีที่ 6 โรงเรียนวัดกลาง อ.บางปะกง จ.ฉะเชิงเทรา - - เป็นครูสอนนักเรียนที่ โรงเรียนวัดโคกท่าเจริญ อ.พานทอง จ.ชลบุรีวิทยฐานะวิทยฐานะ. - พ.ศ. 2462 สอบได้นักธรรม ชั้นตรี สำนักเรียนวัดโคกท่าเจริญ อ.พานทอง จ.ชลบุรีงานด้านการปกครองงานด้านการปกครอง. - พ.ศ. 2463 เป็นเจ้าอาวาสวัดโคกท่าเจริญ อ.พานทอง จ.ชลบุรี - พ.ศ. 2465 เป็นเจ้าคณะตำบลพานทอง เขต 2 - พ.ศ. 2472 เป็นพระอุปัชฌาย์สมณศักดิ์สมณศักดิ์. - พ.ศ. 2482 เป็นพระครูสัญญาบัตรที่ " พระครูไพศาลสารธรรม "งานด้านการพัฒนางานด้านการพัฒนา. - พ.ศ. 2476 สร้างศาลาการเปรียญเป็นอาคารไม้ พื้นกระดานไม้ตะแบก เสาไม้แดง ไม้มะหาด ไม้สระแกทราย เดิมหลังคามุงกระเบื้องหางแมงดา ปัจจุบันเปลี่ยนเป็นอลูซิ้งค์ ยาว 13 วา กว้าง 10 วา - พ.ศ. 2477 หลวงพ่อปี่ เจ้าอาวาสวัดโคกท่าเจริญ ได้ร่วมมือกับ นายทอง สหายา กำนันตำบลพานทอง พร้อมประชาชนได้ร่วมกันจัดสร้างโรงเรียนขึ้นบริเวณวัดโคกท่าเจริญ เป็นอาคารเรียนไม้ชั้นเดียว มีมุข 2 ด้าน กว้าง 11.50 เมตร ยาว 24 เมตร ใช้ชื่อว่า โรงเรียนประชาบาลตำบลพานทอง 2 (ปี่ทองราษฎร์ผดุง) เมื่อสร้างเสร็จแล้วได้มอบให้เป็นสมบัติของทางราชการ ปัจจุบันเปลี่ยนชื่อเป็น โรงเรียนอนุบาลวัดโคกท่าเจริญ - พ.ศ. 2482 เริ่มสร้างอุโบสถหลังใหม่ สร้างในที่เดิม แต่กว้างยาว สูงว่าหลังเดิม แล้วเสร็จเมื่อ ปี พ.ศ. 2495 - พ.ศ. 2496 ฝังลูกนิมิต ผูกพัทธสีมา - พ.ศ. 2499 ยกช่อฟ้ามรณภาพ มรณภาพ. หลวงพ่อปี่ ท่านชราภาพมากแล้ว มีโรคประจำตัวคือโรคหอบหืด ได้ทวีความรุนแรงมากขึ้น จนในที่สุดท่านได้มรณภาพ เมื่อวันที่ 11 มกราคม พ.ศ. 2505 สิริอายุได้ 71 ปี พรรษาที่ 52</doc>
