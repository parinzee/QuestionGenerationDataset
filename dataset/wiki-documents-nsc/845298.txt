<doc id="845298" url="https://th.wikipedia.org/wiki?curid=845298" title="คริส เฮมส์เวิร์ท">คริส เฮมส์เวิร์ท คริส เฮมส์เวิร์ท (; เกิด 11 สิงหาคม ค.ศ. 1983) เป็นนักแสดงชาวออสเตรเลีย เขาเป็นที่รู้จักอย่างดีจากบทคิม ไฮด์ ในซีรีส์โทรทัศน์เรื่อง โฮมแอนด์อะเวย์ (2004) และธอร์ ในจักรวาลภาพยนตร์มาร์เวล ตั้งแต่ปี ค.ศ. 2011-จนถึงปัจจุบัน เฮมส์เวิร์ทยังเคยปรากฏในภาพยนตร์แนววิทยาศาสตร์เรื่อง (2009), แนวผจญภัยระทึกขวัญในเรื่อง เกาะสวรรค์ขวัญผวา (2009), แนวสยองขวัญในเรื่อง แย่งตายทะลุตาย (2012), แนวดาร์กแฟนตาซีในเรื่อง สโนว์ไวท์และพรานป่า ในศึกมหัศจรรย์ (2012), ภาพยนตร์สงครามในเรื่อง หน่วยรบพันธุ์สายฟ้า (2012) และภาพยนตร์ชีวประวัติเรื่อง อัดเต็มสปีด (2013) ในปี ค.ศ. 2015 เขาได้แสดงในภาพยนตร์แอคชันระทึกขวัญเรื่อง ล่าข้ามโลก แฮกเกอร์มหากาฬ ตามมาด้วยบทบาทตลกตลกขบขันของเนชันแนลแลมพูนที่มีการสร้างมาแล้วถึงห้าภาคอย่าง วาเคชัน ในเรื่อง พักร้อนอลวน ครอบครัวอลเวง และภาพยนตร์ชีวประวัติระทึกขวัญเรื่อง หัวใจเพชฌฆาตวาฬมหาสมุทร ปีต่อมา เฮมส์เวิร์ทมีบทบาทสมทบในภาพยนตร์เรื่อง บริษัทกำจัดผี ซึ่งเป็นภาคเริ่มต้นใหม่ และกลับมารับบทเป็นเคิร์ก จอร์จ ในภาพยนตร์ภาคต่อเรื่อง สตาร์ เทรค</doc>
