<doc id="854488" url="https://th.wikipedia.org/wiki?curid=854488" title="โปรเจกต์ เอส เดอะซีรีส์">โปรเจกต์ เอส เดอะซีรีส์ โปรเจกต์ เอส เดอะซีรีส์ () เป็นรายการโทรทัศน์ประเภทละครชุด ที่ถ่ายทอดเรื่องราวระหว่างชีวิตกับกีฬา ด้วยมุมมองที่หลากหลาย ผ่าน 4 ชนิดกีฬา คือ วอลเลย์บอล, แบดมินตัน, สเก็ตบอร์ด และยิงธนู สร้างโดย จีดีเอช ห้าห้าเก้า และนาดาว บางกอก กำกับซีรีส์โดย พิชย จรัสบุญประชา, นฤเบศ กูโน, พัฒน์ บุญนิธิพัฒน์ และ ธนีดา หาญทวีวัฒนา ออกอากาศตั้งแต่วันที่ 20 พฤษภาคม พ.ศ. 2560 ออกอากาศทุกวันเสาร์ เวลา 21:45 น. และออกอากาศซ้ำในวันเสาร์ของสัปดาห์ถัดไป เวลา 16:15 น. ทางช่อง จีเอ็มเอ็ม 25 และรีรันเวลา 23:25 น. ทางแอพลิเคชันไลน์ทีวีงานสร้าง งานสร้าง. หลังจากประสบความสำเร็จจากซีรีส์ ฮอร์โมนส์ วัยว้าวุ่น มาถึง 3 ฤดูกาล ทีมงานสร้างเรื่องดังกล่าวจึงได้ผลิตละครแนวใหม่ที่ต้องการให้วัยรุ่นสนใจในเรื่องของกีฬามากขึ้น โดยแผนงานการจัดสร้างซีรีส์นี้ได้มีการเปิดเผยต่อสาธารณะเป็นครั้งแรกในงาน "GDH งอกงามยามดี" เมื่อวันที 2 มิถุนายน พ.ศ. 2559 หลังจากนั้นจึงได้มีพิธีบวงสรวงขึ้นเมื่อวันที่ 29 พฤศจิกายน พ.ศ. 2559 และมีการปล่อยตัวอย่างแรกเมื่อวันที่ 28 เมษายน พ.ศ. 2560รายชื่อเรื่องและนักแสดงเพลงประกอบตอน "'SPIKE!เพลงประกอบ. ตอน "'SPIKE! - แจ็คผู้ฆ่ายักษ์ - ฟักกลิ้ง ฮีโร่ feat. เต๋า Sweet Mullet (เพลงปิด) - อย่าอยู่คนเดียว - ZEAL - วัดใจ - Silly Fools - เพื่อนรัก (Dear Friend) - The Parkinson - ไม่กลัว - 25 hours (เพลงปิดตอนสุดท้าย)ตอน side by side พี่น้องลูกขนไก่ตอน side by side พี่น้องลูกขนไก่. - ไปด้วยกัน (cover version) -กอล์ฟ พิชญะ (เพลงปิด) (ต้นฉบับโดย โมเดิร์นด็อก) - เราจะยิ้มให้กัน - เบิร์ด ธงไชย - แฟนจ๋า - เบิร์ด ธงไชย - อยู่ได้ไหม - ซาซ่า & บับเบิ้ล เกิร์ลส์ - คู่กัด - เบิร์ด ธงไชย - รักหนักแน่น - เบิร์ด ธงไชยตอน SOS Skate ซึม ซ่าส์ตอน SOS Skate ซึม ซ่าส์. - บินถลาลม - The Richman Toy - ขอบคุณโชคดี - Modern Dogตอน Shoot, I love you ปิ้ว! ยิงปิ๊งเธอตอน Shoot, I love you ปิ้ว! ยิงปิ๊งเธอ. - อยากจะได้พบเธอ (Aitakatta) - BNK48การออกอากาศการออกอากาศ. - วันที่ 12 สิงหาคม พ.ศ. 2560 Side by Side ตอนที่ 5 เลื่อนเวลาเป็น 23:15 น. เนื่องจากจีเอ็มเอ็ม 25 รับสัญญาณการถ่ายทอดสดพิธีถวายเครื่องราชสักการะและจุดเทียนถวายพระพรชัยมงคล สมเด็จพระนางเจ้าสิริกิติ์ พระบรมราชินีนาถ ในพระบาทสมเด็จพระปรมินทรมหาภูมิพลอดุลยเดช เนื่องในวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ ในพระบาทสมเด็จพระปรมินทรมหาภูมิพลอดุลยเดช จากโทรทัศน์รวมการเฉพาะกิจแห่งประเทศไทย ในเวลา 18:50-20:00 น. ส่งผลให้ทางสถานีต้องนำเอารายการในช่วง 19:00-21:45 น. (Club Friday Show,Club Friday The Series 9 รักครั้งหนึ่ง ที่ไม่ถึงตาย ตอน รักนอกเวลา) มาออกอากาศ โดยในตอนที่ 5 ทีมเขียนบทตั้งใจเขียนบทเพื่อสื่อถึงความรักของแม่ และในฉากจบได้มีการเพิ่มข้อความ "สุขสันต์วันแม่" ในช่วงก่อนปรากฏชื่อผู้กำกับ เพลงประกอบ และผู้สนับสนุนละครชุดเรื่องนี้ ตามคำแนะนำของ ธนภพ ลีรัตนขจร นักแสดงนำเรื่องนี้ - ตอน SOS skate ซึม ซ่าส์ มีการสอดแทรกความรู้เกี่ยวกับโรคซึมเศร้าในช่วงท้ายของแต่ละตอน - ตั้งแต่วันที่ 7 - 28 ตุลาคม พ.ศ. 2560 ละครชุดโปรเจกต์ เอส เดอะซีรีส์ ตอน SOS skate ซึม ซ่าส์ จะงดออกอากาศชั่วคราวเพื่อให้เป็นไปตามแนวทางปฏิบัติของสื่อโทรทัศน์ในช่วงพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช โดยในช่วงดังกล่าว จีดีเอช ได้นำรายการ "Project Nine ๙ ต่อไป" มาออกอากาศแทน - ในช่วง 13 - 16 เมษายน พ.ศ. 2561 ทางช่องจีเอ็มเอ็ม 25 ได้จัดละครมาธารอนทั้งหมด 5 เรื่องรีรันในช่วงสงกรานต์ โดยนำเรื่อง Side by Side พี่น้องลูกขนไก่ และ Shoot I Love You ปิ้ว ยิงปิ้งเธอ มารีรัน พร้อมร่วมกับละคร รักนะเป็ดโง่ ตอน Perfect Match / Love Songs Love Series 1 ตอน ไม่แข่งยิ่งแพ้ และ Encore 100 ล้านวิว ภูมิแพ้กรุงเทพไตรภาค ตอน Lost in คีรีวง</doc>
