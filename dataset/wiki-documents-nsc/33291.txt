<doc id="33291" url="https://th.wikipedia.org/wiki?curid=33291" title="เจ้าชายแอนดรูว์ ดยุกแห่งยอร์ก">เจ้าชายแอนดรูว์ ดยุกแห่งยอร์ก ฮิสรอยัลไฮเนส เจ้าชายแอนดรูว์ ดยุกแห่งยอร์ก (HRH The Prince Andrew, Duke of York) (แอนดรูว์ อัลเบิร์ต คริสเตียน เอ็ดเวิร์ด เมานต์แบ็ตเต็น-วินด์เซอร์ ประสูติ 19 กุมภาพันธ์ พ.ศ. 2503) ทรงเป็นสมาชิกพระองค์หนึ่งในพระราชวงศ์อังกฤษ เป็นพระราชโอรสพระองค์ที่สองในสมเด็จพระราชินีนาถเอลิซาเบธที่ 2 และเจ้าชายฟิลิป ดยุกแห่งเอดินบะระแห่งสหราชอาณาจักร พระองค์ทรงดำรงพระอิสริยยศเป็นดยุกแห่งยอร์กมาตั้งแต่ปี พ.ศ. 2529 และทรงอยู่ในอันดับที่เจ็ดของลำดับการสืบราชบัลลังก์อังกฤษพระชนม์ชีพวัยเยาว์ พระชนม์ชีพวัยเยาว์. พระองค์ประสูติเมื่อวันที่ 19 กุมภาพันธ์ พ.ศ. 2503 เป็นพระราชโอรสพระองค์ที่ 2 ในสมเด็จพระราชินีนาถเอลิซาเบธที่ 2 แห่งสหราชอาณาจักร กับ เจ้าชายฟิลิป ดยุกแห่งเอดินบะระ ณ พระราชวังบักกิงแฮม พระนามแอนดรูว์ได้มาจาก เจ้าชายแอนดรูว์แห่งกรีซและเดนมาร์ก พระอัยกาฝ่ายพระราชบิดาซึ่งสิ้นพระชนม์ไปเมื่อ 16 ปีก่อนพระองค์ประสูติเสกสมรส เสกสมรส. ดยุกแห่งยอร์กเสกสมรสและต่อมาทรงหย่าร้างกับซาราห์ มาร์กาเร็ต เฟอร์กูสัน พระองค์ยังได้ทรงปฏิบัติราชการในราชนาวีอังกฤษ โดยทรงเข้าร่วมทำการรบในสงครามฟอล์กแลนด์บนเรือหลวง HMS Invincible ในปัจจุบันพระองค์ทรงมีหน้าที่เป็นตัวแทนพิเศษในด้านการค้าและการลงทุนระหว่างประเทศของสหราชอาณาจักร ปัจจุบันทรงหย่าจากพระชายาแล้วพระธิดา พระธิดา. เจ้าชายแอนดรูว์และซาราห์ เฟอร์กูสันมีพระธิดาด้วยกัน 2 พระองค์- เจ้าหญิงเบียทริซแห่งยอร์ก (HRH Princess Beatrice of York) ประสูติเมื่อวันที่ 8 สิงหาคม พ.ศ. 2531 ณ โรงพยาบาลพอร์ตแลนด์ กรุงลอนดอน พระองค์ทรงเป็นรัชทายาทสืบราชสมบัติลำดับ 6 แห่งพระราชวงศ์อังกฤษ ต่อจากพระบิดา- เจ้าหญิงยูจีนีแห่งยอร์ก (HRH Princess Eugenie of York) ประสูติเมื่อวันที่ 23 มีนาคม พ.ศ. 2533 ณ โรงพยาบาลพอร์ตแลนด์ กรุงลอนดอน พระองค์ทรงเป็นรัชทายาทสืบราชสมบัติลำดับ 7 แห่งพระราชวงศ์อังกฤษ ต่อจากเจ้าหญิงเบียทริซ พระเชษฐภคินีพระอิสริยยศ พระอิสริยยศ. เจ้าชายแอนดรูว์ ทรงมีพระอิสริยยศอย่างเป็นทางการว่า เจ้าชายแอนดรูว์ ดยุกแห่งยอร์ก เอิร์ลแห่งอิเวอร์นีส บารอนแห่งคริเรย์ อัศวินสูงสุดแห่งราชีนีนาถสหราชอาณาจักร (His Royal Highness The Prince Andrew Albert Christian Edward, Duke of York, Earl of Inverness, Baron Killyleagh,[80] Knight Companion of the Most Noble Order of the Garter, Knight Grand Cross of the Royal Victorian Order, Canadian Forces Decoration, Aide-de-Camp to Her Majesty.)</doc>
