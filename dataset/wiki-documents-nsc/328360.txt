<doc id="328360" url="https://th.wikipedia.org/wiki?curid=328360" title="ซุอิตแบร์กามัสก์">ซุอิตแบร์กามัสก์ ซุอิตแบร์กามัสก์ () เป็นสวีตสำหรับบรรเลงด้วยเปียโนที่แต่งโดยโกลด เดอบูว์ซี ตั้งแต่ปี ค.ศ. 1890 เมื่อมีอายุ 28 ปี แต่ได้นำออกเผยแพร่เมื่อปี ค.ศ. 1905 ขณะนั้นเดอบูว์ซีอายุ 43 ปี เป็นเปียโนสวีตชิ้นที่มีชื่อเสียงที่สุดชิ้นหนึ่งของเดอบูว์ซี สวีตชิ้นนี้แบ่งออกเป็น 4 มูฟเมนต์ ท่อนที่ได้รับความนิยม ได้แก่ท่อนที่ 3 "Clair de lune" มีความหมายว่า "แสงจันทร์" เดิมมีชื่อว่า "Promenade Sentimentale" และท่อนที่ 4 "Passepied" เดิมมีชื่อว่า "Pavane" ชื่อทั้งหมดนี้นำมาจากบทกวีของปอล แวร์แลน กวีลัทธิสัญลักษณ์นิยมคนสำคัญของฝรั่งเศส ทั้งสี่มูฟเมนต์ประกอบด้วย- I. "Prélude" - II. "Menuet" - III. "Clair de lune" - IV. "Passepied"</doc>
