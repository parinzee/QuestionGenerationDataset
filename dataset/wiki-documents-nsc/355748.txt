<doc id="355748" url="https://th.wikipedia.org/wiki?curid=355748" title="สราวุธ เลิศปัญญานุช">สราวุธ เลิศปัญญานุช สราวุธ เลิศปัญญานุช เป็นนักแต่งเพลงชาวไทย มีผลงานแต่งเพลงและเรียบเรียงเสียงประสานเพลงประกอบละคร เพลงประกอบภาพยนตร์ และละครเวที ให้กับค่ายเอ็กแซ็กท์และซีเนริโอ ในสังกัดจีเอ็มเอ็มแกรมมี่ สราวุธเริ่มหัดเล่นดนตรีตั้งแต่เด็ก โดยเริ่มจากการเล่นเปียโน ต่อมาได้ศึกษาภาควิชาดนตรีศึกษา คณะครุศาสตร์ จุฬาลงกรณ์มหาวิทยาลัย และเริ่มแต่งเพลงละครโทรทัศน์ให้กับถกลเกียรติ วีรวรรณ จากนั้นได้ศึกษาเพิ่มเติมที่ประเทศอังกฤษ จากนั้นจึงมาทำงานเพลงละครเวทีให้กับเครือจีเอ็มเอ็มแกรมมี่ ขณะเรียนหนังสือที่โรงเรียนสวนกุหลาบวิทยาลัย สราวุธเคยเป็นผู้อำนวยเพลงของวงดุริยางค์โรงเรียน ขณะเรียนมหาวิทยาลัย เป็นหนึ่งสมาชิกวงดนตรีโมเดิร์นด็อก ในตำแหน่งคีย์บอร์ด ร่วมแข่งขันโค้กมิวสิคอวอร์ด ประจำปี พ.ศ. 2535 และเป็นผู้อำนวยเพลงของวงออร์เคสตราในการแสดงคอนเสิร์ตของวงดนตรีเฉลียง เรื่องราวบนแผ่นไม้ (2543) ของ วงดนตรีเฉลียง / คอนเสิร์ต 20 ปี คาราบาว เรื่องราวของคน ดนตรี และเขาควาย ของวงคาราบาว (2546) และ คอนเสิร์ต เหตุเกิดที่เฉลียง งานดนตรีบำบัด ถาปัดจัด เฉลียงโชว์ (2550) ของ วงดนตรีเฉลียง ผลงานประพันธ์ของสราวุธ ที่มีชื่อเสียง เช่น- เพลงประกอบภาพยนตร์ มหัศจรรย์แห่งรัก (2537) - ประพันธ์ดนตรีประกอบละครเวที วิมานเมือง (2540) - เพลงประกอบภาพยนตร์ รัก-ออกแบบไม่ได้ (2541) - เพลงประกอบภาพยนตร์ กำแพง (2543) - ประพันธ์ดนตรีประกอบละครเวที บัลลังก์เมฆ เดอะมิวสิคัล (2545) - ประพันธ์ดนตรีประกอบละครเวที บางกอก 2485 เดอะมิวสิคัล (2547) - ประพันธ์ดนตรีประกอบละครเวที ทวิภพ เดอะมิวสิคัล (2549) - ประพันธ์ดนตรีประกอบละครเวที ฟ้าจรดทราย เดอะมิวสิคัล (2550) - ประพันธ์ดนตรีประกอบละครเวที ข้างหลังภาพ เดอะมิวสิคัล (2551) - ประพันธ์ดนตรีประกอบละครเวที แม่นาคพระโขนง เดอะมิวสิคัล (2552) - ประพันธ์ดนตรีประกอบละครเวที หงส์เหนือมังกร เดอะมิวสิคัล (2553) - ประพันธ์ดนตรีประกอบละครเวที สี่แผ่นดิน เดอะมิวสิคัล (2554) - Music Arrangement(Orchesta)&conductor ในงานคอนเสิร์ต bodyslam นั่งเล่น เมื่อต้นปี(2555)</doc>
