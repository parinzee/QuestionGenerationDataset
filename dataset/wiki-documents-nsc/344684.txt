<doc id="344684" url="https://th.wikipedia.org/wiki?curid=344684" title="ดัชนีสันติภาพโลก">ดัชนีสันติภาพโลก ดัชนีสันติภาพโลก () เป็นความพยายามที่จะวัดและเปรียบเทียบระดับความสงบสุขของชาติและทวีปต่าง ๆ โดยสถาบันเศรษฐศาสตร์และสันติภาพและได้รับการพัฒนาผ่านการปรึกษาหารือกับคณะผู้เชี่ยวชาญสันติภาพระหว่างประเทศจากสถาบันสันติภาพและถังความคิดร่วมกับข้อมูลซึ่งเก็บรวบรวมและเปรียบเทียบโดยหน่วยข่าวกรองเศรษฐศาสตร์ รายชื่อดังกล่าวได้รับการเปิดเผยเป็นครั้งแรกในเดือนพฤษภาคม พ.ศ. 2550 และครั้งต่อมาในเดือนพฤษภาคม พ.ศ. 2551, 2 มิถุนายน พ.ศ. 2552 และล่าสุดเมื่อวันที่ 10 มิถุนายน พ.ศ. 2553 และได้รับการกล่าวถึงว่าเป็นการศึกษาแรกเพื่อจัดลำดับประเทศทั่วโลกตามความสงบสุขภายในประเทศ ดัชนีดังกล่าวมี 149 ประเทศ (เพิ่มขึ้นจาก 121 ประเทศ เมื่อทำดัชนีในปี พ.ศ. 2550) ดัชนีดังกล่าวมีที่มาจากความคิดของผู้ประกอบการชาวออสเตรเลีย สตีฟ คิลเลเลีย และได้รับการสนับสนุนโดยบุคคลอย่างเช่น โคฟี อันนัน ทะไลลามะ และอดีตประธานาธิบดีสหรัฐอเมริกา จิมมี คาร์เตอร์ ปัจจัยซึ่งผู้ศึกษาสังเกตรวมไปถึงปัจจุยภายใน อย่างเช่น ระดับความรุนแรงและอาชญากรรมภายในประเทศ และปัจจัยด้านความสัมพันธ์กับต่างประเทศ เช่น รายจ่ายด้านการทหารและสงครามระเบียบวิธีอันดับดัชนีสันติภาพโลก อันดับดัชนีสันติภาพโลก. ชาติที่จัดว่ายิ่งมีสันติสุขมาก จะยิ่งมีคะแนนดัชนีน้อย ประเทศที่มีเลขอันดับในช่องสีเขียวหมายถึงอยู่ในจำนวนประเทศร้อยละ 20 ที่มีสันติสุขมากที่สุดจากประเทศทั้งหมดในปีนั้น ขณะที่ช่องสีแดงหมายถึงอยู่ในร้อยละ 20 ที่มีสันติสุขน้อยที่สุดในปีนั้น</doc>
