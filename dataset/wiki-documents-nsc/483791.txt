<doc id="483791" url="https://th.wikipedia.org/wiki?curid=483791" title="วันดีมหาวินาศ คนอึดตายยาก">วันดีมหาวินาศ คนอึดตายยาก วันดีมหาวินาศ คนอึดตายยาก () เป็นภาพยนตร์โลดโผน/ระทึกขวัญลำดับที่ 5 ในชุด ดาย ฮาร์ด กำกับโดย จอห์น มัวร์ และเขียนบทโดย สคิป วู้ดส์ นำแสดงโดยบรูซ วิลลิส, ไจ คอร์ตนีย์ และเซบาสเตียน คอช ภาพยนตร์เรื่องนี้จัดอยู่ในเรต R เช่นเดียวกับภาพยนตร์ในชุด 3 ภาคแรก และเป็นการฉลองครบรอบ 25 ปีของภาพยนตร์ชุดนี้ วันดีมหาวินาศ คนอึดตายยาก เป็นเรื่องแรกในชุด ที่ใช้ระบบเสียง Dolby Atmos และเข้าฉายในโรงภาพยนตร์ IMAXเรื่องย่อ เรื่องย่อ. ที่มอสโก วิคเตอร์ ชาการิน เจ้าหน้าที่ระดับสูงของรัสเซีย วางแผนจะนำตัวยูริ โคมารอฟขึ้นศาล เพื่อบีบบังคับให้โคมารอฟยอมส่งไฟล์ที่เชื่อว่าอาจใช้ปรักปรำตัวเขาได้ ในขณะเดียวกันแจ็ค แมคเคลน ก็ถูกจับหลังก่อเหตุฆาตกรรมคนของชาการินในผับ แต่เขายินยอมที่จะเป็นพยานในชั้นศาลเพื่อช่วยโคมารอฟ จอห์น แมคเคลนทราบข่าวว่าลูกชายตัวเองถูกจับ จึงเดินทางไปยังมอสโก โดยในระหว่างการไต่สวนได้เกิดเหตุระเบิดขึ้น แจ็คและโคมารอฟหนีออกมาได้ จอห์นรีบตามทั้งคู่ไปแต่ถูกขัดขวางโดยกลุ่มนักฆ่าของชาการิน นำโดยอาลิก ทั้งสามฝ่ายขับรถไล่ล่ากัน ซึ่งสุดท้าย จอห์น แจ็คและโคมารอฟก็หลบหนีไปได้ แจ๊คพาทั้งสองไปหลบที่เซฟเฮ้าส์ และได้พบกับไมค์ คอลลินส์ ทำให้จอห์นได้รู้ความจริงว่าลูกชายของตนทำงานเป็นสายลับให้ CIA คอลลินส์สั่งให้โคมารอฟส่งมอบไฟล์ให้เขาเพื่อแลกกับการส่งโคมารอฟออกนอกประเทศ แต่กลุ่มนักฆ่าก็บุกมาอีกครั้ง คอลลินส์ถูกยิงเสียชีวิต ทั้งสามหนีออกมาได้อีกครั้งและไปยังโรงแรมแห่งหนึ่ง ที่ซึ่งโคมารอฟบอกว่าได้เก็บซ่อนไฟล์ดังกล่าวไว้ เมื่อไปถึง ทั้งสามได้พบกับไอริน่า ท่าทางมีพิรุธของเธอทำให้จอห์นสังหรณ์ใจว่าอาจจะมีอะไรแปลก ๆ ซึ่งลางสังหรณ์ของเขาก็ถูกต้อง เมื่ออาลิกและพวกโผล่มา จับจอห์นและแจ็คมัดไว้ ส่วนโคมารอฟถูกลูกสาวของตนเองจับเป็นตัวประกัน แต่จอห์นและแจ็คก็หาทางตอบโต้กลับจนอาลิกต้องล่าถอยไป ต่อมาแจ็คได้ขโมยรถจากพวกเชชเนียซึ่งมีอาวุธอยู่เต็มคันรถ แล้วขับไปที่เชอร์โนบิล เมืองร้างที่ยังมีกัมมันตรังสีหลงเหลืออยู่ ในขณะเดียวกัน อาลิกก็คุมตัวโคมารอฟเข้าไปยังที่เก็บไฟล์ แต่เขากลับถูกโคมารอฟยิงเสียชีวิต โคมารอฟเผยความจริงว่าไม่เคยมีไฟล์ดังกล่าวอยู่ มีเพียงยูเรเนียมที่ใช้ทำอาวุธนิวเคลียร์จำนวนมากซึ่งเก็บไว้สมัยร่วมมือกับชาการิน แต่ต่อมาถูกชาการินหักหลังทำให้เขาต้องติดคุก โคมารอฟโทรหาชาการินและคุยโทรศัพท์กันก่อนชาการินจะถูกรัดคอเสียชีวิต เมื่อจอห์นและแจ็คไปถึง ทั้งสองก็พบความจริงและจับกุมตัวโคมารอฟไว้ แต่ปะทะกับไอริน่าและสมุน โคมารอฟหนีไปได้ แจ็คจึงรีบตามไป ในขณะที่จอห์นตามไอริน่าที่หนีขึ้นเฮลิคอปเตอร์ ไอริน่าพยายามจะฆ่าแจ็ค แต่ถูกจอห์นขัดขวางโดยการทำให้เฮลิคอปเตอร์เสียสมดุล ด้านโคมารอฟที่เย้ยหยันแจ็คก็ถูกจับโยนลงจากอาคาร ร่างของโคมารอฟร่วงลงไปถูกใบพัดเฮลิคอปเตอร์สับจนละเอียด เมื่อไอริน่าเห็นว่าพ่อตัวเองเสียชีวิต จึงตัดสินใจพลีชีพนำเฮลิคอปเตอร์พุ่งชนอาคารที่ทั้งจอห์นและแจ็คหลบอยู่ แต่ทั้งสองก็หนีรอดมาได้ด้วยการกระโดดลงไปในสระน้ำ หลังจากเรื่องทุกอย่างยุติ จอห์นและแจ็คก็เดินทางกลับนิวยอร์ก และพบกับลูซี่ แมคเคลน ที่มารอรับ ภาพยนตร์จบลงที่ทั้งสามออกเดินไปพร้อม ๆ กันนักแสดงนักแสดง. - บรูซ วิลลิส รับบท จอห์น แมคเคลน ตำรวจนิวยอร์ก - ไจ คอร์ตนีย์ รับบท จอห์น "แจ็ค" แมคเคลน จูเนียร์ ลูกชายของจอห์น - แมรี อลิซาเบธ วินสทีด รับบท ลูซี่ แมคเคลน ลูกสาวของจอห์น พี่สาวของแจ็ค - โคล เฮาเซอร์ รับบท ไมค์ คอลลินส์ สายลับ CIA - เซบาสเตียน คอช รับบท ยูริ โคมารอฟ - ยูเลีย สนิเจอร์ รับบท ไอริน่า ลูกสาวของโคมารอฟ - อเมารี โนแลสโก รับบท เมอร์ฟี่ - ราดิโวจ บุควิช รับบท อาลิก - เซอร์เกย์ โคเลสนิคอฟ รับบท วิคเตอร์ ชาการินทีเซอร์ ทีเซอร์. วันที่ 4 ตุลาคม 2012 ทีเซอร์ของภาพยนตร์เรื่องนี้ได้รับการเผยแพร่ ต่อมาในวันที่ 3 มกราคม 2013 ทีเซอร์แบบเต็มของภาพยนตร์เรื่องนี้ก็ได้รับการเผยแพร่</doc>
