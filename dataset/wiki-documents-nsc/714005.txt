<doc id="714005" url="https://th.wikipedia.org/wiki?curid=714005" title="ปัญหาสิ่งแวดล้อมในประเทศจีน">ปัญหาสิ่งแวดล้อมในประเทศจีน ประเทศจีนมีปัญหาสิ่งแวดล้อมอยู่หลายด้าน ซึ่งส่งผลกระทบต่อสภาพแวดล้อมทางชีวกายภาพอย่างรุนแรงเช่นเดียวกับสุขภาพของมนุษย์ การทำให้เป็นอุตสาหกรรมอย่างรวดเร็วตลอดจนการกำกับดูแลด้านสิ่งแวดล้อมที่หละหลวมได้ส่งผลให้เกิดปัญหา โดยโธมัส วี ฮาร์วูด ที่สาม ได้กล่าวว่า มี 16 เมืองที่มีมลพิษเป็นอย่างมาก จากที่มีอยู่ทั้งหมด 20 เมืองในประเทศจีน รัฐบาลจีนรับทราบถึงปัญหาที่เกิดขึ้นและทำการตอบสนองต่าง ๆ ส่งผลให้มีการปรับปรุงในบางส่วน แต่การตอบสนองดังกล่าวได้รับการวิพากษ์วิจารณ์ว่าทำได้ไม่เพียงพอ ส่วนปี ค.ศ. 2012 ได้มีการเคลื่อนไหวของประชาชนเพิ่มขึ้นในเรื่องการตัดสินใจของรัฐบาล ที่ได้รับการมองว่าเป็นการสร้างความเสียหายต่อสิ่งแวดล้อม และเจ้าหน้าที่พรรคคอมมิวนิสต์ที่เกษียณแล้วได้เผยว่ามีผู้ทำการประท้วงด้านสิ่งแวดล้อมมากกว่า 50,000 รายในประเทศจีนเมื่อช่วงปี ค.ศ. 2012นโยบายด้านสิ่งแวดล้อม นโยบายด้านสิ่งแวดล้อม. ศูนย์กลางเพื่อความก้าวหน้าของอเมริกา ได้อธิบายถึงนโยบายด้านสิ่งแวดล้อมของจีนว่า เป็นแบบเดียวกับของสหรัฐอเมริกาในช่วงก่อนปี ค.ศ. 1970 กล่าวคือ กฎระเบียบของรัฐบาลกลางมีความเข้มงวดและเป็นธรรม แต่การตรวจสอบที่เกิดขึ้นจริงและการบังคับใช้ส่วนใหญ่ จะดำเนินการโดยรัฐบาลท้องถิ่นที่มีความสนใจต่อการเติบโตทางเศรษฐกิจ นอกจากนี้ เนื่องจากการดำเนินการที่เข้มงวดที่ไม่ใช่ระบบประชาธิปไตยของจีน ส่งผลให้การทำงานด้านสิ่งแวดล้อมของกลุ่มที่ไม่ใช่ภาครัฐ เช่น นักกฎหมาย, นักข่าว และองค์กรที่ไม่ใช่ภาครัฐ ต่างได้รับการขัดขวางอย่างหนัก</doc>
