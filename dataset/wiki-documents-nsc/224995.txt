<doc id="224995" url="https://th.wikipedia.org/wiki?curid=224995" title="ณฐพร เตมีรักษ์">ณฐพร เตมีรักษ์ ณฐพร เตมีรักษ์ เป็นนักแสดงชาวไทย มีผลงานสร้างชื่อจากละครซีรีส์ชุด สุภาพบุรุษจุฑาเทพ ตอน คุณชายรัชชานนท์ ทำให้เธอได้รับรางวัลโทรทัศน์ทองคำและคมชัดลึก อวอร์ด ครั้งที่ 11 สาขานักแสดงนำหญิงยอดเยี่ยมประวัติ ประวัติ. ณฐพรเกิดเมื่อ วันจันทร์ ที่ 6 กุมภาพันธ์ พ.ศ. 2532 ณ โรงพยาบาลภูมิพล กรุงเทพมหานคร เป็นบุตรของพลอากาศตรี ณรงค์ เตมีรักษ์ และรวงทอง เตมีรักษ์ มีพี่น้องทั้งหมด 2 คน แต้วเป็นบุตรคนที่ 2 มีความสามารถพิเศษในการเล่นดนตรีไทย เช่น จะเข้ ซอ เปียโน รำไทย และการเต้น ณฐพรสำเร็จการศึกษาชั้นอนุบาลและประถมจาก โรงเรียนพระมารดานิจจานุเคราะห์ ชั้นมัธยมต้นและปลายจาก โรงเรียนบดินทรเดชา (สิงห์ สิงหเสนี) และระดับปริญญาตรีจากคณะสถาปัตยกรรมศาสตร์ จุฬาลงกรณ์มหาวิทยาลัย ได้รับเกียรตินิยมอันดับ 2 เข้ารับพระราชทานปริญญาบัตรเมื่อวันศุกร์ ที่ 20 กรกฎาคม พ.ศ. 2555 ทั้งยังได้เป็นผู้อัญเชิญตราพระเกี้ยวของ จุฬาลงกรณ์มหาวิทยาลัย ใน งานฟุตบอลประเพณีจุฬาฯ-ธรรมศาสตร์ ครั้งที่ 66 เมื่อวันที่ 16 มกราคม พ.ศ. 2553 ก่อนที่ณฐพรจะแสดงละครโทรทัศน์ ณฐพรได้เริ่มต้นจากงานโฆษณาหลาย ๆ ชิ้นรวมทั้งการถ่ายโฆษณานมกล่องพร้อมดื่มในต่างประเทศ ร่วมกับดาราจีน ได้แก่ หลิว อี้เฟย์ และอี้ เจี้ยนเหลียน ออกอากาศในประเทศจีน การเป็นนางเอกมิวสิกวิดีโอเพลงต่าง ๆ และการแสดงภาพยนตร์เรื่องแรก เด็กหอ จากนั้นณฐพร ก็ได้ทำหน้าที่เป็นผู้ประกาศแจ้งการเข้ารายการของสถานีโทรทัศน์สีกองทัพบกช่อง 7 อยู่พักหนึ่งก่อนตัดสินใจเข้ารับการคัดเลือกนักแสดงกับทางสถานีวิทยุโทรทัศน์ไทยทีวีสีช่อง 3 และผ่านการทดสอบได้เข้ามาอยู่ในสังกัด ภายใต้กลุ่มพาวเวอร์ทรี โดยละคร เรื่องแรกคือ น่ารัก คู่กับการิน ศตายุ และมีผลงานที่ทำให้เป็นที่รู้จักมากขึ้นคือละครย้อนยุคเรื่อง ดงผู้ดี คู่กับ กฤษฎา พรเวโรจน์ภาพลักษณ์ผลการสำรวจความนิยมและสื่อบันเทิงต่าง ๆ ภาพลักษณ์. ผลการสำรวจความนิยมและสื่อบันเทิงต่าง ๆ. ณฐพร ถูกยกให้เป็นนางเอกที่มีความประพฤติดี วางตัวดี ไร้ข่าวฉาว จนหลายคนยกให้เธอเป็นเจ้าหญิงวงการบันเทิงคนต่อไป และเธอถูกยกให้เป็นนักแสดงที่มีฝีมือการแสดงดีจากสื่อบันเทิงต่างๆ เธอพิสูจน์ให้เห็นตั้งแต่แสดงในซีรีส์ สุภาพบุรุษจุฑาเทพ ตอน คุณชายรัชชานนท์ และกลับมาเป็นสาวอีสานเต็มตัวอีกครั้งในละครเรื่อง นาคี แล้วยังมีละครเรื่อง รากนครา ที่หนนี้สวมบทบาทสาวเหนือ สิ่งเหล่านี้ล้วนเป็นเครื่องพิสูจน์ว่า นางเอกสาวคนนี้มีฝีมือยอดเยี่ยม ในปี 2556 ณฐพรได้รับ รางวัลโทรทัศน์ทองคำ และรางวัล คมชัดลึก อวอร์ด ครั้งที่ 11 สาขานักแสดงนำหญิงยอดเยี่ยม จากละครซีรีส์ สุภาพบุรุษจุฑาเทพ ตอน คุณชายรัชชานนท์ ในปี 2559 เธอได้รับเลือกให้เป็นแบรนด์แอมบาสเดอร์ Shiseido คนแรกของประเทศไทย แบรนด์เครื่องสำอางชั้นนำในประเทศญี่ปุ่น ด้วยภาพลักษณ์ที่ดีและไม่มีข่าวฉาว ในเดือนธันวาคมสำนักงานวิจัยซูเปอร์โพล เผยผลสำรวจเรื่องที่สุดแห่งความบันเทิง จากประชาชนทุกสาขาอาชีพจำนวน 1,241 คน เธอถูกจัดให้อยู่อันดับหนึ่งดาราหญิงที่ประชาชนชื่นชอบมากที่สุดแห่งปี 2559 ได้คะแนนร้อยละ 54.5% ขณะที่กรุงเทพโพลล์ เผยผลสำรวจความคิดเห็นประชาชนเรื่อง “ที่สุดแห่งปี 2559” โดยเก็บข้อมูลจากประชาชนในกรุงเทพฯและปริมณฑล จำนวน 1,160 คน ที่มีอายุ 18 ปีขึ้นไป เธอถูกจัดให้อยู่อันดับหนึ่งดาราหญิงที่มีผลงานโดดเด่นเป็นที่ชื่นชอบมากที่สุดในรอบปี ซึ่งได้คะแนนร้อยละ 27.6% และสวนดุสิตโพลได้สำรวจความคิดเห็นของประชาชน กรณี “ที่สุดแห่งปี” จากประชาชนทุกสาขาอาชีพทั่วประเทศ จำนวน 5,694 คน ในเดือนธันวาคม ซึ่งเธอถูกจัดให้อยู่อันดับสอง ด้วยคะแนนร้อยละ 26.10% อีสานโพล เผยผลสำรวจเรื่อง "รางวัลแห่งปีของคนอีสาน ปี 2559" จากกลุ่มตัวอย่าง 2,530 คน เธอถูกจัดให้อยู่อันดับหนึ่งนางเอกแห่งปี ได้คะแนนร้อยละ 15.1% นอกจากนี้ณฐพรยังได้รับฉายา “คำแก้ว ให้แต้วเกิด” ฉายาดาราประจำปี 2559 จากสมาคมนักข่าวบันเทิง ซึ่งฉายานี้ได้มาจากละครเรื่อง นาคี ที่ดังเปรี้ยงทั้งเรตติ้งและกระแสจนได้รับเสียงชื่นชมและความนิยมท่วมท้นเป็นประวัติศาสตร์ ติดเทรนด์อันดับหนึ่งกระแสโซเชียลยอดนิยมของโลก ในปี 2560 ณฐพรถูกยกให้เป็น “นางเอกในดวงใจ” โดยหนังสือพิมพ์บันเทิงไทยรัฐได้สำรวจความคิดเห็นศิลปินดาราทั่วฟ้าเมืองไทยที่มีต่อเพื่อนพ้องพี่น้องวงการเดียวกัน ซึ่งเธอถูกจัดให้อยู่อันดับหนึ่งด้วยคะแนนร้อยละ 25.1% และเธอถูกจัดให้ติดอันดับ Top 55 ดารา-ไอดอล fashion face award 2016 ซึ่งเธอถูกจัดให้อยู่อันดับ 46 ใบหน้าที่เป็นเอกลักษณ์เหมาะสมกับวงการแฟชั่นฝ่ายหญิงของฝั่งเอเชีย โดยมีสาวไทยติดอันดับทั้งหมด 3 คน เป็นการคัดเลือกผู้มีชื่อเสียงจาก 40 ประเทศ โดยผู้เชี่ยวชาญกว่า 380 คน จากช่างภาพ ดีไซน์เนอร์ ช่างแต่งหน้า จาก 35,000 ภาพ + VDO ใช้เวลากว่า 3 เดือนในการคัดเลือก และจากกระแสละคร นาคี ฟีเวอร์ส่งผลให้ณฐพรได้รับความนิยมท่วมท้นอย่างต่อเนื่อง เธอได้รับรางวัลนักแสดงหญิงแห่งปี รางวัลไนน์เอ็นเตอร์เทน อวอร์ดส์ ครั้งที่ 10 และได้รับรางวัลนักแสดงนำหญิงยอดเยี่ยม รางวัลนาฏราช ครั้งที่ 8 รางวัลที่คนในวงการบันเทิงโหวตให้ ณฐพรยังได้รับเลือกให้เป็นแบรนด์แอมบาสเดอร์คนไทยคนแรกของ The Face Shop แบรนด์เครื่องสำอางอันดับ 1 จากประเทศเกาหลี ซึ่งนับเป็นครั้งแรกที่เดอะเฟสชอปใช้แบรนด์แอมบาสเดอร์ที่ไม่ใช่ชาวเกาหลี ในปี 2561 ณฐพรยังคงรักษาตำแหน่ง “นางเอกในดวงใจ” ไว้ได้อีกปี โดยหนังสือพิมพ์บันเทิงไทยรัฐได้สำรวจความคิดเห็นศิลปินดาราทั่วฟ้าเมืองไทยที่มีต่อเพื่อนพ้องพี่น้องวงการเดียวกัน ซึ่งเธอถูกจัดให้อยู่อันดับหนึ่งด้วยคะแนนร้อยละ 24.1%ผลงานละครโทรทัศน์ผลงาน. ละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3ละครสั้นละครสั้น. - 2553 – สัมผัสพิศวง ตอน สงกรานต์แห่งความรัก รับบท น้ำมิวสิควิดิโอ มิวสิควิดิโอ. ที่ปรึกษา ศิลปิน พดด้วงภาพยนตร์เพลงเพลง. - ลมซ่อนรัก Special Version (เพลงประกอบละครเรื่อง ลมซ่อนรัก) - Happy Birthday ช่อง 3 - เพลงกล่อมเด็กเหนือ (เพลงประกอบละครเรื่อง รากนครา)คอนเสิร์ตรางวัล</doc>
