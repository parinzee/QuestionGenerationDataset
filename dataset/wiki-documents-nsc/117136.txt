<doc id="117136" url="https://th.wikipedia.org/wiki?curid=117136" title="เจ้าหญิงอเล็กซานดราแห่งซัคเซิน-โคบูร์กและโกทา">เจ้าหญิงอเล็กซานดราแห่งซัคเซิน-โคบูร์กและโกทา เจ้าหญิงอเล็กซานดราแห่งเอดินบะระและซัคเซิน-โคบูร์กและโกทา หรือ อเล็กซานดรา หลุยส์ โอลกา วิกตอเรีย (; 1 กันยายน พ.ศ. 2421 - 16 เมษายน พ.ศ. 2485) ทรงเป็นสมาชิกพระองค์หนึ่งในพระราชวงศ์อังกฤษ โดยเป็นพระราชนัดดาองค์หนึ่งในสมเด็จพระราชินีนาถวิกตอเรียชีวิตในวัยเยาว์ ชีวิตในวัยเยาว์. เจ้าหญิงอเล็กซานดราประสูติเมื่อในวันที่ 1 กันยายน พ.ศ. 2421 ณ พระราชวังเอดินบะระ ในเมืองโคบูร์ก พระชนกของพระองค์คือ เจ้าชายอัลเฟรด ดยุกแห่งซัคเซิน-โคบูร์กและโกทา พระราชโอรสองค์ที่สองของสมเด็จพระราชินีนาถวิกตอเรียแห่งสหราชอาณาจักร และ เจ้าฟ้าชายอัลเบิร์ต เจ้าชายพระราชสวามี ส่วนพระชนนีคือ แกรนด์ดัชเชสมารี อเล็กซานดรอฟนาแห่งรัสเซีย พระราชธิดาพระองค์เดียวของสมเด็จพระจักรพรรดิอเล็กซานเดอร์ที่ 2 แห่งรัสเซีย และ เจ้าหญิงมารีแห่งเฮสส์และไรน์ ในปี พ.ศ. 2436 แอร์นส์ที่ 2 แห่งซัคเซิน-โคบูร์กและโกทา ซึ่งเป็นพระเชษฐาในเจ้าชายอัลเบิร์ต พระอัยกาได้สิ้นพระชนม์โดยปราศจากทายาทสืบราชสมบัติ เนื่องจากว่าเจ้าชายอัลเบิร์ตสิ้นพระชนม์ไปก่อนแล้วและเจ้าชายแห่งเวลส์ ซึ่งภายหลังคือ สมเด็จพระเจ้าเอ็ดเวิร์ดที่ 7 แห่งสหราชอาณาจักรได้ทรงสละสิทธิในการสืบราชบัลลังก์ดัชชีซัคเซิน-โคบูร์กแห่งโกทา จึงทำให้ตำแหน่งเจ้าครองรัฐที่ว่างลงตกเป็นของดยุกแห่งเอดินบะระ พระชนกของเจ้าหญิง พระองค์จึงทรงเป็นทั้งเจ้าหญิงแห่งสหราชอาณาจักรและเจ้าหญิงแห่งซัคเซิน-โคบูร์กและโกทาอภิเษกสมรส อภิเษกสมรส. เจ้าหญิงอเล็กซานดราทรงอภิเษกสมรสเมื่อวันที่ 20 เมษายน พ.ศ. 2439 ณ ปราสาทเอห์เร็นบูร์ก เมืองโคบูร์ก กับ เจ้าชายแอร์นส์ วิลเฮล์ม ฟรีดริช คาร์ล มักซีมีเลียนแห่งโฮเอ็นโลเออ-ลังเงินบวร์ค (13 กันยายน พ.ศ. 2406 - 11 ธันวาคม พ.ศ. 2493) ที่ต่อมาทรงเป็น เจ้าชายที่ 7 แห่งโฮเอ็นโลเออ-ลังเงินบวร์ค ในวันที่ 9 มีนาคม พ.ศ. 2456 ทั้งสองพระองค์มีพระโอรสและธิดา 5 พระองค์ คือ- เจ้าชายก็อทท์ฟรีดแห่งโฮเอ็นโลเออ-ลังเงินบวร์ค (พระนามแบบเต็ม ก็อทท์ฟรีด เฮอร์มันน์ อัลเฟรด พอล มักซีมีเลียน วิคตอร์; 24 มีนาคม พ.ศ. 2440 - 11 พฤษภาคม พ.ศ. 2503)- เสวยราชสมบัติเป็น เจ้าชายผู้ปกครองนครที่ 8 แห่งโฮเอ็นโลเออ-ลังเงินบวร์ค เมื่อวันที่ 11 ธันวาคม พ.ศ. 2493 หลังการสิ้นพระชนม์ของพระชนก - ทรงอภิเษกสมรสเมื่อวันที่ 20 เมษายน พ.ศ. 2474 ณ ปราสาทลังเงินบวร์ค ใกล้เมืองไครล์ไชม์ กับ เจ้าหญิงมาร์การิตาแห่งกรีซและเดนมาร์ก (ประสูติ 18 เมษายน พ.ศ. 2448 สิ้นพระชนม์ 24 เมษายน พ.ศ. 2524) พระธิดาในเจ้าชายแอนดรูว์แห่งกรีซและเดนมาร์ก และ เจ้าหญิงอลิซแห่งแบ็ตเต็นเบิร์ก - เจ้าหญิงมารี เมลิตาแห่งโฮเอ็นโลเออ-ลังเงินบวร์ค (พระนามเต็ม มารี เมลิตา เลโอโพลดีน วิคตอเรีย ฟีโอดอรา อเล็กซานดรา; 18 มกราคม พ.ศ. 2442 - 8 พฤศจิกายน พ.ศ. 2510)- ทรงอภิเษกสมรสเมื่อวันที่ 15 กุมภาพันธ์ พ.ศ. 2459 ณ เมืองโคบูร์ก แคว้นบาวาเรีย กับ เจ้าชายวิลเฮล์ม ฟรีดริช คริสเตียน กึนเธอร์ อัลแบร์ต อดอล์ฟ จอร์จแห่งชเลสวิก-โฮลชไตน์-ซอนเดอร์บูร์ก-กลึกซ์เต็นบูร์ก (23 สิงหาคม พ.ศ. 2434 - 10 กุมภาพันธ์ พ.ศ. 2508) ต่อมาทรงเป็น ดยุกครองนครแห่งชเลสวิก-โฮลชไตน์ เมื่อวันที่ 21 มกราคม พ.ศ. 2477 ภายหลังการสิ้นพระชนม์ของพระชนก - เจ้าหญิงอเล็กซานดราแห่งโฮเอ็นโลเออ-ลังเงินบวร์ค (อเล็กซานดรา เบียทริซ เลโอโพลดีน; 2 เมษายน พ.ศ. 2444 - 26 ตุลาคม พ.ศ. 2506) - เจ้าหญิงเอียร์มาแห่งโฮเอ็นโลเออ-ลังเงินบวร์ค (เอียร์มา เฮเลนา; 4 กรกฎาคม พ.ศ. 2445 - 8 มีนาคม พ.ศ. 2529) - เจ้าชายอัลเฟรดแห่งโฮเอ็นโลเออ-ลังเงินบวร์ค (16 เมษายน - 18 เมษายน พ.ศ. 2454)ปลายพระชนม์ชีพ ปลายพระชนม์ชีพ. เจ้าหญิงอเล็กซานดรา ที่มีพระนามเรียกเล่นในหมู่พระประยูรญาติว่า "แซนดรา" ประทับอยู่ในประเทศเยอรมนีตลอดพระชนม์ชีพของพระองค์ ในวันที่ 1 พฤษภาคม พ.ศ. 2480 พระองค์ทรงเข้าร่วมพรรคนาซีพร้อมกับพระโอรสและธิดา อีกหลายปีต่อมาพระองค์ได้สิ้นพระชนม์เมื่อวันที่ 16 เมษายน พ.ศ. 2485 ณ เมืองชแวบิชฮอลล์ แคว้นบาเดิน-เวือร์ทเท็มแบร์ก สิริรวมพระชนมายุได้ 63 พรรษา 7 เดือนพระอิสริยยศ และ เครื่องราชอิสริยาภรณ์พระอิสริยยศพระอิสริยยศ และ เครื่องราชอิสริยาภรณ์. พระอิสริยยศ. - พ.ศ. 2421 - พ.ศ. 2436: เจ้าหญิงอเล็กซานดราแห่งเอดินบะระ (Her Royal Highness Princess Alexandra of Edinburgh) - พ.ศ. 2436 - พ.ศ. 2439: เจ้าหญิงอเล็กซานดราแห่งซัคเซิน-โคบูร์กและโกทา (Her Royal Highness Princess Alexandra of Saxe-Coburg and Gotha) - พ.ศ. 2439 - พ.ศ. 2485: เจ้าหญิงพระชายาแห่งโฮเอ็นโลเออ-ลังเงินบวร์ค (Her Royal Highness The Princess of Hohenlohe-Langenburg)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์วิกตอเรียและอัลเบิร์ต ชั้นที่ 1 (Lady of the Order of Victoria and Albert) - เครื่องราชอิสริยาภรณ์มหามงกุฎแห่งอินเดีย ชั้นที่ 1 (Companion of the Order of the Crown of India)</doc>
