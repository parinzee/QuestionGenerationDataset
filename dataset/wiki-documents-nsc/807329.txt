<doc id="807329" url="https://th.wikipedia.org/wiki?curid=807329" title="สุสานหลวงมุซะชิ">สุสานหลวงมุซะชิ สุสานหลวงมุซะชิ ( , ) สุสานหลวงของ จักรพรรดิญี่ปุ่น ที่ตั้งอยู่ในเมือง ฮะชิโอจิ ที่ตั้งอยู่ทางตะวันตกของ กรุงโตเกียว โดยชื่อของสุสานหลวงมาจากชื่อของแคว้นศักดินาโบราณในญี่ปุ่นคือ แคว้นมุซะชิ ซึ่งสุสานหลวงแห่งนี้เป็นที่ฝังพระบรมศพของ จักรพรรดิไทโช และ จักรพรรดิโชวะ รวมถึง จักรพรรดินีเทเม และ จักรพรรดินีโคจุง จักรพรรดินีในจักรพรรดิไทโชและจักรพรรดิโชวะประวัติศาสตร์ ประวัติศาสตร์. จักรพรรดิไทโชทรงเป็นจักรพรรดิองค์แรกที่พระบรมศพได้ฝังที่ กรุงโตเกียว ทำให้มีการเรียกพระองค์ว่า จักรพรรดิแห่งโตเกียว องค์แรกเนื่องจากจักรพรรดิไทโชทรงประสูติที่ กรุงโตเกียว ขณะที่ จักรพรรดิเมจิ พระราชบิดาทรงประสูติที่ เคียวโตะ แต่ทรงมาประทับและสวรรคตที่โตเกียวซึ่งพระบรมศพได้กลับไปฝังที่เคียวโตะโดยจักรพรรดิเมจินับเป็นจักรพรรดิองค์สุดท้ายที่ฝังพระบรมศพที่เคียวโตะการออกแบบ การออกแบบ. สุสานหลวงในฮะชิโอจิ ได้รับการออกแบบแบบกึ่งธรรมชาติ ซึ่งพื้นที่ส่วนใหญ่ประกอบด้วยป่าไม้ หิน และต้นไม้ นอกจากนี้ยังมีอนุสาวรีย์ขนาดเล็กและสิ่งปลูกสร้างทางศาสนา เช่น โทริอิ ด้วย วิธีการเข้าถึงสุสานหลวงมุซะชิ จะใช้เส้นทางโคะชูไคโด (หนึ่งในห้าเส้นทางของยุคเอะโดะ) ซึ่งเรียงรายไปด้วยบรรดาต้นเซลโควา (Zelkova serrata) และที่ฝังพระศพ/พระบรมศพจะมีการประดับประดาด้วยต้นไครป์โตเมเรีย (Cryptomeria)หลุมพระศพอนาคต อนาคต. เมื่อปี 2555 ถึง 2556 สำนักพระราชวังญี่ปุ่น ได้ยืนยันว่า สมเด็จพระจักรพรรดิอะกิฮิโตะและสมเด็จพระจักรพรรดินีมิชิโกะ มิได้ทรงมีพระราชประสงค์ที่จะให้พระบรมศพและพระศพฝังที่สุสานหลวง เหมือนดังพระจักรพรรดิหรือพระจักรพรรดินีพระองค์ก่อน แต่ทรงโปรดให้ใช้วิธีการฌาปนกิจแทน ซึ่งสถานที่ที่ใข้ในการพระราชพิธีถวายพระเพลิงพระบรมศพและพระศพจะถูกเพิ่มเข้าไปภายในสุสานหลวงมุซะชิ ส่วนพระบรมราชสรีรางคารและพระราชสรีรางคารจะถูกอัญเชิญไปประดิษฐานภายในสุสานของแต่ละพระองค์ต่อไป ซึ่งจะถูกสร้างขึ้นไว้เคียงข้างกันในแบบสมัยนิยมผสมผสาน ทางด้านตะวันตกของหลุมพระบรมศพของสมเด็จพระจักรพรรดิไทโช (ดูแบบแปลน) การดัดแปลงพระราชพิธีพระบรมศพครั้งนี้จะเป็นการเปลี่ยนแปลงประวัติศาสตร์ของพระราชพิธีพระบรมศพ ตั้งแต่ 350 ปีก่อน ซึ่งใช้วิธีการฝังเป็นบรรทัดฐานสำหรับสมเด็จพระจักรพรรดิและพระมเหสี สำนักพระราชวังญี่ปุ่นวางแผนที่จะสร้างสุสานใหม่สองหลังบนพื้นที่ประมาณ 3,500 ตารางเมตร ประมาณ 80 เปอร์เซ็นต์อยู่บนพื้นที่ 4,300 ตารางเมตรของหลุมพระบรมศพและพระศพ ของสมเด็จพระจักรพรรดิโชวะและสมเด็จพระจักรพรรดินีโคจุง ผู้เป็นพระบรมราชชนกและพระบรมราชชนนี</doc>
