<doc id="221653" url="https://th.wikipedia.org/wiki?curid=221653" title="มิลลี วานิลลี">มิลลี วานิลลี มิลลี วานิลลี () เป็นโครงการกลุ่มศิลปินป็อป/แด๊นซ์ ก่อตั้งวงโดย แฟรงก์ ฟาเรน ที่เยอรมนี ในปี 1988 มีสมาชิกคือ แฟบ มอร์แวน และร็อบ พิลาตัส ทางวงออกผลงานอัลบั้มเปิดตัวประสบความสำเร็จด้านยอดขายในระดับนานาชาติ ทั้งยังได้รับรางวัลแกรมมี่สาขาศิลปินหน้าใหม่ยอดเยี่ยมในปี 1990 พวกเขาเป็นกลุ่มศิลปินแนวป็อปที่ประสบความสำเร็จในช่วงปลายทศวรรษ 1980 ถึงต้นทศวรรษ 1990 แต่อย่างไรก็ดี ชื่อเสียงของเขาก็กลับแย่ลงทันที เมื่อทางคณะกรรมการแกรมมี่เพิกถอนรางวัลพวกเขาหลังจากพบว่าเสียงร้องบนแผ่นเสียงของพวกเขาไม่ได้ร้องโดยมอร์แวนและพิลาตัสเอง ในปี 1998 หลังเปิดตัวอัลบั้มแรก 10 ปี พิลาตัสเสียชีวิตที่โรงแรมในแฟรงก์เฟิร์ต จากการเสพยาเกินขนาด</doc>
