<doc id="281179" url="https://th.wikipedia.org/wiki?curid=281179" title="แดดส์วอตยูเกต">แดดส์วอตยูเกต "แดดส์วอตยูเกต" () เป็นซิงเกิลของวงพาร์อะมอร์ ถือเป็นซิงเกิลที่ 2 ในออสเตรเลีย ซิงเกิลที่ 3 ในสหรัฐอเมริกาและซิงเกิลที่ 4 ในสหราชอาณาจักร ที่มาจากอัลบั้มชุด ริออต! เพลงออกอากาศทางวิทยุเมื่อวันที่ 22 มีนาคม ในออสเตรเลียและวันที่ 24 มีนาคม ในสหรัฐอเมริกา ในสหรัฐอเมริกา เพลงนี้ออกขายเมื่อวันที่ 5 พฤษภาคม ในรูปแบบดาวน์โหลดและเป็นแผ่นเมื่อวันที่ 12 พฤษภาคม เพลงนี้ยังใช้ในวิดีโอเกม Rock Band 2 เพลงนี้มียอดขายระดับแผ่นเสียงทองคำในสหรัฐอเมริกาเมื่อวันที่ 12 ธันวาคม ค.ศ. 2008 ขายได้มากกว่า 500,000 หน่วยมิวสิกวิดีโอ มิวสิกวิดีโอ. มิวสิกวิดีโอเพลงนี้กำกับโดยมาร์คอส ซีกา ถ่ายทำในแนชวิลล์ รัฐเทนเนสซี เมื่อวันที่ 2-3 มีนาคม ค.ศ. 2008 ทางช่องเอ็มทีวี 2 ออกฉายอย่างเป็นทางการครั้งแรกเมื่อวันที่ 24 มีนาคม ค.ศ. 2008 มิวสิกวิดีโอเป็นเพลงวงเล่นดนตรีอยู่ในห้องนั่งเล่น ซึ่งมีภาพของคนรัก 2 คู่ (อารอน โฮล์มส จากวงเดธอินเดอะพาร์ก และเจนนา เกลิง ทั้งคู่มาจากริชมอนด์) และภาพการพบปะของเพื่อนสมาชิกในวงและครอบครัว เพื่อนและครอบครัวมีความสุขในการถ่ายรูป ฟังดนตรี ขณะที่คู่รักดูดูดดื่มกับความรักอย่างมาก หนึ่งในคนรักเหมือนจะดูเชื่อมโยงกับสมาชิกในวง ทั้งคู่เข้าพบปะเพื่อนฝูง แต่แล้วผู้ชายก็เหมือนจะพบใครบางคน (อาจจะเป็นแฟนเก่า) และเริ่มจีบกันซึ่งผู้ชายก็ยังคงคุยกับหญิงอื่น แฟนปัจจุบันก็นั่งเห็นพวกเขาอยู่ซึ่งเห็นภาพทั้งสองคนจับมือกัน ฝ่ายหญิงก็ออกไปแล้วร้องไห้ จบด้วยคู่รักยืนอยู่ที่สุสานจูบกันเบื้องหลัง เบื้องหลัง. มิวสิกวิดีโอถ่ายทำร่วมสัปดาห์ หลังจากที่วงพาร์อะมอร์ยกเลิกการออกทัวร์ในยุโรปเพื่อทำงานส่วนตัว ท่ามกลางข่าวลือว่าวงแตกไปแล้ว เฮย์เลย์ วิลเลียมส์ (ร้องนำ คีย์บอร์ด) อธิบายว่า ทางวงคิดว่าเป็นการดีที่สุดถ้าพวกเขาจะถ่ายทำง่าย ๆ เต็มไปด้วยพวกเขากับเพื่อน ๆ และครอบครัว ทำให้ง่าย ๆ เฮย์เลย์ เสริมว่า "เรามีเพื่อนอยู่มากมายที่นั่นและมันเหมือนเป็นการพักผ่อน และมาร์คอสก็เจ๋งมาก เขาพูดว่า เอาเพื่อนมา เราจะถ่ายในบ้านเพื่อนใครสักคน ให้รู้สึกจริง และฉันคิดว่าเป็นครั้งแรกที่คุณจะเห็นวิดีโอในสิ่งที่เราเป็น"รายชื่อเพลงอันดับเพลง</doc>
