<doc id="129083" url="https://th.wikipedia.org/wiki?curid=129083" title="ยอดเขาชิชาพังมะ">ยอดเขาชิชาพังมะ ยอดเขาชิชาพังมะ (Shishapanma; จีน: Xīxiàbāngmǎ Fēng 希夏幫馬峰) ยอดเขาสูงที่สุดใน ประเทศจีน และสูงเป็นอันดับที่ 13 ของโลก มีความสูง 8,046 เมตร ตั้งอยู่ทางตอนใต้ของทิเบต ใกล้ชายแดนเนปาล นับเป็นยอดเขาสูงเกิน 8 พันเมตรเพียงแห่งเดียวที่อยู่ในประเทศจีน (ข้อมูลบางแห่งระบุความสูง 8,013 เมตร และบางแห่ง 8,027 เมตร ซึ่งทำให้ Shishapanma สูงเป็นอันดับ 14 ของโลก) ชื่อ "ชิชาพังมะ" เป็นภาษาทิเบต มีความหมายว่า "ยอดเขาเหนือทุ่งหญ้า" ยอดเขานี้มีชื่อในภาษาสันสกฤตว่า โกแสนธาน (Gosainthan) มีความหมายว่า "ดินแดนแห่งพระเจ้า" นอกจากนี้ ชิชาพังมะ ยังอาจแปลความหมายได้ว่า "หญิงชาวเชอร์ปา" เนื่องจากภูเขานี้อยู่ในเขตประเทศจีน ซึ่งค่อนข้างเข้มงวด ทำให้มีนักปีนเขาจำนวนไม่มากได้ปีนเขาลูกนี้ นักปีนเขากลุ่มแรกที่ขึ้นถึงยอดเขานี้เป็นชาวจีน เมื่อวันที่ 2 พฤษภาคม พ.ศ. 2507 เป็นยอดเขาความสูงเกิน 8,000 เมตร ที่มีผู้ปีนถึงยอดเป็นลำดับหลังสุด ในจำนวน 14 ยอดเขา</doc>
