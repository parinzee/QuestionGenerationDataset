<doc id="456331" url="https://th.wikipedia.org/wiki?curid=456331" title="เจ้าบุญเลิศ ณ เชียงใหม่">เจ้าบุญเลิศ ณ เชียงใหม่ เจ้าบุญเลิศ ณ เชียงใหม่ อดีตสมาชิกสภาผู้แทนราษฎรจังหวัดเชียงใหม่ 2 สมัย เป็นบุตรของเจ้าบุญสม ณ เชียงใหม่ เจ้าบุญเลิศ เสียชีวิตด้วยโรคมะเร็งในปี พ.ศ. 2520 รวมอายุ 70 ปีประวัติ ประวัติ. เจ้าบุญเลิศ เกิดเมื่อปี พ.ศ. 2450 เป็นโอรสเจ้าบุญสม ณ เชียงใหม่ กับแม่คำตุ้ม ณ เชียงใหม่ ต่อมาเมื่อแม่คำตุ้ม เสียชีวิต เจ้าบุญสม แต่งงานใหม่กับแม่บัวแก้ว บุตรธิดา 2 คน คือ อาจารย์สิทธิพงศ์ ณ เชียงใหม่ อดีตผู้อำนวยการวิทยาลัยเทคนิคเชียงใหม่ และนางผ่องพรรณ เสียมภักดี เจ้าบุญเลิศ สมรสกับนางสมศรี ณ เชียงใหม่ (สกุลเดิม ส่วยสุพรรณ) มีบุตร 2 คน คือ นายบุญประเสริฐ ณ เชียงใหม่ กับนางพวงลัดดา ณ เชียงใหม่ (เสียชีวิตแต่เยาว์) ต่อมาแต่งงานใหม่กับนางศรีทอน ณ เชียงใหม่ มีบุตรธิดา 4 คน คือ- นายพีรพงศ์ ณ เชียงใหม่ - นายสุรพงษ์ ณ เชียงใหม่ - นางศิริวรรณา ณ เชียงใหม่ - นางภัสราภรณ์ ณ เชียงใหม่ เจ้าบุญเลิศ เข้ารับการศึกษาที่โรงเรียนมหาดเล็กหลวง จนสำเร็จการศึกษาชั้นมัธยมปีที่ 8 เจ้าบุญเลิศ ณ เชียงใหม่ เป็นเจ้านายฝ่ายเหนือที่ได้เข้าร่วมฟ้อนนำในกระบวนเครื่องพระขวัญของพระบาทสมเด็จพระเจ้าอยู่หัว ภูมิพลอดุลยเดช ในพิธีถวายพระขวัญเมื่อครั้งเสด็จพระราชดำเนินทรงเยี่ยมราษฎรในจังหวัดทางภาคเหนือ วันที่ 5 มีนาคม พ.ศ. 2501การทำงาน การทำงาน. เจ้าบุญเลิศ ณ เชียงใหม่ เกิดในครอบครัวที่มีฐานะร่ำรวย แต่เมื่อจบการศึกษาชั้นมัธยมปีที่ 8 ได้เข้ารับราชการที่กระทรวงมหาดไทย และเคยทำหน้าที่เลขานุการนายกรัฐมนตรี (จอมพล ป.พิบูลสงคราม) ต่อมาจึงกลับมาทำธุรกิจที่จังหวัดเชียงใหม่ โดยเปิดฟาร์มเลี้ยงม้าที่บ้านบ่อปุ๊ อำเภอแม่ริม และเปิดร้านจำหน่ายอาวุธปืน ชื่อร้าน "ปืนชัยเลิศฟ้า"งานการเมือง งานการเมือง. เจ้าบุญเลิศ ณ เชียงใหม่ ได้รับเลือกตั้งเป็นสมาชิกสภาผู้แทนราษฎรจังหวัดเชียงใหม่ ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2491 และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2512ลำดับตระกูล</doc>
