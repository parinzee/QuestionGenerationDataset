<doc id="200646" url="https://th.wikipedia.org/wiki?curid=200646" title="วิกเตอร์ เมาซุล">วิกเตอร์ เมาซุล วิคเตอร์ มาซูล (Victor Mausul) นักมวยสากลชาวอินโดนีเซีย สถิติการชก 11 ครั้ง ชนะ 8 (น็อค 4) เสมอ 1 แพ้ 2ประวัติ ประวัติ. เมาซุลเริ่มชกมวยสากลเมื่อ 7 สิงหาคม พ.ศ. 2546 ชนะน็อค ริชาร์ด ซันดีกัล ยก 6 จากนั้นขึ้นชก ชนะ 5 เสมอ 1 แล้วจึงขึ้นชิงแชมป์อินโดนีเซียรุ่นซูเปอร์เฟเธอร์เวทเมื่อ 16 กันยายน พ.ศ. 2547 ชนะคะแนนอิบราฮิม อาโรบอย ได้แชมป์มาครอง แล้วขึ้นชกนอกรอบชนะน็อคชวาลย์ ส.วรพิน ยก 7 จากนั้นขึ้นชิงแชมป์อินโดนีเซียรุ่นซูเปอร์แบนตัมเวท เมื่อ 17 กุมภาพันธ์ พ.ศ. 2548 ซึ่งเมาซุลเป็นฝ่ายชนะคะแนนโมเซส เซรัมได้แชมป์มาครองอีก อีก 2 เดือนต่อมา เมาซุลขึ้นชิงแชมป์ WBO เอเชียรุ่นซูเปอร์เฟเธอร์เวทที่ว่างเมื่อ 21 เมษายน พ.ศ. 2548 กับประเทศ ส.ธนิกุล ซึ่งเมาซุลเป็นฝ่ายชนะคะแนนไปอย่างเป็นเอกฉันท์ แต่เมื่อไปป้องกันแชมป์ครั้งแรกที่ฟิลิปปินส์เมื่อ 19 พฤศจิกายน พ.ศ. 2548 เมาซุลเป็นฝ่ยแพ้น็อค ซ๊ซาร์ อมอนซอต ยก 8 เสียแชมป์ไป หลังจากนั้น เมาซุลหยุดชกไปหนึ่งปีเต็ม กลับมาชกในเดือนธันวาคม พ.ศ. 2549 ก็เป็นฝ่ายแพ้น็อค อาบี เมเตียมัน ยก 3 เมาซุลจึงหยุดชกไป 5 ปี กลับมาชกอีกครั้งในช่วงปลายปี พ.ศ. 2554 ชนะ 1 แพ้ 1 หลังจากที่แพ้คะแนน เฮโร ตีโต เมื่อ 18 ธันวาคม พ.ศ. 2554 แล้ว เมาซุลก็ไม่ได้ขึ้นชกอีกเลยเกียรติประวัติเกียรติประวัติ. - แชมป์อินโดนีเซียรุ่นซูเปอร์เฟเธอร์เวท (2547 - 2548) - แชมป์ WBO เอเชียแปซิฟิกรุ่นซูเปอร์เฟเธอร์เวท- ชิง 21 เมษายน 2548 ชนะคะแนน ประเทศ ส.ธนิกุล ที่ อินโดนีเซีย - เสียแชมป์ 19 พฤศจิกายน 2548 แพ้น็อค ซีซาร์ อมอนซอต ยก 8 ที่ ฟิลิปปินส์</doc>
