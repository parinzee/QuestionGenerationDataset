<doc id="314840" url="https://th.wikipedia.org/wiki?curid=314840" title="ฮิโระ มุระโมะโตะ">ฮิโระ มุระโมะโตะ ฮิโระ มุระโมะโตะ (, พ.ศ. 2509 – 10 เมษายน พ.ศ. 2553) เป็นช่างภาพและผู้สื่อข่าว เคยทำงานให้กับออสเตรเลียนบอร์ดแคสติงคอร์ปอเรชัน (เอบีซี) ในโตเกียว ในปี พ.ศ. 2533s และเป็นผู้สื่อข่าวของสำนักข่าวรอยเตอร์สเป็นเวลานานกว่า 15 ปีการทำงาน การทำงาน. มูราโมโตะจบการศึกษาจากมหาวิทยาลัยเทมเพิล เขาทำงานให้กับเอ็นบีซี และเอบีซีในเวลาต่อมา หลังจากนั้นเขาเข้าร่วมกับรอยเตอร์สในฐานะช่างภาพสมัครเล่นใน พ.ศ. 2535 และกลายมาเป็นช่างภาพอาชีพใน 3 ปีถัดมา ขณะที่เขาทำงานอยู่กับรอยเตอร์สเขาได้เดินทางไปยังพื้นที่เสี่ยงหลายพื้นที่ ทั้งประเทศเกาหลีเหนือและประเทศฟิลิปปินส์ (ในช่วงที่การเมืองไม่มั่นคง) นอกจากนี้เขายังได้เข้าร่วมกิจกรรมการกุศลหลายประเภท โดยเขาได้ใช้เวลา 2 วัน ในการเดิน 100 กิโลเมตรบริเวณภูเขาไฟฟูจิ เพื่อนำเงินไปช่วยเหลือคนยากไร้ในทวีปแอฟริกาการเสียชีวิต การเสียชีวิต. มูราโมโตะถูกยิงเสียชีวิตเมื่อวันที่ 10 เมษายน พ.ศ. 2553 ที่ประเทศไทย ในระหว่างที่เจ้าหน้าที่ทหารบุกเข้าสลายการชุมนุมของ นปช.แดงทั้งแผ่นดิน บริเวณสะพานผ่านฟ้าลีลาศ โดยเขาได้ถ่ายภาพเหตุการณ์ที่เกิดขึ้นบริเวณถนนราชดำเนิน และถูกกระสุนปืนยิงเข้าบริเวณหน้าอกเสียชีวิต ศาลอาญาชั้นต้นออกนั่งบัลลังก์เมื่อวันที่ 31 มกราคม พ.ศ. 2560 อ่านคำพิพากษา จำคุก นายกิตติศักดิ์ หรืออ้วน สุ่มศรี และนายปรีชา หรือไก่เตี้ย อยู่เย็น คนละ 10 ปี โทษฐานพกพาอาวุธ เครื่องกระสุน ระเบิดเข้าไปในที่ชุมนุม เป็นเหตุการณ์ที่เกี่ยวข้องกับการตายของนายมูราโมโตะ และการตายของผู้ชุมนุมเสื้อแดงอีก 2 คน</doc>
