<doc id="228175" url="https://th.wikipedia.org/wiki?curid=228175" title="ริชาร์ด แพลนแทเจเนต ดยุกที่ 3 แห่งยอร์ก">ริชาร์ด แพลนแทเจเนต ดยุกที่ 3 แห่งยอร์ก ริชาร์ด แพลนทาเจเน็ท ดยุคแห่งยอร์คที่ 3 () (21 กันยายน ค.ศ. 1411 - 30 ธันวาคม ค.ศ. 1460) ริชาร์ด แพลนทาเจเน็ทเป็นสมาชิกในราชวงศ์ยอร์คผู้มีตำแหน่งหน้าที่ระดับสูงในฝรั่งเศสในปลายสงครามร้อยปีและในอังกฤษในระหว่างรัชสมัยของพระเจ้าเฮนรีที่ 6 ความขัดแย้งของดยุคแห่งยอร์คกับพระเจ้าเฮนรีเป็นสาเหตุที่ทำความปั่นป่วนทางการเมืองในกลางคริสต์ศตวรรษที่ 15 และเป็นสาเหตุหลักที่ทำให้เกิดสงครามดอกกุหลาบ แม้ว่าริชาร์ด แพลนทาเจเน็ทจะมิได้เป็นพระมหากษัตริย์แต่ก็เป็นบิดาของพระเจ้าแผ่นดินสองพระองค์ พระเจ้าเอ็ดเวิร์ดที่ 4และพระเจ้าริชาร์ดที่ 3 ริชาร์ด แพลนทาเจเน็ทปกครองอังกฤษในฐานะผู้พิทักษ์แห่งอังกฤษระหว่างปี ค.ศ. 1453 ถึงปี ค.ศ. 1454 ซึ่งทำให้ถือกันว่าเป็นขุนนางที่มีอำนาจและอิทธิพลมากที่สุดที่ไม่ได้รับการสวมมงกุฏ ริชาร์ด แพลนทาเจเน็ทเกิดเมื่อวันที่ 21 กันยายน ค.ศ. 1411 เป็นบุตรของริชาร์ดแห่งโคนิสเบิร์ก เอิร์ลแห่งเคมบริดจ์ที่ 3 และแอนน์เดอมอร์ติเมอร์ ต่อมาสมรสกับซิซิลิ เนวิลล์และมีบุตรธิดาด้วยกันหลายคนที่รวมทั้งพระเจ้าเอ็ดเวิร์ดที่ 4และพระเจ้าริชาร์ดที่ 3 ริชาร์ดเสียชีวิตในสนามรบในยุทธการเวคฟิลด์ (Battle of Wakefield)</doc>
