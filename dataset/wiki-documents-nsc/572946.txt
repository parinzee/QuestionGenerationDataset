<doc id="572946" url="https://th.wikipedia.org/wiki?curid=572946" title="เอิร์ลแห่งเวสเซ็กซ์">เอิร์ลแห่งเวสเซ็กซ์ เอิร์ลแห่งเวสเซ็กซ์ () เป็นบรรดาศักดิ์อังกฤษที่เคยพระราชทานให้สองครั้งในประวัติศาสตร์ของอังกฤษ ครั้งหนึ่งในช่วงก่อนการพิชิตอังกฤษของชาวนอร์มัน และอีกช่วงหนึ่งคือในสมัยที่เป็นสหราชอาณาจักรแล้ว โดยเวสเซ็กซ์ นั้นมาจาก "West Saxons" ในบริเวณภาคใต้และตะวันตกเฉียงใต้ของอังกฤษ ซึ่งครั้งหนึ่งนั้นเคยเป็นอาณาจักรของชาวแองโกล-แซกซันในช่วงเจ็ดอาณาจักร ซึ่งต่อมาได้มีการขยายอาณาเขตในช่วงศตวรรษถัดมาอันเป็นต้นกำเนิดของราชอาณาจักรอังกฤษในยุคต่อมาเอิร์ลแห่งเวสเซ็กซ์ (ปัจจุบัน) เอิร์ลแห่งเวสเซ็กซ์ (ปัจจุบัน). ในปีพ.ศ. 2542 เจ้าชายเอ็ดเวิร์ด พระราชโอรสพระองค์เล็กในสมเด็จพระราชินีนาถเอลิซาเบธที่ 2 ได้เข้าพระราชพิธีเสกสมรสกับโซฟี เฮเลน ไรส์-โจนส์ ซึ่งตามธรรมเนียมแล้วพระมหากษัตริย์นั้นมักจะพระราชทานบรรดาศักดิ์ให้กับพระราชโอรสหรือพระราชธิดาในพระราชพิธีเสกสมรสอยู่เสมอ ซึ่งในช่วงนั้นได้มีผู้เชี่ยวชาญได้วิเคราะห์ว่ามีความเป็นไปได้สูงที่พระองค์จะได้รับบรรดาศักดิ์เป็นดยุกแห่งเคมบริดจ์ หรือดยุกแห่งซัสเซ็กซ์ แต่อย่างไรก็ตาม สำนักพระราชวังได้ประกาศว่าพระองค์จะได้รับพระราชทานบรรดาศักดิ์ต่อจากพระราชบิดา คือ ดยุกแห่งเอดินบะระห์ แต่ในระหว่างที่พระราชบิดานั้นยังทรงพระชนม์อยู่ จึงทำให้พระองค์เป็นเจ้าชายพระองค์แรกในประวัติศาสตร์อังกฤษที่ได้รับพระราชทานบรรดาศักดิ์ชั้นที่ต่ำกว่าดยุก โดยเป็น เอิร์ลแทน เอิร์ลแห่งเวสเซ็กซ์พระองค์ปัจจุบันยังมีบรรดาศักดิ์รองเป็นไวเคานต์เซเวิร์น () โดยบรรดาศักดิ์นี้ได้ใช้โดยพระโอรสของพระองค์ คือ เจมส์ ไวเคานต์เซเวิร์น ประสูติเมื่อวันที่ 17 ธันวาคม พ.ศ. 2550 โดยพระโอรสของพระองค์ยังคงเป็นผู้ที่จะสืบทอดบรรดาศักดิ์เอิร์ลแห่งเวสเซ็กซ์พระองค์ต่อไปในอนาคตด้วย</doc>
