<doc id="414102" url="https://th.wikipedia.org/wiki?curid=414102" title="อภิวัฒน์ เงินหมื่น">อภิวัฒน์ เงินหมื่น อภิวัฒน์ เงินหมื่น สมาชิกสภาผู้แทนราษฎร จังหวัดอำนาจเจริญ สังกัดพรรคประชาธิปัตย์ บุตรชายของนายสุทัศน์ เงินหมื่น และเป็น 1 ใน 4 ส.ส.ของพรรคประชาธิปัตย์ที่สามารถเอาชนะการเลือกตั้ง พ.ศ. 2554 ในพื้นที่ภาคอีสานประวัติ ประวัติ. อภิวัฒน์ เงินหมื่น เกิดเมื่อวันที่ 28 เมษายน  พ.ศ. 2519 เป็นบุตรของนายสุทัศน์ เงินหมื่น แกนนำพรรคประชาธิปัตย์ สำเร็จการศึกษาชั้นมัธยมศึกษา จากโรงเรียนสวนกุหลาบวิทยาลัย กรุงเทพมหานคร ระดับปริญญาตรี สาขาระบบเทคโนโลยีคอมพิวเตอร์ จาก Marymouth University ประเทศสหรัฐอเมริกา และปริญญาโท สาขาวิทยาการคอมพิวเตอร์ จากมหาวิทยาลัยวอชิงตัน ประเทศสหรัฐอเมริกางานการเมือง งานการเมือง. อภิวัฒน์ เงินหมื่น เคยทำงานเป็นนักวิเคราะห์คอมพิวเตอร์ สังกัดการปิโตรเลียมแห่งประเทศไทย (ปตท.) ต่อมาได้เข้าสู่งานการเมืองโดยได้รับเลือกตั้งในการเลือกตั้ง ส.ส. 2550 ในนามพรรคประชาธิปัตย์ และได้รับการเลือกตั้งเป็น ส.ส.สมัยแรก ซึ่งเป็นหนึ่งในห้า ส.ส.ของพรรคประชาธิปัตย์ที่ชนะการเลือกตั้งในเขตภาคตะวันออกเฉียงเหนือ (อภิวัฒน์ เงินหมื่น วุฒิพงษ์ นามบุตร ศุภชัย ศรีหล้า อิสสระ สมชัย และณิรัฐกานต์ ศรีลาภ) ต่อมาในการเลือกตั้ง พ.ศ. 2554 ก็ได้รับเลือกตั้งเป็น ส.ส.สมัยที่ 2 และเป็นหนึ่งในสี่ ส.ส.ของพรคประชาธิปัตย์ ในพื้นที่ภาคอีสานเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.)</doc>
