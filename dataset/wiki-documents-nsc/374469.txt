<doc id="374469" url="https://th.wikipedia.org/wiki?curid=374469" title="ตลาดหลักทรัพย์อาเซียน">ตลาดหลักทรัพย์อาเซียน ตลาดหลักทรัพย์อาเซียน () เป็นตลาดในกลุ่มอาเซียน 7 แห่ง ประกอบด้วยตลาดหลักทรัพย์มาเลเซีย, อินโดนีเซีย, ฟิลิปปินส์ , สิงคโปร์, ไทย, โฮจิมินห์, และฮานอย โดยจะร่วมกันยกระดับหุ้นในอาเซียนให้เป็นหลักทรัพย์ที่ได้รับการยอมรับจากนักลงทุนทั้งในและนอกภูมิภาคอาเซียน โดยมีเป้าหมายร่วมกันที่จะเพิ่มสภาพคล่องของกลุ่มตลาดหลักทรัพย์อาเซียน ด้วยการส่งเสริมธุรกรรมข้ามตลาด การเพิ่มประสิทธิภาพช่องทางการเข้าถึงตลาดหลักทรัพย์อาเซียนให้สะดวกและง่ายขึ้น และการออกผลิตภัณฑ์ที่อ้างอิงหลักทรัพย์ในอาเซียน ซึ่งความร่วมมือของตลาดหลักทรัพย์อาเซียนจะเพิ่มความน่าสนใจและดึงดูดการลงทุนมายังภูมิภาคการรวมตัว การรวมตัว. ตามแผนการจัดตั้งประชาคมเศรษฐกิจอาเซียน (ASEAN Economic Community: AEC) สมาชิกในกลุ่มตลาดหลักทรัพย์อาเซียนจะร่วมกันยกระดับหุ้นในอาเซียนให้เป็นหลักทรัพย์ที่ได้รับการยอมรับ (Asset Class) จากผู้ลงทุนทั่วโลก โดยตลาดหลักทรัพย์สมาชิกมีเป้าหมายร่วมกันที่จะเพิ่มสภาพคล่องของกลุ่มตลาดหลักทรัพย์สมาชิก ด้วยการส่งเสริมธุรกรรมข้ามตลาด การเพิ่มประสิทธิภาพช่องทางเข้าถึงตลาดหลักทรัพย์อาเซียนให้สะดวกและง่ายขึ้น และการออกผลิตภัณฑ์ที่อ้างอิงหลักทรัพย์ในอาเซียน ทั้งนี้การจัดตั้งตลาดหลักทรัพย์อาเซียนในครั้งนี้ ตลาดหลักทรัพย์สมาชิกได้ทำงานร่วมกับ ASEAN Capital Markets Forum: ACMF ซึ่งประกอบด้วยหน่วยงานกำกับดูแลของตลาดหลักทรัพย์ในประเทศอาเซียนมาอย่างต่อเนื่อง และในวันที่ 8 เมษายน พ.ศ. 2554 กลุ่มตลาดหลักทรัพย์อาเซียนได้เปิดตัวเว็บไซต์เพื่อส่งเสริมข้อมูลให้นักลงทุนทั้งในกลุ่มอาเซียนและทั่วโลกได้ทราบเกี่ยวกับความร่วมมือครั้งนี้ โดยมีกำหนดการดำเนินการร่วมกันของตลาดหลักทรัพย์อาเซียนภายในปี พ.ศ. 2558ความร่วมมือความร่วมมือ. - ประเทศมาเลเซีย ตลาดหลักทรัพย์กัวลาลัมเปอร์ (KLSE) - ประเทศอินโดนีเซีย ตลาดหลักทรัพย์อินโดนีเซีย (IDX) - ประเทศฟิลิปปินส์ ตลาดหลักทรัพย์ฟิลิปปินส์ (PSE) - ประเทศสิงคโปร์ ตลาดหลักทรัพย์สิงคโปร์ (SGX) - ประเทศไทย ตลาดหลักทรัพย์แห่งประเทศไทย (SET) - ประเทศเวียดนาม ตลาดหลักทรัพย์โฮจิมินห์ (HOSE) และ ตลาดหลักทรัพย์ฮานอย (STC)มูลค่าทางการตลาด มูลค่าทางการตลาด. มูลค่าทางการตลาดของตลาดหลักทรัพย์อาเซียนอยู่ที่ประมาณ 1.8 ล้านล้านดอลลาร์สหรัฐ ซึ่งมีบริษัทรวมทั้งหมดกว่า 3,000 บริษัททั่วทั้งภูมิภาคอาเซียนการดำเนินงาน การดำเนินงาน. ตลาดหลักทรัพย์มาเลเซีย, ฟิลิปปินส์, สิงคโปร์ และไทย จะเริ่มดำเนินงานภายในสิ้นปี พ.ศ. 2554 โดยจะดำเนินงานให้มีการซื้อขายข้ามระบบระหว่างประเทศกันได้ใน 4 ประเทศดังกล่าว ส่วนตลาดหลักทรัพย์อินโดนีเซียและเวียดนามจะเข้าร่วมภายในปี พ.ศ. 2556 นอกจากนั้นตลาดหลักทรัพย์ในกลุ่มประเทศอาเซียนอื่นๆอาจมีการพิจารณาเข้าร่วมหลังจากนั้น ยกเว้นประเทศบรูไนที่อาจไม่เข้าร่วมในตลาดหลักทรัพย์อาเซียนAsean Stars Asean Stars. หลักทรัพย์ Asean Stars ประกอบด้วยหุ้นที่มีขนาดใหญ่โดยพิจารณาจากมูลค่าของหลักทรัพย์ตามราคาตลาดและสภาพคล่องของหลักทรัพย์จำนวน 210 ตัวหรือ 30 หลักทรัพย์จากแต่ละตลาดหลักทรัพย์ โดย Asean Stars มีวัตถุประสงค์เพื่อรวมกลุ่มหลักทรัพย์ขนาดใหญ่ที่มีความน่าสนใจของตลาดหลักทรัพย์แต่ละแห่ง (หุ้นบลูชิพ) ของตลาดหลักทรัพย์อาเซียน ซึ่งจะช่วยให้นักลงทุนที่ไม่มีความคุ้นเคยในการลงทุนหุ้นของตลาดหลักทรัพย์อาเซียน สามารถเลือกหุ้นที่ต้องการได้ง่ายยิ่งขึ้น</doc>
