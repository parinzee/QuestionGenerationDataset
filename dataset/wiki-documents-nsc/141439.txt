<doc id="141439" url="https://th.wikipedia.org/wiki?curid=141439" title="พิสุทธิ์ ทรัพย์วิจิตร">พิสุทธิ์ ทรัพย์วิจิตร พิสุทธิ์ ทรัพย์วิจิตร (ชื่อเล่น: เจี๊ยบ; เกิดเมื่อวันที่ 28 กรกฎาคม พ.ศ. 2508; ที่กรุงเทพมหานคร) เป็นนักร้อง, นักดนตรี, นักแต่งเพลง ชาวไทย มีชื่อเสียงจากการเป็นนักร้องในสังกัด อาร์.เอส.โปรโมชั่น พิสุทธิ์ ทรัพย์วิจิตร มีบทบาททางการเมืองเป็นโฆษกพรรคมาตุภูมิ ซึ่งนำโดย พลเอก สนธิ บุญยรัตกลินประวัติ ประวัติ. พิสุทธิ์ สำเร็จการศึกษา ม.ศ.5 จากโรงเรียนอำนวยศิลป์ พระนคร ปริญญาโท สาขาบริหารธุรกิจมหาบัณฑิต มหาวิทยาลัยเกษตรศาสตร์ เริ่มเล่นดนตรีโดยเล่นเพลงที่เล่นง่าย ๆ ในแนวโฟล์คซองของวงชาตรีและดิอิมพอสซิเบิ้ล โดยปราจีน ทรงเผ่า และในแนวร็อก ได้เล่นเพลงของวงดนตรีของต่างประเทศ เช่น เดอะบีตเทิลส์, ควีน และแบล็คซับบาธ หลังจากนั้นเข้าสู่วงการดนตรีด้วยการเป็นลูกศิษย์ของจิรพรรณ อังศวานนท์ แห่งวงบัตเตอร์ฟลาย ซึ่งที่นี่พิสุทธิ์ได้เรียนรู้เรื่องราวทั้งหมดเกี่ยวกับดนตรี การแต่งเพลง การประสานเสียง รวมทั้งการโปรดิวซ์ด้วย จากนั้นจึงได้ตั้งวงดนตรีร่วมกับเพื่อน ๆ ขึ้นมา ใช้ชื่อว่า Jonathan Hemps ตระเวณเล่นดนตรีในแนวโปรเกรสซีฟตามสถานบันเทิงต่าง ๆ ทั่วกรุงเทพ ซึ่งในเวลานั้น ดนตรีแนวนี้ยังไม่เป็นที่คุ้นหูของชาวไทยส่วนใหญ่ ในปี พ.ศ. 2533 ได้มีโอกาสออกอัลบั้มชุดแรกในชื่อชุด "เพลงพิสุทธิ์" สังกัดอาร์.เอส.โปรโมชั่น โดยแต่งเพลงและทำนองเอง แต่ก็ประสบความสำเร็จระดับหนึ่ง แต่ก็มีเพลงที่เปิดให้ได้ยินในขณะนั้นซึ่งต่อมาได้กลายเป็นเพลงที่ได้รับความนิยมของพิสุทธิ์ในเวลาต่อมา คือ รักไปช้ำไป, พร้อมจะยอมแพ้ และ สยามพาเหรดถึงผู้ทำลาย เป็นต้น พิสุทธิ์มาประสบความสำเร็จ ในต้นปี พ.ศ. 2535 กับอัลบั้มชุดที่ 2 คือ "อาบลมห่มฟ้า" ด้วยเพลง แจ๋วจริง, ไม่ต่างกัน อีกทั้งยังได้ร้องเพลงประกอบละครเรื่อง "อรุณสวัสดิ์" ทางช่อง 7 ซึ่งเพลงนี้ได้เป็นเพลงที่ได้รับความนิยมและถูกบรรจุไว้ในอัลบั้มด้วย ในปี พ.ศ. 2539 ด้วยกระแสดนตรีที่เปลี่ยนไป พิสุทธิ์ได้ออกอัลบั้มชุดที่ 3 ในชื่อว่า "PTV" พร้อมกับเปลี่ยนแนวดนตรีมาเป็นอัลเทอร์เนทีฟตามสมัย มีเพลงที่ได้รับความนิยม คือ ประวัติส่วนตัว, ทุกอย่างเพื่อเธอ , ทุกคนเจ็บ เป็นต้น ในปี พ.ศ. 2542 ตามมาด้วยอัลบั้มชุดที่ 4 "พิสุทธิ์ เรคคอร์ด" ได้นำเพลงยุค 70'-80' มาคัฟเวอร์ใหม่ และมีเพลงที่ตัวเองแต่งเองด้วย เพลงที่ได้โปรโมทเช่น จีบ, จูบ, สงสัย, คนมีเจ้าของ สำหรับอัลบั้มพิเศษ ได้ออกอัลบั้มร่วมกับเป้ ไฮ-ร็อก 2 ชุด ในปี พ.ศ. 2537 และ ปี พ.ศ. 2541 ในอัลบั้ม "ร็อกอำพัน" และ "ร็อกอำพัน ลูกคอไฟ" ซึ่งเป็นการนำเพลงไทยสากลที่ได้รับความนิยมในสมัยก่อนและเพลงลูกทุ่งมาเรียบเรียงใหม่เป็นเฮฟวีเมทัล และได้ร่วมแสดงในช็อต ชาร์จ ช็อค ร็อก คอนเสิร์ตทั้ง 3 ครั้งด้วย ซึ่งภาพลักษณ์ของพิสุทธิ์เป็นภาพของนักดนตรีร็อก ผมยาวผ้าคาดหัว กางเกงขาเดฟ ที่มีเพลงขาวสะอาด ฟังแล้วรื่นหู ด้วยเนื้อหาและดนตรีที่เป็นตัวของตัวเอง ด้านชีวิตส่วนตัว พิสุทธิ์สมรสกับ ชัญญากานต์ คุ้มดี (แนน) ในปี พ.ศ. 2552 และก่อนหน้านั้นได้เคยสมรสกับ ณัฐรดา อภิธนานนท์ (แจ็คกี้) มาก่อน ทั้งคู่มีบุตรชายด้วยกันหนึ่งคน คือ สุทธิรักษ์ ทรัพย์วิจิตร (จี๋) ปัจจุบัน พิสุทธิ์ ทรัพย์วิจิตร ได้หันมาทำงานในเบื้องหลังอย่างเต็มตัว ทั้งแต่งเพลง แต่งดนตรี และโปรดิวเซอร์ให้กับศิลปินหลายคน หลายค่าย และเป็นเคยเป็นเจ้าของค่ายเพลง มอนสเตอร์มิวสิก ในเครืออาร์เอสรวมทั้งเป็นที่ปรึกษาและกรรมการในรายการทรู อะคาเดมี แฟนเทเชีย ด้วย และเป็นกรรมการบริหารของบริษัท ธิงค์ แอนด์ ดู จำกัด และในระยะหลังได้แต่งเพลงเพื่อเฉลิมพระเกียรติพระบาทสมเด็จพระปรมินทรมหาภูมิพลอดุลยเดช นอกจากนี้แล้ว ในการเลือกตั้งทั่วไปเมื่อวันที่ 2 กุมภาพันธ์ พ.ศ. 2557 พิสุทธิ์ได้ลงรับสมัครเลือกตั้งในระบบบัญชีรายชื่อ ลำดับที่ 2 พรรคมาตุภูมิ และต่อมายังเป็นหนึ่งในสภาขับเคลื่อนการปฏิรูปประเทศ (สปท.) อีกด้วยผลงานอัลบั้มผลงาน. อัลบั้ม. - เพลงพิสุทธิ์ - สยามพาเหรด - รักไปช้ำไป - Mr.กันชน - ค.คน กับ ง.งู - สุดสายหมอก - พร้อมจะยอมแพ้ - โกรธไม่ลง - ขาวสะอาด - แมลงใจแตก - ครีมนวดใจ - สยามพาเหรด (Bonus Track) - อาบลมห่มฟ้า - ทาร์ซาน - จุดจบ - เก็บไว้ที่เดิม - แจ๋วจริง - ไม่ต่างกัน - กับลมกับฟ้า - มีเลสนัย - อรุณสวัสดิ์ - มาป่วน - แม้จะเป็นเพียงความฝัน - PTV - พิสุทธิ์ เรคคอร์ดอัลบั้มพิเศษอัลบั้มพิเศษ. - ร็อคอำพัน อกเผยแพร่ในเดือนมิถุนายน พ.ศ. 2537 - รอ - พิษรัก - หนึ่งมิตรชิดใกล้ - โอ้รัก - ชื่นรัก - ทะเลไม่เคยหลับ - ไหนว่าจะจำ - ไปตามดวง - ขาดเธอขาดใจ - เป็นไปไม่ได้ - หนึ่งในดวงใจ - หนาวเนื้อ- ร็อคอำพัน ลูกคอไฟ</doc>
