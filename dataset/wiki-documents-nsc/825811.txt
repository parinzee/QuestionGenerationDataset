<doc id="825811" url="https://th.wikipedia.org/wiki?curid=825811" title="จักรพรรดิจุนนิง">จักรพรรดิจุนนิง จักรพรรดิจุนนิง ( , ) จักรพรรดิองค์ที่ 47 แห่งราชวงศ์ญี่ปุ่นตามที่ได้จัดเรียงไว้ใน รายพระนามจักรพรรดิญี่ปุ่น ครองสิริราชสมบัติระหว่าง ค.ศ. 758 – 765 จักรพรรดิจุนนิงเป็นจักรพรรดิที่เป็น Haitei หรือจักรพรรดิที่ไม่ได้ครองสิริราชสมบัติเช่นเดียวกับ จักรพรรดิโคบุง และ จักรพรรดิชูเกียว ซึ่งพระนามจุนนิงนี้เป็นพระนามที่ จักรพรรดิเมจิ ได้พระราชทานให้พร้อมกับจักรพรรดิอีกสองพระองค์เมื่อวันที่ 20 สิงหาคม ค.ศ. 1870 หรืออีกพันกว่าปีต่อมา จักรพรรดิจุนนิงหรือเจ้าชายโออิได้รับการสถาปนาเป็นรัชทายาทและผู้สืบราชบัลลังก์โดย จักรพรรดินีโคเก็ง จักรพรรดินีองค์ที่ 46 ผู้เป็นพระราชมารดาบุญธรรมเมื่อวันที่ 26 เมษายน ค.ศ. 757 เมื่อจักรพรรดินีโชเก็งได้สละราชบัลลังก์ในวันที่ 7 กันยายน ค.ศ. 758 เจ้าชายโออิจึงขึ้นสืบราชบัลลังก์เป็น จักรพรรดิจุนนิง โดยได้มีการประกอบพิธีราชาภิเษกเมื่อ ค.ศ. 760 จักรพรรดิจุนนิงถูกปลดออกจากราชบัลลังก์เมื่อวันที่ 6 พฤศจิกายน ค.ศ. 764 โดยการนำของอดีตจักรพรรดินีโชเก็งพระราชมารดาบุญธรรมที่ภายหลังขึ้นสืบราชบัลลังก์อีกครั้งเป็น จักรพรรดินีโชโตะกุ โดยอดีตจักรพรรดิจุนนิงได้ถูกเนรเทศไปยัง เกาะอะวะจิ และเสด็จสวรรคตที่นั่นเมื่อวันที่ 11 พฤศจิกายน ค.ศ. 765</doc>
