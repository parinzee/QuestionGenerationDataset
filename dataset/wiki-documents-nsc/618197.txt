<doc id="618197" url="https://th.wikipedia.org/wiki?curid=618197" title="บ็อบ โบว์แมน (ผู้ฝึกสอน)">บ็อบ โบว์แมน (ผู้ฝึกสอน) บ็อบ โบว์แมน () เป็นผู้ฝึกสอนกีฬาว่ายน้ำชาวอเมริกัน ซึ่งเป็นที่รู้จักอย่างดีในฐานะผู้ฝึกสอนนักว่ายน้ำผู้ทำลายสถิติชาวอเมริกัน ที่มีนามว่าไมเคิล เฟ็ลปส์ และตั้งแต่ ค.ศ. 2005-2008 เขาได้เป็นหัวหน้าผู้ฝึกสอน ให้แก่ทีมนักว่ายน้ำและกระโดดน้ำชายของมหาวิทยาลัยมิชิแกน ก่อนที่จะได้รับการแทนที่โดยจอน เออร์เบินเช็ค; ตลอดจนเป็นหัวหน้าผู้ฝึกสอนทีมสโมสรที่โรงเรียน: คลับวูล์ฟเวอรีน เขาเป็นหัวหน้าผู้ฝึกสอนคนที่แปดในประวัติศาสตร์ของโครงการกีฬาว่ายน้ำมหาวิทยาลัยมิชิแกน ในเดือนกันยายน ค.ศ. 2008 เขาได้เป็นประธานเจ้าหน้าที่บริหาร/หัวหน้าผู้ฝึกสอนให้แก่สโมสรนอร์ธบัลติมอร์อควาติก ในเดือนเมษายน ค.ศ. 2008 โบว์แมนและทางมหาวิทยาลัยได้ประกาศว่า เขาจะดำรงตำแหน่งผู้ฝึกสอนที่รัฐมิชิแกนในช่วงท้ายของการคัดเลือกนักกีฬาว่ายน้ำทีมชาติสหรัฐอเมริกาในโอลิมปิก 2008 (กรกฎาคม ค.ศ. 2008) และหวนกลับคืนสู่สโมสรนอร์ธบัลติมอร์อควาติกหลังจบการแข่งขันโอลิมปิกฤดูร้อน 2008ชีวิตส่วนตัว ชีวิตส่วนตัว. โบว์แมนเกิดและเติบโตที่โคลัมเบีย รัฐเซาท์แคโรไลนา ที่ซึ่งเขาได้เข้าศึกษาที่โรงเรียนมัธยมโคลัมเบีย โบว์แมนมีน้องสาวหนึ่งคนชื่อดอนนา โบว์แมน ผู้ซึ่งทำงานที่โรงเรียนมัธยมแชปปินในฐานะครูงานอาชีพและเทคโนโลยีการศึกษาการฝึกสอนในระดับอาชีพ การฝึกสอนในระดับอาชีพ. ใน ค.ศ. 1986-87 โบว์แมนได้เป็นผู้ฝึกสอนที่สโมสรแอเรียทัลลาฮัสซีอควาติก และยังทำหน้าที่เป็นผู้ช่วยผู้ฝึกสอนที่มหาวิทยาลัยฟลอริดาสเตต ซึ่งเป็นสถาบันเก่าที่เขาเคยเรียน โบว์แมนว่ายน้ำในฐานะตัวแทนของเซมิโนลตั้งแต่ ค.ศ. 1983–85 และทำหน้าที่เป็นกัปตันทีมในปีการศึกษาสุดท้ายของเขา โบว์แมนสำเร็จการศึกษาจากมหาวิทยาลัยฟลอริดาสเตตด้วยปริญญาวิทยาศาสตรบัณฑิตในสาขาจิตวิทยาพัฒนาการ และวิชาโทสาขาการประพันธ์เพลงใน ค.ศ. 1987 โดยเมื่อครั้งที่อยู่ในมหาวิทยาลัย โบว์แมนได้เป็นสมาชิกของสมาคมไพคัปปาอัลฟา โบว์แมนดำรงตำแหน่งผู้ช่วยผู้ฝึกสอนทีมว่ายน้ำนาปาวัลเลย์ (ค.ศ. 1991–92), ซินซินแนติเป๊ปซี่มาร์ลินส์ (ค.ศ. 1990–91) และทีมว่ายน้ำลาสเวกัสโกลด์ (ค.ศ. 1988–90) โบว์แมนยังได้เป็นหัวหน้าผู้ฝึกสอนและผู้อำนวยการโครงการสำหรับลีกว่ายน้ำเบอร์มิงแฮมตั้งแต่ ค.ศ. 1992-94 โดยเมื่อครั้งปฏิบัติหน้าที่ในลีกว่ายน้ำเบอร์มิงแฮม เขาได้เป็นผู้รับผิดชอบในการออกแบบโครงการ, การพัฒนาบุคลากร และการดำเนินงานรายวันให้แก่สโมสรที่มีสมาชิกรวม 250 คน ภายใต้การดูแลของเขา ลีกว่ายน้ำเบอร์มิงแฮมได้รับการพัฒนาสู่โครงการระดับภูมิภาคของห้าอันดับแรก หลังจากที่ 10 ปีก่อนหน้านี้ติดอยู่ใน 20 อันดับแรก ตั้งแต่ ค.ศ. 1994-96 โบว์แมนได้ทำหน้าที่เป็นหัวหน้าผู้ฝึกสอนให้แก่ทีมว่ายน้ำนาปาวัลเลย์ ก่อนที่จะมาเป็นหัวหน้าผู้ฝึกสอนชายที่รัฐมิชิแกน โบว์แมนได้เป็นผู้ฝึกสอนเป็นระยะเวลาเก้าปี (ค.ศ. 1996–2004) ที่สโมสรนอร์ธบัลติมอร์อควาติก (เอ็นแบค) ซึ่งอยู่ในบัลติมอร์ รัฐแมริแลนด์ โดยใน ค.ศ. 1996-1999 เขาได้รับการจัดให้เป็นผู้ฝึกสอนชุดใหญ่ และตั้งแต่ ค.ศ. 1999-2004 เขาได้เป็นผู้ฝึกสอนภาคปฏิบัติระดับสูงของเอ็นแบค ในระหว่างที่เขาดำรงตำแหน่งในบัลติมอร์ โบว์แมนได้มีส่วนช่วยในการสร้างแชมป์ระดับประเทศ 3 คน, ผ่านเข้าสู่รอบสุดท้ายในการแข่งขันระดับชาติ 10 คน และสมาชิกทีมชาติสหรัฐอเมริกา 5 คน ด้านความสำเร็จที่ได้รับการยอมรับ โบว์แมนได้รับรางวัลผู้ฝึกสอนแห่งปีของสหรัฐอเมริกาใน ค.ศ. 2001 และ 2003 รวมถึงได้รับรางวัลผู้ฝึกสอนพัฒนาการแห่งปีใน ค.ศ. 2002 เมื่อครั้งที่โบว์แมนทำหน้าที่ร่วมกับเอ็นแบค เขายังได้เริ่มทำการฝึกสอนนักกีฬาเหรียญทองโอลิมปิก 18 รายการ ผู้มีนามว่าไมเคิล เฟ็ลปส์ ภายใต้การดูแลของโบว์แมนที่สโมสรนอร์ธบัลติมอร์อควาติก โดยเฟ็ลปส์ชนะรางวัลห้าเหรียญทองของการแข่งขันชิงแชมป์โลกและได้รับการยกย่องเป็นนักว่ายน้ำชาวอเมริกันแห่งปี ใน ค.ศ. 2001 และ 2003 โบว์แมนได้รับการแต่งตั้งเป็นผู้ช่วยผู้ฝึกสอนให้แก่ทีมชาติสหรัฐอเมริกาในโอลิมปิก 2004 และทำหน้าที่เป็นผู้ฝึกสอนหลักให้แก่เฟ็ลปส์ ส่วนในการแข่งขันโอลิมปิกฤดูร้อน 2004 โบว์แมนได้มีส่วนช่วยให้เฟ็ลปส์ได้รับเหรียญรางวัลถึงแปดเหรียญ ซึ่งได้แก่หกเหรียญทองและสองเหรียญทองแดง สี่ปีต่อมา ในโอลิมปิกฤดูร้อน 2008 ที่กรุงปักกิ่ง เขายังคงเป็นผู้ฝึกสอนให้แก่เฟ็ลปส์ และประสบความสำเร็จในการคว้าเหรียญทองโอลิมปิกได้ถึงแปดเหรียญ ซึ่งยังไม่เคยมีใครทำได้มาก่อนในการแข่งขันประเภทเดี่ยว โบว์แมนได้รับการจัดให้อยู่ในบัญชีรายชื่อผู้ฝึกสอนในการแข่งขันโอลิมปิกฤดูร้อน 2012 ที่กรุงลอนดอน โดยทำหน้าที่เป็นผู้ช่วยผู้ฝึกสอนให้แก่ทีมชาติสหรัฐอเมริกาชุดโอลิมปิก 2012</doc>
