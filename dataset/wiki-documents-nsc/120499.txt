<doc id="120499" url="https://th.wikipedia.org/wiki?curid=120499" title="เพรสสิเดนท์สคัพ">เพรสสิเดนท์สคัพ การแข่งขันกอล์ฟเพรสสิเดนท์สคัพ (The Presidents Cup) เป็นการแข่งขันกอล์ฟประเภททีม ระหว่างทีมสหรัฐอเมริกา กับทีมนานาชาติ (ยกเว้นผู้เล่นจากทวีปยุโรป) จัดการแข่งขันทุกสองปี การแข่งขันครั้งแรกจัดขึ้นในปี ค.ศ. 1994 แต่ละทีมจะมีผู้เล่นทีมละ 12 คน โดย 10 คน คัดเลือกจากอันดับโลก อีก 2 คนที่เหลือเป็นสิทธิ์ของกัปตันทีมที่จะเลือกผู้เล่นที่เหมาะสม ในปี ค.ศ.2007 จัดขึ้นระหว่างวันที่ 27-30 กันยายน ที่สนามรอยัล มอนทรีออล กอล์ฟ คลับ ในประเทศแคนาดา กัปตันทีมสหรัฐคือ แจ๊ค นิคลอส ส่วนกัปตันทีมนานาชาติคือ แกรี เพลย์เยอร์ เป็นการแข่งขันครั้งที่ 7 การแข่งขัน 6 ครั้งก่อนหน้า ทีมสหรัฐชนะ 4 ครั้ง ทีมนานาชาติชนะ 1 ครั้ง เสมอกัน 1 ครั้ง การแข่งขันในปัจจุบันแบ่งออกเป็น 4 วัน ในวันพฤหัสบดีถึงวันอาทิตย์ ทั้งหมด 34 แมทช์ ใช้การแข่งขันแบบแมทช์เพลย์ ในรูปแบบโฟร์บอล และ โฟร์ซัม ในสามวันแรก ส่วนในวันสุดท้ายจะแข่งประเภทเดี่ยว ทีมชนะหรือผู้ชนะในแต่ละแมทช์จะได้ 1 คะแนน ถ้าเสมอกันหลังจากจบ 18 หลุมจะได้ทีมละครึ่งคะแนน เว้นแต่การแข่งขันประเภทเดี่ยวในวันสุดท้ายหากเสมอกันหลังจากจบหลุมที่ 18 จะต้องทำการเล่นต่อจนกว่าจะได้ผู้ชนะในแต่ละคู่ ทีมใดทำคะแนนได้ถึง 17.5 คะแนน จะได้ครองถ้วยเป็นเวลา 2 ปี กัปตันทีมจะเป็นผู้จับคู่ผู้เล่นเพื่อแข่งขันในแต่ละวันและแต่ละประเภทรูปแบบการแข่งขันในปี 2007รูปแบบการแข่งขันในปี 2007. - วันพฤหัสบดี โฟร์ซัม 6 แมทช์ - วันศุกร์ โฟร์บอล 6 แมทช์ - วันเสาร์ โฟร์ซัม 5 แมทช์ และ โฟร์บอล 5 แมทช์ - วันอาทิตย์ เดี่ยว 12 แมทช์</doc>
