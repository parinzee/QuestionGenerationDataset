<doc id="336240" url="https://th.wikipedia.org/wiki?curid=336240" title="ศิริ ศิริจินดา">ศิริ ศิริจินดา ศิริ ศิริจินดา มีชื่อจริงว่า บรรจง เลาหจินดา (26 พฤศจิกายน พ.ศ. 2466 - 30 มกราคม พ.ศ. 2546) เป็นนักแสดง และผู้กำกับชาวไทยประวัติ ประวัติ. เขาเกิดเมื่อวันที่ 26 พฤศจิกายน พ.ศ. 2466 เป็นชาวปากน้ำ สมุทรปราการ สำเร็จการศึกษาจากโรงเรียนช่างกลปทุมวัน แต่หลังเรียนจบเขาได้พบกับครูมารุต (ทวี ณ บางช้าง) ผู้กำกับคนดัง เขาก็ก้าวสู่การเป็นนักแสดง รับงานแสดงภาพยนตร์อย่างอิสระ และต่อมาตั้งบริษัทชื่อ จินดาวรรณภาพยนตร์ โดยมีเพื่อนนักแสดงชื่อ ดอกดิน กัญญามาลย์ เป็นเพื่อนร่วมงานหลัก เขามีผลงานภาพยนตร์หลายเรื่อง อย่าง สร้อยฟ้าขายตัว (2498) สร้างจากนิยายของชอุ่ม ปัญจพรรค์ แสดงคู่กับ รัตนาภรณ์ อินทรกำแหง และ เหนือเมฆ (2500) กำกับโดยประทีป โกมลภีส แสดงร่วมกับจรัสศรี สายะศิลป์ ต่อมาเขาก้าวสู่บทบาทผู้กำกับ สร้างผลงานสร้างชื่ออย่าง เห่าดง (2501) แสดงโดยอมรา อัศวนนท์ และเรื่อง ขุนดง (2507) แสดงโดยโผน กิ่งเพชร, เสกสรร สัตยา และขวัญใจ สอาดรักษ์ ส่วนผลงานเรื่อง อ้อมอกสวรรค์ (2505) เป็นผลงานภาพยนตร์เงินล้านและเป็นอีกเรื่องหนึ่งที่ได้เกียรติให้นำออกไปฉายที่สหรัฐอเมริกา ด้านชีวิตส่วนตัว เขามีภรรยาชื่อวงศ์ทอง ผลานุสนธ์ ในบางครั้งเธอยังแสดงในงานของสามี เช่น ในภาพยนตร์ ศรีปราชญ์ (2500)ผลงานกำกับภาพยนตร์ผลงาน. กำกับภาพยนตร์. - มัสยา (2500) - ทุ่งรวงทอง (2500) - หลินฟ้า (2501) - สี่คิงส์ (2502) - ยอดเดี่ยว (2503) - มังกรหยก (2504) - แพนน้อย (2506) - ขุนดง (2507) - รัศมีแข (2508) - เงารัก (2508) - อรุณเบิกฟ้า (2509) - เพื่อนรัก (2509) - พยัคฆ์ร้ายใต้สมุทร (2510) - เรือจ้าง (2511) - หยาดฝน (2515) - เด่นดวงเดือน (2516) - สาวนาสั่งแฟน (2527)การแสดงแสดงภาพยนตร์การแสดง. แสดงภาพยนตร์. - สร้อยฟ้าขายตัว (2498) - เหนือเมฆ (2500) - แมงดาปีกทอง (2519) - เต่ากินผักบุ้ง (2523) - เพชฌฆาตหน้าเป็น (2525) - เห่าดง (2526) - ฝนสั่งฟ้า (2528) - คุณหญิงตราตั้ง (2528) - ร้อยป่า (2529)แสดงละครโทรทัศน์แสดงละครโทรทัศน์. - 2522 ขมิ้นกับปูน ช่อง 7 - 2524 ดอกโศก ช่อง 7 - 2524 ชลาลัย ช่อง 9 - 2527 ห้องที่จัดไม่เสร็จ ช่อง 3 - 2528 พลับพลึงสีชมพู ช่อง 7 - 2529 สายโลหิต ช่อง 3 - 2530 สมเด็จพระนเรศวรมหาราช ช่อง 3 - 2530 ไฟเสน่หา ช่อง 3 รับเชิญ - 2531 ระบำไฟ ช่อง 3 - 2531 สงครามเก้าทัพ ช่อง 3 - 2532 แก้วตาพี่ ช่อง 3 - 2532 ดอกฟ้าและโดมผู้จองหอง ช่อง 3 - 2533 ใครกำหนด ช่อง 3 รับเชิญ - 2534 ป่ากามเทพ ช่อง 3 รับเชิญ - 2535 โม่งป่า ช่อง 7 - 2535 นางทิพย์ ช่อง 7 - 2536 ผยอง ช่อง 7 - 2536 บัวแก้วบัวทอง ช่อง 7 - 2537 มะเมียะ ช่อง 7 - 2537 มิติมหัศจรรย์ ช่อง 7 - 2538 สุดสายป่าน ช่อง 7 - 2538 ดอกโศก ช่อง 7 - 2538 สายโลหิต ช่อง 7 รับเชิญ - 2539 รักเดียวของเจนจิรา ช่อง 3 รับเชิญ</doc>
