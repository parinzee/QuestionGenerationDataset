<doc id="202197" url="https://th.wikipedia.org/wiki?curid=202197" title="มหาวิทยาลัยเอเชียน">มหาวิทยาลัยเอเชียน มหาวิทยาลัยเอเชียน (Asian University - Asian U) หรือเดิมชื่อ มหาวิทยาลัยวิทยาศาสตร์และเทคโนโลยีแห่งเอเชีย (Asian University of Science and Technology - Asian UST) เป็นมหาวิทยาลัยนานาชาติเต็มรูปแบบในภูมิภาคเอเซียตะวันออกเฉียงใต้ การเรียนการสอนทุกหลักสูตรเป็นภาษาอังกฤษ โดยคณาจารย์ไทยและต่างชาติวุฒิปริญญาเอกหรือเทียบเท่า จากประเทศอังกฤษ แคนาดา เยอรมนี ออสเตรเลีย นิวซีแลนด์ สหรัฐอเมริกา เป็นต้น มีนักศึกษาทั้งชาวไทยและชาวต่างชาติ ก่อตั้งเมื่อปี พ.ศ. 2540 ตั้งอยู่ที่จังหวัดชลบุรี ห่างจากเมืองพัทยาประมาณ 30 กิโลเมตร ปัจจุบัน มหาวิทยาลัยเอเชียนได้ขอแจ้งความประสงค์การเลิกกิจการ และมีคำสั่งเลิกกิจการมหาวิทยาลัยเอเชียนตั้งแต่วันที่ 15 สิงหาคม พ.ศ. 2560ประวัติ ประวัติ. มหาวิทยาลัยเอเชียนก่อตั้งขึ้นในเดือนธันวาคม 2536 โดยการลงนามในเอกสารความร่วมมือระหว่างลอร์ด โรนัลด์ ออกซเบิร์ก อธิการบดีแห่งวิทยาศาสตร์เทคโนโลยีและการแพทย์ อิมพีเรียล มหาวิทยาลัยได้เปิดทำการเรียนการสอนตั้งแต่เดือนสิงหาคม 2541 เป็นต้นมาหลักสูตรหลักสูตรปริญญาตรี (Bachelor Degree) หลักสูตร. หลักสูตรปริญญาตรี (Bachelor Degree). Bachelor of Business Administration in Business Services หลักสูตรบริหารธุรกิจบัณฑิต (บธ.บ) สาขาวิชาการบริการธุรกิจ" (B.B.A., Business Services) 5 กลุ่มวิชาเลือก:- ด้านการเงิน (Finance) - ด้านธุรกิจระหว่างประเทศ )International Business) - ด้านการตลาด (Marketing) - ด้านการจัดการโรงแรมและการต้อนรับ (Hospitality and Hotel Management) - ด้านศิลปะการครัวและการจัดการภัตตาคาร (Culinary Arts and Restaurant Management) Bachelor of Science in Technology and Engineering Management หลักสูตรวิทยาศาสตรบัณฑิต (วท.บ) สาขาวิชาการจัดการเทคโนโลยีและวิศวกรรม" (B.Sc., Technology and Engineering Management) 4 กลุ่มวิชาเลือก:- ด้านการจัดการทรัพยากรกายภาพ (Facilities Management) - ด้านการจัดการเทคโนโลยี (Technology Management) - ด้านการจัดการโครงการ (Project Management) - ด้านการจัดการเครือข่ายโทรคมนาคม (Telecommunication Network Management) Bachelor of Arts in Digital Content หลักสูตรศิลปศาสตรบัณฑิต (ศศ.บ.) สาขาวิชาดิจิทัลคอนเทนต์ (Digital Content)" (B.A., Digital Content) 3 กลุ่มวิชาเลือก:- ด้านแอนิเมชัน (Animation) - ด้านการออกแบบเกม (Game Design) - ด้านการสื่อสารดิจิทัล (Digital Communication)ชีวิตในรั้วมหาวิทยาลัย ชีวิตในรั้วมหาวิทยาลัย. โดยทั่วไปการเรียนในรั้วมหาวิทยาลัยเอเชียน จะใช้เวลาในการศึกษาประมาณ 4 ปี ซึ่งใกล้เคียงกับการเรียนในมหาวิทยาลัยอื่นๆ ตลอดเวลาของการศึกษาเล่าเรียน มีทั้งการเรียนในมหาวิทยาลัยของตนเอง และการเรียนวิชานอกมหาวิทยาลัยได้พบปะเพื่อนนักศึกษาภายในและภายนอกคณะ มีการร่วมกิจกรรมในมหาวิทยาลัยมากมาย ไม่ว่าจะเป็นการเข้าชมรมของมหาวิทยาลัย การเล่นกีฬา หรือการพบปะกับเพื่อนหรือรุ่นพี่หรือศิษย์เก่าของมหาวิทยาลัย การพักอาศัยของนิสิตมหาวิทยาลัยเอเชียน การพักอาศัยของนิสิตมหาวิทยาลัยเอเชียน ไม่เหมือนกับนิสิตนักศึกษาอื่น ส่วนใหญ่นิสิตจะมาจากต่างประเทศและต่างจังหวัดจะพักอาศัยในหอพักมหาวิทยาลัย การพักอาศัยในหอพักของมหาวิทยาลัย มีการตรวจสอบประวัติ เพื่อบันทึกข้อมูลของผู้เข้าพักหอพัก หอพักเป็นลักษณะอาคาร 4 วิง สูง 4 ชั้น จะแบ่งออกเป็น หอพักหญิง 2 หอ ได้แก่ U1 และ U2 และหอพักชาย 2 หอ ได้แก่ U3 และ U4 ชมรม การเข้าร่วมกิจกรรมชมรมในมหาวิทยาลัยเอเชียน ไม่มีการจำกัดชั้นปี มหาวิทยาลัยเปิดให้นิสิตในแต่ละคณะรวมกันและพบกันกับนิสิตคณะอื่นๆ เพื่อพบปะสังสรรค์และแลกเปลี่ยนความคิดเห็น โดยแบ่งเป็น 4 ชมรม ได้แก่- ชมรมการทำอาหาร (Cooking club) - ชมรมดนตรีสากล (Music club) - ชมรมถ่ายรูป (Photograph club) - ชมรมฝึกพิธีกรมืออาชีพ (MC club) และมีชมรมที่จัดขึ้นโดยคณะกรรมการสภานักศึกษา โดยจัดขึ้นปีละ 1 ครั้ง คือ ชมรมค่ายอาสาพัฒนาสังคม</doc>
