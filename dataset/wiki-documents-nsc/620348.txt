<doc id="620348" url="https://th.wikipedia.org/wiki?curid=620348" title="เครื่องราชอิสริยาภรณ์กิตติคุณฝ่ายพลเรือน">เครื่องราชอิสริยาภรณ์กิตติคุณฝ่ายพลเรือน เครื่องราชอิสริยาภรณ์กิตติคุณฝ่ายพลเรือน (Orden del Mérito Civil ออร์เดน เดล เมรีโต ซีวิล) เป็นเครื่องราชอิสริยาภรณ์แห่งราชอาณาจักรสเปนที่สถาปนาขึ้นโดยพระเจ้าอัลฟองโซที่ 13 แห่งสเปน เมื่อวันที่ 25 มิถุนายน ค.ศ. 1926 (พ.ศ. 2469) เพื่อเป็นบำเหน็จความชอบฝ่ายพลเรือนในการปฏิบัติราชการรับใช้ชาติ รวมถึงการปฏิบัติหน้าที่อย่างโดดเด่นเป็นพิเศษของชาวสเปนและพลเมืองชาวต่างชาติเพื่อผลประโยชน์แห่งสเปนลำดับชั้น ลำดับชั้น. แพรแถบของเครื่องราชอิสริยาภรณ์ตระกูลนี้เป็นแถบสีน้ำเงิน กลางแพรแถบมีแถบริ้วสีขาวขนาดเล็ก ยกเว้นแพรแถบชั้นสายสร้อย ใช้แพรแถบสีน้ำเงิน มีแถบริ้วสีขาวขนาดเล็กอยู่ที่ริมทั้งสองด้าน การแบ่งลำดับชั้น แบ่งออกเป็น 7 ชั้น ดังนี้- ชั้นสายสร้อย (Collar) - สายสร้อยดวงตราเครื่องราชอิสริยาภรณ์ - ชั้นมหากางเขน (Gran Cruz) - สายสะพายและดารา (ดาราทอง) - ชั้นนายทัพ (Encomienda de Número) - ดารา (ดาราเงิน) - ชั้นนายกอง (Encomienda) - ดวงตราสีทองห้อยแพรแถบสำหรับสวมคอ - ชั้นเจ้าพนักงาน (Cruz de Oficial) - ดวงตราสีทองห้อยแพรแถบสำหรับติดอกเสื้อ - ชั้นอัศวิน (Cruz) - ดวงตราสีเงินห้อยแพรแถบสำหรับติดอกเสื้อ - ชั้นกางเขนเงิน (Cruz de Plata) - กางเขนสีเงินห้อยแพรแถบสำหรับติดอกเสื้อ</doc>
