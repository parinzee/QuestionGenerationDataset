<doc id="901166" url="https://th.wikipedia.org/wiki?curid=901166" title="อเล็กซิส ซิปราส">อเล็กซิส ซิปราส อเล็กซิส ซิปราส (, ; เกิด 28 กรกฎาคม ค.ศ. 1974) เป็นนายกรัฐมนตรีแห่งสาธารณรัฐกรีซ เมื่อวันที่ 21 กันยายน ค.ศ. 2015 ก่อนหน้านี้เขาก็ดำรงตำแหน่งนายกรัฐมนตรี ตั้งแต่วันที่ 26 มกราคม ค.ศ. 2015 จนถึง 27 สิงหาคม ค.ศ. 2015 ซปราสเป็นผู้นำที่มีอุดมการณ์ทางการเมืองแบบฝ่ายซ้าย พรรคการเมืองของเขาชื่อ พรรคซีรีซา ก่อตั้งเมื่อวันที่ 4 ตุลาคม ค.ศ. 2009 ซิปราสเกิดที่เมืองเอเธนส์เมื่อปี ค.ศ. 1974 เขาเข้าร่วมกับขบวนการเยาวชนคอมมิวนิสต์แห่งกรีซ ในช่วงปลายทศวรรษที่ 1980 และต้นทศวรรษที่ 1990 ซึ่งเป็นกลุ่มการเมืองในนักศึกษา ซิปราสจบการศึกษาระดับปริญญาตรีเมื่อปี ค.ศ. 2000 สาขาวิศวกรรมโยธาที่มหาวิทยาลัยเทคนิคแห่งชาติเอเธนส์ และภายหลังจบปริญญาโท สาขาวิชาการวางแผนชนบทและภูมิภาค  ในปี ค.ศ. 1999 ถึง ค.ศ. 2003 ซิปราสทำหน้าที่เป็นเลขาธิการขบวนการเยาวชนซินาสพิสมอส เขาได้รับการเลือกให้เป็นสมาชิกกรรมการกลางของซินาสพิสมอส ในปี ค.ศ. 2004 และในปี ค.ศ. 2006 ได้เป็นผู้สมัครชิงตำแหน่งผู้ว่าการเอเธนส์ แต่ได้รับคะแนนเสียงเพียง 10.5% ในปี ค.ศ. 2008 เขาได้รับเลือกให้เป็นหัวหน้าพรรค ซีรีซา และเขาได้เลือกให้เป็นผู้นำฝ่ายค้าน จากการเลือกตั้งซ่อมในเดือนพฤษภาคมและมิถุนายน ค.ศ. 2012 และได้รับการแต่งตั้งให้เป็นคณะรัฐมนตรีเงา ในช่วงเวลานั้น</doc>
