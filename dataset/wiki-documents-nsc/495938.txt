<doc id="495938" url="https://th.wikipedia.org/wiki?curid=495938" title="ทิม มอร์เฮาส์">ทิม มอร์เฮาส์ ทิโมธี แฟรงก์ "ทิม" มอร์เฮาส์ (; 29 กรกฎาคม ค.ศ. 1978 — ) เป็นนักฟันดาบสากลชาวอเมริกันผู้ซึ่งเข้าแข่งขันประเภทเซเบอร์ในฐานะสมาชิกทีมสหรัฐอเมริกาในโอลิมปิกฤดูร้อน 2008 ที่กรุงปักกิ่ง ทั้งนี้ เขาได้รับการฝึกสอนโดยยูรี เกลแมนชีวิตในวัยเด็ก ชีวิตในวัยเด็ก. ทิม มอร์เฮาส์ เป็นบุตรชายของอีโลอีส กับจอห์น มอร์เฮาส์ เขาเติบโตขึ้นมาในริเวอร์เดลซึ่งเป็นย่านหนึ่งของเดอะบร็องซ์ที่นครนิวยอร์ก ในช่วงแรกเริ่มเขาฝึกฟันดาบที่โรงเรียนริเวอร์เดลคันทรีในคำสั่งบังคับจากชั้นเรียนพละ ในโรงเรียนมัธยม เขาได้ร่วมกับทีมเบสบอลของโรงเรียนริเวอร์เดลคันทรีตลอดช่วงระยะเวลาสี่ปี และเป็นสมาชิกการวิ่งครอสคันทรีเป็นระยะเวลาหนึ่งปี เขาเป็นกัปตันทีมฟันดาบและผู้เล่นทรงคุณค่าที่สุดในช่วงชั้นปีที่สองและชั้นปีที่สุดท้ายของโรงเรียนอุดมศึกษา อุดมศึกษา. ทิม มอร์เฮาส์ ได้รับปริญญาตรีจากมหาวิทยาลัยแบรนไดส์ใน ค.ศ. 2000 สาขาวิชาเอกประวัติศาสตร์ เขาได้รับวุฒิปริญญาโทด้านการสอนจากมหาวิทยาลัยเพซใน ค.ศ. 2003ศาสนา/มรดกชาติพันธุ์ ศาสนา/มรดกชาติพันธุ์. ยายของเขาเป็นชาวยิวอพยพซึ่งได้หลบหนีนาซีเยอรมันในช่วงทศวรรษที่ 1930 ในภายหลังเธอได้เข้าร่วมเป็นสมาชิกเควกเกอร์ มอร์เฮาส์ได้รับการปลูกฝังส่วนผสมของประเพณีทางศาสนา ที่ซึ่งเขาได้กล่าวให้สัมภาษณ์ก่อนเข้าแข่งขันกีฬาโอลิมปิก 2012 ที่เกี่ยวกับความรู้สึกของการเป็นชาวยิวของเขาซึ่งอิงมาจากประสบการณ์ของยาย และเขามีแผนที่จะเข้าร่วมแข่งขันในแมคคาไบอาเกมส์ 2013 ซึ่งเป็นการแข่ขันกีฬาของชาวยิวที่จัดขึ้นทุกสี่ปีอาชีพฟันดาบ อาชีพฟันดาบ. ทิม มอร์เฮาส์ ได้รับรางวัลเหรียญเงินจากการแข่งขันเซเบอร์ชายในฐานะสมาชิกของทีมสหรัฐอเมริกาในโอลิมปิกฤดูร้อน 2008 ที่กรุงปักกิ่ง เขาเป็นแชมป์ประเทศสหรัฐสองสมัย (ค.ศ. 2010 และ 2011) และได้รับการจัดให้เป็นนักฟันดาบชายอันดับหนึ่งของสหรัฐอเมริกาตั้งแต่ ค.ศ. 2008-2011 เขาเข้ารับการฝึกฝนกับยูรี เกลแมน ที่ศูนย์ฟันดาบแมนแฮตตัน และบอดีโซนฮิวแมนเพอร์ฟอร์มานซ์ รวมถึงสปอร์ทฟิสิคอลเธอราพีในนครนิวยอร์กวิทยาลัย วิทยาลัย. ทิม มอร์เฮาส์ เข้าเรียนที่มหาวิทยาลัยแบรนไดส์ ที่ซึ่งเขาติดอันดับท็อปเท็นของเอ็นซีดับเบิลเอ ดิวิชัน I ของเซเบอร์ชายในแต่ละช่วงสามปีสุดท้ายที่โรงเรียน (อันดับสิบใน ค.ศ. 1998, อันดับหกใน ค.ศ. 1999 และอันดับสี่ใน ค.ศ. 2000) เขาได้รับการยกย่องเป็นเอ็นซีดับเบิลเอออล-อเมริกันในแต่ละปีที่ผ่านมา เขาได้รับการโหวตโดยผู้ฝึกสอนและนักกีฬาในฐานะนักฟันดาบเซเบอร์ชายเอ็นซีดับเบิลเอแห่งปีใน ค.ศ. 2000 มอร์เฮาส์ได้นำแบรนไดส์ขึ้นสู่อันดับสิบในของโรงเรียนดิวิชัน I ที่มีอยู่ทั้งหมดใน ค.ศ. 2000โอลิมปิก โอลิมปิก. ทิม มอร์เฮาส์ ได้รับเลือกเป็นตัวแทนทีมฟันดาบสหรัฐเข้าแข่งขันโอลิมปิกฤดูร้อน 2004 ที่กรุงเอเธนส์ ภายหลังจากการหวนกลับมาช่วงชิงและเป็นฝ่ายชนะอาเหม็ด ยิลลา ในการแข่งขันฟันดาบชิงแชมป์สหรัฐที่แอตแลนตา ที่ซึ่งเขาได้เข้าแข่งขันโดยเป็นส่วนหนึ่งของเฟนเซอร์สคลับ ในฐานะของการทำหน้าที่แทน ทิม มอร์เฮาส์ ไม่มีสิทธิ์เข้าแข่งขันในประเภทบุคคล หากแต่สามมารถมีส่วนร่วมเข้าแข่งขันในฐานะตัวแทนจากประเภททีม ทิม มอร์เฮาส์ ได้รับการจัดให้อยู่ในอันดับที่ 16 ของโลกใน ค.ศ. 2007 ทิม มอร์เฮาส์ เข้าแข่งขันเซเบอร์ชายในโอลิมปิกฤดูร้อน 2008 ที่กรุงปักกิ่งและได้รับรางวัลเหรียญเงิน ในกีฬาโอลิมปิกลอนดอน 2012 เขาเป็นฝ่ายแพ้ในรอบรองชนะเลิศของประเภทบุคคลต่อดีเอโก ออกกีอุซซี จากอิตาลีผู้ซึ่งชนะรางวัลเหรียญเงินในเวลาต่อมา ส่วนในการแข่งขันประเภททีม ทิม มอร์เฮาส์ เป็นหนึ่งในสองนักฟันดาบจากโอลิมปิกฤดูร้อน 2008 ที่ยังคงอยู่ในทีมเดิม ส่วนอีกคนคือเจมส์ วิลเลียม โดยทีมดังกล่าวได้รับการจัดให้อยู่ในอันดับ 8กิจกรรมการกุศล กิจกรรมการกุศล. ภายหลังจากสำเร็จการศึกษาจากวิทยาลัย ทิม มอร์เฮาส์ได้ทำการสอนแก่นักเรียนผู้ยากในในขณะที่ทำงานร่วมกับทีชฟอร์อเมริกา โดยสอนในระดับ 7 ที่โรงเรียนอินเตอร์มีเดียต 90 ที่วอชิงตันไฮต์ แมนแฮตตัน ในขณะเดียวกับที่เขาได้ฝึกสอนฟันดาบที่โรงเรียนริเวอร์เดลคันทรี ซึ่งเป็นโรงเรียนเก่าของเขา รวมถึงได้ทำงานที่สำนักงานขององค์กรในมหานครนิวยอร์กในขณะที่เขาทำการฝึกฝนสำหรับการแข่งขันกีฬาโอลิมปิก หลังจากโอลิมปิก 2008 ทิม มอร์เฮาส์ได้ทำงานส่งเสริมด้านกีฬาฟันดาบและจัดตั้งหลักสูตรเพื่อดึงดูดผู้มีส่วนร่วมใหม่ในการกีฬา ในฐานะที่เป็นนักพูดสร้างแรงบันดาลใจ ทิม มอร์เฮาส์ได้พูดคุยกับเด็กและคนหนุ่มสาวกว่า 15,000 คนที่โรงเรียนในเมืองเกี่ยวกับเรื่องราวโอลิมปิกของเขา และเขายังได้รับการเสนอผลงานผ่านทางองค์กรฟอร์จูน 100 และ 500 หนึ่งในเหตุการณ์สำคัญทางอาชีพของเขาได้เกิดขึ้นใน ค.ศ. 2009 เมื่อเขาได้สอนฟันดาบแก่ประธานาธิบดีโอบามาที่สนามหญ้าในทำเนียบขาว ในการสนับสนุนการเสนอชื่อเมืองชิคาโกเป็นเจ้าภาพจัดการแข่งขันโอลิมปิกฤดูร้อน 2016 เขายังได้ปรากฏตัวผ่านรายการทูเดย์โชว์และแฮปปี้อาวร์ทางช่องฟ็อกซ์บิสิเนส ใน ค.ศ. 2008 เขาเป็นหนึ่งในนักกีฬาที่มีความโดดเด่นบนสารคดีโทรทัศน์ของการชนะรางวัลเอ็มมีในซีรีส์ “ครั้งแรกของฉัน: การแข่งขันในโอลิมปิก” ซึ่งทิม มอร์เฮาส์ ยังได้รับการบรรจุชื่อไว้ในหอเกียรติยศนักกีฬาแบรนไดส์ใน ค.ศ. 2009 และเป็นผู้ได้รับรางวัลศิษย์เก่าผู้ประสบความสำเร็จแห่งมหาวิทยาลัยแบรนไดส์ที่มีอายุน้อยที่สุดใน ค.ศ. 2010 สำหรับความสำเร็จของเขาในฐานะนักกีฬาและการทำงานของเขาร่วมกับทีชฟอร์อเมริกา เขาได้รับการเอ่ยนามผ่านทางนิตยสารฟาสท์คัมพานีในฐานะหนึ่งในศิษย์เก่าที่ทรงอิทธิพลที่สุดแห่งทีชฟอร์อเมริกา ในฐานะโปรดิวเซอร์ของการแข่งขันฟันดาบและผู้ระดมทุน ทิม มอร์เฮาส์ ได้ก่อตั้งการแข่งขันฟันดาบมาสเตอร์ ซึ่งเป็นรายการแข่งขันฟันดาบที่มีผู้ชมมากที่สุดในสหรัฐอเมริกา เขาเป็นผู้ให้การสนับสนุนองค์กรไม่แสวงผลกำไรต่างๆและเป็นทูตนักกีฬาสำหรับองค์กรไรท์ทูเพลย์ องค์กรที่ทำงานกับอาสาสมัครและพันธมิตรที่จะใช้กีฬาและการเล่นเพื่อส่งเสริมการพัฒนาเด็กในพื้นที่ยากไร้ ใน ค.ศ. 2011 ทิม มอร์เฮาส์ได้ก่อตั้งมูลนิธิฟันดาบ-ใน-โรงเรียน ซึ่งเป็นหลักสูตรไม่แสวงผลกำไรเพื่อนำกีฬาฟันดาบมาบริการให้แก่ชุมชนทั่วประเทศ ทั้งนี้ เขายังเป็นผู้เขียนหนังสือ อเมริกันเฟนเซอร์: บทเรียนที่ทันสมัยจากกีฬายุคโบราณ (ค.ศ. 2012) ที่ซึ่งเขาได้แบ่งปันประสบการณ์จากการเป็นนักกีฬาโอลิมปิกรวมถึงครู</doc>
