<doc id="336158" url="https://th.wikipedia.org/wiki?curid=336158" title="อากิฮาบาระ">อากิฮาบาระ อากิฮาบาระ () เป็นย่านที่มีชื่อเสียงในกรุงโตเกียว ประเทศญี่ปุ่น ได้รับขนานนามว่า "เมืองอิเล็กทรอนิกส์อากิฮาบาระ" เนื่องจากเต็มไปด้วยร้านขายเครื่องใช้ไฟฟ้า คอมพิวเตอร์ เกม ของเล่น และการ์ตูน ชาวญี่ปุ่นจะเรียกย่านนี้สั้น ๆ ว่า "อากิบะ" (アキバ Akiba) ส่วนที่เรียกว่าอากิฮาบาระอย่างเป็นทางการนั้นตั้งอยู่ในเขตไทโต (台東区 Taitō-ku) แต่ส่วนที่คนปัจจุบันรู้จักกันในนามอากิฮาบาระนั้นรวมถึงสถานีอากิฮาบาระตั้งอยู่ในเขตชิโยดะ (千代田区 Chiyoda-ku) ซึ่งทั้งสองเขตเป็นเขตปกครองพิเศษในโตเกียว</doc>
