<doc id="274633" url="https://th.wikipedia.org/wiki?curid=274633" title="ดับเบิลโอกันดั้ม">ดับเบิลโอกันดั้ม GN-0000 ดับเบิลโอกันดั้ม( ;) เป็นโมบิลสูทตัวเอกเครื่องที่สองในการ์ตูนญี่ปุ่น อะนิเมะ โมบิลสูทกันดั้มดับเบิลโอ ออกแบบโดยคาเนทาเกะ เอบิคาวะเนื้อเรื่อง เนื้อเรื่อง. ดับเบิลโอกันดั้มนับเป็นกันดั้มรุ่นที่สี่ที่แท้จริงเพียงเครื่องเดียวของเซอเลสเทียลบีอิง ซึ่งมีลักษณะสำคัญคือใช้เตาปฏิกรณ์GNไดรฟ์สองเตาเป็นแหล่งพลังงาน ซึ่งGNไดรฟ์ทั้งสองนี้จะให้พลังงานร่วมกันด้วยระบบทวินไดรฟ์ ซึ่งทำให้พลังงานที่ได้นั้นเพิ่มขึ้นอย่างทวีคูณ แต่GNไดรฟ์ทั้งสองต้องมีความเข้ากันได้มากกว่า 80% ขึ้นไป ลักษณะของดับเบิลโอกันดั้มนั้นจะคล้ายกับกันดั้มเอกเซีย แต่รูปแบบการใช้งานนั้นจะเป็นโมบิลสูทแบบต่อสู้ทั่วไปแทนที่จะเน้นการต่อสู้ในระยะประชิดแบบกันดั้มเอกเซีย GNซอร์ดทูว์ซึ่งเป็นอาวุธหลักนั้นพัฒนามาจากGNซอร์ดของกันดั้มเอกเซีย GNซอร์ดทูว์นี้สามารถใช้บีมไรเฟิลได้มีประสิทธิภาพกว่าเดิมและสามารถใช้เป็นบีมเซเบอร์ได้ รวมทั้งสามารถนำมาประกอบกันเป็นหอกสองปลาย GNทวินแลนซ์ ได้ ดับเบิลโอกันดั้มยังมีGNบีมเซเบอร์สองเล่มซึ่งสามารถปรับไปเป็นมีดบีมและขว้างได้เหมือนGNบีมแด็กเกอร์ของเอกเซีย และโล่GNชิลด์สองอันซึ่งสามารถนำมาประกอบกันเป็นโล่ใหญ่ได้ และเนื่องจากมีส่วนปลายเป็นคมเหมือนของเอกเซียจึงสามารถติดแขนเป็นอาวุธได้ด้วย ในฤดูกาลแรกนั้น ดับเบิลโอกันดั้มปรากฏตัวให้เห็นเพียงช่วงสั้นๆในตอนสุดท้าย ซึ่งในขณะนั้นยังไม่สามารถใช้การได้เพราะเซอเลสเทียลบีอิงไม่มีGNไดรฟ์ที่สามารถเข้ากันได้กับGNไดรฟ์ของโอกันดั้ม จึงไม่สามารถใช้ทวินไดรฟ์ซิสเต็มได้ เหลือเพียงGNไดรฟ์ของกันดั้มเอกเซียที่หายสาบสูญไปพร้อมกับกันดั้มไมสเตอร์ เซ็ตสึนะ เอฟ. เซย์เอย์เท่านั้น เซ็ตสึนะและกันดั้มเอกเซียได้กลับมาร่วมกับกลุ่มเซอเลสเทียลบีอิงอีกครั้ง หลังจากหายตัวไปถึงห้าปี แต่GNไดรฟ์ของกันดั้มเอกเซียก็ไม่สามารถเข้ากับGnไดรฟ์ของดับเบิลโอกันดั้มได้ดีพอที่จะใช้ทวินไดรฟ์ซิสเต็มได้ แต่ในที่สุดเซ็ตสึนะก็สามารถเดินเครื่องระบบทวินไดรฟ์ได้โดยเปิดทรานแซมซิสเต็ม ด้วยพลังงานจากทวินไดรฟ์ซิสเต็ม ดับเบิลโอกันดั้มจึงสามารถใช้GNฟิลด์บาเรียร์ป้องกันตัวได้ แต่การใช้ทรานแซมเพื่อปรับระดับพลังงานของGNไดรฟ์นี้ไม่เสถียรนัก และยังทำให้ดับเบิลโอกันดั้มไม่สามารถใช้กำลังได้เต็มที่ ซึ่งในการต่อสู้กับ GNX-704T/AC อเฮด ซะคิงะเค ของมิสเตอร์บูชิโด ระบบทวินไดรฟ์ก็เกิดโอเวอร์โหลดจนไม่สามารถต่อสู้ได้ เซอเลสเทียลบีอิงจึงได้แก้ปัญหาโดยพัฒนายาน GNR-010 โอไรเซอร์ ซึ่งสามารถประกอบร่างกับดับเบิลโอกันดั้มเป็นดับเบิลโอไรเซอร์ได้โดยเป็นเหมือนปีกปิดข้างไหล่ซึ่งเป็นตำแหน่งที่ติดตั้งGNไดรฟ์ทั้งสองเตา โอไรเซอร์นั้นจะช่วยควบคุมการทำงานของGNไดรฟ์ ทำให้ระบบทวินไดรฟ์สามารถทำงานได้เสถียรและสามารถเร่งพลังงานได้เต็มที่ ซึ่งดับเบิลโอไรเซอร์จะสามารถเปิดโหมดทรานแซมเบิร์สท์ที่จะกระจายอนุภาคGNอย่างหนาแน่นออกไปเป็นบริเวณกว้าง ซึ่งในสภาพทรานแซมเบิร์สท์นี้ อนุภาคGNจะเป็นเหมือนสื่อกลางที่ทำให้มนุษย์สามารถสื่อสารกันได้ผ่านทางกระแสจิต รวมถึงยังสามารถรักษาอาการเซลล์เสื่อมสภาพที่เกิดจากอาการอนุภาคGNเป็นพิษจากGNไดรฟ์เทาได้อีกด้วย ซึ่งดับเบิลโอกันดั้มเองยังสามารถใช้อนุภาคที่ปล่อยออกมาขณะเปิดทรานแซมเบิร์สท์โหมดสร้างภาพติดตาขณะเคลื่อนที่ด้วยความเร็วสูงและสามารถใช้ไรเซอร์ซอร์ด โดยรวมกำลังของGNซอร์ดทูว์สองเล่มเข้าด้วยกันแล้วยิงออกไปเหมือนบีมเซเบอร์ขนาดใหญ่ที่มีอานุภาพสูง แต่ดับเบิลโอไรเซอร์ก็ต้องเสียพลังงานไปมากจากการใช้ไรเซอร์ซอร์ด ในภายหลังเซอเลสเทียลบีอิงจึงได้พัฒนาดาบGNซอร์ดทรีที่สามารถใช้ไรเซอร์ซอร์ดได้อย่างมีประสิทธิภาพมากกว่าเดิม ดับเบิลโอกันดั้มได้รับความเสียหายอย่างหนักในการต่อสู้กับ รีบอนส์กันดั้ม ของริบบอน อัลมาร์ค ซึ่งริบบอนได้ชิงGNไดรฟ์เตาหนึ่งจากดับเบิลโอไปติดตั้งกับโอกันดั้มเพื่อใช้แทนรีบอนส์กันดั้มที่ได้รับความเสียหายอย่างหนักเช่นกัน เซ็ตสึนะจึงได้ถอดGNไดรฟ์อีกเตาไปเพื่อใช้กันดั้มเอกเซียรีแพร์ทูว์ต่อสู้แทน ซึ่งเซ็ตสึนะสามารถสังหารริบบอนในการต่อสู้ได้ แต่GNไดรฟ์ทั้งสองก็ถูกทำลาย ในภาคภาพยนตร์ โมบิลสูทกันดั้มดับเบิ้ลโอ อเวคเคนนิงออฟเดอะเทรลเบลซเซอร์ ดับเบิลโอไรเซอร์ได้รับการปรับปรุงเป็น GN-0000RE+GNR-010 โดยใช้ถังประจุอนุภาคGNแทนGNไดรฟ์ทั้งสองเตา ซึ่งดับเบิลโอไรเซอร์ที่ใช้ถังประจุอนุภาคGNนี้จะใช้ระบบทรานแซมได้เป็นเวลาจำกัด ในที่สุดนั้น ดับเบิลโอไรเซอร์ก็ถูกกลุ่มสิ่งมีชีวิตโลหะเปลี่ยนรูปจากต่างดาวกลืนเข้าไปดับเบิลโอควอนตา ดับเบิลโอควอนตา. ปรากฏตัวในภาคภาพยนตร์ โมบิลสูทกันดั้มดับเบิ้ลโอ อเวคเคนนิงออฟเดอะเทรลเบลซเซอร์ และเป็นกันดั้มที่เซ็ตสึนะใช้แทนดับเบิลโอไรเซอร์ ชื่อ ควอนตา นั้นมาจากระบบควอนตัมซิสเต็มซึ่งเป็นระบบพิเศษเฉพาะดับเบิลโอควอนตา ดับเบิลโอควอนตาได้รับการออกแบบไว้ให้อินโนเวเตอร์ที่แท้จริง คือ เซ็ตสึนะ ใช้งานโดยเฉพาะ ใช้โครงสร้างหลักแบบเดียวกับดับเบิลโอกันดั้ม GNไดรฟ์ที่ดับเบิลโอควอนตานั้นเป็นเตาที่สร้างใหม่และได้รับการออกแบบให้ทำงานร่วมกันผ่านระบบทวินไดรฟ์ตั้งแต่แรก จึงไม่ต้องทำการปรับแต่งอีก GNไดรฟ์เตาแรกของควอนตาจะอยู่ที่ลำตัวเหมือนกันดั้มรุ่นที่สาม แต่เตาที่สองนั้นจะติดไว้กับโล่GNชิลด์ที่ไหล่ซ้าย ซึ่งโล่นี้มีแขนกลที่ทำให้ขยับตำแหน่งได้ ดับเบิลโอควอนตานั้นมีระบบย่อยของเวดาอยู่ในตัวและสามารถใช้ควอนตัมซิสเต็มซึ่งเป็นทรานแซมเบิร์สท์ที่สามารถใช้สื่อสารกับสิ่งมีชีวิตโลหะเปลี่ยนรูปจากต่างดาวได้ โดยเมื่อจะใช้ควอนตัมซิสเซ็ม ดับเบิลโอควอนตาก็จะเลื่อนให้GNไดรฟ์ทั้งสองเชื่อมต่อกันโดยตรง อาวุธหลักของดับเบิลโอควอนตาก็คือดาบGNซอร์ดไฟฟ์ ซึ่งมีส่วนใบมีดเป็นผลึกใส GNซอร์ดไฟฟ์นี้สามารถใช้เป็นบีมไรเฟิลได้เหมือนรุ่นก่อนๆ ในโล่ของควอนตามีบีมกันติดไว้และใช้เก็บGNซอร์ดบิท ซึ่งเป็นอาวุธควบคุมระยะไกลแบบGNบิทที่ใช้ฟันและแทงศัตรูโดยเฉพาะขนาดต่างๆกันอีกหกเล่ม GNซอร์ดบิทนี้มีด้ามจับซ่อนไว้ให้สามารถใช้ถือเป็นมีดดาบแบบปกติได้ GNซอร์ดบิทยังสามารถประกอบเข้ากับGNซอร์ดไฟฟ์เพื่อเพิ่มอานุภาพเป็นGNบัสเตอร์ซอร์ดหรือGNบัสเตอร์ไรเฟิลได้ตามการใช้งาน ดับเบิลโอควอนตายังสามารถใช้ไรเซอร์ซอร์ดที่เป็นไม้ตายของดับเบิลโอไรเซอร์ได้ และGNซอร์ดบิทยังสามารถสร้างGNฟิลด์ที่มีกำลังสูงจนสามารถใช้เป็นเหมือนประตูมิติสำหรับเทเลพอร์ทดับเบิลโอควอนตาเป็นระยะทางไกลๆได้ ซึ่งในที่สุดนั้น เซ็ตสึนะได้เดินทางไปยังดาวแม่ของสิ่งมีชีวิตโลหะเปลี่ยนรูปจากต่างดาวแล้วใช้ควอนตัมซิสเต็มเพื่อสื่อสาร ก่อนที่เซ็ตสึนะและดับเบิลโอควอนตาจะรวมกับสิ่งมีชีวิตโลหะเปลี่ยนรูปจากต่างดาวให้ทั้งสองเผ่าพันธุ์สามารถทำความเข้าใจกันได้รูปแบบอื่นๆGN-0000/7S ดับเบิลโอกันดั้มเซเวนซอร์ด รูปแบบอื่นๆ. GN-0000/7S ดับเบิลโอกันดั้มเซเวนซอร์ด. ปรากฏตัวในเรื่องสั้นชุด กันดั้ม 00V เป็นชุดอุปกรณ์ของดับเบิลโอกันดั้มซึ่งใช้รูปแบบดาบเจ็ดเล่มของกันดั้มเอกเซีย โดยGNซอร์ดทูว์นั้นเปลี่ยนเป็นแบบดาบคู่ซึ่งความยาวไม่เท่ากัน โดยเล่มยาวนั้นจะใช้เป็นบีมไรเฟิลได้รุนแรงกว่าเดิม ส่วนเล่มสั้นนั้นสามารถยิงส่วนใบมีดไปโจมตีศัตรูจากระยห่างและดึงกลับมาด้วยสายเคเบิลได้ ที่ขาของดับเบิลโอเซเวนซอร์ดนั้นติดตั้งGNคาตาร์ซึ่งเป็นใบมีดที่เร่งความร้อนด้วยอนุภาคGN และสุดท้ายคือGNบัสเตอร์ซอร์ดทูว์ขนาดใหญ่ที่ดัดแปลงมาจากที่โมบิลสูทของเอลอว์ GNX-607T/AC จิงซ์ทูว์ซอร์ดใช้ ซึ่งขณะที่ไม่ใช้งานนั้นดับเบิลโอกันดั้มจะติดGNบัสเตอร์ซอร์ดทูว์ไว้ที่ไหล่เหมือนโล่ ซึ่งในสภาพนี้GNบัสเตอร์ซอร์ดทูว์จะสามารถสร้างGNฟิลด์ได้ เนื่องจากมีปัญหาที่วัสดุของGNคาตาร์นั้นไม่สามารถทนความร้อนได้ดีพอ และพาร์ทเซเวนซอร์ดนี้ไม่สามารถใช้ร่วมกับโอไรเซอร์ได้ จึงไม่มีการใช้งานจริง ในเนื้อเรื่องของ กันดั้ม 00V เซนกิ ดับเบิลโอกันดั้มได้เปลี่ยนมาใช้อุปกรณ์แบบเซเวนซอร์ดหลังสงครามกับอินโนเวเตอร์ เป็น GN-0000/7SG ดับเบิลโอกันดั้มเซเวนซอร์ดแสลชจี โดยเพิ่มGNซอร์ดทูว์บลาสเตอร์ซึ่งเป็นปืนที่มีลักษณะคล้ายGNซอร์ดทูว์เข้าไปเป็นอาวุธเสริม เนื่องจากดับเบิลโอกันดั้มเหลือGNไดรฟ์เพียงเตาเดียวจึงใช้ถังประจุอนุภาคGNแทนGNไดรฟ์เตาที่สอง แม้ว่าดับเบิลโอกันดั้มจะสามารถปฏิบัติการได้แต่ก็ไม่สามารถใช้ทรานแซมได้ แต่ก็มีข้อมูลจำลองของรุ่นที่ใช้ถังประจุอนุภาคแทนGNไดรฟ์ทั้งสอง คือ GN-0000GNHW/7SGD2 ดับเบิ้ลโอกันดั้มเซเวนซอร์ดแสลชG อินสเปคชัน ซึ่งไม่มีการสร้างจริงแต่เป็นข้อมูลสำหรับใช้ในซิมูเลเตอร์ ซึ่งในซิมูเลเตอร์ที่ใช้ศึกษานั้นรุ่นอินสปคชันจะมีสมรรถนะโดยรวมสูงกว่าประมาณ5% ข้อมูลจำลองการทำงานของรุ่นอินสเปคชันนี้ทำให้เซอเลสเทียลบีอิงสามารถปรับปรุงดับเบิลโอไรเซอร์ให้ใช้ถังประจุอนุภาคGNแทนGNไดรฟ์ทั้งสองเตาได้GN-0000+GNR-010/XN ดับเบิลโอซันไรเซอร์ GN-0000+GNR-010/XN ดับเบิลโอซันไรเซอร์. ปรากฏตัวในเรื่องสั้นชุด กันดั้ม 00V เป็นร่างที่ดับเบิลโอกันดั้มประกอบกับซันไรเซอร์()ซึ่งเป็นโอไรเซอร์ที่ติดตั้งซันยูนิตสำหรับเพิ่มความสามารถในการต่อสู้ของโอไรเซอร์ เมื่อประกอบกันเป็นดับเบิลโอซันไรเซอร์นั้น ซันไรเซอร์จะเป็นแบ็คแพ็คอยู่ด้านหลังโดยไม่กางปีกออกมาปิดส่วนไหล่เหมือนโอไรเซอร์ ซันยูนิตนี้มีอาวุธเสริมเป็นดาบGNบัสเตอร์ซอร์ดทรีขนาดใหญ่สองเล่ม และมีแขนกลเสริมให้ดับเบิลโอซันไรเซอร์ใช้ดาบได้สี่เล่มพร้อมๆกัน ดับเบิลโอกันดั้มยังสามารถติดตั้งซันยูนิตได้โดยไม่ต้องประกอบกับโอไรเซอร์ ซึ่งในสภาพนี้จะเรียกว่า GN-0000/XN ซันดับเบิลโอกันดั้ม แต่ซันยูนิตก็เป็นเพียงอุปกรณ์ที่ออกแบบไว้โดยไม่มีการสร้างจริงGNT-0000/FS ดับเบิลโอควอนตา ฟุลเซเบอร์ GNT-0000/FS ดับเบิลโอควอนตา ฟุลเซเบอร์. ปรากฏตัวในภาค กันดั้ม 00V เซนกิ เป็นรูปแบบของดับเบิลโอควอนตาที่ใช้อุปกรณ์ GNซอร์ดโฟว์ฟุลเซเบอร์ ซึ่งเป็นอุปกรณ์ที่ออกแบบให้ใช้กับดับเบิลโอควอนตาในขณะที่ยังพัฒนาไม่เสร็จ โดยทำงานเหมือนโอไรเซอร์ที่ช่วยปรับระดับการทำงานของGNไดรฟ์ผ่านทวินไดรฟ์ซิสเต็ม อุปกรณ์GNซอร์ดโฟว์นั้นเป็นGNบัสเตอร์ซอร์ดขนาดใหญ่ติดที่ไหล่ขวา และมีGNกันเบลดซึ่งเป็นGNซอร์ดขนาดเล็กอีกสามเล่มติดมาด้วย GNกันเบลดสองเล่มสามารถประกอบกันเป็นดาบสองปลายแบบGNซอร์ดทูว์ได้ และเมื่อGNกันเบลดประกอบเข้ากับGNซอร์ดโฟว์ก็จะช่วยเพิ่มพลังทำลายให้ยิงเป็นGNลันเชอร์ได้ อุปกรณ์ GNซอร์ดโฟว์ฟุลเซเบอร์ นี้เป็นเพียงข้อมูลจำลองในฐานข้อมูลของเวดา เนื่องจากไม่มีความจำเป็นเพราะดับเบิลโอควอนตานั้นใช้GNไดรฟ์ที่เข้ากันได้โดยไม่จำเป็นต้องปรับแต่ง</doc>
