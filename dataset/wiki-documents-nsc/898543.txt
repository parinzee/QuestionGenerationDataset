<doc id="898543" url="https://th.wikipedia.org/wiki?curid=898543" title="ฮันส์-อูลริช รูเดิล">ฮันส์-อูลริช รูเดิล ฮันส์-อูลริช รูเดิล () เป็นนักบินเยอรมันในการโจมตีทางภาคพื้นดินในช่วงสงครามโลกครั้งที่สอง หลังสงคราม เขาเป็นนักเคลื่อนไหวนีโอ-นาซีที่โด่งดังที่สุดในละตินอเมริกาและเยอรมนีตะวันตก ในช่วงสงคราม รูเดิลได้มีชื่อเสียงด้วยการทำลายรถถังจำนวน 519 คัน พอๆกับจำนวนเรือ เขาได้อ้างว่า ได้รับชัยชนะทางอากาศ 9 ครั้งและทำลายยานพาหนะ 800 คันจากทุกประเภท เขาได้บินในภารกิจโจมตีทางภาคพื้นดินจำนวน 2,530 ครั้งโดยเฉพาะแนวรบด้านตะวันออกโดยปกติจะบินด้วยเครื่องบินทิ้งระเบิดรุ่นยุงเคอร์ เจยู-87"ชตูคา"และภารกิจ 430 ครั้งสำหรับเครื่องบินรบขับไล่ รูเดิลเป็นผู้ที่ได้รับการยกย่องมากที่สุดสำหรับนักบินชาวเยอรมันในสงครามโลกครั้งที่สอง ได้รับเหรียญกางเขนเหล็กกางเขนอัศวินประดับด้วยใบโอ๊คและดาบประดับเพชรเคลือบทองในเดือนมกราคม ค.ศ. 1945 เครื่องอิสริยาภรณ์นี้ได้ถูกสร้างขึ้นเป็นพิเศษเฉพาะสำหรับเขา รูเดิลได้ยอมจำนนต่อกองทัพสหรัฐ เมื่อวันที่ 8 พฤษภาคม ค.ศ. 1945 รูเดิลได้หลบหนีไปยังอาร์เจนติน่าในปี ค.ศ. 1948 ด้วยความเชื่อมั่นศรัทธาและไม่รู้สึกผิดต่ออุดมการณ์นาซี เขาได้ก่อตั้ง "Kameradenwerk" องค์กรบรรเทาทุกข์สำหรับอาชญากรนาซีที่ช่วยผู้ลี้ภัยได้หลบหนีไปยังละตินอเมริกาและตะวันออกกลางร่วมกับ Willem Sassen, รูเดิลได้ช่วยเหลือด้วยการให้ที่พักแก่โยเซ็ฟ เม็งเงอเลอ อดีตแพทย์เอ็สเอ็สที่โด่งดังที่ค่ายกักกันเอาชวิทซ์ เขาได้ทำงานเป็นพ่อค้าขายอาวุธและเป็นที่ปรึกษาทางทหารในระบอบการปกครองของควน เปรอนในอาร์เจนติน่าและของออกุสโต ปิโนเชต์ในชิลี และ Alfredo Stroessner ในปารากวัย เนื่องจากกิจกรรมเคลื่อนไหวเหล่านี้ เขาจึงอยู่ภายใต้สังเกตการณ์โดยสำนักข่าวกรองกลางแห่งสหรัฐ (CIA) ในช่วงการเลือกตั้งสหพันธรัฐในเยอรมนีตะวันตก ในปี ค.ศ. 1953 รูเดิลได้กลับมายังเยอรมนีตะวันตก ได้เป็นผู้สมัครชั้นนำของพรรคเยอรมันไรซ์ของฝ่ายขวาจัด แต่ยังไม่ได้รับเลือกให้เข้าไปนั่งในรัฐสภาบุนเดซรัท ภายหลังจากการก่อรัฐประหารอาร์เจนติน่าในปี ค.ศ. 1955 การก่อจลาจลได้นำไปสู่การสิ้นสุดของการเป็นประธานาธิบดีสมัยที่สองของเปรอง,รูเดิลได้ย้ายไปอยู่ที่ปารากวัยซึ่งได้ทำหน้าที่เป็นตัวแทนชาวต่างชาติจากบริษัทเยอรมันหลายแห่ง ในปี ค.ศ. 1977 เขาได้กลายเป็นโฆษกของสหภาพประชาชนเยอรมัน (German People's Union),เป็นพรรคการเมืองนีโอนาซีที่ก่อตั้งขึ้นโดยนักการเมืองหัวรุนแรง Gerhard Frey รูเดิลได้เสียชีวิตในเยอรมนีตะวันตกในปี ค.ศ. 1982</doc>
