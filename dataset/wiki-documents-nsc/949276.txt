<doc id="949276" url="https://th.wikipedia.org/wiki?curid=949276" title="ยูรี จีร์คอฟ">ยูรี จีร์คอฟ ยูรี วาเลนตีนอวิช จีร์คอฟ (; เกิด 20 สิงหาคม ค.ศ. 1983) เป็นนักฟุตบอลชาวรัสเซีย ปัจจุบันสังกัดสโมสรฟุตบอลเซนิตเซนต์ปีเตอร์สเบิร์กและทีมชาติรัสเซีย โดยสามารถเล่นได้ทั้งตำแหน่งกองหลังและปีกฝั่งซ้าย จีร์คอฟเริ่มต้นอาชีพนักฟุตบอลกับสปาร์ตัคตัมบอฟ ก่อนที่จะย้ายไปเล่นในลีกสูงสุดให้กับซีเอสเคเอ มอสโกในปี ค.ศ. 2004 ต่อมาอีกห้าปี เขาย้ายไปเชลซีในพรีเมียร์ลีกด้วยค่าตัว 18 ล้านปอนด์ สองฤดูกาลถัดมา เขากลับไปที่รัสเซีย และย้ายไปเล่นให้กับอันจีมาคาชกาลา ต่อมาก็ย้ายไปดีนาโมมอสโกในปี ค.ศ. 2013 และอีกสามปีถัดมา เขาก็ย้ายไปร่วมทีมเซนิตเซนต์ปีเตอร์สเบิร์ก ซึ่งเป็นสโมสรปัจจุบันของเขา จีร์คอฟลงเล่นให้กับทีมชาติ 75 นัดนับตั้งแต่ ค.ศ. 2005 เขาเคยเข้าร่วมฟุตบอลชิงแชมป์แห่งชาติยุโรป 2008 ซึ่งรัสเซียจบรอบรองชนะเลิศ เขาติดทีมยอดเยี่ยมของการแข่งขัน และได้รับรางวัลนักฟุตบอลแห่งปีของรัสเซีย เขายังติดทีมชาติในการแข่งขันฟุตบอลชิงแชมป์แห่งชาติยุโรป 2012, ฟุตบอลโลก 2014 และฟุตบอลโลก 2018การทำประตูทีมชาติเกียรติประวัติเกียรติประวัติ. - ซีเอสเคเอ มอสโก - รัสเซียนพรีเมียร์ลีก: 2005, 2006 - รัสเซียนคัพ: 2004–05, 2005–06, 2007–08, 2008–09 - รัสเซียนซูเปอร์คัพ: 2004, 2006, 2007, 2009 - ยูฟ่าคัพ: 2004–05- เชลซี - พรีเมียร์ลีก: 2009–10 - เอฟเอคัพ: 2009–10- เซนิตเซนต์ปีเตอร์สเบิร์ก - รัสเซียนคัพ: 2015–16 - รัสเซียนซูเปอร์คัพ: 2016- รัสเซีย - ฟุตบอลชิงแชมป์แห่งชาติยุโรป รอบรองชนะเลิศ: 2008- รางวัลส่วนตัว - ทีมยอดเยี่ยมของฟุตบอลชิงแชมป์แห่งชาติยุโรป: 2008 - นักฟุตบอลแห่งปีของรัสเซีย: 2008</doc>
