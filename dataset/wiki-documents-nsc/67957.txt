<doc id="67957" url="https://th.wikipedia.org/wiki?curid=67957" title="พระเจ้าช็องจงแห่งโชซ็อน">พระเจ้าช็องจงแห่งโชซ็อน พระเจ้าช็องจง ( ค.ศ. 1357 - ค.ศ. 1419) เป็นพระมหากษัตริย์รัชกาลที่ 2 แห่งราชวงศ์โชซ็อน (ค.ศ. 1398 - ค.ศ. 1400) เป็นพระราชโอรสพระองค์ที่สองในพระเจ้าแทโจ ปฐมกษัตริย์ผู้สถาปนาราชวงศ์โชซ็อน พระเจ้าช็องจงประสูติเมื่อค.ศ. 1357 พระนามเดิมว่าลีบังกวา (이방과, 李芳果) เป็นบุตรชายของลีซ็องกเย (이성계, 李成桂) กับภรรยาจากตระกูลฮันซึ่งเสียชีวิตไปก่อน ต่อมาเมื่อลีซองกเยได้ปราบดาภิเษกเป็นพระมหากษัตริย์ราชวงศ์โชซ็อน ลีบังกวาจึงได้รับพระยศเป็นเจ้าชายยองอัน (영안대군, 永安大君) และตั้งพระมเหสีที่สิ้นพระชนม์ไปแล้วนั้นเป็นพระนางชินอี (신의왕후, 神懿王后) แต่พระเจ้าแทโจนั้นกลับโปรดปรานพระมเหสีพระองค์ใหม่คือพระนางชินด็อก (신덕왕후, 神德王后) จากตระกูลคังและตั้งเจ้าชายอีอัน (의안대군, 宜安大君) ลีบังซอก (이방석, 李芳碩) พระราชโอรสที่ประสูติแต่พระมเหสี่พระองค์ใหม่เป็นรัชทายาท ซึ่งสร้างความไม่พอใจแก่บรรดาพระโอรสของพระมเหสีฮันโดยเฉพาะเจ้าชายช็องอัน (정안대군, 靖安大君) ลีบังวอน (이방원, 李芳遠) พระราชโอรสพระองค์ที่ห้าของพระเจ้าแทโจ และพระอนุชาของเจ้าชายยองอัน ในค.ศ. 1398 ลีบังกวาได้นำสมัครพรรคพวกเข้าทำการลอบปลงพระชนม์เจ้าชายลีบังบอนและลีบังซอกพระโอรสทั้งสองของพระมเหสีคัง เรียกว่า เหตุการณ์จลาจลของเจ้าชาย (왕자의난, 王子－亂) ครั้งที่หนึ่ง เจ้าชายลีบังวอนจึงตั้งเจ้าชายยองอันเป็นรัชทายาทแทน ฝ่ายพระเจ้าแทโจเมื่อพระราชโอรสเข่นฆ่ากันเองทำให้ทรงเสียพระทัยมาจึงทรงสละราชบัลลังก์ใน ค.ศ. 1398 เจ้าชายยองอันจึงได้ขึ้นครองราชย์ต่อ พระเจ้าช็องจงทรงเชื่อคำแนะนำของโหรหลวงว่าเมืองฮันซองนั้นได้กลายเป็นที่อัปมงคลไปในรัชสมัยของพระราชบิดา จึงย้ายราชธานีกลับไปที่เมืองแคซ็อง ซึ่งเมืองหลวงของเกาหลีในสมัยราชวงศ์โครยอ ทั้งนี้จะสามารถหลบหลีกอิทธิพลของพระอนุชาลีบังวอน ใน ค.ศ. 1400 พระอนุชาช็องพระเจ้าช็องจงอีกพระองค์คือเจ้าชายฮวีอัน (회안대군, 懷安大君) ลีบังกัน (이방간, 李芳幹) ซึ่งเป็นพระเชษฐาของเจ้าชายลีบังวอน ได้ก่อกบฏหวังจะยึดอำนาจ เจ้าชายลีบังวอนนำทัพเข้าปราบสองฝ่ายต่อสู้กันในเหตุการณ์จลาจลของเจ้าชาย (왕자의난, 王子－亂) ครั้งที่สอง เจ้าชายลีบังกันพ่ายแพ้และถูกกักพระองค์อยู่ที่เขาโทซาน เจ้าชายลีบังวอนบังคับให้พระเจ้าช็องจงสถาปนาพระองค์เองเป็นรัชทายาท จนในที่สุดพระเจ้าช็องจงก็ทรงทนไม่ได้อีก สละราชบัลลังก์ให้พระอนุชาขึ้นครองราชย์ต่อ เป็นพระเจ้าแทจง พระเจ้าช็องจงประทับอยู่ที่เมืองแคซองตลอดพระชนม์ชีพที่เหลือในฐานะแทซังวัง (태상왕, 太上王) และสวรรคตใน ค.ศ. 1419 ในรัชกาลของพระเจ้าเซจงมหาราช พระสุสานมีชื่อว่า ฮูนึง (후릉, 厚陵) แต่ไม่ได้รับพระนามที่พระสุสาน แต่ได้รับพระราชทานพระนามจากจักรพรรดิราชวงศ์หมิงว่า พระเจ้าคงจอง (공정대왕, 恭靖大王) จนในรัชสมัยของพระเจ้าซุกจงได้ถวายพระนามที่พระสุสานเป็น พระเจ้าจองจง (정종, 定宗)พระนามเต็มพระนามเต็ม. - พระเจ้าช็องจงคงจ็องอึยมุนชังมูอนอินซุนฮโยแห่งเกาหลี - 정종공정의문장무온인순효대왕 - 定宗恭靖懿文莊武溫仁順孝大王พระบรมวงศานุวงศ์พระบรมวงศานุวงศ์. - พระราชบิดา: พระเจ้าแทโจแห่งโชซ็อน (조선 태조) - พระราชมารดา: พระนางชินอึย ตระกูลฮัน แห่งอันพย็อน (신의왕후 한씨, 神懿王后韓氏 กันยายน 1337 – 21 ตุลาคม 1391) - พระอัครมเหสี พระสนม และพระราชบุตร:1. พระนางช็องอัน ตระกูลคิม แห่งคยองจู (정안왕후 김씨 ,定安王后 金氏 22 กรกฎาคม 1355 － 2 กันยายน 1412) 2. พระสนมซ็องบิน ตระกูลชี แห่งชุงจู (성빈 지씨 ,誠嬪 池氏)1. อี ฮู-แซ็ง; เจ้าชายด็อกช็อน (이후생 덕천군) 2. อี มัล-แซ็ง; เจ้าชายโทพย็อง (이말생 도평군) 3. พระสนมซุกอึย ตระกูลจี แห่งชุงจู (숙의 지씨 ,淑儀 池氏)1. อี ว็อน-แซ็ง; เจ้าชายอึยพย็อง (이원생 의평군) 2. อี มู-แซ็ง; เจ้าชายซ็อนซ็อง (이무생 선성군) 3. อี โฮ-แซ็ง; เจ้าชายอิมซ็อง (이호생 임성군) 4. เจ้าหญิงฮัมยัง (함양옹주) 4. พระสนมซุกอึย ตระกูลคี แห่งแฮงจู (숙의 기씨 ,淑儀 奇氏 ? - 1457)1. อี กุน-แซ็ง; เจ้าชายซุนพย็อง (이군생 순평군) 2. อี อึย-แซ็ง; เจ้าชายกึมพย็อง (이의생 금평군) 3. อี ยุง-แซ็ง; เจ้าชายช็องซ็อก (이융생 정석군) 4. อี ซ็อน-แซ็ง; เจ้าชายมูริม (이선생 무림군) 5. เจ้าหญิงซุกชิน (숙신옹주) 6. เจ้าหญิงโกซ็อง (고성옹주) 7. เจ้าหญิงซังว็อน (상원옹주) 8. เจ้าหญิงช็อนซัน (전산옹주) 5. พระสนมซุกอึย ตระกูลมุน (숙의 문씨,淑儀 文氏)1. อี ควีแซ็ง; เจ้าชายจองอึย (이귀생 종의군) 6. พระสนมซุกอึย ตระกูลอี (숙의 이씨 ,淑儀 李氏)1. อี จองแซง; เจ้าชายจินนัม (숙의 이씨) 7. พระสนมซุกอึย ตระกูลยุน แห่งแฮพย็อง (숙의 윤씨 ,淑儀尹氏)1. อี ด็อก-แซ็ง; เจ้าชายซูโท (이덕생 수도군) 2. อี นก-แซ็ง; เจ้าชายอิมอึน (이녹생 임언군) 3. อี พก-แซ็ง; เจ้าชายซ็อกโพ (이복생 석보군) 4. อี โบ-แซ็ง; เจ้าชายชังช็อน (이보생 장천군) 5. เจ้าหญิงอินช็อน (인천옹주) 6. เจ้าหญิงฮัมอัน (함안옹주) 8. เจ้าหญิงคาอึย ตระกูลยู (가의궁주 유씨)1. เจ้าหญิงด็อกชอน (덕천옹주) 9. พระสนมโช คุงชัง (초궁장) 10. คี-แม (궁장)</doc>
