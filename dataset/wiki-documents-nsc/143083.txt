<doc id="143083" url="https://th.wikipedia.org/wiki?curid=143083" title="สิเรียม ภักดีดำรงฤทธิ์">สิเรียม ภักดีดำรงฤทธิ์ ดร.สิภาภัสส์ ภักดีดำรงฤทธิ์ หรือชื่อในวงการบันเทิงว่า สิเรียม ภักดีดำรงฤทธิ์ (ชื่อเล่น: แอน; ชื่อเดิม: วิริญจน์ กิ๊บสัน; เกิด: 14 ตุลาคม พ.ศ. 2514 ) เป็นนักแสดง, นางแบบ และพิธีกรหญิงชาวไทยประวัติ ประวัติ. สิเรียม ภักดีดำรงฤทธิ์ เกิดเมื่อวันที่ 14 ตุลาคม พ.ศ. 2514 ที่กรุงเทพมหานคร มีชื่อแรกเกิดคือ วิริญจน์ กิ๊บสัน และมีชื่อปัจจุบันว่า สิภาภัสส์ ภักดีดำรงฤทธิ์ เป็นบุตรคนโตจากพี่น้องสองคนของบิดาชาวอเมริกัน กับมารดาชาวไทยชื่อ จีรวัฒน์ ภักดีดำรงฤทธิ์ เธอมีน้องชายหนึ่งคนชื่อ อุกฤต กิ๊บสัน เริ่มเข้าสู่วงการจากการเป็นนางแบบแฟชั่นในนิตยสารวัยรุ่น และเดินแบบ จนมีชื่อเสียงเป็นที่นิยมเนื่องจากมีหน้าตาน่ารัก เพราะเป็นนางแบบลูกครึ่งไทย-อเมริกัน ขณะนั้นเธอเรียนอยู่ที่พาณิชย์การสันติราษฎร์ สิเรียม เข้าสู่วงการภาพยนตร์โดยการชักนำจากไพโรจน์ สังวริบุตร ซึ่งเป็นผู้ตั้งชื่อสำหรับใช้ในวงการแสดงให้ โดยชื่อ "สิเรียม" เป็นชื่อเมืองหนึ่งในพม่าซึ่งเป็นถิ่นที่มีสตรีพม่าลูกครึ่งโปรตุเกสอยู่ รวมกับ "ภักดีดำรงฤทธิ์" อันเป็นสกุลของมารดา และชื่อ "สิเรียม" ก็มีความหมายว่า "สิ่งอันเป็นที่รัก ที่ครอบครองความมั่นคง" ปัจจุบันผันตัวเองมาทำธุรกิจส่วนตัว เป็นประธานเจ้าหน้าที่บริหารฝ่ายการตลาด บริษัท ไบโอคอส กรุ๊ป จำกัด และจบการศึกษาปริญญาเอกสาขาวิชาพระพุทธศาสนากับปภัสรา เตชะไพบูลย์ ที่บัณฑิตวิทยาลัย มหาวิทยาลัยมหาจุฬาลงกรณราชวิทยาลัย สิเรียมได้รับความนิยมเมื่อปี 2532 - 2537 เธอแสดงภาพยนตร์เรื่องแรกเรื่อง รักซึมลึก (2530) คู่กับบิลลี่ โอแกน ทั้งยังมีผลงานละครอีกจำนวนหนึ่ง และงานพิธีกรเธอเคยรับงานเป็นพิธีกรรายการโทรทัศน์ให้กับเวิร์คพอยท์ เอ็นเทอร์เทนเมนท์‎ชีวิตส่วนตัว ชีวิตส่วนตัว. สิเรียมคบหาและสมรสกับบิลลี่ โอแกน นักแสดงและนักร้องชาวไทย หลังจากที่ทั้งคู่เคยแสดงภาพยนตร์เรื่อง รักซึมลึก และแสดงคู่กันมาอีก 7 เรื่องจนเกิดความรัก ทั้งสองมีบุตรสาวด้วยกัน 1 คน ชื่อ นนลนีย์ โอแกน ภายหลังทั้งคู่แยกทางกัน สิเรียมแต่งงานครั้งที่สองเมื่อ พ.ศ. 2548 กับ ราจิต แสง-ชูโต เจ้าของบริษัทโปรดักชั่นเฮาส์ ผลิตโฆษณา แต่ได้แยกทางกันเมื่อตุลาคม พ.ศ. 2551 ในเดือนมิถุนายน พ.ศ. 2557 สิเรียมได้สมรสเป็นครั้งที่สามกับ แอนโทนี่ (จัสติน เทดด์) นักธุรกิจชาวอังกฤษ ที่ประเทศอังกฤษผลงานพิธีกรผลงาน. พิธีกร. - อดีตพิธีกรรายการ 77-40-ก้าว ทางช่อง 7 (2540) - อดีตพิธีกรรายการ เกมแก้จน ทางช่อง 5 (4 ตุลาคม 2541 - 24 กันยายน 2548) - อดีตพิธีกรรายการ ระเบิดเถิดเทิง ทางช่อง 5 (15 เมษายน 2544 - 27 กันยายน 2552) - อดีตพิธีกรรายการ Health Station ทางช่อง ไอทีวี,ทีไอทีวี - อดีตพิธีกรรายการ ชิงช้าสวรรค์ ทางช่อง 9 ปัจจุบันลาออกแล้ว - พิธีกรรายการ ผู้หญิง.com ทางช่อง 5ละครโทรทัศน์ผู้จัดละครและผู้กำกับละคร ผู้จัดละครและผู้กำกับละคร. ผลงานละครโทรทัศน์ทั้งหมดในฐานะผู้จัดละคร บริษัท เก้าหนึ่งสี่ เอ็นเตอร์เทนเมนท์ จำกัดภาพยนตร์รางวัลรางวัล. - รางวัลเมขลา ผู้แสดงนำหญิงดีเด่น จากละคร ทวิภพ ปี 2537เข้าชิงรางวัลเข้าชิงรางวัล. - เข้าชิง รางวัลโทรทัศน์ทองคำ ดารานำหญิงดีเด่น จากละคร อุบัติเหตุ ปี 2533 - เข้าชิง รางวัลเมขลา ผู้แสดงนำหญิงดีเด่น จากละคร วันนี้ที่รอคอย ปี 2536 - เข้าชิง รางวัลโทรทัศน์ทองคำ ดารานำหญิงดีเด่น จากละคร ทวิภพ ปี 2537 - เข้าชิง รางวัลเมขลา ผู้แสดงนำหญิงดีเด่น จากละคร ไฟริษยา ปี 2541 - เข้าชิง รางวัลโทรทัศน์ทองคำ ดาราสนับสนุนหญิงดีเด่น จากละคร แม่หญิง ปี 2552เกียรติคุณเกียรติคุณ. - วัดสิเรียมพุทธาราม บ้านสังกัน ตำบลสำโรงพลัน อำเภอไพรบึง จังหวัดศรีสะเกษ - รางวัลเชิดชูเกียรติผู้ทำคุณประโยชน์ต่อพระพุทธศาสนา ประเภทสื่อมวลชนที่ส่งเสริมพระพุทธศาสนา เนื่องในเทศกาลวิสาขบูชา ประจำปี 2552</doc>
