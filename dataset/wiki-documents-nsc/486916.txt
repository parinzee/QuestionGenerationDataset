<doc id="486916" url="https://th.wikipedia.org/wiki?curid=486916" title="ชะนีแก้มขาว (สกุล)">ชะนีแก้มขาว (สกุล) ชะนีแก้มขาว () เป็นสกุลของสัตว์เลี้ยงลูกด้วยนมในอันดับวานรสกุลหนึ่ง ใช้ชื่อสกุลว่า Nomascus (/โน-มาส-คัส/) จัดเป็นลิงไม่มีหาง ในวงศ์ชะนี (Hylobatidae) เดิมสกุลนี้เคยถูกให้เป็นสกุลย่อยของสกุล Hylobates (ซึ่งบางข้อมูลจัดให้เป็นสกุลเดียวกัน) ต่อมามีการศึกษาเพิ่มเติมพบว่าชะนีสกุลนี้มีจำนวนโครโมโซม 52 ส่วนมากชะนีกลุ่มนี้จะมีขนสีดำและมีกระจุกขนสีดำที่กลางกระหม่อม แต่บางส่วนก็มีสีที่อ่อนลงไป พบกระจายพันธุ์ตั้งแต่ภาคใต้ของจีน (มณฑลยูนาน และเกาะไหหลำ) จนถึงภาคเหนือและกลางของเวียดนาม และภาคเหนือของลาวการจำแนกการจำแนก. - ชะนีดำ (Nomascus concolor) - ชะนีกระหม่อมดำตะวันออก (Nomascus nasutus) - ชะนีแก้มขาว (Nomascus leucogenys) - ชะนีแก้มขาวใต้ (Nomascus siki) - ชะนีแก้มเหลือง (Nomascus gabriellae) - ชะนีแก้มยุ้ย (Nomascus annamensis)</doc>
