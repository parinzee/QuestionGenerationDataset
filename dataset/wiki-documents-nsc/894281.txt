<doc id="894281" url="https://th.wikipedia.org/wiki?curid=894281" title="วาสนา ชลากร">วาสนา ชลากร วาสนา ชลากร เป็นนักแสดงหญิงชาวไทย เป็นที่รู้จักจากการแสดงภาพยนตร์ ได้รับการจดจำในบทบาทเซ็กซี่ในวัยสาว และเมื่อกลับมาแสดงภาพยนตร์เมื่อมีอายุมากขึ้น วาสนามักได้รับบทแม่หรือยายที่มีอาการทางจิต อาทิในภาพยนตร์ ชัตเตอร์ กดติดวิญญาณ (2547) และการรับบทที่ได้รับเสียงวิจารณ์ที่ยอดเยี่ยมในภาพยนตร์ แปดวัน แปลกคน (2551)ประวัติ ประวัติ. วาสนา มีชื่อเล่นว่า แดง ชื่อจริงว่า วาสนา บุตรเพชร เกิดวันที่ 18 กันยายน พ.ศ. 2490 ที่กรุงเทพมหานคร จบจากโรงเรียนวิมุตยรามพิทยากร ใกล้สะพานพระราม 6 ฝั่งธนบุรี เริ่มต้นในวงการบันเทิงด้วยการไปสมัครเป็นนักร้องกับวงดนตรีสุนทรภรณ์ของครูเอื้อ สุนทรสนาน ฝึกร้องเพลงจนได้ตำแหน่งนักร้องดาวรุ่งพรุ่งนี้ ต่อมาวาสนาจึงออกไปทำงานเป็นนักร้องแผนกดนตรีของโรงงานยาสูบและอยู่ในความดูแลของครูนารถ ถาวรบุตร และครูสมาน กาญจนผลิน ตามลำดับ ชรินทร์ นันทนาคร แห่งนันทนาครภาพยนตร์มาพบขณะกำลังร้องเพลง จึงชักชวนให้มาแสดงภาพยนตร์ ซึ่งกำลังจะสร้างเรื่อง แมวไทย (มิตร-เพชรา) โดยมอบให้วาสนารับบทเป็น อัปสรสุดา สาวเซ็กซี่ยั่วยวนใจชายแถมยังมีบทบู๊ให้สวมชุดสุดวาบหวิวอีก เข้าฉายเมื่อวันที่ 27 กันยายน พ.ศ. 2511 ที่โรงภาพยนตร์คาเธ่ย์ ทำให้ชื่อของวาสนาเริ่มเป็นที่รู้จักปัจจุบันก็ยังรับแสดงเป็นบทป้า บทยาย อยู่ในวงการยบันเทิงที่เธอรัก วาสนารับบทที่เป็นที่จดจำจากเรื่อง ชัตเตอร์ กดติดวิญญาณ (2547) และ แปดวัน แปลกคน (2551) ซึ่งทำให้เธอได้รับการเสนอชื่อเข้าชิง รางวัลภาพยนตร์แห่งชาติ สุพรรณหงส์,รางวัลชมรมวิจารณ์บันเทิง,รางวัลคมชัดลึก อวอร์ด และได้รับ รางวัลสตาร์พิกส์ไทยฟิล์มอะวอดส์ สาขานักแสดงนำหญิงยอดเยี่ยมผลงานผลงาน. - 2511 แมวไทย รับบท อัปสรสุดา - 2517 นางสิบสอง - 2547 ชัตเตอร์ กดติดวิญญาณ รับบท แม่เนตร - 2551 แปดวัน แปลกคน รับบท ป้าชุบ - 2553 เขี้ยวอาฆาต - 2553 ตายโหง ตอน ซานติฆ่า - 2553 น้ำตาลแดง - 2555 ตีสาม 3D - 2558 ฮอร์โมนส์ วัยว้าวุ่น ซีซั่น 3 รับบท ยายพละรางวัล</doc>
