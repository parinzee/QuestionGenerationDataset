<doc id="517168" url="https://th.wikipedia.org/wiki?curid=517168" title="กองทัพกะฉิ่นอิสระ">กองทัพกะฉิ่นอิสระ กองทัพกะฉิ่นอิสระ (Kachin Independence Army; KIA; ภาษาพม่า: ) เป็นหน่วยงานด้านการทหารขององค์กรกะฉิ่นอิสระซึ่งเป็นกลุ่มทางการเมืองของกลุ่มชาติพันธุ์กะฉิ่นในพม่าตอนเหนือ ชาวกะฉิ่นได้สร้างพันธมิตรทางการเมืองกับชาวเผ่าอีก 6 เผ่าที่มีบ้านเกิดในมณฑลยูนนาน ประเทศจีน ภาคตะวันตกเฉียงเหนือของอินเดียและรัฐกะฉิ่นในพม่า ส่วนใหญ่มีฐานที่มั่นใกล้ชายแดนจีน กองทัพกะฉิ่นอิสระก่อตั้งเมื่อ พ.ศ. 2504 เพื่อเป็นการตอบโต้ต่อกองทัพพม่าและการก่อรัฐประหารของนายพลเน วิน ที่พยายามลดบทบาทของชนกลุ่มน้อย ตั้งแต่ พ.ศ. 2504 – 2537 กองทัพกะฉิ่นอิสระได้สู้รบต่อต้านทหารพม่า โดยเริ่มจากการต่อสู้เพื่อความเป็นเอกราช มาเป็นการต่อสู้เพื่อสิทธิในการปกครองตนเอง การลงนามในสนธิสัญญาสงบศึกกับกองทัพพม่าใน พ.ศ. 2537 ทำให้ความรุนแรงลดลง กองทัพกะฉิ่นอิสระไม่ได้ถูกปลดอาวุธและคงมีกิจกรรมทางทหารต่อไป แม้ว่าจะมีการสงบศึกกับทหารพม่าแต่ชาวกะฉิ่นยังหวังจะทำสงครามต่อไปในอนาคต ในการเลือกตั้ง พ.ศ. 2553 ฝ่ายรัฐบาลทหารพม่าต้องการให้กลุ่มติดอาวุธทุกกลุ่มปลดอาวุธก่อนการเลือกตั้ง แต่กองทัพกะฉิ่นอิสระได้ประกาศอย่างเด็ดขาดที่จะไม่ยอมปลดอาวุธการเกิดความขัดแย้ง พ.ศ. 2554 - 2555 การเกิดความขัดแย้ง พ.ศ. 2554 - 2555. ใน พ.ศ. 2554 นายพลสุมลุต กัน มอว์ ได้ยืนยันการสู้รบครั้งใหม่เพื่อเอกราชของกะฉิ่น เหตุผลหนึ่งที่ทำให้การสงบศึกสิ้นสุดคือการสร้างเขื่อน Myitsone Dam ที่ส่งผลกระทบต่อหมู่บ้านของชาวกะฉิ่นจำนวนมาก ความขัดแย้งในรัฐกะฉิ่น พ.ศ. 2554 - 2555 ทำให้มีผู้คนต้องอพยพ 35,000 - 75,000 คนและถูกฆ่าหลายร้อยคน</doc>
