<doc id="527423" url="https://th.wikipedia.org/wiki?curid=527423" title="ฮุนได เอ็กเซล">ฮุนได เอ็กเซล ฮุนได เอ็กเซล () เป็นรถยนต์นั่งขนาดเล็กมาก (Subcompact Car) ผลิตโดยฮุนได ผู้ผลิตรถยนต์สัญชาติเกาหลีใต้ เริ่มผลิตในปี พ.ศ. 2528 เพื่อมาทดแทนรุ่นเก่า ฮุนได โพนี่ () และเลิกผลิตในปี พ.ศ. 2537 เพื่อเปิดทางให้กับ ฮุนได แอคเซนท์ รถยนต์นั่งขนาดเล็กมากรุ่นใหม่ที่เปิดตัวในปี พ.ศ. 2537 มีวิวัฒนาการตามช่วงเวลาได้ 2 Generation (รุ่น) ดังนี้รุ่นที่ 1 (พ.ศ. 2528-2532) รุ่นที่ 1 (พ.ศ. 2528-2532). ฮุนได เอ็กเซล รุ่นที่ 1 เริ่มผลิตเมื่อปี พ.ศ. 2528 รหัสประจำตัวรถคือ X1 ถือเป็นรถรุ่นเปลี่ยนโฉมของฮุนได โพนี่ รุ่นนี้ มีฐานการประกอบที่ประเทศเกาหลีใต้ และส่งออกไปจำหน่ายในบางประเทศ เช่น สหราชอาณาจักร (อังกฤษ) สหรัฐอเมริกา ออสเตรเลีย มีตัวถังแฮทช์แบค 3 และ 5 ประตู และซีดาน 4 ประตู เครื่องยนต์ส่วนใหญ่จะเป็นเครื่องยนต์ 1.5 ลิตร แต่ในตลาดสหราชอาณาจักร จะเป็นเครื่องยนต์ 1.3 ลิตร ระบบเกียร์เป็นเกียร์ธรรมดา 4 และ 5 สปีด และเกียร์อัตโนมัติ 3 สปีด นอกจากนี้ ในสหรัฐอเมริกายังเคยถูกโหวตให้เป็นผลิตภัณฑ์ที่ดีที่สุด 10 อันดับ โดยนิตยสารฟอร์จูน แต่ในภายหลังเริ่มไม่ประสบความสำเร็จเนื่องจากคุณภาพในการประกอบรถยนต์ของเกาหลีใต้ในสมัยนั้นยังด้อยกว่ารถญี่ปุ่น รถยุโรปและรถอเมริการุ่นที่ 2 (พ.ศ. 2532-2537) รุ่นที่ 2 (พ.ศ. 2532-2537). ฮุนได เอ็กเซล รุ่นที่ 2 เริ่มผลิตเมื่อปี พ.ศ. 2532 รหัสประจำตัวรถคือ X2 เป็นรุ่นแรกที่เริ่มส่งออกไปยังหลายๆ ประเทศทั่วโลก รวมถึงประเทศไทย หลังจากที่เคยส่งออกไปยังสหราชอาณาจักร สหรัฐอเมริกา และออสเตรเลีย เครื่องยนต์เป็นเครื่องยนต์ 1.3 และ 1.5 ลิตร ระบบเกียร์เป็นเกียร์ธรรมดา 4 และ 5 สปีด และเกียร์อัตโนมัติ 3 และ 4 สปีด ส่วนตัวถังยังคงเหมือนเดิม คือ แฮทช์แบค 3 และ 5 ประตูและซีดาน 4 ประตู ในประเทศไทย ฮุนได เอ็กเซล เปิดตัวเมื่อปี พ.ศ. 2535 เป็นเอ็กเซลรุ่นแรกและรุ่นเดียวที่มีการเปิดตัวในประเทศไทย เปิดตัวพร้อมกับการแนะนำรถยนต์แบรนด์ Hyundai ในประเทศไทยเป็นครั้งแรก พร้อมกับรุ่น Elantra และ Sonata ในงานมหกรรมยานยนต์ปี 2535 โดยบริษัท ยูไนเต็ด โอโตเซลส์ (ประเทศไทย) จำกัด บริษัทลูกในเครือพระนครยนตรการ โดยรุ่นที่นำมาขาย เป็นรุ่นเครื่องยนต์ 1.3 และ 1.5 ลิตร ตัวถังซีดาน 4 ประตู เป็นรถนำเข้าทั้งคัน เคยสร้างความฮือฮาให้กับตลาดรถยนต์ด้วยราคาที่ถูกกว่ารถยนต์ญี่ปุ่นในยุคที่ญี่ปุ่นยังไม่เปิดตัวรถยนต์ B-Segment โดยลุยตลาดใหม่แบบจริงจังรุ่นแรกในปี พ.ศ. 2539 คือ Honda City และ Toyota Soluna (ในยุคนั้นมีแต่รถยนต์ B-Segment ที่เปิดตลาดแบบลองเชิงเช่น Suzuki Swift (คนละรุ่นกับที่ขายในปัจจุบัน) Daihatsu Charade Mazda 121 เป็นต้น) ก่อนที่จะค่อยๆ หายไปจากตลาดในช่วงปี พ.ศ. 2538 เพื่อเปิดทางให้กับฮุนได แอคเซนท์ รถยนต์ขนาดเล็กรุ่นใหม่ของฮุนได ที่มีรูปทรงโค้งมนกว่า</doc>
