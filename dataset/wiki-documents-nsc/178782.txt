<doc id="178782" url="https://th.wikipedia.org/wiki?curid=178782" title="พระวรวงศ์เธอ พระองค์เจ้านิพัทธ์พิสิฐพงษ์">พระวรวงศ์เธอ พระองค์เจ้านิพัทธ์พิสิฐพงษ์ พระวรวงศ์เธอ พระองค์เจ้านิพัทธ์พิสิฐพงษ์ (สิงหาคม พ.ศ. 2420 - 27 สิงหาคม พ.ศ. 2432) เป็นพระโอรสพระองค์แรกในสมเด็จพระเจ้าบรมวงศ์เธอ เจ้าฟ้าจาตุรนต์รัศมี กรมพระจักรพรรดิพงษ์ กับหม่อมทับทิม ประสูติเมื่อเดือนสิงหาคม พ.ศ. 2420 พระองค์เจ้านิพัทธ์พิสิฐพงษ์ มีพระอิสริยยศแรกประสูติเป็นหม่อมเจ้า ต่อมาพระบาทสมเด็จพระจุลจอมเกล้าเจ้าอยู่หัวทรงพระกรุณาโปรดเกล้าฯ สถาปนาเป็นพระวรวงศ์เธอ พระองค์เจ้า เมื่อวันที่ 7 กันยายน พ.ศ. 2428 เนื่องจากเป็นพระโอรสองค์แรก พระวรวงศ์เธอ พระองค์เจ้านิพัทธ์พิสิฐพงษ์ ทรงเข้าพระราชพิธีโสกันต์เมื่อวันที่ 30 มีนาคม พ.ศ. 2431 และผนวชเป็นสามเณรเมื่อวันที่ 27 กรกฎาคม พ.ศ. 2433 ณ พระอุโบสถ วัดพระศรีรัตนศาสดาราม โดยมีพระพรหมมุนี (เหมือน สุมิตฺโต) เป็นพระอุปัชฌาย์ พระวรวงศ์เธอ พระองค์เจ้าพระอรุณนิภาคุณากร เป็นพระศีลาจารย์ ผนวชแล้วไปประทับ ณ วัดบวรนิเวศราชวรวิหาร พระวรวงศ์เธอ พระองค์เจ้านิพัทธ์พิสิฐพงษ์ ประชวรปวดพระเศียร ขุนประสิทธิโอสถถวายพระโอสถ พระอาการทรงเรื่อยมาจนถึงวันที่ 25 สิงหาคม พ.ศ. 2434 จึงทรุดลง มีอาการแน่นเฟ้อพระอุทรและชักกระตุก เช้าวันที่ 27 สิงหาคม ทรงหอบและสิ้นพระชนม์ในเช้าวันนั้น สิริพระชันษา 15 ปี</doc>
