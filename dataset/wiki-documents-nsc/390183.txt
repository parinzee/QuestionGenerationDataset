<doc id="390183" url="https://th.wikipedia.org/wiki?curid=390183" title="สมมูลทีเอ็นที">สมมูลทีเอ็นที สมมูลทีเอ็นที () เป็นวิธีวัดพลังงานที่ปลดปล่อยออกมาในการระเบิด ตันของทีเอ็นทีเป็นหน่วยพลังงานเทียบเท่ากับ 4.184 จิกะจูล ซึ่งประมาณเท่ากับปริมาณพลังงานที่ปลดปล่อยออกมาในการระเบิดทีเอ็นทีหนึ่งตัน เมกะตันเป็นหน่วยพลังงานเท่ากับ 4.184 พีตาจูล กิโลตันและเมกะตันของทีเอ็นที เดิมใช้วัดอัตราพลังงานที่ปลดปล่อยออกมา และใช้วัดอำนาจทำลายล้างของอาวุธนิวเคลียร์ หน่วยนี้ถูกเขียนไว้ในสนธิสัญญาควบคุมอาวุธนิวเคลียร์หลายฉบับ และระบุอำนาจทำลายล้างเมื่อเทียบกับระเบิดธรรมดาอย่างทีเอ็นที ล่าสุด สมมูลทีเอ็นทีใช้อธิบายพลังงานที่ปลดปล่อยออกมาในเหตุการณ์ทำลายล้างสูงอื่น อาทิ การพุ่งชนของอุกกาบาต อย่างไรก็ตาม ทีเอ็นทีมิใช่ระเบิดตามแบบที่มีพลังงานมากที่สุด ตัวอย่างเช่น ไดนาไมต์มีความหนาแน่นของพลังงานมากกว่าทีเอ็นที 60%ค่า ค่า. ทีเอ็นทีหนึ่งกรัมปลดปล่อยพลังงานออกมาหลังระเบิด 980-1,100 แคลอรี ในการนิยามทีเอ็นทีหนึ่งตัน จึงเทียบมาตรฐานอย่างไม่มีกฎเกณฑ์ โดยให้ 1,000 แคลอรี เท่ากับ 4,184 จูล นิยามนี้เป็นนิยามเก่า พลังงานของระเบิดโดยทั่วไปจะถูกคำนวณโดยใช้พลังงานการระเบิดงานอุณหพลศาสตร์ ซึ่งทีเอ็นทีถูกวัดอย่างแม่นยำที่ 1,120 แคลอรี/กรัม จากการทดลองเป่าลมมากครั้ง และโดยทฤษฎีแล้วคำนวณไว้ที่ 1,160 แคลอรี/กรัม</doc>
