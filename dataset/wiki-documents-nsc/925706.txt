<doc id="925706" url="https://th.wikipedia.org/wiki?curid=925706" title="ราเนเฟอร์">ราเนเฟอร์ ราเนเฟอร์ (หรือ ราโนเฟอร์) เป็นเจ้าชายแห่งอียิปต์โบราณในสมัยราชวงศ์ที่สี่ (ราชอาณาจักรอียิปต์เก่า) พระนามของพระองค์ หมายถึง "ความงามแห่งรา" ราเนเฟอร์เป็นพระราชโอรสของฟาโรห์สเนฟรู เป็นผู้ปกครองพระองค์แรกของราชวงศ์ที่สี่ พระมารดาของพระองค์ อาจจะเป็นพระมเหสีหรือพระสนมของฟาโรห์สเนเฟรู ซึ่งยังไม่ทราบพระนามของพระมารดาของพระองค์ พระเชษฐาของราเนเฟอร์คือ เจ้าชายเนเฟอร์มาอัตที่ 1 และเจ้าชายราโฮเทป พระองค์ได้สิ้นพระชนม์ในรัชสมัยของพระบิดาของพระองค์ และก่อนที่ฟาโรห์คูฟู (พระเชษฐาร่วมพระบิดา) ขึ้นครองราชย์ต่อจากฟาโรห์สเนฟรู ราเนเฟอร์มีหน้าที่เป็นผู้ดูแลพระบิดาของพระองค์ และพระองค์ได้ถูกฝังอยู่ภายในสุสานมาสตาบาที่ไมดุม ในหลุมฝังพระศพได้มีการค้นพบซากศพที่ยังเหลืออยู่ในผ้าลินิน มัมมี่ของพระองค์เป็นตัวอย่างที่ดีที่สุดของเทคนิคการทำมัมมี่ที่เกิดขึ้นในช่วงสมัยอาณาจักรเก่า ร่างมัมมี่ของพระองค์หันหน้าไปทางทิศตะวัน ซึ่งมีการตกแต่งมัมมี่ โดยผมของมัมมี่ถูกทาสีดำ คิ้วและดวงตาเป็นสีเขียว ขณะที่ปากทาเป็นสีแดง สมองยังคงอยู่ในกะโหลกศีรษะและอวัยวะภายในถูกพบในโถคาโนปิกในหลุมฝังพระศพ</doc>
