<doc id="375661" url="https://th.wikipedia.org/wiki?curid=375661" title="แฟลชพอยต์">แฟลชพอยต์ แฟลชพอยต์ () เป็นภาพยนตร์ซีรีส์เกี่ยวกับการทำงานของเจ้าหน้าที่ตำรวจพิเศษประเทศแคนาดา ออกอากาศทางเครือข่ายสถานีโทรทัศน์ซีทีวีในแคนาดา และซีบีเอสในสหรัฐอเมริกามาตั้งแต่ปี ค.ศ. 2008 จนถึงปี ค.ศ. 2011 เป็นฤดูกาลที่ 4 เนื้อเรื่องกล่าวถึงการทำงานของหน่วยปฏิบัติการพิเศษ ชื่อ หน่วยตอบโต้เชิงกลยุทธ์ (Strategic Response Unit - SRU) เป็นหน่วยงานสมมุติที่ดัดแปลงมาจากหน่วยพิเศษในสังกัดกรมตำรวจโทรอนโท ซึ่งได้รับการฝึกฝนเป็นพิเศษให้รับมือกับเหตุฉุกเฉินต่างๆ ทั้งการช่วยเหลือตัวประกัน, การกู้วัตถุระเบิด, และอาชญากรรมร้ายแรงที่เกี่ยวข้องกับอาวุธ โดยเจ้าหน้าที่หน่วยนี้จะได้รับการติดอาวุธปืน ระเบิด และอุปกรณ์สื่อสารทันสมัย แต่จะเน้นการเจรจากับคนร้าย โดยอาศัยข้อมูลจากหน่วยสนับสนุน เพื่อวิเคราะห์สภาพอารมณ์และเหตุผลที่ทำให้คนร้ายตัดสินใจก่อเหตุ มากกว่าจะใช้ความเฉียบขาดรุนแรงสังหารคนร้าย ซีรีส์นี้ใช้ชื่อภาษาไทยว่า ทีมระห่ำพิฆาตทรชน หรือ หน่วยสวาทสาดโคตรกระสุน , ลุย บ้า เดือด หรือ หน่วยสวาดสาดกระสุน ออกอากาศทางฟรีทีวีของไทยทางช่อง 5 ในวันที่ 25 กุมภาพันธ์ พ.ศ. 2559 โดยใช้ชื่อว่า หน่วยสวาดสาดกระสุน</doc>
