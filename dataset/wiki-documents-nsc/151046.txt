<doc id="151046" url="https://th.wikipedia.org/wiki?curid=151046" title="ฟิลิป พาร์คอน">ฟิลิป พาร์คอน ฟิลิป พาร์คอน (Philip Parcon) นักมวยสากลชาวฟิลิปปินส์ เกิดเมื่อ 3 มกราคม พ.ศ. 2526 สถิติการชก 30 ครั้ง ชนะ 14 (น็อค 4) เสมอ 2 แพ้ 14ประวัติ ประวัติ. พาร์คอนขึ้นชกมวยสากลอาชีพครั้งแรกเมื่อ 15 ธันวาคม พ.ศ. 2544 ชนะคะแนน รัมรัม นาตูญา ที่ ฟิลิปปินส์ จากนั้นขึ้นชกชนะเป็นส่วนใหญ่ในฟิลิปปินส์ จน พ.ศ. 2546 ได้เข้าแข่งขันในรายการ 2003 PPBL ฟลายเวททัวร์นาเมนต์ โดยชกชนะคะแนน ลาร์รี่ เมเด และชนะน็อค เกราลด์ อูบาตาย ยก 4 ก่อนจะตกรอบ แพ้คะแนน ยูยีน กอนซาเลซ ต่อมา ใน พ.ศ. 2547 พาร์คอนเดินทางมาชิงแชมป์ ABCO รุ่นมินิมัมเวทในไทยเมื่อ 11 กันยายน ปรากฏว่าแพ้คะแนนโอเล่ห์ดง ศักดิ์เสมอชัย ไม่ได้แชมป์ จากนั้น ขึ้นชิงแชมป์ฟิลิปปินส์รุ่นมินิมัมเวทเมื่อ 22 พฤษภาคม พ.ศ. 2547 ก็เป็นฝ่ายแพ้น็อค ร็อคกี้ ฟูเอนเตส ยก 3 ไม่ได้แชมป์ พาร์คอนมาชกในไทย แพ้คะแนน ชนะ ป.เปาอินทร์ แล้วกลับไปชิงแชมป์ฟิลิปปินส์รุ่นไลท์ฟลายเวทที่ว่างปรากฏว่า ชนะน็อค อัลดอง ปาฮาโร ยกแรก ได้แชมป์มาครอง แต่แล้วก็สละตำแหน่งไป ใน พ.ศ. 2548 พาร์คอน มาชกในไทย แพ้คะแนน วันดี สิงห์วังชา เสมอโดยเทคนิคกับปิ๊กมี่ เมืองชัยภูมิ ในปีนี้ พาร์คอนขึ้นชิงแชมป์ฟิลิปปินส์รุ่นมินิมัมเวทที่ว่างเมื่อ 22 พฤษภาคม พ.ศ. 2548 ชนะคะแนน เดนนิส จูนตีญาโน แต่พอป้องกันแชมป์ครั้งแรก ก็แพ้น็อค ฟลอเรนเต คอนเดส ยก 6 เสียแชมป์ไปเมื่อ 10 ธันวาคม ปีเดียวกัน จากนั้น พาร์คอนมาชิงแชมป์ ABCO ในไทยเมื่อ 18 มีนาคม พงศ. 2549 แพ้คะแนน ลูกรัก ศ.กัตติกา ไม่ได้แชมป์ ขึ้นชิงแชมป์ฟิลิปปินส์รุ่นไลท์ฟลายเวทที่ว่างเมื่อ 25 กรกฎาคม ก็แพ้คะแนน เวียนเดล ฮานิโอลาไปอีก พาร์คอนได้ครองแชมป์ฟิลิปปปินส์อีกครั้งเมื่อ 16 พฤศจิกายน พ.ศ. 2549 เมื่อชิงแชมป์ที่ว่างรุ่นฟลายเวท ชนะคะแนนโดยเทคนิค ลิโต ซิสนอริโต แต่พอป้องกันแชมป์ครั้งแรกใน พ.ศ. 2550 ก็เป็นฝ่ายแพ้คะแนน ริชชี เมปรานุม เมื่อแก้มืออีกครั้ง พาร์คอนก็แพ้คะแนนอีก ชิงแชมป์คืนไม่สำเร็จ พาร์คอนยังชกมวยต่อเนื่องมาจนถึง พ.ศ. 2556 โดยที่ไม่ได้ชิงแชมป์ใดๆอีก และเคยมาชกแพ้คะแนน วันดี สิงห์วังชาเมื่อ พ.ศ. 2550 พาร์คอนขึ้นชกครั้งล่าสุดเมื่อ 6 มกราคม พ.ศ. 2556 ชนะคะแนน โจแอส อาเปอริซิโอ ที่ฟิลิปปินส์ แล้วยังไม่ได้ขึ้นชกอีกเกียรติประวัติเกียรติประวัติ. - แชมป์ฟิลิปปินส์รุ่นมินิมัมเวท ไลท์ฟลายเวท และฟลายเวท (2548, 2549 - 2550) - เคยชิงแชมป์ต่อไปนี้แต่ไม่สำเร็จ- ชิงแชมป์ ABCO รุ่นมินิมัมเวทเมื่อ 20 กุมภาพันธ์ พ.ศ. 2547 แพ้คะแนน โอเล่ห์ดง ศักดิ์เสมอชัยที่ กทม. - ชิงแชมป์ ABCO รุ่นมินิมัมเวทเมื่อ 18 มีนาคม 2549 แพ้คะแนน ลูกรัก ศ.กัตติกา ที่ สมุทรสาคร</doc>
