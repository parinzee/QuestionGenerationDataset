<doc id="555970" url="https://th.wikipedia.org/wiki?curid=555970" title="มารีออน อัฟโฟลเทอร์">มารีออน อัฟโฟลเทอร์ มารีออน อัฟโฟลเทอร์ ชื่อเล่น แหม่ม เป็นนักแสดง ผู้สื่อข่าว และนางแบบ เข้าสู่วงการด้วยการประกวด มิสไทยแลนด์ยูนิเวิร์สประจำปี 2002ประวัติ ประวัติ. มารีออน เป็นลูกครึ่ง ไทย - สวิตเซอร์แลนด์ และมีชื่อไทยว่า ฐิตาพร ศรแผลง ชื่อเล่น แหม่ม เกิดเมื่อวันที่ 6 พฤษภาคม พ.ศ. 2527 จบการศึกษาระดับปริญญาตรี บริหารธุรกิจ สถาบัน Fern ประเทศสวิสเซอร์แลนด์ ระดับปริญญาโท ที่จุฬาลงกรณ์มหาวิทยาลัย คณะ EU เข้าสู่วงการด้วยการประกวด มิสไทยแลนด์ยูนิเวิร์สประจำปี 2002 ได้รับรางวัลงามอย่างไทย หลังจากนั้นก็มีงานโฆษณา ต่อด้วยการเป็นผู้สื่อข่าวสังกัดฝ่ายข่าวต่างประเทศทาง ช่อง 7 สี เธอเป็นที่รู้จักอย่างมากจากการแสดงภาพยนตร์เรื่อง แฟนใหม่ และมีงานถ่ายแบบแฟชั่นมากมาย นอกจาก แหม่ม มาริออน จะมีผลงานถ่ายแบบแฟชั่นมากมายในไทย เธอยังเนื้อหอมไกลในถึงประเทศเวียดนามคว้าค่าตัวในการถ่ายโฆษณา ไม่ต่ำกว่า 10 ล้านชีวิตส่วนตัว ชีวิตส่วนตัว. เธอออกมายืดอกรับว่าซุ่มแต่งงานกับนักธุรกิจเจ้าของบริษัทผลิตอะไหล่รถยนต์ ชื่อ ปั๊บ สกล ตั้งก่อสกุล มาได้ 1 ปี หลังจากมีภาพหลุดงานวิวาห์ของ แหม่ม มารีออน อัลโฟลเทอร์ กับหนุ่มปั๊บออกมา ซึ่งสาวแหม่มบอกว่าไม่ได้ตั้งใจจะปิด แต่ด้วยคิดว่าตนไม่ได้มีความโด่งดังอะไรมากมายในวงการ จึงไม่ได้บอกสื่อมากมายนัก เธอสมรสเมื่อวันที่ 24 พ.ย. 2552ผลงานละครโทรทัศน์ผลงาน. ละครโทรทัศน์. - 2548 ละคร ยิ่งรักเธอ รับบท วนิดา ทางสถานีโทรทัศน์ไทยทีวีสีช่อง 3 - 2549 ละคร เงินปากผี รับบท รุ้งแก้ว ทางสถานีโทรทัศน์ไอทีวี - 2550 ละคร 7 มหัศจรรย์ รับบท ครูดลยา ทางสถานีโทรทัศน์สีกองทัพบกช่อง 7 - 2552 ละคร เพื่อนรักตัวยุ่ง รับบท แก้ว ทางสถานีโทรทัศน์สีกองทัพบกช่อง 7 - 2552 ละคร วังน้ำค้าง รับบท แคทลียา / แคธี่ ทางสถานีโทรทัศน์สีกองทัพบกช่อง 7ภาพยนตร์ภาพยนตร์. - 2548 ภาพยนตร์ เพราะรักครับผม รับบท แหม่ม สังกัดอาร์เอส - 2552 ภาพยนตร์ แฟนใหม่ รับบท หญิง สังกัดอาร์เอสโฆษณาโฆษณา. - ผลงานโฆษณา ยาสีฟันดาร์ลี่ - ผลงานโฆษณา แชมพูรีจอยซ์ - ผลงานโฆษณา ครีมพอนด์ส - ผลงานโฆษณา ครีมแพนคอสเมติก - ผลงานโฆษณา โลชั่นเภสัชผลงานอื่นๆผลงานอื่นๆ. - ผู้สื่อข่าวสังกัดฝ่ายข่าวต่างประเทศ ช่อง 7 - ถ่ายแบบปกหนังสือ และนิตยสารต่างๆ - งานพิธีกร - แสดงมิวสิกวีดีโอรางวัลที่ได้รับรางวัลที่ได้รับ. - รางวัลงามอย่างไทย จากการประกวดมิสไทยแลนด์ยูนิเวิร์สประจำปี 2002</doc>
