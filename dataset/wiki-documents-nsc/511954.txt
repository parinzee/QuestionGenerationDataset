<doc id="511954" url="https://th.wikipedia.org/wiki?curid=511954" title="ลีเมอร์ไผ่สีทอง">ลีเมอร์ไผ่สีทอง ลีเมอร์ไผ่สีทอง (; มาลากาซี: bokombolomena; ) เป็นลีเมอร์ จำพวกลีเมอร์ไผ่ชนิดหนึ่ง ลีเมอร์ไผ่สีทองมีความยาวลำตัวและส่วนหัวประมาณ 28–45 เซนติเมตร และหางยาว 24–40 เซนติเมตร น้ำหนักประมาณ 1.6 กิโลกรัม ตัวเมียออกลูก 1 ตัว ปีละครั้ง มีระยะเวลาการตั้งท้องนานประมาณ 138 วัน ลีเมอร์ไผ่สีทอง กินเนื้อเยื่อของต้นไผ่เป็นอาหาร โดยกินมากถึง 500 กรัมต่อวัน และมีความสามารถพิเศษที่แตกต่างไปจากลีเมอร์ไผ่ชนิดอื่น ๆ คือ สามารถกินไผ่ที่มีฤทธิ์เป็นไซยาไนด์อยู่ในนั้นได้โดยที่ไม่เป็นอะไร โดยเฉพาะไผ่ชนิด Cathariostachys madagascariensis หรือ volohosy ในภาษามาลากาซี ที่มีฤทธิ์เพียงพอที่จะฆ่ามนุษย์ให้ตายได้ถึง 8 คน ทั้งนี้เป็นเพราะผลมาจากการวิวัฒนาการให้อยู่รอดจากการอยู่ในสภาวะแวดล้อมที่จำกัดด้วยเรื่องของอาหาร ซึ่งในปัจจุบัน ยังไม่มีข้อมูลเพียงพอที่จะทราบถึงกลไกของร่างกายลีเมอร์ไผ่สีทองว่าทำไมถึงกินไซยาไนด์เข้าไปได้โดยที่ไม่มีอันตรายได้อย่างไร</doc>
