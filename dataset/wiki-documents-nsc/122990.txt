<doc id="122990" url="https://th.wikipedia.org/wiki?curid=122990" title="อำเภอแก่งกระจาน">อำเภอแก่งกระจาน อำเภอแก่งกระจาน เป็นอำเภอหนึ่งของจังหวัดเพชรบุรี ซึ่งมีพื้นที่อาณาเขตมากที่สุดของจังหวัดเพชรบุรีที่ตั้งและอาณาเขต ที่ตั้งและอาณาเขต. อำเภอแก่งกระจานมีพื้นที่รับผิดชอบประมาณ 2,500.478 ตารางกิโลเมตรหรือประมาณ 1,562,799 ไร่ ซึ่งเป็นอำเภอที่มีพื้นที่มากที่สุดของจังหวัดเพชรบุรี โดยคิดเป็นร้อยละ 40 ของพื้นที่จังหวัด มีอาณาเขตติดต่อกับเขตการปกครองข้างเคียง ดังนี้- ทิศเหนือ ติดต่อกับอำเภอหนองหญ้าปล้อง - ทิศตะวันออก ติดต่อกับอำเภอบ้านลาดและอำเภอท่ายาง - ทิศใต้ ติดต่อกับอำเภอหัวหิน (จังหวัดประจวบคีรีขันธ์) - ทิศตะวันตก ติดต่อกับเขตตะนาวศรี (ประเทศพม่า)ประวัติ ประวัติ. ในอดีตแก่งกระจานเป็นพื้นที่ในเขตการปกครองท้องที่ของอำเภอท่ายาง จนกระทั่งปี พ.ศ. 2531 ได้มีประกาศกระทรวงมหาดไทยจัดตั้ง กิ่งอำเภอแก่งกระจาน ลงวันที่ 1 มกราคม พ.ศ. 2531 ประกอบไปด้วยพื้นที่ 3 ตำบล คือ ตำบลแก่งกระจาน ตำบลสองพี่น้อง และตำบลวังจันทร์ ต่อมามีการจัดตั้งตำบลในเขตกิ่งอำเภอแก่งกระจานเพิ่มขึ้นอีก 3 ตำบล ดังนี้- วันที่ 25 ธันวาคม พ.ศ. 2531 จัดตั้งตำบลป่าเด็ง โดยแยกพื้นที่การปกครองออกจากตำบลสองพี่น้อง - วันที่ 15 กันยายน พ.ศ. 2535 จัดตั้งตำบลพุสวรรค์ โดยแยกพื้นที่การปกครองออกจากตำบลวังจันทร์ - วันที่ 28 กรกฎาคม พ.ศ. 2536 จัดตั้งตำบลห้วยแม่เพรียง โดยแยกพื้นที่การปกครองออกจากตำบลสองพี่น้อง และในวันที่ 20 ตุลาคม พ.ศ. 2536 จึงได้มีพระราชกฤษฎีกายกฐานะกิ่งอำเภอแก่งกระจานขึ้นเป็น อำเภอแก่งกระจานการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอแก่งกระจานแบ่งเขตการปกครองย่อยออกเป็น 6 ตำบล 52 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอแก่งกระจานประกอบด้วยองค์กรปกครองส่วนท้องถิ่น 6 แห่ง ได้แก่- องค์การบริหารส่วนตำบลแก่งกระจาน ครอบคลุมพื้นที่ตำบลแก่งกระจานทั้งตำบล - องค์การบริหารส่วนตำบลสองพี่น้อง ครอบคลุมพื้นที่ตำบลสองพี่น้องทั้งตำบล - องค์การบริหารส่วนตำบลวังจันทร์ ครอบคลุมพื้นที่ตำบลวังจันทร์ทั้งตำบล - องค์การบริหารส่วนตำบลป่าเด็ง ครอบคลุมพื้นที่ตำบลป่าเด็งทั้งตำบล - องค์การบริหารส่วนตำบลพุสวรรค์ ครอบคลุมพื้นที่ตำบลพุสวรรค์ทั้งตำบล - องค์การบริหารส่วนตำบลห้วยแม่เพรียง ครอบคลุมพื้นที่ตำบลห้วยแม่เพรียงทั้งตำบล</doc>
