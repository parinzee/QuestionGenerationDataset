<doc id="468449" url="https://th.wikipedia.org/wiki?curid=468449" title="ปลาจิ้งจก">ปลาจิ้งจก ปลาจิ้งจก () เป็นสกุลของปลาน้ำจืดขนาดเล็กสกุลหนึ่ง ในวงศ์ย่อย Balitorinae ในวงศ์ใหญ่ Balitoridae ใช้ชื่อสกุลว่า Homaloptera (/โฮ-มา-ล็อพ-เทอ-รา/) มาจากภาษากรีกคำว่า "Homalos" หมายถึง "แบน" กับคำว่า "pteron" หมายถึง "ปีก, ครีบ" มีลักษณะสำคัญ คือ มีเกล็ดเล็กสามารถมองด้วยตาเปล่าเห็น อาศัยอยู่ตามลำธารบนภูเขาที่มีกระแสน้ำเชี่ยว ลำตัวเรียวยาว ใต้หัวและลำตัวตอนหน้าแบนราบ จะงอยปากกลมมน นัยน์ตาอยู่สูง จมูกมีข้างละ 2 คู่ จมูกแต่ละคู่มีแผ่นเนื้อเยื่อคั่น ปากโค้งเป็นรูปวงเดือน มุมปากแคบ ริมฝีปากหนา ขากรรไกรหนาและมีขอบแข็ง หน้าจะงอยปากมีหนวด 2 คู่ และที่มุมปาก 1 คู่ รวมเป็น 3 คู่ ครีบหลังสั้นอยู่ตรงข้ามกับครีบท้อง ครีบอกและครีบท้องอยู่ในแนวเดียวกัน ครีบอกมีก้านครีบเดี่ยว 2-5 ก้าน และก้านครีบแขนง 8-12 ก้าน ครีบท้องมีก้านครีบ 8-12 ก้าน ครีบหางเว้าลึก มีเส้นข้างลำตัวปรากฏให้เห็น ช่องเหงือกแคบและอยู่หน้าครีบอก สามารถแบ่งออกเป็นชนิดต่าง ๆ ได้ดังนี้- Homaloptera batek - Homaloptera bilineata - Homaloptera confuzona - Homaloptera gymnogaster - Homaloptera heterolepis - Homaloptera hoffmanni - Homaloptera indochinensis - Homaloptera leonardi - Homaloptera manipurensis - Homaloptera maxinae - Homaloptera menoni - Homaloptera modesta - Homaloptera montana - Homaloptera nebulosa - Homaloptera nigra - Homaloptera ocellata - Homaloptera ogilviei - Homaloptera ophiolepis - Homaloptera orthogoniata - Homaloptera parclitella - Homaloptera pillaii - Homaloptera ripleyi - Homaloptera rupicola - Homaloptera santhamparaiensis - Homaloptera sexmaculata - Homaloptera silasi - Homaloptera smithi - Homaloptera stephensoni - Homaloptera tatereganii - Homaloptera tweediei - Homaloptera vanderbilti - Homaloptera vulgaris - Homaloptera wassinkii - Homaloptera weberi - Homaloptera yunnanensis - Homaloptera yuwonoi - Homaloptera zollingeri</doc>
