<doc id="160069" url="https://th.wikipedia.org/wiki?curid=160069" title="แนวร่วมประชาธิปไตยแห่งชาติโบโดแลนด์">แนวร่วมประชาธิปไตยแห่งชาติโบโดแลนด์ แนวร่วมประชาธิปไตยแห่งชาติโบโดแลนด์ () เป็นองค์กรทางทหารที่ต่อสู้เพื่อแยกดินแดนโบโดแลนด์สำหรับชาวโบโดจากรัฐอัสสัม ผู้นำกลุ่มคือ รันไซกระ นาบลา ไดมารี หรือฉายา รันจัน ไดมารี จัดเป็นองค์กรก่อการร้ายและรัฐบาลอินเดียพยายามเจรจาสงบศึกกับองค์กรนี้จุดเริ่มต้น จุดเริ่มต้น. องค์กรนี้ก่อตั้งเมื่อ 3 ตุลาคม พ.ศ. 2529 ในหมู่บ้านโอทลา ขาสิทารี ใกล้กับอุทัลคุรี เริ่มแรกมีชื่อว่ากองทัพเพื่อความปลอดภัยโบโด และเปลี่ยนมาใช้ชื่อปัจจุบันเมื่อ พ.ศ. 2536 องค์กรนี้เป็นคนละองค์กรกับกองทัพพยัคฆ์ปลดปล่อยโบโด ธงขององค์กรนี้เป็นธงพื้นเขียว มีดาวสีเหลืองบนพื้นสีแดงอยู่ตรงมุมธงจุดประสงค์ จุดประสงค์. องค์กรนี้ต่อสู้เพื่อจัดตั้งโบโดแลนด์ทางเหนือของแม่น้ำพรหมบุตร มีกิจกรรมต่อเนื่องตั้งแต่ พ.ศ. 2533 มีทหารประมาณ 1,000 นาย และเป็นพันธมิตรกับสภาสังคมนิยมแห่งชาตินาคาลิม และมีค่ายฝึกการก่อการร้ายอยู่ทางใต้ของภูฏาน ในเดือนธันวาคม พ.ศ. 2536 กองกกำลังทหารของรัฐบาลอินเดียและภูฏานได้ร่วมมือกันเข้าไปกวาดล้างค่ายก่อการร้ายของแนวร่วมในภูฏาน องค์กรนี้เกี่ยวข้องกับการลอบสังหาร พิเนศวร พรหมา นักกิจกรรมชาวฮินดูที่รณรงค์ให้เรียนภาษาโบโดที่เขียนด้วยอักษรโรมันการสงบศึก การสงบศึก. ภายใต้ข้อตกลงเมื่อ 24 พฤษภาคม พ.ศ. 2548 รัฐบาลอินเดียกับแนวร่วมฯตกลงสงบศึกกันตั้งแต่ 1 มิถุนายน พ.ศ. 2548 เป็นต้นมา</doc>
