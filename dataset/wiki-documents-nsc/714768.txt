<doc id="714768" url="https://th.wikipedia.org/wiki?curid=714768" title="เอ็กซ์เพรสเรลลิงก์ (กัวลาลัมเปอร์)">เอ็กซ์เพรสเรลลิงก์ (กัวลาลัมเปอร์) บริษัท เอ็กซ์เพรสเรลลิงก์ จำกัด () เป็นบริษัทที่ดำเนินการเกี่ยวกับรถไฟฟ้าเชื่อมท่าอากาศยานกัวลาลัมเปอร์ มีระยะทาง 57 กิโลเมตร แบ่งชนิดรถที่ให้บริการเป็นสองประเภท คือ- เคแอลไอเอ เอ็กซ์เพรส เป็นรถไฟฟ้าที่วิ่งตรงระหว่างสถานีรถไฟเซ็นทรัลกัวลาลัมเปอร์–ท่าอากาศยานนานาชาติกัวลาลัมเปอร์ ไม่จอดสถานีรายทางใด ๆ เปิดเดินรถครั้งแรกวันที่ 14 เมษายน ค.ศ. 2002 - เคแอลไอเอ แทรนซิต เป็นรถไฟฟ้าชานเมืองที่วิ่งระหว่างสถานีรถไฟเซ็นทรัลกัวลาลัมเปอร์–ท่าอากาศยานนานาชาติกัวลาลัมเปอร์ หยุดสถานีรายทาง 3 สถานี เปิดเดินรถครั้งแรกวันที่ 1 มิถุนายน ค.ศ. 2002ประวัติ ประวัติ. บริษัท เอ็กซ์เพรสเรลลิงก์ จำกัด เป็นบริษัทร่วมทุนระหว่างบริษัท วายทีแอล จำกัด, บริษัท เลิมบากาตาบุงฮาจิ และบริษัท ตริซิลโก อีควิตี้ จำกัด โดยแต่ละบริษัทเป็นเจ้าของอยู่ 50%, 40% และ 10% ตามลำดับ ในวันที่ 25 สิงหาคม ค.ศ. 1997 รัฐบาลมาเลเซีย ได้ประกาศให้บริษัทนี้สัมปทานอยู่ 30 ปี ในด้านการสร้างและดูแลทางรถไฟ การก่อสร้างเริ่มในเดือนพฤษภาคม ค.ศ. 1997 และสร้างเสร็จในอีก 5 ปีถัดมา ภารกิจได้ถูกส่งมอบไปยังสมาคมเอสวายแซด ซึ่งเป็นสมาคมลูกครึ่งมาเลเซีย-เยอรมัน การบำรุงเส้นทางถูกจัดตั้งขึ้นในปี ค.ศ. 1999 โดยมีเอ็กซ์เพรสเรลลิงก์เป็นเจ้าของ แต่เดิมเกิดจากร่วมทุนกันของบริษัท เอ็กซ์เพรสเรลลิงก์ จำกัด กับบริษัท ซีเมนส์ จนถึงเดือนมิถุนายน ค.ศ. 2005 หลังจากนั้นอยู่ภายใต้การดำเนินการของเอ็กซ์เพรสเรลลิงก์ แต่เพียงผู้เดียว จากวิกฤตการณ์การเงิน พ.ศ. 2540 ส่งผลให้บริษัทต้องไปยืมเงินกู้จากองค์การธนาคารมาเลเซียมาประมาณ 940 ล้านริงกิตหน่วยงานย่อย หน่วยงานย่อย. เอ็กซ์เพรสเรลลิงก์ มีบริษัทย่อยคือ บริษัทการบำรุงทางของอีอาร์แอล หรือเรียกกันสั้น ๆ ว่า อี–เอ็มเอเอสระบบรถไฟฟ้า ระบบรถไฟฟ้า. ทั้ง เคแอลไอเอ แทรนซิต และเคแอลไอเอ เอ็กซ์เพรส ต่างก็ใช้รถไฟฟ้าซีเมนส์ เดซิโร อีที 425 เอ็ม เหมือนกัน โดยจัดขบวนรถเป็นแบบ 4 คันต่อขบวน รวมทั้งหมด 12 ขบวน แบ่งเป็นรถไฟฟ้าเอ็กซ์เพรส 8 ขบวน และรถไฟฟ้าแทรนซิต 4 ขบวน มีความเร็วสูงสุดที่ 160 กิโลเมตรต่อชั่วโมง ซึ่งถือว่าเป็นรถไฟที่เร็วที่สุดในมาเลเซีย ในวันที่ 27 พฤศจิกายน ค.ศ. 2014 ได้มีการสั่งซื้อรถไฟฟ้า 6 ขบวนใหม่ จากบริษัทฉางชุน เพื่อรองรับปริมาณผู้โดยสารที่มากขึ้น โดยแบ่งเป็นรถไฟฟ้าเอ็กซ์เพรส 2 ขบวน และรถไฟฟ้าแทรนซิต 4 ขบวน คาดว่าจะเริ่มใช้งานได้ในเดือนพฤศจิกายน ค.ศ. 2016อุบัติเหตุอุบัติเหตุ. - วันที่ 24 สิงหาคม ค.ศ. 2010 — เกิดเหตุรถไฟฟ้าชนกันที่สถานีรถไฟเซ็นทรัลกัวลาลัมเปอร์ เวลา 21 นาฬิกา 45 นาที มีผู้โดยสารได้รับบาดเจ็บ 3 รายส่วนต่อขยายส่วนต่อขยาย. - วันที่ 1 พฤษภาคม ค.ศ. 2013 — เปิดเดินรถส่วนต่อขยายจากสถานีท่าอากาศยานนานาชาติกัวลาลัมเปอร์–สถานีเคแอลไอเอ 2สมุดภาพ</doc>
