<doc id="198770" url="https://th.wikipedia.org/wiki?curid=198770" title="มุน ซ็อง-กิล">มุน ซ็อง-กิล มุน ซ็อง-กิล (; เกิด 20 กรกฎาคม พ.ศ. 2506) เป็นนักมวยสากลชาวเกาหลีใต้ สถิติการชก 22 ครั้ง ชนะ 20 (น็อค 15) แพ้ 2ประวัติมวยสากลสมัครเล่น ประวัติ. มวยสากลสมัครเล่น. มุนเป็นนักมวยสากลสมัครเล่นที่ชนะน็อคบ่อยมากสำหรับมวยรุ่นเล็ก ใน พ.ศ. 2525 เขาได้เหรียญทองกีฬาเอเชียนเกมส์ที่นิวเดลฮี รุ่นแบนตัมเวทโดยชนะน็อควันชัย ผ่องศรีในยกสุดท้าย ส่วนในกีฬาโอลิมปิก พ.ศ. 2527 ตกรอบ 8 คนสุดท้าย และต่อมาใน พ.ศ. 2539 กลายเป็นนักมวยสากลสมัครเล่นคนแรกของเกาหลีใต้ที่ได้เหรียญทองมวยสากลสมัครเล่นชิงแชมป์โลกมวยสากลอาชีพ มวยสากลอาชีพ. มุนหันมาชกมวยสากลอาชีพครั้งแรกเมื่อ 8 มีนาคม พ.ศ. 2530 ชนะน็อค ริค บาเยลอต ยกแรก จากนั้นชกชนะรวด ก่อนจะขึ้นชิงแชมป์โลกลุ่ยแบนตัมเวทของสมาคมมวยโลกจากเขาค้อ แกแล็คซี่เมื่อ 14 สิงหาคม พ.ศ. 2531 และมุนเป็นฝ่ายชนะคะแนนโดยเทคนิค เขาป้องกันตำแหน่งได้สองครั้ง ก่อนจะมาชกแก้มือกับเขาค้อ แกแล็กซีอีกครั้งที่ประเทศไทย เมื่อ พ.ศ. 2532 คราวนี้มุนถูกชกนับแปดถึงสองครั้งในยก 11 และเป็นฝ่ายแพ้คะแนนไป จากนั้นมุนลงมาชกในรุ่นซูเปอร์ฟลายเวท และขึ้นชิงแชมป์โลกรุ่นนี้ของสภามวยโลกกับนานา คอนาดูใน พ.ศ. 2533 การชกเป็นไปอย่างดุเดือด ผลัดกันถูกนับแปด ก่อนที่มุนจะเป็นฝ่ายชนะคะแนนโดยเทคนิค มุนชกป้องกันตำแหน่งไว้ได้หลายครั้ง รวมทั้งชนะอดีตแชมป์โลกอย่างชนะกิลเบอร์โต โรมัน ฮิลาริโอ ซาปาตา และคาร์ลอส กาเบรียล ซาราซาร์ที่ต่อมาได้เป็นแชมป์โลกของ IBF และ WBO ก่อนที่จะเสียแชมป์ให้กับโฮเซ่ หลุยส์ บัวโน จากนั้นมุนตัดสินใจแขวนนวมไปเกียรติประวัติเกียรติประวัติ. - แชมป์โลกรุ่นแบนตัมเวท WBA- ชิง 14 สิงหาคม 2531 ชนะคะแนนโดยเทคนิค เขาค้อ แกแล็คซี่ ที่เกาหลีใต้ - ป้องกันแชมป์ครั้งที่ 1, 27 พฤศจิกายน 2531 ชนะน็อค เอ็ดการ์ มอนเซอร์รัท ยก 7 ที่ เกาหลีใต้ - ป้องกันแชมป์ครั้งที่ 2, 19 กุมภาพันธ์ 2532 ชนะน็อค ชิอากิ โคบายาชิ ยก 5 ที่ เกาหลีใต้ - เสียแชมป์ 9 กรกฎาคม 2532 แพ้คะแนน เขาค้อ แกแล็คซี่ ที่ เวทีราชดำเนิน - แชมป์โลกรุ่นซูเปอร์ฟลายเวท WBC- ชิง 20 มกราคม 2533 ชนะน็อค นานา คอนาดู (กานา) ยก 9 ที่ เกาหลีใต้ - ป้องกันแชมป์ครั้งที่ 1, 9 มิถุนายน 2533 ชนะน็อค กิลเบอร์โต้ โรมัน ยก 9 ที่ เกาหลีใต้ - ป้องกันแชมป์ครั้งที่ 2, 20 ตุลาคม 2533 ชนะคะแนนโดยเทคนิค เคนจิ มัตสุมูร่า ที่ เกาหลีใต้ - ป้องกันแชมป์ครั้งที่ 3, 16 มีนาคม 2534 ชนะน็อค โนนะ โคนาดุ ยก 4 ที่ สเปน - ป้องกันแชมป์ครั้งที่ 4, 20 กรกฎาคม 2534 ชนะน็อค เอร์เนสโต ฟอร์ด ยก 5 ที่ เกาหลีใต้ - ป้องกันแชมป์ครั้งที่ 5, 22 ธันวาคม 2534 ชนะน็อค ต่อศักดิ์ ศศิประภายิม ยก 6 ที่ เกาหลีใต้ - ป้องกันแชมป์ครั้งที่ 6, 4 กรกฎาคม 2535 ชนะน็อค อาร์มันโด ซาลาซาร์ ยก 8 ที่ เกาหลีใต้ - ป้องกันแชมป์ครั้งที่ 7, 31 ตุลาคม 2535 ชนะคะแนน เกรก ริชาร์ดสัน ที่ เกาหลีใต้ - ป้องกันแชมป์ครั้งที่ 8, 27 กุมภาพันธ์ 2536 ชนะน็อค ฮิลาริโอ ซาปาต้า ยก 1 ที่ เกาหลีใต้ - ป้องกันแชมป์ครั้งที่ 9, 3 กรกฎาคม 2536 ชนะคะแนน คาร์ลอส กาเบรียล ซาลาซ่าร์ ที่ เกาหลีใต้ - เสียแชมป์ 13 พฤศจิกายน 2536 แพ้คะแนน โฮเซ หลุยส์ บัวโน ที่ เกาหลีใต้</doc>
