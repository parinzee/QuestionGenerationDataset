<doc id="592852" url="https://th.wikipedia.org/wiki?curid=592852" title="วิภาวรรณ พาวิทยลาภ">วิภาวรรณ พาวิทยลาภ วิภาวรรณ พาวิทยลาภ เป็นทั้งนักธุรกิจ และนักกีฬาขี่ม้ามาราธอนหญิงทีมชาติไทย ผู้เข้าแข่งขันรายการระดับโลก เธอเป็นแชมป์รายการ สุลต่านมิซานคัพ 2 สมัย และเป็นหนึ่งในนักกีฬาสองคนแรกของไทยที่เข้าร่วมแข่งรายการ เอฟอีไอโอเพนยูโรเปียนเอ็นดูแรนซ์แชมเปียนชิพ 2013 ที่สาธารณรัฐเช็ก ด้านบทบาทผู้บริหาร วิภาวรรณเป็นกรรมการผู้จัดการบริษัท เบนซ์เพชรรัตน์ จำกัดประวัติ ประวัติ. เดือนมิถุนายน พ.ศ. 2554 ในการแข่งมาเลเซีย-ไทยแลนด์โอเพนเอนดูรานซ์ชาลเลนจ์โทรฟี 2011 ครั้งที่ 2 สนามที่ 2 ที่ประเทศมาเลเซีย วิภาวรรณเข้าสู่เส้นชัยได้อันดับ 1 ในประเภททีม และได้อันดับ 3 ของประเภทบุคคล และในเดือนตุลาคม ของปีเดียวกัน วิภาวรรณเป็นหนึ่งในตัวแทนประเทศไทยเข้าแข่งขันรายการสุลต่านคัพ 2011 ที่จัดขึ้น ณ รัฐตรังกานู ประเทศมาเลเซีย ซึ่งเธอได้เป็นแชมป์ของประเภทบุคคลหญิง โดยได้รับถ้วยพระราชทานจากสมเด็จพระราชาธิบดีสุลต่าน มีซาน ไซนัล อาบิดีน ต่อมา ในวันที่ 23 ตุลาคม พ.ศ. 2555 วิภาวรรณได้เป็นแชมป์รายการสุลต่านมิซานคัพ 2012 ในประเภทบุคคลหญิงอีกสมัยติดกัน และได้รับถ้วยพระราชทานจากสมเด็จพระราชาธิบดีสุลต่าน มีซาน ไซนัล อาบิดีน พ.ศ. 2556 วิภาวรรณ ได้เป็นตัวแทนทีมชาติไทยเข้าแข่งขันรายการ ฟรอนเทนบูลเอ็นดูรานซ์ไรซ์ 2013 ลีแกรนด์ปาร์เก ระยะทาง 90 กิโลเมตร โดยรายการนี้ วิภาวรรณได้อันดับ 3 ตลอดจนเธอยังได้เข้าแข่งขันรายการ ดูแลนด์เอ็นดูรานซ์ไรซ์ 2013 ระยะทาง 120 กิโลเมตร ที่ประเทศฝรั่งเศส ด้วยเช่นกัน และในปีเดียวกันนี้ เธอผ่านการคัดเลือกเข้าสู่การแข่งเอฟอีไอโอเพนยูโรเปียนเอ็นดูแรนซ์แชมเปียนชิพ 2013 ที่จัดขึ้นในช่วงเดือนกันยายน ณ เมืองโมสต์ สาธารณรัฐเช็กเกียรติประวัติเกียรติประวัติ. - แชมป์ มาเลเซีย-ไทยแลนด์โอเพนเอนดูรานซ์ชาลเลนจ์โทรฟี 2010 ประเภทบุคคล - แชมป์ สุลต่านมิซานคัพ 2011 ประเภทบุคคลหญิง ที่รัฐตรังกานู ประเทศมาเลเซีย - แชมป์ สุลต่านมิซานคัพ 2012 ประเภทบุคคลหญิง ที่รัฐตรังกานู ประเทศมาเลเซีย - อันดับ 3 ฟรอนเทนบูลเอ็นดูรานซ์ไรซ์ 2013 ลีแกรนด์ปาร์เก ที่ประเทศฝรั่งเศสรางวัลที่ได้รับรางวัลที่ได้รับ. - พ.ศ. 2553 - รางวัลนักขี่ม้าดีเด่นที่ได้รับการโหวต และชนะเลิศจากการแข่งขันในรายการต่าง ๆ : งานคอนสเตลเลชันไรซิงสตาร์อวอร์ดชาริตีบอลล์ - พ.ศ. 2555 - รางวัลนักกีฬาดีเด่นประจำปี 2011/2012 สาขาขี่ม้ามาราธอน : งานอีเควสเทียนแชริตีไรซิงสตาร์อวอร์ดไนท์ 2011/12</doc>
