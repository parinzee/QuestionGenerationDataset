<doc id="646486" url="https://th.wikipedia.org/wiki?curid=646486" title="หางหมาจอก">หางหมาจอก หางหมาจอก (L.) Desv. ex DC. ชื่ออื่นๆได้แก่ หญ้าหางแมว (สตูล) หางกระรอก (กรุงเทพมหานคร) หญ้าตะขาบ (ราชบุรี) เสลดพังพอนกะเหรี่ยง (กาญจนบุรี) อยู่ในวงศ์ Leguminosae วงศ์ย่อย Papilionoideae เป็นไม้พุ่ม ใบประกอบแบบขนนก ปลายคี่ เรียงสลับ แผ่นใบเหนียว ผิวใบมัน ดอกช่อกระจะ ออกที่ซอกใบหรือปลายกิ่ง ดอกย่อยจำนวนมากเรียงตัวอัดกันแน่นเป็นแท่ง กลีบดอกมี 5 กลีบ สีขาวปนม่วง รูปดอกถั่ว สีม่วงแกมชมพู ก้านดอกย่อยมีขนยาว ปลายขนงอเป็นตะขอ กลีบเลี้ยง 5 กลีบ เกสรเพศผู้มี 10 อัน ค่อนข้างแข็ง ผลเป็นฝัก แบน คอดเป็นข้อๆ เมื่อสุกสีดำ ไม่แตก ออกดอกช่วงเดือนกรกฎาคมถึงตุลาคม ใบและช่อดอกของหางหมาจอกจะนำไปใส่ในไหปลาร้า ให้หนอนแมลงวันเกาะขึ้นมาแล้วเคาะทิ้งไป มีสรรพคุณเป็นพืชสมุนไพร ทางภาคเหนือใช้ทั้งต้นต้มรวมกับตัวยาอื่นแก้ปวดเมื่อย รากต้มผสมกับตัวยาอื่น แก้อาการทางประสาท ฝนกับน้ำปูนใสใช้รักษาฝี</doc>
