<doc id="179746" url="https://th.wikipedia.org/wiki?curid=179746" title="โซเลห์ ซุนดาวา">โซเลห์ ซุนดาวา โซเลห์ ซุนดาวา () นักมวยสากลชาวอินโดนีเซีย เกิดเมื่อ 18 กรกฎาคม พ.ศ. 2516 สถิติการชก 24 ครั้ง ชนะ 15 (น็อค 8) เสมอ 2 แพ้ 7ประวัติ ประวัติ. ซุนดาวาเริ่มชกมวยสากลอาชีพครั้งแรกเมื่อ 9 กรกฎาคม พ.ศ. 2537 ชนะคะแนนอาหมัด ฟานดี้ จากนั้นในการชกครั้งต่อมาก็ขึ้นชิงแชมป์อินโดนีเซียรุ่นซูเปอร์แบนตัมเวทเมื่อ 23 มิถุนายน พ.ศ. 2538 แต่ทำได้แค่เพียงเสมอกับอาหมัด ฟานดี้ ซุนดาวาขึ้นชกแก้มืออีกครั้งและเป็นฝ่ายชนะคะแนนอาหมัด ฟานดี้ได้เมื่อ 13 กรกฎาคม พ.ศ. 2539 ได้ครองแชมป์อินโดนีเซีย แม้ว่าในการชกครั้งถัดมาจะชกนอกรอบแพ้คะแนนอาหมัด ฟานดี้ไป ต่อมา ซุนดาวาขึ้นชิงแชมป์อินโดนีเซียรุ่นเฟเธอร์เวทที่ว่าง แต่ไม่สำเร็จ โดยเป็นฝ่ายแพ้น็อคไมค์ เซียนตูรี ยก 3 ต่อมา ซุนดาวาขึ้นชิงแชมป์ PABA รุ่นเฟเธอร์เวท ชนะน็อค ปาร์ค ยองวูน ยก 5 เมื่อ 31 สิงหาคม พ.ศ. 2542 ป้องกันตำแหน่วงไว้ได้ 5 ครั้ง รวมทั้งชกชนะน็อคเลิศไทย ใหม่เมืองคอนด้วย ก่อนจะเสียแชมป์ให้คริส จอห์นไปเมื่อ 9 พฤศจิกายน พ.ศ. 2544 หลังจากเสียแชมป์ไปแล้ว ซุนดาวายังขึ้นชกชนะเป็นส่วนใหญ่ มีที่ไปแพ้น็อค เบน ครูซ ยก 3 ที่ออสเตรเลียเมื่อ พ.ศ. 2546 เท่านั้น ซุนดาวาได้มีโอกาสชิงแชมป์ PABA อีกครั้งเมื่อ 18 กุมภาพันธ์ พ.ศ. 2547 โดยขึ้นชิงแชมป์ในรุ่นไลท์เวทแต่ก็ได้แค่ชิงเมื่อเป็นฝ่ายแพ้น็อคประเวศน์ ศักดิ์เมืองแกลง ยก 6 ซุนดาวาหยุดชกไปปีหนึ่ง กลับมาชกอีกครั้งเมื่อ 19 พฤษภาคม พ.ศ. 2548 แต่ทำได้เพียงแพ้คะแนน โมเซส เซอราน จากนั้น ซุนดาวาจึงแขวนนวมไปเกียรติประวัติเกียรติประวัติ. - แชมป์อินโดนีเซียรุ่นซูเปอร์แบนตัมเวท (2539) - แชมป์อินโดนีเซียรุ่นเฟเธอร์เวท (2541) - แชมป์ PABA รุ่นเฟเธอร์เวท- ชิง 31 สิงหาคม 2542 ชนะน็อค ปาร์ค ยองวูน ยก 5 ที่ อินโดนีเซีย - ป้องกันแชมป์ครั้งที่ 1, 7 ธันวาคม 2542 ชนะน็อค เซริกซาน เอซมากัมเบตอฟ ยก 7 ที่ อินโดนีเซีย - ป้องกันแชมป์ครั้งที่ 2, 5 มีนาคม 2543 ชนะน็อค เลิศไทย ใหม่เมืองคอน ยก 7 ที่ อินโดนีเซีย - ป้องกันแชมป์ครั้งที่ 3, 30 พฤษภาคม 2543 ชนะน็อค ดันเต้ เพาลิโน ที่ อินโดนีเซีย - ป้องกันแชมป์ครั้งที่ 4, 21 พฤศจิกายน 2543 ชนะคะแนน ดาเนียล ฮอสกินส์ ที่ อินโดนีเซีย - ป้องกันแชมป์ครั้งที่ 5, 27 กุมภาพันธ์ 2544 ชนะน็อค ปีเตอร์ วอร์เรน ยก 4 ที่ อินโดนีเซีย - เสียแชมป์ 9 พฤศจิกายน 2544 แพ้น็อค คริส จอห์น ยก 7 ที่ อินโดนีเซีย - เคยชิงแชมป์ต่อไปนี้แต่ไม่สำเร็จ- ชิงแชมป์ PABA รุ่นไลท์เวทเมื่อ 18 กุมภาพันธ์ 2547 แพ้น็อค ประเวศน์ ปฐวิกรณ์ยิม ยก 6 ที่ ตาก</doc>
