<doc id="674735" url="https://th.wikipedia.org/wiki?curid=674735" title="ฟร็องซัว ราเบอแล">ฟร็องซัว ราเบอแล ฟร็องซัว ราเบอแล (; ประมาณ ค.ศ. 1483 – 9 เมษายน ค.ศ. 1553) เป็นนักเขียน แพทย์ และนักมนุษยนิยมสมัยฟื้นฟูศิลปวิทยาชาวฝรั่งเศส มีผลงานที่เป็นที่รู้จักคือ Gargantua and Pantagruelประวัติ ประวัติ. ฟร็องซัว ราเบอแลเกิดเมื่อประมาณ ค.ศ. 1483 (บ้างก็ว่าเกิดในเดือนพฤศจิกายน ค.ศ. 1494) ที่เมืองชีนง (Chinon) บิดาทำอาชีพเป็นทนายความ เขาเข้าเป็นโนวิซ (novice) ในคณะฟรันซิสกัน และบวชเป็นไฟรเออร์ในปัวตู ที่นั่น ราเบอแลได้ศึกษาภาษากรีกโบราณ ภาษาละติน นิรุกติศาสตร์ และกฎหมาย หลังจากนั้น เขาก็เข้าเรียนวิชาแพทย์ที่มหาวิทยาลัยปัวตีเย และมหาวิทยาลัยมงเปอลีเย ในปี ค.ศ. 1532 ราเบอแลย้ายไปอยู่ลียง เพื่อทำงานเป็นแพทย์และช่วยแปลงานเขียนของฮิปพอคราทีสและกาเลน เขาตีพิมพ์ Pantagruel หนังสือเล่มแรกในชุด Gargantua ภายใต้ชื่อ "Alcofribas Nasier" (เกิดจากการสลับตัวอักษรในชื่อของเขาเอง โดยตัดเครื่องหมายซิดิลลาที่ตัว c ออก) แต่ก็ถูกประณามจากเหล่านักวิชาการและคริสตจักรโรมันคาทอลิก แต่ด้วยความช่วยเหลือของตระกูลดูว์ แบแล (du Bellay) และได้รับพระราชทานอนุญาตจากพระเจ้าฟร็องซัวที่ 1 แห่งฝรั่งเศส จึงทำให้เขาตีพิมพ์หนังสือต่อไปได้ จวบจนพระเจ้าฟร็องซัวสวรรคต หนังสือของเขาจึงถูกสั่งห้ามอีกครั้ง ตระกูลดูว์ แบแลยังมีส่วนสำคัญในการช่วยเหลือไม่ให้ราเบอแลถูกจับในฐานนอกรีตอีกด้วย ในช่วงสุดท้ายของชีวิต ราเบอแลได้ย้ายไปอยู่ที่เมืองแม็ส (ในตอนนั้นยังเป็นเสรีนครจักรวรรดิ) และทำงานเป็นพระสอนศาสนา (curate) ที่แซ็ง-คริสต็อฟ-ดูว์-ฌ็องแบในจังหวัดแมนและที่เมอดงใกล้กับปารีส ก่อนจะเสียชีวิตในปารีสเมื่อปี ค.ศ. 1553</doc>
