<doc id="505212" url="https://th.wikipedia.org/wiki?curid=505212" title="นกหก">นกหก นกหก เป็นสกุลของนกปากขอ หรือนกแก้วสกุลหนึ่ง ใช้ชื่อสกุลว่า Loriculus จัดอยู่ในวงศ์นกแก้วแท้ (Psittacoidea) นกหกเป็นนกแก้วขนาดเล็กมีความยาวประมาณ 15 เซนติเมตร (5 นิ้ว) กระจายพันธุ์ตามป่าในทวีปเอเชีย ตั้งแต่เอเชียใต้ จนถึงเอเชียตะวันออกเฉียงใต้ มีหางสั้น มีขนลำตัวทั่วไปสีเขียว แต่ก็มีสีอื่น ๆ ตรงส่วนหัวต่างกันไปตามชนิด เป็นนกที่สามารถใช้จะงอยปากและกรงเล็บขาเกาะเกี่ยวต้นไม้ในลักษณะตีลังกาได้ รวมถึงนอนหลับในท่านี้ อันเป็นที่มาของชื่อการจำแนก การจำแนก. แบ่งออกได้เป็น 12 ชนิด พบในประเทศไทย 2 ชนิด จัดเป็นสัตว์ป่าคุ้มครองทั้ง 2 ชนิด- Loriculus amabilis – นกหกมอลลัสคัน - Loriculus aurantiifrons - นกหกหน้าสีส้ม - Loriculus beryllinus – นกหกศรีลังกา - Loriculus camiguinensis - Loriculus catamene – นกหกแซงกีร์ - Loriculus exilis – นกหกแคระ - Loriculus flosculus – นกหกวอลเลซ - Loriculus galgulus – นกหกเล็กปากดำ (พบในประเทศไทย) - Loriculus philippensis – นกหกฟิลิปปิน - Loriculus pusillus – นกหกท้องเหลือง - Loriculus stigmatus – นกหกใหญ่, นกหกซิลิเบส - Loriculus vernalis – นกหกเล็กปากแดง (พบในประเทศไทย) ขณะที่นกหกใหญ่ (Psittinus cyanurus) ซึ่งเป็นอีกชนิดที่พบได้ในประเทศไทย จะจัดอยู่ในสกุล Psittinus</doc>
