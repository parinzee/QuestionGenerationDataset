<doc id="771386" url="https://th.wikipedia.org/wiki?curid=771386" title="ศีรษะมาร">ศีรษะมาร ศีรษะมาร เป็นนิยายแนวลึกลับผสมวิทยาศาสตร์และพลังจิต เป็นที่กล่าวขวัญกันเป็นอย่างมากเมื่อช่วงที่ทำเป็นละครโทรทัศน์ ที่ออกอากาศทางสถานีโทรทัศน์สีกองทัพบกช่อง 7 เมื่อปี 2536 จากนามปากกาของ "จินตวีร์ วิวัธน์" (หรือจินตนา ภักดีชายแดน) โดยผลิตทางค่ายดาราวิดีโอ บทโทรทัศน์ ลุลินารถ กำกับการแสดงโดย จรูญ ธรรมศิลป์ นำแสดงโดย ชฎาพร รัตนากร, บิลลี่ โอแกน, รชยา รักกสิกรณ์, ภาณุเดช วัฒนสุชาติ, มาฬิศร์ เชยโสภณเรื่องย่อ เรื่องย่อ. "ปิลันธา" หรือ "ปี๋" หญิงสาวผู้มีนิสัยใจร้าย เจ้าอารมณ์ ประสบอุบัติเหตุจนกระจกใหญ่ตัดศีรษะเธอหลุดออกจาคอ แต่ด้วยความที่เธอมีพลังจิตพิเศษทำให้แม้ว่าศีรษะจะขาดแต่เธอก็ไม่ตาย เธอหิ้วหัวของตัวเองกลับบ้านมาหา "นายแพทย์ปิติ" ลุงของเธอที่ทำการทดลองเกี่ยวกับอำนาจวิเศษของเธออยู่ ปิติพยายามทำการทดลองเพื่อต่อศีรษะของเธอแต่ยังไม่ประสบผลสำเร็จ ร่างกายของปิลันธาเริ่มเน่า ทำให้เธอต้องหาร่างหญิงสาวใหม่ๆ มาเพื่อทำการทดลอง ในเวลากลางวันเธอใช้ผ้าพันคอปิดรอยแผลคอขาดของเธอไว้ และเมื่อในเวลากลางคืนที่ร่างกายหญิงสาวของเธอเริ่มเน่า เธอก็จะใช้หัวลอยไปตามหาร่างหญิงสาวคนใหม่จนเกิดเป็นคดีหญิงสาวหายตัวไปอย่างลึกลับ "วิฬารี" ลูกพี่ลูกน้องของปิลันธากลับมาจากต่างประเทศพร้อมคู่หมั้น "สักการ” ปิลันธาเมื่อเห็นสักการก็นึกรักและท้าทายมาก เธอทำการทดลองต่อศีรษะกับร่างหญิงสาวจนสำเร็จแต่แล้วน้ำกรดก็หกรดตัวเธอ จนเธอเหลือแค่ก้อนสมองที่มีพลังจิตเท่านั้น ก้อนสมองนั้นลอยไปลอยมาได้และไปดูดเลือดคนมาเลี้ยงสมองได้อีกด้วย เธอคิดที่จะนำร่างของวิฬารีมาใช้ทำการทดลอง แต่ในอีกใจหนึ่งเธออยากเป็นคนรักของสักการ ก้อนสมองทำร้ายวิฬารีจนเกือบตาย สักการเข้ามาช่วยไว้ และยืนยันว่าจะขอกอดศพของวิฬารีดีกว่าจะต้องเอาสมองของคนอื่นมาใส่ในร่างวิฬารี สุดท้ายแล้วเจ้าก้อนสมองลอยได้นั้นถูกทำลายแต่ทว่าดวงจิตของปิลันธายังคงอยู่ในห้องทดลองแห่งนั้นไม่เคยไปไหนนักแสดงนักแสดง. - บิลลี่ โอแกน รับบทเป็น ดร.สักการ ศีขรินทร์ - ชฎาพร รัตนากร รับบทเป็น ปิลันธา วิเชียรภัทธ(ปี๋) / ปรียา - ภาณุเดช วัฒนสุชาติ รับบทเป็น นพ.ปิติ วิเชียรภัทธ - รชยา รักกสิกรณ์ รับบทเป็น วิฬารี อนรรฆเกียรติ (แมวเหมียว) - อติเทพ ฤทธิไกรวัล รับบทเป็น ร.ต.ท. รพินทร์ - พิทยา ณ ระนอง รับบทเป็น นพ.รุ่งยศ - มาฬิศร์ เชยโสภณ รับบทเป็น ชัยชิต ภักดีภมร - วัชรารัศมี สุนทรพนาเวช รับบทเป็น ยุพา - ศิตา เมธาวี รับบทเป็น เด่นทิพย์ ทศพร - ชุมพร เทพพิทักษ์ รับบทเป็น ลุงพร - เมตตา รุ่งรัตน์ รับบทเป็น ป้าทิพย์ - มอริส เค รับบทเป็น ยง - มนทิพย์ พันธุ์เพ็ง รับบทเป็น จันทร์ - สิงห์แก้ว ศรีวิลา รับบทเป็น สุริยันต์ - พิพัฒน์พล โกมารทัต รับบทเป็น เฉิด - สมศักดิ์ รัตนกุล รับบทเป็น ย้ง - ดวงฤดี พูนพิพัฒน์ รับบทเป็น สุรางค์ - ด.ญ.หยาดทิพย์ ราชปาล รับบท ปี๋ตอนเด็ก</doc>
