<doc id="467158" url="https://th.wikipedia.org/wiki?curid=467158" title="ฝั่ม วัน ด่ง">ฝั่ม วัน ด่ง ฝั่ม วัน ด่ง ( ฝั่มวันโด่ง) เป็นนายกรัฐมนตรีของเวียดนามเหนือตั้งแต่ พ.ศ. 2498 และเป็นนายกรัฐมนตรีของเวียดนามหลังจากการรวมประเทศจนเกษียณเมื่อ พ.ศ. 2530ประวัติ ประวัติ. ด่งเกิดเมื่อ 1 มีนาคม พ.ศ. 2448 ที่จังหวัดกว๋างหงาย ครอบครัวของเขาเป็นข้าราชสำนักของจักรพรรดิซวี เติน เข้าศึกษาที่สถาบันการศึกษาแห่งชาติที่เว้ และศึกษาด้านกฎหมายที่ฮานอย เข้าร่วมเป็นสมาชิกของสันนิบาตเยาวชนปฏิวัติขณะที่หนีไปจีนและร่วมมือกับโฮจิมินห์ เขาถูกส่งกลับมาเวียดนามใน พ.ศ. 2469 เพื่อก่อตั้งแกนนำคอมมิวนิสต์ ด่งถูกจำคุกอยู่ 10 ปี จึงได้รับการนิรโทษกรรมและกลับไปทำงานร่วมกับโฮจิมิญอีก ในช่วงที่สงครามอินโดจีนเริ่มต้น ด่งได้เป็นรัฐมนตรีกระทรวงการคลังใน พ.ศ. 2489 และเป็นรัฐมนตรีกระทรวงการต่างประเทศใน พ.ศ. 2497 เขาเป็นตัวแทนเวียดนามเหนือไปเข้าร่วมการประชุมที่เจนีวาและได้เป็นนายกรัฐมนตรีใน พ.ศ. 2498 บทบาทในพรรคนั้น ด่งเป็นผู้มีนโยบายประนีประนอม ไม่ต้องการให้เวียดนามใกล้ชิดกับจีนหรือสหภาพโซเวียตมากเกินไป แต่อิทธิพลของเขาลดลงหลังการถึงแก่อสัญกรรมของโฮจิมิญใน พ.ศ. 2512 และหลังจากรวมประเทศใน พ.ศ. 2518 โดยเล สวน ขึ้นมามีบทบาทแทน เขาลาออกจากทุกตำแหน่งในเดือนมิถุนายน พ.ศ. 2518 ด้วยปัญหาด้านสุขภาพ และถึงแก่อสัญกรรมในฮานอยเมื่อ 29 เมษายน พ.ศ. 2543</doc>
