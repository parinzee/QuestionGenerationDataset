<doc id="138443" url="https://th.wikipedia.org/wiki?curid=138443" title="คาร์ล ฟอน ฮับส์บูร์ก">คาร์ล ฟอน ฮับส์บูร์ก คาร์ล ฟอน ฮับส์บูร์ก หรือที่ในประเทศออสเตรียเรียกว่า คาร์ล ฮับส์บูร์ก-โลทริงเงิน (คาร์ล โธมัส โรเบิร์ต มาเรีย ฟรานซิสกัส จอร์ช แบนัม ฟอน ฮับส์บูร์ก-โลทริงเงิน; Karl Thomas Robert Maria Franziskus Georg Bahnam von Habsburg-Lothringen) ประสูติเมื่อวันที่ 11 มกราคม พ.ศ. 2504 ณ เมืองสแตนเบิร์ก บาวาเรีย ประเทศเยอรมนี เป็นประมุขแห่งราชวงศ์ของอดีตจักรวรรดิออสเตรีย-ฮังการี หรือออสเตรีย ฮังการี สาธารณรัฐเช็ก โครเอเชีย สโลวีเนีย สโลวาเกีย และบอสเนียและเฮอร์เซโกวีนาในปัจจุบัน เป็นพระราชโอรสองค์แรกในออทโท ฟอน ฮับส์บูร์กและเจ้าหญิงเรจิน่าแห่งแซ็กซ์-ไมนินเจน พระองค์ทรงเป็นประมุของค์ปัจจุบันของเครื่องราชอิสริยาภรณ์ Order of the Golden Fleece ของประเทศออสเตรีย การสิ้นพระชนม์ของพระราชบิดาในต้นเดือนกรกฎาคมคม พ.ศ. 2554 ทำให้พระองค์ได้ขึ้นดำรงตำแหน่งเป็นอาร์ชดยุกแห่งออสเตรีย อาร์ชดยุกคาร์ลทรงก่อตั้งและเป็นองค์ประธานสมาคมแพนยุโรป-ออสเตรีย (Paneurope-Austria) ในปีพ.ศ. 2530 และในวันที่ 13 ตุลาคม พ.ศ. 2539 พระองค์ทรงเป็นที่ปรึกษาพรรคประชาชนของออสเตรีย และตั้งแต่วันที่ 19 มกราคม พ.ศ. 2545 ทรงเป็นผู้อำนวยการทั่วไปขององค์การยูเอ็นพีโอ; UNPO (Unrepresented Nations and People Organisation) และทรงเป็นผู้อำนวยการสร้างรายการโทรทัศน์ทั่วไปของออสเตรียด้วยครอบครัวและชีวิตสมรส ครอบครัวและชีวิตสมรส. อาร์ชดยุกคาร์ลทรงประทับอยู่ที่เมืองซาลส์บูร์กตั้งแต่ปีพ.ศ. 2524 วันที่31 มกราคม พ.ศ. 2536 พระองค์ทรงอภิเษกสมรสกับบารอนเนสฟรานเซสก้า แห่งทิสเซน-บอร์เนอมิสซา ซึ่งเป็นพระธิดาองค์เดียวในบารอนฮันส์ เฮ็นริค แห่งทิสเซน-บอร์เนอมิสซาและพระชายาองค์ที่ 2 ฟีโอน่า แคมป์เปล วอล์เตอร์ ซึ่งเป็นนางแบบชื่อดังของอังกฤษในยุคปี1950s และ 1960s ทั้งสองพระองค์ทรงเข้าพิธีอภิเษกสมรส ณ มหาวิหารมาเรียเซลล์บาซิลิก้า เมืองสตีเรีย ประเทศออสเตรีย ทั้งสองพระองค์มีพระราชธิดา 2พระองค์ และพระราชโอรส 1 พระองค์ ดังนี้- อาร์ชดัชเชสเอลีนอร์ เจเลน่า มาเรีย เดล พิล่าร์ ไอโอน่าแห่งออสเตรีย ประสูติเมื่อวันที่ 28 กุมภาพันธ์ พ.ศ. 2537- อาร์ชดยุกแฟร์ดีนันด์ โซโวนีเมียร์ มาเรีย บาร์ลธัส เคียธ ไมเคิล ออทโท แอนตัล แบนัม ลีโอนาร์ดแห่งออสเตรีย ประสูติเมื่อวันที่ 21 มิถุนายน พ.ศ. 2540 ทรงเป็นรัชทยาทอันดับ 2 ของราชบัลลังก์อิมพีเรียลออสเตรีย-ฮังการี ในราชสกุลฮับส์บูร์ก-ลอร์เรน (Habsburg-Lorraine)- อาร์ชดัชเชสกลอเรีย มาเรีย บ๊อกดาน่า พาโลม่า เรจิน่า ฟีโอน่า กาเบรียลล่าแห่งออสเตรีย ประสูติเมื่อวันที่ 15 ตุลาคม พ.ศ. 2542</doc>
