<doc id="48090" url="https://th.wikipedia.org/wiki?curid=48090" title="พรสวรรค์ ป.ประมุข">พรสวรรค์ ป.ประมุข พรสวรรค์ ป.ประมุข มีชื่อจริงว่า สมพร สีทา เกิดวันที่ 10 มีนาคม พ.ศ. 2521 ที่ตำบลโคกสูง อำเภอตาพระยา จังหวัดปราจีนบุรี (ปัจจุบัน คือ อำเภอโคกสูง จังหวัดสระแก้ว) นับเป็นนักมวยสากลชาวไทยที่มีโอกาสชิงแชมป์โลกถึง 4 ครั้ง แต่ไม่ประสบความสำเร็จ จนกระทั่งในปลายเดือนกรกฎาคม พ.ศ. 2554 ได้มีโอกาสชิงแชมป์โลกอีกครั้งในรุ่นมินิมั่มเวท ของสมาคมมวยโลก (WBA) กับ มูฮัมหมัด ราชมัน นักมวยชาวอินโดนีเซียที่ได้แชมป์โลกไปจาก ขวัญไทย ศิษย์หมอเส็ง ถึงกรุงจาการ์ตา ปรากฏว่า พรสวรรค์เป็นฝ่ายเอาชนะคะแนนไปได้เป็นแบบไม่เอกฉันท์ ด้วยคะแนน 114-114,115-113, 115-114 ซึ่งการชกในครั้งนี้ไม่ได้มีการถ่ายทอดสดกลับมายังประเทศไทย พรสวรรค์ ได้รับฉายาว่า "คนเหล็ก" หรือ "คนเหล็ก 2000" ต่อมา ในวันที่ 24 ตุลาคม พ.ศ. 2554 ได้พบกับ อากิร่า ยาเอกาชิ ซึ่งเป็นนักมวยชาวญี่ปุ่น ที่กรุงโตเกียว จากการแข่งขันในครั้งนี้ พรสวรรค์เป็นฝ่ายแพ้ ทีเคโอ ในยกที่สิบ หลังจากเสียแชมป์โลกไปแล้ว ได้ชกไต่อันดับใหม่เรื่อยๆ จนได้ชิงแชมป์ PABA ในรุ่นเดิม และไปชิงแชมปืโลกในรุ่นเดิม สถาบันเดิมมแล้วครั้งหนึ่งแต่ไม่สำเร็จ จนกระทั่งเสียแชมป์ PABA จึงต้องแขวนนวมไปทันที ในช่วงเดือนเมษายน พ.ศ. 2558 มีกระแสข่าวว่าพรสวรรค์อาจขึ้นชกอีกครั้งในแบบมวยไทยกับ หลักหาย ศ.พณาเจ็อเพ็ชร นักมวยไทยชื่อดังเจ้าของฉายา "มนุษย์ต่างดาว" โดยคาดว่าจะชกกันที่สนามมวยเวทีลุมพินี แต่ต่อมามีการประกาศว่ามวยคู่นี้จะชกกันที่ จังหวัดฉะเชิงเทราเกียรติประวัติเกียรติประวัติ. - แชมป์ PABA รุ่นมินิมั่มเวท (2544 - 2550)- ชิง 28 พฤศจิกายน 2544 ชนะน็อค ยก 3 จูฮารุม สิลาบัน () ที่ จังหวัดสระแก้ว - ป้องกันแชมป์ครั้งที่ 1, 11 เมษายน 2545 ชนะน็อค ยก 5 ซอนนี่ โบโค () ที่ ปอยเปต กัมพูชา - ป้องกันแชมป์ครั้งที่ 2, 1 สิงหาคม 2545 ชนะน็อค ยก 1 นิกโก้ โธมัส (อินโดนีเซีย) ที่ จังหวัดสมุทรปราการ - ป้องกันแชมป์ครั้งที่ 3, 27 กันยายน 2545 ชนะน็อค ยก 6 ฟาบิโอ มาร์ฟา (ฟิลิปปินส์) ที่ จังหวัดอุตรดิตถ์ - ป้องกันแชมป์ครั้งที่ 4, 24 กุมภาพันธ์ 2546 ชนะน็อค ยก 5 โกลเด้นคิง ทีลอคิวโล (ฟิลิปปินส์) ที่ จังหวัดฉะเชิงเทรา - ป้องกันแชมป์ครั้งที่ 5, 23 พฤษภาคม 2546 ชนะน็อค ยก 4 มาร์ติน มาแลนกู () ที่ เวทีมวยสยามอ้อมน้อย - ป้องกันแชมป์ครั้งที่ 6, 17 ตุลาคม 2546 ชนะคะแนน เวนเดล คอร์จูเลส (ฟิลิปปินส์) ที่ จังหวัดนครปฐม - ป้องกันแชมป์ครั้งที่ 7, 8 ธันวาคม 2546 ชนะน็อค ยก 5 อีวาน เคย์ (อินโด) ที่ จังหวัดฉะเชิงเทรา - ป้องกันแชมป์ครั้งที่ 8, 17 พ.ค. 2548 ชนะคะแนน นีโน ซูอีโล (ฟิลิปปินส์) ที่ จังหวัดศรีสะเกษ - ป้องกันแชมป์ครั้งที่ 9, 13 ตุลาคม 2548 ชนะคะแนน คาร์โล บีซาเรส (ฟิลิปปินส์) ที่ ตลาดธนบุรี สนามหลวง 2 - ป้องกันแชมป์ครั้งที่ 10, 6 กุมภาพันธ์ 2549 ชนะน็อค ยก 11 โยฮัน วาห์ยูดี้ (อินโดนีเซีย) ที่ มีนบุรี - ป้องกันแชมป์ครั้งที่ 11, 29 มีนาคม 2549 ชนะน็อค ซอนนี่ บอยจาโร (ฟิลิปปินส์) ที่ จังหวัดสระแก้ว - ป้องกันแชมป์ครั้งที่ 12, 22 สิงหาคม 2549 ชนะคะแนน จูน อาร์ลอส (ฟิลิปปินส์) ที่ จ.สุรินทร์ - ป้องกันแชมป์ครั้งที่ 13, 28 พฤศจิกายน 2549 ชนะน็อค ยก 5 ทอมมี่ เทอราโด้ (ฟิลิปปินส์) ที่ มีนบุรี - ป้องกันแชมป์ครั้งที่ 14, 20 เมษายน 2550 ชนะน็อค ยก 8 เฮรี่ อามอล (อินโด) ที่ ตลาดปัฐวิกรณ์ - ป้องกันแชมป์ครั้งที่ 15, 28 พฤษภาคม 2550 ชนะน็อค ยก 10 แดนนี่ บอย (ฟิลิปปินส์) ที่ จังหวัดนครนายก - ป้องกันแชมป์ครั้งที่ 16, 1 สิงหาคม 2550 ชนะคะแนน เบนจี้ โซล่า (ฟิลิปปินส์) ที่ ป.กุ้งเผา รัชดา - สละแชมป์ - แชมป์ ABC รุ่นมินิมัมเวท (2551)- ชิง 14 กุมภาพันธ์ 2551 ชนะน็อค ยก 5 ริชาร์ด การ์เซีย ที่ กทม. - สละแชมป์ - แชมป์โลก WBA รุ่นมินิมั่มเวท (2554)- ชิง 30 กรกฎาคม 2554 ชนะคะแนน มูฮัมหมัด ราชมัน (อินโดนีเซีย) ที่ เวทีมวย สตูดิโอ 5 อินโดนีเซียทีวี สถานีโทรทัศน์ SCTV จาการ์ตา - เสียแชมป์, 24 ตุลาคม 2554 แพ้ทีเคโอ ยก 10 อากิร่า ยาเอกาชิ () ที่ โครักกุเอ็น ฮอลล์ กรุงโตเกียว - แชมป์ PABA รุ่นไลท์ฟลายเวท (2556)- ชิง 18 มิถุนายน 2556 ชนะทีเคโอ (แตก) ยก 5 เจสัน โรโตนี่ (ฟิลิปปินส์) ที่ โรงเบียร์ฮอลแลนด์ พระราม 2 - ป้องกันแชมป์ครั้งที่ 1, 23 สิงหาคม 2556 แพ้ทีเคโอ (แตก) ยก 10 เรย์ โลลีโต้ (ฟิลิปปินส์) ที่ สวนสยาม - เคยชิงแชมป์ต่อไปนี้แต่ไม่สำเร็จ- ชิงแชมป์โลก WBO รุ่นมินิมั่มเวท, 30 ก.ย. 2550 แพ้คะแนน ดอนนี่ เนียเตส (ฟิลิปปินส์) ที่ โรงแรมวอเตอร์ฟร้อนท์ เซบู - ชิงแชมป์โลก WBC รุ่นสตอร์วเวท, 27 พ.ย. 2551 แพ้คะแนน โอเล่ห์ดง กระทิงแดงยิม ที่ จังหวัดพิษณุโลก - ชิงแชมป์โลก WBC รุ่นไลท์ฟลายเวท, 5 เม.ย. 2552 แพ้ที.เค.โอ. ยก 4 เอ็ดการ์ โซซ่า () ที่ กิอูดาด วิกตอร์เรีย ทามัวลิปาซ - ชิงแชมป์โลก WBC รุ่นสตอร์วเวท, 3 ก.ย. 2553 เสมอ โอเล่ห์ดง ซีพีเฟรชมาร์ท ที่ จังหวัดอุทัยธานี - ชิงแชมป์โลก WBA รุ่นมินิมัมเวท, 31 ธ.ค. 2555 แพ้คะแนน เรียว มิยาซากิ (ญี่ปุ่น) ที่ บอดี้เมคเกอร์ โคลอสเซียม โอซากาชื่ออื่นชื่ออื่น. - พรสวรรค์ กระทิงแดงยิม</doc>
