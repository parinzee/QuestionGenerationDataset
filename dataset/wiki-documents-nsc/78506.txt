<doc id="78506" url="https://th.wikipedia.org/wiki?curid=78506" title="ประภาส จารุเสถียร">ประภาส จารุเสถียร จอมพล จอมพลเรือ จอมพลอากาศ พลตำรวจเอก ประภาส จารุเสถียร (5 ธันวาคม พ.ศ. 2455 — 18 สิงหาคม พ.ศ. 2540) อดีตรองนายกรัฐมนตรี, อดีตผู้บัญชาการทหารบก, อดีตรัฐมนตรีว่าการกระทรวงมหาดไทย, อดีตอธิบดีกรมตำรวจ และอดีตอธิการบดีจุฬาลงกรณ์มหาวิทยาลัยประวัติ ประวัติ. จอมพล ประภาส จารุเสถียร เกิดเมื่อวันที่ 25 พฤศจิกายน พ.ศ. 2455 ปีชวด ณ ตำบลหมากแข้ง จังหวัดอุดรธานี เป็นบุตรของอำมาตย์เอก พระยาพายัพพิริยกิจ (เป้า จารุเสถียร) และเจ้าบัวตอง (ณ ลำปาง) จารุเสถียร สมรสกับ ท่านผู้หญิง ไสว จารุเสถียร(บุตรของเรือตรี วอน และนางฮวย ปานประสิทธิ์) จบมัธยมศึกษาจากโรงเรียนวัดราชาธิวาสบุตรธิดา บุตรธิดา. มีบุตรธิดาทั้งสิ้น 6 คนได้แก่1. ร้อยโท ตวงสิทธิ์ จารุเสถียร 2. ร้อยเอกหญิง สุมิตรา จารุเสถียร 3. คุณสุภาพร กิตติขจร (สมรสกับ พันเอก ณรงค์ กิตติขจร) 4. พลโท ประยุทธ จารุเสถียร 5. คุณหญิง อรพรรณ ศศิประภา (สมรสกับ พลเอก ยุทธศักดิ์ ศศิประภา) 6. คุณหญิง ศุภนภา อัตตะนันทน์ (สมรสกับ พลเอก สมทัต อัตตะนันทน์)การรับราชการการรับราชการ. - 1 ตุลาคม พ.ศ. 2476 ได้รับพระราชทานยศเป็น ร.ต. ประจำกองพันทหารราบที่ 6 - 27 มกราคม พ.ศ. 2478 ประจำกองบังคับการกองทัพบก เลื่อนยศเป็น ร.ท. - 1 กรกฎาคม พ.ศ. 2479 โอนเป็นตำรวจ ดำรงตำแหน่งผู้บังคับหมวด กองตำรวจภูธร จว.ชัยภูมิ ปรับยศเป็น ร.ต.อ.(รับราชการเป็นตำรวจได้ 4 เดือน) - 1 พฤศจิกายน พ.ศ. 2479 โอนกลับเป็นทหาร ประจำในกองทัพบก ปรับยศเป็น ร.อ. - 30 ธันวาคม พ.ศ. 2500 เป็นแม่ทัพกองทัพภาคที่ 1 และได้รับพระราชทานยศเป็น พลโท - 1 เมษายน พ.ศ. 2502 ได้รับพระราชทานเป็น พลเอก - 1 ตุลาคม พ.ศ. 2507 โปรดเกล้าฯ ให้เป็นรองผู้บัญชาการทหารสูงสุด และผู้บัญชาการทหารบก - 1 ตุลาคม พ.ศ. 2515 รักษาการในตำแหน่ง อธิบดีกรมตำรวจ อีกตำแหน่งหนึ่ง และพระราชทานยศให้เป็น พลตำรวจเอก - 1 มิถุนายน พ.ศ. 2516 ได้รับพระราชทานยศ จอมพล จอมพลเรือ และ จอมพลอากาศตำแหน่งและหน้าที่ราชการพิเศษตำแหน่งและหน้าที่ราชการพิเศษ. - โปรดเกล้าฯ ให้เป็นราชองครักษ์เวร และเป็นนายทหารพิเศษประจำกรมทหารราบที่ 1 มหาดเล็กรักษาพระองค์ - เป็นสมาชิกสภาผู้แทนประเภท 2 - พ.ศ. 2499 เข้ารับการศึกษาหลักสูตรวิทยาลัยป้องกันราชอาณาจักร กรมเสนาธิการกลาโหม ชุดที่ 1 - 23 กันยายน พ.ศ. 2500 โปรดเกล้าฯ ให้เป็นรัฐมนตรีว่าการกระทรวงมหาดไทย ในคณะรัฐบาลนายพจน์ สารสิน เป็นนายกรัฐมนตรี - 1 มกราคม พ.ศ. 2501 โปรดเกล้าฯ ให้เป็นรองนายกรัฐมนตรี และรัฐมนตรีว่าการกระทรวงมหาดไทย - 10 กุมภาพันธ์ พ.ศ. 2502 โปรดเกล้าฯ ให้เป็นรัฐมนตรีช่วยว่าการกระทรวงมหาดไทยในคณะรัฐบาลจอมพลสฤษดิ์ ธนะรัชต์ เป็นนายกรัฐมนตรี - 7 กันยายน พ.ศ. 2504 โปรดเกล้าฯ ให้เป็นอธิการบดีจุฬาลงกรณ์มหาวิทยาลัย - 11 ธันวาคม พ.ศ. 2506 โปรดเกล้าฯ ให้เป็นรัฐมนตรีว่าการกระทรวงมหาดไทย ในคณะรัฐบาลจอมพลถนอม กิตติขจร เป็นนายกรัฐมนตรี - 10 กุมภาพันธ์ พ.ศ. 2510 โปรดเกล้าฯ ให้ดำรงตำแหน่งตุลาการศาลทหารสูงสุด - 17 พฤศจิกายน พ.ศ. 2514 พ้นตำแหน่งและสิ้นสุดสภาพรองนายกรัฐมนตรีและรัฐมนตรีว่าการกระทรวงมหาดไทย - 27 ธันวาคม พ.ศ. 2515 โปรดเกล้าฯให้เป็นนายตำรวจราชสำนักพิเศษ - 10 ตุลาคม พ.ศ. 2516 ถึง 14 ตุลาคม พ.ศ. 2516 ผู้อำนวยการศูนย์ปราบจลาจลที่กองอำนวยการป้องกันและปราบปรามคอมมิวนิสต์สวนรื่นฤดีบทบาททางการเมือง บทบาททางการเมือง. จอมพล ประภาส จารุเสถียร ได้มีบทบาทอย่างมากในการเมืองในแต่ละยุค แต่ละสมัย ในฐานะของนายทหาร ตั้งแต่ยังเป็นนายทหารยศร้อยโท (ร.ท.) ในเหตุการณ์กบฏบวรเดช พ.ศ. 2476 เป็นผู้ใช้ปืนยิงพระยาศรีสิทธิสงคราม ซึ่งเป็นเสนาธิการของฝ่ายกบฏถึงแก่ชีวิต ซึ่ง พระยาศรีสิทธิสงคราม นั้นตั้งใจเดินมาเพื่อขอเจรจารด้วย ณ สถานีรถไฟหินลับ จังหวัดสระบุรี และเข้าร่วมในการรัฐประหาร พ.ศ. 2490 และปราบกบฏวังหลวง พ.ศ. 2492 เคียงข้างจอมพล ถนอม กิตติขจร มาตลอด อีกทั้งตั้งแต่ยังมีสถานะเป็นนักเรียนนายร้อยทหารบกชั้นปีที่ 4 ในคราวเปลี่ยนแปลงการปกครอง พ.ศ. 2475 ก็ได้เป็นหนึ่งในคณะนักเรียนนายร้อยทหารบกจำนวน 111 นายที่ทำการบุกวังบางขุนพรหม ร่วมกับคณะนายทหารและพลเรือนบางส่วนของคณะราษฎร เพื่อทำการควบคุม สมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิต เสนาบดีกระทรวงมหาดไทยและผู้สำเร็จราชการแทนพระองค์ และเข้าทำการควบคุมกระทรวงพระคลังมหาสมบัติ อีกด้วย ภายหลังการอสัญกรรมของจอมพล สฤษดิ์ ธนะรัชต์ ในปี พ.ศ. 2506 แล้ว จอมพล ถนอม กิตติขจร จึงดำรงตำแหน่งนายกรัฐมนตรีสืบต่อ บทบาทของจอมพล ประภาสเปรียบเสมือนมือขวาคนสำคัญของจอมพล ถนอม โดยเป็นรองนายกรัฐมนตรี ซึ่งบุคลิกส่วนตัวของจอมพล ถนอมแล้ว เป็นคนพูดน้อย มีภาพลักษณ์ของความซื่อสัตย์ จึงได้รับการยอมรับจากประชาชนในระยะแรกที่ดำรงตำแหน่งนายกรัฐมนตรี จนได้รับฉายาว่า "นายกฯ คนซื่อ" แต่จอมพล ประภาสกลับไม่ได้รับความไว้วางใจเฉกเช่นจอมพล ถนอม อันเนื่องมาจากปัญหาการคอร์รัปชั่นและการใช้อำนาจหน้าที่ไปในทางที่มิชอบหลายประการ โดยที่จอมพล ประภาสเสมือนเป็นปากกระบอกเสียงให้แก่จอมพล ถนอม ด้วยความเป็นคนพูดเก่ง มีลีลาแพรวพราว และความสัมพันธ์ระหว่างบุคคลทั้งคู่ก็แน่บแน่นกัน โดยที่ พ.อ.ณรงค์ กิตติขจร ลูกชายของจอมพลถนอม ก็ได้สมรสกับลูกสาวของจอมพล ประภาสด้วย ในช่วงเหตุการณ์ 14 ตุลา ได้ข้อมูลระบุว่า หลังจากเข้าเฝ้า ฯ พระบาทสมเด็จพระเจ้าอยู่หัวแล้ว จอมพล ถนอม มีความต้องการจะลาออก แต่ทั้งทางจอมพล ประภาส และ พ.อ.ณรงค์ ไม่ยินยอม และพยายามเกลี่ยกล่อมให้จอมพล ถนอมเปลี่ยนความคิด แต่ท้ายที่สุดจอมพล ถนอมก็ลาออก และทั้ง 3 ก็ได้เดินทางออกนอกประเทศทันที จอมพล ประภาส ได้ไปอยู่ที่กรุงไทเป ประเทศไต้หวัน พร้อมกับ พ.อ.ณรงค์ ผู้เป็นบุตรเขย จากนั้นได้หวนกลับคืนมาสู่ประเทศไทยอีกครั้งในวันที่ 22 สิงหาคม พ.ศ. 2519 แต่ถูกต่อต้านอย่างหนักจึงเดินทางกลับซึ่งเป็นเหตุการณ์ก่อนเกิดเหตุการณ์ 6 ตุลา ไม่นานยศยศ. - จอมพล จอมพลเรือ จอมพลอากาศ พลตำรวจเอก นายกองใหญ่เครื่องราชอิสริยาภรณ์เครื่องราชอิสริยาภรณ์ไทยเครื่องราชอิสริยาภรณ์. เครื่องราชอิสริยาภรณ์ไทย. - เครื่องราชอิสริยาภรณ์อันมีศักดิ์รามาธิบดี ชั้นที่ 1 (เสนางคะบดี) - เครื่องราชอิสริยาภรณ์อันเป็นสิริยิ่งรามกีรติ ลูกเสือสดุดีชั้นพิเศษ - เหรียญดุษฎีมาลา เข็มกล้าหาญ - เหรียญพิทักษ์เสรีชน ชั้นที่ 1 - เหรียญชัยสมรภูมิ สงครามอินโดจีน - เหรียญชัยสมรภูมิสงครามมหาเอเชียบูรพา - เหรียญราชการชายแดน - เหรียญจักรมาลา - เหรียญลูกเสือสดุดี ชั้นที่ 1 - เหรียญรัตนาภรณ์ รัชกาลที่ 8 ชั้นที่ 3 (อ.ป.ร.3) - เหรียญรัตนาภรณ์ รัชกาลที่ 9 ชั้นที่ 2 (ภ.ป.ร.2)เครื่องราชอิสริยาภรณ์ต่างประเทศเครื่องราชอิสริยาภรณ์ต่างประเทศ. - – เครื่องราชอิสริยาภรณ์ชั้นสูงสุดของมาเลเซีย</doc>
