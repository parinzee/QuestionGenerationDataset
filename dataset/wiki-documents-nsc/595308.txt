<doc id="595308" url="https://th.wikipedia.org/wiki?curid=595308" title="ดองกูโกเอลกวาโป">ดองกูโกเอลกวาโป ดองกูโกเอลกวาโป () เป็นหุ่นยนต์นักเปียโนที่ได้รับการออกแบบและสร้างขึ้นที่แผนกไมโครอิเล็กทรอนิกส์ของมหาวิทยาลัยเอาโตโนมาเดปวยบลา (อูอาเป) ประเทศเม็กซิโก ใน ค.ศ. 1992 โครงสร้างภายนอกของหุ่นยนต์ได้รับการออกแบบโดยประติมากรชื่อโกลเรีย เอรีกา เวย์เมร์ และทำจากพลาสติกใส ส่วนสูงของมันอยู่ที่ 1.97 เมตร (6 ฟุต 5 นิ้ว) และหนัก 130 กิโลกรัม (290 ปอนด์) หุ่นยนต์มีดวงตาเป็นกล้องที่ขยับได้อย่างเป็นอิสระ 28 องศา ดองกูโก มีความสามารถในการอ่านโน้ตเพลงและบรรเลงเพลงโดยการเล่นเปียโน สำหรับการปฏิบัติการหน้าที่ดังกล่าว หุ่นยนต์จำเป็นต้องใช้โปรแกรมเฟรมแกรบบิง, การประมวลผลภาพ, การรู้จำแบบ และการตีความหรือการวิเคราะห์ในสถานที่ ทีมออกแบบของ 30 คณะ 20 นักศึกษา ที่มหาวิทยาลัยเอาโตโนมาเดปวยบลา ประกอบด้วย นักฟิสิกส์, แพทย์, วิศวกรอิเล็กทรอนิกส์, นักวิทยาศาสตร์คอมพิวเตอร์, นักดนตรี และนักออกแบบได้ทำงาน 20 ชั่วโมงทุกวันเป็นเวลาหกเดือนจนเสร็จสิ้นโครงการ สมองของหุ่นยนต์จะยึดตามการออกแบบไมโครโปรเซสเซอร์ ไอแอลเอ 9200 ในปี ค.ศ. 1985 โดยนักวิทยาศาสตร์และวิศวกรของอาร์เจนตินา, บราซิล, โคลัมเบีย, สเปน และเม็กซิโก หน่วยคำนวณและตรรกะ (เอแอลยู) ได้รับการออกแบบโดยแผนกไมโครอิเล็กทรอนิกส์ของมหาวิทยาลัยเอาโตโนมาเดปวยบลา หุ่นยนต์ตัวนี้ได้รับการแนะนำให้รู้จักและนำแสดงในประเทศเม็กซิโก, สเปน และลาตินอเมริกาต่อหน้าผู้คนนับล้าน</doc>
