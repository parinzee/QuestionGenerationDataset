<doc id="839994" url="https://th.wikipedia.org/wiki?curid=839994" title="ดิเอลเลนดีเจนเนอเรสโชว์">ดิเอลเลนดีเจนเนอเรสโชว์ ดิเอลเลนดีเจนเนอเรสโชว์ ( มักย่อว่า เอลเลน ellen)) เป็นรายการทอล์กโชว์อเมริกัน ดำเนินรายการโดยนักแสดง เอลเลน ดีเจนเนอเรส รายการออกอากาศครั้งแรกวันที่ 8 กันยายน ค.ศ. 2003 ผลิตโดยเทเลพิกเชอส์ และออกอากาศร่วมกันหลายช่องตามสถานีโทรทัศน์ของเอ็นบีซียูนิเวอร์ซัล ในสหรัฐอเมริกาและแคนาดา รายการออกอากาศทางช่องไอทีวี2 ในสหราชอาณาจักร ในการออกอากาศห้าซีซันแรก รายการบันทึกที่สตูดิโอ 11 ที่เอ็นบีซีสตูดิโอส์ในเบอร์แบงก์ รัฐแคลิฟอร์เนีย ต่อมาย้ายไปบันทึกที่สเตจ 1 ที่อาคารวอร์เนอร์บราเธอส์ที่อยู่ใกล้เคียง เอลเลนเริ่มถ่ายทอดในความละเอียดสูงตั้งแต่ต้นซีซันที่หก รายการชนะรางวัลเดย์ไทม์เอ็มมีอะวอดส์ 36 รางวัล นับถึงปี ค.ศ. 2013 ในวันที่ 20 มกราคม ค.ศ. 2016 มีประกาศว่ารายการได้ต่ออายุเพิ่มอีก 3 ซีซันถึงปี ค.ศ. 2020 ในเดือนมิถุนายน ค.ศ. 2016 รายการนี้ติดอันดับช่องที่มีผู้ติดตามในยูทูบมากเป็นอันดับที่ 14</doc>
