<doc id="364962" url="https://th.wikipedia.org/wiki?curid=364962" title="สโมกกีแบร์">สโมกกีแบร์ สโมกกีแบร์ () เป็นมาสคอตของกรมป่าไม้แห่งสหรัฐอเมริกา (United States Forest Service) ออกแบบขึ้นในปี ค.ศ. 1944 เพื่อใช้ในการประชาสัมพันธ์ให้ประชาชนเข้าใจถึงการป้องกันการเกิดไฟป่า ทั้งนี้เป็นการรณรงค์สืบเนื่องมาจากไฟป่าที่เกิดขึ้นทางชายฝั่งตะวันตกของสหรัฐในช่วงสงครามโลกครั้งที่สอง ที่เกิดจากการวางเพลิงจากเรือดำน้ำ เครื่องบินทะเล และบัลลูนโดยฝ่ายญี่ปุ่นตั้งแต่ปี ค.ศ. 1942 หมีสโมกกีเป็นหมีดำอเมริกัน สวมกางเกงยีนส์และหมวกเจ้าหน้าที่ป่าไม้ ออกแบบครั้งแรกโดยอัลเบิร์ด สตาห์ล ใช้ชื่อ สโมกกี ตามฉายาของ "สโมกกี" โจ มาร์ติน นักผจญเพลิงชาวนิวยอร์กที่พิการทางสายตาเนื่องการดับเพลิงในปี ค.ศ. 1922 ต่อมารูดี เวนเดลิน พนักงานของกรมป่าไม้ได้เป็นผู้รับผิดชอบงานออกแบบสโมกกีจนถึงปี ค.ศ. 1973 ในปี ค.ศ. 1950 เจ้าหน้าที่ป่าไม้ได้ช่วยชีวิตหมีดำตัวหนึ่ง จากไฟป่าที่กินเนื้อที่ถึง 69 ตารางกิโลเมตรของป่าสงวนแห่งชาติลินคอล์นในรัฐนิวเม็กซิโก เจ้าหน้าที่ได้นำหมีตัวนั้นกลับไปที่ทำการ เพื่อฟื้นฟู และตั้งชื่อว่า สโมกกี ตามชื่อมาสคอตของกรม เรื่องราวของหมีสโมกกีกลายเป็นข่าวหนังสือพิมพ์ และถูกตีพิมพ์เรื่องราวในนิตยสารไลฟ์ มันถูกนำไปเลี้ยงดูที่สวนสัตว์แห่งชาติสมิทโซเนียน ในวอชิงตัน ดี.ซี. เป็นเวลา 26 ปี จนเสียชีวิตในปี ค.ศ. 1976 ในภายหลังกรมป่าไม้สหรัฐอเมริกาได้เลี้ยงดูลูกหมีกำพร้าอีกหลายตัว โดยใช้ชื่อว่า ลิตเติลสโมกกี (Little Smokey)</doc>
