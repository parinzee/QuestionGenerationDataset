<doc id="756800" url="https://th.wikipedia.org/wiki?curid=756800" title="หมาป่าเอธิโอเปีย">หมาป่าเอธิโอเปีย หมาป่าเอธิโอเปีย (; ) เป็นสัตว์กินเนื้อชนิดหนึ่ง ในวงศ์สุนัข (Canidae) ได้ชื่อว่าเป็นสัตว์กินเนื้อที่หายากและใกล้สูญพันธุ์ที่สุดของทวีปแอฟริกา ปัจจุบันคาดว่ามีจำนวนประชากรไม่เกิน 500 ตัวเท่านั้น หมาป่าเอธิโอเปียมีขนาดไล่เลี่ยและลักษณะคล้ายคลึงกับหมาป่าไคโยตี ที่พบในทวีปอเมริกาเหนือ แต่มีขนาดเล็กกว่า มีจุดเด่น คือ สีขนเป็นสีแดงและมีแผงอกเป็นสีขาว พบกระจายพันธุ์อยู่เฉพาะที่ราบสูงเอธิโอเปีย ในประเทศเอธิโอเปียเท่านั้น เช่น อุทยานแห่งชาติเทือกเขาเบล โดยแบ่งออกได้เป็น 2 ชนิดย่อย คือ หมาป่าเอธิโอเปียเหนือ (C. s. simensis) พบได้ในริฟต์วัลเลย์, เทือกเขาซีเมียน และหมาป่าเอธิโอเปียใต้ (C. s. citernii) ที่พบได้ในภูเขาเบล</doc>
