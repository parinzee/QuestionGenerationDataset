<doc id="936896" url="https://th.wikipedia.org/wiki?curid=936896" title="เซร์ฆิโอ ซัวเรซ">เซร์ฆิโอ ซัวเรซ เซร์ฆิโอ กุสตาโบ ซัวเรซ อาร์เตอากา (; เกิดวันที่ 6 มกราคม ค.ศ. 1987) เป็นนักฟุตบอลอาชีพชาวสเปน ปัจจุบันลงเล่นให้กับสโมสรฟุตบอลการท่าเรือในตำแหน่งกองกลางอาชีพฟุตบอล อาชีพฟุตบอล. ซัวเรซเกิดที่ลัสปัลมัส หมู่เกาะคะแนรี และเข้าสู่ระบบเยาวชนของลัสปัลมัส และลงเล่นให้กับทีมชุดใหญ่ครั้งแรกกับสโมสรกัสติโย ซี่งเป็นการยืมตัว เขากลับมาเล่นให้ลัสปัลมัสอีกครั้งในฤดูกาล 2006–2007 และในวันที่ 14 พฤศจิกายน ค.ศ. 2007 เขาถูกดันขึ้นมาเล่นชุดใหญ่ครั้งแรก และทำประตูในการแข่งขันโกปาเดลเรย์ นัดที่เปิดบ้านแพ้บิยาร์เรอัล 2–4 หลังจากที่ลัสปัลมัสเลื่อนชั้นสู่เซกุนดาดิบิซิออน เขาลงเล่นนัดแรกในรายการนี้เมื่อวันที่ 8 ธันวาคม ค.ศ. 2007 โดยลงมาเป็นตัวสำรองนาทีที่ 60 ในนัดที่ลัสปัลมัสเปิดบ้านเอาชนะเอย์บาร์ 1–0 และในวันที่ 15 พฤษภาคม ค.ศ. 2011 เขาทำประตูได้ในนัดที่ลัสปัลมัสบุกไปเอาชนะบาร์เซโลนา เบ 5–3 นับเป็นผลงานที่ยอดเยี่ยมของเจ้าตัวและสโมสร ซัวเรซถูกปล่อยยืมตัวให้กับเซเด มิรันเดส ในฤดูกาล 2012–2013 และกลับสู่ลัสปัลมัสในฤดูกาลถัดมา แต่กลับไม่ได้รับหมายเลขเสื้อแข่งขัน เขาจึงย้ายไปร่วมสโมสรฟุตบอลเพื่อนตำรวจในไทยลีกเมื่อ ค.ศ. 2014 ต่อมาในเดือนมกราคม ค.ศ. 2015 ซัวเรซย้ายไปสงขลา ยูไนเต็ด สโมสรในดิวิชัน 1 และในเดือนมกราคม ค.ศ. 2017 เขาก็ได้ย้ายไปการท่าเรือ</doc>
