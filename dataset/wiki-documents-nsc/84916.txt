<doc id="84916" url="https://th.wikipedia.org/wiki?curid=84916" title="นงเยาว์ ดาวสุพรรณ">นงเยาว์ ดาวสุพรรณ นงเยาว์ ดาวสุพรรณ เป็นนักร้องจากสุพรรณบุรี ดินแดนที่ถือว่ามีนักร้องลูกทุ่งมากที่สุดในประเทศไทยประวัติ ประวัติ. นงเยาว์เกิดเมื่อ 7 กันยายน พ.ศ. 2492 ที่ตำบลดอนกำยาน อำเภอเมือง จังหวัดสุพรรณบุรี มีชื่อสกุลจริงว่า นงเยาว์ ฉายวงศ์ บิดาชื่อ ย้วน มารดาชื่อ พิมพา ฉายวงศ์ เรียนหนังสือที่โรงเรียนวัดพันตำลึง จบชั้นประถมศึกษาปีที่ 4 แล้วไม่ได้เรียนต่อ เนื่องจากต้องช่วยพ่อแม่ทำนาเส้นทางเข้าวงการ เส้นทางเข้าวงการ. วงดนตรี "สุรพล สมบัติเจริญ" ไปเปิดทำการแสดงแถวบ้านเกิดของเธอ ญาติของเธอเห็นว่าเธออยากเป็นนักร้องและมีซุ้มเสียงดี จึงไปติดต่อ ทองใบ รุ่งเรือง นักแต่งเพลงประจำวงสุรพล ซึ่งรู้จักสนิทสนมกัน ให้ช่วยไปพูดกับสุรพล2 ตามธรรมดาสุรพลจะไม่รับสมัครใครง่ายๆ เพราะถ้ารับสมัครจะเปิดรับสมัครเป็นคราวๆ ไป และส่วนใหญ่ต้องไปประกวดกันที่กรุงเทพฯ แต่ด้วยความเกรงทองใบ สุรพลเลยให้นงเยางว์ ทดสอบเสียงหน้าเวทีดู ร้องเสร็จสุรพล ถึงกับเอ่ยปากว่า พบแล้วช้างเผือกในป่า" แต่สุรพล กลับไม่รับเข้าประจำวง ญาติต้องเทียวไปเทียวมาหลายครั้ง สุรพลจึงใจอ่อนรับเข้าประจำวง ภายหลังจึงรู้ว่าสาเหตุที่ไม่รับไว้ในครั้งแรก เพราะสุรพล บอกว่า นักร้องไม่มีสัมมาคารวะ ขึ้นเวทีไม่ยกมือไหว้ใครเลย แม้แต่สุรพล "คุณอาเลยดัดนิสัยเสียบ้าง" พี่นงเยาว์เฉลยให้ฟัง คุณนงเยาว์ เริ่มเป็นศิลปินลูกทุ่งจริงจัง เมื่ออายุได้ 17 ปี บันทึกแผ่นเสียงครั้งแรกในชีวิต คือเพลง "ชื่นใจคนจน" งานประพันธ์ของ อาจารย์จิตรกร บัวเนียม เมื่อปี พ.ศ. 2512 เพลงนี้ร้องแก้กับเพลง"คนจนน้อยใจ" ของศรีไพร ลูกราชบุรี เพลงที่สร้างชื่อ เช่น พี่จ๋าอย่าเจ้าชู้ สงสารพี่แทน เบื่อหน้าคนขี้หนาว ความฝันบ้าๆ หัวบ่ดี ตลุงรักราชบุรี ชอบว่าจริงๆ อดีตรักวันลอยกระทงปัจจุบัน ปัจจุบัน. ปัจจุบัน นงเยาว์ ดาวสุพรรณอยู่กับครอบครัว ทำการค้าขายเล็กๆน้อยๆ ประเภทโชห่วย อยู่ที่เขตวงเวียนใหญ่ กทม. และยังรับเชิญร้องเพลงเหมือนนักร้องเก่าท่านอื่นๆ</doc>
