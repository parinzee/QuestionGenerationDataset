<doc id="171835" url="https://th.wikipedia.org/wiki?curid=171835" title="เจ้าชายอดอลฟัส ดยุกแห่งเคมบริดจ์">เจ้าชายอดอลฟัส ดยุกแห่งเคมบริดจ์ เจ้าชายอดอลฟัส ดยุคแห่งแคมบริดจ์ (; 24 กุมภาพันธ์ พ.ศ. 2317 กรกฎาคม พ.ศ. 2393) ทรงสถาปนาเป็น ดยุคแห่งแคมบริดจ์เมื่อพระชนมายุ 27 พรรษา ทรงเข้าอภิเษกสมรสกับเจ้าหญิงออกัสตา แห่งเฮสส์-คาสเซิล เมื่อวันที่ 1 มิถุนายน พ.ศ. 2361 มีพระราชบุตร 3 พระองค์พระราชประวัติ พระราชประวัติ. เจ้าชายอดอลฟัส ดยุคแห่งแคมบริดจ์ มีพระนามเต็มว่า อดอลฟัส เฟรเดอริค ประสูติเมื่อวันที่ 24 กุมภาพันธ์ พ.ศ. 2317 ณ พระราชวังบัคกิงแฮม พระราชโอรสพระองค์ที่เจ็ดในสมเด็จพระเจ้าจอร์จที่ 3 แห่งสหราชอาณาจักร และสมเด็จพระราชินีชาร์ลอต เป็นพระอนุชาในสมเด็จพระเจ้าจอร์จที่ 4 แห่งสหราชอาณาจักร และสมเด็จพระเจ้าวิลเลียมที่ 4 แห่งสหราชอาณาจักรดยุคแห่งแคมบริดจ์ ดยุคแห่งแคมบริดจ์. เจ้าชายอดอลฟัส ทรงได้รับการเฉลิมพระราชอิสริยยศเป็น ดยุคแห่งแคมบริดจ์ เมื่อวันที่ 17 พฤศจิกายน พ.ศ. 2344พระราชพิธีอภิเษกสมรส พระราชพิธีอภิเษกสมรส. ดยุคแห่งแคมบริดจ์ ทรงเข้าอภิเษกสมรสกับเจ้าหญิงออกัสตา แห่งเฮสส์-คาสเซิล พระธิดาในเจ้าผู้ครองรัฐแห่งเฮสส์-คาสเซิลคนที่ 3 เมื่อวันที่ 1 มิถุนายน พ.ศ. 2361 มีพระราชบุตร 3 พระองค์ได้แก่- สมเด็จเจ้าฟ้าชายจอร์จแห่งแคมบริดจ์ (จอร์จ วิลเลี่ยม เฟรเดอริค ชาร์ลส์ ประสูติเมื่อวันที่ 26 มีนาคม พ.ศ. 2362-สิ้นพระชนม์เมื่อวันที่ 17 มีนาคม พ.ศ. 2447) -ทรงสืบทอดพระราชอิสริยยศเป็น ดยุคแห่งแคมบริดจ์ ต่อจากพระชนก เมื่อวันที่ 8 กรกฎาคม พ.ศ. 2393 -ทรงเข้าอภิเษกสมรสกับซาร่าห์ แฟร์บราเธอร์ เมื่อวันที่ 8 มกราคม พ.ศ. 2390 มีพระราชโอรสและพระราชธิดา- สมเด็จเจ้าฟ้าหญิงออกัสตาแห่งแคมบริดจ์ (ออกัสตา คาโรลีน ชาร์ลอต เอลิซาเบธ แมรี่ โซเฟีย หลุยส์ ประสูติเมื่อวันที่ 19 กรกฎาคม พ.ศ. 2365-สิ้นพระชนม์เมื่อวันที่ 5 ธันวาคม พ.ศ. 2459) -ทรงเข้าอภิเษกสมรสกับแกรนด์ดยุคฟรีดริช วิลเฮล์ม แห่งเม็คเคล็นเบิร์ก-สเตรลิทซ์ เมื่อวันที่ 28 มิถุนายน พ.ศ. 2386 มีพระราชโอรส 1 พระองค์ -ทรงดำรงพระอิสริยยศเป็น แกรนด์ดัชเชสพระชายาแห่งเม็คเล็นบูร์ก-สเตรลิตซ์ (HRH The Hereditary Grand Duchess of Mecklenburg-Strelitz) และในวันที่ 6 กันยายน พ.ศ. 2403 จึงได้ทรงเป็น แกรนด์ดัชเชสพระมเหสีแห่งเม็คเล็นบูร์ก-สเตรลิตซ์ (HRH The Grand Duchess of Mecklenburg-Strelitz) หลังจากการสิ้นพระชนม์ของพระสัสสุระ (พระชนกในพระสวามี)- สมเด็จเจ้าฟ้าหญิงแมรี อเดเลดแห่งแคมบริดจ์ (แมรี อเดเลด วิลเฮลมินา เอลิซาเบธ ประสูติเมื่อวันที่ 27 พฤศจิกายน พ.ศ. 2376-สิ้นพระชนม์เมื่อวันที่ 27 ตุลาคม พ.ศ. 2440) -ทรงเข้าอภิเษกสมรสกับเจ้าชายฟรานซิส ดยุคแห่งเท็ค เมื่อวันที่ 12 มิถุนายน พ.ศ. 2409 และสถาปนาเป็น ดัชเชสแห่งเท็คสิ้นพระชนม์ สิ้นพระชนม์. เจ้าชายอดอลฟัส สิ้นพระชนม์เมื่อวันที่ 8 กรกฎาคม พ.ศ. 2393 รวมพระชนมพรรษา 76 พรรษา ณ พระตำหนักแคมบริดจ์</doc>
