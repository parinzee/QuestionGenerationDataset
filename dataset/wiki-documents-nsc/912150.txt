<doc id="912150" url="https://th.wikipedia.org/wiki?curid=912150" title="ซังคท์โมริทซ์">ซังคท์โมริทซ์ ซังคท์โมริทซ์ () หรือ ซันเมารีซิโอ () เป็นเมืองสกีรีสอร์ทในเทือกเขาแอลป์ ตั้งอยู่ในรัฐเกราบึนเดินทางตะวันออกเฉียงใต้ของประเทศสวิตเซอร์แลนด์ ไม่ไกลจากพรมแดนประเทศอิตาลี ตั้งอยู่ ณ ระดับความสูง 1,800 เมตรเหนือระดับน้ำทะเล ถือเป็นหนึ่งในแหล่งสกีรีสอร์ทที่หรูหราที่สุดในสวิตเซอร์แลนด์ ในแต่ละปีมีผู้มาเยือนเมืองนี้นับล้านคน ซังคท์โมริทซ์เคยใช้เป็นสถานที่จัดโอลิมปิกฤดูหนาวในปีค.ศ. 1928 และ 1948 ประชากรท้องถิ่นร้อยละ 59 พูดภาษาเยอรมันเป็นภาษาหลัก รองลงมาร้อยละ 22 พูดภาษาอิตาลีประวัติ ประวัติ. ซังคท์โมริทซ์ได้เริ่มเป็นแหล่งท่องเที่ยวด้านสกีในปีค.ศ. 1864 เริ่มจากการที่ผู้บุกเบิกโรงแรมพาเลชโฮเทล นายกัสปาร์ บัดรุทท์ (Caspar Badrutt) ชาวสวิส ได้เชิญแขกชาวอังกฤษสี่คนที่กำลังพักโรงแรมของเขาในฤดูร้อนให้กลับมาเยี่ยมที่นี่ในฤดูหนาว โดยคำพูดที่ว่า "แม้จะเป็นฤดูหนาว แต่ก็เป็นฤดูหนาวที่สดใส มีแสงอาทิตย์สาดส่อง" หากคำพูดของเขาผิดหรือแขกไม่พอใจบรรยกาศแล้ว เขายินดีออกค่าเดินทางไปกลับลอนดอน แต่ถ้าหากแขกถูกใจ เขายินดีให้แขกพักได้นานเท่าที่ต้องการ ตั้งแต่นั้นมา อุตสาหกรรมการท่องเที่ยวในหมู่บ้านนี้ก็บูมขึ้น และยังรวมไปถึงอุตสาหกรรมการท่องเที่ยวในเทือกเขาแอลป์ทั้งหมดด้วย ซังคท์โมริทซ์เติบโตอย่างรวดเร็วในปลายศตวรรษที่ 19 ไฟฟ้าส่องสว่างแห่งแรกในประเทศสวิตเซอร์แลนด์ถูกติดตั้งในปี 1878 ที่โรงแรมคูล์ม (Kulm Hotel) การแข่งขันสเก็ตน้ำแข็งชิงแชมป์ยุโรปครั้งแรกถูกจัดขึ้นที่นี่ในปี 1882 กอล์ฟทัวร์นามนต์ครั้งแรกในเทือกเขาแอลป์ถูกจัดขึ้นที่นี่ในปี 1889 ซังคท์โมริทซ์ยังเป็นหมู่บ้านแรกในเทือกเขาแอลป์ที่มีรถรางไฟฟ้าให้บริการ โรงเรียนสอนเล่นสกีแห่งแรกในประเทศถูกเปิดขึ้นที่นี่ในปี 1929 นอกจากแหล่งกิจกรรมด้านสกีแล้ว ที่โบสถ์ซังค์เมาริทีอุส (Saint Mauritius) ในเมืองนี้ยังมีบ่อน้ำพุร้อนธรรมชาติตั้งอยู่ ในอดีตมีกษัตริย์และพระราชวงศ์มากมายเดินทางมายังน้ำพุร้อนแห่งนี้ด้วยความเชื่อว่าสามารถบำบัดโรคได้ภูมิอากาศทัศนียภาพ</doc>
