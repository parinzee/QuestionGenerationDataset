<doc id="352071" url="https://th.wikipedia.org/wiki?curid=352071" title="ทองพูน โคกโพ ราษฎรเต็มขั้น">ทองพูน โคกโพ ราษฎรเต็มขั้น ทองพูนโคกโพ ราษฎรเต็มขั้น เป็นภาพยนตร์ไทยที่ออกฉายเมื่อปี พ.ศ. 2520 สร้างโดยค่ายไฟว์สตาร์โปรดัคชั่น ร่วมกับ พร้อมมิตรภาพยนตร์ กำกับโดย หม่อมเจ้าชาตรีเฉลิม ยุคล (ท่านมุ้ย) นำแสดงโดย จตุพล ภูอภิรมย์, วิยะดา อุมารินทร์ และ ภิญโญ ปานนุ้ย ถ่ายทำด้วยระบบฟิล์มสี 35 มม. สโคป ,บันทึกเสียงจริง ซาวด์-ออน-ฟิล์ม ทองพูน โคกโพ ราษฎรเต็มขั้น สร้างขึ้นโดยได้รับแรงบันดาลใจมาจากภาพยนตร์แนวนีโอเรียลลิสต์ขาวดำสัญชาติอิตาเลียนเรื่อง The Bicycle Thief โดย จตุพล ภูอภิรมย์ รับบททองพูน โคกโพ แทน สรพงษ์ ชาตรี ที่ติดคิวถ่ายจากภาพยนตร์เรื่องอื่น ภาพยนตร์ออกฉายเมื่อวันที่ 25 พฤศจิกายน พ.ศ. 2520 ภาพยนตร์เรื่องนี้ประสบความสำเร็จอย่างสูงและภาพยนตร์เรื่องนี้ยังได้รับรางวัลพระสุรัสวดี (ตุ๊กตาทอง) รวมทั้งหมด 4 สาขา ปัจจุบันเรื่องนี้เป็นหนึ่งใน 100 ภาพยนตร์ไทยที่คนไทยควรดู และทางบีเคพีและไฟว์สตาร์ นำมารีมาสเตอร์ใหม่ภายใต้โปรเจกต์ The Legend Collection ซึ่งเรื่องนี้ก็เป็นภาพยนตร์ในตำนานอีกเรื่องหนึ่งที่ควรค่าแก่การเก็บสะสมเช่นกัน , และทางหอภาพยนตร์ ได้นำมาจัดฉายอีกครั้งในรูปแบบฟิล์ม 35 มม. เมื่อวันอาทิตย์ที่ 20 พฤษภาคม 2561 ต่อมาในปี พ.ศ. 2527 หม่อมเจ้าชาตรี เฉลิมยุคลได้ทรงสร้างภาคต่อในชื่อ "อิสรภาพของทองพูน โคกโพ" นำแสดงโดย สรพงษ์ ชาตรี รับบทเป็น ทองพูน โคกโพ (แทนจตุพลที่เสียชีวิตด้วยอุบัติเหตุทางรถยนต์ในปี พ.ศ. 2524) ร่วมด้วย วิชุดา มงคลเขตร์, สุเชาว์ พงษ์วิไล และ ไกรลาศ เกรียงไกร ออกฉายเมื่อวันที่ 11 สิงหาคม พ.ศ. 2527 แต่ไม่ค่อยประสบความสำเร็จเท่าภาคแรก ต่อมาได้นำเป็นละครโทรทัศน์ถึง 2 ครั้ง ครั้งแรกในปี พ.ศ. 2529 ออกอากาศทาง ช่อง 7 นำแสดงโดย วีรยุทธ รสโอชา และ วิยะดา อุมารินทร์ ซึ่งได้กลับมาแสดงอีกครั้ง ได้รับรางวัลโทรทัศน์ทองคำ ละครโทรทัศน์ชีวิตดีเด่น ปี 2529 ส่วนครั้งที่ 2 ในปี พ.ศ. 2544 ออกอากาศทาง ช่อง 3 นำแสดงโดย อำพล ลำพูน, ศิรประภา สุขดำรงค์, เอกพันธ์ บรรลือฤทธิ์, อุบลวรรณ บุญรอด, สุวัจนี ไชยมุสิกเรื่องย่อ เรื่องย่อ. ทองพูน โคกโพเป็นคนอีสานที่พาลูกชายวัย 5 ขวบ เดินทางจากอุดรเข้ามาทำงานในกรุงเทพฯ ทองพูนขายที่นาและนำเงินที่ได้ไปซื้อรถแท็กซี่เป็นของตนเองมาขับเพื่อหาเงิน ต่อมาทองพูนถูกจี้ชิงรถไป เขาถูกหลอกเอารถไปขาย ทองพูนจึงสืบหารถของตัวเองจนรู้ว่าอยู่ที่อู่พรวัฒนา แม้จะตามไปที่อู่รับซื้อรถหลายครั้งแต่ก็ทำอะไรไม่ได้เพราะสาครเจ้าของอู่รถเป็นผู้มีอิทธิพล ทองพูนไปขอรถคืนแต่ถูกทำร้าย ทองพูนจึงตัดสินใจไปเอารถคืนอีกครั้งซึ่งครั้งนี้ทองพูนฆ่าคนตายไปหลายคนแต่หารถตัวเองไม่เจอจึงยอมมอบตัวกับตำรวจ เรื่องราวของทองพูนเป็นส่วนหนึ่งของคนจนที่ถูกเอารัดเอาเปรียบ โดยที่เขาพยายามเรียกร้องความเป็นธรรมจากสังคมให้เกิดขึ้นกับตัวเขาเอง ในที่สุดเขาก็พ่ายแพ้ให้กับระบบของสังคมที่ไม่ให้โอกาสคนจนต่อสู้เพื่อสิทธิของตนเองนักแสดงนักแสดง. - จตุพล ภูอภิรมย์ รับบท ทองพูน โคกโพ - วิยะดา อุมารินทร์ รับบท แตง / แรมจันทร์ - ภิญโญ ปานนุ้ย รับบท ผู้พิการข้างถนน - บู๊ วิบูลย์นันท์ รับบท สาคร - เบญจมินทร์ รับบท นักร้อง - อ๊อด จินดานุช รับบท หำแหล่ (ลูกทองพูน) - นพดล มงคลพันธุ์รางวัลรางวัล. - รางวัลพระราชทานพระสุรัสวดี ครั้งที่ 3 ประจำปี พ.ศ. 2520- บทภาพยนตร์ยอดเยี่ยม (ม.จ.ชาตรีเฉลิม ยุคล) - บทประพันธ์ยอดเยี่ยม (ม.จ.ชาตรีเฉลิม ยุคล) - บันทึกเสียงยอดเยี่ยม (นิวัฒน์ สำเนียงเสนาะ) - รางวัลตุ๊กตาเงิน รางวัลพิเศษดาราหน้าใหม่ดีเยี่ยม (จตุพล ภูอภิรมย์) ละครโทรทัศน์ ละครโทรทัศน์. ทองพูน โคกโพ ราษฎรเต็มขั้น เป็นละครโทรทัศน์แนวสะท้อนปัญหาสังคมของท่านมุ้ย บทประพันธ์ของ หม่อมเจ้าชาตรีเฉลิม ยุคล บทโทรทัศน์โดย สุมัชณิมา กำกับการแสดงโดย นภดล มงคลพันธ์ ผลิตโดย บริษัท ชาโดว์ เอ็นเตอร์เทนเมนท์ จำกัด ออกอากาศทุกวันเสาร์–อาทิตย์ เวลา 18.40 - 18.45 น. ทาง สถานีวิทยุโทรทัศน์ไทยทีวีสีช่อง 3 นำแสดงโดย อำพล ลำพูน, ศิรประภา สุขดำรงค์ และนักแสดงชั้นนำอีกมากมาย เริ่มตอนแรกวันที่ พ.ศ. 2544–พ.ศ. 2544รายชื่อนักแสดงและการสร้างเพลงประกอบละครเพลงประกอบละคร. - เพลง พิสูจน์ทำไง (เพลงเปิด) - ขับร้องโดย ธรรพ์ณธร ปาลกะวงศ์ ณ อยุธยา - เพลง เส้นขนาน (เพลงปิด) - ขับร้องโดย ธรรพ์ณธร ปาลกะวงศ์ ณ อยุธยา</doc>
