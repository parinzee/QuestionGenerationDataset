<doc id="723510" url="https://th.wikipedia.org/wiki?curid=723510" title="สถานีท่าอากาศยานชางงี">สถานีท่าอากาศยานชางงี สถานีท่าอากาศยานชางงี (CG2) () เปิดใช้งานเมื่อวันที่ 27 กุมภาพันธ์ ค.ศ. 2002 โดยรัฐมนตรีว่าการกระทรวงคมนาคม เป็นหนึ่งในสถานีปลายทางของรถไฟฟ้าสิงคโปร์ สายตะวันออก-ตะวันตก ตั้งอยู่ระหว่างอาคารผู้โดยสาร 2 และ 3 ของท่าอากาศยานสิงคโปร์ชางงี เป็นเพียงไม่กี่สถานีที่บริเวณตรวจบัตรโดยสารกับชานชาลาอยู่บนชั้นเดียวกัน สถานีรถไฟฟ้าแห่งนี้ เป็นสถานีที่ตั้งอยู่ทางตะวันออกสุดของระบบ และมีชานชาลาเกาะกลางที่กว้างที่สุดอีกด้วย ได้รับการประเมินให้เป็นสถานีรถไฟใต้ดินที่สวยที่สุดในโลก โดยอยู่อันดับที่สิบประวัติ ประวัติ. ท่าอากาศยานสิงคโปร์ชางงี เปิดใช้งานครั้งแรกเมื่อ ค.ศ. 1981 โดยที่ยังไม่มีระบบรถไฟฟ้าเชื่อมท่าอากาศยาน การเดินทางเข้าตัวเมืองในขณะนั้นสามารถทำได้โดยการโดยสารรถโดยสารประจำทาง หรือรถแท็กซี่ ใช้เวลา 20 นาที ผ่านทางพิเศษชายฝั่งตะวันออก สถานีรถไฟฟ้าที่ใกล้ที่สุดคือ สถานีเบดก, สถานีแทมไปน์ และสถานีปาเซอร์ริส ซึ่งยังจำเป็นต้องต่อรถโดยสารประจำทางจากสถานีเหล่านี้มายังสนามบิน จนกระทั่งมีแผนก่อสร้างส่วนต่อขยายย่อยของสายตะวันออก-ตะวันตก แยกจากสายหลักที่ สถานีตานะห์เมอระห์ โดยมีแนวเส้นทางไปตามถนนสนามบิน สถานีรถไฟฟ้าในส่วนต่อขยายนี้ มีสองสถานี ได้แก่ สถานีเอ็กซ์โป (สถานียกระดับอยู่ใกล้กับ สิงคโปร์เอ็กซ์โป เดิมชื่อสถานีโซมาปะห์) และสถานีท่าอากาศยานชางงี ภายหลังจากที่เปิดใช้งานส่วนต่อขยายแล้ว จำนวนผู้โดยสารที่มาใช้บริการมีจำนวนมากขึ้นเรื่อย ๆ เสียจนกระทั่งรถโดยสารประจำทางสาย 34 ต้องยกเลิกการเดินรถเมื่อเดือนกันยายน ค.ศ. 2002 รหัสสถานีเดิมคือ EW29 แต่เปลี่ยนมาเป็น CG2 เมื่อ 1 พฤศจิกายน ค.ศ. 2003 สำหรับรหัส EW29 นั้น ได้ถูกนำไปใช้กับสถานีจูกุนแผนผังสถานีเวลาให้บริการ</doc>
