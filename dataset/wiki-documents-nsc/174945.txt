<doc id="174945" url="https://th.wikipedia.org/wiki?curid=174945" title="โจโซะคะเบะ โมะโตะจิกะ">โจโซะคะเบะ โมะโตะจิกะ โจโซะคะเบะ โมะโตะจิกะ () เป็นไดเมียว ญี่ปุ่นในยุคเซงโงกุที่ได้ครองทั้งเกาะชิโกกุประวัติ ประวัติ. โมะโตะจิกะ เกิดในปราสาทโอโกะ ในเขตนางาโอกะ ของแคว้นโทสะ เขาเป็นลูกคนโตและผู้สืบทอดของโจโซะคะเบะ คุนิจิกะ โมะโตะจิกะเป็นคนเงียบและเรียบร้อย (เมื่อก่อนนั้น ว่ากันว่ามีฉายาว่า ฮิเมะวาโกะ ซึ่งแปลว่า เจ้าหญิงตัวน้อย) แต่ต่อมาเขาก็ได้ฝึกวิชาการรบจนเป็นนักรบที่เก่งกล้า ใน พ.ศ. 2103 โมะโตะจิกะได้เข้าสู่สนามรบเป็นครั้งแรก สู้กับตระกูลโมะโตะยะมะ ตระกูลโจโซะคะเบะนั้นเป็นตระกูลย่อยที่แยกมาจากตระกูลอิจิโจ จึงทำให้ตระกูลโจโซะคะเบะขึ้นตรงต่อตระกูลอิจิโจ แต่เมื่อโมะโตะจิกะเติบใหญ่ บิดาของโมะโตะจิกะก็เริ่มแยกตัวออกจากตระกูลอิจิโจ และสืบทอดเจตนาให้ลูกชายของตน เมื่อหลังจากชัยชนะในศึกอะซะกุระ กับตระกูลโมะโตะยะมะ และพันธมิตรแล้ว โมะโตะจิกะก็ตั้งตัวอยู่ที่ทุ่งราบโคจิ และรวบรวมทหารมาได้ 7,000 นายบุกโจมตีตระกูลอะคิคู่ปรับที่อยู่ด้านตะวันออกของแคว้นโทสะ ตระกูลอาคิเข้าร่วมกับตระกูลอิจิโจที่กำลังย่ำแย่อยู่ โดยมี อิจิโจ คะเงะซะดะ เป็นหัวหน้าตระกูล โมะโตะจิกะได้ชัยชนะอย่างง่ายดาย คะเงะซะดะรีบถอยทัพไปแคว้นบังโงะ ต่อมาตระกูลโอะโทะโมะได้สนับสนุนคาเงซาดะ โดยส่งกองกำลังมาให้ แล้วคาเงซาดะก็บุกโมะโตะจิกะอีกครั้ง แต่ก็ย่อยยับกลับไป หลังจากศึก โมะโตะจิกะได้ครอบครองแคว้นโทสะทั้งหมด และวางแผนที่จะครองทั้งเกาะชิโกกุมาครอบครองรวบรวมเกาะชิโกกุ รวบรวมเกาะชิโกกุ. หลังจากครองโทสะ โมะโตะจิกะก็ได้รวบกำลังอีกครั้งเพื่อไปบุกแคว้นอิโยะที่อยู่ด้านเหนือ เจ้าแห่งแคว้นนั้นคือ โคโนะ มิจินาโอะ ที่ได้รับการสนับสนุนจากตระกูลโมะริ แต่ทว่าช่วงที่โตะจิกะเคลื่อนทัพบุกใน พ.ศ. 2122 ตระกูลโมะริไม่สามารถมาช่วยเขาได้เพราะกำลังรบกับ โอดะ โนะบุนะงะ จึงทำให้มิจินาโอะต้องเผชิญกับโมะโตะจิกะเพียงลำพัง ทัพของโมะโตะจิกะ นำทัพโดย ฮิสะทะเกะ จิกะโนบุ บุกโจมตีป้อมที่แกร่งที่สุดทางใต้ของแคว้นอิโยะ ปราสาทโอะคะยะมะ ระหว่างล้อมปราสาทนั้น จิกะโนบุถูกยิงเสียชีวิต ทำให้ทัพของโมะโตะจิกะแตกพ่ายไป ปีต่อมา โมะโตะจิกะนำทัพมาเองจำนวน 30,000 นายเข้าบุกอีกครั้ง ทัพของมิจินาโอะแตกพ่ายไปแคว้นบังโงะ ทำให้โมะโตะจิกะได้ครองแคว้นอิโยะได้สำเร็จ ใน พ.ศ. 2125 โมะโตะจิกะบุกแคว้นอาวะและปราบตระกูลโซโงะ และปีต่อมา โมะโตะจิกะก็เข้าบุกส่วนที่เหลือของอาวะ และบุกขึ้นเลยไปแคว้นซานุกิ และได้ครองเกาะชิโกกุทั้งหมดเป็นอันสำเร็จโทะโยะโตะมิ ฮิเดะโยะชิ โทะโยะโตะมิ ฮิเดะโยะชิ. หลังจากโมะโตะจิกะได้ครองเกาะชิโกกุมาได้ปีกว่าๆ และเมื่อถึงพ.ศ. 2127 หายนะก็เข้ามาสู่ดินแดนของเขา โทะโยะโตะมิ ฮิเดะโยะชิ ได้นำทัพมาร่วมแสนนายเข้าบุกเกาะชิโกกุ โดยมีทหารจากตระกูลโมะริ 30,000 นาย และอยู่ภายใต้ของขุนพล ฮาชิบะ ฮิเดะนะงะ อีก 60,000 นาย โมะโตะจิกะเห็นว่าไม่สามารถสู้กองกำลังที่เหนือกว่ามากได้จึงยอมจำนน และฮิเดะโยะชิก็เอาแคว้นอิโยะ อะวะ และซะนุกิไป แต่ยังให้โมะโตะจิกะครอบครองแคว้นโทสะไว้อย่างเดิม หลังจากนั้นอีก 3 ปี พ.ศ. 2130 โมะโตะจิกะก็ถูกฮิเดโบชิเรียกตัวไปทำศึกเพื่อยึดครองเกาะคิวชู รบกับตระกูลชิมะสึในศึกเฮะซึงิงะวะ กองทัพของฮิเดะโยะชิและพันธมิตรถูกทำลาย ลูกชายคนโปรดของโมะโตะจิกะ โจโซะคะเบะ โนะบุจิกะ ได้ตายในสนามรบ ฮิเดะโยะชิหวังจะปลอบโมะโตะจิกะโดยยกเขตโอะซุมิให้เป็นการทดแทน แต่โมะโตะจิกะปฏิเสธอย่างสุภาพไป ใน พ.ศ. 2133 ที่ศึกปราสาทโอะดะวะระ โมะโตะจิกะได้เป็นคนนำทัพเรือมาสนับสนุนให้ฮิเดะโยะชิ และอีก 2 ปีต่อมา ก็นำทหารจำนวน 3,000 นายเข้าบุกเกาหลีใต้หลังจากเกาหลีใต้ หลังจากเกาหลีใต้. โมะโตะจิกะได้นำทัพกลับมา แล้วเขาก็ถอนตัวออกจากกองทัพเกี่ยวกับการรบไปใช้ชีวิตแบบพระอย่างเรียบง่าย เมื่อ พ.ศ. 2142 โมะโตะจิกะก็สิ้นลมอย่างเงียบๆ ในคฤหาสน์ที่ ฟุชิมิความนิยมในปัจจุบันความนิยมในปัจจุบัน. - โมะโตะจิกะนั้นได้ปรากฏอยู่ในเกม Samurai Warrior: Legend Xtreme, Samurai Warrior 2 Empire และ Orochi Warrior 2: Rebirth of the Demon Lord - โมะโตะจิกะได้ปรากฏอยู่ในเกม Sengoku Basara 2 เช่นกัน โมะโตะจิกะได้ปรากฏในรูปแบบของโจรสลัดที่ดวงตาข้างซ้ายบอด และเป็นคู่ปรับกับโมะริ โมะโตะนาริ</doc>
