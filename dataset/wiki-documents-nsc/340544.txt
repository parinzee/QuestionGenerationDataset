<doc id="340544" url="https://th.wikipedia.org/wiki?curid=340544" title="แก๊งออฟโฟร์ (ประเทศไทย)">แก๊งออฟโฟร์ (ประเทศไทย) แก๊งออฟโฟร์ เป็นที่สมาชิกพรรคพลังประชาชนใช้สื่อถึงบุคคลสี่คนในพรรค ซึ่งอ้างว่าพยายามจะยึดอำนาจภายในพรรค หลังจากพันตำรวจโททักษิณ ชินวัตรออกนอกประเทศ ได้แก่1. สมัคร สุนทรเวช หัวหน้าพรรค 2. ธีรพล นพรัมภา เลขาธิการนายสมัคร 3. เนวิน ชิดชอบ หัวหน้ากลุ่มเพื่อนเนวิน และ 4. สุรพงษ์ สืบวงศ์ลี เลขาธิการพรรค ต่อมาเมื่อพรรคประชาธิปัตย์ได้จัดตั้งรัฐบาลผสม เฉลิมชัย ศรีอ่อน รองหัวหน้าพรรคประชาธิปัตย์ และสมาชิกสภาผู้แทนราษฎรประจวบคีรีขันธ์ ผู้ผิดหวังในตำแหน่ง จึงเปิดเผยว่า ภายในพรรคประชาธิปัตย์ก็มี "แก๊งออฟโฟร์" เช่นเดียวกัน โดยอ้างว่ามีอำนาจกำหนดทิศทางของพรรค ได้แก่1. สาทิตย์ วงศ์หนองเตย กรรมการบริหารพรรค 2. ศิริวรรณ ปราศจากศัตรู รองเลขาธิการพรรค 3. อัญชลี วานิช เทพบุตร เหรัญญิกพรรค และ 4. วิทยา แก้วภราดัย รองหัวหน้าพรรคดูแลภาคใต้ สุเทพ เทือกสุบรรณ เลขาธิการพรรค, อภิสิทธิ์ เวชชาชีวะ หัวหน้าพรรค และจุติ ไกรฤกษ์ สมาชิกสภาผู้แทนราษฎรพิษณุโลก ที่พลาดตำแหน่งเช่นเดียวกัน ปฏิเสธเรื่องดังกล่าว</doc>
