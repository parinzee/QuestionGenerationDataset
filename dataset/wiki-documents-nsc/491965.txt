<doc id="491965" url="https://th.wikipedia.org/wiki?curid=491965" title="พัทยา เปี่ยมคุ้ม">พัทยา เปี่ยมคุ้ม พัทยา เปี่ยมคุ้ม หรือ โค้ชเอ๋ เป็นอดีตนักกีฬาสโมสรฟุตบอลการท่าเรือไทย และเป็นอดีตผู้ฝึกสอนฟุตซอลทีมชาติไทย โดยปัจจุบันเขาทำหน้าที่เป็นหัวหน้าผู้ฝึกสอนสโมสรฟุตซอลลำปางยูไนเต็ด ด้วยค่าตัวที่ประมาณ 5 หมื่นบาทต่อเดือน ทั้งนี้ เขายังได้รับการยกย่องในฐานะผู้ฝึกสอนให้แก่ฟุตซอลทีมชาติเวียดนาม ที่สามารถเข้าสู่รอบชิงชนะเลิศในระดับนานาชาติได้เป็นครั้งแรกในประวัติศาสตร์ พ.ศ. 2556 พัทยา เปี่ยมคุ้ม ได้ทำหน้าที่เป็นหัวหน้าผู้ฝึกสอนฟุตซอลหญิงทีมชาติไทย โดยในการแข่งขันฟุตซอลในซีเกมส์ 2013 ที่จัดขึ้น ณ ประเทศพม่า ซึ่งทีมของเขาได้รับรางวัลเหรียญทองประวัติ ประวัติ. พัทยา เปี่ยมคุ้ม เคยเล่นให้แก่ฟุตซอลทีมชาติไทยในการแข่งขันฟุตซอลชิงแชมป์โลก 2000 และ 2004 ภายหลังจากการเล่นในระดับอาชีพแล้ว เขาเป็นผู้ฝึกสอนให้แก่ฟุตซอลทีมชาติไทยและเวียดนาม โดยเป็นผู้ฝึกสอนทีมชาติไทยจนได้ตำแหน่งรองแชมป์เอเชียนอินดอร์เกมส์ 2007 และทีมชาติเวียดนามที่สามารถเข้าสู่รอบชิงชนะเลิศในการแข่งขันระดับนานาชาติได้เป็นครั้งแรก พัทยายังได้ทำหน้าที่เป็นผู้ฝึกสอนให้แก่ฟุตซอลทีมชาติไทยในการแข่งขันฟุตซอลในซีเกมส์ 2011 ที่ซึ่งทีมชาติไทยได้รับรางวัลเหรียญทองจากการแข่งขันดังกล่าว และในเดือนกุมภาพันธ์ พ.ศ. 2555 พัทยาได้ทำหน้าที่เป็นผู้ฝึกสอนสโมสรฟุตซอลลำปางยูไนเต็ด ในการแข่งขันยูเอสเอ็มไทยแลนด์ฟุตซอลลีก 2011/12 ด้วยเช่นกัน เดือนพฤษภาคม พ.ศ. 2555 พัทยาได้ร้องเรียนเรื่องไม่ได้รับความเป็นธรรมจากการถูกตัดสิทธิ์เข้ารับการอบรมผู้ฝึกสอนของรายการ เอเอฟซีฟุตซอลเลเวล 2 อย่างไรก็ตาม ทางฝ่ายประธานพัฒนาฟุตซอลแห่งชาติ ได้ชี้แจงว่าเอกสารไม่ครบดังที่กำหนดไว้ และได้พยายามติดต่อกับทางพัทยาแล้ว ในเดือนมิถุนายนของปีเดียวกันนี้ พัทยาได้ทำหน้าที่เป็นผู้คุมทีมสาระแนยูไนเต็ด ที่นำทีมโดยเกียรติศักดิ์ อุดมนาค ในการแข่งขันซูเปอร์สตาร์ลีก 2012 และเขายังได้ทำหน้าที่เป็นผู้คุมทีมโรงเรียนปทุมคงคา ในการแข่งขันฟุตซอลเจเพรส เพื่อสร้างเยาวชนจากโรงเรียนแห่งนี้ขึ้นมาร่วมกับทีมชุดใหญ่เกียรติประวัติเกียรติประวัติ. - หัวหน้าผู้ฝึกสอนฟุตซอลชายทีมชาติไทย - เหรียญทอง ฟุตซอลในซีเกมส์ 2007 ที่ประเทศไทย- ผู้ช่วยผู้ฝึกสอนฟุตซอลชายทีมชาติไทย - เหรียญทอง ฟุตซอลในซีเกมส์ 2011 ที่ประเทศอินโดนีเซีย- หัวหน้าผู้ฝึกสอนฟุตซอลหญิงทีมชาติไทย - เหรียญทอง ฟุตซอลในซีเกมส์ 2013 ที่ประเทศพม่า</doc>
