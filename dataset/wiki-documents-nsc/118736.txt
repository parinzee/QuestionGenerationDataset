<doc id="118736" url="https://th.wikipedia.org/wiki?curid=118736" title="ลากาเดเมีย">ลากาเดเมีย ลากาเดเมีย () เป็นรายการเรียลลิตี้โชว์ที่สามารถปลุกกระแสความสนใจต่อรายการประเภทนี้ได้ในประเทศเม็กซิโก ออกอากาศทางช่อง TV Azteca โดยรายการนี้มีจุดประสงค์เพื่อค้นหานักล่าฝันที่ได้รับความนิยมสูงสุด เพื่อรับรางวัลมากมายพร้อมกับโอกาสที่จะได้ก้าวเข้าสู่วงการบันเทิง รายการลากาเดเมียมีรูปแบบคล้ายกับรายการ Star Academy ที่เป็นที่แพร่หลายไปทั่วโลกกว่า 40 ประเทศแต่ไม่ได้จัดทำเป็นเรียลลิตี้ 24 ชั่วโมง ซึ่งทางรายการก็ได้ใช้รูปแบบนี้และได้หักมุมโดยการทำเป็นเรียลลิตี้โชว์ 24 ชั่วโมงขึ้นมาซึ่งทำให้รายการมีความแปลกใหม่จาก Star Academy เป็นอย่างมาก จนทำให้รายการนี้โด่งดังไปทั่ว และที่สำคัญแม้กระทั่งสหรัฐอเมริกาเองซึ่งก็มีรายการ Star Academy อยู่แล้วก็ยังได้ซื้อลิขสิทธิ์ลากาเดเมียไปทำอีกด้วย รูปแบบรายการจะเป็นการคัดเลือกนักล่าฝันจากทั่วประเทศ (จำนวนนักล่าฝันและจำนวนสัปดาห์ในการแข่งขันแต่ละฤดูกาลจะเปลี่ยนไปเรื่อย ๆ) ซึ่งจะเข้ามาเพื่อให้ครูในบ้านในแต่ละสาขา ไม่ว่าจะเป็น Voice Trainer, Acting Trainer หรือ Dance Trainer ได้ขัดเกลาเพื่อให้นักล่าฝันแต่ละคนฝึกซ้อมพร้อมกับรับโจทย์ในแต่ละสัปดาห์เพื่อขึ้นทำการแสดงคอนเสิร์ตในวันอาทิตย์เป็นเวลากว่า 3 ชั่วโมงและอยู่ในบ้านท่ามกลางบ้านที่มีการติดตั้งกล้องวงจรปิดเพื่อถ่ายทอดให้เห็นทุกสิ่งตลอด 24 ชั่วโมง โดยออกอากาศถึง 2 ช่องตลอด 24 ชั่วโมงด้วยมุมกล้องที่ต่างกันออกไป ซึ่งจะใช้วิธีการตัดสินผ่านการโหวตจากผู้ชมทั่วประเทศซึ่งค่าโหวตนั้นจะสูงถึง 25 เปโซเม็กซิโกหรือ 2.5 ดอลลาร์สหรัฐ (ประมาณ 100 บาท) แต่ก็ดูเหมือนชาวเม็กซิโกจะไม่ค่อยใส่ใจนักกับค่าโหวตที่สูงเช่นนี้ จึงทำให้รายการนั้นถูกจัดขึ้นมาทุก ๆ ปีตั้งแต่ปี พ.ศ. 2545 แล้ว ผู้ชนะในแต่ละฤดูกาลจะได้เงินรางวัล 3,000,000 เปโซเม็กซิโกหรือ 300,000 ดอลลาร์สหรัฐ (ประมาณ 12,000,000 บาท) ส่วนผู้ที่ได้คะแนนโหวตน้อยที่สุดในแต่ละสัปดาห์เมื่อจบคอนเสิร์ตในวันอาทิตย์จะต้องเป็นผู้ที่เดินออกจากบ้านไป อีกทั้งรายการนี้ยังได้ถูกซื้อลิขสิทธิ์และได้รับความนิยมอย่างมากในหลายประเทศโดยใช้ชื่อต่างกันออกไป เช่น Akademi Fantasia ประเทศมาเลเซีย, Akademi Fantasi Indosiar ประเทศอินโดนีเซีย, True Academy Fantasia ประเทศไทย La Academia USA สหรัฐอเมริกา ซึ่งรายการได้ออกอากาศเป็นเวลา 10 ปีและได้ปิดตัวลงไปเป็นที่เรียบร้อยก่อนที่จะต่อยอดด้วย La Academia Kids สำหรับเด็ก- ปี พ.ศ. 2545 (ฤดูกาลที่ 1) ผู้เข้าแข่งขัน 14 คน จำนวนสัปดาห์ในการแข่งขัน 22 สัปดาห์ ผู้ชนะเลิศประจำฤดูกาลที่ 1 คือ Myriam Montemayor Cruz - ปี พ.ศ. 2546 (ฤดูกาลที่ 2) ผู้เข้าแข่งขัน 18 คน จำนวนสัปดาห์ในการแข่งขัน 17 สัปดาห์ ผู้ชนะเลิศประจำฤดูกาลที่ 2 คือ Erika Alcocer Luna - ปี พ.ศ. 2547 (ฤดูกาลที่ 3) ผู้เข้าแข่งขัน 18 คน จำนวนสัปดาห์ในการแข่งขัน 17 สัปดาห์ ผู้ชนะเลิศประจำฤดูกาลที่ 3 คือ Carlos Augusto Rivera Guerra - ปี พ.ศ. 2548 (ฤดูกาลที่ 4) ผู้เข้าแข่งขัน 18 คน จำนวนสัปดาห์ในการแข่งขัน 19 สัปดาห์ ผู้ชนะเลิศประจำฤดูกาลที่ 4 คือ Erasmo Catarino González Delgado - ปี พ.ศ. 2549 (ฤดูกาลที่ 5) ผู้เข้าแข่งขัน 21 คน จำนวนสัปดาห์ในการแข่งขัน 24 สัปดาห์ ผู้ชนะเลิศประจำฤดูกาลที่ 5 คือ Samuel Castelán Marini - ปี พ.ศ. 2551 (ฤดูกาลที่ 6) ผู้เข้าแข่งขัน 20 คน จำนวนสัปดาห์ในการแข่งขัน 16 สัปดาห์ ผู้ชนะเลิศประจำฤดูกาลที่ 6 คือ Maria Fernanda - ปี พ.ศ. 2552 (ฤดูกาลที่ 7) ผู้เข้าแข่งขัน 36 คน จำนวนสัปดาห์ในการแข่งขัน 12 สัปดาห์ ผู้ชนะเลิศประจำฤดูกาลที่ 7 คือ Giovana และเงินรางวัลถูกลดเหลือแค่ 1,000,000 เปโซเม็กซิโก - ปี พ.ศ. 2553 (ฤดูกาลที่ 8) ผู้เข้าแข่งขัน 49 คน จำนวนสัปดาห์ในการแข่งขัน 15 สัปดาห์ ผู้ชนะเลิศประจำฤดูกาลที่ 8 คือ Esmeralda Paolo - ปี พ.ศ. 2554 (ฤดูกาลที่ 9) ผู้เข้าแข่งขัน 41 คน จำนวนสัปดาห์ในการแข่งขัน 15 สัปดาห์ ผู้ชนะเลิศประจำฤดูกาลที่ 9 คือ Erick Sandoval - ปี พ.ศ. 2555 (ฤดูกาลที่ 10) ผู้เข้าแข่งขัน 26 คน จำนวนสัปดาห์ในการแข่งขัน 17 สัปดาห์ ผู้ชนะเลิศประจำฤดูกาลที่ 10 คือ Alexis Montoya</doc>
