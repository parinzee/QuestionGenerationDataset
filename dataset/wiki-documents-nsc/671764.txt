<doc id="671764" url="https://th.wikipedia.org/wiki?curid=671764" title="ปาล์มเจ้าเมืองตรัง">ปาล์มเจ้าเมืองตรัง ปาล์มเจ้าเมืองตรัง () ไม้ยืนต้นชนิดหนึ่ง จำพวกปาล์ม จัดอยู่ในสกุลกะพ้อ มีลักษณะคล้ายกับปาล์มจีบ (L. grandis) ซึ่งอยู่ในสกุลเดียวกัน มีความแตกต่างกันที่ก้านหลังใบเส้นที่ตรงมาจากก้าน และหนาม โดยหนามของปาล์มเจ้าเมืองตรังมีลักษณะใหญ่และห่าง ช่อดอกมีสีขาวและแทงขึ้นมาจากก้าน โดยแทงตรงยาวขึ้นไปและค่อย ๆ ย้อยลงมา มีลักษณะเด่น คือ ใบที่กลมใหญ่คล้ายกับรูปพัด ความกว้าง 1-1.5 เมตร ขอบใบเป็นหยักเล็ก ๆ ไม่แหลมเหมือนกับปาล์มชนิดอื่น ปาล์มเจ้าเมืองตรัง จัดเป็นปาล์มที่มีความสวยงามชนิดหนึ่ง จึงนิยมปลูกกันเป็นไม้ประดับ เป็นปาล์มที่ขึ้นในป่าดิบชื้นในภาคใต้ของไทยและพม่า จัดเป็นปาล์มที่หายากชนิดหนึ่ง เหตุที่ได้ชื่อว่า "เจ้าเมืองตรัง" เนื่องจากถูกค้นพบโดย พระยารัษฎานุประดิษฐ์ (คอซิมบี้ ณ ระนอง) ขณะดำรงตำแหน่งเจ้าเมืองตรัง ขณะที่บุกเบิกตัดถนนในป่าเขตแดนจังหวัดตรัง เห็นว่ามีความสวยงาม จึงนำมาปลูกไว้ในกระถางเลี้ยง ปัจจุบัน ปาล์มเจ้าเมิืองตรังสามารถหาดูได้รอบ ๆ สวนสาธารณะพระยารัษฎานุประดิษฐ์ ในเขตเทศบาลเมืองตรัง อำเภอเมือง จังหวัดตรัง</doc>
