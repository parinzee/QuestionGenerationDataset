<doc id="210239" url="https://th.wikipedia.org/wiki?curid=210239" title="คริส ซากิต">คริส ซากิต คริส ซากิต (Cris Saguid) นักมวยสากลชาวฟิลิปปินส์ เกิดเมื่อ 8 พฤษภาคม พ.ศ. 2507 ที่มินโดโร ฟิลิปปินส์ สถิติการชก 59 ครั้ง ชนะ 45 (น็อค 23) เสมอ 4 แพ้ 10ประวัติ ประวัติ. ซากิตขึ้นชกมวยสากลครั้งแรกเมื่อ 9 เมษายน พ.ศ. 2530 ชนะน็อค จอห์นนี่ วิลเลียม ยก 1 จากนั้นขึ้นชกชนะเป็นส่วนใหญ่ เคยเดินทางมาชกในไทยเมื่อ พ.ศ. 2532 ชนะคะแนน ดาวใหม่ ศิษย์โคดม และแพ้คะแนน บางแสน ยอดมวยดัง จากนั้น ได้ครองแชมป์ฟิลิปปินส์รุ่นเฟเธอร์เวทเมื่อ 3 กุมภาพันธ์ พ.ศ. 2533 ชนะน็อค ตรีกัน ปานาส ยก 3 ป้องกันตำแหน่งได้ 2 ครั้ง ก็ได้ไปชิงแชมป์ OPBF รุ่นเฟเธอร์เวทที่เกาหลีใต้ เมื่อ 10 พฤศจิกายน พ.ศ. 2533 แพ้คะแนน ปาร์ค ยุงคยุน ไม่ได้แชมป์ ต่อมา ซากิตได้ชิงแชมป์ OPBF รุ่นเฟเธอร์เวทที่ว่างเมื่อ 11 มิถุนายน พ.ศ. 2534 ชนะน็อค ร็อบบี ราแฮมเมตัน ยก 6 ที่ อินโดนีเซีย ป้องกันตำแหน่งได้ 2 ครั้ง ก่อนจะเสียแชมป์ไปเมื่อ 19 กรกฎาคม พ.ศ. 2535 แพ้คะแนน เซอิจิ อาซากาวา ที่ ญี่ปุ่น ซากิตขึ้นชกชนะต่อเนื่องอีก 5 ครั้ง ก็ได้ชิงแชมป์ OPBF รุ่นเฟเธอร์เวทที่ว่างเมื่อ 11 กันยายน พ.ศ. 2536 ชนะคะแนน ออกกี บักริน ที่ ฟิลิปปินส์ จากนั้น ซากิตป้องกันแชมป์ได้ 1 ครั้ง ก็เสียแชมป์ให้ทสึโยชิ ฮาราดาไป โดยเป็นฝ่ายแพ้คะแนนเมื่อ 26 เมษายน พ.ศ. 2537 ซากิตกลับมาครองแชมป์ OPBF ได้เป็นสมัยที่ 3 เมื่อขึ้นชิงแชมป์ที่ว่างเมื่อ 30 กันยายน พ.ศ. 2537 ชนะคะแนน สิงห์หนุ่ม ชูวัฒนะ ป้องกันตำแหน่งได้ 2 ครั้ง ก็เสียแชมป์ให้ ยูจิ วาตานาเบ้ ไป โดยเป็นฝ่ายแพ้น็อคในยกที่ 4 เมื่อ 11 กันยายน พ.ศ. 2538 หลังจากซากิตเสียแชมป์ไปแล้ว เขาขึ้นชกอีกเพียง 3 ครั้ง หลังจากที่ชกแพ้น็อค มาซาอากิ โมโรโอกะ ยก 4 เมื่อ 2 กันยายน พ.ศ.2539 แล้วเขาก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นเฟเธอร์เวท (2533) - แชมป์ OPBF รุ่นเฟเธอร์เวท- ชิง 11 มิถุนายน 2534 ชนะน็อค ร็อบบี้ ราแฮมเมตัน ยก 6 ที่ อินโดนีเซีย - ป้องกันแชมป์ครั้งที่ 1, 19 ตุลาคม 2534 ชนะน็อคมนต์ชัย ส.จาตุรงค์ ยก 4 ที่ ฟิลิปปินส์ - แชมป์ OPBF รุ่นเฟเธอร์เวท- ชิง 11 กันยายน 2536 ชนะคะแนน ออกกี้ บากริน ที่ ฟิลิปปินส์ - ป้องกันแชมป์ครั้งที่ 1, 12 กุมภาพันธ์ 2537 ชนะคะแนน คิม ชุนฮยุน ที่ ฟิลิปปินส์ - เสียแชมป์ 26 เมษายน 2537 แพ้คะแนน ทสึโยชิ ฮาราด้า ที่ ญี่ปุ่น - แชมป์ OPBF รุ่นเฟเธอร์เวท- ชิง 30 กันยายน 2537 ชนะคะแนน สิงห์หนุ่ม ชูวัฒนะ ที่ ฟิลิปปินส์ - ป้องกันแชมป์ครั้งที่ 1, 24 มกราคม 2538 ชนะคะแนน ทากาโอะ อิเกดะ ที่ ญี่ปุ่น - ป้องกันแชมป์ครั้งที่ 2, 8 กรกฎาคม 2538 ชนะคะแนน ลี โดยุล ที่ ฟิลิปปินส์ - เสียแชมป์ 11 กันยายน 2538 แพ้น็อค ยูจิ วาตานาเบ้ ยก 4 ที่ ญี่ปุ่น - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นเฟเธอร์เวทเมื่อ 10 พฤศจิกายน 2533 แพ้คะแนน ปาร์ก ยองคยุน ที่ เกาหลีใต้ - ชิงแชมป์ OPBF รุ่นเฟเธอร์เวทเมื่อ 18 มกราคม 2535 เสมอกับ ปาร์ค ยองวูน ที่ ฟิลิปปินส์ - ชิงแชมป์ OPBF รุ่นเฟเธอร์เวทเมื่อ 19 กรกฎาคม 2535 แพ้คะแนน เซอิจิ อะซากาวา ที่ ญี่ปุ่น</doc>
