<doc id="122688" url="https://th.wikipedia.org/wiki?curid=122688" title="คอนเสิร์ตไลฟ์เอด">คอนเสิร์ตไลฟ์เอด คอนเสิร์ตไลฟ์เอด () เป็นคอนเสิร์ตที่จัดขึ้นเมื่อวันที่ 13 กรกฎาคม พ.ศ. 2528 โดยบ็อบ เกลดอฟ เพื่อระดมเงินบริจาคเพื่อช่วยเหลือผู้ยากไร้เนื่องจากความแห้งแล้งในประเทศเอธิโอเปีย คอนเสิร์ตนี้จัดขึ้นพร้อมกันในหลายประเทศทั่วโลก โดยการแสดงหลักอยู่ที่สนามกีฬาเวมบลีย์ ลอนดอน ประเทศอังกฤษ (มีผู้ชมในสนามประมาณ 72,000 คน) และสนามกีฬาเจเอฟเค ฟิลาเดลเฟีย สหรัฐอเมริกา (มีผู้ชมในสนามประมาณ 90,000 คน) นอกจากนี้ยังมีการแสดงที่ซิดนีย์ และมอสโก การแสดงนี้มีการถ่ายทอดสดผ่านดาวเทียม และถ่ายทอดโทรทัศน์ไปมากกว่า 100 ประเทศ มีจำนวนผู้ชมประมาณ 1,500 ล้านคน เดิมผู้จัดตั้งเป้าจะระดมทุนให้ได้ 1 ล้านปอนด์สเตอร์ลิง และสามารถระดมเงินบริจาคได้ประมาณ 150 ล้านปอนด์ (ประมาณ 283.6 ล้านดอลลาร์สหรัฐ)</doc>
