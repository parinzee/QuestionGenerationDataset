<doc id="87736" url="https://th.wikipedia.org/wiki?curid=87736" title="สถานีรัชดาภิเษก">สถานีรัชดาภิเษก สถานีรัชดาภิเษก (, รหัส RAT) เป็นสถานีรถไฟฟ้าใต้ดิน ในเส้นทางรถไฟฟ้ามหานคร สายเฉลิมรัชมงคล ที่ถนนรัชดาภิเษก-ห้วยขวาง กรุงเทพมหานคร ตั้งอยู่ในย่านอาคารสำนักงานและที่พักอาศัยบริเวณซอยโชคชัยร่วมมิตรที่ตั้ง ที่ตั้ง. ถนนรัชดาภิเษก บริเวณทิศเหนือของปากซอยโชคชัยร่วมมิตร (ซอยรัชดาภิเษก 19) และสะพานข้ามคลองบางซื่อ ในพื้นที่แขวงรัชดาภิเษก เขตดินแดง และแขวงสามเสนนอก เขตห้วยขวาง กรุงเทพมหานคร บริเวณโดยรอบสถานีรัชดาภิเษก เป็นย่านที่พักอาศัยหนาแน่นใจกลางเมือง โดยเฉพาะบริเวณริมคลองบางซื่อ และซอยโชคชัยร่วมมิตร (ซอยรัชดาภิเษก 19 หรือซอยวิภาวดีรังสิต 16) ที่เป็นซอยเชื่อมต่อจากถนนรัชดาภิเษก ออกสู่ถนนวิภาวดีรังสิต บริเวณด้านหลังบริษัทการบินไทย สำนักงานใหญ่ มีชุมชนทั้งที่เป็นบ้านเดี่ยวและคอนโดมิเนียมอยู่จำนวนมาก เนื่องจากบริเวณโดยรอบสถานีแห่งนี้ไม่มีสถานที่สำคัญใกล้เคียงที่มีความโดดเด่นเพียงพอ นอกเหนือไปจากซอยโชคชัยร่วมมิตร ดังนั้นจึงตั้งชื่อสถานีตามถนนรัชดาภิเษกที่เป็นถนนสายหลัก โดยก่อนหน้าที่จะมีการก่อสร้างโครงการรถไฟฟ้ามหานคร สถานีแห่งนี้ได้ใช้ชื่อว่า "สถานีรัชดา" และได้เปลี่ยนมาใช้ชื่อ "สถานีรัชดาภิเษก" ในภายหลัง เพื่อให้ถูกต้องตามชื่อถนนอย่างเป็นทางการแผนผังสถานีรายละเอียดของสถานีสีสัญลักษณ์ของสถานี รายละเอียดของสถานี. สีสัญลักษณ์ของสถานี. ใช้สีชมพูตกแต่งกระเบื้องที่เสา ผนังและขอบด้านบนของแนวประตูกั้นชานชาลารูปแบบของสถานี รูปแบบของสถานี. เป็นสถานีใต้ดิน กว้าง 23 เมตร ยาว 226 เมตร ระดับชานชาลาอยู่ลึก 19 เมตรจากผิวดิน เป็นชานชาลาแบบเกาะกลาง (Station with Central Platform)ทางเข้า-ออกทางเข้า-ออก. - 1 โรงเรียนปัญจทรัพย์, โรงแรมเจ้าพระยาปาร์ค, ป้ายรถประจำทางไปสี่แยกรัชดาภิเษก-ลาดพร้าว - 2 ซอยโชคชัยร่วมมิตร, ลานจอดรถฟรีริมถนนรัชดาภิเษก, ป้ายรถประจำทางไปสี่แยกรัชดาภิเษก-ลาดพร้าว - 3 อาคารโอลิมเปียไทย ทาวเวอร์, ป้ายรถประจำทางไปสี่แยกรัชดาภิเษก-สุทธิสาร - 4 ซอยรัชดาภิเษก 24, ลานจอดรถของสถานี, อาคารพี.กะรัต, ป้ายรถประจำทางไปสี่แยกรัชดาภิเษก-สุทธิสารการจัดพื้นที่ในตัวสถานี การจัดพื้นที่ในตัวสถานี. แบ่งเป็น 4 ชั้น ประกอบด้วย- 1 ชั้นศูนย์การค้า เมโทรมอลล์ - 2 ชั้นออกบัตรโดยสาร - 3 ชั้นชานชาลาสิ่งอำนวยความสะดวกสิ่งอำนวยความสะดวก. - ลานจอดรถ 30 คัน บริเวณทางเข้า-ออกหมายเลข 4 - ลิฟท์สำหรับผู้พิการ ทางเข้า-ออกหมายเลข 4 (อาคารพี.กะรัต)ศูนย์การค้าภายในสถานี ศูนย์การค้าภายในสถานี. ภายในสถานีรัชดาภิเษก ได้จัดให้มีส่วนร้านค้าหรือ เมโทรมอลล์ ที่ชั้นบนสุดของสถานี แต่ขณะนี้ยังไม่เปิดให้บริการ ซึ่งก่อนหน้านี้เมื่อปี พ.ศ. 2549 ทางบริษัท เมโทร มอลล์ ดีเวลลอปเมนท์ ผู้บริหารพื้นที่ค้าปลีกสถานีรถไฟฟ้าใต้ดิน เคยวางแผนจะเปิดให้บริการเมโทรมอลล์ที่สถานีแห่งนี้เป็นสถานีที่ 3 ถัดจากสถานีสุขุมวิทและพหลโยธิน ด้วยรูปแบบ "เลิร์นนิ่งสเตชัน" หรือสถานีแห่งการเรียนรู้ ที่แบ่งพื้นที่ 80% สำหรับโรงเรียนกวดวิชาได้ประมาณ 10 โรงเรียน และพื้นที่ 20% สำหรับบริการทั่วไป เป็นรูปแบบศูนย์การค้าที่เฉพาะทางมากขึ้น เนื่องจากโดยรอบสถานีมีโรงเรียนและสถานศึกษาอยู่มาก แต่จนถึงขณะนี้ยังไม่มีความคืบหน้าแต่อย่างใดรถโดยสารประจำทางรถโดยสารประจำทาง. - ถนนรัชดาภิเษก สาย 73ก 98 136 137 172 179 185 206 514 517 528 529สถานที่สำคัญใกล้เคียงสถานที่สำคัญใกล้เคียง. - โรงเรียนปัญจทรัพย์ - ศูนย์ศิลปะฮอฟอาร์ท</doc>
