<doc id="135194" url="https://th.wikipedia.org/wiki?curid=135194" title="หม่อมเจ้าทิพยฉัตร ฉัตรชัย">หม่อมเจ้าทิพยฉัตร ฉัตรชัย ร้อยตรี หม่อมเจ้าทิพยฉัตร ฉัตรชัย (6 ตุลาคม พ.ศ. 2477 - 13 มกราคม พ.ศ. 2553) เป็นพระโอรสในพระเจ้าบรมวงศ์เธอ พระองค์เจ้าบุรฉัตรไชยากร กรมพระกำแพงเพ็ชรอัครโยธิน ประสูติแต่ หม่อมเอื้อม ฉัตรชัย ณ อยุธยา (สกุลเดิม อรุณทัต) และทรงเป็นผู้กำกับภาพยนตร์ และผู้เขียนบทภาพยนตร์ชาวไทย สิ้นชีพิตักษัยที่วัง ในอำเภอปากเกร็ด จังหวัดนนทบุรี หลังจากประชวรด้วยโรคพาร์กินสัน เป็นเวลาถึง 15 ปี ซึ่งหม่อมเจ้าทิพยฉัตร ฉัตรไชย เป็นอนุชาต่างมารดา กับ พระวรวงศ์เธอ พระองค์เจ้าวิมลฉัตร ที่สิ้นพระชนม์ก่อนหม่อมเจ้าทิพยฉัตร ฉัตรชัย เพียง 1 เดือน นับเป็นการสูญเสียเจ้านายชั้นสูงที่นับถือของราชสกุลฉัตรชัย การนี้ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีนาถ ทรงพระกรุณาโปรดเกล้าให้อรรถนิติ ดิษฐอำนาจ องคมนตรี เป็นผู้แทนพระองค์ประกอบพิธีพระราชทานน้ำหลวงสรงศพ ร้อยตรี หม่อมเจ้าทิพยฉัตร ฉัตรชัย ทั้งนี้ยังทรงพระกรุณาโปรดเกล้าพระราชทานพระโกศบรรจุศพ และรับไว้ในพระราชานุเคราะห์เป็นเวลา 7 วัน ทั้งนี้ สมเด็จพระบรมโอรสาธิราชฯ สยามมกุฎราชกุมาร ทรงพระกรุณาโปรดให้ พล.อ.อ.สมชาย เปล่งขำ เป็นผู้แทนพระองค์นำพวงมาลาประดับหน้าศพ พร้อมพวงมาลาของ สมเด็จพระเทพรัตนราชสุดาฯ สยามบรมราชกุมารี สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี ทูลกระหม่อมหญิงอุบลรัตนราชกัญญา สิริวัฒนาพรรณวดี พระเจ้าวรวงศ์เธอ พระองค์เจ้าศรีรัศมิ์ พระวรชายาฯ พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ และในพิธีพระราชทานเพลิงศพหม่อมเจ้าทิพยฉัตร ฉัตรชัย ณ เมรุวัดพระศรีมหาธาตุวรมหาวิหาร ในการนี้หม่อมเจ้ามงคลเฉลิม ยุคล เสด็จเป็นประธานในพิธีบุตร-ธิดา บุตร-ธิดา. หม่อมเจ้าทิพยฉัตร เษกสมรสกับ จารุศรี รัตนวราหะ และมีหม่อมคือ มัณฑนา บุนนาค และอรศรี ลีนะวัต มีบุตร-ธิดาได้แก่- หม่อมจารุศรี ฉัตรชัย ณ อยุธยา- หม่อมราชวงศ์หญิงลักษมีฉัตร ฉัตรชัย สมรสกับ หม่อมหลวงปริญญากร วรวรรณ - หม่อมราชวงศ์หญิงกมลฉัตร ฉัตรชัย สมรสกับ พร้อมพงศ์ บุญพราหมณ์ - หม่อมราชวงศ์หญิงธิดาฉัตร ฉัตรชัย - หม่อมราชวงศ์ปิยฉัตร ฉัตรชัย - หม่อมมัณฑนา ฉัตรชัย ณ อยุธยา- หม่อมราชวงศ์มณฑิรฉัตร ฉัตรชัย- หม่อมหลวงอธิฉัตร ฉัตรชัย - หม่อมหลวงฑวิฉัตร ฉัตรชัย - หม่อมอรศรี ฉัตรชัย ณ อยุธยา- หม่อมราชวงศ์หญิงเอื้อมทิพย์ ฉัตรชัย สมรสกับ นัทธิน เศวตศิลา - หม่อมราชวงศ์ฉัตรทิพย์ ฉัตรชัย- หม่อมหลวงชยากร ฉัตรชัย - หม่อมราชวงศ์หญิงเอิบทิพย์ ฉัตรชัยผลงาน ผลงาน. หม่อมเจ้าทิพยฉัตร ทรงมีผลงานกำกับภาพยนตร์ไทย และเขียนบทภาพยนตร์ เรื่องแรก เจ้าแม่ เป็นภาพยนตร์แนวบู๊ ต่อมาเปลี่ยนเป็นแนวรักโรแมนติกของหนุ่มสาว ทุกเรื่องเน้นทิวทัศน์สวยงามและเพลงไพเราะ- เจ้าแม่ (2519) กำกับร่วมกับ ฉลวย ศรีรัตนา ฉายวันที่ 20 พฤศจิกายน 2519 ที่ เฉลิมไทย-พาราเมาท์ - เพลงรักบ้านนา (2520) ฉายวันที่ 22 ตุลาคม 2520 ที่ สยาม-แกรนด์-พาราเมาท์ - รักเอย (2521) ฉายวันที่ 5 พฤษภาคม 2521 ที่ สยาม-ปารีส-ออสการ์-ไดเรคเตอร์ - มนต์รักอสูร (2521) ฉายวันที่ 16 กันยายน 2521 ที่สยาม-พาราเมาท์-ออสการ์-สามย่าน - เพลิน (2522) ฉายวันที่ 28 เมษายน 2522 ที่ปารีส-ออสการ์-สามย่าน-วอชิงตัน - ชื่นรัก (2522) ฉายวันที่ 29 ธันวาคม 2522 ที่ เฉลิมไทย-สยาม-พาราเมาท์-วอชิงตัน - ผู้หญิง (2523) ฉายวันที่ 14 มิถุนายน 2523 ที่ สยาม-อินทรา-ปารีส-กรุงเกษม - เคหาสน์สีแดง (2523) ฉายวันที่ 18 ตุลาคม 2523 ที่ โคลีเซี่ยม-เฉลิมไทย-พาราเมาท์ - เชลยศักดิ์ (2524) ฉายวันที่ 28 มีนาคม 2524 ที่ เฉลิมไทย-ปารีส - เก็บรัก (2524) ฉายวันที่ 25 กรกฎาคม 2524 ที่ เฉลิมไทย-พาราเมาท์-สามย่าน-โคลัมเบีย - ค่าแห่งความรัก (2524) ฉายวันที่ 23 ตุลาคม 2524 ที่ แอมบาสเดอร์-รามา-ดาดา - หล่อลากดิน (2525) ฉายวันที่ 29 พฤษภาคม 2525 ที่ เฉลิมไทย-โคลีเซี่ยม-พาราเมาท์ - ไอ้หนุ่มรถไถ (2525) ฉายวันที่ 5 พฤศจิกายน 2525 ที่ เฉลิมไทย-พาราเมาท์-ลอนดอน - ขอรักเธออีกสักครั้ง (2526) ฉายวันที่ 4 มิถุนายน 2526 ที่ เฉลิมไทย-ลิโด-ดาดา-วิลล่า-เฉลิมกรุง - ครั้งหนึ่งเราเคยรักกัน (2526) ฉายวันที่ 18 พฤศจิกายน 2526 ที่ เอเธนส์-แกรนด์-พาราไดซ์ - แล้วเราก็รักกัน (2527) ฉายวันที่ 17 มีนาคม 2527 ที่ สยาม-เฉลิมกรุง-ดาดา-รามา-สิริรามา - ขอแค่คิดถึง (2527) ฉายวันที่ 1 กันยายน 2527 ที่ เฉลิมไทย-สยาม-ดาดา-รามา-สิริรามา - รักนี้เราจอง (2527) ฉายวันที่ 13 ตุลาคม 2527 ที่ สยาม-เฉลิมกรุง-ดาดา-รามา - ด้วยรักคือรัก (2528) ฉายวันที่ 17 สิงหาคม 2528 ที่ พาราไดซ์-พระโขนงรามา-วังบูรพา - อีกครั้ง (2529) ฉายวันที่ 7 มิถุนายน 2529 ที่ ลิโด-อินทรา-เฉลิมกรุง-วิลล่า - ด้วยรักและผูกพัน (2529) ฉายวันที่ 18 ตุลาคม 2529 ที่ เฉลิมไทย-สยาม-อินทรา - หากคุณรักใครสักคน (2530) ฉายวันที่ 20 มิถุนายน 2530 ที่ สยาม-เฉลิมไทย-อินทรา - จงรัก (2531) ฉายวันที่ 16 กุมภาพันธ์ 2531 ที่ เฉลิมไทย-อินทรา-สยาม - ด้วยรักคิดถึง (2531) ฉายวันที่ 17 กันยายน 2531 ที่ สยาม-เฉลิมไทย-อินทรา-วิลลา - เสน่หา (2532) ฉายวันที่ 22 กรกฎาคม 2532 ที่ สยาม-อินทรา-เฉลิมกรุง-พันธ์ทิพย์ - ด้วยรักไม่รู้จบ (2534) ฉายวันที่ 25 พฤษภาคม 2534 ที่ สยาม-อินทรา-เฉลิมกรุง-มอลล์ 5 - เกาะรัก (2534) ฉายวันที่ 24 สิงหาคม 2534 ที่ สยาม-อินทรา-เฉลิมกรุง-มอลล์ 5 - อยากบอกให้รู้ว่ารัก (2534) ฉายวันที่ 23 พฤศจิกายน 2534 ที่ สยาม-อินทรา-มอลล์5 ฯลฯ - เพียงเรามีเรา (2535) ฉายวันที่ 29 กุมภาพันธ์ 2535 ที่ สยาม-อินทรา-มอลล์5-อิมพีเรียล ระยะหลัง หม่อมเจ้าทิพยฉัตร ทรงหันไปทำงานอยู่เบื้องหลัง เป็นนักแปลบทภาพยนตร์ต่างประเทศ และทรงประกอบกิจการร้านอาหารชื่อ "บ้านสีม่วง" กับหม่อมอรศรี ชายาเครื่องราชอิสริยาภรณ์อ้างอิงและเชิงอรรถ</doc>
