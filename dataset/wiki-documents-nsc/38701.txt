<doc id="38701" url="https://th.wikipedia.org/wiki?curid=38701" title="นิวัติ กองเพียร">นิวัติ กองเพียร นิวัติ กองเพียร (5 ธันวาคม พ.ศ. 2489 — ) เป็นชาวจังหวัดอำนาจเจริญ จบการศึกษาระดับมัธยมตอนต้นจากโรงเรียนทวีธาภิเศก จากนั้นจึงไปศึกษาต่อที่โรงเรียนเพาะช่าง จากนั้นเดินทางไปทำงานและเรียนศิลปะที่กรุงลอนดอน ประเทศอังกฤษ ระหว่างปี 2520 - 2522 เมื่อครั้งที่ยังเป็นคอลัมนิสต์ ประจำนิตยสารมติชนสุดสัปดาห์ ได้รับฉายาว่า "เกจินู้ด" เพราะเขียนคอลัมน์ที่เป็นเนื้อหาวิจารณ์ภาพเปลือย นอกจากนั้น นิวัติ ยังเคยเป็น บรรณาธิการบริหารนิตยสารศิลปวัฒนธรรม ด้วย ปัจจุบัน นิวัติ ได้เลิกทำงานให้กับเครือมติชนแล้ว (สาเหตุยังไม่ชัดเจน) และได้หันมาเปิดเว็บไซต์แนวอี-แม็กกาซีน ชื่อ http://www.niwatkongpien.com เพื่อตอบสนองความต้องการของผู้ที่ชื่นชอบงานเขียนของเขา ขณะเดียวกัน ยังดำรงตำแหน่งเป็นบรรณาธิการบริหารของหนังสือเพลงดนตรีอีกด้วย ในทางการเมืองและสังคม เป็นหนึ่งใน 100 บุคคลที่ลงชื่อคัดค้านการดำรงตำแหน่งนายกรัฐมนตรีของจอมพลถนอม กิตติขจร ที่มหาวิทยาลัยธรรมศาสตร์ ก่อนเกิดเหตุการณ์ 14 ตุลา ไม่นาน</doc>
