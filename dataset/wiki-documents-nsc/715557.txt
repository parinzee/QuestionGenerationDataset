<doc id="715557" url="https://th.wikipedia.org/wiki?curid=715557" title="ปล้นข้ามโคตร">ปล้นข้ามโคตร ปล้นข้ามโคตร () เป็นภาพยนตร์โลดโผน/อาชญากรรม กำกับโดยเอริคสัน คอร์ เขียนบทโดยเคิร์ต วิมเมอร์ ปล้นข้ามโคตร เป็นภาพยนตร์ที่สร้างใหม่ (remake) จากภาพยนตร์ คลื่นบ้ากระแทกคลื่นบ้า เมื่อปี ค.ศ. 1991 ที่นำแสดงโดยแพทริก สเวซี และเคอานู รีฟส์เรื่องย่อ เรื่องย่อ. จอห์นนี ยูทาห์ (ลุค เบรซี) เจ้าหน้าที่ FBI หนุ่มกับปฏิบัติการสืบสวนโคตรระห่ำ ที่ทำให้เขาต้องแทรกซึมเข้าไปในกลุ่มนักเล่นเซิร์ฟและนักกีฬาเอ็กซ์ตรีม เพื่อตามล่าตัวอาชญากรจอมบงการผู้สร้างความเสียหายให้แก่วงการการเงินของโลก ซึ่งเชื่อว่าแฝงตัวอยู่ในคนกลุ่มนี้ แต่ยิ่งสืบค้นลึกลงไปเท่าไร จอห์นนีก็เริ่มตระหนักว่าชีวิตของเขากำลังตกอยู่ในอันตรายของคลื่นอาชญากรรมครั้งใหญ่ที่พร้อมจะซัดเข้าใส่เขาได้ทุกเมื่อนักแสดงนักแสดง. - ลุค เบรซี รับบท จอห์นนี ยูทาห์ - เอ็ดการ์ รามิเรซ รับบท โบดี - เทเรซา พาล์เมอร์ รับบท แซมซารา - เรย์ วินสโตน รับบท แองเจโล แพปปาสการผลิต การผลิต. ในปี ค.ศ. 2011 ได้มีการประกาศที่จะสร้างภาพยนตร์เรื่อง Point Break ใหม่อีกครั้ง โดยเคิร์ต วิมเมอร์รับหน้าที่เขียนบทภาพยนตร์ และเอริคสัน คอร์ ผู้เคยกำกับภาพให้ เร็ว..แรงทะลุนรก ทำหน้าที่ผู้กำกับ ลุค เบรซีได้รับเลือกให้แสดงในบทของเคอานู รีฟส์เดิม ส่วนเจอราร์ด บัตเลอร์ได้รับการเสนอให้แสดงในบทของแพทริก สเวซี แต่ภายหลังเอ็ดการ์ รามิเรซ ได้รับเลือกให้แสดงบทนี้แทน การถ่ายทำเริ่มในเดือนมิถุนายน ค.ศ. 2014 ที่เบอร์ลิน ตัวอย่างภาพยนตร์แรกเผยแพร่เมื่อวันที่ 26 พฤษภาคม ค.ศ. 2015การตอบรับ การตอบรับ. ระหว่างวันที่ 3-9 ธันวาคม ค.ศ. 2015 ปล้นข้ามโคตร ทำรายได้ในประเทศไทย 5.19 ล้านบาท และระหว่างวันที่ 24-30 ธันวาคม ค.ศ. 2015 ภาพยนตร์เรื่องนี้ทำรายได้ 48.37 ล้านบาท</doc>
