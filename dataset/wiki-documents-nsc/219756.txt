<doc id="219756" url="https://th.wikipedia.org/wiki?curid=219756" title="อรรถพงศ์ หนูพรหม">อรรถพงศ์ หนูพรหม อรรถพงศ์ หนูพรหม “โตโต้” นักฟุตบอลตำแหน่งกองกลาง ฉายา “ซ้ายธรรมชาติ” ปัจจุบันเล่นอยู่กับสโมสร ราชบุรี มิตรผล เอฟซี เริ่มเล่นฟุตบอลอาชีพ กับสโมสร แทมปิเนส โรเวอร์ส ในเอส ลีก สิงคโปร์ เมื่อฤดูกาล 2008 เริ่มติดทีมชาติมาตั้งแต่ยุวชนไทย 12 ปี จนถึง เยาวชนไทย อายุ 19 ปี ล่าสุด ติดทีมชาติไทยชุดซีเกมส์ ครั้งที่ 26ประวัติ ประวัติ. อรรถพงศ์ หนูพรหม หรือ “โตโต้” เกิดเมื่อวันที่ 13 กุมภาพันธ์ 2533 ปัจจุบันอายุ 26 ปี เป็นคนจังหวัดชลบุรี เริ่มศึกษาในระดับชั้นประถมที่โรงเรียนกุลศิริศาสน์ จังหวัดชลบุรี ถึงชั้นประถมที่ 4 ด้วยความที่รักฟุตบอลมาตั้งแต่แรกจึงมาสอบเข้าที่โรงเรียนกีฬากรุงเทพมหานคร เพื่อจะได้เรียนรู้เกี่ยวกับฟุตบอลโดยตรงและหาประสบการณ์ในการเล่นฟุตบอล พร้อมกับเรียนในชั้นประถมปีที่ 5 จนถึงมัธยมศึกษาปีที่ 3 จากนั้นได้ย้ายมาศึกษาต่อที่โรงเรียนอัสสัมชัญธนบุรี จนจบชั้นมัธยมศึกษาปีที่ 6 โดยเป็นกำลังสำคัญหลักของทีมในการแข่งขันฟุตบอลนักเรียนมาโดยตลอดทั้งสองโรงเรียน และได้พาทีมอัญสัมชัญธนบุรีคว้าแชมป์ฟุตบอลนักเรียนทั้งรุ่นอายุไม่เกิน 16 ปี ประเภท ก และ รุ่นอายุไม่เกิน 18 ปี ประเภท ก พร้อมรับตำแหน่งนักเตะยอดเยี่ยม MVP ทั้ง 2 รุ่นมาครอง "โตโต้" เคยได้รับรางวัลนักเรียนดีเด่นกีฬาฟุตบอล โรงเรียนกีฬากรุงเทพมหานคร ประจำปี 2546 จากสำนักสวัสดิการสังคม และรางวัลนักฟุตบอลยุวชนไทยยอดเยี่ยม ประจำปี 2547 จากคณะกรรมการสวัสดิการนักฟุตบอลทีมชาติไทย สมาคมฟุตบอลแห่งประเทศไทย ในพระบรมราชูปถัมภ์ และยังเข้ารอบ 6 คน สุดท้ายทีม “ช้างไทย” ไปเอฟเวอร์ตัน รุ่นเดียวกับศักรินทร์ จันทร์โยธา, รณชัย รังสิโย และนฤพล อารมณ์สวะ โดยขณะนั้นมีอายุเพียงแค่ 15 ปี "โตโต้" เล่นในระดับสโมสรครั้งแรกเมื่ออายุ 18 ปี โดยเดินทางไปทดสอบฝีเท้ากับสโมสร แทมปิเนส โรเวอร์ส ใน เอสลีก สิงคโปร์ และได้เซ็นต์สัญญาเป็นนักเตะอาชีพ ได้ลงเล่นเป็นกำลังหลักในทีมสำรองของสโมสร ต่อมาได้เลื่อนขึ้นมาเล่นในทีมชุดใหญ่ของสโมสร จนจบฤดูกาล 2008 “โตโต้” ติดทีมชาติครั้งแรกในระดับยุวชนไทย อายุ 12 ปี โดยไปแข่งขันที่ประเทศญี่ปุ่นและติดทีมชาติไทยมาโดยตลอดจนถึงชุดเยาวชนไทย 19 ปี ชิงแชมป์เอเชีย ที่ประเทศซาอุดิอาระเบีย และเคยเป็นตัวแทนประเทศไทยเดินทางไปแข่งขัน “อดิดาส พลัส ชาลเลนจ์” ที่เบอร์ลิน ประเทศเยอรมนี เมื่อปี 2549 ล่าสุด ติดทีมชาติไทยชุดซีเกมส์ ครั้งที่ 26 ที่ประเทศอินโดนีเซียผลงานระดับนักเรียนผลงานระดับนักเรียน. - แชมป์ฟุตบอลนักเรียนกรมพลศึกษา รุ่นอายุ 12 ปี ได้ตำแหน่ง “นักฟุตบอลดีเด่น" - แชมป์ฟุตบอลนักเรียน กทม. รุ่นอายุ 13 ปี - แชมป์ฟุตบอลชัยพงษ์คัพ รุ่นอายุไม่เกิน 13 ปี - รองแชมป์ฟุตบอลนักเรียน รุ่นอายุ 14 ปี ประเภท ง - รองแชมป์ฟุตบอล “โรงเรียนกีฬาเกมส์” รุ่นอายุ 14 ปี ได้ตำแหน่ง “นักฟุตบอลดีเด่น” - รองแชมป์ฟุตบอลนักเรียนกรมพลศึกษา รุ่นอายุ 14 ปี ประเภทมัธยม - รองแชมป์ฟุตบอลไนกี้ ชิงชนะเลิศแห่งประเทศไทย - แชมป์ฟุตบอล “ไทยแลนด์ ไพรม์มินิสเตอร์คัพ” รุ่นอายุ 14 ปี - แชมป์ฟุตบอลนักเรียน รุ่นอายุไม่เกิน 15 ปี ชิงชนะเลิศแห่งประเทศไทย - แชมป์ฟุตบอล “อดิดาส พลัส ชาลเลนจ์” ชิงชนะเลิศแห่งประเทศไทย - แชมป์ฟุตบอล มวก. นนทบุรีคัพ ประเภทเยาวชน - แชมป์ฟุตบอลนักเรียน รุ่นอายุไม่เกิน 16 ปี ประเภท ก ได้ตำแหน่ง “นักกีฬายอดเยี่ยม” - แชมป์ฟุตบอลเยาวชนอายุไม่เกิน 17 ปี (ปตท.) ได้รางวัลผู้ทำประตูสูงสุด - แชมป์ฟุตบอลนักเรียน รุ่นอายุไม่เกิน 18 ปี ประเภท ก ได้ตำแหน่ง “นักกีฬายอดเยี่ยม”ผลงานระดับสโมสรผลงานระดับสโมสร. - อันดับ 4 เอสลีก สิงคโปร์ ฤดูกาล 2008 (แทมปิเนส โรเวอร์ส) - แชมป์ ไทยลีกดิวิชั่น 1 ฤดูกาล 2010 (ศรีราชา เอฟซี) - แชมป์ ไทยลีกดิวิชั่น 1 ฤดูกาล 2012 (ราชบุรี มิตรผล เอฟซี) - รองแชมป์ โตโยต้าลีกคัพ ฤดูกาล 2012 (ราชบุรี มิตรผล เอฟซี)ผลงานระดับชาติผลงานระดับชาติ. - ทีมยุวชนไทย อายุ 12 ปี รายการ “ไซตามะ อินเตอร์เนชั่นแนล จูเนียร์ ฟุตบอล แชมป์เปี้ยนชิพ” ครั้งที่ 1 ที่ประเทศญี่ปุ่น ได้อันดับ 5 - ทีมชาติไทยชุดเยาวชนอายุ 14 ปี ชิงแชมป์อาเซียน ได้อันดับ 4 - ทีมชาติไทยชุดเยาวชนอายุ 14 ปี ไปแข่งขันฟุตบอลเอเอฟซียู 14 เฟสติวัล 2004 ชิงแชมป์เอเชีย รอบคัดเลือก ที่ประเทศกัมพูชา ได้อันดับ 2 - ทีมชาติไทยชุดเยาวชน 17 ปี ชิงแชมป์อาเซียน ได้รองแชมป์ - ทีมชาติไทยชุดเยาวชน 17 ปี ชิงแชมป์เอเชีย รอบคัดเลือก - ทีมชาติไทยชุดเยาวชน 17 ปี ชิงแชมป์เอเชีย (เพลย์ออฟ) ที่ประเทศมาเลเซีย - ทีมชาติไทยชุดเยาวชน 20 ปี ชิงแชมป์อาเซียน ที่ประเทศเวียดนาม ได้อันดับ 3 และรางวัลแฟร์เพลย์ - ทีมนักเรียนไทย รุ่นอายุ 18 ปี ชิงแชมป์เอเชีย ได้อันดับ 3 และรางวัลแฟร์เพลย์ - ทีมชาติไทยชุดเยาวชน 19 ปี ชิงแชมป์เอเชีย 2007 รอบคัดเลือก - ทีมชาติไทยชุดเยาวชน 19 ปี ชิงแชมป์เอเชีย 2008 รอบสุดท้าย ที่ประเทศซาอุดิอาระเบีย - ทีมชาติไทยชุดปรีโอลิมปิค 2012 ที่ประเทศปาเลสไตน์ - ทีมชาติไทยชุดซีเกมส์ ครั้งที่ 26 2011 ที่ประเทศอินโดนีเซีย</doc>
