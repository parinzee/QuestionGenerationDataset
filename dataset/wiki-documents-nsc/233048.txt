<doc id="233048" url="https://th.wikipedia.org/wiki?curid=233048" title="ชัดถ้อยชัดคำ">ชัดถ้อยชัดคำ บริษัท ชัดถ้อยชัดคำ จำกัด เป็นนิติบุคคลผู้ประกอบธุรกิจ รับจ้างผลิตรายการโทรทัศน์ ก่อตั้งโดย นายสรยุทธ สุทัศนะจินดา ผู้ดำเนินรายการข่าวชื่อดังประวัติ ประวัติ. บริษัท ชัดถ้อยชัดคำ จำกัด จดทะเบียนจัดตั้ง เมื่อวันที่ 9 ตุลาคม พ.ศ. 2546 ด้วยทุนจดทะเบียน 1 ล้านบาท มีนายสรยุทธ เป็นผู้ถือหุ้นรายใหญ่ ในอัตราร้อยละ 80 ส่วนนางสาวสุกัญญา สุทัศนะจินดา และ นางสาวสุภาวดี สุทัศนะจินดา ถือหุ้นอีกคนละร้อยละ 10 สำนักงานเลขที่ 264 ซอยลาดพร้าว 130 ถนนลาดพร้าว แขวงคลองจั่น เขตบางกะปิ กรุงเทพมหานคร มีผลงานที่สร้างชื่อเสียง จากการผลิตรายการโทรทัศน์ ประเภทข่าวและสถานการณ์ปัจจุบัน คือ เรื่องเล่าเช้านี้, เรื่องเล่าเสาร์-อาทิตย์ ร่วมกับ ไทยทีวีสีช่อง 3 (พ.ศ. 2546-ปัจจุบัน) และ ถึงลูกถึงคน ร่วมกับ สถานีโทรทัศน์โมเดิร์นไนน์ (พ.ศ. 2546-2549) เมื่อเดือนสิงหาคม พ.ศ. 2551 บริษัทฯ ได้แจ้งผลประกอบการ ต่อกรมพัฒนาธุรกิจการค้า กระทรวงพาณิชย์ว่า ในปี พ.ศ. 2550 มีรายได้ 49.4 ล้านบาท กำไรสุทธิ 16 ล้านบาท และสินทรัพย์ 23.8 ล้านบาท, พ.ศ. 2549 มีรายได้ 52 ล้านบาท กำไรสุทธิ 17.9 ล้านบาท และสินทรัพย์ 25 ล้านบาท, และปี พ.ศ. 2548 มีรายได้ 48.2 ล้านบาท กำไรสุทธิ 18.3 ล้านบาท และสินทรัพย์ 17.4 ล้านบาท รวมรายได้สามปีย้อนหลัง เป็นเงิน 149.6 ล้านบาท กำไรสุทธิรวม 52.2 ล้านบาท</doc>
