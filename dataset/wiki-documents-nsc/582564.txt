<doc id="582564" url="https://th.wikipedia.org/wiki?curid=582564" title="เฟอร์รารี่ เอฟเอ็กซ์เอ็กซ์">เฟอร์รารี่ เอฟเอ็กซ์เอ็กซ์ เฟอร์รารี่ เอฟเอ็กซ์เอ็กซ์ () เป็นรถยนต์นั่งสมรรถนะสูงชนิดรถต้นแบบ หรือรถแข่งถนนประเภทแทร็คเดย์ (Track Day) เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัทรถยนต์สัญชาติอิตาลี เฟอร์รารี่ ที่โรงงานในเมืองมาราเนลโล ประเทศอิตาลี ระหว่างปี ค.ศ. 2005 - 2007 เอฟเอ็กซ์เอ็กซ์ ได้นำฐานส่วนใหญ่มาจาก เฟอร์รารี่ เอ็นโซ และเป็นรุ่นที่พัฒนามาพร้อมกันกับ มาร์เซราติ เอ็มซี12 ซึ่งต่างใช้เทคโนโลยีเครื่องยนต์ V12 ร่วมกัน เอฟเอ็กซ์เอ็กซ์ ได้มีการปรับแต่งกำลังและสมรรถนะมากกว่าเดิมขึ้น รวมถึงรูปลักษณ์ภายนอก จนคลาสของคันนี้ ดูออกไปเป็นแนวรถแข่งมากขึ้น จากเดิมที่เอ็นโซ อยู่ในคลาสของรถสปอร์ต เฟอร์รารี่ เอฟเอ็กซ์เอ็กซ์ เป็นรุ่นจำกัดเพียง 30 คันเท่านั้น แต่ละคันมีราคาสูงถึง 1.5 ล้านยูโร หรือ ประมาณ 2.1 ล้านยูเอสดอลลาร์ ซึ่งจะจำหน่ายเฉพาะลูกค้าพิเศษที่เฟอร์รารี่เลือกให้เท่านั้น ซึ่งปัจจุบันรถทั้ง 29 ก็ได้ถูกจำหน่ายหมดไปแล้ว (อีก 1 คัน ถูกเก็บรักษาไว้ที่เฟอร์รารี่) เฟอร์รารี่ เอฟเอ็กซ์เอ็กซ์ เป็นรถที่ไม่สามารถขับบนถนนทั่วไปได้ แต่สามารถลงสนามแข่งตามที่ทางเฟอร์รารี่รับรองไว้ให้เท่านั้นเฟอร์รารี่ เอฟเอ็กซ์เอ็กซ์ อีโวลูเชี่ยน เฟอร์รารี่ เอฟเอ็กซ์เอ็กซ์ อีโวลูเชี่ยน. เฟอร์รารี่ เอฟเอ็กซ์เอ็กซ์ อีโวลูเชี่ยน (Ferrari FXX Evoluzione) เป็นรุ่นท้ายสุดของการพัฒนา เอฟเอ็กซ์เอ็กซ์ ในปี ค.ศ. 2009 ซึ่งมาพร้อมกับสมรรถนะที่สูงขึ้น กำลังที่สูงขึ้นและเปลี่ยนเกียร์ได้เร็วขึ้น สำหรับเครื่องยนต์คงไว้ที่ เครื่อง V12 ทำความเร็วสูงสุดได้ที่ 391 กม./ชม. (243 ไมล์/ชม.) ภายในเวลาเพียง 40 วินาที ส่วนอัตราเร่ง 0-100 กม./ชม. ทำได้ที่ 2.5 วินาที จึงทำให้ เอฟเอ็กซ์เอ็กซ์ อีโวลูเชี่ยน กลายเป็นรถเฟอร์รารี่ที่วิ่งเร็วที่สุดเท่าที่เฟอร์รารี่เคยมีมาข้อมูลจำเพาะข้อมูลจำเพาะ. - เครื่องยนต์: 6.3 ลิตร V12 ชนิดวางยาวขนานคัน (ด้านหน้าจนถึงท้าย) - กำลังสูงสุด: 608 kW (830 PS; 820 hp) ที่ 8500 rpm - แรงบิดสูงสุด: 886 N·m (653 lb·ft) at 5750 rpm - การขับเคลื่อน: ขับเคลื่อน 4 ล้อ (ทุกล้อ) - โครงสร้าง: คาร์บอน-ไฟเบอร์, อัลลอย ซับเฟรม ด้านท้าย - ระบบเบรก: ด้านหน้า-หลัง ระบบป้องกันล้อล็อกตาย (Anti-lock braking system) - อัตราเร่ง 0-100 กม./ชม.: 2.44 วินาที - ยางหน้า: 483 มม. (19.0 นิ้ว) x 229 มม. (9.0 นิ้ว) - ยางท้าย: 483 มม. (19.0 นิ้ว) x 330 มม. (13 นิ้ว) - ระยะฐานล้อ: 2,875 มม. (113.2 นิ้ว) - การมองท้ายรถ (สังเกตที่รถไม่มี กระจกมองข้าง) มีกล้องติดอยู่ที่บนหลังคา และแสดงผลที่หน้าจอภายในรถ - ความเร็วสูงสุด: 393 กม./ชม. (244 ไมล์/ชม.) - สัดส่วนการเปลี่ยนเกียร์ จาก 0 กม./ชม. จนถึงความเร็วสูงสุด- 1- 113 กม./ชม. หรือ 70 ไมล์/ชม. ใน 2.6 วินาที - 2- 193 กม./ชม. หรือ 120 ไมล์/ชม. ใน 5 วินาที - 3- 240 กม./ชม. หรือ 149 ไมล์/ชม. ใน 9 วินาที - 4- 290 กม./ชม. หรือ 180 ไมล์/ชม. ใน 13 วินาที - 5- 329 กม./ชม. หรือ 205 ไมล์/ชม. ใน 18 วินาที - 6- 365 กม./ชม. หรือ 225 ไมล์/ชม. ใน 26 วินาที - 7- 393 กม./ชม. หรือ 244 ไมล์/ชม. ใน 38 วินาที</doc>
