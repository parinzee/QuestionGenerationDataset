<doc id="258963" url="https://th.wikipedia.org/wiki?curid=258963" title="การตีกรุงโรมแตก (ค.ศ. 410)">การตีกรุงโรมแตก (ค.ศ. 410) การตีกรุงโรมแตก () ในปี ค.ศ. 410 เกิดขึ้นเมื่อวันที่ 24 สิงหาคม ค.ศ. 410 โดยกรุงโรมถูกโจมตีโดยชนวิสิกอธที่นำโดยอาลาริคที่ 1 หลังจากที่จักรพรรดิโฮโนริอัสย้ายเมืองหลวงของจักรวรรดิโรมันไปยังราเวนนาเมื่อวิสิกอธเริ่มเข้ามารุกรานอิตาลี การเสียกรุงโรมครั้งนี้เป็นครั้งแรกในรอบ 800 ปี ครั้งแรกที่เสียเมืองเกิดขึ้นเมื่อปี 387 ก่อนคริสต์ศักราชเมื่อเสียแก่กอลในยุทธการอัลเลีย นักประวัติศาสตร์มีความเห็นว่าการเสียเมืองครั้งนี้เป็นการเริ่มต้นของความเสื่อมโทรมของจักรวรรดิโรมัน นักบุญเจอโรมผู้เป็นพลเมืองโรมในขณะนั้นบรรยายต่อมาว่า “เมืองที่เคยปกครองโลกทั้งโลกโดนยึดเองเสียแล้ว”</doc>
