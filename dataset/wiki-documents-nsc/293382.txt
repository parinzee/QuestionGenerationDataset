<doc id="293382" url="https://th.wikipedia.org/wiki?curid=293382" title="อาภาไชย หอภาไชย">อาภาไชย หอภาไชย อาภาไชย หอภาไชย (; ) เดิมเป็นตัวละครจากการ์ตูนญี่ปุ่นเรื่อง สำนักเพี้ยนเซียนยุทธภพ (TATAKAE! RYOUZANPAKU SHIJOU SAIKYOU NO DESHI) เขียนโดย "มัตสึเอะนะ ชุน" ซึ่งอาภาไชยได้รับบทเป็นนักมวยไทยชาวไทย ผู้เป็นครูสอนมวยไทยให้กับเคนอิจิ ชิราฮามะ ซึ่งเป็นตัวเอกของเรื่อง ต่อมาผู้เขียนได้นำสำนักเพี้ยนเซียนยุทธภพไปเขียนใหม่แล้วใช้ชื่อเรื่องว่า เคนอิจิ ลูกแกะพันธุ์เสือ (Kenichi: The Mightiest Disciple หรือ HISTORY'S STRONGEST DISCIPLE KENICHI) ซึ่งอาภาไชยเป็นตัวละครที่ได้รับความนิยมอย่างสูงในประเทศไทย และมีบทบาทสำคัญของเรื่องตัวหนึ่ง สำหรับเรื่อง "เคนอิจิ ลูกแกะพันธุ์เสือ" นั้น ได้มีการนำไปทำเป็นแอนิเมชัน โดยผู้ให้เสียงพากย์เป็นอาภาไชยในภาษาญี่ปุ่นคือ ฮิโรยะ อิชิมารุ สำหรับภาษาอังกฤษให้เสียงพากย์โดย ซันนี สเตรทประวัติตามท้องเรื่อง ประวัติตามท้องเรื่อง. อาภาไชย เป็นผู้มีบทบาทสำคัญ เนื่องจากเขาเป็นอาจารย์สอนมวยไทยของเคนอิจิ ชิราฮามะ และเป็นอาจารย์ 1 ใน 5 ของสำนักเรียวซัมปาคุ (ไม่รวมเจ้าสำนัก) เขาเป็นนักมวยไทยที่มีฝีมือฉกาจหาตัวจับได้ยาก จนได้รับฉายาว่า "มัจจุราชแห่งวงการมวยไทย" ผู้ไม่รู้จักคำว่าอ่อนข้อ แต่จะไม่ทำร้ายเด็กกับสัตว์ เขาเป็นคนที่มีนิสัยดี และเข้ากับคนอื่นได้ง่าย ชอบช่วยเหลือผู้ที่กำลังเดือดร้อน เป็นที่รักของเด็ก ๆ และสามารถสื่อสารกับสัตว์ได้ รวมทั้งเล่นบาสเกตบอลเก่งมาก แต่เขามีข้อเสียตรงที่ไม่ค่อยชอบคิดหรือทำอะไรที่ดูเป็นผู้ใหญ่ มีนิสัยเหมือนเด็ก ทั้งยังตะกละ แต่เวลาต่อสู้จะทุ่มเทกับการต่อสู้มาก โดยเขาจะไม่คำนึงถึงชีวิตคู่ต่อสู้ ยกเว้นเด็กกับสัตว์อาภาไชยในวัยเด็ก อาภาไชยในวัยเด็ก. ในวัยเด็กของเขาปรากฏในตอนที่ 394 - 396 มีเนื้อความว่า มีครูมวยที่ไม่ปรากฏชื่อคนหนึ่งได้ฝึกมวยไทยให้กับเขาตั้งแต่เขายังเด็ก ต่อมาได้ถูก "อากาศ แจ่มใส" ชื้อตัวมาอยู่ในค่าย "ลมไต้ฝุ่น" ตามคำสั่งของอาจารย์ตน อาภาไชยมีความสามารถด้านมวยไทยมาก เขาสามารถล้มคนที่ตัวใหญ่กว่าเขาได้ เขาเติบโตมาในค่ายนี้จนตัวเองได้เป็นนักมวยที่แข็งแกร่ง ในเวลาต่อมาก็ได้เป็นแชมป์ของสภามวยไทยใต้ดิน แต่ด้วยความเก่งกาจทำให้พักหลังไม่มีใครกล้าชกกับเขา ในตอนที่เขามาอยู่กับอากาศครั้งแรก เขากับอากาศสนิทกันมาก แต่ภายหลังเขากับอากาศเป็นศัตรูกัน เนื่องจากอากาศผันตัวเองไปเป็นนักฆ่า ทั้งยังหันไปเข้ากับ "ยามิ" ซึ่งเป็นองค์กรแห่งความชั่วร้ายที่นิยมทำสงคราม เขาจึงตัดสินใจออกจากค่ายมวยเพื่อที่แสวงหาหนทางของตัวเอง โดยที่เขาไม่คิดที่จะเดินเส้นทางเดียวกับอากาศก่อนมาอยู่เรียวซัมปาคุ ก่อนมาอยู่เรียวซัมปาคุ. ในตอนที่ 106 - 109 ตามฉบับมังงะ มีเนื้อความว่า หลังจากเขาได้ออกจากสำนักแล้วเขาก็ได้เร่ร่อนไปเรื่อย จนกระทั่งเขาได้พบกับหัวหน้าโจรค้าเด็กข้ามชาติ เขาได้รับอาหารจากหัวหน้าโจรนั้นซึ่งเป็นขณะที่เขากำลังหิวโซ อาภาไชยเป็นคนที่มองโลกในแง่ดี ทำให้เขาคิดว่าหัวหน้าโจรเป็นคนดี เขาจึงตัดสินใจไปอยู่รับใช้หัวหน้าโจรนั้นโดยไม่รู้ว่าเป็นคนเลวเลย การทำงานกับโจรในครั้งนั้นเขาทำหน้าที่คอยคุ้มครองโจร ต่อมาชาวบ้านแห่งหนึ่งที่เดือดร้อนเพราะถูกโจรกลุ่มนี้ลักพาลูกหลานของตนเองไป ได้รวบรวมเงินทองเพื่อไปจ้าง "ฮายาโตะ" โดยให้ฮายาโตะไปพาเด็ก ๆ ที่ถูกลักพาตัวคืนมา ฮายาโตะก็คือเจ้าสำนักเรียวซัมปาคุ และเป็นปู่ของ "มิอุ" (นางเอกของเรื่อง) ซึ่งตอนนั้นมิอุเพิ่งอายุได้ 6 ขวบ เหตุที่ต้องจ้างฮายาโตะเป็นเพราะติดที่อาภาไชยคอยคุ้มครองพวกโจรอยู่ ชาวบ้านคิดว่ามีแต่ฮายาโตะเท่านั้นที่สู้อาภาไชยได้ อาภาไชยได้มีโอกาสสู้กับฮายาโตะ แต่เนื่องจากทั้งคู่มีฝีมือสูสีกัน การต่อสู้จึงเป็นไปด้วยความยากลำบาก ในตอนนี้ฮายาโตะสามารถล้มอาภาไชยได้หนหนึ่ง แต่ไม่ได้ทำให้อาภาไชยบาดเจ็บร้ายแรง จากนั้นทั้งคู่จะสู้ต่อ แต่ยังไม่ทันสู้ให้รู้แพ้รู้ชนะ อาภาไชยก็มารู้ว่าแท้ที่จริงคนที่ตัวเองคุ้มครองเป็นคนไม่ดี ทำให้อาภาไชยหันมาอยู่ข้างฮายาโตะ และปราบพวกโจรจนราบคาบ หลังจากเสร็จงานชิงตัวเด็กจากโจรแล้ว ฮายาโตะก็ได้เอาสมบัติที่ยึดมาจากโจรให้ชาวบ้านทั้งหมด แม้ว่าสมบัตินั้นมีมูลค่ามากกว่าที่เงินที่ชาวบ้านรวบรวมมาเพื่อจ้างเขาซะอีก แต่เขารับแค่เงินค่าจ้างจากชาวบ้านที่รวบรวมมาให้เขาตอนแรกเท่านั้น และออกเดินทางต่อ จากนั้นอาภาไชยก็ได้ติดตามฮายาโตะมาเป็นสมาชิกของสำนักเรียวซัมปาคุที่ญี่ปุ่น และได้มีโอกาสเป็นอาจารย์สอนมวยไทยให้เคนอิจิผู้เป็นตัวเอกของเรื่องต่อไปการสร้างตัวละครการสร้างตัวละคร. - ในตอนที่ 106 - 109 ในภาคมังงะ เป็นตอนที่เล่าประวัติของอาภาไชย ในขณะที่เขายังไม่ได้ไปอยู่สำนักเรียวซัมปาคุ จะมีเฉพาะในภาคมังงะเท่านั้น แต่ไม่มีในภาคอะนิเมะ - อาภาไชยมีศัตรูเก่าชื่อว่าอากาศ แจ่มใส ซึ่งเป็นคู่ต่อสู้ที่แม้แต่อาภาไชยก็ประมาทไม่ได้ - เดิมอาภาไชยอยู่ค่ายมวยเดียวกับ "อากาศ แจ่มใส" ชื่อว่าค่าย "ลมไต้ฝุ่น" (Romtyphoon) - ในอดีตอาภาไชยเคยเลี้ยงเสือ ซึ่งเขาคิดว่าเป็นแมวชื่อว่า "เหมียว" หรือ "มีโอ" (Meo) ตามสำเนียงอังกฤษ - อาภาไชยเป็นคนที่รักเคนอิจิศิษย์ของเขามาก เขาสาบานว่าจะปกป้องเคนอิจิด้วยชีวิตของตน จนเกือบเอาชีวิตไม่รอดจากการต่อสู้กับ "อากาศ แจ่มใส" - อาภาไชยเป็นคนที่กลัวการขึ้นเครื่องบินมากการตอบรับ การตอบรับ. อาภาไชย ได้รับคำวิจารณ์จากหนังสือพิมพ์แนวหน้า ว่าเป็นผู้มีฝีมือด้านมวยไทย และชอบการต่อสู้ อย่างไรก็ตาม เขาได้รับการกล่าวว่าเป็นผู้มีความอ่อนโยนต่อเด็กและสัตว์ จากความนิยมของอาภาไชย ทำให้มีสิ่งสืบเนื่องจากตัวละครดังกล่าวในรูปแบบต่าง ๆ รวมทั้งในรูปแบบของการ์ดเกม ที่ประเทศญี่ปุ่น</doc>
