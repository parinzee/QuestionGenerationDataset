<doc id="118673" url="https://th.wikipedia.org/wiki?curid=118673" title="สถานีศึกษาวิทยา">สถานีศึกษาวิทยา สถานีศึกษาวิทยา () เป็นโครงการสถานีรถไฟลอยฟ้า ในเส้นทางรถไฟฟ้าเฉลิมพระเกียรติ 6 รอบพระชนมพรรษา (รถไฟฟ้าบีทีเอส) สายสีลม ซึ่งจะยกระดับเหนือถนนสาทรเหนือ-สาทรใต้ ในพื้นที่เขตบางรักและเขตสาทร กรุงเทพมหานครที่ตั้ง ที่ตั้ง. ตั้งอยู่บนถนนสาทรเหนือ-ใต้ บริเวณปากซอยสาทร 12 ด้านหน้าธนาคารยูโอบี สำนักงานใหญ่สาทร อาคารเอไอเอ ทาวเวอร์ สาธร และโรงแรมแอสคอทท์ กรุงเทพ สาทร ในพื้นที่เขตบางรักและเขตสาทร กรุงเทพมหานครประวัติโครงการ ประวัติโครงการ. ตั้งแต่แรกเริ่ม สถานีศึกษาวิทยาเป็นเพียงโครงการศึกษาในอนาคตซึ่งบีทีเอสซีได้เตรียมตอม่อแบบพิเศษที่รองรับการก่อสร้างสถานีในอนาคต แต่เนื่องจากในขณะนั้นมีการประเมินผลแล้วไม่คุ้มทุน โครงการจึงถูกยกเลิกและบีทีเอสซียังคงเก็บรหัสสถานีไว้เพื่อคิดค่าโดยสาร อย่างไรก็ตาม ในปีพ.ศ. 2558 บีทีเอสซี ได้ยื่นเรื่องต่อ บริษัท หลักทรัพย์จัดการกองทุนรวม บัวหลวง จำกัด ในฐานะผู้ดูแลกองทุนรวมโครงสร้างพื้นฐานระบบขนส่งมวลชนทางราง บีทีเอสโกรท เพื่อขอเสนอฟื้นฟูโครงการขึ้นมาอีกครั้ง โดยมีงบในการก่อสร้าง 450 ล้านบาท ทั้งนี้บีทีเอสซีจะออกเองครึ่งหนึ่ง และให้ทางกองทุนออกอีกครึ่งหนึ่งโดยไม่มีการกู้ยืมจากแหล่งเงินทุนภายนอก ซึ่งการก่อสร้างคาดว่าจะแล้วเสร็จภายใน 18 เดือนนับจากวันที่โครงการได้รับการอนุมัติจากกรุงเทพมหานคร ล่าสุดโครงการดังกล่าวได้ผู้รับเหมาก่อสร้าง คือบริษัท จอมธกล จำกัด และผู้ร่วมทุนโครงการเป็นที่เรียบร้อย โดยโครงการดังกล่าวจะใช้ทุนในการก่อสร้าง รวมงานรื้อย้ายสาธารณูปโภคทั้งสิ้น 650 ล้านบาท แบ่งเป็นเงินจากกองทุนรวมโครงสร้างพื้นฐานระบบขนส่งมวลชนทางราง บีทีเอสโกรท 325 ล้านบาท และเงินจากกลุ่มบริษัทเอไอเอ 325 ล้านบาท โดยทางกลุ่มเอไอเอ จะได้สิทธิ์ในการเชื่อมต่ออาคารเอไอเอ ทาวเวอร์ สาธร เข้ากับตัวสถานีด้วย เบื้องต้นคาดว่าโครงการดังกล่าวจะใช้เวลาก่อสร้าง 18 เดือน และคาดว่าจะเปิดใช้งานจริงได้ในเดือนมกราคม พ.ศ. 2562แผนผังสถานีรูปแบบสถานี รูปแบบสถานี. โครงสร้างสถานีศึกษาวิทยา จะมีรูปแบบสถานีคล้ายสถานีส่วนต่อขยายสายสุขุมวิท มีลิฟต์รับรองผู้พิการทั้งหมด 4 ตัว บันไดเลื่อน ฝั่งละ 2 ตัว ชานชาลาเป็นแบบ 2 ข้าง (side platform station) ขนาดมาตรฐาน กว้างประมาณ 20 เมตร ยาวประมาณ 150 เมตร ตัวสถานีประกอบด้วยชั้นขายบัตรโดยสาร และชานชาลา ในส่วนหลังคาชานชาลามีการออกแบบให้ป้องกันฝนสาดและแดดส่อง โดยเชื่อมปิดหลังคาทั้งหมดสัญลักษณ์ของสถานี สัญลักษณ์ของสถานี. ใช้สีม่วงตกแต่งเสาและรั้วบนชั้นชานชาลา ชั้นจำหน่ายตั๋ว ป้ายทางเข้าและบริเวณทางขึ้นสถานี เพื่อบ่งบอกว่า เป็นสถานีด้านใต้สิ่งอำนวยความสะดวก สิ่งอำนวยความสะดวก. ลิฟต์ สำหรับผู้พิการ ไปยังชั้นขายบัตรโดยสารและจากชั้นขายบัตรโดยสารไปชั้นชานชาลาทั้ง 2 ฝั่ง</doc>
