<doc id="375748" url="https://th.wikipedia.org/wiki?curid=375748" title="ชอนชู หัวใจเพื่อแผ่นดิน">ชอนชู หัวใจเพื่อแผ่นดินเรื่องย่อ เรื่องย่อ. เรื่องราวกล่าวถึงสภาวะที่บ้านเมืองไม่สงบ เต็มไปด้วยศึกสงครามของเกาหลีโบราณ ตลอดจนการก้าวขึ้นสู่อำนาจของ ฮวางโบซูหญิงสาวที่ทะนงองอาจห้าวหาญจนกลายเป็นพระพันปีชอนชูซึ่งมีอำนาจล้นฟ้า ฮวางโบซูมีศักดิ์เป็นพระราชนัดดาของปฐมกษัตริย์แทโจ แม้ว่าเป็นหญิง แต่นางกลับมีเลือดอันทะนงองอาจและห้าวหาญของปฐมกษัตริย์ หลังจากที่พระเจ้าคยองจง พระสวามีพระราชาลำดับที่ห้าของโครยอสวรรคต พี่ชายของฮวางโบซูก็เถลิงราชย์เป็นพระเจ้าซองจงพระราชาลำดับที่หก ช่วงเวลาที่พระเจ้าซองจงทรงครองราชย์ ฮวางโบซูก็มีดำริที่จะต้านศึกแคว้นเหลียว แคว้นที่มีความเข้มแข็งซึ่งตั้งอยู่ทางทิศเหนือ คังกัมชันแม่ทัพใหญ่เห็นด้วยกับดำริของฮวางโบซู จึงให้การสนับสนุนจนสุดกำลัง แต่ทว่ากลับถูกคัดค้านไม่ได้รับความเห็นชอบจากพระเจ้าซองจง ด้วยเรื่องต้านศึกแคว้นเหลียวนี้เอง ทำให้พระเจ้าซองจงและฮวางโบซูพี่น้องต้องบาดหมางใจกัน ฮวางโบซูฐานะพระราชมารดา พระเจ้ามกจง พระราชาลำดับที่เจ็ดของราชวงศ์ หลังจากที่พระเจ้ามกจงเถลิงราชย์ ฮวางโบซูก็ใช้ฐานะพระพันปีแทรกแซงราชกิจสร้างฐานอำนาจในราชสำนักจนมีอำนาจล้นฟ้า พระอัจฉริยภาพและพระปรีชาสามารถของพระนางทำให้เกาหลีเป็นปึกแผ่นมั่นคง ปราศจากศึกภายใน สงครามภายนอก เมื่อต้องเผชิญกับบ้านเมืองอันเป็นส่วนรวม ไม่ว่าพี่ชาย ลูกชายและคนรัก ในสายตาพระนางแล้วจึงเป็นเพียงเรื่องเล็กน้อยเท่านั้น ความห้าวหาญเด็ดเดี่ยวเช่นนี้จึงกลายเป็นอุดมคติเป็นความหวังการต่อสู้ของหญิงสาวยุคปัจจุบันเสียแล้ว แม้ว่าพระพันปีชอนชูเป็นวีรสตรีที่หาได้ยาก กระนั้นก็ยังไม่อาจต้านทานอำนาจของความรักไปได้ พระนางทรงดื่มด่ำในความรักกับคิมชียังแม่ทัพใหญ่ซึ่งอยู่ภายใต้อาณัติของพระนาง แต่คิมชียังทายาทแคว้นซิลลากลับมีแผนร้ายทำลายโครยอ จึงตีสนิทใกล้ชิดพระนางมาโดยตลอด ทั้งสองรักกันจนมีทายาทด้วยกันรายชื่อนักแสดงรายชื่อนักแสดง. - แชซีรา รับบทเป็น พระพันปีชอนชู - ชเวแจซอง รับบทเป็น คังโจ - อีด๊อกฮวา รับบทเป็น คังกัมชัน - คิมซอกกฮุน รับบทเป็น คิมชียัง - คิมโฮจิน รับบทเป็น หวังอี้, พระเจ้าอันจง - เซินอ้าย รับบทเป็น ฮวางโบซอล - คิมมยองซู รับบทเป็น วังชี, พระเจ้าซองจง - ฮง อินยอง รับบทเป็นเป็น รับบทเป็น ชอนฮยังบี</doc>
