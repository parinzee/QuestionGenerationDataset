<doc id="396788" url="https://th.wikipedia.org/wiki?curid=396788" title="ขัตติยา สวัสดิผล">ขัตติยา สวัสดิผล ขัตติยา สวัสดิผล อดีตสมาชิกสภาผู้แทนราษฎร แบบบัญชีรายชื่อ สังกัดพรรคเพื่อไทย อดีตหัวหน้าพรรคขัตติยะธรรม และเป็นบุตรสาวของ พลตรี ขัตติยะ สวัสดิผล (เสธ.แดง)ประวัติ ประวัติ. ขัตติยา สวัสดิผล เกิดเมื่อวันที่ 4 พฤษภาคม พ.ศ. 2523 เป็นบุตรของพลตรีขัตติยะ สวัสดิผล กับนาวาเอกหญิงจันทรา สวัสดิผล มีพี่สาวร่วมบิดาคือ กิตติยา สวัสดิผล การศึกษา จบการศึกษาชั้นมัธยมศึกษาตอนปลายจาก โรงเรียนราชินีบน ระดับปริญญาตรี จากคณะนิติศาสตร์ มหาวิทยาลัยธรรมศาสตร์ และปริญญาโท ด้านกฎหมาย 2 สถาบัน คือ มหาวิทยาลัยวิสคอนซิน แมดิสัน และมหาวิทยาลัยจอร์จ วอชิงตัน สหรัฐอเมริกาชีวิตครอบครัว ชีวิตครอบครัว. ขัตติยา สวัสดิผล ได้เข้าพิธีมงคลสมรสกับ วิรุฬห์ กีรติพานิช เมื่อวันที่ 22 ธันวาคม พ.ศ. 2555 ณ โรงแรมสุโขทัย ถนนสาทรใต้การทำงานและบทบาททางการเมือง การทำงานและบทบาททางการเมือง. เมื่อจบการศึกษาปริญญาโทแล้วจึงเดินทางกลับประเทศไทย โดยประกอบอาชีพเป็นที่ปรึกษากฎหมายของบริษัทเอกชน ขัตติยา ได้เข้าฟังการชุมนุมทางการเมืองของกลุ่มพันธมิตรประชาชนเพื่อประชาธิปไตย ที่ขณะนั้นได้ยึดทำเนียบรัฐบาลโดยการชักชวนของ อัญชะลี ไพรีรัก ซึ่งสนิทสนมครอบครัวและกับบิดาของ ขัตติยาเป็นอย่างดี โดยเข้าไปนั่งฟังจำนวน 2 ครั้ง และ อัญชะลี ไพรีรัก ได้ประกาศบนเวทีชุมนุมว่าลูกสาวเสธ.แดงเข้ามาร่วมชุมนุมกับพวกเรา ต่อมาหลังจากการเสียชีวิตของบิดา ขัตติยาตั้งใจจะสานต่อปณิธาณทางการเมืองของบิดาต่อ จึงได้เข้าร่วมงานกับพรรคขัตติยะธรรม โดยได้รับเลือกจากสมาชิกพรรคให้ดำรงตำแหน่งหัวหน้าพรรคขัตติยะธรรม ในการเลือกตั้งสมาชิกสภาผู้แทนราษฎรไทยทั่วไป พ.ศ. 2554 ได้รับการติดต่อทาบทามจากพรรคเพื่อไทยให้มาร่วมงาน จึงได้ลงสมัครรับเลือกตั้งในสังกัดพรรคเพื่อไทย และได้รับเลือกตั้งเป็นสมาชิกสภาผู้แทนราษฎร แบบบัญชีรายชื่อ ลำดับที่ 44 และได้รับตำแหน่งกรรมาธิการการทหาร สภาผู้แทนราษฎรไทย ชุดที่ 24 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เธอได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 50 นางสาวขัตติยา สวัสดิผล ในฐานะทายาทและผู้จัดการมรดกของจำเลยเป็นจำเลยแทนพลตรีขัตติยะ สวัสดิผล นับเป็นจุดเริ่มต้นของการฟ้องร้องให้พลตรีขัตติยะ สวัสดิผล สู่บุคคลล้มละลายเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
