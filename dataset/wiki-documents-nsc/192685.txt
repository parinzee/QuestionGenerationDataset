<doc id="192685" url="https://th.wikipedia.org/wiki?curid=192685" title="มารยาท กระแสสินธุ์">มารยาท กระแสสินธุ์ มารยาท กระแสสินธุ์ หรือ มารยาท โรเลต์-แอนเดรียน (เกิด: 19 มกราคม พ.ศ. 2475 — ตาย: 12 มิถุนายน พ.ศ. 2548) เป็นนักเขียนนวนิยายอีโรติก ที่มีชื่อเสียง สัญชาติไทย-ฝรั่งเศส เจ้าของนามปากกา เอมมานูแอล อาร์ซ็อง ซึ่งถูกนำมาสร้างเป็นภาพยนตร์ชุด เอมมานูแอล ต่อมาอีกหลายตอน นับเป็นภาพยนตร์ชุดอีโรติกที่มีชื่อเสียงที่สุด มารยาท กระแสสินธุ์ เติบโตที่กรุงเทพ และสมรสกับ หลุยส์-ฌาคส์ โรเลต์-แอนเดรียน สามีนักการทูตชาวฝรั่งเศส ตั้งแต่อายุ 16 ปี เธอได้นำประสบการณ์ทางเพศของตน มาเขียนเป็นนวนิยายอีโรติก วางจำหน่ายในฝรั่งเศสตั้งแต่ พ.ศ. 2502 โดยไม่ได้ระบุชื่อผู้เขียน ต่อมาเมื่อนวนิยายเป็นที่นิยม จึงได้ระบุนามแฝง "เอมมานูแอล อาร์ซ็อง" ในการตีพิมพ์ครั้งต่อมา มารยาท กระแสสินธุ์ มีน้องสาวชื่อ วาสนา กระแสสินธุ์</doc>
