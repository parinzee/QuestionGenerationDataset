<doc id="359522" url="https://th.wikipedia.org/wiki?curid=359522" title="รุ่นคนสร้างชาติ">รุ่นคนสร้างชาติ รุ่นคนสร้างชาติ เป็นสตูดิโออัลบั้มลำดับที่ 14 ของวงคาราบาว ออกวางจำหน่ายในปลายปี พ.ศ. 2537 ในรูปแบบซีดีและเทปคาสเซ็ท โดยเป็นอัลบั้มชุดแรกที่ออกในนามบริษัท วอร์นเนอร์ มิวสิก ไทยแลนด์ประวัติ ประวัติ. หลังวง คาราบาว ออกอัลบั้มช้างไห้ ทางต้นสังกัด ดี-เดย์ เอ็นเทอร์เทนเมนท์ ได้เปลี่ยนชื่อเป็น วอร์นเนอร์ มิวสิก ไทยแลนด์ ขณะเดียวกัน แอ๊ด คาราบาว ได้ลาบวชอยู่ระยะหนึ่ง จึงกลับมาทำอัลบั้มเดี่ยวชุด รอยคำรณ และเริ่มทำอัลบั้มในนามวงเป็นลำดับที่ 14 โดยเป็นอัลบั้มชุดหนึ่งที่แอ๊ดปรากฏตัวร้องเพลงด้วยทรงผมที่ถูกโกนศีรษะจากการบวช อัลบั้มชุดนี้มีบทเพลงที่ได้รับความนิยมอย่างมากคือเพลง หลวงพ่อคูณ ซึ่งได้ พยัพ คำพันธุ์ เซียนพระมือหนึ่งของไทย มาร่วมแต่งเพลง นอกจากนี้ ยังมีเพลงที่แต่งขึ้นเพื่อสดุดีบุคคลสำคัญอีกสองท่าน ได้แก่ 20 ปี คาราวาน โดยนำทำนองเพลง เซิ้งอีสาน ของวงดนตรีเพื่อชีวิต คาราวาน มาดัดแปลง เนื้อร้องกล่าวถึงประวัติการเดินทางของวงคาราวาน และเพลง จ่าง แซ่ตั้ง เพื่อรำลึกถึงศิลปิน นักเขียนบทกวีรูปธรรม และจิตรกรภาพวาดนามธรรมคนแรกของไทย โดยแอ๊ดรับหน้าที่ร้องนำเกือบทั้งหมด จุดเด่นของอัลบั้ม คือ การบันทึกเสียงแบบแสดงสดทุกชิ้น โดยมีช่วงที่บรรเลงดนตรีแบบนอนสต็อป ได้แก่เพลง ตาดี และ 20 ปี คาราวาน ชื่ออัลบั้ม รุ่นคนสร้างชาติ บ้างเรียกชื่อเป็น "คนสร้างชาติ" สังเกตจากขนาดและฟอนต์ของตัวพิมพ์หนังสือบนปกเทปรายชื่อเพลงสมาชิกภายในวงสมาชิกภายในวง. 1. ยืนยง โอภากุล (แอ๊ด) :กีตาร์, ร้องนำ, ร้องประสาน 2. อนุพงษ์ ประถมปัทมะ (อ๊อด):กีตาร์เบส, ร้องประสาน 3. ลือชัย งามสม (ดุก) :คีย์บอร์ด, เปียโน, ร้องประสาน 4. ชูชาติ หนูด้วง (โก้):กลอง, ร้องประสาน 5. ขจรศักดิ์ หุตะวัฒนะ (หมี):กีตาร์, ร้องประสานนักดนตรีอื่นที่ร่วมงานนักดนตรีอื่นที่ร่วมงาน. 1. แหม่ม, กล้วย, แอน :ร้องประสานการดัดแปลงการดัดแปลง. - เพลง หลวงพ่อคูณ เป็นที่มาของการจัดคอนเสิร์ตปิดทองหลังพระ โดยมีแขกรับเชิญ และเหล่าศิลปินอินดี้จำนวนมาก ร่วมร้องเพลงของวงคาราบาว เนื่องในโอกาสที่ทางวงมีอายุครบ 15 ปี แสดงที่ อินดอร์สเตเดียม หัวหมาก วันที่ 25 พฤษภาคม พ.ศ. 2539 - เพลง คนสร้างชาติ ถูกนำขับร้องอีกครั้งโดย เหล่าศิลปินในอัลบั้มพิเศษ มนต์เพลงคาราบาว ปี พ.ศ. 2550การจัดจำหน่าย</doc>
