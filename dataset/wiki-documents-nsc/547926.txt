<doc id="547926" url="https://th.wikipedia.org/wiki?curid=547926" title="คทากางเขน">คทากางเขน คทากางเขน () หรืออีกชื่อหนึ่งว่า คทาเซนต์เอ็ดเวิร์ด (), คทากษัตริย์ () หรือ คทาหลวง () คือพระคทาประจำพระองค์ ซึ่งเป็นหนึ่งในเครื่องราชกกุธภัณฑ์แห่งสหราชอาณาจักร ทำขึ้นเพื่อใช้ในพระราชพิธีบรมราชาภิเษกของพระเจ้าชาลส์ที่ 2ในปีค.ศ. 1661 ต่อมาในปีค.ศ. 1905 คทานี้ได้ถูกปรับปรุงขึ้นใหม่ภายหลังจากการค้นพบเพชรคูลลิแนน ในปัจจุบัน คทากางเขนนี้เป็นที่ประดับของเพชรที่มีขนาดใหญ่เป็นอันดับสองของโลก คือ คูลลิแนน 1 หรือ ดาวใหญ่แห่งแอฟริกา ซึ่มีน้ำหนักกว่า 530 กะรัต ซึ่งตัวเพชรคูลลิแนนนั้นสามารถถอดออกมาจากคทาเพื่อเป็นเข็มกลัดประดับได้ ซึ่งเพชรคูลลิแนนนี้เป็นเพชรที่มีขนาดใหญ่ที่สุดที่เคยพบบนโลก น้ำหนักรวม 3106.75 กะรัต ซึ่งถูกตัดแบ่งเจียระไนออกเป็น 9 ชิ้น และคูลลิแนน 1 นั้นมีขนาดใหญ่ที่สุดในทั้งหมด คทานั้นถือเป็นสัญลักษณ์ของพระราชอำนาจปกครองของพระมหากษัตริย์ซึ่งอยู่ภายใต้กางเขนศักดิ์สิทธิ์ ส่วนคทาแห่งพิราบ ซึ่งเป็นอีกหนึ่งในหมู่เครื่องราชกกุธภัณฑ์ถือเป็นสัญลักษณ์ถึงอำนาจทางจิตวิญญาณ ในระหว่างพระราชพิธีบรมราชาภิเษกนั้น พระมหากษัตริย์จะทรงคทากางเขนด้วยพระหัตถ์ขวา และคทานกพิราบด้วยพระหัตถ์ซ้าย ในขณะที่อาร์ชบิชอปแห่งแคนเทอร์เบอรีทำการสวมมงกุฎเซนต์เอ็ดเวิร์ดลงบนพระเศียร คทากางเขน พร้อมทั้งเครื่องราชกกุธภัณฑ์อื่นๆนั้น สามารถเข้าชมได้ที่หอคอยแห่งลอนดอนภ่าพ</doc>
