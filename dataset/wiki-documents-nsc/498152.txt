<doc id="498152" url="https://th.wikipedia.org/wiki?curid=498152" title="วาฬบาลีน">วาฬบาลีน วาฬบาลีน หรือ วาฬกรองกิน หรือ วาฬไม่มีฟัน () เป็นกลุ่มของสัตว์เลี้ยงลูกด้วยนมขนาดใหญ่ที่อาศัยอยู่ในทะเล ในอันดับวาฬและโลมา (Cetacea) อันได้แก่ วาฬ และโลมา ซึ่งวาฬบาลีนถูกจัดอยู่ในอันดับย่อย Mysticeti (/มิส-ติ-เซ-เตส/) วาฬ ที่อยู่ในกลุ่มวาฬบาลีน มีลักษณะเด่น คือ เป็นวาฬที่มีขนาดใหญ่ ในปากจะไม่มีฟันเป็นซี่ ๆ เหมือนสัตว์เลี้ยงลูกด้วยนมอันดับอื่น ๆ แต่จะมีมีฟันเหมือนขนแปรงสีฟันหรือซี่หวี่ขนาดใหญ่ ซึ่งห้อยลงมาจากขากรรไกรด้านบน ขนแปรงนี้จะเติบโตด้วยกันเป็นกลุ่มที่เรียกว่า "บาลีน" ใช้สำหรับกรองอาหารจากน้ำทะเล จึงกินได้แต่เฉพาะสัตว์ทะเลขนาดเล็ก ๆ เช่น แพลงก์ตอนชนิดต่าง ๆ, เคย และปลาขนาดเล็ก เช่น ปลาแฮร์ริ่ง, ปลากะตัก, ปลาซาร์ดีน เป็นต้น ดังนั้นการกินอาหารของวาฬบาลีน จะใช้วิธีกลืนน้ำทะเลเข้าไปในปากเป็นจำนวนมาก แล้วจะหุบปากแล้วยกลิ้นขึ้นเป็นการบังคับให้น้ำออกมาจากปาก โดยผ่านบาลีน ที่ทำหน้าที่เหมือนหวี่กรองปล่อยให้น้ำออกไป แต่อาหารยังติดอยู่ในปากของวาฬ แล้ววาฬจะกลืนอาหารลงไป โดยวัน ๆ หนึ่งจะกินอาหารได้เป็นจำนวนมาก คิดเป็นน้ำหนักเป็นตัน เช่น วาฬสีน้ำเงิน ซึ่งเป็นวาฬบาลีนชนิดหนึ่ง และเป็นสัตว์ที่มีขนาดใหญ่ที่สุดในโลกด้วย จะกินแพลงก์ตอนมากถึง 4,000 กิโลกรัม (8,800 ปอนด์) ต่อวัน (คิดเป็นน้ำหนักเท่ากับพิซซาจำนวน 12,000 ชิ้น) วาฬบาลีน เป็นวาฬที่อาศัยอยู่รวมกันเป็นฝูง เมื่อเวลาหากินจะช่วยกันหาอาหาร โดยรวมตัวกันด้วยการทำให้ผิวน้ำเป็นฟองเพื่อไล่ต้อนอาหาร ซึ่งเป็นฝูงปลาเล็ก ๆ ให้สับสน อีกทั้งยังเป็นนักเดินทางในท้องทะเลและมหาสมุทร ส่วนใหญ่อพยพเป็นระยะทางไกล ๆ ทุกปี จากทะเลที่มีอุณหภูมิอบอุ่นซึ่งเป็นที่ ๆ ผสมพันธุ์และคลอดลูกไปยังทะเลที่เย็นกว่า ซึ่งเป็นที่ ๆ จะหาอาหาร โดยวาฬสีเทานับเป็นวาฬที่อพยพเป็นระยะทางไกลที่สุด จากประเทศเม็กซิโกถึงอาร์กติกแถบขั้วโลกเหนือ รวมระยะทางไปกลับประมาณ 20,000 กิโลเมตร (12, 500 ไมล์) วาฬบาลีน ในปัจจุบันสามารถแบ่งออกได้เป็นทั้งหมด 4 วงศ์ 15 ชนิด แต่ก็มีหลายชนิดและหลายสกุลที่สูญพันธุ์ไปแล้วตั้งแต่ยุคก่อนประวัติศาสตร์ (ที่สูญพันธุ์แล้วจะใส่เครื่องหมาย † ไว้ข้างหน้า) แต่จากการศึกษาจากซากดึกดำบรรพ์ พบว่าบรรพบุรุษของวาฬบาลีนเป็นวาฬมีฟันที่มีชื่อว่า Janjucetus มีอายุอยู่ในราว 25 ล้านปีก่อน และเชื่อว่าอาจจะเป็นสัตว์ดุร้ายและทรงพลังมากในการล่าเหยื่อและกินอาหารด้วย เนื่องจากลักษณะของฟันมีความแหลมคม ไม่เหมือนกับของแมวน้ำรวมถึงไม่เหมือนกับสัตว์เลี้ยงลูกด้วยนมจำพวกอื่นในยุคสมัยเดียวกัน แต่มีลักษณะคล้ายกับฟันของสิงโตในยุคปัจจุบันมากกว่าการจำแนกการจำแนก. - †วงศ์ Aetiocetidae- † Aetiocetus - † Ashorocetus - † Chonecetus - † Morawanocetus - † Willungacetus - †วงศ์ Aglaocetidae- † Aglaocetus - † Isanacetus - † Pinocetus - วงศ์ Balaenidae- Balaena - †Balaenella - †Balaenotus - †Balaenula - Eubalaena - Eucetites - †Morenocetus - วงศ์ Balaenopteridae- †Archaebalaenoptera - Balaenoptera - †Cetotheriophanes - †Diunatans - †Mauicetus - Megaptera - †Notiocetus - †Parabalaenoptera - †Plesiobalaenoptera - †Praemegaptera - †Protororqualus - †วงศ์ Cetotheriidae- †Cephalotropis - †Cetotherium - †Herpetocetus - †Hibacetus - †Joumocetus - †Metopocetus - †Mixocetus - †Nannocetus - †Palaeobalaena - †Piscobalaena - †Plesiocetopsis - †Titanocetus - †วงศ์ Cetotheriopsidae- †Cetotheriopsis - †Micromysticetus - †วงศ์ Diorocetidae- †Amphicetus - †Diorocetus - †Plesiocetus - †Thinocetus - †Uranocetus - †วงศ์ Eomysticetidae- †Eomysticetus - วงศ์ Eschrichtiidae- †Archaeschrichtius - †Eschrichtioides - Eschrichtius - †Gricetoides - †Megapteropsis - †วงศ์ Llanocetidae- †Llanocetus - †วงศ์ Mammalodontidae- †Janjucetus - †Mammalodon - วงศ์ Neobalaenidae- Caperea - †วงศ์ Pelocetidae- †Cophocetus - †Halicetus - †Parietobalaena - †Pelocetus - †Eobalaenoptera - วงศ์ ไม่ถูกจัดอันดับ- †Amphitera - †Burtinopsis - †Idiocetus - †Imerocetus - †Isocetus - †Mesocetus - †Mioceta - †Otradnocetus - †Peripolocetus - †Piscocetus - †Siphonocetus - †Tiphyocetus - †Tretulias - †Ulias</doc>
