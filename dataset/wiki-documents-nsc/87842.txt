<doc id="87842" url="https://th.wikipedia.org/wiki?curid=87842" title="โช ซึง-ฮี">โช ซึง-ฮี โช ซึง-ฮี (, 18 มกราคม พ.ศ. 2527–16 เมษายน พ.ศ. 2550) เป็นนักศึกษาชาวเกาหลีใต้ ผู้ก่อเหตุสังหารหมู่ในวันที่ 16 เมษายน พ.ศ. 2550 ยิงปืนใส่เพื่อนนักศึกษาและอาจารย์ในมหาวิทยาลัยเวอร์จิเนียเทคที่ตัวเองศึกษาอยู่ ทำให้มีผู้เสียชีวิต 32 ราย ก่อนใช้ปืนฆ่าตัวตายตามประวัติ ประวัติ. ครอบครัวของโชมาจากครอบครัวยากจนบริเวณชานโซล เมืองหลวงของเกาหลีใต้ พ.ศ. 2535 เมื่อโชมีอายุได้ 8 ขวบ ครอบครัวเขาได้อพยพไปสหรัฐอเมริกา เพื่อไขว่คว้าหาชีวิตที่ดีกว่า พ่อแม่ของโชทำงานร้านซักแห้ง เดวิด สค็อต เพื่อนที่เรียนโรงเรียนเวลต์ฟีลกับโชบอกถึงนิสัยของเพื่อนร่วมชั้นว่า "เขาไม่เคยพูดเลยสักคำ" สค็อตยังบอกอีกว่าตลอดเวลาที่เรียนด้วยกันในแต่ละปี เขาจะพูดเพียงไม่กี่ประโยคเมื่อครูถามเขา หรือไม่ก็มีแต่บ่นอะไรพึมพำ นอกจากนี้โชยังไม่ค่อยสบตากับคนอื่นด้วย เพื่อน ๆ จึงมักรู้จักโชในภาพของผู้ชายเงียบขรึม โชเรียนเอกภาษาอังกฤษที่มหาวิทยาลัยเวอร์จิเนียเทค ยังเป็นคนที่มีเพื่อนน้อย และไม่ค่อยมีใครรู้จักมากนัก ทำให้ยากต่อการหาข้อมูลของนายโชผู้นี้ ขณะนี้ยังไม่เป็นที่แน่ชัดว่าสาเหตุการก่อเหตุสังหารหมู่มาจากอะไร มีเพียงจดหมายที่พบในห้องพักของโชที่แสดงให้เห็นถึงการต่อต้านพวกเด็กรวยและผู้หญิง และข้อความที่ว่า "พวกแกทำให้ฉันต้องทำแบบนี้" พร้อมกับนิยายสยองอีก 2 เรื่อง ที่เพื่อน ๆ และอาจารย์อ่านแล้วเหมือนตกอยู่ในฝันร้าย</doc>
