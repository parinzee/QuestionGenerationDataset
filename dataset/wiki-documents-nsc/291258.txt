<doc id="291258" url="https://th.wikipedia.org/wiki?curid=291258" title="เจ้าหญิงเฟาซียะห์ ฟารุก แห่งอียิปต์">เจ้าหญิงเฟาซียะห์ ฟารุก แห่งอียิปต์ เจ้าหญิงเฟาซียะห์ ฟารุก แห่งอียิปต์ (อาหรับ: فوزية Fawziya, ประสูติ 7 เมษายน ค.ศ. 1940 - สิ้นพระชนม์ 27 มกราคม ค.ศ. 2005) พระราชธิดาพระองค์กลางของพระเจ้าฟารุกที่ 1 แห่งอียิปต์ และสมเด็จพระราชินีฟารีดาแห่งอียิปต์พระประวัติ พระประวัติ. เจ้าหญิงเฟาซียะห์ ฟารุก แห่งอียิปต์ ประสูติเมื่อวันที่ 7 เมษายน ค.ศ. 1940 เป็นพระราชธิดาพระองค์กลางของพระเจ้าฟารุกที่ 1 แห่งอียิปต์ และสมเด็จพระราชินีฟารีดาแห่งอียิปต์ โดยพระองค์มีพระเชษฐภคนี 1 พระองค์ และพระขนิษฐา 1 พระองค์ คือ เจ้าหญิงเฟริยาลแห่งอียิปต์ และเจ้าหญิงฟาดียะห์แห่งอียิปต์ โดยพระนามของพระองค์ เฟาซียะห์ มาจากพระนามของพระน้องนางในพระเจ้าฟารุกที่ 1 แห่งอียิปต์ คือเจ้าหญิงเฟาซียะห์แห่งอียิปต์ ซึ่งพระราชบิดามีความสนิทเสน่หา และพระน้องนางพระองค์นี้ทรงพระสิริโฉมจนถือว่าเป็นหนึ่งในสตรีที่สวยที่สุดในโลกในขณะนั้น และต่อมาได้เป็นพระมเหสีในพระเจ้าชาห์ โมฮัมหมัด เรซา ปาห์ลาวี โดยพระเจ้าฟารุกจึงได้นำพระนามของพระขนิษฐามาตั้งเป็นพระนามของพระราชธิดาพระองค์เอง)ชีวิตนอกอียิปต์ ชีวิตนอกอียิปต์. เมื่อเจ้าหญิงเฟาซียะห์มีพระชนมายุได้ 12 พรรษา พระราชบิดาของพระองค์ คือ พระเจ้าฟารุกที่ 1 แห่งอียิปต์ ถูกล้มล้างระบอบกษัตริย์ จากการปฏิวัติอียิปต์ ค.ศ. 1952 และถูกเนรเทศออกจากประเทศอียิปต์ โดยวันที่ 26 กรกฎาคม ค.ศ. 1952 โดยพระเจ้าฟารุกพร้อมด้วยพระเจ้าลูกเธอทั้ง 3 พระองค์ไปยังเมืองอเล็กซานเดรีย เพื่อที่จะอพยพไปยังกรุงโรม ประเทศอิตาลี และไม่ได้เสด็จนิวัตกลับมายังดินแดนมาตุภูมิอีกเลย สองปีต่อมาหลังจากออกมาจากดินแดนอียิปต์ พระราชบิดาได้ส่งพระราชธิดาทั้ง 3 พระองค์ ไปศึกษายังโรงเรียนประจำที่ประเทศสวิตเซอร์แลนด์ ส่วนพระราชมารดาของเจ้าหญิงเฟาซียะห์คือ สมเด็จพระราชินีฟารีดา ได้เสด็จนิวัตยังอียิปต์ หลังจากการปฏิวัติในอีก 10 ปีต่อมา โดยก่อนหน้านั้นได้ลี้ภัยไปยังประเทศเลบานอน และประเทศสวิตเซอร์แลนด์ เพื่อมาอยู่ร่วมกันกับพระราชธิดาทั้ง 3 พระองค์ เมื่อเจ้าหญิงเฟาซียะห์ยังทรงพระเยาว์ พระองค์มีเป็นบุคคลที่มีความสนุกสนาน พระองค์เป็นคนที่มีพรสวรรค์ และมีความเป็นนักกีฬาอย่างสมบูรณ์ ใฝ่หาการเรียนรู้จากประสบการณ์ พระองค์จึงได้รับใบอนุญาตเป็นนักบินบนเครื่องบิน ด้วยพระองค์มีวัยวุฒิ และมีความเชี่ยวชาญ พระองค์จึงได้ตำแหน่งกัปตัน พระองค์สามารถตรัสเป็นภาษาต่างๆได้หลายภาษา เช่น ภาษาฝรั่งเศส, ภาษาอังกฤษ, ภาษาอิตาเลียน, ภาษาสเปน และพระองค์ยังมีความเชี่ยวชาญในภาษาอาหรับ พระองค์เป็นสตรีที่มีพระปรีชาสามารถสูง และเป็นสตรีที่มีความขยันขันแข็ง พระองค์มีความสามารถในการเป็นล่ามอยู่ในประเทศสวิตเซอร์แลนด์สิ้นพระชนม์ สิ้นพระชนม์. ในช่วงสุดท้ายของพระชนม์ชีพ เจ้าหญิงเฟาซียะห์ใช้เวลาอย่างจริงจังกับการยิงปืนอย่างมาก ท้ายที่สุดพระองค์มีอาการของโรคมัลติเพิลสเคลอโรซีส (multiple sclerosis) หรือ โรคเอ็มเอส (MS) ในปี ค.ศ. 1995 พระองค์ก็เป็นอัมพาตและล้มหมอนนอนเสื่อ เจ้าหญิงเฟริยาล พระภคินีจึงเข้ามาดูแลพระองค์จนถึงวาระสุดท้ายของชีวิต เจ้าหญิงเฟาซียะห์ ฟารุก แห่งอียิปต์ สิ้นพระชนม์เมื่อวันที่ 27 มกราคม ค.ศ. 2005พระราชตระกูล</doc>
