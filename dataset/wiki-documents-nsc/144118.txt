<doc id="144118" url="https://th.wikipedia.org/wiki?curid=144118" title="อาบู ดียาบี">อาบู ดียาบี วาซีรีกี อาบู ดียาบี () เป็นนักฟุตบอลชาวฝรั่งเศสเชื้อสายโกตดิวัวร์ (ไอวอรีโคสต์) เกิดเมื่อวันที่ 11 พฤษภาคม ค.ศ. 1986 ที่กรุงปารีส ปัจจุบันเล่นให้กับออแล็งปิกเดอมาร์แซย์ ในลีกเอิง ฝรั่งเศส หลังจากเล่นให้กับอาร์เซนอล ในพรีเมียร์ลีก อังกฤษ จนมีชื่อเสียง โดยปกติแล้วจะเล่นในตำแหน่งกองกลางตัวกลาง แต่ในระยะหลัง ๆ มักจะโดนจับไปเล่นเป็นปีกให้ของอาร์เซนอล ดียาบีมักจะเป็นรู้จักกันในชื่อ อาบู ซึ่งเป็นชื่อกลางของเขาเริ่มต้นค้าแข้ง เริ่มต้นค้าแข้ง. ดียาบีเกิดที่ปารีส และได้เข้าร่วมสโมสรในบ้านเกิดอย่างสโมสรฟุตบอลปารีแซ็ง-แฌร์แม็ง ตั้งแต่อายุ 13 ปี ทั้งที่เป็นแฟนตัวยงของออแล็งปิกเดอมาร์แซย์ ก่อนจะออกจากสโมสรในอีก 2 ปีถัดมา เขาเป็นสมาชิกของ โอแซร์ที่เป็นแชมป์ U-16 ในปี 2003 คริสเตียน เอนนา ซึ่งเป็นโค้ชของทีมในขณะนั้นกล่าวไว้ว่า ดียาบีเป็นผู้เล่นที่ฉลาดและมีเทคนิคเป็นเลิศ ดียาบีก้าวขึ้นสู่ทีมชุดใหญ่ของโอแซร์และได้ลงเล่น 5 นัดในฤดูกาล 2004-05 และอีก 5 นัดในฤดูกาล 2005-06 โดยที่การลงเล่นครั้งแรกในทีมชุดใหญ่เป็นการลงสนามในฐานะตัวสำรอง ซึ่งถูกเปลี่ยนตัวลงมาในนาทีสุดท้ายในนัดที่พบกับแรนในวันที่ 14 สิงหาคม 2004กับอาร์เซนอล กับอาร์เซนอล. ดียาบี เซ็นสัญญากับอาร์เซนอลในวันที่ 12 มกราคม 2006 โดยเชื่อว่ามีค่าตัวประมาณ 2 ล้านปอนด์ ซึ่งก่อนหน้านั่นมีข่าวว่าเขาจะเซ็นสัญญากับสโมสรเชลซี คู่ปรับร่วมเมืองของอาร์เซนอล เขาเลือกสวมเสื้อเบอร์ 2 ที่ว่างเว้นมาจากการแขวนรองเท้าของลี ดิกสัน ดียาบีถูกดึงตัวมาอยู่กับอาร์เซนอลในฐานะตัวตายตัวแทนของปาทริก วีเยา เนื่องจากการเป็นผู้เล่นกองกลางผู้มีพลกำลัง และลีลาการเล่นที่ถอดกันมา เขาสามารถเล่นได้หลากหลายตำแหน่งในแผงมิดฟีลด์ จึงไม่แปลกเลยที่เราจะเห็นดียาบีเล่นเป็นกองกลางตัวรุกหรือกระทั่งตัวโฮดิ้งในบางเกม นัดแรกของเขาที่ได้ลงเล่นกับอาร์เซนอลอย่างเป็นทางการ คือแมทช์ชนะ เอฟเวอร์ตัน 1-0 ในวันที่ 21 มกราคม 2006 ซึ่งเขาลงเล่นในฐานะตัวสำรอง ประตูแรกของดียาบีกับทีมใหม่ต้องรอถึงวันที่ 1 เมษายน เกิดขึ้นในเกมที่เปิดบ้านถล่ม แอสตัน วิลล่า 5-0 โดยในเกมนั่นนักเตะใหม่อย่างเอ็มมานูเอล อาเดบายอร์ ก็ทำประตูได้เช่นกัน ทุกอย่างเหมือนจะไปได้ดี แต่หนึ่งเดือนถัดมา เขาได้รับบาดเจ็บ จากการสไลด์ขาคู่อย่างรุนแรงจากแดน สมิธ ผู้เล่นของ 'แมวดำ' ซันเดอร์แลนด์ ส่งผลให้เขาต้องพักยาวถึงแปดเดือน ดียาบีกลับมาลงสนามได้อย่างสมบูรณ์ในลีกคัพปี 2007 นัดที่พบกับลิเวอร์พูล ในรอบก่อนรองชนะเลิศ โดยลงมาเป็นตัวสำรองของ ทีโอ วอลคอตต์ วันที่ 9 มกราคม 2007 ต่อมาในนัดชิงชนะเลิศลีก คัพปี 2007 เขาได้เข้าปะทะกับจอห์น เทร์รี โดยที่เท้าของเขาได้ไปปะทะกับกรามของเทอร์รี จนทำให้เทอร์รีสลบคาสนาม จากนั้น เทอร์รีก็ถูกนำส่งโรงพยาบาล แต่ก็ได้รับอนุญาตให้ออกจากโรงพยาบาลได้ในวันรุ่งขึ้นโดยไม่ปรากฏอาการบาดเจ็บรุนแรงถดูกาล 2007-2008 ถดูกาล 2007-2008. เขาเริ่มต้นในฤดูกาลนี้ได้ค่อนข้างดี โดยได้ทำประตูในเกมพบกับสโมสรฟุตบอลดาร์บีเคาน์ตี โดยถูกเปลี่ยนตัวลงมาแทนโทมาช โรซิตซ์กีที่บาดเจ็บ ซึ่งฤดูกาลนี้ เขามักจะถูกอาร์แซน เวนเกอร์จับไปเล่นในตำแหน่งปีกซ้ายบ่อยครั้ง เพื่อปรับปรุงการใช้เท้าซ้าย ปรับปรุงมุมมองในการเล่นให้กว้างขึ้น และปรับปรุงการตัดสินใจในการเล่น ต่อมาในวันที่ 12 ธันวาคม 2007 เขาได้ทำประตูแรกในยูฟ่าแชมเปียนส์ลีก ในนัดที่เจอสเตอัวบูคาเรสต์ โดยทำประตูขึ้นนำให้อาร์เซนอลชนะไป 2-1 ในวันที่ 29 มีนาคม 2008 เขาได้รับใบแดงในนัดที่อาร์เซนอลเจอสโมสรฟุตบอลโบลตันวอนเดอเรอส์ หลังจากไปเข้าสกัดเกรตาร์ สไตน์สสัน กองหลังโบลตัน ในวันที่ 8 เมษายน 2008 เขาได้ทำประตูลูกที่สองในยูฟ่าแชมเปียนส์ลีกในเกมพบกับลิเวอร์พูลที่แอนฟีลด์ จากนั้นเขาก็บาดเจ็บอีกครั้งอาการบาดเจ็บ อาการบาดเจ็บ. อาบู ดียาบี เล่นให้กับอาร์เซนอลเป็นระยะเวลาทั้งสิ้น 9 ฤดูกาล โดยได้รับบาดเจ็บมากถึง 42 ครั้ง รวมเวลาต้องหยุดพักเพราะบาดเจ็บทั้งหมด 1,554 วัน 222 สัปดาห์ หรือคิดเป็นเวลามากกว่า 4 ปี หรือเฉลี่ยแล้วจะได้รับบาดเจ็บใหม่ในทุก ๆ 80 วันปัจจุบัน ปัจจุบัน. ปัจจุบัน ดียาบีได้ย้ายไปเล่นให้กับออแล็งปิกเดอมาร์แซย์ ในลีกเอง ฝรั่งเศส หลังจากเป็นนักฟุตบอลไร้สังกัดอยู่พักหนึ่ง เนื่องจากอาร์เซนอลได้ปล่อยตัวไป เนื่องจากปัญหาบาดเจ็บที่มีมาอย่างต่อเนื่องยาวนาน หลังจากจบฤดูกาล 2014–15</doc>
