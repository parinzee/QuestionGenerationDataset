<doc id="287807" url="https://th.wikipedia.org/wiki?curid=287807" title="ธีระ วงศ์สมุทร">ธีระ วงศ์สมุทร นายธีระ วงศ์สมุทร หัวหน้าพรรคชาติไทยพัฒนา อดีตรัฐมนตรีว่าการกระทรวงเกษตรและสหกรณ์ ในรัฐบาลนายอภิสิทธิ์ เวชชาชีวะ และรัฐบาลของนางสาวยิ่งลักษณ์ ชินวัตร และเป็นอดีตอธิบดีกรมชลประทาน กระทรวงเกษตรและสหกรณ์ประวัติ ประวัติ. นายธีระ วงศ์สมุทร เกิดเมื่อวันที่ 15 ธันวาคม พ.ศ. 2491 ที่อำเภอเชียรใหญ่ จังหวัดนครศรีธรรมราช สำเร็จการศึกษาระดับมัธยมศึกษาปีที่ 3 จากโรงเรียนปากพนัง มัธยาศึกษาปีที่ 5 จากโรงเรียนเตรียมอุดมศึกษา ปริญญาตรีวิศวกรรมศาสตรบัณฑิต สาขาการชลประทาน จากมหาวิทยาลัยเกษตรศาสตร์ เมื่อปี พ.ศ. 2513 ระดับปริญญาโท ด้านบริหารธุรกิจ จากมหาวิทยาลัยเกษตรศาสตร์ และหลักสูตรวิทยาลัยป้องกันราชอาณาจักร รุ่นที่ 42 สมรสกับนางวรัญญู วงศ์สมุทร มีบุตร 4 คน คือ นางสาววงศ์จันทร์ วงศ์สมุทร นายวงศ์พันธ์ วงศ์สมุทร นางวงศ์ทิพา วงศ์สมุทร และ พันตรีหญิง วงศ์รักษ์ วงศ์สมุทรการทำงาน การทำงาน. ธีระ วงศ์สมุทร เริ่มรับราชการเมื่อปี พ.ศ. 2514 ในตำแหน่ง นายช่างตรี กองก่อสร้าง กรมชลประทาน กระทรวงเกษตรและสหกรณ์ จนได้รับตำแหน่งสูงสุดคือ อธิบดีกรมชลประทาน ในปี พ.ศ. 2550 ในการจัดตั้งรัฐบาลของพรรคประชาธิปัตย์ พ.ศ. 2551 นายธีระ วงศ์สมุทร ได้รับตำแหน่งรัฐมนตรีว่าการกระทรวงเกษตรและสหกรณ์ ซึ่งเป็นการดำรงตำแหน่งรัฐมนตรีครั้งแรกของนายธีระ แต่การทำงานในตำแหน่งรัฐมนตรีกลับได้รับฉายาจากพรรคเพื่อไทย เป็น 1 ใน 10 รัฐมนตรีไร้ผลงาน ว่า "รัฐมนตรีเป่าสากเรียกพี่" แต่ในรัฐบาลของนางสาวยิ่งลักษณ์ ชินวัตร ยังได้รับแต่งตั้งให้ดำรงตำแหน่งรัฐมนตรีว่าการกระทรวงเกษตรและสหกรณ์ เป็นสมัยที่ 2 ต่อมานายธีระ ได้ขอลาออกจากตำแหน่งเมื่อวันที่ 24 ตุลาคม พ.ศ. 2555 เนื่องจากมีปัญหาสุขภาพเครื่องราชอิสริยาภรณ์เครื่องราชอิสริยาภรณ์. - พ.ศ. 2552 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
