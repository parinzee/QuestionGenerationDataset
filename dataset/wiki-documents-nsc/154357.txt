<doc id="154357" url="https://th.wikipedia.org/wiki?curid=154357" title="ฟูจิ (ร้านอาหาร)">ฟูจิ (ร้านอาหาร) ร้านอาหารฟูจิ เป็นร้านอาหารญี่ปุ่น โดยคุณทานากะ ชาวญี่ปุ่น ได้เดินทางเข้ามาประเทศไทย ร่วมมือกับพรรคพวกเปิดร้านอาหารญี่ปุ่นขึ้น ร้านแรกชื่อ "ไทยซึคิจิ" เป็นร้านที่เปิดเพื่อบริการลูกค้าชาวญี่ปุ่นด้วยกันเองเป็นหลัก ซึ่งประสบความสำเร็จดี จากนั้นคุณทานากะยังร่วมหุ้นเปิดร้าน "ชินไดโกกุ" ขึ้นอีกที่ย่านสวนลุม ซึ่งเป็นที่ตั้งของตึกอับดุลลาฮิมในปัจจุบัน ภายหลังได้ย้ายไปอยู่ที่ย่าน อโศก นอกจากนั้นยังเปิด "โกเบ"ที่ย่านสยามสแควร์ เมื่อสั่งสมประสบการณ์การดำเนินธุรกิจร้านอาหารญี่ปุ่นมามากมายเพียงพอ คุณทานากะจึงเปิดร้านอาหาร "ฟูจิ" เริ่มเปิดตัวอย่างเป็นทางการเมื่อปี 2542 ภายใต้แนวความคิดแรกคือ “สั่งเลย อร่อยทุกอย่าง” ที่ทำให้สโลแกนนี้กลายเป็นคำพูดที่คุ้นหู และติดปากผู้บริโภคมาได้ระยะหนึ่ง โดยร้านแรกเปิดบริการที่ศูนย์การค้า เซ็นทรัลพลาซา ลาดพร้าว</doc>
