<doc id="434210" url="https://th.wikipedia.org/wiki?curid=434210" title="วิวรรธนไชย ณ กาฬสินธุ์">วิวรรธนไชย ณ กาฬสินธุ์ นายวิวรรธนไชย ณ กาฬสินธุ์ หรือวิวัฒนไชย ณ กาฬสินธุ์ อดีตสมาชิกสภาผู้แทนราษฎร จังหวัดกาฬสินธุ์ประวัติ ประวัติ. วิวรรธนไชย เกิดเมื่อวันที่ 13 ตุลาคม พ.ศ. 2494 เป็นบุตรของนายประพิศ กับนางบุญไล้ ณ กาฬสินธุ์ สำเร็จการศึกษาระดับปริญญาตรี การศึกษาบัณฑิต (กศ.บ.) จากมหาวิทยาลัยมหาสารคามการทำงานรับราชการ การทำงาน. รับราชการ. วิวรรธนไชย เคยรับราชการครูและเคยดำรงตำแหน่งครูใหญ่โรงเรียนหนองแสงวิทยาเสริม อำเภอสมเด็จ จังหวัดกาฬสินธุ์ เคยเป็นประธานชมรมครูประถมภาคตะวันออกเฉียงเหนือ ประธานชมรมสมาพันธ์สมาคมครูประถมศึกษาแห่งประเทศไทย และเป็นกรรมการองค์การครูโลก ต่อมาในปี พ.ศ. 2525 ได้โอนมารับราชการในตำแหน่งนักประชาสงเคราะห์ กรมประชาสงเคราะห์ กระทรวงมหาดไทย และเป็นหัวหน้าชุด ปจว.กอ.รมน.จังหวัดกาฬสินธุ์งานการเมือง งานการเมือง. วิวรรธนไชย เป็นสมาชิกสภาผู้แทนราษฎร ได้รับเลือกตั้งหลายสมัย ซึ่งในปี พ.ศ. 2535 เขาได้ปฏิเสธข้อเสนอของพรรคกิจสังคมให้ดำรงตำแหน่งรัฐมนตรี และในการเลือกตั้ง พ.ศ. 2544 ได้รับเลือกตั้งเป็น ส.ส.แบบบัญชีรายชื่อ สังกัดพรรคไทยรักไทย ต่อมาในปี พ.ศ. 2550 ได้ย้ายออกจากพรรคพลังประชาชน เพื่อไปก่อตั้งพรรคแทนคุณแผ่นดินอีสาน เนื่องจากนายวิวรรธนไชยอ้างว่า นายสมัคร สุนทรเวช หัวหน้าพรรคพลังประชาชน ได้เคยพูดจาดูถูกคนอีสานไว้ในอดีต จึงไม่อาจยอมรับได้สมาชิกสภาผู้แทนราษฎรสมาชิกสภาผู้แทนราษฎร. 1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 จังหวัดกาฬสินธุ์ สังกัด พรรคชาติประชาธิปไตย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 จังหวัดกาฬสินธุ์ สังกัด พรรคกิจสังคม 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดกาฬสินธุ์ สังกัด พรรคกิจสังคม 4. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดกาฬสินธุ์ สังกัด พรรคกิจสังคม 5. การเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 จังหวัดกาฬสินธุ์ สังกัด พรรคกิจสังคม 6. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 ระบบบัญชีรายชื่อ สังกัด พรรคไทยรักไทย 7. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 ระบบบัญชีรายชื่อ สังกัด พรรคไทยรักไทยเครื่องราชอิสริยาภรณ์เครื่องราชอิสริยาภรณ์. - เหรียญพิทักษ์เสรีชน ชั้นที่ 2 ประเภทที่ 2</doc>
