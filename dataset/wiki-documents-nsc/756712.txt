<doc id="756712" url="https://th.wikipedia.org/wiki?curid=756712" title="สถาบันภาษา จุฬาลงกรณ์มหาวิทยาลัย">สถาบันภาษา จุฬาลงกรณ์มหาวิทยาลัย สถาบันภาษา จุฬาลงกรณ์มหาวิทยาลัย () มีชื่อย่อคือ CULI' เป็นสถาบันหนึ่งในจุฬาลงกรณ์มหาวิทยาลัย เปิดขึ้นอย่างเป็นทางการในวันที่ 27 พฤศจิกายน พ.ศ. 2520 ทำหน้าที่สำคัญ คือการให้บริการทางวิชาการด้านวิชาภาษาอังกฤษให้กับหน่วยงานต่าง ๆ ในจุฬาลงกรณ์มหาวิทยาลัย สำหรับคณะวิชาต่าง ๆ สถาบันภาษาจะส่งอาจารย์สอนวิชาภาษาอังกฤษพื้นฐานไปทำการสอนในคณะนั้น ๆ ยกเว้นนิสิตทั้งหลักสูตรภาษาไทยและหลักสูตรนานาชาติของคณะอักษรศาสตร์ จึงทำให้นิสิตจุฬาฯ หลักสูตรภาษาไทยในคณะอื่น ๆ ที่ไม่ใช่คณะอักษรศาสตร์ จะต้องผ่านการเรียนภาษาอังกฤษขั้นพื้นฐานจากสถาบันภาษาทุกคน ไม่มีข้อยกเว้นตามระดับคะแนนสอบเข้าวิชาภาษาอังกฤษเหมือนในมหาวิทยาลัยอื่น ๆ และสถาบันภาษายังจัดการสอนวิชาภาษาอังกฤษให้เหมาะสมกับคณะวิชานั้น ๆ อีกด้วย นอกจากหน้าที่ในการจัดสอนวิชาภาษาอังกฤษแล้ว สถาบันภาษายังมีศูนย์การเรียนรู้ด้วยตัวเองเพื่อสนุนทักษะการใช้ภาษาอังกฤษในทุกทักษะ สถาบันภาษา จุฬาลงกรณ์มหาวิทยาลัย มีที่ตั้งอยู่ที่อาคารเปรมบุรฉัตร จุฬาลงกรณ์มหาวิทยาลัย ถนนพญาไท แขวงปทุมวัน เขตปทุมวัน กรุงเทพมหานคร 10330ประวัติ ประวัติ. นับตั้งแต่มีการสถาปนาจุฬาลงกรณ์มหาวิทยาลัยจนถึงปี พ.ศ. 2513 การเรียนการสอนภาษาอังกฤษในจุฬาลงกรณ์มหาวิทยาลัยเป็นเรื่องที่สำคัญและมีอยู่ในทุกภาคส่วนทางวิชาการของจุฬาฯ ตลอดช่วงระยะเวลานี้คณะอักษรศาสตร์ จุฬาลงกรณ์มหาวิทยาลัยเป็นองค์กรหลักในการจัดการเรียนการสอนให้กับหลายคณะและนิสิตของคณะอักษรศาสตร์เองด้วย ทำให้ไม่สามารถจัดการเรียนการสอนได้อย่างมีประสิทธิภาพ ในปี พ.ศ. 2515 ก่อนมีการจัดการให้เป็นระเบียบร่วมกับบริติช เคานซิล ดร.ฟรานซิส ซี. จอห์นสัน ได้ทำการสำรวจระบบการสอนภาษาอังกฤษที่มีอยู่เดิมของจุฬาลงกรณ์มหาวิทยาลัย เขาได้ให้คำแนะนำที่สำคัญว่า มหาวิทยาลัยควรมีการจัดตั้งสถาบันส่วนกลางของมหาวิทยาลัยเพื่อให้บริการการสอนระดับกับนิสิตระดับปริญญาตรีทุกคน ราวสองเดือนต่อมา จุฬาฯ รับแนวคิดนี้และจัดตั้งคณะกรรมการเพื่อจัดทำรายละเอียดเพื่อจัดตั้งสถาบันลักษณะที่ ดร.ฟรานซิส ได้แนะนำมา ในขณะเดียวกันจุฬาฯ ก็ได้ติดต่อบริติช เคานซิลเพื่อขอความช่วยเหลือจากผู้เชี่ยวชาญเพื่อให้คำแนะนำเกี่ยวกับโครงการจัดตั้งสถาบันนี้ แต่ไม่สามารถทำได้เนื่องจากมีปัญหาบางอย่างในการเจรจาระหว่างรัฐบาลสหราชอาณาจักรกับกรมวิเทศสหการ (Department of Technical and Economic Cooperation – DTEC) เหตุนี้ทำให้โครงการต้องถูกพักเอาไว้ชั่วคราวจนถึงปี พ.ศ. 2518 จุฬาฯได้ดำเนินโครงการสถาบันภาษาต่อ ในปี พ.ศ. 2520 โครงสถาบันภาษาได้พัฒนาครั้งใหญ่สถาบันภาษาได้ก่อตั้งขึ้นอย่างเป็นทางการในจุฬาลงกรณ์มหาวิทยาลัยตามประกาศของคณะปฏิวัติ ฉบับที่ 11 ลงวันที่ 7 พฤศจิกายน 2520 เพื่อให้บริการสอนและฝึกฝนภาษาอังกฤษ พร้อมทั้งการทำงานวิจัยและทดลองพัฒนาการเรียนการสอน ในปัจจุบันสถาบันภาษาได้ทำการสอนภาษาอังกฤษให้กับคณะวิชาทุกคณะในจุฬาลงกรณ์มหาวิทยาลัยพร้อมกับการส่งเสริมลักษณะนิสัยให้นิสิตสืบค้นและพัฒนาทักษะตามความสนใจศูนย์การเรียนรู้ด้วยตนเอง (Self Access Learning Center: SALC) ศูนย์การเรียนรู้ด้วยตนเอง (Self Access Learning Center: SALC). สถาบันภาษา จุฬาลงกรณ์มหาวิทยาลัย ได้จัดตั้งศูนย์การเรียนรู้ด้วยตนเองที่อาคารเปรมบุรฉัตร ชั้นสองตั้งแต่ภาคเรียนที่ 1 ปีการศึกษา 2533 ตามแนวคิดใหม่ว่า มหาวิทยาลัยเป็น “แหล่งค้นคว้าวิจัย” (College of Inquiry)ทั้งนี้ถือได้ว่าเป็นศูนย์การเรียนรู้ด้วยตนเองแห่งแรกๆ ของประเทศไทย ภายในศูนย์ฯ ได้จัดเตรียมทรัพยากรสารสนเทศภาษาอังกฤษหลากหลาย และคอมพิวเตอร์ติดตั้งซอฟต์แวร์สำหรับฝึกทักษะ ฟัง พูด อ่าน เขียน เช่น Tell Me More, English Discoveries, English20 Interactive บริการพื้นที่สำหรับกิจกรรมการเรียนรู้หลายอย่างแก่นิสิตจุฬาฯ ดังนี้- Conversation Hour เป็นกิจกรรมสนทนาเป็นกลุ่ม 15 คนแบบกับอาจารย์ต่างชาติของสถาบันภาษาด้วยเรื่องทั่วไป - Let's Chat เป็นกิจกรรมที่ให้นิสิตได้นั่งรวมกลุ่มสนทนากับเพื่อนนิสิตหลักสูตรนานาชาติ - Learning Advisor เป็นจุดปรึกษาปัญหาและรับคำแนะนำจากอาจารย์ของสถาบันภาษา - Feel Free To Ask T.A. โต๊ะให้คำปรึกษาแบบตัวต่อตัวกับนิสิตระดับบัณฑิตศึกษาผู้ช่วยสอนของสถาบันภาษา - Writing Clinic ฝึกการเขียนภาษาอังกฤษกับอาจารย์ของสถาบันภาษา ภายในศูนย์การเรียนรู้ด้วยตนเอง - Pronunciation Clinic กิจกรรมฝึกทักษะการออกเสียงภาษาอังกฤษอย่างถูกต้องตามหลักสัทศาสตร์ กับอาจารย์สถาบันภาษาที่มีความเชี่ยวชาญด้านการสอนการออกเสียงรายการอ้างอิง</doc>
