<doc id="209333" url="https://th.wikipedia.org/wiki?curid=209333" title="ปลาปล้องอ้อย">ปลาปล้องอ้อย ปลาในทวีปอเมริกาใต้ ดูที่: ปลาปล้องอ้อย ปลาปล้องอ้อย เป็นสกุลของปลาน้ำจืดขนาดเล็กจำพวกหนึ่ง ในวงศ์ปลาหมูแท้ (Cobitidae) ใช้ชื่อสกุลว่า Pangio (/แพน-กิ-โอ/) มีรูปร่างโดยรวมคือ ลำตัวยาว แบนข้าง ท้องมน คอดหางกว้าง หัวเล็กปลายทู่ ปากเล็กอยู่ต่ำ ตาเล็ก มีกระดูกเป็นหนามอยู่ใต้ตา เกล็ดเล็กมาก ครีบหลังและครีบก้นอยู่ค่อนไปทางหาง ลำตัวมีสีต่าง ๆ ต่างออกไปตามแต่ละชนิด ตั้วแต่ มีลำตัวสีเหลืองทองมีแถบสีดำ ในชนิด P. anguillaris, สีน้ำตาลตลอดทั้งตัว ในชนิด P. oblonga และเป็นสีดำสลับกับสีเหลืองเป็นปล้อง ๆ ในชนิด P. kuhlii และ P. myersi มีความยาวโดยเฉลี่ยประมาณ 10 เซนติเมตร นิยมอยู่เป็นฝูงในลำธารน้ำตกหรือป่าพรุ หรือแม้แต่แหล่งน้ำขนาดใหญ่ เช่น แม่น้ำ มีการเคลื่อนไหวที่แลดูคล้ายการเลื้อยของงู ออกหากินในเวลากลางคืน กินอาหารจำพวก แมลงน้ำหรือแพลงก์ตอนสัตว์น้ำ จึงทำให้ได้อีกชื่อว่า "ปลางู" ซึ่งในภาษาอีสานเรียกว่า "ปลาอาด" พบกระจายพันธุ์อินเดียจนถึงพม่า, ภูมิภาคอินโดจีน จนถึงหมู่เกาะซุนดา มีความสัมพันธ์ต่อมนุษย์ในแง่ของการเป็นปลาสวยงาม โดยเฉพาะในชนิด P. kuhlii และ P. myersi และใช้บริโภคในชนิด P. anguillaris ค้นพบครั้งแรกบริเวณลุ่มน้ำทางใต้ของประเทศไทย และประเทศมาเลเซีย ในขั้นแรกพบ 10 ชนิดการจำแนก การจำแนก. ปัจจุบันจำแนกออกเป็น 32 ชนิด โดยเป็นการพบที่หมู่เกาะซุนดาถึงกว่า 16 ชนิด- Pangio agma - Pangio alcoides - Pangio alternans - Pangio ammophila - Pangio anguillaris (ปลาสายทอง) - Pangio apoda - Pangio atactos - Pangio bitaimac - Pangio cuneovirgata - Pangio doriae - Pangio elongata - Pangio filinaris - Pangio fusca - Pangio goaensis (ปลาปล้องอ้อยอินเดีย) - Pangio incognito - Pangio kuhlii (ปลางูคูลี่, ปลาปล้องอ้อยคูลี่) - Pangio lidi - Pangio longimanus - Pangio lumbriciformis - Pangio malayana - Pangio mariarum - Pangio muraeniformis - Pangio myersi (ปลาปล้องอ้อยตะวันออก) - Pangio oblonga - Pangio pangia (ปลางูแม่ฮ่องสอน) - Pangio piperata - Pangio pulla - Pangio robiginosa - Pangio semicincta - Pangio shelfordii - Pangio signicauda - Pangio superba</doc>
