<doc id="541135" url="https://th.wikipedia.org/wiki?curid=541135" title="เอชบีโอ">เอชบีโอ เอชบีโอ ( ย่อจาก Home Box Office) เป็นช่องเคเบิลโทรทัศน์แบบเสียค่ารับชม สัญชาติอเมริกัน และเป็นเครือข่ายโทรทัศน์ดาวเทียม มีเจ้าของคือ ไทม์วอร์เนอร์ ภายใต้การบริหารงานของบริษัทในเครือโฮม บ็อกซ์ ออฟฟิศ อิงค์ (Home Box Office Inc.) รายการในช่องเอชบีโอส่วนใหญ่เป็นภาพยนตร์ ซีรีส์โทรทัศน์ รวมไปถึง ภาพยนตร์ที่ผลิตเพื่อออกอากาศในเคเบิลโดยเฉพาะ และยังมีสารคดี การแข่งขันชกมวย สแตนด์อัพ คอเมดีและคอนเสิร์ตด้วยภาพรวม ภาพรวม. เมื่อเดือนสิงหาคม ค.ศ.2013 ช่องเอชบีโอให้บริการทั้งหมด 32,445,000 ครัวเรือน (คิดเป็น 28.41% ของลูกค้าเคเบิลและดาวเทียม) ในสหรัฐอเมริกา ทำให้กลายเป็นช่องพรีเมี่ยมที่ใหญ่เป็นอันดับสองในประเทศสหรัฐอเมริกา นอกจากนี้ช่องเอชบีโอยังออกอากาศอีกอย่างน้อย 151 ประเทศ มีสมาชิกรวม 114,000,000 สมาชิกทั่วโลก รายการบางรายการของช่องเอชบีโอได้ออกอากาศไปยังสถานีโทรทัศน์ช่องอื่น ๆ และมีซีรีส์ รวมไปถึงภาพยนตร์ของเอชบีโอจำนวนมากที่ประสบความสำเร็จ และได้นำออกมาขายในรูปแบบของดีวีดี (เช่น Sex and the City, The Sopranos, The Wire, Entourage, Six Feet Under, Boardwalk Empire, Game of Thrones และ True Blood) อีกทั้งยังได้ออกอากาศในประเทศอื่น ๆ ด้วย เช่น ประเทศแคนาดา, ประเทศออสเตรเลีย และประเทศในทวีปยุโรป ในปี 2015 เอชบีโอจะเริ่มให้บริการบนอินเทอร์เน็ตผ่านบริการสตรีมมิ่งมีชื่อว่า HBO Go</doc>
