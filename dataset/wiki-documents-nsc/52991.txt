<doc id="52991" url="https://th.wikipedia.org/wiki?curid=52991" title="ปิยะพงษ์ ผิวอ่อน">ปิยะพงษ์ ผิวอ่อน นาวาอากาศโท ปิยะพงษ์ ผิวอ่อน เกิดวันที่ 14 พฤศจิกายน พ.ศ. 2502 เป็นนักฟุตบอลชาวไทย ซึ่งเล่นให้กับฟุตบอลทีมชาติไทยหลายนัด รวมถึงเป็นผู้ที่ทำประตูสูงสุดในประวัติศาสตร์ทีมชาติไทยรวมนัดที่ฟีฟ่าไม่ได้รับรอง ที่ 103 ประตู (สถิติที่ฟีฟ่ารับรองคือ 15 ประตู จากการลงสนามให้ทีมชาติ 33 นัด) นอกจากนี้ เขายังร่วมแสดงในภาพยนตร์เรื่อง "เกิดมาลุย" ใน พ.ศ. 2547 พ.ศ. 2556 ปิยะพงษ์ ผิวอ่อน ทำหน้าที่เป็นผู้จัดการทีมสิงห์ออลสตาร์เมื่อครั้งที่พบกับแมนเชสเตอร์ยูไนเต็ด และเชลซี ในการแข่งขันครบรอบ 80 ปี บริษัทบุญรอดบริวเวอรี่ประวัติ ประวัติ. ปิยะพงษ์ (ชื่อเดิม เผด็จ ขันเครือ) เกิดเมื่อวันเสาร์ที่ 14 พฤศจิกายน พ.ศ. 2502 ที่ จังหวัดประจวบคีรีขันธ์ บุตร ร้อยเอกพล กับ นางบุญยิ่ง ผิวอ่อน จบการศึกษาจาก โรงเรียนศรีวิชัยวิทยา อำเภอเมือง จังหวัดนครปฐม และ โรงเรียนสารสิทธิ์พิทยาลัย อำเภอบ้านโป่ง จังหวัดราชบุรี โดยเล่นฟุตบอลมาตลอด และมีความสามารถทางฟุตบอลสูงจนได้รับโควตานักฟุตบอล ศึกษาต่อที่โรงเรียนจ่าอากาศ ปิยะพงษ์สมรสแล้ว มีบุตร 2 คน คนโตชื่อ นายภานุพงศ์ (เต้ย) คนเล็กชื่อ นายพงษ์พิสุทธิ์ (แตงโม) ซึ่งเป็นนักฟุตบอลเช่นกัน ปัจจุบันนั้นปิยะพงษ์รับราชการทหารชั้นยศ "นาวาอากาศโท" สังกัดกรมสวัสดิการทหารอากาศ กองทัพอากาศ นอกจากนี้ยังทำหน้าที่เป็นพิธีกรในรายการ เช้านี้...ที่หมอชิต ร่วมกับลูกชายคนเล็ก พงษ์พิสุทธิ์ ผิวอ่อน และรายการ บราเวีย ซูเปอร์สไตรค์ ยิงกระจาย ทางทรู วิชั่นส์พิธีกรพิธีกร. - เช้านี้...ที่หมอชิต (ผู้ประกาศข่าวกีฬา “ผู้รู้...ผู้เล่า” ด้านกีฬาฟุตบอล) ทางช่อง 7 ออกอากาศทุกวันจันทร์ - วันศุกร์ เวลา 06.00 -07.30 น. (1 มิถุนายน 2552 - 2553) - บราเวีย ซูเปอร์สไตรค์ ยิงกระจาย (ผู้บรรยายการยิงประตูของนักฟุตบอลในพรีเมียร์ลีก) ทางทรู วิชั่นส์ ออกอากาศทุกคืนวันพุธ ออกอากาศซ้ำในเช้าวันพฤหัสบดี เวลา 07.30 น. - 08.00 น. - คนกีฬา พาเที่ยว ทางช่อง 5 ออกอากาศทุกวันพุธ เวลา 09.30 - 10.00 น.ผลงานในการเป็นนักฟุตบอล ผลงานในการเป็นนักฟุตบอล. ปิยะพงษ์ เริ่มต้นเล่นฟุตบอล ในทีมชุดเยาวชน สโมสรฟุตบอลทหารอากาศ เมื่อปี พ.ศ. 2522 หลังจากนำทีมชนะเลิศ จึงได้เลื่อนขึ้นมาเล่นทีมชุดใหญ่ และในปี พ.ศ. 2523 เป็นดาวซัลโวสูงสุดในการแข่งขัน ในปีต่อมา ก็ได้รับการคัดเลือกให้มาเล่นกับทีมชาติไทย ระหว่าง พ.ศ. 2524-พ.ศ. 2540 รวม 17 ปี โดยที่ติดทีมชาติครั้งแรก ในเดือนมิถุนายน 2524 รายการเพสซิเด้นท์ คัพ เกาหลีใต้ ในระดับสโมสร ก็ได้ร่วมงานกับ สโมสรลักกีโกลด์สตาร์ (ปัจจุบันคือ สโมสรฟุตบอลโซล) ของ เค-ลีกในเกาหลีใต้ เป็นเวลา 2 ปี และย้ายไปเล่นต่อให้ สโมสรปาหัง ของมาเลเซีย ปิยะพงษ์ ผิวอ่อนยิงประตูในนามทีมชาติชุดใหญ่ในเกมส์ที่ฟีฟ่ารับรองทั้งหมด 15 ประตูผลงานในการเป็นผู้ฝึกสอนผลงานในการเป็นผู้ฝึกสอน. - ระดับสโมสร- สโมสรฟุตบอลทหารอากาศ (พ.ศ. 2539-?) ผลงานพาทีมเป็นแชมป์ในประเทศได้หลายรายการ อาทิ ฟุตบอลในกีฬากองทัพอากาศ, ฟุตบอลถ้วยพระราชทาน ประเภท ก, ฟุตบอล ไทยแลนด์ เอฟเอ คัพ, ฟุตบอลไทยแลนด์ลีก, เป็นต้น - ระดับชาติ- ทีมชาติไทย (พ.ศ. 2540-พ.ศ. 2547) ผลงานพาทีมเป็นแชมป์ฟุตบอลชิงถ้วยพระราชทานคิงส์คัพ ฟุตบอลเยาวชนชิงแชมป์ 18 ปี ฟุตบอลโอลิมปิก ฟุตบอลซีเกมส์ และอีกหลายรายการ - การอบรมเพื่อเป็นผู้ฝึกสอนฟุตบอล- การอบรมของการกีฬาแห่งประเทศไทย เมื่อปี พ.ศ. 2544 - การอบรมของเอเอฟซี บี-ไลเซนส์ เมื่อปี พ.ศ. 2541 - การอบรมระดับนานาชาติ เอ-ไลเซนส์ ที่ประเทศเยอรมนี เมื่อปี พ.ศ. 2541ผลงานผลงาน. - ดาวยิงสูงสุดของทีมชาติไทย(รวมทุกชุดและรวมแมตช์ที่ฟีฟ่าไม่ได้รับรอง) - ชนะเลิศ คิงส์คัพ 5 สมัย - 2524, 2525, 2526, 2532, 2535 - ชนะเลิศ ซีเกมส์ 5สมัย - 2524, , 2526, 2528, 2536, 2540การทำประตูในทีมชาติชุดใหญ่ผลงานเพลง ผลงานเพลง. ปิยะพงษ์ เคยมีสตูดิโออัลบั้มเพลงมาแล้วหนึ่งชุด ในปี พ.ศ. 2536 กับค่ายนิธิทัศน์ เอโอเอ โดยใช้ชื่ออัลบั้มที่เกี่ยวข้องกับชีวิตจริงว่า "ซัลโว"การเมือง การเมือง. ปิยะพงษ์ ผิวอ่อน ได้เข้าเป็นสมาชิกพรรคเพื่อแผ่นดิน เพื่อจะลงสมัครรับเลือกตั้งในปลายปี พ.ศ. 2550 แต่ในที่สุดก็ไม่ได้ลงสมัคร ในการเลือกตั้งในกลางปี พ.ศ. 2554 ได้ลงรับสมัครเลือกตั้งอีกครั้งในพื้นที่กรุงเทพมหานคร พรรคชาติพัฒนาเพื่อแผ่นดิน โดยทำการเปิดตัวพร้อมกับอีก 2 นักกีฬาที่มีชื่อเสียง คือ ภราดร ศรีชาพันธุ์ อดีตนักเทนนิสระดับโลก และเยาวภา บุรพลชัย อดีตนักเทควันโดเหรียญทองแดงโอลิมปิกทีมชาติไทย แต่ทั้งหมดนี้ไม่ได้รับการเลือกตั้ง</doc>
