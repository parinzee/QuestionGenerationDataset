<doc id="907453" url="https://th.wikipedia.org/wiki?curid=907453" title="องค์การบริหารส่วนตำบลใหม่นาเพียง">องค์การบริหารส่วนตำบลใหม่นาเพียง องค์การบริหารส่วนตำบลใหม่นาเพียง เป็นองค์กรปกครองส่วนท้องถิ่นแห่งหนึ่งในอำเภอแวงใหญ่ จังหวัดขอนแก่น สภาพพื้นที่โดยทั่วไปเป็นที่ราบ ดินเป็นดินร่วนปนทราย ส่วนใหญ่เป็นที่นา มีแหล่งน้ำธรรมชาติที่สำคัญ 6 แห่ง ได้แก่ ห้วยกุดรู ห้วยหลักด่าน ห้วยหนองเอี่ยน ห้วยแก ห้วยตราดใหญ่ และห้วยหมาอีนิลข้อมูลทั่วไป ข้อมูลทั่วไป. อาณาเขต องค์การบริหารส่วนตำบลใหม่นาเพียง ตั้งอยู่ทางทิศใต้สุดของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อ องค์การบริหารส่วนตำบลคอนฉิม - ทิศใต้ ติดต่อ องค์การบริหารส่วนตำบลเพ็กใหญ่ (อำเภอพล), เทศบาลตำบลก้านเหลือง (อำเภอแวงน้อย) - ทิศตะวันออก ติดต่อ องค์การบริหารส่วนตำบลหัวทุ่ง (อำเภอพล) - ทิศตะวันตก ติดต่อ องค์การบริหารส่วนตำบลโนนสะอาด, องค์การบริหารส่วนตำบลโนนทอง ประวัติ ใหม่นาเพียง แต่ก่อนแต่เดิมนั้น เป็นหมู่บ้านเล็กๆ ในเขตตำบลคอนฉิม อำเภอพล เมื่อราวประมาณปี พ.ศ.2404 มีขุนอำเภอวิชิต บาลี เป็นผู้ก่อตั้งหมู่บ้านใหม่นาเพียง ซึ่งย้ายมาจากบ้านเสมานาเพียง อำเภอบัวใหญ่ จังหวัดนครราชสีมา ประมาณ 10 ครอบครัว โดยเห็นว่าเป็นทำเลที่เหมาะสมแก่การทำการเกษตรกรรม และต่อมามีญาติพี่น้องติดตามมาอยู่เพิ่มากขึ้น จึงตั้งหมู่บ้านขึ้นชื่อว่า "บ้านใหม่นาเพียง" โดยได้เอาคำว่า "นาเพียง" จากหมู่บ้านเดิมมาใส่ต่อท้ายไว้ด้วย ต่อมาเมื่อวันที่ 26 มกราคม พ.ศ.2511 ทางราชการได้แบ่งแยกท้องทีปกครองเพิ่มอีกตำบลชื่อว่า ตำบลใหม่นาเพียง และเมื่อวันที่ 5 กรกฎาคม พ.ศ. 2516 ได้รับการยกฐานะตำบลใหม่นาเพียง เป็น สภาตำบลใหม่นาเพียง อำเภอพล ต่อมาเมื่อปี พ.ศ. 2520 โอนมาขึ้นกับอำเภอแวงใหญ่ จนกระทั่งเมื่อวันที่ 16 ธันวาคม พ.ศ. 2539 กระทรวงมหาดไทยได้ประกาศเปลี่ยนแปลงฐานะเป็น องค์การบริหารส่วนตำบลใหม่นาเพียง อำเภอแวงใหญ่จนถึงปัจจุบันการปกครอง การปกครอง. องค์การบริหารส่วนตำบลใหม่นาเพียง ครอบคลุมพื้นที่ตำบลใหม่นาเพียงทั้งตำบล จำนวน 14 หมู่บ้าน ดังนี้</doc>
