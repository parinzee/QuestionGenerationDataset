<doc id="258223" url="https://th.wikipedia.org/wiki?curid=258223" title="นาโครูรู">นาโครูรู นาโครูรู (; ) เป็นตัวละครหญิงจากเกมซามูไรสปิริตส์ โดยเป็นหนึ่งในตัวละครหญิงที่นักเล่นเกมต่อสู้รู้จักกันมากที่สุด นาโครูรูมีมีดสั้นเป็นอาวุธคู่กาย ซึ่งมีรูปแบบการโจมตีที่เน้นจังหวะเป็นสำคัญ และมีนกเหยี่ยวนามว่า มามาฮาฮา เป็นผู้ช่วย และมีสุนัขป่าเป็นผู้ช่วยในเกมภาคต่อมา เธอมีน้องสาวอีกหนึ่งคนนามว่า ริมูรูรู และนาโครูรูยังเคยปรากฏตัวอยู่ในเกมชุด เดอะคิงออฟไฟท์เตอร์ส ทั้งในภาค 95 (ของระบบ เกมบอย) และภาค 2000 (เป็นสไตร์คเกอร์ ของ ยูริ ซากาซากิ) และเธอยังเป็นตัวละครลับใน เดอะคิงออฟไฟท์เตอร์ส รูปแบบของเกม ปาจิงโกะ นอกจากนี้ นาโครูรู ยังเป็นตัวละครในเกม Capcom vs. SNK 2 ด้วยเช่นกันประวัติตามท้องเรื่อง ประวัติตามท้องเรื่อง. ครั้งที่นาโครูรูวัย 15 ปีกับริมูรูรูน้องสาวกำลังเล่นกันในป่าใหญ่ นกเหยี่ยวมามาฮาฮาได้บินมายังดาบที่บิดาของเธอครอบครอง เธอเริ่มรู้สึกว่าบิดาของเธอตกอยู่ในอันตราย เธอจึงรีบออกเดินทางไปยังฮิโนวะทันที นาโครูรูได้เตือนสติกาโอซึ่งเป็นผู้นำกบฏแห่งเมืองฮิโนวะ ว่าสงครามของเขาเป็นสิ่งที่ทำลายโลกที่สวยงามใบนี้ แต่กาโอประกาศว่าเขาจะสร้างประเทศใหม่และจะกำจัดทุกคนที่ขวางเขา พลังแห่งธรรมชาติซึ่งมีชื่อว่าคามุอิซึ่งปรากฏขึ้นมาในช่วงก่อนหน้านี้ ได้ขอให้เธอเจริญรอยตามพ่อของเธอที่เสียชีวิตไป นาโครูรูได้ถามว่าอะไรจะเกิดขึ้นหากเธอปฏิเสธและให้เด็กผู้หญิงรายอื่นเป็นผู้สืบทอดแทน แต่เนื่องด้วยไม่อยากให้ริมูรูรูผู้เป็นน้องสาวต้องพบกับความเสี่ยง นาโครูรูจึงตอบรับที่จะเป็นนักรบคามุอิคนใหม่ของคามุอิ โคตัน นาโครูรูยังคงปฏิบัติหน้าที่ในการปกป้องธรรมชาติมาโดยตลอด และได้ทำการกำจัดเหล่าคนร้ายเคียงคู่กับฮาโอมารุเรื่อยมา ภายหลังจากการปราบมิซูกิ ราโชจินลงได้แล้ว นาโครูรูได้อุทิศตนในการรักษาความสมดุลทางธรรมชาติ และร่วมจิตวิญญาณเป็นส่วนหนึ่งของธรรมชาติข้อมูลจำเพาะข้อมูลจำเพาะ. - ชื่อ : นาโครูรู (ナコルル) - ถิ่นกำเนิด : - วันเดือนปีเกิด : 11 ตุลาคม ค.ศ. 1771 - กรุ๊ปเลือด : AB - สิ่งที่ชอบ : สิ่งแวดล้อมทางธรรมชาติของหมู่บ้านคามุอิ - สิ่งที่เกลียด : ผู้ไม่เคารพกฎของธรรมชาติ, ผู้ก่อมลพิษทางสิ่งแวดล้อม</doc>
