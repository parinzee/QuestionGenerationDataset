<doc id="387107" url="https://th.wikipedia.org/wiki?curid=387107" title="ลอบซัง ซังเกย์">ลอบซัง ซังเกย์ ลอบซัง ซังเกย์ (; blo-bzang seng-ge) นักกฎหมายชาวทิเบต เป็นหนึ่งในนักเคลื่อนไหวเพื่อเรียกร้องเอกราชให้กับทิเบต ปัจจุบันได้รับเลือกตั้งให้เป็น Kalon Tripa หรือ นายกรัฐมนตรีของรัฐบาลพลัดถิ่นของทิเบต เมื่อวันที่ 11 เมษายน พ.ศ. 2554 และเข้าสาบานตนเพื่อรับตำแหน่งเมื่อวันที่ 8 สิงหาคม พ.ศ. 2554 สืบต่อจากลอบซัง เทนซิน ซัมทงรินโปเช องค์ที่ 5 และจะเป็นผู้นำทางการเมืองของทิเบตพลัดถิ่น หลังจากทะไลลามะ องค์ที่สิบสี่ ทรงปรารถนาจะยุติบทบาททางการเมืองของพระองค์ลง ลอบซัง ซังเกย์ เกิดที่เมืองดาร์จีลิง ประเทศอินเดีย เมื่อ พ.ศ. 2511 จบการศึกษาจากมหาวิทยาลัยเดลี และได้รับทุนฟูลไบรท์ไปศึกษาต่อด้านกฎหมายในระดับปริญญาโทและปริญญาเอกที่มหาวิทยาลัยฮาร์วาร์ด</doc>
