<doc id="552975" url="https://th.wikipedia.org/wiki?curid=552975" title="สิดดิก สารีฟ">สิดดิก สารีฟ นายสิดดิก สารีฟ (7 เมษายน พ.ศ. 2472 - 19 มีนาคม พ.ศ. 2534) เป็นอดีตรัฐมนตรีช่วยว่าการกระทรวงศึกษาธิการ ในรัฐบาลหม่อมราชวงศ์เสนีย์ ปราโมช และเป็นอดีตสมาชิกสภาผู้แทนราษฎรจังหวัดนราธิวาส 2 สมัยประวัติ ประวัติ. สิดดิก สารีฟ เกิดเมื่อวันที่ 7 เมษายน พ.ศ. 2472 เป็นบุตรของนายสารีฟ ฮุสเซ็น ชาวอินโดนีเซีย กับ นางยารียะห์ สำเร็จการศึกษาระดับชั้นประถมศึกษาปีที่ 4 สมรสกับนางประคอง สารีฟ สิดดิก สารีฟ เสียชีวิต เมื่อวันที่ 19 มีนาคม พ.ศ. 2534 สิริอายุ 61 ปีการทำงาน การทำงาน. สิดดิก ได้รับเลือกตั้งเป็นสมาชิกสภาผู้แทนราษฎรจังหวัดนราธิวาส ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2518 และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2519 สังกัดพรรคประชาธิปัตย์ และเขาได้รับแต่งตั้งเป็นรัฐมนตรีช่วยว่าการกระทรวงศึกษาธิการ ในรัฐบาลหม่อมราชวงศ์เสนีย์ ปราโมช จนกระทั่งพ้นจากตำแหน่งเนื่องจากนายกรัฐมนตรีลาออก และได้รับแต่งตั้งอีกสมัยหนึ่ง แต่ดำรงตำแหน่งเพียง 12 วัน และได้เข้าเฝ้าถวายสัตย์ปฏิญาณเพียงวันเดียวก็ต้องพ้นจากตำแหน่ง เนื่องจากการรัฐประหารของพลเรือเอก สงัด ชลออยู่ ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 เขาได้ลงสมัครรับเลือกตั้งสมาชิกสภาผู้แทนราษฎร สังกัดพรรคชาติประชาธิปไตย แต่ไม่ได้รับเลือกตั้งสมาชิกสภาผู้แทนราษฎร สมาชิกสภาผู้แทนราษฎร. สิดดิก สารีฟ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2518 จังหวัดนราธิวาส สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2519 จังหวัดนราธิวาส สังกัดพรรคประชาธิปัตย์เครื่องราชอิสริยาภรณ์</doc>
