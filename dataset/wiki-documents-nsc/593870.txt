<doc id="593870" url="https://th.wikipedia.org/wiki?curid=593870" title="อีแลนด์ธรรมดา">อีแลนด์ธรรมดา อีแลนด์ธรรมดา หรือ อีแลนด์ใต้ หรือ อีแลนด์แอนทีโลป (; ) สัตว์กีบคู่ชนิดหนึ่ง เป็นแอนทีโลปจำพวกวัวและควาย จัดเป็นอีแลนด์ชนิดหนึ่ง ซึ่งถือว่าเป็นแอนทีโลปขนาดใหญ่ที่สุดที่พบได้ในทวีปแอฟริกา แพร่กระจายพันธุ์ทั่วไปในอุทยานแห่งชาติและเขตอนุรักษ์แห่งชาติในเคนยา, แทนซาเนีย, รวันดา, อูกันดา, นามิเบีย และแอฟริกาใต้ มีรูปร่างใหญ่บึกบึน ตัวผู้มีน้ำหนักตัวประมาณ 500-900 กิโลกรัม หรือมากกว่า 1 ตัน ตัวเมีย 330-500 กิโลกรัม มีความสูงเฉลี่ย 1.4-1.8 เมตร ความยาวลำตัวประมาณ 2.4-3.4 เมตร อายุขัยเฉลี่ยตั้งแต่ 5-20 ปี อีแลนด์ธรรมดา มีเขาทั้งตัวผู้และตัวเมีย แต่ตัวผู้จะมีเขาใหญ่กว่า ขณะที่ตัวเมียเขาจะยาวกว่าเล็กน้อย อาศัยอยู่ตามทุ่งหญ้าที่โล่งกว้างและป่าละเมาะที่ไม่หนาทึบมากนัก มักเคลื่อนย้ายถิ่นที่อยู่อาศัยไปเรื่อย ๆ เพื่อหาหญ้า, ใบไม้, กิ่งไม้ และผลไม้ กินเป็นอาหาร ความชื้นจากอาหารเหล่านี้ช่วยหล่อเลี้ยงให้อีแลนด์ธรรมดาอดน้ำได้เป็นเวลานาน แม้จะมีรูปร่างที่ใหญ่ แต่ลูกอีแลนด์ธรรมดาหรืออีแลนด์ธรรมดาตัวเมียก็ยังตกเป็นอาหารของสิงโต และไฮยีน่า ที่ล่าเป็นฝูงการจำแนก การจำแนก. แบ่งออกได้เป็น 3 ชนิดย่อย- T. o. livingstonii (Sclater, 1864; ลิฟวิ่งสโตนอีแลนด์): หรือที่เรียกว่า kaufmanni, niediecki, selousi และ triangularis มีผิวหนังสีน้ำตาลและมีลายขีดกลางลำตัว 12 ขีด - T. o. oryx (Pallas, 1766; เคปอีแลนด์): หรือที่เรียกว่า alces, barbatus, canna และ oreas พบในตอนใต้และตะวันตกเฉียงใต้ของแอฟริกา มีขนสีน้ำตาลเมื่อโตขึ้นลายขีดบนตัวจะหายไป - T. o. pattersonianus (Lydekker, 1906); หรือที่เรียกว่า billingae พบในแอฟริกาตะวันออก มีลายขีดได้ถึง 12 ขีด</doc>
