<doc id="123838" url="https://th.wikipedia.org/wiki?curid=123838" title="กีฬากระโดดน้ำในโอลิมปิกฤดูร้อน">กีฬากระโดดน้ำในโอลิมปิกฤดูร้อน กีฬากระโดดน้ำในโอลิมปิก เป็นชนิดกีฬาที่จัดแข่งขันหลักในกีฬาโอลิมปิกฤดูร้อน กีฬากระโดดน้ำถูกบรรจุในโอลิมปิกเป็นครั้งแรก ในปี 1904 ที่เซนต์หลุยส์ สหรัฐอเมริกา มีสองรายการและเป็นประเภทชายทั้งสิ้น ได้แก่- การกระโดดน้ำจากชานกระโดด (Platform) - การแข่งขันดำน้ำระยะไกล (Plunge for distance) เป็นการกระโดดลงไปในน้ำแล้วดำไปให้ไกลกว่าคู่แข่งคนอื่นๆ ซึ่งผู้ชมจะไม่ได้เห็นอะไรเลย เพราะนักกีฬาอยู่ใต้น้ำ ทำให้ถูกถอดออกจากกีฬาโอลิมปิกทันที - การกระโดดน้ำจากกระดานสปริงบอร์ดเข้าสู่โอลิมปิกในครั้งแรกในโอลิมปิกที่กรุงลอนดอน ปี 1908 - ประเภทหญิงนั้นเริ่มที่แพล็ตฟอร์มก่อน ในปี 1912 ที่กรุงสต็อกโฮล์ม ประเทศสวีเดน แล้วในโอลิมปิกครั้งที่ 7 ในปี 1920 ที่เมืองแอนท์เวิร์ป ประเทศเบลเยี่ยม จึงมีรายการสปริงบอร์ด ต่อมาการกระโดดน้ำมีการพัฒนาท่าทางต่างๆเพิ่มมากขึ้น ด้วยเทคนิคการพับตัว ม้วนตัว ตลอดจนการตีลังกาหลายตลบ ซึ่งก็เป็นช่วงที่นักกระโดดน้ำจากสหรัฐอเมริกา เริ่มเข้ามาช่วงชิงความเป็นจ้าวในกีฬากระโดดน้ำจากสวีเดนและเยอรมนีไป และครอบครองไว้จนถึงยุคปี 1980 ก่อนที่ดารานักกระโดดน้ำจากจีนจะฉายแสงแทนที่ นับตั้งแต่ปี 1924 จนถึงปัจจุบัน กระโดดน้ำไม่ได้มีการเปลี่ยนรูปแบบในการแข่งขันไปเลย จนกระทั่งโอลิมปิกครั้งที่ 27 ที่ เมืองซิดนีย์ ประเทศออสเตรเลีย มีการเพิ่มรายการกระโดดน้ำคู่เข้าไปด้วย เรียกว่า ซิงโครไนซ์ ไดวิ่ง (Synchronized Diving) เป็นการกระโดดน้ำเป็นคู่ เหมือนกับการกระโดดน้ำประเภทเดี่ยว แต่นักกระโดดน้ำทั้งสองคนต้องทำทุกอย่างให้พร้อมกัน ตั้งแต่ตำแหน่งที่เริ่มต้นจนกระทั่งถึงท่าจบในการลงสู่พื้นน้ำนักกีฬาที่โดดเด่นนักกีฬาที่โดดเด่น. - แพท แม็คคอร์มิค (Pat McCormick) ได้เหรียญทองทั้งสองรายการประเภทหญิงทั้งสปริงบอร์ดและแพล็ตฟอร์มจากกีฬาโอลิมปิก 2 ครั้งซ้อน ที่เมืองเฮลซิงกิ ประเทศฟินแลนด์ ปี 1952 และที่เมืองเมลเบิร์น ประเทศออสเตรเลีย ปี 1956 โดยเฉพาะที่เมลเบิร์นนั้น เธอได้รับชันชนะหลังจากคลอดบุตรได้เพียง 8 เดือนเท่านั้น - เกร๊ก ลูกานิส (Greg Louganis) คว้าเหรียญทองจากทั้งสองรายการ จากโอลิมปิก 2 ครั้ง คือ ครั้งที่ 23 ที่ลอสแอนเจลิส สหรัฐอเมริกา ปี 1984 และ ที่โซล ประเทศเกาหลีใต้ ปี 1988 ซึ่งที่โซลนั้นเขาได้รับบาดเจ็บจากอุบัติเหตุศีรษะฟาดกับขอบกระดานในระหว่างการแข่งขันรายการสปริงบอร์ด ทำให้ต้องไปทำการเย็บแผลก่อนที่จะกลับมาแข่งต่อรอบแรกจนจบ และในรอบชิงชนะเลิศเขาสามารถทำคะแนนไล่จนทันและในที่สุดก็แซงเอาชนะคู่แข่งไปได้ ในภายหลังมีการเปิดเผยว่าเขาติดเชื้อ HIVสรุปเหรียญกีฬากระโดดน้ำในโอลิมปิกตลอดกาล</doc>
