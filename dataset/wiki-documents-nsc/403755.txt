<doc id="403755" url="https://th.wikipedia.org/wiki?curid=403755" title="ปรีชา ทรัพย์โสภา">ปรีชา ทรัพย์โสภา ปรีชา ทรัพย์โสภา เป็นผู้ประกาศข่าวทางวิทยุกระจายเสียงของกรมประชาสัมพันธ์ มีประสบการณ์ด้านวิทยุกระจายเสียงกว่า 30 ปี และมีน้ำเสียงเป็นเอกลักษณ์ จนได้รับรางวัลมากมายประวัติ ประวัติ. ปรีชาเข้ารับราชการสังกัดกรมประชาสัมพันธ์เมื่อปี 2510 ในตำแหน่งพนักงานกระจายเสียงจัตวา ทำหน้าที่ต่าง ๆ เช่น ผู้ประกาศข่าว งานถ่ายทอดเสียงพระราชพิธี รัฐพิธี งานพิธีการสำคัญ จัดรายการวิทยุ ต่อมาในปี 2519 ได้รับมอบหมายให้ทำหน้าที่คุยข่าวแบบชาวบ้านในตอนเช้าให้แก่สถานีวิทยุกระจายเสียงแห่งประเทศไทย แต่มีผู้เขียนและอ่านร่วมกันหลายคน ภายหลัง ปรีชาจึงได้รับมอบหมายให้จัดรายการโดยลำพัง เขามีน้ำเสียงเป็นเอกลักษณ์ มีความสามารถพิเศษเลียนเสียงสัตว์และสิ่งของต่าง ๆ ต่อมา ได้จัดรายการ ข่าวหกโมงเช้า ทางวิทยุกระจายเสียงกรมประชาสัมพันธ์ นำเสนอข่าวหลายรูปแบบ เช่น การเมือง เศรษฐกิจ สังคม เริ่มแรกออกอากาศวันละ 5 นาที และค่อย ๆ เพิ่มเวลาเป็น 15 นาที จนถึง 45 นาที ตามลำดับ ภายหลังเปลี่ยนชื่อเป็น ข่าวยามเช้า โดยออกอากาศเวลา 05:45-06:30 นาฬิกาทุกวัน ปรีชาทำงานอยู่กรมประชาสัมพันธ์จนเกษียณอายุราชการเมื่อปี 2536 ในตำแหน่งผู้ประกาศระดับ 7 งานกระจายเสียง ฝ่ายกระจายเสียงในประเทศ แต่แม้เกษียณแล้ว เขายังจัดรายการวิทยุต่อจนถึงวันที่ 14 มีนาคม 2539 เพราะเจ็บป่วยจนต้องเข้ารักษาที่โรงพยาบาล ปรีชาเสียชิวิตอย่างสงบด้วยอาการไตวายในวันที่ 10 เมษายน 2539เกียรติประวัติเกียรติประวัติ. - ข้าราชการดีเด่น (ด้านการประชาสัมพันธ์ทางวิทยุกระจายเสียง) - รางวัลกิตติคุณสังข์เงิน - รางวัลสายฟ้าทองคำ - รางวัลนักวิทยุดีเด่น - รางวัลนักประชาสัมพันธ์ดีเด่น - ปริญญาตรีกิตติมศักดิ์ แขนงวิชาการประชาสัมพันธ์ วิทยาลัยครูสวนสุนันทา - รางวัลอาเซียน สาขาสื่อสารมวลชน - คนโคราชกิตติมศักดิ์ - ผู้มีผลงานดีเด่นทางด้านวัฒนธรรม สาขานันทนาการ (สื่อสารมวลชน: ผู้จัดรายการวิทยุ) - โล่ห์เกียรติยศ และเกียรติบัตร อื่น ๆ อีกกว่า 150 รายการ</doc>
