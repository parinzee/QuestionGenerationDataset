<doc id="382625" url="https://th.wikipedia.org/wiki?curid=382625" title="ฮิจเราะห์">ฮิจเราะห์ หิจญเราะหฺ () เป็นการอพยพหรือการเดินทางของนบีมุฮัมมัดและผู้ติดตามจากเมกกะไปยังเมดินะ ตรงกับสากลศักราช 622 ในเดือนกันยายน 622 มุฮัมมัดได้รับคำเตือนว่ามีแผนจะลอบสังหารท่าน จึงได้เดินทางออกจากเมืองเมกกะอย่างลับ ๆ พร้อมด้วยอะบูบักรฺ อย่างไรก็ตามมีอยู่สองฮาดิส (hadith) ที่สรุปว่าอะบูบักรฺเป็นหนึ่งในบุคคลแรก ๆ ที่อพยพไปยังเมดินะ ก่อนการอพยพของมุฮัมมัด มุฮัมมัดและผู้ติดตามอพยพไปยังเมืองยาธริบ ซึ่งอยู่ห่างจากเมืองเมกกะไปทางเหนือ 320 กิโลเมตร ยาธริบถูกเปลี่ยนชื่อเป็นมะดีนะตุนนบี ซึ่งมีความหมายว่า "นครแห่งศาสดา" แต่คำว่า ตุนนบี ถูกกร่อนลงอย่างรวดเร็ว ดังนั้นชื่อในภาษาอังกฤษจึงเหลือแต่เพียงเมดินะ ซึ่งหมายถึง "นคร" ปีที่มีการหิจญเราะหฺนั้นถูกกำหนดเป็นปีแรกในปฏิทินฮิจญ์เราะหฺโดยอุมัร ในสากลศักราช 638 หรือ ฮ.ศ. 17 ต่อมา ตัวนครจะถูกเรียกชื่อว่า เมดินะ และบริเวณที่อยู่โดยรอบนครนั้นเรียกว่า ยาธริบ วันที่มุสลิมในปฏิทินฮิจญ์เราะหฺนั้นขยายย้อนไปในประวัติศาสตร์ วันที่ตะวันตกสมัยนั้นอยู่ในปฏิทินจูเลียน หิจญ์เราะหฺมีการเฉลิมฉลองทุกปีในวันที่ 1 มุฮัรรอม ซึ่งเป็นวันแรกในปีของอิสลาม ทำให้นักเขียนหลายคนสับสนระหว่างวันแรกของปีฮิจญ์เราะหฺกับหิจญ์เราะหฺ โดยเขียนคาดเคลื่อนไปว่าหิจญ์เราะหฺเกิดขึ้นเมื่อวันที่ 1 มุฮัรรอม ฮ.ศ. 1 หรือตรงกับวันที่ 16 กรกฎาคม 622 แม้ว่าแท้จริงแล้วหิจญ์เราะหฺจะมีขึ้นในอีก 66 วันให้หลัง หรือตรงกับวันที่ 8 รอบีอุลเอาวัลเหตุการณ์ เหตุการณ์. วันที่ที่ระบุไว้ข้างต้นนี้อาจคาดเคลื่อนช้าไป 89 วัน หรือสามเดือนจันทรคติ วันที่ตามปฏิทินฮิจญ์เราะหฺนี้อาจมีบันทึกในปฏิทินอาหรับดั้งเดิมและชื่อเดือนตามปฏิทินอาหรับนี้อาจไม่เปลี่ยนเนื่องจากการแทรกอธิกมาสระหว่างเก้าปีถัดไปจนกระทั่งห้ามแทรกอธิกมาสระหว่างปีที่นบีมุฮัมมัดประกอบพิธีฮัญจ์ครั้งสุดท้าย (ฮ.ศ. 10)</doc>
