<doc id="266406" url="https://th.wikipedia.org/wiki?curid=266406" title="เท็นโชอิง">เท็นโชอิง เท็นโชอิง (天璋院, Tenshōin) (5 กุมภาพันธ์ ค.ศ. 1835—20 พฤศจิกายน ค.ศ. 1883) หรือที่รู้จักกันในนามว่า "อะสึโกะ"(篤子) เป็นภริยาของโชกุนโทะกุงะวะ อิเอะซะดะ (徳川 家定) โชกุนลำดับที่ 13 ของรัฐบาลโชกุนโทะกุงะวะแห่งญี่ปุ่นประวัติ ประวัติ. เท็นโชอิงเกิดที่เมืองคะโงะชิมะ แคว้นซะสึมะ เมื่อ ค.ศ. 1835 (พ.ศ. 2378) โดยเป็นธิดาของชิมะสึ ทะดาทะเกะ (島津忠剛) ผู้นำตระกูลอิไมสุมิชิมะสึ (今和泉島津, Imaizumi Shimazu) ซึ่งเป็นสาขาหนึ่งของตระกูลชิมะสึ เมื่อแรกเกิดนั้น บิดามารดาได้ตั้งชื่อให้เธอว่า "คะสึ" (一) ในปี ค.ศ. 1853 (พ.ศ. 2396) ขณะมีอายุได้ 18 ปี ชิมะสึ นะริอะกิระ ไดเมียวจากแคว้นซะสึมะได้รับเธอเป็นบุตรบุญธรรม พร้อมทั้งได้ตั้งชื่อเธอใหม่ว่า "อะสึโกะ" (篤子)เข้าสู่ตระกูลโทะกุงะวะ เข้าสู่ตระกูลโทะกุงะวะ. ในวันที่ 21 สิงหาคม ค.ศ. 1853 ชึมะสึ นะริอะกิระได้ส่งตัวเธอไปยังปราสาทเอะโดะ โดยมีจุดมุ่งหมายสำคัญที่จะให้เธอเป็นตัวเชื่อมความสัมพันธ์ระหว่างแคว้นซะสึมะกับรัฐบาลโชกุนผ่านทางการแต่งงานกับโชกุนตระกูลโทะกุงะวะ เมื่อเธอมาถึงปราสาทเอะโดะแล้ว เธอได้เป็นบุตรบุญธรรมของ เจ้าโคะโนะเอะ ทะดะฮิโระ ขุนนางใหญ่ และได้รับชื่อใหม่ว่า "ฟุจิวะระ โนะ ซุมิโกะ" (藤原 敬子) ฟุจิวะระ โนะ สุมิโกะ ได้แต่งงานกับโชกุนโทะกุงะวะ อิเอะซะดะ ในเดือนพฤศจิกายน ค.ศ. 1856 (พ.ศ. 2399) และมีฐานะเป็นภริยาของโชกุน และอยู่ในตำแหน่งมิไดโดโกโระ หรือ มิไดโดโกโระ อะสึโกะ จนกระทั่งในปี ค.ศ. 1858 (พ.ศ. 2401) โชกุน โทะกุงะวะ อิเอซะดะ ถึงแก่อสัญกรรมโดยที่มิได้มีบุตรด้วยกัน และผู้เป็นพ่อบุญธรรมของเธอ ชึมะสึ นะริอะกิระ ก็ได้เสียชีวิตลงในปีเดียวกัน เธอจึงเข้าพิธีตัดผมตามประเพณีของบะคุฝุ และได้รับนามใหม่ว่าว่า "เท็นโชอิง" มีตำแหน่งเป็น โอมิไดโดโกโระ (ผู้ปกครองสูงสุดของฝ่ายใน) ในปี ค.ศ. 1862 (พ.ศ. 2405) โชกุนโทะกุงะวะ อิเอะโมะจิ ซึ่งเป็นโชกุนลำดับที่ 14 ของตระกูลโทะกุงะวะได้เสกสมรสกับเจ้าหญิงคะสึ พระธิดาในจักรพรรดินินโกกับท่านคังเงียวอิน และพระขนิษฐภคินีในจักรพรรดิโคเม ตามนโยบายเชื่อมความสัมพันธ์ระหว่างบะกุฟุ (รัฐบาลโชกุน) กับราชสำนัก ทางแคว้นซะสึมะจึงได้ร้องขอให้ท่านเท็นโชอิงเดินทางกลับมาแคว้นซะสึมะ แต่เธอกลับปฏิเสธ ต่อมาในปี ค.ศ. 1866 (พ.ศ. 2409) โชกุน โทะกุงะวะ อิเอะโมะจิ ถึงแก่อสัญกรรม และ เจ้าหญิงคะึะ ได้เข้าพิธีตัดเกษาตามพิธีพุทธศาสนา ได้รับนามพระราชทานใหม่จากจักรพรรดิโคเมว่า "เซคังอิง" โทะกุงะวะ โยะชิโนะบุได้ขึ้นเป็นโชกุนลำดับที่ 15 และเป็นโชกุนคนสุดท้ายในประวัติศาสตร์ญี่ปุ่น หลังจากนั้นไม่นานญี่ปุ่นก็เข้าสู่ยุคการปฏิรูปเมจิ เท็นโชอิงได้ร่วมมือกับท่านเซคังอิน ช่วยเหลือในการเจรจาให้รัฐบาลบะกุฟุยอมจำนนต่อรัฐบาลของสมเด็จพระจักรพรรดิโดยสันติบั้นปลายชีวิต บั้นปลายชีวิต. เท็นโชอิงได้ใช้เวลาที่เหลือช่วงในบั้นปลายดูแลโทะกุงะวะ อิเอะซะโตะ ผู้นำตระกูลโทะกุงะวะลำดับที่ 16 จนกระทั่งเสียชีวิตที่เมืองเอะโดะในปี ค.ศ. 1883 (พ.ศ. 2426) ขณะมีอายุได้ 48 ปี ร่างของเธอได้นำไปฝังไว้ที่วัดคันเอย์จิ ย่านอุเอโนะ เขตการปกครองพิเศษคันโต กรุงโตเกียว เคียงข้างกับร่างของโชกุนโทะกุงะวะ อิเอะซะดะผู้เป็นสามีภาพยนตร์ ภาพยนตร์. เรื่องราวของเธอได้มีการนำไปสร้างเป็นละครโทรทัศน์อิงประวัติศาสตร์เรื่อง "เจ้าหญิงอะสึ" (篤姫, Atsuhime) โดยบรรษัทการกระจายเสียงและแพร่ภาพแห่งญี่ปุ่น (NHK) ในปี พ.ศ. 2551 โดยอาศัยเค้าโครงจากนิยายอิงชีวประวัติของเธอชื่อ "เท็นโชอิงอะสึฮิเมะ" (天璋院篤姫, Tenshō-in Atsuhime) ซึ่งประพันธ์โดย โทมิโกะ มิยาโอะ (Tomiko Miyao) เมื่อปี ค.ศ. 1984 (พ.ศ. 2527)</doc>
