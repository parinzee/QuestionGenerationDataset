<doc id="36595" url="https://th.wikipedia.org/wiki?curid=36595" title="อำเภอบางละมุง">อำเภอบางละมุง อำเภอบางละมุง คืออำเภอหนึ่งในจังหวัดชลบุรี มีพื้นที่รวมประมาณ 727 ตารางกิโลเมตร หรือ 469,021 ไร่ แบ่งเขตการปกครองออกเป็น 8 ตำบล 60 หมู่บ้าน ประชากรส่วนใหญ่นับถือศาสนาพุทธ จะมีศาสนาอื่นบ้างเป็นกลุ่มย่อยที่ตั้งและอาณาเขต ที่ตั้งและอาณาเขต. อำเภอบางละมุงตั้งอยู่ทางทิศตะวันตกเฉียงใต้ของจังหวัด ห่างจากอำเภอเมืองชลบุรีไปทางใต้ประมาณ 45 กิโลเมตร และห่างจากกรุงเทพฯ 142 กิโลเมตร มีอาณาเขตติดต่อกับพื้นที่ข้างเคียงดังต่อไปนี้- ทิศเหนือ ติดต่อกับอำเภอศรีราชา - ทิศตะวันออก ติดต่อกับอำเภอปลวกแดง อำเภอนิคมพัฒนา และอำเภอบ้านฉาง (จังหวัดระยอง) - ทิศใต้ ติดต่อกับอำเภอสัตหีบ - ทิศตะวันตก จรดอ่าวไทยประวัติ ประวัติ. อำเภอบางละมุงแต่เดิมมีฐานะเป็นเมืองบางละมุง ตั้งอยู่ที่บ้านบางละมุง ตำบลบางละมุง จนถึงปี พ.ศ. 2444 ได้ยุบเมืองบางละมุงเป็นอำเภอขึ้นต่อจังหวัดชลบุรี โดยมีที่ว่าการอำเภอตั้งอยู่บริเวณริมคลองนกยาง ซึ่งขณะนั้นบริเวณดังกล่าวเป็นท่าน้ำที่สำคัญทั้งทางด้านการคมนาคมและเป็นที่ชุมนุมของเรือสินค้าต่าง ๆ ต่อมาคลองนกยางตื้นเขินไม่สะดวกต่อเรือสินค้าต่าง ๆ จะล่องเข้าออก ทั้งสภาพพื้นที่ไม่เหมาะสมที่จะขยายชุมชนให้กว้างขวาง นายอำเภอสมัยนั้น คือ นายเจิม (ต่อมาได้รับพระราชทานบรรดาศักดิ์เป็นพระยาสัตยานุกูล) จึงย้ายที่ว่าการอำเภอไปตั้งที่ใหม่บริเวณริมทะเลในตำบลนาเกลือ เมื่อ พ.ศ. 2452 ในปี พ.ศ. 2480 ทางราชการได้แบ่งแยกพื้นที่ตำบลสัตหีบเป็นกิ่งอำเภอขึ้นอยู่ในความปกครองของอำเภอบางละมุง จนถึงปี พ.ศ. 2496 จึงยกฐานะกิ่งอำเภอสัตหีบขึ้นเป็นอำเภอสัตหีบ แยกออกไปจากอำเภอบางละมุงโดยสมบูรณ์ตั้งแต่นั้นมา เมื่อวันที่ 21 ตุลาคม พ.ศ. 2495 เกิดวาตภัยร้ายแรง ตัวอาคารที่ว่าการอำเภอพังเสียหายจนไม่สามารถใช้การได้ จึงได้ย้ายไปตั้งที่ทำการชั่วคราวที่โรงเรียนบางละมุง ตั้งอยู่ริมถนนสุขุมวิท ต่อมา พ.ศ. 2496 ทางราชการได้อนุมัติเงินงบประมาณให้สร้างที่ว่าการอำเภอหลังใหม่บริเวณใกล้ ๆ กับโรงเรียนบางละมุง และได้ใช้เป็นสถานที่ปฏิบัติราชการจนทุกวันนี้การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอบางละมุงแบ่งการปกครองออกเป็น 8 ตำบล 61 หมู่บ้านการปกครองส่วนท้องถิ่น การปกครองส่วนท้องถิ่น. ท้องที่อำเภอบางละมุงประกอบด้วยองค์กรปกครองส่วนท้องถิ่น 9 แห่ง ได้แก่- เมืองพัทยา ครอบคลุมพื้นที่หมู่ที่ 2 (บางส่วน), 3 (บางส่วน), 11 (บางส่วน), 12 (บางส่วน) ตำบลหนองปรือ หมู่ที่ 6 (บางส่วน), 7, 8 ตำบลหนองปลาไหล หมู่ที่ 4 (บางส่วน) ตำบลห้วยใหญ่ และตำบลนาเกลือทั้งตำบล - เทศบาลนครแหลมฉบัง ครอบคลุมพื้นที่หมู่ที่ 4 (บางส่วน), 6-9 ของตำบลบางละมุง (รวมไปถึงพื้นที่บางส่วนของตำบลสุรศักดิ์ ตำบลทุ่งสุขลาทั้งตำบล บางส่วนของตำบลบึง บางส่วนของตำบลหนองขามของอำเภอศรีราชาด้วย) - เทศบาลเมืองหนองปรือ ครอบคลุมพื้นที่หมู่ที่ 1, 2 (บางส่วน), 3 (บางส่วน), 4-10, 11 (บางส่วน), 12 (บางส่วน) ตำบลหนองปรือ (นอกเขตเมืองพัทยา) - เทศบาลตำบลบางละมุง ครอบคลุมพื้นที่หมู่ที่ 1-3, 4 (บางส่วน), 5 ตำบลบางละมุง (เฉพาะนอกเขตเทศบาลนครแหลมฉบัง) หมู่ที่ 6 (บางส่วน) ตำบลหนองปลาไหล (เฉพาะนอกเขตเมืองพัทยาและเทศบาลตำบลหนองปลาไหล) และหมู่ที่ 2 ตำบลตะเคียนเตี้ย - เทศบาลตำบลห้วยใหญ่ ครอบคลุมพื้นที่หมู่ที่ 1-3, 4 (บางส่วน), 5-13 ตำบลห้วยใหญ่ (เฉพาะนอกเขตเมืองพัทยา) - เทศบาลตำบลโป่ง ครอบคลุมพื้นที่ตำบลโป่งทั้งตำบล - เทศบาลตำบลตะเคียนเตี้ย ครอบคลุมพื้นที่ตำบลตะเคียนเตี้ย (เฉพาะนอกเขตเทศบาลตำบลบางละมุง) - เทศบาลตำบลหนองปลาไหล ครอบคลุมพื้นที่หมู่ที่ 1-5, 6 (บางส่วน), 7-9 ตำบลหนองปลาไหล (เฉพาะนอกเขตเมืองพัทยาและเทศบาลตำบลบางละมุง) - องค์การบริหารส่วนตำบลเขาไม้แก้ว ครอบคลุมพื้นที่ตำบลเขาไม้แก้วทั้งตำบลเศรษฐกิจเศรษฐกิจ. - อาชีพหลัก ได้แก่ อุตสาหกรรมการท่องเที่ยว การเกษตร การประมง - อาชีพเสริม ได้แก่ บริการนักท่องเที่ยวทุกประเภท ค้าขาย - จำนวนธนาคาร มี 34 แห่ง - จำนวนห้างสรรพสินค้า มี 15 แห่งสถานศึกษาสถานศึกษา. - โรงเรียนมัธยม ได้แก่ โรงเรียนโพธิสัมพันธ์พิทยาคาร, โรงเรียนบางละมุง, โรงเรียนมารีวิทย์พัทยา,โรงเรียนเมืองพัทยา 11 (มัธยมสาธิตพัทยา) - วิทยาลัย ได้ วิทยาลัยเทคนิคพัทยา (เดิมชื่อ วิทยาลัยการอาชีพบางละมุง) - มหาวิทยาลัย ได้แก่ มหาวิทยาลัยเอเชียน, มหาวิทยาลัยธรรมศาสตร์ ศูนย์พัทยาประชากรประชากร. - จำนวนประชากรทั้งสิ้น รวม 238,625 คน - จำนวนประชากรชาย รวม 112,305 คน - จำนวนประชากรหญิง รวม 126,320 คน - ความหนาแน่นของประชากร 100 คน/ตร.กม.ศาสนสถานศาสนสถาน. - วัด- พระอารามหลวง 1 แห่ง - วัดราษฎร์ 46 แห่ง - โบสถ์ 4 แห่ง - มัสยิด 8 แห่ง - อื่น ๆ 1 แห่งการคมนาคมการคมนาคม. - ทางบก- รถยนต์ : ทางหลวงแผ่นดินหมายเลข 3, 7, 36, 331 - สถานีขนส่ง : ขนส่งรุ่งเรืองทัวร์, ขนส่งนครชัยแอร์, ศรีมงคลขนส่ง. 407 พัฒนา, ชาญทัวร์ - สถานีรถไฟ : สถานีรถไฟบางละมุง, สถานีรถไฟพัทยา, ป้ายหยุดรถพัทยาใต้, ป้ายหยุดรถตลาดน้ำสี่ภาค, สถานีรถไฟบ้านห้วยขวาง - ทางน้ำ- ท่าเรือขนส่งโดยสาร : ท่าเทียบเรือแหลมบาลีฮาย - ท่าแพขนานยนต์ : - - ทางอากาศ- ท่าอากาศยาน : -แหล่งข้อมูลอื่นๆแหล่งข้อมูลอื่นๆ. - เว็บไซต์ชลบุรีอินเด็กซ์ เว็บคอมมูนิตี้อันดับ 1 ของชลบุรี</doc>
