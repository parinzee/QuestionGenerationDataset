<doc id="118679" url="https://th.wikipedia.org/wiki?curid=118679" title="สถานีแบริ่ง">สถานีแบริ่ง สถานีแบริ่ง () เป็นสถานีรถไฟลอยฟ้า ในเส้นทางรถไฟฟ้าเฉลิมพระเกียรติ 6 รอบพระชนมพรรษา สายสุขุมวิท ส่วนต่อขยายอ่อนนุช-แบริ่ง ยกระดับเหนือถนนสุขุมวิท กรุงเทพมหานคร บริเวณทางแยกแบริ่ง ซึ่งเป็นจุดสิ้นสุดเขตการปกครองของกรุงเทพมหานคร ก่อนเข้าสู่พื้นที่จังหวัดสมุทรปราการ ซึ่งเป็นพื้นที่ในความรับผิดชอบของการรถไฟฟ้าขนส่งมวลชนแห่งประเทศไทย ที่จะดำเนินการก่อสร้างส่วนต่อขยายต่อไปจนถึงย่านบางปู โดยเป็นสถานีปลายทางของโครงการส่วนต่อขยายสายสุขุมวิทของกรุงเทพมหานครจากสถานีอ่อนนุช จำนวน 5 สถานี ระยะทาง 5.25 กิโลเมตรที่ตั้ง ที่ตั้ง. ถนนสุขุมวิท ระหว่างปากทางถนนลาซาล (สุขุมวิท 105) กับซอยสุขุมวิท 107 (แบริ่ง) ในพื้นที่แขวงบางนาใต้ เขตบางนา กรุงเทพมหานคร โดยหลังจากเปิดให้ใช้บริการส่วนต่อขยายฟรีใน พ.ศ. 2554 สถานีแบริ่ง เป็นสถานีที่มีผู้โดยสารเข้ามาใช้บริการมากที่สุดเป็นอันดับหนึ่ง (อันดับสองคือสถานีอุดมสุข และอันดับสามคือสถานีบางจาก) เนื่องจากเป็นเขตที่สิ้นสุดกับเขตจังหวัดสมุทรปราการ จึงทำให้ผู้ที่พำนักอยู่ในเขตจังหวัดสมุทรปราการมาใช้งานมากเป็นพิเศษโดยเฉพาะในช่วงเวลาเร่งด่วนทั้งเช้าและเย็น ปัจจุบัน (พ.ศ. 2561) สถานีแบริ่งไม่ใช้สถานีปลายทางของระบบขนส่งมวลชนกรุงเทพอีกต่อไป เนื่องจากกรุงเทพมหานครเปิดใช้งาน โครงการรถไฟฟ้าสายสีเขียวอ่อน ช่วงแบริ่ง-สมุทรปราการ ระยะที่ 1 แบริ่ง-สำโรง ทำให้มีการเดินรถเพิ่ม 1 สถานีจากแบริ่งไปจนถึงสำโรงแล้วตีกลับ หลังจากนั้นกรุงเทพมหานครจะเปิดใช้งานสถานีอื่นๆ ในโครงการภายในปี พ.ศ. 2561 แต่เนื่องมาจากข้อจำกัดของรางและจุดสับรางรถไฟฟ้า ณ สถานีสำโรง เพื่อความคล่องตัวภายในระบบ ในช่วงเวลาเร่งด่วนทั้งเช้าและเย็น จะมีการเพิ่มขบวนรถพิเศษที่สิ้นสุดสถานีปลายทาง ณ สถานีแบริ่ง โดยใช้วิธีการสับรางจากสถานีบางนาก่อนเข้าสู่สถานีแบริ่งแทนแผนผังของสถานี แผนผังของสถานี. เนื่องมาจากมีการปรับแผนการเดินรถให้มีประสิทธิภาพด้วยการแยกระหว่างขบวนไปสถานีสำโรงและสถานีแบริ่ง รถไฟฟ้าที่สิ้นสุดที่สถานีแบริ่ง จะใช้ชานชาลาที่ 2 เป็นชานชาลาปลายทาง ผู้โดยสารที่ต้องการเดินทางไปสถานีสำโรงจะต้องเปลี่ยนขบวนรถไปใช้ชานชาลาที่ 1 บริเวณฝั่งตรงข้าม หรือเปลี่ยนขบวนรถที่สถานีบางนา ส่วนผู้โดยสารที่ต้องการโดยสารไปยังสถานีหมอชิตจากสถานีแบริ่งจะต้องรอจนกว่าผู้โดยสารที่มาจากสถานีรายทางออกจากขบวนรถทั้งหมด และรอให้เจ้าหน้าที่ทำการตรวจสอบสภาพรถไฟฟ้าให้เรียบร้อยเสียก่อนรูปแบบของสถานี รูปแบบของสถานี. เป็นแบบมีชานชาลาอยู่ 2 ข้าง (side platform station) ขนาดมาตรฐาน กว้างประมาณ 20 เมตร ยาวประมาณ 150 เมตร ประกอบด้วยชั้นขายบัตรโดยสาร และชานชาลา ในส่วนหลังคาชานชาลามีการออกแบบให้ป้องกันฝนสาดและแดดส่อง โดยเชื่อมปิดหลังคาทั้งหมดสัญลักษณ์ของสถานี สัญลักษณ์ของสถานี. ใช้สีเขียวตกแต่งเสาและรั้วบนชั้นชานชาลา ชั้นจำหน่ายตั๋ว ป้ายทางเข้าและบริเวณทางขึ้นสถานี เพื่อบ่งบอกว่า เป็นสถานีด้านตะวันออกสิ่งอำนวยความสะดวก สิ่งอำนวยความสะดวก. ลิฟต์ สำหรับผู้พิการ ไปยังชั้นขายบัตรโดยสารและชานชาลา จากทางเท้าทั้ง 2 ฝั่งทางเข้า-ออกทางเข้า-ออก. - 1 ซอยสุขุมวิท 105 (ลาซาล), เซ็นเตอร์พ้อยท์ สตูดิโอ ไทยแลนด์ (บันไดเลื่อน) - 2 ซอยสุขุมวิท 70/4 - 3 ซอยสุขุมวิท 107 (แบริ่ง), โรงเรียนนานาชาติ เซ็นต์แอนดรูวส์ สุขุมวิท 107 - 4 ซอยสุขุมวิท 70/5, ปั๊มน้ำมันเอสโซ่, เบ็นซ์ บีเคเค กรุ๊ป, บีเคเค แกรนด์ เอสเตท, สยามนิสสันบีเคเค (บันไดเลื่อน) - 5 เอพีที แบริ่ง มอลล์ จุดรวมพลอยู่ที่ทางออก 2 บริเวณหน้าปากซอยสุขุมวิท 70/4 และ ทางออก 4 หน้าเบ็นซ์ บีเคเค กรุ๊ปเวลาให้บริการรถโดยสารประจำทางรถโดยสารประจำทาง. - ถนนสุขุมวิท : สาย 2 23 25 45 48 102 116 129 142 507 508 511 536 - ถนนบางนา-ตราด : สาย 365 1141 1145สถานที่สำคัญใกล้เคียงสถานที่สำคัญใกล้เคียง. - โรงเรียนนานาชาติบางกอกพัฒนา - โรงเรียนเซนต์โยเซฟ บางนา - โรงเรียนลาซาล บางนาเกร็ดความรู้เกร็ดความรู้. - ระหว่างการก่อสร้าง สถานีแบริ่งใช้ชื่ออย่างไม่เป็นทางการว่าสถานีสุขุมวิท 107 แต่ตัวสถานีจริงๆ ตั้งอยู่หน้าปากถนนลาซาล (สุขุมวิท 105) - เสาตอม่อรถไฟฟ้าต้นสุดท้ายที่อยู่ในความรับผิดชอบของกรุงเทพมหานคร ตั้งอยู่หน้าปากซอยสุขุมวิท 107 ซึ่งเป็นจุดสิ้นสุดเขตกรุงเทพมหานครอีกด้วย</doc>
