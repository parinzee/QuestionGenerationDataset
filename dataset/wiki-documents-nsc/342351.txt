<doc id="342351" url="https://th.wikipedia.org/wiki?curid=342351" title="บ้านไร่ปลายฝัน">บ้านไร่ปลายฝัน บ้านไร่ปลายฝัน เป็นชุดนวนิยายรัก ประพันธ์โดย ณารา ซ่อนกลิ่น ร่มแก้ว และแพรณัฐ ประกอบไปด้วยหนังสือ 4 เล่ม คือ ธาราหิมาลัย ดวงใจอัคนี ปฐพีเล่ห์รัก และ วายุภัคมนตรา ตีพิมพ์ครั้งแรกเมื่อเดือนมีนาคม พ.ศ. 2552 โดยสำนักพิมพ์พิมพ์คำ เป็นเรื่องราวเกี่ยวข้องกับฝาแฝดสี่คน คือ ปฐพี วายุภัค อัคนี และทิพย์ธารา ซึ่งแต่คนมีอุปนิสัยตรงกับชื่อตัวละคร หนังสือแต่ละเล่มมีแฝดสี่คนนี้เป็นตัวละครหลักในนวนิยาย นวนิยายชุด บ้านไร่ปลายฝัน ได้ถูกนำไปสร้างเป็นละครโทรทัศน์ ทางสถานีวิทยุโทรทัศน์ไทยทีวีสีช่อง 3 ในปี พ.ศ. 2553 โดยตั้งชื่อว่า ละครชุด4 หัวใจแห่งขุนเขาเพื่อเป็นการฉลองครบรอบ 40 ปี สถานีวิทยุโทรทัศน์ไทยทีวีสีช่อง 3 ประกอบด้วย ธาราหิมาลัย ดวงใจอัคนี ปฐพีเล่ห์รัก และ วายุภัคมนตรา จะออกอากาศทุกวันศุกร์ เสาร์ อาทิตย์ เริ่ม 16 ตุลาคม พ.ศ. 2553 ทางสถานีวิทยุโทรทัศน์ไทยทีวีสีช่อง 3ที่มาของเรื่อง ที่มาของเรื่อง. โครงการบ้านไร่ปลายฝันเกิดขึ้นโดยใช้พล็อตเรื่องเป็นหนึ่งเดียวกัน และสมมุติตัวละครขึ้นมา 1 ครอบครัว เป็นพี่น้อง 4 คน จากนั้นแบ่งให้นักเขียน 4 คน ไปคิดเรื่องราวและเขียนตามที่ตัวเองถนัด และถ่ายทอดออกมาเป็นนวนิยาย บ้านไร่ปลายฝันจึงเป็นนวนิยายภาคต่อ แนวโรแมนติกคอมเมดี้หลากรสในแบบกาลเวลาปัจจุบัน ที่บอกเล่าเรื่องราวจากภาพเดียวกันแต่คนละมุม ณาราเป็นผู้เริ่มพล็อตเรื่องโดยได้ดูสารคดีชีวิตของแฝด 4 คน ซึ่งเป็นเรื่องของคุณพ่อที่เป็นผู้อำนวยการโรงพยาบาลแห่งหนึ่งในสหรัฐอเมริกา เขาและภรรยาประสบปัญหาการมีลูกยากจึงต้องไปหวังพึ่งทางด้านวิวัฒนาการทางวิทยาศาสตร์ ซึ่งสิ่งนี้เองที่ทำให้พวกเขาได้ลูกแฝด 4 คน เป็นผู้ชาย 3 คน ผู้หญิง 1 คน ซึ่งลูกสาวคนนี้จะคอยควบคุมพี่ชายทั้ง 3 คนได้ ซึ่งทำให้ได้พลอตตัวละครขึ้นมา ส่วนซ่อนกลิ่นเป็นผู้คิดบทสรุปตอนจบ ณาราตั้งใจจะเขียนเรื่องของน้ำ แฝดสาวคนสุดท้องตั้งแต่แรก ส่วนซ่อนกลิ่นเห็นว่าไฟ น่าจะเข้าทางกว่า ก็เลยขอตัวละครนี้มาเขียน และแพรณัฐก็ได้ ลมไป ที่เหลือคือเรื่องของ ดิน จึงตกเป็นเรื่องของร่มแก้วซึ่งไม่ได้อยู่ในงานวันนั้นด้วย จากนั้นต่างคนต่างก็ไปคิดพล็อตมาแล้วก็มาประชุมร่วมกันทั้งนัดเจอกัน จนได้ไปเที่ยวฟาร์มร่วมกันแล้วก็กลับมาเขียนกันจนออกมาเป็นนวนิยายชุด บ้านไร่ปลายฝันตัวละครตัวละครหลักตัวละคร. ตัวละครหลัก. - ปฐพี อดิศวร หรือ ดิน เป็นลูกคนโตในบรรดาแฝดสี่ เจ้าแผนการ ชอบวางแผน สุขุม หวงน้องสาวมาก แม้จะมีนิสัยขี้เล่น เจ้าเล่ห์ แต่ภายนอกเขากลับดูเงียบขรึม เคร่งเครียด เป็นเจ้าของธารารินรีสอร์ต มีจุดอ่อนคือเป็นโรคแพ้กะเทย มีม้าชื่อ สตาร์ดัสต์ - วายุภัค อดิศวร หรือ ลม เป็นลูกคนรองในบรรดาแฝดสี่ เพลย์บอย เจ้าสำราญ มีอารมณ์ศิลปิน ละเอียดละออ ชอบวาดรูปและฟังเพลงคลาสสิก ชอบดื่มไวน์ หวงน้องสาวมาก เป็นเจ้าของไร่องุ่นสายลม มีม้าชื่อ สตอร์มเชสเซอร์ - อัคนี อดิศวร หรือ ไฟ เป็นลูกชายคนเล็กในบรรดาแฝดสี่ อารมณ์ร้อน มุทะลุ จึงมีเรื่องชกต่อยกับคนอื่นอยู่เสมอ หวงน้องสาวมาก เป็นเจ้าของฟาร์มโคนมอดิศวรรังสรรค์ มีม้าชื่อ ฮีตบลาสต์ - ทิพย์ธารา อดิศวร หรือ น้ำ เป็นลูกสาวคนเล็กและเป็นคนสุดท้องในบรรดาแฝดสี่ แพทย์หญิงในโรงพยาบาลประจำอำเภอแห่งหนึ่ง มีนิสัยอ่อนโยน นิ่มนวล เพราะเป็นน้องสาวคนเดียว พี่ชายทั้งสามจึงหวงเธอมาก มีม้าชื่อ แบล็กสตรีม - มนตรี อดิศวร บิดาของแฝดทั้งสี่ แต่งงานกับสุพรรษา ลูกสาวเจ้าของฟาร์มรังสรรค์ จึงก่อร้างสร้างตัวจากการทำฟาร์มโคนมอดิศวรรังสรรค์ ต่อมามีบุตร จึงขยายกิจการเป็นรีสอร์ตธาราริน และไร่องุ่นสายลมในเวลาต่อมา และแบ่งให้ลูกชายแต่ละคนบริหารงาน - สุพรรษา อดิศวร มารดาของแฝดทั้งสี่ ลูกสาวเจ้าของฟาร์มรังสรรค์ มีบุตรยากจึงทำกิฟต์ และพบว่าท้องลูกแฝดสี่ เนื่องด้วยไข่สุกพร้อมกันหลายใบ ข่าวแฝดสี่นั้นโด่งดังไปทั่วประเทศตัวละครรองตัวละครรอง. - เจ้าชายภูวเนศ วาสุเทพ ศรีวาสตาวา ราชพุฒ มกุฎราชกุมารแห่งปารวัตร หรือ นายปูเป็น – เป็นเจ้าชายแห่งประเทศปารวัตร มกุฎราชกุมารที่ต้องสืบบัลลังก์ต่อจากกษัตริย์วาสุเทพ เรียนจบทางด้านทหาร และการปกครอง เป็นที่รักใคร่ของประชาชนในประเทศมาก บุคลิกภายนอก – ผิวขาวละเอียด หน้าคม คิ้วเข้ม ร่างสูงใหญ่ มีเสน่ห์ดึงดูดทางเพศสูง อุปนิสัย – ฉลาด พูดน้อย เจ้าเสน่ห์ เก็บความรู้สึกเก่ง กริยามารยาทเพียบพร้อมทุกระเบียดนิ้ว ภายใต้ความสง่างามแฝงไปด้วยความอบอุ่นอ่อนโยน มีความสามารถในการขี่ม้า และการประกอบเครื่องยนต์ รวมถึงการใช้คอมพิวเตอร์ ความสามารถพิเศษ – พูดได้ 5 ภาษา อังกฤษ ฝรั่งเศส ญี่ปุ่น ไทย และภาษาประจำชาติ - อัจจิมา พศวัต หรือ จิ๊ด ลูกสาวของตระกูลพศวัต เป็นคู่กัดกับอัคนีมานานและการ บริหารงานฟาร์มโคนมก็แข่งขันกันตลอด - เฌอเอม ว่องวานิชสกุลกิจ หรือ ชะเอม สาวเจ้าเล่ห์ที่ปลอมตัวเข้ามาสร้างความวุ่นวายให้ธารารินรีสอร์ต ลูกสาวของมะลิ อดีตหัวหน้าแผนกแม่บ้านของธารารินรีสอร์ต แต่ถูกปฐพีรู้ทันแทบทุกครั้ง - ทิชากร มณีพงศ์ไพศาล หรือ กะทิ นักเขียนสาวช่างฝัน เจ้าของนามปากกา ฮัมมิ่งเบิร์ด ลูกสาวอดีตหมอไสย เข้ามาที่ไร่องุ่นสายลมเพื่อหาข้อมูลแต่งนิยายเล่มใหม่ ตามคำขอของ ซาร่า บรรณาธิการสาวประเภทสองตัวละครอื่น ๆตัวละครอื่น ๆ. - ปรียานุช หรือ แป๋ม เพื่อนสนิทสาวของทิพย์ธารา ทำงานเป็นพยาบาลในโรงพยาบาลแห่งเดียวกัน เป็นเพื่อนสมัยเรียนของแฝดทั้งสี่มาตั้งแต่เด็ก - นายแพทย์ณภัทร หรือ หมอณัฐ หมอหนุ่มเจ้าสำอางที่ใจกล้ามาจีบทิพย์ธารา ถูกพี่ชายฝาแฝดทั้งสามกลั่นแกล้ง และถูกตั้งข้อสงสัยว่าเป็นเกย์ แต่ภายหลังกลายเป็นเพื่อนสนิทของทั้งสามคน - วรุณ เพื่อนและองค์รักษ์คนสนิทของเจ้าชายภูวเนศ คอยช่วยเหลือเจ้าชายภูวเนศให้กลับประเทศได้ - ราจีฟ เพื่อนและองค์รักษ์คนสนิทของเจ้าชายภูวเนศ รักลูกและภรรยามาก คอยช่วยเหลือเจ้าชายภูวเนศให้กลับประเทศได้ - ศักดิ์ คนงานคนสนิทของอัคนี จีบทั้งโบพาและจันทู สองพี่น้องในไร่ - ศิลา พศวัต พี่ชายของอัจจิมา ติดการพนัน เพราะเป็นลูกชายคนเดียว จึงถูกเอาแต่ใจจนเคยตัว เป็นศัตรูคู้แค้นของอัคนีมานาน - พิศาล พศวัต พ่อของศิลาและอัจจิมา บาดหมางกับตระกูลอดิศวรมานาน เพราะผิดใจกับมนตรีเรื่องสุพรรษา เจ้าทิฏิ - พฤกษ์ เจ้าของโรงแรมสุดหรูในจังหวัดภูเก็ต มีความเป็นสุภาพบุรุษ หลงรักอัจจิมาตั้งแต่แรกพบ - พัชรา หรือ มิลค์ ธิดาโคนม ลูกสาวคนโตของกำนันทอง มีน้องสาวฝาแฝดคือ พัชรี พัชราหลงรักอัคนี - พัชรี หรือ มิ้งค์ ธิดาองุ่นหวาน ลูกสาวคนเล็กของกำนันทอง มีพี่สาวฝาแฝดคือ พัชรา พัชรีหลงรักวายุภัคมานาน - นที เลขาคนสนิทของปฐพี ภูมิฐาน ปากตรงกับใจ คิดอย่างไรก็พูดอย่างนั้น - รุ่งอรุณ กรุ่นกาแฟ หรือ โอเลี้ยง นักเขียนสาว เพื่อนของเฌอเอม - เสก หนุ่มฉกรรจ์ผิวเข้มวัยยี่สิบ เพื่อนวัยเด็กและคนสนิทของวายุภัค - นากรี ทำงานในไร่องุ่นสายลมของวายุ ปากมาก และสอดรู้สอดเห็นไปทั่ว เป็นคนจิตอ่อน มองเห็นสิ่งลี้ลับได้ง่าย เป็นญาติของโบพาและจันทู - ซาร่า หรือ สาโรจน์ บรรณาธิการสาวประเภทสอง รุ่นพี่คนสนิทของวายุและเคยอยู่ทีมฟุตบอลมหาวิทยาลัยเดียวกัน คอยกีดกันและสับรางให้กับวายุภัค เป็นต้นเหตุที่ทำให้ปฐพีเป็นโรคกลัวกะเทย - ภาณุ ผู้จัดการไร่องุ่นสายลม เพื่อนสมัยเรียนของวายุภัค - ไกรฤทธิ์ เป็นบิดาของทิชากร อดีตหมอไสยขาวที่วางมือไปเป็นแพทย์แผนโบราณ หวงลูกสาว เลี้ยงรัก-ยม - ทิพย์ เป็นมารดาของทิชากร ภรรยาของไกรฤทธิ์ - ฌ็องแตล สาวลูกครึ่งไทย-ฝรั่งเศส เพื่อนสาวคนสนิทของวายุภัค เคยเป็นแฟนสาวของวายุภัค แต่ได้เลิกราไป เป็นที่ปรึกษาของไร่องุ่นสายลมโดยรับช่วงต่อจากบิดา - รัก-ยม เป็นอมนุษย์ เป็นพี่ของทิชากร ชอบรับประทานองุ่นในไร่ของวายุภัค - พี่หนูต่อ สาวประเภทสองเจ้าของร้านตัดเลื้อ แอนโทนี่ ในดวงใจอัคนี</doc>
