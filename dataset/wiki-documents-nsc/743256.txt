<doc id="743256" url="https://th.wikipedia.org/wiki?curid=743256" title="คนค้นผี">คนค้นผี คนค้นผี (; จีน: 第一誡; พินอิน: Dì Yī Jiè) ภาพยนตร์แนวสยองขวัญเหนือธรรมชาติสัญชาติฮ่องกง ออกฉายในปี ค.ศ. 2008เนื้อเรื่อง เนื้อเรื่อง. จ่าลี นายตำรวจหน้าใหม่ได้รับบาดเจ็บในการยิงต่อสู้กับฆาตกรฆ่าต่อเนื่อง ซึ่งจากสภาพจิตใจที่ไม่มั่นคง ก็ทำให้เขาถูกย้ายไปยังหน่วยพิเศษของกรมตำรวจ โดยเขาได้ถูกจับคู่กับสารวัตรหว่อง ตำรวจชั้นอาวุโสที่ขี้เมาและใกล้ปลดเกษียณ แต่ก่อนเริ่มปฏิบัติหน้าที่ หว่องอธิบายให้กับคู่หูคนใหม่ฟังว่า หน้าที่ของพวกเขาคือการสืบสวนคดีที่ไม่สามารถหาคำอธิบายได้ และกฎข้อที่หนึ่งที่แผนกนี้ยึดถือคือ "ผีไม่มีในโลก" สำหรับทุกเรื่องที่เกิดขึ้น พวกเขาต้องหาเหตุผลทางหลักวิทยาศาสตร์หรือคำอธิบายที่มีเหตุมีผล แต่เมื่อทั้งสองได้เข้าไปสืบสวนถึงคดีฆ่าตัวตายของวัยรุ่น ซึ่งเป็นการฆ่าตัวตายที่เป็นไปไม่ได้ นอกจากเหยื่อจะถูกอะไรบางอย่างเข้าสิง และเมื่อทั้ง ลี และ หว่อง สืบสวนเข้าไปถึงต้นตอมากเท่าไร พวกเขาก็ยิ่งรู้ว่ามีสิ่งชั่วร้ายกำลังรอพวกเขาอยู่ข้างหน้านักแสดงนักแสดง. - หยู เหวินเล่อ...จ่าลี - เจิ้ง อี้เจี้ยน...สารวัตรหว่อง - ฟิโอนา เซียะ...เมย์ -  หยวน หยวน...เอสเธอร์การสร้างและคำวิจารณ์ การสร้างและคำวิจารณ์. Rule #1 เป็นภาพยนตร์จากการสร้างและกำกับโดย เคลวิน ตง ผู้กำกับฯชาวสิงคโปร์ โดยเป็นการผลิตร่วมกันระหว่างฮ่องกงและสิงคโปร์ ที่มาจากแนวคิดที่ว่า ในชีวิตของตำรวจหากไม่มีเหยื่อที่ช่วยเหลือตัวเองไม่ได้ แต่เหยื่อที่ว่านั้นกลับกลายเป็นตัวตำรวจเสียเอง ซึ่งถึงแม้เขาจะมีปืนเป็นอาวุธ แต่สุดท้ายแล้วก็พบว่าตัวเองหมดสิ้นหนทาง ที่จะต่อกรกับวิญญาณร้ายกระหายเลือด แล้วจะเป็นเช่นไร โดยตำรวจนั้นจะต้องโกหกประชาชนด้วยว่า ผีไม่มีในโลก ภาพยนตร์ได้ เจิ้ง อี้เจียน ซุปเปอร์สตาร์ของวงการบันเทิงฮ่องกงมารับบท สารวัตรหว่อง นายตำรวจขี้เมาผู้ที่ใกล้ปลดเกษียณ โดยเจิ้ง อี้เจี้ยน ต้องเพิ่มน้ำหนักตัวให้อ้วนขึ้นมาเพื่อรับบทนี้อย่างสมจริงสมจังด้วย เมื่อออกฉาย ได้รับการตอบรับที่ดีจากทั้งฮ่องกง, สิงคโปร์ และมาเลเซีย โดยได้รับคำวิจารณ์ว่ามีเนื้อหาคล้ายกับซีรีส์แนวสืบสวนสอบสวน The X-Files บวกกับความโหดสยองของ Saw</doc>
