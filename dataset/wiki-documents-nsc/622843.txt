<doc id="622843" url="https://th.wikipedia.org/wiki?curid=622843" title="ลูวี ฟัน คาล">ลูวี ฟัน คาล อาโลอีซียึส เปาลึส มารียา ฟัน คาล () หรือที่รู้จักกันในชื่อ ลูวี ฟัน คาล (, ; เกิด 8 สิงหาคม 1951) เป็นผู้จัดการทีมฟุตบอลชาวดัตช์ เคยเป็นผู้จัดการทีมชาติเนเธอร์แลนด์ ก่อนหน้านั้นเป็นผู้จัดการทีมอายักซ์อัมสเตอร์ดัม, บาร์เซโลนา, อาเซตอัลก์มาร์ และบาเยิร์นมิวนิก ต่อมาวันที่ 19 พฤษภาคม ค.ศ. 2014 เขาได้รับการแต่งตั้งให้เป็นผู้จัดการทีมแมนเชสเตอร์ยูไนเต็ดด้วยสัญญา 3 ปี โดยเริ่มต้นในฤดูกาล 2014-15 ก่อนที่จะมาเป็นผู้จัดการทีม เขาเคยลงเล่นในตำแหน่งกองกลางให้กับทีมสโมสรรอยัลแอนต์เวิร์ป, เทลสตาร์, สปาร์ตาโรตเตอร์ดัม และ อาเซตอัลก์มาร์ นอกจากนั้นยังเป็นครูพละศึกษาและเคยสอนในโรงเรียนมัธยมระหว่างที่เขาเป็นผู้เล่นกึ่งอาชีพ หลังสิ้นสุดฤดูกาล 2015–16 ซึ่งแมนเชสเตอร์ยูไนเต็ด จบลงด้วยอันดับที่ 5 และถึงแม้ว่าจะได้แชมป์เอฟเอคัพเป็นสมัยที่ 12 นับว่าสูงสุดที่สุดเทียบเท่ากับอาร์เซนอล และถือว่าเป็นแชมป์แรกของสโมสรตั้งแต่เซอร์อเล็กซ์ เฟอร์กูสัน วางมือลงไปเมื่อ 3 ปีก่อนก็ตาม แต่หลังจากนั้นไม่นาน ทางสโมสรก็แถลงปลดฟัน คาล ออกจากตำแหน่ง หลังจากที่ถูกวิพากษ์วิจารณ์และมีข่าวว่าจะปลดออกหลายต่อหลายครั้ง พร้อมกับต้องจ่ายค่าชดเชยค่าสัญญาเป็นจำนวน 5 ล้านปอนด์ (ประมาณ 250 ล้านบาท)</doc>
