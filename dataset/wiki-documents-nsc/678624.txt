<doc id="678624" url="https://th.wikipedia.org/wiki?curid=678624" title="ชีสิว">ชีสิว จอสิว (; ) เป็นตัวละครในวรรณกรรมจีนอิงประวัติศาสตร์เรื่องสามก๊กที่มีตัวตนจริงในประวัติศาสตร์ยุคสามก๊กจอสิว เป็นชาวเมืองก่วนผิง มฑฑลเหอเป่ย มีความรู้ความคิดสูง ชำนาญในพิชัยสงคราม ซื่อสัตย์สุจริต เป็นที่ปรึกษาของอ้วนเสี้ยว เมื่ออ้วนเสี้ยวจะยกทัพไปรบกับโจโฉที่กัวต๋อ ( กวนตู้ ) ซึ่งเป็นคราวปราชัยอย่างย่อยยับ จอสิวได้ทัดทานไว้เช่นเดียวกับเตียนฮอง และยังได้แนะนำให้อ้วนเสี้ยวใช้ยุทธวิธีถ่วงการรบ เพราะรู้ว่าเสบียงอาหารของกองทัพโจโฉมีน้อย อ้วยเสี้ยวโกรธ หาว่าจอสิวแนะนำไม่เข้าเรื่อง จึงให้เอาตัวจอสิวจำขังไว้ เสร็จศึกจะฆ่าพร้อมด้วยเตียนฮอง ระหว่างถูกขัง จอสิวเห็นดาววิปริต อันตรายจะเกิดแก่อ้วนเสี้ยว สู้ปลุกให้อ้วนเสี้ยวลุกขึ้นระวังคลังเสบียงที่อัวเจ๋า อ้วนเสี้ยวไม่เชื่อ สั่งให้เอาตัวผู้คุมไปประหารชีวิตฐานปล่อยจอสิวออกมาแล้วขังจอสิวไว้ต่อไป ครั้งอ้วนเสี้ยวแตกทัพกลับไปแล้ว โจโฉปลดปล่อยจอสิวออกมา และเกลี้ยกล่อมเอาไว้เป็นพวก จอสิวไม่ยอม ด่าโจโฉต่างๆนานา โจโฉไม่โกรธ ให้แต่งโต๊ะเลี้ยงจอสิวเป็นอันดี พอตกกลางคืน จอสิวลักม้าตัวหนึ่ง จะหนีไปหาอ้วนเสี้ยว ทหารโจโฉจับตัวได้ โจโฉจึงสั่งให้ประหารชีวิต แล้วให้ฝังศพไว้ริมแม่น้ำเหลืองและให้จารึกบนศิลาสดุดีความซื่อตรงจงรัก ภักดีต่อนายขงจอสิวเป็นอันมาก</doc>
