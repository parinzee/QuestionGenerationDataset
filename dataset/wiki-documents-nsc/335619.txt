<doc id="335619" url="https://th.wikipedia.org/wiki?curid=335619" title="โนเกียจูน">โนเกียจูน โนเกียจูน () เป็นชื่อที่ใช้เรียกทำนองดนตรีที่ใช้เป็นเสียงเรียกเข้าแบบปริยายของโทรศัพท์มือถือโนเกียมาตั้งแต่ปี ค.ศ. 1993 โดยดัดทอนมาจากเพลง Gran Vals เพลงบรรเลงสำหรับกีตาร์คลาสสิก แต่งโดยฟรันซิสโก ตาร์เรกา เมื่อปี ค.ศ. 1902 Anssi Vanjoki รองประธานบริษัทโนเกีย เป็นผู้คัดเลือกเพลง Gran Vals นี้มาใช้ โดยระบุชื่อเสียงเรียกเข้าในโทรศัพท์โนเกียรุ่นแรก ๆ ว่า Grande Valse ถือเป็นดนตรีเสียงเรียกเข้าทำนองแรกที่ใช้ในโทรศัพท์เคลื่อนที่ และกลายเป็นทำนองดนตรีที่เป็นเอกลักษณ์ของผลิตภัณฑ์โนเกีย ปัจจุบันรู้จักในชื่อ Nokia tune มีผู้ประมาณการว่าในแต่ละวัน ทำนองดนตรีนี้ถูกเล่นทั่วโลกวันละ 1,800 ล้านครั้ง เฉลี่ยประมาณวินาทีละ 20,000 ครั้ง .</doc>
