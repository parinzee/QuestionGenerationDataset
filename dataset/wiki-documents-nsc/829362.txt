<doc id="829362" url="https://th.wikipedia.org/wiki?curid=829362" title="สโมสรฟุตบอลเชฟฟีลด์">สโมสรฟุตบอลเชฟฟีลด์ สโมสรฟุตบอลเชฟฟีลด์ () เป็นสโมสรฟุตบอลจากเมืองเชฟฟีลด์ ,เซาท์ ยอร์กเชียร์ ประเทศอังกฤษ ต่อมาได้ย้ายฐานที่ตั้งไปยังเมืองดรอนฟีลด์ ,ดาร์บิเชียร์ ปัจจุบันลงแข่งขันในระดับนอร์เทิร์น พรีเมียร์ลีก ดิวิชัน 1 ภาคใต้ ซึ่งเป็นระดับ 8 ในระบบลีกฟุตบอลอังกฤษ โดยสโมสรก่อตั้งขึ้นในปี ค.ศ.1857 และนับเป็นสโมสรฟุตบอลที่เก่าแก่ที่สุดในโลกที่ยังคงดำเนินกิจการอยู่ในปัจจุบัน ในช่วงแรกของการก่อตั้ง สโมสรได้ใช้กฏเชฟฟีลด์ ซึ่งถือเป็นกฏระเบียบเกี่ยวกับฟุตบอลอย่างเป็นทางการฉบับแรกของโลกสำหรับลงแข่งขัน ซึ่งกฏเชฟฟีลด์นี้ต่อมาได้กลายมาเป็นกฏของสมาคมฟุตบอลเชฟฟีลด์ และพัฒนาเป็นกฏของสมาคมฟุตบอลอังกฤษในเวลาต่อมา โดยสโมสรได้เปลี่ยนมาลงแข่งขันภายใต้กฏของสมาคมฟุตบอลอังกฤษในปี ค.ศ.1878 ในปี ค.ศ.2004 สโมสรได้รับรางวัล FIFA Order Of Merit ซึ่งเป็นรางวัลเกียรติยศสูงสุดของฟีฟ่า ในโอกาสที่ฟีฟ่าก่อตั้งครบ 100 ปี โดยรางวัลดังกล่าวตราบจนถึงปัจจุบันมีเพียงแค่ 2 สโมสรที่เคยได้รับได้แก่สโมสรฟุตบอลเชฟฟีลด์ และสโมสรฟุตบอลเรอัล มาดริด นอกจากนี้ในปี ค.ศ.2007 สโมสรยังได้รับเลือกให้เข้าสู่หอเกียรติยศแห่งฟุตบอลอังกฤษเนื่องในโอกาสครบรอบ 150 ปีของการก่อตั้งสโมสรประวัติ ประวัติ. ในปี ค.ศ.1855 สมาชิกของสโมสรคริกเก็ตเชฟฟีลด์ ได้จัดการแข่งขันกีฬาที่ใช้การเตะลูกบอลขึ้นอย่างไม่เป็นกิจลักษณะโดยไม่มีกติกาใดๆกำหนดวิธีแข่งขันไว้อย่างเป็นทางการ จนกระทั่งต่อมาสมาชิก 2 คนคือ นาธาเนียล เครสท์วิค และ วิลเลียม เพรสท์ ได้ก่อตั้งสโมสรฟุตบอลเชฟฟีลด์ขึ้น การประชุมเพื่อเปิดสโมสรมีขึ้นเมื่อวันที่ 24 ตุลาคม ค.ศ. 1857 ที่บ้านพาร์คฟีลด์ของ เฟรเดอริก วอร์ด ที่ตั้งอยู่ในละแวกไฮฟีลด์ โดยมีสมาชิกที่เป็นแกนนำก่อตั้ง 2 คนคือ และ หลังจากก่อตั้งสโมสร ได้มีการแต่งตั้งให้เฟรเดอริก วอร์ด เป็นประธานสโมสรคนแรกและมีที่ทำการสโมสรแห่งแรกเป็นเรือนกระจกสำหรับเพาะปลูกพืชบริเวณถนนอีสต์แบงค์ ซึ่งเป็นที่ที่ให้ยืมใช้โดยโธมัส แอสไลน์ วอร์ด ผู้เป็นพ่อของเฟรเดอริก ซึ่งเป็นประธานสโมสร การแข่งขันของสโมสรในช่วงแรกเป็นการแข่งขันกันเองระหว่างสมาชิกภายใน โดยมีการแบ่งข้างแตกต่างกันไปในแต่ละครั้ง เช่นเป็นการแข่งขันระหว่าง ทีมคนโสด พบ ทีมผู้มีคู่สมรส เป็นต้นกฎกติกาเชฟฟีลด์ กฎกติกาเชฟฟีลด์. กระทั่งวันที่ 21 ตุลาคม ค.ศ. 1858 ทางสโมสรได้เผยแพร่กฎกติกาการแข่งขันฟุตบอลฉบับแรกของโลกที่เรียกว่า ซึ่งภายหลังกฎกติกาฉบับนี้ได้เป็นต้นแบบของกฎกติกาการแข่งขันของ สมาคมฟุตบอลอังกฤษ หรือ เอฟเอ ต่อมากฎกติกาเชฟฟีลด์นี้ได้พัฒนามาเป็น ใน ค.ศ. 1867ดาร์บีแมตช์ครั้งแรก ดาร์บีแมตช์ครั้งแรก. สโมสรเชฟฟีลด์ได้ลงแข่งขันฟุตบอลกับ ซึ่งเป็นสโมสรฟุตบอลที่ตั้งอยู่ในเมืองเดียวกันเมื่อวันที่ 26 ธันวาคม ค.ศ. 1860 หรือ 4 เดือนหลังจากการก่อตั้งสโมสรฮัลลัมโดยการแข่งขันแมตช์นี้นับเป็นดาร์บีแมตช์ครั้งแรกของอังกฤษและของโลกและกลายเป็นต้นแบบของดาร์บีแมตช์ในยุคต่อ ๆ มาเข้าร่วมเป็นสมาชิกสมาคมฟุตบอลอังกฤษ เข้าร่วมเป็นสมาชิกสมาคมฟุตบอลอังกฤษ. หลังจากก่อตั้งสโมสรมาได้ 6 ปีสโมสรเชฟฟีลด์ก็ได้สมัครเข้าร่วมเป็นสมาชิกของสมาคมฟุตบอลอังกฤษหรือ เอฟเอ เมื่อวันที่ 30 พฤศจิกายน ค.ศ. 1863 จากนั้นทางสโมสรจึงได้เดินทางไปแข่งขันฟุตบอลนอกเมืองเชฟฟีลด์ครั้งแรกโดยแข่งขันกับ เมื่อวันที่ 2 มกราคม ค.ศ. 1865</doc>
