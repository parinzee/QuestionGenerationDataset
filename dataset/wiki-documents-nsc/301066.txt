<doc id="301066" url="https://th.wikipedia.org/wiki?curid=301066" title="อารามรัวโยมง">อารามรัวโยมง อารามรัวโยมง (, ) เป็นแอบบีย์ของคณะซิสเตอร์เชียน ตั้งอยู่ไม่ไกลจากเมืองอาเนียร์ซูว์รวซ (Asnières-sur-Oise) ในจังหวัดวาล-ดวซ แคว้นอีล-เดอ-ฟร็องส์ ประเทศฝรั่งเศส ราว 30 กิโลเมตรเหนือกรุงปารีส อารามรัวโยมงสร้างระหว่างปี ค.ศ. 1228 ถึงปี ค.ศ. 1235 โดยการสนับสนุนของพระเจ้าหลุยส์ที่ 9 แห่งฝรั่งเศส เป็นที่ฝังพระศพของพระราชวงศ์ฝรั่งเศสหลายพระองค์ เช่น พระราชโอรสธิดาสามพระองค์ และพระราชนัดดาสองพระองค์ของพระเจ้าหลุยส์เอง อารามรัวโยมงถูกยุบเลิกในปี ค.ศ. 1791 ระหว่างการปฏิวัติฝรั่งเศส หินจากอารามถูกขนไปใช้สร้างโรงงานแต่ห้องเก็บเครื่องพิธี ระเบียงฉันนบถ และหอฉันไม่ได้รับความเสียหาย เมื่อต้นคริสต์ศตวรรษที่ 20 ตระกูล Goüin ทำการซื้อแอบบี และในปี ค.ศ. 1964 ก็ได้ก่อตั้งมูลนิธิรัวโยมงซึ่งเป็นมูลนิธิทางวัฒนธรรมส่วนบุคคลแรกของฝรั่งเศส ในปัจจุบันอารามเป็นจุดสนใจสำคัญของนักท่องเที่ยวและใช้เป็นศูนย์วัฒนธรรม ระหว่างเดือนมกราคม ค.ศ. 1915 จนถึงเดือนมีนาคม ค.ศ. 1919 อารามใช้เป็นโรงพยาบาลทหารโดยโรงพยาบาลสตรีสกอตภาพใต้การดำเนินงานของสภากาชาดฝรั่งเศส หลังสงคราม มิสฟรานซ์ ไอเวนส์ หัวหน้าหน่วยแพทย์ก็ได้รับเครื่องอิสริยาภรณ์เลฌียงดอเนอร์</doc>
