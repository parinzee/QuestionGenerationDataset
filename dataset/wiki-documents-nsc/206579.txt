<doc id="206579" url="https://th.wikipedia.org/wiki?curid=206579" title="พีทูวอร์ชิพ">พีทูวอร์ชิพ พีทูวอร์ชิพ () เป็นชื่อของวงดนตรีไทย ที่นำเสนอเพลงที่มักสอดแทรกข้อคิดอยู่ในเพลง โดยผู้ก่อตั้งและผู้เขียนเนื้อเพลงของพีทูวอร์ชิพคือ ปั้น พงศธร แก้วสุข ปั้น พงศธร แก้วสุข (กีตาร์,ร้อง) เห็นนกบินบนตึก จึงเกิดไอเดียอยากทำเพลงที่มีอิสระเหมือนนกและให้แง่คิด จึงแต่งเพลงขึ้น และไปชวน ป๋วย คงยศ วงษ์วิกย์กรณ์ (กลอง,ร้อง) เพื่อนที่ทำงานเพลงเบื้องหลังด้วยกันให้มาช่วยเรียบเรียงเพลง และกลายมาเป็นโปรดิวเซอร์ของวง และปั้นได้ชวน โอ๋ ธรรมศักดิ์ ลือภูวพิทักษ์กุล (ร้อง) เพื่อนอีกคนมาร่วม ออกอัลบั้มชุดแรกกับสนามหลวงการดนตรีในปี 2548 ชื่ออัลบั้ม "สากกะเบือยันเรือรบ" โดยเป็นศิลปินแรกของค่ายสนามหลวงการดนตรี พีทูวอร์ชิพปรับมาเป็นการเล่นสดเต็มวง โดยได้สมาชิกมาเพิ่มคือ พล่ากุ้ง วรชาติ ธรรมวิจินต์ (ร้อง) , จ้ำ กวิน ชิณวงษ์ (ร้อง) และได้ ตี้ บุญฤทธิ์ สุขเสรีทรัพย์ (กีตาร์) และ โบ ฉัตรชัย รุ่งสว่าง (เบส) เพื่อนที่ทำงานโปรดิวซ์ เบื้องหลังและเป็นเพื่อนของป๋วยมาร่วมวง ออกอัลบั้ม "หาย" กับ สนามหลวงการดนตรี พีทูวอร์ชิพ มีผลงานอัลบั้มแรกในปี 2548 ชุด สากกะเบือยันเรือรบ และชุดที่ 2 ในปี 2550 ชุด หาย กับสังกัดค่ายสนามหลวง แกรมมี่ โดยทำงานเพลงกันเองทั้งหมด ผลงานเพลงของพวกเขาที่เป็นที่รู้จักเช่น "จอมยุทธ์", "อย่า อยู่ อย่าง อยาก", "เมารัก", "อักษรศาสตร์" ,"ตื่นเถิดชาวยุทธ์", "ที่สุด", "รถเมล์" , "สลักจิต" , เพลงประกอบละครบ้านนี้มีรัก ปี 2552 พวกเขากลับมาอีกครั้งพร้อมกับซิงเกิลใหม่ "รถเมล์" จากอัลบั้ม "โปรดเอื้อเฟื้อแก่เด็ก สตรี และคนชรา" ปี 2554 ซิงเกิลที่สอง "สลักจิต" จากอัลบั้ม "โปรดเอื้อเฟื้อแก่เด็กสตรีและคนชรา" ปี 2558 ปล่อยซิงเกิล "นักประดิษฐ์" และ "หัวใจมั่นคง"ผลงานเพลงสากกะเบือยันเรือรบ (พ.ศ. 2548)ผลงานเพลง. สากกะเบือยันเรือรบ (พ.ศ. 2548). 1. จอมยุทธ์ 2. ผ่านมันให้ได้ 3. เป็นกำลังใจให้ 4. Think Positive 5. ที่สุด 6. เชือกบางบาง 7. อย่า อยู่ อย่าง อยาก 8. ระยะห่าง 9. เสียงก้องจากเด็กหญิงเชิงเขา 10. คนในใจเธอหาย (พ.ศ. 2550)หาย (พ.ศ. 2550). 1. INTERLUDE หาย 2. ตื่นเถิดชาวยุทธ์ 3. อักษรศาสตร์ 4. เมารัก 5. เธอยังมีฉันอยู่ไหม 6. พอเพียง 7. โทร โธ่ โท่ โทร้ โถ 8. ตัวตนกับคนอื่น 9. ส.ป.ช 10. 76 จังหวัด 11. ระบายสี 12. คนเข้าใจยาก 13. รักโลก 14. Bonus Track ป้วนเปี้ยนผลงานอื่นๆผลงานอื่นๆ. - เพลงประกอบละครบ้านนี้มีรัก - เพลงรถเมล์ (จากอัลบั้ม "โปรดเอื้อเฟื้อแก่เด็ก สตรี และคนชรา" ปี 2552) - เพลงสลักจิต - เพลงต่างประเทศ - http://p2warshipband.hi5.com</doc>
