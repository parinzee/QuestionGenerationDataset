<doc id="266180" url="https://th.wikipedia.org/wiki?curid=266180" title="โอคิตะ โซโกะ">โอคิตะ โซโกะ โอคิตะ โซโกะ () เป็นตัวละครในหนังสือการ์ตูนและภาพยนตร์การ์ตูนเรื่องกินทามะ ผลงานของฮิเดอากิ โซราจิข้อมูลตัวละคร ข้อมูลตัวละคร. โอคิตะ โซโกะ เป็นหัวหน้าหน่วยที่ 1 แห่งของกองกำลังตำรวจพิเศษติดอาวุธชินเซ็นงุมิ และเป็นนักดาบที่เก่งที่สุดในชินเซ็นกุมิ แต่มักจะใช้บาซูก้าเป็นอาวุธมากกว่า โอคิตะนั้นกำพร้าพ่อแม่มาตั้งแต่เด็ก ได้มิตสึบะที่เป็นพี่สาวคอยเลี้ยงดู ต่อมาได้เข้าเป็นศิษย์สำนักดาบที่บูซุ ร่วมสำนักเดียวกับคอนโด้ อิซาโอะและฮิจิคาตะ โทชิโร่ โดยมีฐานะเป็นศิษย์พี่ของฮิจิคาตะแม้จะมีอายุน้อยกว่า เพราะฮิจิคาตะมาร่วมสำนักในภายหลังสุด ต่อมาทั้งสามคนรวมศิษย์ร่วมสำนักจึงได้เดินทางเข้าเอโดะ แล้วโอคิตะก็ได้รับตำแหน่งหัวหน้าหน่วยที่ 1 แห่งชินเซ็นงุมิ โอคิตะเป็นคนที่ดูใสซื่อ หน้าตาสวยน่ารัก นิสัยร่าเริงคล้ายกับเด็ก และโอคิตะยังรักพี่สาวมาก เมื่ออยู่ต่อหน้าพี่สาว โอคิตะจะแปลงร่างเป็นแมวน้อยแสนเชื่องขึ้นมาทันที แต่ความจริงแล้ว โอคิตะมีนิสัยป่าเถื่อน มักจะใช้วิธีรุนแรงในการแก้ปัญหา จนถูกฮิจิคาตะเรียกว่า เจ้าชายแห่งดาวซาดิสม์ โอคิตะ ถ้าสู้นานๆเข้ากับคู่ต่อสู้ที่มีฝีมือสูสี ด้านมืดในใจจะถูกปลุกขึ้นมาแบบไม่มีเหตุผล แม้แต่ฮิจิคาตะและคอนโดยังระแวดระวังด้านมืดของโอคิตะอยู่ไม่น้อย โอคิตะไม่ชอบฮิจิคาตะตั้งแต่เจอกันครั้งแรก และมักจะชอบลอบทำร้ายฮิจิคาตะ หรือแม้แต่จะลอบสังหารถ้ามีโอกาส เพราะโอคิตะนอกจากจะหวังตำแหน่งรองหัวหน้าของฮิจิคาตะแล้ว โอคิตะยังคิดว่าฮิจิคาตะมาแย่งสิ่งสำคัญในชีวิตของเขาไปจนหมด ทั้งคอนโด้และมิตสึบะ และอีกเหตุผลหนึ่งคือฮิจิคาตะปฏิเสธรักของมิตสึบะแบบไม่ใยดี แม้ตัวโอคิตะเองจะเข้าใจดีว่าการที่ฮิจิคาตะไม่รับรักพี่สาวนั้นคือสิ่งที่สมเหตุสมผลที่สุดแล้ว เพราะทั้งเขาและฮิจิคาตะต่างรู้ว่าชีวิตที่อยู่กับดาบ เลือด การต่อสู้และอนาคตที่ไม่รู้ว่าจะตายเมื่อไหร่ ไม่สามารถทำให้มิตซึบะมีความสุขได้ แต่กระนั้นความชิงชังที่ฝังลึกก็ทำให้เขารู้สึกขัดแย้งกันในตัวว่าควรจะเกลียดฮิจิคาตะในเรื่องนี้ดีหรือไม่ กระทั่งมิตซึบะเสียชีวิตไป ทางด้านความสัมพันธ์กับร้านรับจ้างสารพัด โอคิตะเข้ากันได้ดีกับพวกของกินโทกิ โดยเรียกกินโทกิว่า ลูกพี่ เพราะโอคิตะก็เคารพกินโทกิเหมือนกัน แต่มักจะทะเลาะกับคางุระเสมอ และนับเป็นคู่กัดตลอดกาลชื่อของโอคิตะ ชื่อของโอคิตะ. ชื่อ โอคิตะ โซโกะ มีที่มาจากชื่อของ โอคิตะ โซจิ หัวหน้าหน่วยหนึ่งแห่งกลุ่มชินเซ็นงุมิในประวัติศาสตร์จริงการปรากฏตัวบนปก การปรากฏตัวบนปก. โอคิตะปรากฏตัวบนหน้าปกของหนังสือการ์ตูนกินทามะ เล่มที่ 9 และยังปรากฏตัวบนสันปกของหนังสือการ์ตูนกินทามะเล่ม 10</doc>
