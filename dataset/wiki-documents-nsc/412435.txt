<doc id="412435" url="https://th.wikipedia.org/wiki?curid=412435" title="อัยการสูงสุดสหรัฐ">อัยการสูงสุดสหรัฐ อัยการสูงสุดสหรัฐ () คือ เจ้ากระทรวงยุติธรรมแห่งสหรัฐอเมริกา เป็นข้าราชการการเมือง ไม่ใช่ข้าราชการประจำ (ตาม) มีอำนาจหน้าที่เกี่ยวกับนิติการ เป็นหัวหน้าเจ้าหน้าที่ฝ่ายบังคับใช้กฎหมายและเป็นผู้นำทนายแผ่นดินของรัฐบาลสหรัฐ ทั้งเป็นสมาชิกคณะรัฐมนตรีของประธานาธิบดีด้วย โดยเป็นตำแหน่งเดียวในคณะรัฐมนตรีที่ไม่ใช้ชื่อว่า "รัฐมนตรี" (secretary) ประธานาธิบดีจะเลือกผู้ดำรงตำแหน่งอัยการสูงสุด และเสนอชื่อต่อวุฒิสภาเพื่อรับรอง เมื่อรับรองแล้ว อัยการสูงสุดก็เริ่มดำรงตำแหน่ง โดยต้องปฏิบัติหน้าที่ "ตามอัธยาศัยของประธานาธิบดี" (at the pleasure of the president) และประธานาธิบดีจะให้พ้นจากตำแหน่งเมื่อไรก็ได้ นอกจากนี้ สภาผู้แทนราษฎรมีอำนาจฟ้องให้ขับอัยการสูงสุดออกจากตำแหน่งต่อวุฒิสภาในคดีอาญาฐาน "กบฏ เรียกรับสินบน ตลอดจนอาชญากรรมร้ายแรงและลหุโทษอย่างอื่น" รัฐสภาสหรัฐสถาปนาตำแหน่งอัยการสูงสุดนี้ขึ้นด้วยรัฐบัญญัติตุลาการ ค.ศ. 1789 (Judiciary Act of 1789) หน้าที่ดั้งเดิมของอัยการสูงสุด คือ "ฟ้องและดำเนินคดีทั้งปวงซึ่งเกี่ยวข้องกับสหรัฐต่อศาลสูงสุด กับทั้งให้คำแนะนำและความเห็นเกี่ยวกับปัญหาข้อกฎหมาย เมื่อประธานาธิบดีร้องขอ หรือเมื่อเจ้ากระทรวงใดร้องขอ" ต่อมาใน ค.ศ. 1870 มีการตั้งกระทรวงยุติธรรมขึ้นเพื่อสนับสนุนการปฏิบัติหน้าที่ของอัยการสูงสุด นอกจากนี้ อัยการสูงสุด, รัฐมนตรีว่าการกระทรวงการต่างประเทศ, รัฐมนตรีว่าการกระทรวงการคลัง, และรัฐมนตรีว่าการกระทรวงกลาโหม เป็นข้าราชการสี่ตำแหน่งที่ถือกันโดยทั่วไปว่า มีความสำคัญสูงสุด สืบเนื่องจากความสำคัญขององค์กร ผู้ดำรงตำแหน่งอัยการสูงสุดสหรัฐคนปัจจุบัน คือ เจฟฟ์ เซสชันส์อดีตอัยการสูงสุดที่ยังดำรงชีวิตอยู่อดีตอัยการสูงสุดที่ยังดำรงชีวิตอยู่. - นิโคลัส แคตเซนแบช (Nicholas Katzenbach) - แรมซีย์ คลาร์ก (Ramsey Clark) - เบนจามิน ซีวีเลตตี (Benjamin Civiletti) - เอ็ดวิน มีส (Edwin Meese) - ดิก ธอร์นเบิร์ก (Dick Thornburgh) - วิลเลียม บาร์ (William Barr) - เจเน็ต เรโน (Janet Reno) - จอห์น แอชครอฟต์ (John Ashcroft) - อัลเบอร์โต กอนซาเลส (Alberto Gonzales) - ไมเคิล มูกาเซย์ (Michael Mukasey)</doc>
