<doc id="263483" url="https://th.wikipedia.org/wiki?curid=263483" title="มันต้องถอน">มันต้องถอน "มันต้องถอน" เป็นเพลงที่ขับร้องโดยปอยฝ้าย มาลัยพร จากผลงานอัลบั้มชุด มันต้องถอน ประพันธ์เพลงโดย อ.สัญลักษณ์ ดอนศรี โดยเพลงนี้ปอยฝ้ายเข้ามาหาสัญลักษณ์ขอให้เขียนเพลงให้เขา ซึ่งสัญลักษณ์ก็ได้เขียนให้ 2 เพลงคือ "มันต้องถอน" และ "อ้ายอยากรับผิดชอบ" ซึ่งเป็น 2 เพลงสุดท้ายที่เพิ่มเข้าในอัลบั้ม เพลงสื่อความหมายมองมุมกลับ เมาแล้วต้องถอน คือต้องกินเหล้าให้ตื่น ตรงข้ามกับปลุก คือล้มตัวลงนอนหลังเมา เพลงนี้ได้รับกระแสนิยม ติดปากไปทั่ว มีการใช้คำภาษาอีสานที่แปลกหู โดยเฉพาะคำว่า ”งึกงึกงักงัก” ที่มีความหมายคือเมาประคองตัวไม่ได้ และคำว่า “โชงโล่งเซงเลง” คืออาการสะลึมสะลือ เพลง "มันต้องถอน" ยังได้รับรางวัลเพลงลูกทุ่งยอดนิยม จากสตาร์เอนเตอร์เทนเมนต์อวอร์ดส 2008 ครั้งที่ 7 มิวสิกวิดีโอเพลง "มันต้องถอน" เผยแพร่ทางโทรทัศน์ครั้งแรกเมื่อกลางปี พ.ศ. 2551</doc>
