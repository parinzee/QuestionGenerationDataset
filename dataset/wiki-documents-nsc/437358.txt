<doc id="437358" url="https://th.wikipedia.org/wiki?curid=437358" title="คนตัดคน">คนตัดคน คนตัดคน ( ) ภาพยนตร์แอคชั่นสัญชาติฮ่องกง ในปี ค.ศ. 1989 กำกับภาพยนตร์โดย หวัง จิ่ง นำแสดงโดย โจว เหวินฟะ และ หลิว เต๋อหัว โดยภาพยนตร์เรื่องนี้มีภาคต่อคือ คนตัดคน 2เรื่องย่อ เรื่องย่อ. เกาจิ้ง เป็นมือไพ่อันดับ 1 ของฮ่องกง เจ้าของฉายา "โคตรเซียน" เกาจิ้งสามารถเล่นไพ่ชนะได้ทุกคน รวมทั้ง นากามูระ เซียนไพ่ชาวญี่ปุ่น นากามูระ จึงขอให้เขาไปท้าแข่งกับ เฉิน จิงเฉิง มือไพ่อันดับ 1 เช่นกัน เกาจิ้งตอบตกลง โดยส่ง หลงอู่ มาเป็นบอดี้การ์ดให้ ขณะที่เกาจิ้งอยู่บนรถไฟก็ถูกพรรคพวกของพี่หนัน คนสนิทของเฉิน จิงเฉิง ที่เกาอี้เพิ่งเอาชนะมา ตามมาเอาคืน เกาจิ้งหนีไปได้ แต่ก็ต้องตกเขา เพราะกับดักที่อาเต๋า นักเลงกิ๊กก๊อกข้างถนนกับอาเจิน แฟนสาววางไว้ ทำให้เกาจิ้งกลายเป็นคนสติเลอะเลือนเหมือนปัญญาอ่อน ด้วยความที่เกาจิ้งชอบกินช็อคโกแล็ต จึงให้ชื่อใหม่ว่า "ช็อคโกแล็ต" เกาจิ้งสามารถทำให้อาเต๋าชนะในเกมไพ่หลายต่อหลายครั้ง ขณะที่ อาอี้ น้องชายบุญธรรมของเกาจิ้งก็หักหลัง ด้วยการฆ่าเจเน็ท แฟนสาวของเกาจิ้ง และไปเข้าพวกกับพี่หนันและเฉิน จิงเฉิง ส่วน หลงอู่ ก็ตามหาเกาจิ้งจนเจอ และค่อย ๆ ฟื้นความทรงจำทั้งหมดกลับคืนมา ในที่สุดเกาจิ้งก็กลับคืนสภาพความเป็นโคตรเซียนเหมือนเดิม และตามไปท้าเอาชนะเฉิน จิงเฉิง และพี่หนันนักแสดงนักแสดง. - โจว เหวินฟะ รับบทเป็น เกาจิ้ง/ช็อคโกแล็ต - หลิว เต๋อหัว รับบทเป็น อาเต๋า - หวัง จู่เสียน รับบทเป็น อาเจิน - อู๋ ม่งต๊ะ รับบทเป็น พี่เส็ง - หยาง จื๋อหลิน รับบทเป็น พี่หนัน - เชี่ยง หัวเฉียน รับบทเป็น หลงอู่ - หลุงฟง รับบทเป็น อาอี้ - จางเหมี่ยน รับบทเป็น เจเน็ทความสำเร็จและการออกฉาย ความสำเร็จและการออกฉาย. คนตัดคน เป็นภาพยนตร์แอ๊คชั่นคอเมดี้จากการกำกับและเขียนบทโดย หวังจิ้ง ออกฉายในปลายปี ค.ศ. 1989 มีนักแสดงชั้นนำมากมายมาร่วมแสดง โดยมีนักแสดงนำ คือ โจว เหวินฟะ และหลิว เต๋อหัว เมื่อออกฉายแล้ว ประสบความสำเร็จอย่างมากทั้งรายได้และคำวิจารณ์ โดยสามารถทำชนะถล่มทลาย ทำลายสถิติภาพยนตร์ทุกเรื่องที่มีมาของฮ่องกง และถือเป็นต้นแบบของภาพยนตร์แนวเจ้าพ่อนักพนันจำนวนมาก ทำให้บท เกาจิ้ง กลายเป็นอีกบทบาทหนึ่งที่ติดตัวของโจว เหวินฟะ อีกทั้งยังเป็นภาพยนตร์ปฐมบทที่มีภาคต่อตามมาอีกหลายภาค รวมทั้งแนวชวนหัวด้วย ที่แสดงโดย โจว ซิงฉือ ในประเทศไทย ได้เข้าฉายในโรงภาพยนตร์ปีถัดมา และเผยแพร่ทางโทรทัศน์ทางช่อง 7 ในวันพุธที่ 21 มีนาคม พ.ศ. 2555 เวลา 08.25 น.</doc>
