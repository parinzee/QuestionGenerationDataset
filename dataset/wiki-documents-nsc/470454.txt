<doc id="470454" url="https://th.wikipedia.org/wiki?curid=470454" title="พุทธวงศ์">พุทธวงศ์ พุทธวงศ์ () หมายถึง สายของพระพุทธเจ้า พระโคตมพุทธเจ้าได้ตรัสเรื่องพุทธวงศ์ไว้คราวประทับ ณ นิโครธาราม ระหว่างการเสด็จนิวัตกรุงกบิลพัสดุ์ (หลังตรัสรู้) การสืบสายพุทธวงศ์ไม่ได้มาจากการสืบสายโลหิตหรือการชิงอำนาจปราบดาภิเษกอย่างการสืบราชสมบัติ แต่มาจากสั่งสมบำเพ็ญบารมีและรับพยากรณ์จากพระพุทธเจ้าในอดีต ในการสังคายนาครั้งที่ 1 ในศาสนาพุทธ พระอรหันต์สาวกที่ร่วมสังคายนาได้จัดให้เรื่อง "พุทธวงศ์" นี้เป็นคัมภีร์หนึ่งในหมวดอปทาน ขุททกนิกาย พระสุตตันตปิฎกในพระไตรปิฎกภาษาบาลี ศาสนาพุทธเชื่อว่าพระพุทธเจ้าในอดีตมีจำนวนมากมายนับไม่ถ้วน แต่พระพุทธเจ้าในอดีตที่พระโคตมพุทธเจ้าทรงนับเข้าในพุทธวงศ์ของพระองค์มีอยู่ 24 พระองค์ เพราะ 24 พระองค์นี้เป็นผู้ประทานพยากรณ์ว่าพระโคตมโพธิสัตว์จะได้ตรัสรู้เป็นพระพุทธเจ้าในอนาคต เมื่อรวมพระโคตมพุทธเจ้าด้วย จึงมีพระพุทธเจ้าทั้งสิ้น 25 พระองค์ในพุทธวงศ์ลำดับพระพุทธเจ้าในพุทธวงศ์ลำดับพระพุทธเจ้าในพุทธวงศ์. - วงศ์ที่ 1 พระทีปังกรพุทธเจ้า - วงศ์ที่ 2 พระโกณฑัญญพุทธเจ้า - วงศ์ที่ 3 พระมังคลพุทธเจ้า - วงศ์ที่ 4 พระสุมนพุทธเจ้า - วงศ์ที่ 5 พระเรวตพุทธเจ้า - วงศ์ที่ 6 พระโสภิตพุทธเจ้า - วงศ์ที่ 7 พระอโนมทัสสีพุทธเจ้า - วงศ์ที่ 8 พระปทุมพุทธเจ้า - วงศ์ที่ 9 พระนารทพุทธเจ้า - วงศ์ที่ 10 พระปทุมุตตรพุทธเจ้า - วงศ์ที่ 11 พระสุเมธพุทธเจ้า - วงศ์ที่ 12 พระสุชาตพุทธเจ้า- วงศ์ที่ 13 พระปิยทัสสีพุทธเจ้า - วงศ์ที่ 14 พระอัตถทัสสีพุทธเจ้า - วงศ์ที่ 15 พระธัมมทัสสีพุทธเจ้า - วงศ์ที่ 16 พระสิทธัตถพุทธเจ้า - วงศ์ที่ 17 พระติสสพุทธเจ้า - วงศ์ที่ 18 พระปุสสพุทธเจ้า - วงศ์ที่ 19 พระวิปัสสีพุทธเจ้า - วงศ์ที่ 20 พระสิขีพุทธเจ้า - วงศ์ที่ 21 พระเวสสภูพุทธเจ้า - วงศ์ที่ 22 พระกกุสันธพุทธเจ้า - วงศ์ที่ 23 พระโกนาคมนพุทธเจ้า - วงศ์ที่ 24 พระกัสสปพุทธเจ้า - วงศ์ที่ 25 พระโคตมพุทธเจ้า (พระพุทธเจ้าพระองค์ปัจจุบัน)</doc>
