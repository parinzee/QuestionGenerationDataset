<doc id="319781" url="https://th.wikipedia.org/wiki?curid=319781" title="สึบะซะโวะฮิโระเงะเตะ/อะอิวะคุระยะมิโนะนะกะเดะ">สึบะซะโวะฮิโระเงะเตะ/อะอิวะคุระยะมิโนะนะกะเดะ สึบะซะโวะฮิโระเงะเตะ/อะอิวะคุระยะมิโนะนะกะเดะ () เป็นซิงเกิลลำดับที่ 44 ของซาร์ด และเป็นซิงเกิลที่สองที่ออกจำหน่ายหลังการเสียชีวิตของอิซุมิ ซะกะอิ ออกจำหน่ายเมื่อวันที่ 9 เมษายน พ.ศ. 2551 ในสองฉบับคือฉบับลิมิเต็ตพร้อมดีวีดี มีรหัสซีดี JBCJ-6011 และฉบับธรรมดาในรหัสซีดี JBCJ-6012 โดยมีเพลงหลักสองเพลง ได้แก่ สึบาสะโวะฮิโระเงะเตะ ซึ่งเป็นเพลงที่ตนเองนำมาร้องหลังจากแต่งเพลงให้กับวงดีน (DEEN) ส่วนไอวะคุระยะมิโนะนะกะเดะ เป็นเพลงที่นำกลับมาเรียบเรียงใหม่ ซึ่งทั้งสองเพลงต่างก็นำไปใช้ในการออกอากาศยอดนักสืบจิ๋วโคนันทั้งคู่ข้อมูลเพลง ข้อมูลเพลง. ซิงเกิลนี้เป็นซิงเกิลแรกที่ออกในรูปแบบ Double A-side (มีเพลงหลักสองเพลง) ในรอบ 2 ปีนับตั้งแต่ซิงเกิลลำดับที่ 41 คะนะชิโฮะโดะอะนะตะกะสุกิ/คะระโตะอิโคะ! ซึ่งออกจำหน่ายเมื่อ พ.ศ. 2549 ซิงเิกิลนี้มีสองฉบับคือฉบับลิมิเต็ตกับฉบับธรรมดา โดยฉบับลิมิเต็ดมีบันทึกการแสดงสดเพลง คิตโตะวะซึเรนะอิ ในคอนเสิร์ตว็อทอะบิวตีฟูลเมโมรี (What a beautiful memory) ที่จัดขึ้นเมื่อวันที่ 14 กันยายน พ.ศ. 2550 ที่นิปปอน บูโดกัง ประกอบมาในดีวีดี ในซิงเิกิลนี้ มีการกลับมาและการไม่ปรากฏตัวของผู้แต่งเพลงและผู้เรียบเรียงเพลงหลายคน เป็นต้นว่าไอกะ โอโนะ ซึ่งแต่งเพลงตั้งแต่ซิงเกิล อะชิตะโวะยูเมะมิเตะ (ซิงเิกิลลำดับที่ 35 ออกจำหน่ายเมื่อ 9 เมษายน พ.ศ. 2546) มาจนถึงซิงเกิลลำดับที่ 43 กลอเรียสไมนด์ (ออกจำหน่าย 12 ธันวาคม พ.ศ. 2550) ไม่ปรากฏการแต่งเพลงในซิงเกิลนี้ แต่มีการปรากฏตัวของเท็ตสึโระ โอดะ ที่แต่งเพลงสุดท้ายให้ซาร์ดในซิงเกิล อิคิโมะเดคินะอิ (ออกจำหน่าย 4 มีนาคม พ.ศ. 2541 ทั้งนี้ไม่นับการรีมิกซ์เพลง) และอาคาชิ มาซะโอ ที่เรียบเรียงเพลงในซิงเกิล คนนะนิโซบะนิอิรุโนะนิ (ออกจำหน่าย 8 สิงหาคม พ.ศ. 2537) เป็นลำดับสุดท้าย เพลงทั้งสองได้นำไปใช้ในการออกอากาศยอดนักสืบจิ๋วโคนัน โดยสึบาสะโวะฮิโระเงะเตะ ใช้ในการฉายภาพยนตร์ ยอดนักสืบจิ๋วโคนัน เดอะมูฟวี่ตอนบทบรรเลงแห่งความตาย ส่วนไอวะคุระยะมิโนะนะกะเดะ ใช้ในการออกอากาศยอดนักสืบจิ๋วโคนันทางนิปปอนเทเลวิชัน โดยนับเป็นเพลงเปิดลำดับที่ 22 ใช้ในตอนที่ 491 ถึง 504 ที่มีเนื้อหาเกี่ยวกับองค์กรชุดดำ ซิงเกิลดังกล่าวติดชาร์ตประจำสัปดาห์ของโอริคอนที่อันดับ 3 และอยู่ในชาร์ตเป็นเวลา 12 สัปดาห์ ทำยอดขายได้ 83,694 ชุด นับเป็นซิงเกิลลำดับที่ 90 ของปี 2551รายชื่อเพลงซีดีเพลง รายชื่อเพลง. ซีดีเพลง. คำร้องทั้งหมดแต่งโดยอิซุมิ ซะกะอิ1. สึบาสะโวะฮิโระเงะเตะ ()- ทำนองโดย เท็ตสึโระ โอดะ เรียบเรียงโดย อาคาชิ มาซะโอะ- เพลงนี้เป็นเพลง Self-cover ของซาร์ด เดิม อิซุมิ ซะกะอิ แต่งเพลงนี้ให้กับวงดีน (DEEN) เพื่อนำไปร้องเป็นซิงเกิลของดีนเองใน พ.ศ. 2536 ในขณะเดียวกัน ซาร์ดได้อัดเสียงเพลงนี้ไว้ในฉบับของตนเองด้วย โดยเรียบเรียงทำนองใหม่และตัดคอรัสจากเวอร์ชันต้นฉบับออก แต่เวอร์ชันของซาร์ดไม่ได้มีการนำมาเผยแพร่ลงซิงเกิลหรืออัลบั้มใดเลยในระหว่างที่อิซุมิยังมีชีวิตอยู่ หลังจากการเสียชีวิตของเธอ จึงมีการประกาศว่าเพลงดังกล่าวจะนำไปใช้ใช้ในการฉายภาพยนตร์ ยอดนักสืบจิ๋วโคนัน เดอะมูฟวี่ ตอนบทบรรเลงแห่งความตาย  2. ไอวะคุระยะมิโนะนะกะเดะ ()- ร่วมด้วยอายา คามิกิ, สิยอน โมริชิตะ (เครื่องดนตรีทั้งหมด) และนาโอกิ โคจิน (คอรัส) - ทำนองโดยเซอิจิโระ คุริบะยะชิ เรียบเรียงโดยสิยอน โมริชิตะ (ชอน; SCHON)- เพลงนี้เดิมปรากฏในซิงเกิล กูดบายมายโลนลีเนส (Good-bye My Loneliness) ซิงเกิลลำดับที่ 1 ของซาร์ด ออกจำหน่ายใน พ.ศ. 2534 ในฐานะเพลงรอง (B-side) ซึ่งทำนองของเพลงดังกล่าวได้นำมาจากเพลง เอมตีเดยส์ (Empty Days) ในอัลบั้ม โชว์มีเดอะเวย์ (SHOW ME THE WAY) โดยวงบลิซาร์ด (BLIZARD) ในขณะที่อิซุมิ ซะกะอิ ยังมีชีวิตอยู่ เธอตั้งใจจะเรียบเรียงเพลงนี้ใหม่ ดังปรากฏในคำร้องที่อยู่ในปกซิงเกิลที่เขียนด้วยลายมือของอิซุมิเอง ได้นำเนื้อร้องฉบับเก่าบางส่วนออกและใส่เนื้อร้องใหม่ลงไปแทน แต่เธอเสียชีวิตก่อนที่จะเรียบเรียงเพลงนี้ใหม่จนจบ จึงมีการนำสิยอน โมริชิตะ มาเรียบเรียงทำนองเพลงนี้ใหม่และนำอายะ คามิกิ ที่เคยร่วมงานกับซาร์ดในซิงเกิล เคียววะยุคคุริฮะนะโซะ มาร้องควบคู่ไปกับเพลงที่เรียบเรียงใหม่นี้ด้วย ซึ่งภายหลังอายะเองได้นำเพลงนี้ไปร้องในสไตล์ของตนเอง โดยปรากฏในอัลบั้ม อาร์ยูแฮปปีนาว? (Are you happy now?) อัลบั้มลำดับที่ 3 ของอายะ เพลงนี้นำไปใช้ในการออกอากาศยอดนักสืบจิ๋วโคนันทางนิปปอนเทเลวิชัน โดยนับเป็นเพลงเปิดลำดับที่ 22 ใช้ในตอนที่ 491 ถึง 504 ที่มีเนื้อหาเกี่ยวกับองค์กรชุดดำ  3. สึบาสะโวะฮิโระเงะเตะ (Instrumental; ฉบับดนตรี) 4. ไอวะคุระยะมิโนะนะกะเดะ (ฉบับดนตรี)ดีวีดีดีวีดี. - คิตโตะวะซึเรนะอิ () (บันทึกการแสดงสดคอนเสิร์ตว็อทอะบิวตีฟูลเมโมรี เมื่อวันที่ 14 กันยายน พ.ศ. 2550 ที่นิปปอน บูโดกัง)- มีอยู่ในฉบับลิมิเต็ตของซิงเกิลนี้เท่านั้นการนำไปใช้การนำไปใช้. - เพลงปิดภาพยนตร์ยอดนักสืบจิ๋วโคนัน เดอะมูฟวี่ ตอนบทบรรเลงแห่งความตาย (#1) - เพลงเปิดอะนิเมะเรื่อง ยอดนักสืบจิ๋วโคนัน ฉายทางนิปปอนเทเลวิชัน (#2) - อัลบั้ม เดอะเบสต์ออฟดีเทคทีฟโคนัน 3 ~เมตันเตะโคนันธีมเคียวคุชู 3~ (#1, #2)</doc>
