<doc id="350714" url="https://th.wikipedia.org/wiki?curid=350714" title="เทือกเขาวีรูงกา">เทือกเขาวีรูงกา เทือกเขาวีรูงกา () เป็นแนวภูเขาไฟในแอฟริกาตะวันออก ตามพรมแดนด้านเหนือของรวันดา สาธารณรัฐประชาธิปไตยคองโก และยูกันดา เทือกเขานี้เป็นสาขาหนึ่งของอัลเปอร์ไทน์ริฟต์ ซึ่งเป็นส่วนหนึ่งของเกรตริฟต์แวลลีย์ ตั้งอยู่ระหว่างทะเลสาบเอ็ดเวิร์ดและทะเลสาบกิวู คำว่า "วีรูงกา" เป็นคำในภาษาอังกฤษของคำว่า ibirunga ในภาษากินยาร์วันดา ซึ่งมีความหมายว่า "เทือกเขา" เทือกเขาวีรูงกาประกอบด้วยภูเขาไฟหลัก 8 ลูก ส่วนใหญ่เป็นภูเขาไฟที่สงบแล้ว ยกเว้นภูเขาไฟเอ็นยิรากอนโก (3,462 เมตร) และภูเขาไฟนัยยะมูรกิรา (3,063 เมตร) ทั้งสองอยู่ในสาธารณรัฐประชาธิปไตยคองโก การปะทุครั้งล่าสุดเกิดขึ้นเมื่อ พ.ศ. 2549 และในเดือนมกราคม พ.ศ. 2553 ภูเขาไฟคาริซิมบิ (4,507 เมตร) เป็นภูเขาที่สูงที่สุด ภูเขาไฟที่เก่าแก่ที่สุด คือ ภูเขาไฟซาบีอินโย (3,634 เมตร) เทือกเขาวีรูงกาเป็นที่อยู่อาศัยของกอริลลาภูเขาที่ใกล้สูญพันธุ์ จนขึ้นบัญชีแดงของสหภาพเพื่อการอนุรักษ์ธรรมชาติ เนื่องจากการสูญเสียที่อยู่อาศัย การบุกรุกป่าเพื่อล่าสัตว์ โรคระบาดและสงคราม ศูนย์วิจัยคาริโซเค ก่อตั้งขึ้นโดยดีแอน ฟอสซี เพื่อสังเกตกอริลลาใกล้กับที่อยู่อาศัยตามธรรมชาติ</doc>
