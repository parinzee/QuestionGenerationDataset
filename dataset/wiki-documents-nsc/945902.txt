<doc id="945902" url="https://th.wikipedia.org/wiki?curid=945902" title="กระเพาะพัก">กระเพาะพัก กระเพาะพัก () เป็นส่วนหนึ่งของทางเดินอาหารที่มีผนังบาง ใช้สำหรับเก็บอาหารก่อนการย่อย โครงสร้างทางกายวิภาคนี้พบได้ในสัตว์หลายชนิด รวมถึง นก ไดโนเสาร์ และสัตว์ไม่มีกระดูกสันหลังรวมถึง สัตว์ในชั้นแกสโทรโพดา (เช่น ทากและหอยทาก), ไส้เดือนดิน, ปลิง, และแมลงผึ้ง ผึ้ง. ผึ้งเก็บน้ำต้อยของดอกไม้ไว้ในกระเพาะพักเป็นการชั่วคราว เมื่อผึ้ง "ดูด" น้ำต้อย พวกมันเก็บไว้ในกระเพาะพักนก นก. ในระบบการย่อยอาหารของนก กระเพาะพักคือถุงซึ่งขยายขนาดได้ตั้งอยู่ใกล้หลอดอาหาร (gullet) หรือคอ เป็นส่วนหนึ่งของทางเดินอาหาร ถือได้ว่าเป็นส่วนหนึ่งของหลอดอาหาร กระเพาะพักใช้เก็บอาหารชั่วคราว ไม่ใช่นกทุกชนิดจะมีกระเพาะพัก นกพิราบที่โตเต็มวัยสามารถผลิตสารที่มีลักษณะคล้ายน้ำนม (crop milk) ภายในกระเพาะพักเพื่อเป็นอาหารให้กับลูกนกแรกเกิด นกที่กินซากสัตว์ เช่น แร้ง จะกินจนเกินอิ่มเมื่อมีเหยื่อจำนวนมาก จนทำให้กระเพาะพักโป่งพอง จากนั้นพวกมันจึงนั่งเพื่อย่อยอาหาร นกนักล่าส่วนใหญ่ รวมถึง เหยี่ยว นกอินทรี และ แร้ง มีกระเพาะพัก อย่างไรก็ตาม นกฮูกไม่มีกระเพาะพัก นกกระทามีกระเพาะพักส่วนนกในวงศ์นกคุ่มอืดไม่มี ไก่และไก่งวงมีกระเพาะพัก ทว่าห่านไม่มี</doc>
