<doc id="443193" url="https://th.wikipedia.org/wiki?curid=443193" title="มุนินฺ">มุนินฺ มุนินฺ () เป็นหนังสือการ์ตูนไทยแนวจิตวิทยา ซึ่งเป็นผลงานของ มุนินทร์ สายประสาท จัดพิมพ์โดยจ้ำอ้าวสำนักพิมพ์ และจัดจำหน่ายโดย บริษัท บิสซี่เดย์ จำกัด ซึ่งการ์ตูนมุนินฺได้รับความนิยมสำหรับคนรุ่นใหม่เป็นจำนวนมาก และเป็นการ์ตูนไทยที่ได้รับการตอบรับในเกณฑ์ที่ดี ปัจจุบันมีอยู่ทั้งหมด 5 ชุด โดยการ์ตูนมุนินฺในเล่มหนึ่งจะเป็นการ์ตูนชุดตอนต่างๆ ประมาณ 10 ตอนเป็นต้นไป ทั้งนี้ ชื่อ มุนินฺ เป็นชื่อที่นำมาจากชื่อของ มุนินทร์ สายประสาท ซึ่งเป็นผู้แต่งเรื่องดังกล่าว โดยใส่พินทุ ใต้อักษร น เป็นภาษาบาลีเนื้อเรื่องย่อ เนื้อเรื่องย่อ. มุนินฺ เป็นการ์ตูนที่ได้นำเสนอเรื่องราวของคู่รักในหลายแง่มุม ดังเช่น:- รักเล็ก ได้เสนอให้คนได้รู้ว่า หากรักเขาข้างเดียวจะเป็นเช่นไร ในกรณีที่อาจเผลอคิดว่าตนเป็นคนสำคัญอย่างยิ่ง จนลืมไปว่าทำไมเขาไม่หันมามองเรา- หมามีปัญหา เป็นเรื่องราวของคู่รักคู่หนึ่ง ที่ซื้อสุนัขมาเลี้ยง โดยให้ชื่อว่า โบราณ จนกระทั่งมีบางอย่างที่แปรเปลี่ยนไปเมื่อพบว่าเจ้านายของตนไม่มีความสุขเช่นดังก่อน- น้องคนเล็ก เป็นเรื่องราวของพี่น้องสามคนที่ชอบของเล่นต่างชนิดกัน แต่ภายหลังได้นำของเล่นเหล่านี้มาเล่นด้วยกัน- ครั้งสุดท้าย เป็นเรื่องของเด็กชายคนหนึ่งที่เข้าเรียนชั้นอนุบาลจนถึงระดับมหาวิทยาลัย โดยมีพ่อแม่คาดหวัง และกดดันให้ลูกได้ดี โดยที่ฝ่ายลูกยืนยันทัศนะของตนในอีกแง่มุมหนึ่งการสร้าง การสร้าง. จุดประกายหนังสือเล่มนี้เริ่มจากการที่ มุนินทร์ สายประสาท ได้เริ่มวาดรูปส่งเข้าประกวดงานต่างๆ จนเธอก็ได้รางวัลมาตลอดได้ใบประกาศนียบัตรการันตีมาแล้วหลายงาน โดยตอนชั้นอนุบาลเธอจะชอบวาดรูปตามหนังสือการ์ตูนชื่อดัง และตอนมัธยมเธอนั้นชอบการ์ตูนญี่ปุ่น เลยวาดตามและนำเรื่องเพื่อนๆมาแต่งเป็นการ์ตูน จนหลายคนชื่นชมจึงนำการวาดภาพมาเป็นงานอดิเรก จนมาเรียนในมหาวิทยาลัยเธอก็ได้วาดการตูนเผยแพร่ในสังคมออนไลน์ เช่น ยูทูบ จนจ้ำอ้าวสำนักพิมพ์ ได้มาชักชวนเธอให้มาออกหนังสือ จนเธอสนใจจนได้ออกเล่นมาเป็นการ์ตูน มุนินฺ ในปัจจุบัน และการ์ตูนชุดนี้เป็นหนังสือการ์ตูนที่ได้รับการออกแบบให้มีช่องรูสำหรับสอดนิ้วเพื่อความสะดวกในการพกพาการตอบรับ การตอบรับ. มุนินฺ ยังได้รับการกล่าวว่าเป็นการ์ตูนที่ได้รับความนิยมของคนรุ่นใหม่เป็นจำนวนมาก ตลอดจนได้รับการวิจารณ์จากนายแพทย์ประเสริฐ ผลิตผลการพิมพ์ ซึ่งเป็นนักวิจารณ์การ์ตูนว่า มีลายเส้นประณีตสวยงาม สะอาด ซึ่งลายเส้นที่ใช้เป็นสีเทา</doc>
