<doc id="516268" url="https://th.wikipedia.org/wiki?curid=516268" title="7 วัน แล้วคิดถึงกันตลอดไป">7 วัน แล้วคิดถึงกันตลอดไป 7 วัน แล้วคิดถึงกันตลอดไป () เป็นภาพยนตร์อังกฤษ แนวดรามา กำกับโดย ไซมอน เคอร์ติส และเขียนบทโดยเอเดรียน ฮอดจส์ นำแสดงโดย มิเชลล์ วิลเลียมส์, เคนเนท แบรนา, เอดดี เรดเมย์น, โดมินิก คูเปอร์, จูเลีย ออสมอนด์, เอมมา วัตสัน และจูดี เดนช์ ภาพยนตร์สร้างจากหนังสือ 2 เล่มของโคลิน คลาร์ก ที่เป็นเรื่องราวเกี่ยวกับการทำภาพยนตร์ในปี ค.ศ. 1957 The Prince and the Showgirl ที่นำแสดงโดย มาริลิน มอนโร (แสดงโดยวิลเลียมส์) และลอเรนซ์ โอลิเวียร์ (แสดงโดยแบรนา) ภาพยนตร์มีเนื้อหาอยู่ในอาทิตย์ในการทำงานของคลาร์ก (แสดงโดยเรดเมย์น) ที่ดูและมอนโร ในลอนดอน หลังจากที่สามีของเธอ อาเทอร์ มิลเลอร์ (แสดงโดยโดเกรย์ สกอตต์) ออกจากประเทศไปแล้ว สถานที่หลักในการถ่ายทำคือที่ไพน์วูดสตูดิโอส์ เริ่มถ่ายทำเมื่อ 4 ตุลาคม ค.ศ. 2010 และถ่ายทำที่ปราสาทซอลต์วูด และไวต์วอลทัมแอร์ฟีลด์ รอบ ๆ กรุงลอนดอน เคอร์ติสได้ใช้สตูดิโอเดียวกันกับที่มอนโรเคยถ่ายทำเรื่อง The Prince and the Showgirl ในปี ค.ศ. 1956 ภาพยนตร์เรื่องนี้ฉายรอบปฐมทัศน์โลกที่เทศกาลภาพยนตร์นิวยอร์กเมื่อวันที่ 9 ตุลาคม ค.ศ. 2011 และฉายที่เทศกาลภาพยนตร์มิลแวลเลย์ใน 2 วันต่อมา ภาพยนตร์ออกฉายเมื่อวันที่ 23 พฤศจิกายน ค.ศ. 2011 ในสหรัฐอเมริกาและ 25 พฤศจิกายน ในสหราชอาณาจักร สำหรับบทมอนโร ทำให้วิลเลียมส์ได้รับรางวัลลูกโลกทองคำ สาขานักแสดงนำหญิงประเภทภาพยนตร์ดนตรีหรือตลก</doc>
