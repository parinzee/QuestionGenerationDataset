<doc id="930604" url="https://th.wikipedia.org/wiki?curid=930604" title="ส.ว.า.ท. หน่วยจู่โจมระห่ำโลก">ส.ว.า.ท. หน่วยจู่โจมระห่ำโลก ส.ว.า.ท. หน่วยจู่โจมระห่ำโลก (อังกฤษ: S.W.A.T.) เป็นภาพยนตร์ สัญชาติอเมริกา สร้างขึ้นเมื่อปี ค.ศ. 2003 กำกับโดย คลาร์ก จอห์นสัน นำแสดงโดย ซามูเอล แอล. แจ็กสัน, โคลิน ฟาร์เรล, มิเชลล์ ราดรีเกซ, แอลแอล คูล เจ ภาพยนตร์เรื่องนี้มีภาพยนตร์ภาคต่อคือ ส.ว.า.ท. หน่วยจู่โจมระห่ำโลก 2เนื้อเรื่องย่อ เนื้อเรื่องย่อ. จิม สตรีท สมาชิกเก่าของทีม S.W.A.T. ถูกไล่ออกจากทีมพร้อมกับ ไบรอัน แกมเบิล คู่หูเพื่อนซี้ เนื่องจากการตัดสินใจที่ไม่เหมาะสมของทั้งคู่ในการเข้าชิงตัวประกันในเหตุการณ์การปล้นธนาคาร จนทำให้ตัวประกันได้รับบาดเจ็บจนกรมตำรวจต้องถูกฟ้องร้อง หลังจากนั้นแกมเบิลก็ลาออกจากทีมทันที แต่สำหรับสตรีทการเป็นตำรวจหมายถึงชีวิตทั้งชีวิต เขาจึงยอมถูกลดขั้นมาทำงานในห้องเก็บปืนและได้แต่หวังว่าวันหนึ่งจะมีโอกาสได้สวมชุดยูนิฟอร์มของหน่วย S.W.A.T. อีกครั้ง ต่อมาเมื่อ ฮอนโด ฮาร์เรลสัน หน่วยสวาทสุดเก๋าผู้เป็นตำนาน ได้ถูกเรียกตัวกลับมาประจำการรับหน้าที่มอบหมายให้ทำการสร้างหน่วยสวาททีมใหม่ขึ้นมา เขาได้คัดเลือกลูกทีม 5 คน ประกอบไปด้วย ไมเคิล บ็อกเซอร์ , ที.เจ. แม็คเคบ 2 สมาชิกในทีมเดิม ร่วมด้วย ดีคอน เดค เคย์ นายตำรวจจอมพลังน้องใหม่ ส่วนอีก 2 คนที่เหลือ ฮอนโดจำต้องงัดข้อกับผู้บังคับบัญชาจอมสร้างภาพอย่าง โทมัส ฟุลเลอร์ ที่ไม่อนุมัติลูกทีมที่เหลือ 2 คนที่ฮอนโดต้องการ คนแรกคือตำรวจหญิงสุดแกร่ง คริส ซานเชซ ที่ฟุลเลอร์รับไม่ได้หากหน่วยสวาทต้องมีผู้หญิง ส่วนอีกคนคือจิม สตรีท ที่ถูกไล่ออกโดยฟุลเลอร์ เพียงไม่กี่อาทิตย์หลังจากการฝึกความแข็งแกร่งทางร่างกาย ทีมสวาทชุดใหม่ซึ่งผ่านบททดสอบสุดหินของผู้กองฟุลเลอร์มาได้ ก็ต้องได้รับภาระกิจสุดอันตราย ในการควบคุมตัว อเล็กซ์ มอนเท็ล เจ้าพ่อค้ายาตัวเอ้ชาวฝรั่งเศส ที่มาถูกจับกุมอย่างบังเอิญในอเมริกา โดยในตอนที่ถูกจับกุม อเล็กซ์ได้ประกาศผ่านทาง TV ไปทั่วโลกว่า จะให้เงินจำนวน 100 ล้านเหรียญสหรัฐกับใครก็ตามที่สามารถช่วยเขาหนีจากการจับกุมครั้งนี้ได้ ซึ่งสร้างความวุ่นวายไปทั่ว เมื่อกลุ่มผู้ก่อการร้ายจากทั่วโลกได้ยอมลงทุนที่จะบุกเข้าชิงตัวอเล็กซ์จากการควบคุมของตำรวจ เพื่อแลกกับเงินมหาศาล และในจำนวนผู้ก่อการร้ายก็มีไบรอัน แกมเบิล อดีตเพื่อนซี้ของจิมรวมอยู่ด้วยนักแสดงนักแสดง. - โคลิน ฟาร์เรล รับบท เจมส์ "จิม" สตรีท - ซามูเอล แอล. แจ็กสัน รับบท แดเนียล "ฮอนโด" ฮาร์เรลสัน - มิเชลล์ ราดรีเกซ รับบท คริสติน่า "คริส" ซานเชส - แอลแอล คูล เจ รับบท เดคอน "เด็ค" เคย์ - โอลิเวียร์ มาร์ติเนซ รับบท อเล็กซานเดอร์ มอนเท็ล - เจเรมี เรนเนอร์ รับบท ไบรอัน แกมเบิล - จอร์ช ชาร์ล รับบท เทรวิส โจเซฟ "ที.เจ." แม็คคาบี้ - ไบรอัน ฟาน โฮลต์ รับบท ไมเคิล บ็อกเซอร์ - เค็น ดาวิเตียน รับบท มาร์ติน กัสโซอีน - เรจ อี. แคธีย์ รับบท แกรโกรี วาลัสเควซ - แลร์รี พอยน์เดกซ์เตอร์ รับบท โทมัส ฟุลเลอร์ - เพจ เคนเนดี รับบท ทราวิส - โดเมนิก ลอมบาร์ดอซซี่ รับบท จีคิว - เจฟฟ์ วินค็อตต์ รับบท เอ็ดด์ เทย์เลอร์</doc>
