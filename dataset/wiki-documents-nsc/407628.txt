<doc id="407628" url="https://th.wikipedia.org/wiki?curid=407628" title="หนอนมอร์ริส">หนอนมอร์ริส หนอนมอร์ริส () หรือ หนอนอินเทอร์เน็ต 2 พฤศจิกายน ค.ศ. 1988 เป็นหนอนคอมพิวเตอร์ตัวแรก ๆ ที่แพร่กระจายผ่านอินเทอร์เน็ต หนอนมอร์ริสถูกพิจารณาว่าเป็นหนอนตัวแรก และแน่นอนว่าเป็นตัวแรกที่ได้รับความสนใจอย่างสำคัญจากสื่อกระแสหลัก นอกจากนี้ ยังเป็นผลให้เกิดการพิสูจน์ว่ากระทำผิดครั้งแรกในสหรัฐอเมริกาภายใต้รัฐบัญญัติการฉ้อโกงและใช้คอมพิวเตอร์ในทางที่ผิด ค.ศ. 1986 โค้ดถูกเขียนขึ้นโดยนักศึกษามหาวิทยาลัยคอร์เนลล์ โรเบิร์ต แทบแพน มอร์ริส และเริ่มปล่อยเมื่อวันที่ 2 พฤศจิกายน ค.ศ. 1988 จากสถาบันเทคโนโลยีแมสซาชูเซตส์ (MIT) เจตนาของผู้สร้างมิได้ต้องการเขียนขึ้นเพื่อก่อความเสียหาย แต่เพื่อวัดขนาดของอินเทอร์เน็ต ยิ่งไปกว่านั้น หนอนมอร์ริสทำงานโดยอาศัยช่องจุดอ่อนที่ทราบกันใน Unix sendmail, finger และ rsh/rexec เช่นเดียวกับรหัสผ่านที่อ่อนแอผล ผล. สำนักงานตรวจสอบบัญชีกลางสหรัฐอเมริกาประเมินมูลค่าความเสียหายไว้ระหว่าง 10-100 ล้านดอลลาร์สหรัฐ มอร์ริสถูกพิจารณาคดีและตัดสินว่าละเมิดประมวลกฎหมายสหรัฐอเมริกาหมวด 18 มาตรา 1030 รัฐบัญญัติการฉ้อโกงและใช้คอมพิวเตอร์ในทางที่ผิด ในคดีระหว่างพนักงานอัยการ กับมอร์ริส หลังอุทธรณ์ เขาถูกตัดสินโทษคุมประพฤติสามปี บำเพ็ญประโยชน์ต่อสาธารณะ 400 ชั่วโมง และปรับ 10,000 ดอลลาร์สหรัฐ</doc>
