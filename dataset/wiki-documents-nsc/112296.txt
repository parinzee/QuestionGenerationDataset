<doc id="112296" url="https://th.wikipedia.org/wiki?curid=112296" title="โรงพยาบาลภูมิพลอดุลยเดช">โรงพยาบาลภูมิพลอดุลยเดช ระวังสับสนกับ สถานีโรงพยาบาลภูมิพลอดุลยเดช ที่เป็นสถานีรถไฟฟ้าในเส้นทาง รถไฟฟ้าบีทีเอส สายสุขุมวิท โรงพยาบาลภูมิพลอดุลยเดช เป็นโรงพยาบาลภายใต้สังกัดกรมแพทย์ทหารอากาศ เปิดให้บริการอย่างเป็นทางการ เมื่อวันที่ 27 มีนาคม พ.ศ. 2492 ตั้งอยู่ ณ เลขที่ 171 ถนนพหลโยธิน แขวงคลองถนน เขตสายไหม กรุงเทพมหานคร 10220 นอกจากให้บริการด้านสาธารณสุขแก่ข้าราชการ ลูกจ้าง ครอบครัวของกองทัพอากาศ และประชาชนทั่วไปแล้ว ยังเป็นสถานที่จัดการเรียนการสอนระดับชั้นคลินิกของนิสิตแพทย์คณะแพทยศาสตร์ จุฬาลงกรณ์มหาวิทยาลัยในโครงการร่วมจุฬาลงกรณ์มหาวิทยาลัย-กองทัพอากาศ และจัดการเรียนการสอนให้กับนักเรียนพยาบาลวิทยาลัยพยาบาลทหารอากาศซึ่งตั้งอยู่ใกล้กันอีกด้วย ปัจจุบันมี พล.อ.ต.อภิชาต พลอยสังวาลย์ เป็นผู้อำนวยการโรงพยาบาลการแบ่งส่วนราชการการแบ่งส่วนราชการ. - กองอำนวยการ - กองแพทยศาสตรศึกษา - กองอายุรกรรม - กองศัลยกรรม - กองสูตินรีเวชกรรม - กองกุมารเวชกรรม - กองพยาธิกรรม - กองจักษุกรรม - กองโสต ศอ นาสิกกรรม - กองรังสีกรรม - กองเวชกรรมฟื้นฟู - กองออโธปิดิกส์ - กองวิสัญญีกรรมฯ - กองทันตกรรม - กองเภสัชกรรม - กองการพยาบาล - กองตรวจโรคผู้ป่วยนอก - กองบริการ - กองบริการโลหิต - แผนกวิศวกรรม - หน่วยควบคุมโรคติดเชื้อ - หน่วยสังคมสงเคราะห์ - ฝ่ายอาคารพิเศษ</doc>
