<doc id="421062" url="https://th.wikipedia.org/wiki?curid=421062" title="เดอะวินเนอร์ส">เดอะวินเนอร์ส เดอะวินเนอร์ส (, จีนตัวเต็ม: 溫拿, จีนตัวย่อ: 温拿, พินอิน: wēn nā) เป็นวงดนตรีที่มีชื่อเสียงและประสบความสำเร็จอย่างยิ่งของฮ่องกงในช่วงทศวรรษที่ 70 และต้นทศวรรษที่ 80 เดอะวินเนอร์ส เกิดขึ้นจากการรวมตัวกันของเด็กหนุ่มวัยรุ่นในโรงเรียนระดับชั้นมัธยมทั้งหมด 5 คน ที่ประสบความสำเร็จจากการประกวดร้องเพลงในรายการโทรทัศน์ โดยนำเพลงที่ได้รับความนิยมในแบบป็อปภาษาอังกฤษมาร้องใหม่ โดยมีสมาชิกทั้งหมด 5 คน คือ- แดนนี่ ยิป - กีตาร์เบส - เคนนี่ บี - ร้องนำ, ฟลุต, ออร์แกน, หัวหน้าวง - อลัน ทัม - ร้องนำ - แอนโทนี่ ชาน - กลอง, เพอร์คัสชั่น - เบนเนตต์ แปง - ร้องนำ, กีตาร์ มีอัลบั้มชุดแรกในปี ค.ศ. 1974 ในชื่อชุด "Listen To The Wynners" มีเพลงที่ได้รับความนิยมคือ Sha La La La และI 'll Never Dance Again และชุดที่ 2 ในปีถัดมา ในชื่อชุด "Under The Lion Rock" มีเพลงที่ได้รับความนิยม คือ Daddy's Homeผลงานผลงาน. - Listen To The Wynners (1974) - Under The Lion Rock (1975) - Love And Other Pieces (1975) - Same Kind Of Magic (1976) - The Wynners ' Special TV Hit 75-76 (1976) - Making It (1977) - 小島夢 (1993) - Wynners Live ' 98 Concert (1998) - Star on 33 (2007) ในระหว่างที่เดอะวินเนอร์ส มีชื่อเสียงโด่งดังถึงขีดสุดนั้น สมาชิกทั้งหมดได้มีโอกาสแสดงภาพยนตร์ร่วมกันทั้งหมด 3 เรื่อง คือ Let's Rock ในปี ค.ศ. 1975, Gonna Get You ในปี ค.ศ. 1976 และMaking It ในปี ค.ศ. 1978 จากนั้นในปี ค.ศ. 1983 ทางวงโดยเคนนี่ บี ก็ได้ประกาศยุบตัวเองลง สมาชิกทั้งหมดก็ได้แยกย้ายไปตามเส้นทางของตน จนกระทั่งในปี ค.ศ. 1988 สมาชิกทั้งหมดก็ได้กลับมาร่วมตัวอีกครั้งเพื่อเล่นคอนเสิร์ต ในวาระครบรอบ 15 ปีของทางวง พร้อมกับได้มีอัลบั้มบันทึกการแสดงสดออกตามมาด้วย และในปี ค.ศ. 1993 ก็ได้กลับมารวมตัวอีกครั้งในการออกอัลบั้มแบบคันโตป็อป และในปี ค.ศ. 1998 ก็ได้กลับมารวมตัวและออกอัลบั้มอีกชุดเนื่องในโอกาสครบรอบ 25 ปีของทางวง และในปี ค.ศ. 2007 ก็ได้กลับมารวมตัวและจัดคอนเสิร์ตครั้งใหญ่ในวาระครบรอบ 33 ปีของทางวง ซึ่งเป็นอัลบั้มเพลงรวมฮิตและมีเพลงใหม่อีก 2 เพลง และอีกครั้งในปี ค.ศ. 2010 และ ค.ศ. 2011</doc>
