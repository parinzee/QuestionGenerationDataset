<doc id="150705" url="https://th.wikipedia.org/wiki?curid=150705" title="มณีรัตน์ คำอ้วน">มณีรัตน์ คำอ้วน มณีรัตน์ คำอ้วน (ชื่อเล่น: เอ๋; 11 พฤศจิกายน พ.ศ. 2528 — ) เป็นนักแสดงลูกครึ่งไทย-บังกลาเทศซึ่งเกิดและโตในประเทศไทย มีชื่อเสียงจากผลงานภาพยนตร์เรื่อง เพื่อนสนิท รับบท "นุ้ย" และจากซิทคอมเรื่อง เทวดาสาธุ รับบท "พลอยใส"ประวัติ ประวัติ. มณีรัตน์ คำอ้วน มีชื่อเล่นว่า เอ๋ เกิดเมื่อวันที่ 11 พฤศจิกายน พ.ศ. 2528 เกิดที่จังหวัดสกลนคร เป็นบุตรของโมฮัมเหม็ด ฮุสเซน บิดาชาวบังกลาเทศ กับพยอมศรี ฮุสเซน มารดาชาวไทย เดิมครอบครัวมีฐานะยากจนในจังหวัดร้อยเอ็ด เธอมีพี่สาวหนึ่งคนเกิดในบังกลาเทศชื่อ นฤดี คำอ้วน ซึ่งแยกย้ายกันหลังจากบิดาเสียชีวิต ปัจจุบันเป็นพนักงานต้อนรับบนเครื่องบินของสายการบินแห่งหนึ่ง มณีรัตน์สำเร็จการศึกษาระดับมัธยมศึกษาที่โรงเรียนขอนแก่นวิทยายน และปริญญาตรี คณะมนุษยศาสตร์ สาขาสื่อสารมวลชน มหาวิทยาลัยรามคำแหง ช่วงวัยเด็ก มณีรัตน์และพี่สาวจะช่วยมารดาทำและขายโรตีบนรถเข็น เมื่อมีฐานะขึ้นบิดาจึงทำอาชีพรับเหมาตามต่างจังหวัด แต่ทุกอย่างจึงเปลี่ยนแปลงเมื่อบิดาเสียชีวิต มารดาต้องกลายมาเป็นเสาหลักของครอบครัวแทน เธอจึงต้องกลับมาช่วยมารดาขายโรตีอีกครั้ง ต่อมาเมื่อมารดามีปัญหาด้านสุขภาพ มณีรัตน์จึงออกหางานทำ เบื้องต้นเธอทำงานเป็นพนักงานขายของตามบ้าน, แคชเชียร์ และนักแสดงประกอบ ซึ่งจากการเป็นนักแสดงประกอบนี้เอง ทำให้เธอได้เรียนรู้และมีประสบการณ์เกี่ยวกับการแสดง ซึ่งภายหลังเธอแคสต์ได้ภาพยนตร์เรื่อง เพื่อนสนิท และได้รับบทเป็น นุ้ย แม้มณีรัตน์จะเป็นลูกครึ่งที่มีบิดาเป็นชาวบังกลาเทศ แต่เธอเองกลับคิดว่าเธอแทบไม่มีความเป็นบังกลาเทศหลงเหลืออยู่เลย "คุณพ่ออยู่ที่นี่ตั้งแต่เด็กและไม่เคยกลับบ้านเลยตั้งแต่หนูจำความได้ คุณพ่อใช้ชีวิตแบบไทยๆ ความเป็นลูกครึ่งในตัวหนูเลยไม่ค่อยมีค่ะ ส่วนเรื่องวัฒนธรรม คุณพ่ออาจจะมีหวง มีข้อบังคับเป็นกฎเกณฑ์ของที่บ้านบ้าง หลัก ๆ ที่ได้รับมาน่าจะเป็นเรื่องอาหารการกิน พ่อชอบกินแกงขมิ้นรสจัด แต่ความเป็นอยู่ก็เป็นแบบไทย ๆ เลยค่ะ" และครอบครัวของเธอนับถือศาสนาอิสลามผลงานละครโทรทัศน์ละครเฉลิมพระเกียรติภาพยนตร์พากย์เสียงละครเวทีมิวสิกวีดีโอซิทคอมโฆษณาผลงาน. โฆษณา. - ดีแทค - โดฟ - ซันซิลค์พิธีกรพิธีกร. - ตีฆ้องร้องข่าว - หนังสด - Play Ment - Happy Morning ทุกวันอาทิตย์ เวลา 09.55 - 10.20 น. ทางช่อง 5</doc>
