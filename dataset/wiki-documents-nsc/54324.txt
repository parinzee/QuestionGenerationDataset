<doc id="54324" url="https://th.wikipedia.org/wiki?curid=54324" title="เจสัน ทีค">เจสัน ทีค เจสัน ทีค เป็นแฟนสาวชาวฝรั่งเศสของลาน่า แลงก์ โดยพบกันเมื่อลาน่าไปเรียนต่อด้านศิลปะที่ฝรั่งเศส ด้วยทุนของเล็กซ์ ลูเธอร์ เจสัน ทีคได้กลับมาที่สมอลวิลล์พร้อมกับลาน่า โดยรับตำแหน่งผู้ช่วยโค้ชทีมอเมริกันฟุตบอลของโรงเรียนสมอลวิลล์ไฮ เจสัน ทีค แสดงโดยเจนเซ่น แอคเคิลส์ ซึ่งปัจจุบันกำลังโด่งดังในสหรัฐอเมริกา ด้วยบทบาทของหนึ่งในพี่น้องตระกูลวินเชสเตอร์ที่ออกตามหาพ่อแม่ที่หายสาบสูญไป รวมทั้งออกตามล่าปีศาจในละครเรื่อง "Supernatural" โดยอันที่จริงแล้ว ทางทีมงานของละครสมอลวิลล์คิดจะเอาเขามาแสดงเป็นคลาร์ก เค้นท์ถ้าหาทอม เวลลิ่งไม่รับบทแสดงนี้ แต่หลังจากนั้นชื่อของเขาก็ไม่ได้ถูกเมินเฉย ได้มารับบทเจสัน ทีคในละครสมอลวิลล์ ซึ่งทำให้เขาโด่งดังประวัติตัวละคร ประวัติตัวละคร. เจสัน ทีค เกิดเมื่อปีพ.ศ. 2527 เป็นลูกของเศรษฐินีผู้โด่งดัง "เจเนวีฟ ทีค" (ทับศัพท์ตามคำพากย์ของ UBC) เจสัน ทีครู้เกี่ยวกับเรื่องลึกลับที่เกิดขึ้นกับตัวแม่เขา รวมทั้งปิดบังเรื่องนี้กับลาน่า แลงก์หลังจากคบเธอไป จนกระทั่งเล็กซ์ ลูเธอร์ได้บอกลาน่าให้เริ่มสงสัยเกี่ยวกับเรื่องนี้ ในละครไม่ได้บอกอะไรไว้อย่างชัดเจนนักเกี่ยวกับประวัติของเจสัน ทีค เจสัน ทีคได้หายสาบสูญไปเมื่อเกิดห่าอุกกาบาตตกลงมายังสมอลวิลล์เป็นครั้งที่สอง หลังจากที่เขาได้บุกเข้าไปในไร่เค้นท์เพื่อสืบหาตัวคลาร์กแล้วอุกกาบาตตกลงมาใส่ที่บ้านเค้นท์ หลังจากนั้นไม่มีใครได้พบเขาอีกเลยความรักกับลาน่า แลงก์ ความรักกับลาน่า แลงก์. เจสันได้พบรักกับลาน่า แลงก์ที่ฝรั่งเศส และได้ตามเธอกลับมาด้วยเมื่อลาน่า แลงก์ตัดสินใจที่จะกลับมายังสมอลวิลล์เพื่อที่จะเรียนชั้นมัธยมปีสุดท้ายของเธออีกครั้ง โดยเจสันได้ตัดสินใจที่จะทำหน้าที่ผู้ช่วยโค้ชของโรงเรียนสมอลวิลล์ไฮเพื่อที่จะได้อยู่ใกล้ชิดกับลาน่า แลงก์ต่อ ความรักระหว่างเจสันกับลาน่ามีอุปสรรคบ้าง คือตอนที่เล็กซ์ ลูเธอร์ได้เข้ามาเตือนลาน่าเรื่องที่เจสันและแม่ของเธออาจจะรู้เรื่องบางอย่างที่เธอไม่รู้ โดยแสดงหลักฐาน แต่ว่าเธอกับเจสันก็ยังตัดสินใจที่จะรักกันต่อโดยที่ไม่สนเล็กซ์ ลูเธอร์ รวมทั้งแม่ของเขา เจเนวีฟ ทีค นอกจากนั้น ความรักของเขากับลาน่าก็มีอุปสรรคมากที่สุดเมื่อแม่ของเขา เจเนวีฟ ทีคได้บอกกับเจสันว่า อันที่จริงแล้ว บรรพบุรุษตระกูลทีคเป็นดัทเชส ที่ตัดสินประหารบรรพบุรุษของลาน่าเมื่อนานมาแล้วคือมาร์กาเรต อีโซเบล เทอร์โรซ์ให้รับโทษเผาทั้งเป็นในฐานะเป็นแม่มด และเธอก็เตือนเจสันให้อยู่ห่างจากลาน่าไว้เพราะเธออาจจะกลับมาแก้แค้นเมื่อไรก็ได้เคาน์เตส มาร์กาเร็ต อีโซเบล เทอร์โรซ์ เคาน์เตส มาร์กาเร็ต อีโซเบล เทอร์โรซ์. ในระหว่างที่เจสันพาลาน่าไปยังหลุมศพของเคาน์เตสมาร์กาเร็ต อีโซเบล เทอร์โรซ์ เจเนวีฟได้แอบสะกดรอยไป และเมื่อลาน่าสัมผัสหลุมศพของเคาน์เตสมาร์กาเร็ต อีโซเบล เทอร์โรซ์ เธอก็เรืองแสงและลอยขึ้นไปโดยไม่ทราบสาเหตุ หลังจากเหตุการณ์นั้นผ่านไป ลาน่าก็พบว่ามีแผลรูปประหลาดอยู่บนเอวของเธอ เธอได้ปรึกษาทั้งเล็กซ์, คลาร์ก หรือแม้กระทั่งเจสันเองเกี่ยวกับแผลนี้ ซึ่งตอนหลังเธอก็ได้รู้ว่ามันเป็นสัญลักษณ์ของบรรพบุรุษเธอ เคาน์เตส มาร์กาเรต อีโซเบล เทอร์โรซ์การแย่งชิงคริสตัลแห่งความรู้ การแย่งชิงคริสตัลแห่งความรู้. หลังจากเจเนวีฟได้บอกความลับลาน่าให้เจสัน เธอได้บอกอีกว่าทางเดียวที่จะรอดพ้นจากหายนะคือการตามหาคริสตัลสามส่วน ซึ่งจะเป็นประตูสู่พลังอำนาจ ซึ่งคลาร์กก็ได้รับภาระนี้จากจอร์เอลเพื่อที่เขาจะได้ไปยังป้อมสันโดษ และเล็กซ์ก็ตามล่าหาส่วนของคริสตัลอยู่ จึงกลายเป็นว่าเนื้อเรื่องหลักของภาคนี้คือการที่ทั้งสามฝ่ายแย่งชิงคริสตัลสามส่วนเพื่อที่จะได้พลังอำนาจ คริสตัลส่วนแรก คลาร์กได้มาจากเล็กซ์ในขณะที่คลาร์ก เค้นท์ยังความจำเสื่อมอยู่และยังคิดว่าตัวเองเป็นคาลเอล และไม่มีใครแย่งชิง คริสตัลส่วนที่สามอยู่ที่ไลโอเนลที่ได้มาจากผู้ช่วยของ ดร.สวอนน์ (คริสโตเฟอร์ รีฟ) ซึ่งตอนสุดท้ายเรื่องก็เฉลยว่าอยู่ที่ไลโอเนล ลูเธอร์ เมื่อคริสตัลส่วนนี้เรืองแสงขึ้น หลังจากคาล์กนำคริสตัล2ส่วนที่เหลือไปวางในถ้ำ ส่วนคริสตัลส่วนที่สอง เป็นคริสตัลที่นับว่าแย่งชิงกันอย่างมันหยดเป็นที่สุดเพราะว่าไปบุกแย่งกันถึงประเทศจีน และผลปรากฏว่าลาน่าและเจสันเป็นผู้ได้คริสตัลอันนี้ไป</doc>
