<doc id="858296" url="https://th.wikipedia.org/wiki?curid=858296" title="คิม จง-ซอ">คิม จง-ซอ คิม จง-ซอ (; พ.ศ. 1926 – 10 พฤศจิกายน พ.ศ. 1996) ขุนนางและขุนศึกแห่ง ราชวงศ์โชซ็อน ซึ่งมีบทบาทสำคัญในการป้องกันชายแดนทางด้านเหนือจากการรุกรานของชาวหนี่เจินซึ่งเป็นบรรพบุรุษของชาวแมนจู คิมจงซอเกิดเมื่อ พ.ศ. 1926 ตรงกับปีที่ 9 ในรัชสมัย พระเจ้าอู แห่ง ราชวงศ์โครยอ ต่อมา ใน พ.ศ. 1976 พระเจ้าเซจงมหาราช พระราชาลำดับที่ 4 แห่งราชวงศ์โชซ็อนได้ส่งคิมจงซอไปป้องกันพรมแดนทางเหนือจากการรุกรานของชาวหนี่เจินจนได้ชัยชนะทำให้คิมจงซอเริ่มมีชื่อเสียงและอำนาจ เมื่อ พระเจ้ามุนจง พระราชาลำดับที่ 5 เสด็จสวรรคตใน พ.ศ. 1995 พระราชโอรสของพระเจ้ามุนจงขึ้นสืบราชบัลลังก์เป็น พระเจ้าทันจง แต่เนื่องจากพระเจ้าทันจงมีพระชนมายุเพียง 12 พรรษาจึงได้มีการแต่งตั้งผู้สำเร็จราชการคือคิม จง-ซอและ ฮวัง โบ-อิน ซึ่งขณะนั้นเป็นอัครมหาเสนาบดีแต่ตัวของคิม จง-ซอต้องการขยายฐานอำนาจในราชสำนักทำให้ไปขัดขวางการขยายอำนาจของ องค์ชายซูยัง พระปิตุลา (อา) ของพระเจ้าทันจงซึ่งต่อมาคือ พระเจ้าเซโจ เช่นกันคิม จง-ซอจึงหันไปสนับสนุนองค์ชายอันพยองพระปิตุลาอีกองค์ของพระเจ้าทันจงเพื่อคานอำนาจขององค์ชายซูยัง องค์ชายซูยังไม่พอพระทัยจึงได้ยกกำลังทหารไปสังหารคิมจงซอและฮวัง โบ-อินที่ พระราชวังคย็องบก เมื่อวันที่ 10 พฤศจิกายน พ.ศ. 1996 จากนั้นไม่นานองค์ชายซูยังจึงได้บีบให้พระเจ้าทันจงประทานยาพิษแก่องค์ชายอันพย็อง</doc>
