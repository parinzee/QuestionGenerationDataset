<doc id="158868" url="https://th.wikipedia.org/wiki?curid=158868" title="เจอร์รี่ พีญาโลซ่า">เจอร์รี่ พีญาโลซ่า เจอร์รี่ พีญาโลซ่า หรือ เกโรนีโม พีญาโลซ่า () นักมวยสากลชาวฟิลิปปินส์ เกิดเมื่อ 7 สิงหาคม พ.ศ. 2515 ที่เมืองซาน การ์โลส ประเทศฟิลิปปินส์ สถิติการชก 64 ครั้ง ชนะ 52 เสมอ 2 แพ้ 6 พีญาโลซาเป็นนักมวยที่มีการป้องกันที่ดีมากและชกแบบบุกตะลุย เขาไม่เคยถูกนับในการชกมวยอาชีพของเขาทั้งหมด (ถึงแม้ว่าเขาจะแพ้ TKO ให้กับฮวน มานูเอล โลเปซ ) Freddie Roach กล่าวว่าพีญาโลซา เป็นนักมวยที่มีเทคนิคที่ดีที่สุดที่เคยมาจากฟิลิปปินส์ประวัติ ประวัติ. พีญาโลซาเคยเป็นแชมป์โลกรุ่นซูเปอร์ฟลายเวท WBC และแบนตัมเวท WBO เดิมเป็นชาวเมืองซาน การ์โลส ปัจจุบันอยู่ในมะนิลา เทรนเนอร์ของเขาคือ Freddie Roach พี่ชายของเขา โดดี้ พีญาโลซา เป็นอดีตแชมป์โลกคนหนึ่งของฟิลิปปินส์ พีญาโลซาเริ่มชกมวยสากลอาชีพเมื่อ พ.ศ. 2532 และได้ครองแชมป์โลกรุ่นซูเปอร์ฟลายเวทของสภามวยโลก ชนะฮิโรชิ คาวาชิมา เมื่อ 27 กุมภาพันธ์ พ.ศ. 2540 ป้องกันตำแหน่งได้สามครั้ง ก่อนจะเสียตำแหน่งให้ โช อินจู เมื่อ 29 สิงหาคม พ.ศ. 2541 เขาพยายามแก้มืออีกครั้งแต่ไม่สำเร็จ จนกระทั่ง 24 กันยายน พ.ศ. 2544 เขาขึ้นชิงแชมป์โลกกับมาซาโมริ โทกูยาม่าอีกครั้งแต่ไม่สำเร็จ จึงหยุดชกไปชั่วคราว เมื่อ พ.ศ. 2545 พีญาโลซาหยุดชกไปสองปี กลับมาครองแชมป์โลกรุ่นซูเปอร์ฟลายเวท WBF เมื่อ 7 พฤศจิกายน พ.ศ. 2547 ชนะน็อค บางแสน ศิษย์พระพรหม ต่อมา เมื่อ 17 มีนาคม พ.ศ. 2550 เขาขึ้นชิงแชมป์โลกรุ่นซูเปอร์แบนตัมเวท WBO กับดาเนียล ปองเช่ เดอลีออง ซึ่งพีญาโลซาได้แสดงความฉลาดและทักษะการชกมวยที่ดี เดอ ลีอองที่เป็นราชาน็อคเอาต์ ไม่สามารถชกพีญาโลซาลงไปนับได้ และชนะไปแค่คะแนนเท่านั้น หลังจากนั้น พีญาโลซาลดลงมาชกในรุ่นแบนตัมเวท และขึ้นชิงแชมป์โลกรุ่นแบนตัมเวท WBO ชนะจอห์นนี่ กอนซาเลซ ได้ครองแชมป์โลกเป็นสมัยที่สอง และป้องกันตำแหน่งครั้งแรกชนะรัตนชัย ส.วรพิน อดีตแชมป์โลกรุ่นนี้ชาวไทย ต่อมา 25 เมษายน พ.ศ. 2552 พีญาโลซาพบกับฮวน มานูเอล โลเปซ แชมป์โลกรุ่นซูเปอร์แบนตัมเวท WBO ซึ่งถือเป็นการชกระหว่างแชมป์โลก ในช่วงเริ่มต้นของการต่อสู้ โลเปซได้เปรียบเล็กน้อยจากการชกที่ใบหน้าและลำตัวของพีญาโลซา แต่หลังจากนั้น โลเปซคุมเกมการชกได้อย่างสิ้นเชิงและชนะน็อคพีญาโลซาได้ในที่สุด ถือเป็นนักมวยคนแรกที่ชนะน็อคเขาได้ ต่อมา พีญาโลซาถูกปลดจากตำแหน่งแชมปืโลกรุ่นแบนตัมเวทเพราะไม่ป้องกันตำแหน่งครบ 1 ปี ใน พ.ศ. 2553 เขาขึ้นชิงแชมปืโลกอีกครั้งกับอีริค โมเรล แต่ไม่ประสบความสำเร็จ นอกสังเวียนมวยนั้น พีญาโลซาได้รับรางวัลในเกมโชว์ Wheel of Fortuneที่จัดขึ้นในฟิลิปปินส์ เมื่อ 21 เมษายน พ.ศ. 2551 ได้เงินรางวัลมูลค่า 3,791 เหรียญ สหรัฐ เป็นเทรนเนอร์ของโนนิโต โดแนร์ แชมป์โลกรุ่นฟลายเวท IBF และเป็นผู้เขียนบทความเกี่ยวกับกีฬาเกียรติประวัติเกียรติประวัติ. - แชมป์เงารุ่นไลท์ฟลายเวท IBF- ชิง 18 มกราคม 2533 ชนะคะแนน รัชมัต บาซูกิ ที่ อินโดนีเซีย - สละแชมป์ - แชมป์ฟิลิปปินส์รุ่นแบนตัมเวท (2535) - แชมป์โลกรุ่นซูเปอร์ฟลายเวท WBC- ชิง 20 กุมภาพันธ์ 2540 ชนะคะแนน ฮิโรชิ คาวาชิม่า ที่ ญี่ปุ่น - ป้องกันแชมป์ครั้งที่ 1, 14 มิถุนายน 2540 ชนะน็อค ลี เซืองคู ยก 9 ที่ ฟิลิปปินส์ - ป้องกันแชมป์ครั้งที่ 2, 23 พฤศจิกายน 2540 ชนะน็อค โช ยูงจู ยก 10 ที่ เกาหลีใต้ - ป้องกันแชมป์ครั้งที่ 3, 25 เมษายน 2541 เสมอโดยเทคนิค โจเอล ลูนา ซาราเต้ ที่ ฟิลิปปินส์ - เสียแชมป์ 29 สิงหาคม 2541 แพ้คะแนน โช อินจู ที่ เกาหลีใต้ - แชมป์ NABA รุ่นซูเปอร์ฟลายเวท- ชิง 5 มิถุนายน 2542 ชนะน็อค รามอน โฮเซ่ ฮูร์ทาโด ยก 2 ที่ สหรัฐ - แชมป์เงารุ่นซูเปอร์ฟลายเวท WBC- ชิง 27 พฤษภาคม 2543 ชนะน็อค โผน แสงมรกต ยก 6 ที่ ฟิลิปินส์ - ป้องกันแชมป์ครั้งที่ 1, 25 พฤศจิกายน 2543 ชนะน็อค รัตนชัย ส.วรพิน ยก 6 ที่ ฟิลิปปินส์ - ป้องกันแชมป์ครั้งที่ 2, 5 พฤษภาคม 2544 ชนะน็อค เคอิจิ ยามากูชิ ยก 1 ที่ ฟิลิปปินส์ - ป้องกันแชมป์ครั้งที่ 3, 2 มีนาคม 2545 ชนะคะแนนโดยเทคนิค โจเอล อวีล่า ที่ ฟิลิปปินส์ - ป้องกันแชมป์ครั้งที่ 4, 20 สิงหาคม 2545 ชนะน็อค เซอิจิ ทานากะ ยก 8 ที่ ฮาวาย - สละแชมป์ - แชมป์ NABF รุ่นซูเปอร์ฟลายเวท- ชิง 24 พฤษภาคม 2545 ชนะคะแนน ออสการ์ อันดราเด้ ที่ สหรัฐ - สละแชมป์ - แชมป์โลกรุ่นซูเปอร์ฟลายเวท WBF- ชิง 27 พฤศจิกายน 2547 ชนะน็อค บางแสน ศิษย์พระพรหม ยก 7 ที่ ฟิลิปปินส์ - สละแชมป์ - แชมป์โลกรุ่นแบนตัมเวท WBO- ชิง 11 สิงหาคม 2550 ชนะน็อค จอห์นนี่ กอนซาเลส ยก 7 ที่ สหรัฐ - ป้องกันแชมป์ครั้งที่ 1, 6 เมษายน 2551 ชนะน็อค รัตนชัย ส.วรพิน ยก 8 ที่ ฟิลิปปินส์ - ถูกปลด - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์ฟลายเวท WBC เมื่อ 2 มกราคม 2543 แพ้คะแนน โช อินจู ที่ เกาหลีใต้ - ชิงแชมป์โลกรุ่นซูเปอร์ฟลายเวท WBC เมื่อ 24 กันยายน 2544 แพ้คะแนน มาซาโมริ โทกูยาม่า ที่ ญี่ปุ่น - ชิงแชมป์โลกรุ่นซูเปอร์ฟลายเวท WBC เมื่อ 20 ธันวาคม 2545 แพ้คะแนน มาซาโมริ โทกูยาม่า ที่ ญี่ปุ่น - ชิงแชมป์โลกรุ่นซูเปอร์แบนตั้มเวท WBO เมื่อ 17 มีนาคม 2550 แพ้คะแนน ดาเนียล ปองเช่ เดอ ลีออง ที่ สหรัฐ - ชิงแชมป์โลกรุ่นซูเปอร์แบนตั้มเวท WBO เมื่อ 25 เมษายน 2552 แพ้คะแนนโดยเทคนิค ฮวน มานูเอล โลเปซ ที่เปอร์โตริโก - ชิงแชมป์โลกเฉพาะกาลรุ่นแบนตัมเวท WBO เมื่อ 13 กุมภาพันธ์ 2553 แพ้คะแนน อีริค โมเรล ที่ สหรัฐ</doc>
