<doc id="669687" url="https://th.wikipedia.org/wiki?curid=669687" title="อัปทาวน์ฟังก์">อัปทาวน์ฟังก์ "อัปทาวน์ฟังก์" () เป็นเพลงของโปรดิวเซอร์ชาวอังกฤษ มาร์ก รอนสัน และร้องรับเชิญโดยบรูโน มาส์ จากสตูดิโออัลบั้มลำดับที่สี่ของรอนสัน อัปทาวน์สเปเชียล (2015) โซนี่ มิวสิค เอ็นเตอร์เทนเมนท์ออกจำหน่ายเพลงเป็นซิงเกิลเปิดตัวในวันที่ 10 พฤศจิกายน ค.ศ. 2014 เจฟฟ์ แบสเกอร์ ช่วยเขียนและผลิตเพลง และได้ฟิลิป ลอว์เรนซ์มาช่วยเขียนด้วย เป็นการร่วมมือกับรอนสันเป็นครั้งที่สี่ (ถัดจากเพลงของมาส์ ได้แก่เพลง "ล็อกต์เอาต์ออฟเฮเวน" "มูนไชน์" และ "กอริลลา") และร่วมมือกับแบสเกอร์เป็นครั้งที่หก (ถัดจากเพลง "ทอล์กกิงทูเดอะมูน" "ยังเกิลส์" และสามเพลงที่กล่าวถึงก่อนหน้า) ซิงเกิลประสบความสำเร็จ ขึ้นอันดับหนึ่งบนบิลบอร์ดฮอต 100 ยาวนาน 14 สัปดาห์ติดต่อกัน บนชาร์ตซิงเกิลแห่งสหราชอาณาจักร 7 สัปดาห์ และในอีกหลายประเทศ ได่แก่ เช่น ออสเตรเลีย แคนาดา ฝรั่งเศส ไอร์แลนด์ และนิวซีแลนด์ ในสัปดาห์วันที่ 25 มกราคม ค.ศ. 2015 ซิงเกิลนี้ถูกเปิด 2.34 ล้านครั้งตามที่บันทึกไว้ในสัปดาห์เดียว แต่ต่อมาถูกขึ้นนำด้วยเพลง "เลิฟมีไลก์ยูดู" ของเอลลี โกลดิง (เปิด 2.58 ล้านครั้ง) และถูกเปิดทั่วโลกในสัปดาห์แรก 15.5 ล้านครั้ง ขึ้นนำซิงเกิลนี้ซึ่งเปิด 15 ล้านครั้ง "อัปทาวน์ฟังก์" ยังทำสถิติเปิดมากที่สุดในหนึ่งสัปดาห์ในสหรัฐอเมริกา จำนวน 4.8 ล้านครั้ง ใน ค.ศ. 2015 "อัปทาวน์ฟังก์" ทำให้รอนสันชนะรางวัลบริตอะวอดส์ สาขาซิงเกิลบริติชแห่งปี</doc>
