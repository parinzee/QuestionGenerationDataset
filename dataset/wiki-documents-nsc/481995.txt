<doc id="481995" url="https://th.wikipedia.org/wiki?curid=481995" title="ผู้ช่วยผู้ตัดสิน (ฟุตบอล)">ผู้ช่วยผู้ตัดสิน (ฟุตบอล) ในกีฬาฟุตบอล ผู้ช่วยผู้ตัดสิน () เป็นหนึ่งในทีมผู้ตัดสินที่ช่วยผู้ตัดสินในการดูแลการแข่งขัน ผู้ช่วยผู้ตัดสินทั้งสองคน เดิมเป็นที่รู้จักในชื่อ ไลน์แมน (หรือไลน์วูเมน สำหรับผู้หญิง) ทำหน้าที่ดูแลกำกับเส้น ขณะที่ผู้ตัดสินที่ 4 ทำหน้าที่ต่าง ๆ ภายใต้การมอบหมายของผู้ตัดสินหน้าที่ทั่วไป หน้าที่ทั่วไป. การตัดสินทุกอย่างของผู้ช่วยผู้ตัดสิน เป็นเพียงคำแนะนำให้กับผู้ตัดสิน ในการแข่งขัน ผู้ช่วยคนหนึ่งดูแลเส้นข้างสนามข้างหนึ่ง ส่วนอีกคนดูแลอีกข้างของสนามในระบบเส้นทแยงมุม ผู้ช่วยผู้ตัดสินที่อาวุโสกว่าจะอยู่ในฝั่งที่มีทีมงานเทคนิคอยู่ เพื่อช่วยในการดูแลเรื่องการเปลี่ยนตัวด้วย ผู้ช่วยผู้ตัดสินจะแสดงสัญลักษณ์ให้กับผู้ตัดสิน โดยมากจะยกธง แต่ปัจจุบันมีการใช้อุปกรณ์สื่อสารไร้สาย นอกจากนี้อาจมีไมโครโฟนและหูฟัง เดิมทีเรียกว่าไลน์แมน แต่เปลี่ยนมาใช้ชื่อว่า ผู้ช่วยผู้ตัดสินในปี ค.ศ. 1996 เพื่อสะท้อนบทบาทสมัยใหม่ของทีมผู้ตัดสิน และเพื่อไม่ให้มีการแบ่งเพศ จากกติกาข้อ 6 ของกติกาฟุตบอล ระบุหน้าที่ของผู้ตัดสินคือ- เมื่อลูกบอลทั้งลูกได้ผ่านออกจากสนามแข่งขัน - ฝ่ายใดได้สิทธิ์ในการเตะจากมุม เตะจากประตู หรือทุ่ม - เมื่อผู้เล่นถูกลงโทษฐาน การอยู่ในตำแหน่งล้ำหน้า - เมื่อมีการต้องการเปลี่ยนตัวผู้เล่น - เมื่อมีการกระทำผิดหรือมีเหตุการณ์อื่น ๆ เกิดขึ้นโดยที่ผู้ตัดสินไม่เห็น - เมื่อผู้เล่นกระทำความผิดกติกาเกิดขึ้นใกล้ผู้ช่วยผู้ตัดสินมากกว่าผู้ตัดสิน (รวมถึงเหตุการณ์กระทำผิดกติกาภายในเขตโทษ) - เมื่อมีการเตะโทษ ณ จุดโทษ ผู้ช่วยผู้ตัดสินต้องดูว่าผู้รักษาประตู เคลื่อนออกมาข้างนอกก่อนที่ลูกบอลจะถูกเตะหรือไม่ และต้องดูลูกบอลเข้าประตูหรือไม่</doc>
