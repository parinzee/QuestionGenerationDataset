<doc id="363717" url="https://th.wikipedia.org/wiki?curid=363717" title="กองอาทมาตประกาศศึก">กองอาทมาตประกาศศึก กองอาทมาตประกาศศึก เป็นหนังสือการ์ตูนไทยแนวแอคชันอิงประวัติศาสตร์ เขียนโดย "พงษ์พัฒน์ เพชรรัตน์" ลิขสิทธิ์เป็นของ "บริษัท อาทมาต ครีเอชั่น" จัดจำหน่ายในประเทศไทยเมื่อปี พ.ศ. 2550 โดยเนื้อเรื่องอิงเหตุการณ์เกิดขึ้นจริงในปี พ.ศ. 2302 ซึ่งเป็นสมัยของสมเด็จพระที่นั่งสุริยาศน์อัมรินทร์ (สมเด็จพระเจ้าเอกทัศน์) จากวีรกรรมที่กล้าหาญของกองกำลังอาสาที่วิเศษชัยชาญทั้ง 400 คน ที่ชื่อว่า "กองอาทมาต" กองอาทมาตประกาศศึกได้ถูกส่งเข้าประกวดในงาน "การ์ตูนนานาชาติ" (International Manga Award) ครั้งที่ 3 ที่ประเทศญี่ปุ่น และทำให้ "พงษ์พัฒน์ เพชรรัตน์" ผู้เขียน ได้รับรางวัลชมเชย เมื่อวันที่ 4 ธันวาคม พ.ศ. 2552 ส่วนรางวัลชนะเลิศเป็นของ "จักรพันธ์ ห้วยเพชร" จากเรื่อง "สตรีทบอลสะท้านฟ้า" ซึ่งเป็นการ์ตูนไทยเช่นเดียวกันเนื้อเรื่อง เนื้อเรื่อง. กองอาทมาตประกาศศึก เป็นเรื่องราวของกองกำลังอาสาที่วิเศษชัยชาญทั้ง 400 คน ที่ชื่อว่า "กองอาทมาต" ที่ก่อตั้งในสมัย "สมเด็จพระที่นั่งสุริยาศน์อัมรินทร์" ในปี พ.ศ. 2302 ที่อาจหาญสู้กองกำลังพม่าของพระเจ้ามังระราชบุตร ซึ่งมีจำนวนมากกว่า การต่อสู้ของกองอาทมาตไม่ได้หวังชัยชนะ แต่เพื่อหน่วงทัพพม่าให้นานที่สุดตัวละคร ตัวละคร. ตัวละครหลัก ได้แก่:- ตัวละครหลัก - ขุนรองปลัดชู เป็นผู้นำชาวบ้านทั้ง 400 คน เข้าต่อกรกับกองทัพพม่า มีนิสัยเด็ดเดี่ยว สุขุม โดยเป็นตัวละครที่ได้ต้นแบบมาจากบุคคลที่มีตัวตนอยู่จริงในประวัติศาสตร์ ในชีวิตจริงเป็นผู้นำในคณะกรมการเมืองวิเศษไชยชาญ (อำเภอวิเศษชัยชาญในปัจจุบัน) มีชีวิตในสมัยกรุงศรีอยุธยาตอนปลาย- ตัวละครสมทบ - เพชร - เป็นคนรักครอบครัว ถึงจะมีความอ่อนไหวบ้าง แต่ก็เป็นคนรู้จักรับผิดชอบต่อหน้าที่ - เถร - มีนิสัยสุขุม มีอาคมขลังที่สุดในกองอาทมาต - กระทิง - มีนิสัยดุดัน คอยติดตามเถรตลอดเวลา - ผาด - เป็นอดีตครูดาบประจำหมู่บ้าน - โผน - แม้ภายนอกจะดูเป็นเด็ก แต่มีใจห้าวหาญ เขาเป็นหลานของผาด - ใบ้ - เป็นใบ้มาแต่เกิด มีนิสัยใจดี เขามีหมีควายเป็นเพื่อนร่วมรบ - ไข่ - เป็นพี่ชายของน้อย ขี้เมา เข้าร่วมกับกองอาทมาตเพราะห่วงน้องชาย - น้อย - น้องชายของไข่ ไม่ค่อยลงรอยกับพี่ชายเท่าใดนัก</doc>
