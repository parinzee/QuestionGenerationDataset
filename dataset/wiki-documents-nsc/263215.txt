<doc id="263215" url="https://th.wikipedia.org/wiki?curid=263215" title="มิโดริ">มิโดริ มิโดริ () เป็นชื่อรหัสของระบบปฏิบัติการที่กำลังอยู่ในระหว่างการพัฒนาโดยไมโครซอฟท์รีเสิร์ช มีการแถลงว่าระบบปฏิบัติการนี้อาจเป็นระบบปฏิบัติการเชิงพาณิชย์ที่สร้างจากระบบปฏิบัติการ Singularity ซึ่งเป็นระบบปฏิบัติการต้นแบบที่ทางไมโครซอฟท์ได้พัฒนามาตั้งแต่ พ.ศ. 2546 เพื่อสร้างระบบปฏิบัติการที่ไว้วางใจได้ กล่าวคือ ไดรเวอร์ของอุปกรณ์ต่าง ๆ เคอร์เนล และโปรแกรมต่าง ๆ ถูกเขียนขึ้นโดยใช้ภาษาที่สามารถนำไปประมวลผลได้โดยตรง (Managed Code) นอกจากนี้ระบบปฏิบัติการนี้ยังมีการเปิดตัวศูนย์ป้องกันความปลอดภัย (Security Center) เพื่อเพิ่มความปลอดภัยของเครื่องให้สูงขึ้น โดยไมโครซอฟท์ได้วางแนวทางในการเปลี่ยนระบบปฏิบัติการจากวินโดวส์มาเป็นมิโดริไว้หลายทาง ชื่อรหัสมิโดรินี้ มีการค้นพบครั้งแรกในโปรแกรม ไมโครซอฟท์ พาวเวอร์พอยต์ เรื่อง CHESS: A systematic testing tool for concurrent software. ในเดือนเมษายน พ.ศ. 2552 โจนาธาน เอฟ. ชาพิโร (Jonathan S. Shapiro) กำลังสำคัญเบื้องหลังภาษาโปรแกรม BitC และระบบปฏิบัติการโคโยทอส (Coyotos) ได้ประกาศว่าเขาได้รับตำแหน่งผู้พัฒนามิโดริแล้ว และหลังจากเดือนสิงหาคม เขาจะยุติการทำงานที่เกี่ยวกับ BitC</doc>
