<doc id="519055" url="https://th.wikipedia.org/wiki?curid=519055" title="Home ความรัก ความสุข ความทรงจำ">Home ความรัก ความสุข ความทรงจำ Home ความรัก ความสุข ความทรงจำ () เป็นภาพยนตร์ไทยแนววีรคติ และดรามา กำกับโดย ชูเกียรติ ศักดิ์วีระกุล และออกฉายในโรงภาพยนตร์ในวันที่ 19 เมษายน พ.ศ. 2555 ภาพยนตร์ทำรายได้ 16,264,951 บาทเนื้อเรื่องโดยย่อ เนื้อเรื่องโดยย่อ. คืนสุดท้ายก่อนจบจากโรงเรียน “เน” (จุฑาวุฒิ ภัทรกำพล) เลือกใช้วันสุดท้ายของชีวิต นักเรียน ม.6 เก็บทุกเรื่องราวความทรงจำลงบนภาพถ่าย จนกระทั่งเขาได้พบกับรุ่นน้อง ม.3 จอมกวน “บีม” (กิตติศักดิ์ ปฐมบูรณา) นักกีฬาบาสของโรงเรียน ที่ย่องมาขอภาพถ่ายสาวสวยในฝันที่ตัวเองแอบชอบจากเน มิตรภาพของทั้งสองที่เกิดขึ้นในค่ำคืนสุดท้ายก่อนจบการศึกษาในสถานที่ที่เป็นเสมือนบ้านหลังที่ 2 ของเด็กทุกคน กับบทสนทนาเรื่องราวต่างๆของช่วงชีวิตที่ผ่านมาในอดีต ทำให้มีอะไรบางอย่างที่เชื่อมถึงกันเกิดขึ้น ในวันที่ “บัวจัน” (เพ็ญพักตร์ ศิริกุล) ต้องสูญเสียคนรักไปอย่างไม่มีวันกลับ ทุกสิ่งในบ้านเธอจึงต้องกลายเป็นผู้ดูแลทุกอย่าง รวมถึงความรักของหลาน 2 คน “เหว่า” (ณัฐพงษ์ อรุณเนตร์) กับ “ชมภู่” (ทิพปภา แซ่โง้ว) และกระดาษแผ่นเล็กๆที่สามีเขียนไว้ดูต่างหน้า กับความทรงจำดีๆที่ยังอยู่ คำสัญญาที่ให้กันไว้ว่าเราจะอยู่ด้วยกันจนแก่เฒ่า ยิ่งเสมือนเป็นสิ่งตอกย้ำตลอดเวลา บัวจันจะผ่านพ้นและลืมรักครั้งนี้ได้อย่างไร ก่อนงานวิวาห์จะเริ่มต้นระหว่าง “เสี่ยเล้ง” (เรืองศักดิ์ ลอยชูศักดิ์) นักธุรกิจหนุ่มชาวใต้ และ “ปรียา” (ศิรพันธ์ วัฒนจินดา) ว่าที่เจ้าสาว ที่กลับมาจัดงานแต่งงานที่เชียงใหม่ โดยมีน้องชาย “เลี่ยม” (วิชญ์วิสิฐ หิรัญวงษ์กุล) และ “น้าอร” (พุทธชาด พงศ์สุชาติ) อาสาเป็นผู้จัดงานแต่งให้สมดังใจของเธอ แต่การกลับมาบ้านครั้งนี้ ทำให้ปรียาได้พบกับ “พี่เป๊ก” (สุพจน์ จันทร์เจริญ) อดีตคนรักครั้งแรกของเธอ ที่เขามาพร้อมกับการทวงถามสัญญาและความรู้สึกดีๆที่เคยมีให้กัน เมื่อความรัก ความทรงจำย้อนกลับมาอีกครั้ง ปรียาจะตัดสินใจเลือกรักและมีความสุขกับใครก่อนวันแต่งงานของเธอครั้งนี้นักแสดงนักแสดง. - เน รับบทโดย จุฑาวุฒิ ภัทรกำพล - บีม รับบทโดย กิตติศักดิ์ ปฐมบูรณา - บัวจัน รับบทโดย เพ็ญพักตร์ ศิริกุล - ชมภู่ รับบทโดย ทิพปภา แซ่โง้ว - เหว่า รับบทโดย ณัฐพงษ์ อรุณเนตร์ - เสี่ยเล้ง รับบทโดย เรืองศักดิ์ ลอยชูศักดิ์ - ปรียา รับบทโดย ศิรพันธ์ วัฒนจินดา - เลี่ยม (มอส) รับบทโดย วิชญ์วิสิฐ หิรัญวงษ์กุล - น้าอร รับบทโดย พุทธชาด พงศ์สุชาติ - พี่เป๊ก รับบทโดย สุพจน์ จันทร์เจริญงานสร้างภาพยนตร์บทภาพยนตร์ งานสร้างภาพยนตร์. บทภาพยนตร์. บทภาพยนตร์ของภาพยนตร์เขียนโดย ชูเกียรติ ศักดิ์วีระกุล และนวพล ธำรงรัตนฤทธิ์ โดยเขียนจากเค้าโครงเรื่องจริงของผู้เขียนส่วนหนึ่ง และเค้าโครงชีวิตจริงจากคนที่ผู้เขียนเจอ โดยผู้เขียนจะนำเค้าโครงที่ได้จดบันทึกไว้ จากนั้นก็ได้นำเค้าโครงส่วนหนึ่งมาเขียนเป็นบทภาพยนตร์การประชาสัมพันธ์ การประชาสัมพันธ์. การประชาสัมพันธ์ของภาพยนตร์เรื่องนี้เริ่มมีการประชาสัมพันธ์ให้ข้อมูลของภาพยนตร์ตั้งแต่เดือนเมษายน หลังจากนั้นมีงานเปิดตัวภาพยนตร์ในวันที่ 11 เมษายน พ.ศ. 2555 ณ ลานอินฟินิซิตี้ ชั้น 5 โรงภาพยนตร์พารากอนซีนีเพล็กซ์รางวัล</doc>
