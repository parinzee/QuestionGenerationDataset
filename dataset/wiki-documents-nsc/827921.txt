<doc id="827921" url="https://th.wikipedia.org/wiki?curid=827921" title="ภัทริน ลาภกิตติกุล">ภัทริน ลาภกิตติกุล ภัทริน ลาภกิตติกุล หรือคนทั่วไปรู้จักในนาม วีเจเบลล์ เป็นพิธีกรและนักแสดงชาวไทยประวัติชีวิตส่วนตัว ประวัติ. ชีวิตส่วนตัว. ภัทริน ลาภกิตติกุล เกิดเมื่อ วันอังคารที่ 20 กันยายน พ.ศ. 2531 ราศีกันย์ สถานที่เกิดคือจังหวัดกรุงเทพมหานคร ประเทศไทย จบการศึกษาจาก คณะเภสัชศาสตร์ มหาวิทยาลัยจุฬาลงกรณ์มหาวิทยาลัยผลงาน ผลงาน. ภัทริน ลาภกิตติกุล ในขณะกำลังศึกษาที่มหาวิทยาลัยจุฬาลงกรณ์มหาวิทยาลัย คณะเภสัชศาสตร์ ได้รับคัดเลือกให้เป็น ดรัมเมเยอร์(รุ่น2) ในงานฟุตบอลประเพณีจุฬาฯ-ธรรมศาสตร์ครั้งที่ 65 ที่จัดขึ้นเมื่อ 31 มกราคม 2551 จึงทำให้มีผลงานด้านโฆษณา ได้แก่ โฆษณาน้ำผลไม้ Lotte Mango Juice, โฆษณา เครื่องดื่มCoke, โฆษณาสาหร่าย Siliko และผลงานโฆษณาอื่นๆ อีกมากมาย รวมถึงผลงานนางเอกมิวสิควิดีโอเพลง พระเอก ของศิลปิน The Bottom Blues (พ.ศ. 2553) และมิวสิควิดีโอเพลง 2 คน 1 ใจ ของศิลปิน เล้าโลม (พ.ศ. 2554) จนทาง LG ได้ร่วมกับเอกสิทธิ์ ไทยรัตน์ ผู้เขียนบท 3 เกมสยอง และบอดี้...ศพ#19 ได้ผลิตภาพยนตร์สั้นเรื่องความลับของจริยา MYSTERY OF JARIYA (พ.ศ. 2554) เป็นภาพยนตร์สั้น 3 ตอน โดยให้ ภัทริน ลาภกิตติกุล ได้รับบท เบล นางเอกของเรื่อง ต่อมาภัทริน ลาภกิตติกุล เป็นที่รู้จักกับงานด้านพิธีกรหรือวีเจ จากโครงการ VJ Search รุ่นที่ 5 ทางช่องแชนแนลวีไทยแลนด์ โดยจัดรายการคนดูเป็นใหญ่, Asian Hero และรายการ Zog Zag ซึ่งออกอากาศทางทรูวิชั่นส์ จนแชนแนลวีไทยแลนด์ได้ปิดตัวลง ทำให้ภัทรินจบบทบาทของการเป็นพิธีกร หรือวีเจลงไป พ.ศ. 2558 ภัทริน ลาภกิตติกุลได้ทำงานกับสายการบิน การบินไทย(Thai Airways) ในตำแหน่งแอร์โฮสเตส และได้เป็นพรีเซนเตอร์ให้กับทางสายการบิน โดยมีผลงานการถ่ายโฆษณาชุด Your desire, our creation of new heights of flying..., โฆษณาชุด Good Start with THAI ซึ่งออกอากาศสายการบิน และโทรทัศน์ทั้วโลก รวมถึงได้ถ่ายภาพนิ่งกับนิตยสาร SAWASDEE โปรโมทประเทศไทย พ.ศ. 2559 ภัทริน ลาภกิตติกุลยังคงมีผลงานด้านการแสดงในมิวสิควิดีโอ เพลง ขี้เกียจฟังถ้ายังแอบคุย ของศิลปิน พลอย พรทิพย์</doc>
