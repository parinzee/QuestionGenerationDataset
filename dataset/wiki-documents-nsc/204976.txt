<doc id="204976" url="https://th.wikipedia.org/wiki?curid=204976" title="ซอว์ เกมต่อตาย..ตัดเป็น">ซอว์ เกมต่อตาย..ตัดเป็น ซอว์ เกมต่อตาย..ตัดเป็น () เป็นภาพยนตร์ระทึกขวัญ ค.ศ. 2004 ของอเมริกา กำกับโดย เจมส์ แวนเนื้อเรื่องย่อ เนื้อเรื่องย่อ. ดร. ลอว์เรนซ์ และ อดัม ตื่นขึ้นมาในห้องน้ำที่มีสภาพทรุดโทรม ทั้งสองคนต่างถูกล่ามโซ่ไว้คนละมุม ระหว่างสองคนนั้นมีร่างผู้ชายคนหนึ่งซึ่งถือปืนและอาบไปด้วยเลือดนอนอยู่บนพื้นห้องน้ำ ทั้งสองคนต่างไม่รู้เหตุผลของความเป็นมาและการถูกจับขังของตน ในระหว่างที่สองคนต่างพยายามหาทางออกนั้น ก็ต่างค้นพบซองจดหมายคนละซอง ซึ่งในซองจดหมายนั้นต่างมีเทปคนละม้วน หลังจากที่อดัมใช้เสื้อตนเองเป็นคันเบ็ดตกเครื่องอัดเทปมาได้ และทำการเล่นเทปนั้น ก็เริ่มเข้าใจไว้ทตกอยู่ในกำมือของฆาตกร"จิ๊กซอว์"ผู้ชอบจับคนมาอยู่ใส่กับดักที่อันตราย เพื่อทดสอบเจตจำนงที่จะมีชีวิตต่อไปของคนนั้น โดยคนที่ถูกจับมานั้นต้องทำร้ายตัวเอง เพื่อที่จะหลุดพ้นจากกับดักนั้นได้ ในขณะเดียวกันเทปนั้นก็ได้บอกกติกาของเกม ซึ่งเทปนั้นบอกว่าอดัมจะเห็นตัวเองตาย เว้นแต่ว่าเขาจะหาวิธีรับมือ ในขณะที่ ดร.ลอว์เรนซ์ ต้องฆ่าอดัมก่อนเวลา 06.00 น. มิฉะนั้นภรรยาและลูกสาวจะถูกฆ่าและเกมได้เริ่มต้นแล้ว หลังจากได้ฟังเทปเรียบร้อยแล้ว ดร.ลอว์เรนซ์ได้ค้นพับตัวใบ้ ซึ่งทำให้ทั้งสองเจอเลื่อย อดัมพยายามใช้เลื่อยนั้นเลื่อยโซ่ แต่เลื่อยนั้นกลับขาด ดร.ลอว์เรนซ์จึงรู้ว่าวิธีเดียวที่จะหลุดจากโซ่ได้นั้นคือเลื่อยขาตัวเองออกนั้นเอง ต่อมาดร.ลอว์เรนซ์ได้ค้นเจอตัวใบ้ต่อไป นั้นก็คือบุหรี่ซองหนึ่งกับมือถือซึ่งโทรออกไม่ได้ นอกจากนั้นยังมีคำใบ้บอกว่า ไม่จำเป็นต้องฆ่าอดัมด้วยปืนที่อยู่กับศพ แต่ใช้บุหรี่อาบเลือดพิษนั้นก็ได้ หลังจากที่ดร. ลอว์เรนซ์ได้เห็นภาพที่ภรรยาและลูกสาวถูกจับกุม จึงต้องเร่งรีบหาวิธีฆ่าอดัม จึงปิดไฟและวางแผนฆ่าอดัมตบตา โดยโยนบุหรี่ให้และอดัมแกล้งตาย ครั้นอดัมทำแกล้งตายและครั้นดร.ลอว์เรนซ์ตะโกนว่าได้ทำการฆ่าแล้ว ก็มีไฟฟ้าช๊อตมาทางโซ่ทำให้กลลวงนั้นแตก ต่อมาโทรศัพท์ดังขึ้นซึ่งดร.ลอว์เรนซ์ได้ยินเสียงภรรยา ซึ่งเตือนว่าไม่ให้เชื่ออดัม เขารู้มากกว่าที่เขาพูด ซึ่งทำให้ดร. ลอว์เรนซ์ตะโกนใส่อดัมและถามว่าเขาเป็นใคร จึงทราบว่าอดัมเป็นนักสืบ ซึ่งถูกจ้างจากอดีตสารวัตร เท็ด ผู้เชื่อว่าดร.ลอว์เรนซ์เป็นฆาตกรจิ๊กซอว์ ในขณะเดียวกัน ดร. ลอว์เรนซ์ก็เห็นว่าคนในรูปที่อยู่ในตัวใบ้นั้นเป็น แซ็ป ผู้ช่วยที่ทำงาน ซึ่งเป็นบุคคลเร้นลับนั้นเอง ขณะนั้นเวลา 06.00 น. พอดี และแซ็ปก็ได้เตรียมฆ่าภรรยาและลูกสาวดร. ก่อนจะทำการสังหารนั้นแซ็ปให้ภรรยาดร.โทรหาดร. เพื่อบอกว่าดร.แพ้แล้ว ทันใดนั้นภรรยาดร. ได้แก้มัดและแย่งปืนสู้กับแซ็ป เนื่องจากแซ็ปแข็งแรงกว่าจึงแย่งปินกลับได้ แต่ทันใดนั้นสารวัตร เท็ด ผู้แอบเฝ้าดูบ้านเข้ามาช่วยทัน ทำให้แซ็ปหนีไปและทำให้ภรรยาและลูกสาวดร.ปลอดภัย แต่ดร.ลอว์เรนซ์เองนั้นช็อกและวางโทรศัพท์ออกจากมือระหว่างการต่อสู้ จึงไม่รู้ว่าครอบครัวปลอดภัยแล้ว ทันใดนั้นไฟฟ้าก็ช๊อตใส่ดร.ลอว์เรนซ์ทำให้สลบไปชั่วครู่ และตื่นมาอีกทีเมื่อได้ยินเสียงโทรศัพท์ที่ภรรยาโทรมา แต่ดร.ลอว์เรนซ์ไม่คิดว่าภรรรยาตายแล้ว จึงถอดเสื้อมัดขาและเอาเลื่อยตัดขาออกจากโซ่และเอาปืนยิงอดัมในความโศกเศร้าซึ่งทำให้เขาบาดเจ็บสาหัส ในขณะเดียวกันสารวัตรเท็ดไล่จับแซ็ปผู้กลับมาที่ขังทั้งสองคน แต่ในขณะที่สู้กันสารวัตรถูกยิงเสียชีวิต และแซ็ปเดินมาเปิดประตูและเข้ามาในห้องน้ำ เพื่อมาฆ่าคนที่เหลือ แต่ทันใดนั้นอดัมซึ่งทำแกล้งบาดเจ็บสาหัสยกฝากล่องเก็บน้ำฟาดใส่แซ็ป ทำให้แซ็ปถึงแก่ชีวิต ดร.ลอว์เรนซ์เองคลานออกจากห้องโดยรับปากว่าจะไปเรียกคนมาช่วย หลังจากดร.ลอว์เรนซ์คลานออกไปจากห้องน้ำ อดัมค้นในตัวแซ็ป แต่ปรากฏว่าเจอเทปอัดเสียง ซึ่งเทปนั้นบอกว่า แซ็ปถูกพิษ ทั้งนี้จะได้ยาถอนพิษต่อเมื่อสังหารภรรยาและลูกสาวดร. หรือเลือกที่จะตายเอง จึงทำให้เห็นว่า แซ็ป ก็เป็นเหยื่อเช่นกัน ทันใดนั้นร่างศพที่นอนอยู่ได้ลุกขึ้นมาและแสดงตัวเป็นจิ๊กซอว์ ซึ่งบอกว่ากุญแจไขอยู่ในอ่างน้ำ (ซึ่งได้ไหลลงไปตามท่อแล้ว) ด้วยความแค้นอดัมหยิบปืนเพื่อยิงจิ๊กซอว์ แต่จิ๊กซอว์กดรีโมทส่งกระแสไฟฟ้าช๊อตอดัม ทำให้อดัมยิงไม่สำเร็จและเดินออกจากห้องน้ำและปิดประตูโดยกล่าวคือ "เกมจบแล้ว"และทิ้งอดัมไว้ในห้องนั้น หลังจากที่ภาพยนตร์จบแล้ว อดัมตายจากการขาดอากาศหายใจตาย เนื่องจาก อแมนด้า ยัง ได้นำถุงไปคลุมหัวอดัม ทำให้ขาดอากาศหายใจตาย ซึ่งฉากนั้นจะปรากฏใน Saw IIIนักแสดงนักแสดง. - Cary Elwes เป็น ดร.ลอว์เรนซ์ กอร์ดอน - Leigh Whannell เป็น Adam Faulkner Stanheight - Danny Glover เป็น Detective David Tapp - โมนิกา พอตเตอร์ เป็น Alison Gordon - ไมเคิล อีเมอร์สัน เป็น Zep Hindle - เคน เหลียง เป็น Detective Steven Sing - Makenzie Vega เป็น Diana Gordon - โทบิน เบล เป็น John Kramer/ฆาตกรจิ๊กซอว์ - Shawnee Smith เป็น อาแมนด้า ยัง - Dina Meyer เป็น Detective Allison Kerry - Alexandra Bokyun Chun เป็น Carla - Mike Butters เป็น Paul Stallberg - Paul Gutrecht เป็น Mark Rodriguez - Ned Bellamy เป็น Jeff Ridenbour - Oren Koules เป็น Unnamed manการเปิดตัว การเปิดตัว. ไลอ้อนส์เกทได้รับสิทธิ์การจัดจำหน่ายซอว์ทั่วโลกที่เทศกาลภาพยนตร์ซันแดนซ์ ซึ่งเป็นวันก่อนเปิดตัวรอบปฐมทัศน์ในวันที่ 19 มกราคม ค.ศ. 2004 การจัดฉายในโรงภาพยนตร์สามคืนส่งผลให้เกิดการตอบรับในเชิงบวก และสิ้นสุดการนำเสนอในงานที่เทศกาลภาพยนตร์นานาชาติโทรอนโต ในวันที่ 18 กันยายน ค.ศ. 2004การตอบรับบ็อกซ์ออฟฟิศ การตอบรับ. บ็อกซ์ออฟฟิศ. ซอว์ เกมต่อตาย..ตัดเป็น จัดฉายในช่วงสุดสัปดาห์ฮาโลวีนในโรงภาพยนตร์ 2,315 แห่ง และทำรายได้ที่ 18.2 ล้านดอลลาร์ โดยอยู่ในอันดับสามถัดจาก ตาบอด ใจไม่บอด (20 ล้านดอลลาร์) และ โคตรผีดุ (21.8 ล้านดอลลาร์) จากการออกแบบผลสำรวจของไลอ้อนส์เกท 60% ของผู้ชมเป็นเพศชายอายุต่ำกว่า 25 ปี ซอว์ เกมต่อตาย..ตัดเป็น ยังได้เป็นภาพยนตร์ที่ทำการเปิดตัวได้ดีที่สุดอันดับสองของไลอ้อนส์เกทถัดจาก ฟาเรนไฮท์ 9/11 ซึ่งทำไว้ที่ 23.9 ล้านดอลลาร์ (ใน ค.ศ. 2004) ในช่วงสุดสัปดาห์ที่สองได้เพิ่มโรงจัดฉายอีก 152 โรง นับเป็นจำนวนโรงภาพยนตร์ได้ทั้งสิ้น 2,467 โรง ภาพยนตร์ชุดนี้ลดไปอยู่ที่อันดับสี่ โดยทำรายได้ที่ 11 ล้านดอลลาร์ ซึ่งลดลงไป 39% จากสัปดาห์แรกเปิดตัววิดีโอเกม วิดีโอเกม. วิดีโอเกมทั้งสองภาคที่อิงจากซีรีส์นี้ ต่างได้รับการพัฒนาจากซอมบี้สตูดิโอ และจัดจำหน่ายโดยโคนามิ ทั้งสองภาคนี้มีเนื้อหาที่อยู่ในช่วงเหตุการณ์ของ ซอว์ เกมต่อตาย..ตัดเป็น และ ซอว์ เกมต่อตาย..ตัดเป็น 2 โดยภาคแรกได้รับการเปิดตัว ณ วันที่ 6 ตุลาคม ค.ศ. 2009 และภาคสองเปิดตัว ณ วันที่ 19 ตุลาคม ค.ศ. 2010 สำหรับระบบเพลย์สเตชัน 3, เอ็กซ์บ็อกซ์ 360 และ พีซี</doc>
