<doc id="545518" url="https://th.wikipedia.org/wiki?curid=545518" title="แขนนายพราน">แขนนายพราน แขนนายพราน () เป็นแขนชนิดก้นหอยย่อยของดาราจักรทางช้างเผือก กว้าง 3,500 ปีแสง (1,100 พาร์เซก) และยาวประมาณ 10,000 ปีแสง (3,100 พาร์เซก) ระบบสุริยะและโลกอยู่ในแขนนายพราน นอกจากนี้ แขนนายพรานยังมีชื่อเรียกเต็มว่า แขนหงส์-นายพราน รวมไปถึง แขนท้องถิ่น, สะพานนายพราน, เดือยท้องถิ่น และเดือยนายพราน แขนนายพราน ตั้งชื่อตามชื่อกลุ่มดาวนายพราน ซึ่งเป็นหนึ่งในกลุ่มดาวที่โดดเด่นที่สุดในฤดูหนาวทางซีกโลกเหนือ (หรือฤดูร้อนทางซีกโลกใต้) ดาวฤกษ์ที่สว่างที่สุดและเทห์วัตถุที่มีชื่อเสียงที่สุดในกลุ่มดาวนายพราน (ดาวบีเทลจุส ดาวไรเจล ดาวฤกษ์ในเข็มขัดนายพราน เนบิวลานายพราน) อยู่ในแขนนายพราน ดังที่แสดงในแผนที่อินเตอร์แอคทีฟด้านล่าง แขนท้องถิ่นตั้งอยู่ระหว่างแขนซาจิตทาเรียส-แครินา (เข้าใกล้ศูนย์กลางดาราจักร) และแขนเพอร์ซีอุส (เข้าใกล้เอกภพด้านนอก) แขนเพอร์ซีอุสเป็นหนึ่งในสองแขนหลักของดาราจักรทางช้างเผือก แต่ก่อน "เดือย" ระหว่างแขนเพอร์ซีอุสและแขนซาจิตทาเรียส-แครินา ที่ติดกันเคยคาดกันว่าเป็นโครงสร้างย่อย ปัจจุบันมีการนำเสนอหลักฐานในกลางปี 2556 ว่า เดือยดังกล่าวแท้จริงแล้วอาจเป็นแขนงของแขนเพอร์ซีอุส หรืออาจเป็นแขนอิสระส่วนหนึ่งก็ได้ ในแขนนายพราน ระบบสุริยะและโลกตั้งอยู่ใกล้กับขอบด้านในในฟองท้องถิ่น ราวครึ่งหนึ่งของความยาวแขนนายพราน คือ ราว 8,000 พาร์เซ็ก (26,000 ปีแสง) จากศูนย์กลางดาราจักรวัตถุท้องฟ้าของเมซีเย วัตถุท้องฟ้าของเมซีเย. แขนนายพราน มีจำนวนวัตถุท้องฟ้าของเมซีเย ดังนี้- กระจุกดาวผีเสื้อ (เอ็ม6) - กระจุกดาวทอเลมี (เอ็ม7) - กระจุกดาวเปิด เอ็ม23 - กระจุกดาวเปิด เอ็ม25 - เนบิวลาดัมบ์เบลล์ (เอ็ม27) - กระจุกดาวเปิด เอ็ม29 - กระจุกดาวเปิด เอ็ม34 - กระจุกดาวเปิด เอ็ม35 - กระจุกดาวเปิด เอ็ม39 - ไวน์เน็กกี 4 (เอ็ม40) - กระจุกดาวเปิด เอ็ม41 - เนบิวลานายพราน (เอ็ม42) - เนบิวลาของเด ไมย์เรน - กระจุกดาวรังผึ้ง (เอ็ม44) - กระจุกดาวลูกไก่ (เอ็ม45) - กระจุกดาวเปิด เอ็ม46 - กระจุกดาวเปิด เอ็ม47 - กระจุกดาวเปิด เอ็ม48 - กระจุกดาวเปิด เอ็ม50 - เนบิวลาวงแหวน (เอ็ม57) - กระจุกดาวเปิด เอ็ม67 - เอ็ม73 - เนบิวลาดัมบ์เบลล์เล็ก (เอ็ม76) - เนบิวลากระจาย เอ็ม78 - กระจุกดาวเปิด เอ็ม93 - เนบิวลานกฮูก (เอ็ม97)แผนที่อินเตอร์แอคทีฟ</doc>
