<doc id="784062" url="https://th.wikipedia.org/wiki?curid=784062" title="เหลก๊าเส่ง">เหลก๊าเส่ง เหลก๊าเส่ง (ภาษากวางตุ้ง) หรือ ลี่เกียเซ้ง (ภาษาแต้จิ๋ว) หรือ ลี่จ๊าเฉิง (ภาษาจีนกลาง) เป็นนักธุรกิจใหญ่ชาวฮ่องกง นักลงทุน และนักการกุศล ตามนิตยสารฟอบส์ โดยเดือนพฤศจิกายน 2558 เขาเป็นบุคคลที่รวยที่สุดในเอเชีย โดยมีประเมินทรัพย์สินสุทธิที่ 34,000 ล้านดอลลาร์สหรัฐ (ประมาณ 1,190,167 ล้านบาท) เขาเป็นประธานกรรมการของบริษัท CK Hutchison Holdings โดยปี 2558 ซึ่งเป็นบริษัทที่บริหารจัดการสถานีคอนเทนเนอร์ที่ใหญ่ที่สุดในโลก และร้านขายผลิตภัณฑ์สุขภาพและเครื่องสำอางที่ใหญ่ที่สุดในโลก นิตยสาร เอเชียวีก จัดเขาว่าเป็น "คนที่มีอิทธิพลมากที่สุดในเอเชีย" ในปี 2544 กลุ่มบริษัทของเขาประเมินว่ามีค่าถึง 15% ของตลาดหลักทรัพย์ฮ่องกง นิตยสาร ฟอบส์ และตระกูลฟอบส์ให้รางวัล Malcolm S. Forbes Lifetime Achievement Award แก่เขาเป็นคนแรกในปี 2549 ในประเทศสิงคโปร์ แม้ว่าจะร่ำรวยมาก แต่เขากลับมีชื่อเสียงในการใช้ชีวิตอย่างสมถะ โดยมักจะใส่รองเท้าสีดำธรรมดาและนาฬิกาไซโก้ที่มีราคาไม่แพงมาก แต่เขาก็มีบ้านอยู่ในเขตที่แพงที่สุดที่หนึ่งในเกาะฮ่องกง และเป็นนักการกุศลที่ใจกว้างที่สุดคนหนึ่งในเอเชีย คือได้บริจาคทรัพย์เกินกว่า 2,180 ล้านดอลลาร์สหรัฐ (ประมาณ 77,843 ล้านบาท) เนื่องจากว่าบิดาของเขาเสียชีวิตตั้งแต่อายุน้อย ๆ ทำให้เขาต้องออกจากโรงเรียนก่อนอายุ 15 ปี แล้วทำงานในบริษัทขายพลาสติกซึ่งเขาต้องทำงานกว่า 16 ชม.ต่อวัน ต่อมาในปี 2493 (อายุ 22 ปี) เขาจึงตั้งบริษัทของตนเองชื่อว่า Cheung Kong Industries เริ่มต้นจากการผลิตพลาสติกโดยเฉพาะดอกไม้ประดิษฐ์ ต่อมาเขาได้ทำธุรกิจหลายชนิด ไม่ว่าจะเป็น ท่าเรือ โรงแรม อสังหาริมทรัพย์ ประกันชีวิต โทรศัพท์มือถือ และเหลได้สร้างบริษัทของเขาให้เป็นบริษัทอสังหาริมทรัพย์ชั้นนำในฮ่องกงแล้วเริ่มขายหุ้นในตลาดหลักทรัพย์ในปี 2515รางวัลและเกียรติยศรางวัลและเกียรติยศ. - Grand Bauhinia Medal - Knight Commander of the Order of the British Empire - เครื่องอิสริยาภรณ์เลฌียงดอเนอร์การกุศลการกุศล. - การบริจาคในปี 2524 ของเขามีผลเป็นการจัดตั้งมหาวิทยาลัยซัวเถา (Shantou University) ใกล้บ้านเกิดของเขาในเมืองแต้จิ๋ว - เติ้ง เสี่ยวผิงได้เชิญให้เขาเป็นคณะกรรมการของ China International Trust and Investment Corporation เพื่อสนับสนุนการริเริ่มการเปลี่ยนแปลงทางเศรษฐกิจของจีน CITIC เป็นเครือบริษัทที่ใหญ่ที่สุดในนประเทศจีนโดยมีรัฐบาลจีนถือหุ้น 42% เป็นองค์การการลงทุนหลักของรัฐบาลและมีสถานะเป็นกระทรวงในการปกครองของจีน แต่ว่า เหลทำงานเป็นกรรมการเพียงแค่ปีเดียวก่อนที่จะลาออก เขายังเป็นกรรมการบริษัทไม่ใช่ผู้บริหารของฮ่องกงและเซี่ยงไฮ้แบงกิ้งคอร์ปอเรชั่นตั้งแต่ปี 2523 และกลายเป็นรองประธานในปี 2528 นอกจากนี้เขายังเป็นรองประธานของ HSBC Holdings ในปี 2534-2535 อีกด้วย - ในเดือนกันยายน 2544 มีอาคารใหม่ที่มหาวิทยาลัยโพลีเทคนิคฮ่องกงที่ตั้งชื่อตามเขา หลังจากที่มหาวิทยาลัยได้รับบริจาคทุนทรัพย์ 100 ล้านดอลลาร์ฮ่องกง (ประมาณ 568 ล้านบาท) - มหาวิทยาลัยเคมบริดจ์เปิดศูนย์เหลก๊าเส่งซึ่งส่วนหนึ่งใช้เพื่องานวิจัยโรคมะเร็ง (Cancer Research UK) หลังจากที่ได้รับบริจาคทุนทรัพย์เป็นจำนวน 5.3 ล้านปอนด์ (ประมาณ 332 ล้านบาท) และมูลนิธิเหลก๊าเส่งตั้งทุนเป็นจำนวน 2 ล้านปอนด์ (ประมาณ 130 ล้านบาท) เพื่อตำแหน่งศาสตราจารย์วิทยามะเร็งที่มหาวิทยาลัยในปี 2550 - ในเดือนพฤศจิกายน 2545 มีการจัดตั้งมหาวิทยาลัย Cheung Kong Graduate School of Business ในประเทศจีนโดยอาศัยทุนบริจาคขนาดใหญ่จากมูลนิธิเหลก๊าเส่ง - มหาวิทยาลัยการจัดการแห่งสิงคโปร์ (Singapore Management University) จัดตั้งห้องสมุดเหลก๊าเส่ง เพื่อยกย่องการบริจาคทรัพย์เป็นจำนวน 11 ล้านดอลลาร์สหรัฐ (ประมาณ 474 ล้านบาท) ให้แก่มหาวิทยาลัย - เพื่อเหตุการณ์แผ่นดินไหวและคลื่นสึนามิในมหาสมุทรอินเดีย พ.ศ. 2547 เขาได้บริจาคทรัพย์เป็นจำนวน 3 ล้านดอลลาร์สหรัฐ (ประมาณ 121 ล้านบาท) - ในปี 2548 เขาประกาศบริจาคทรัพย์จำนวน 1,000 ล้านดอลลาร์ฮ่องกง (ประมาณ 5,183 ล้านบาท) ให้แก่คณะแพทย์ของมหาวิทยาลัยฮ่องกง ซึ่งเปลี่ยนชื่อของคณะเป็นคณะแพทย์เหลก๊าเส่ง ซึ่งสร้างข้อโต้เถียงกับศิษย์เก่าของคณะที่มีชื่อเสียงอื่น ๆ - ในปี 2548 เขาได้บริจาคทรัพย์ 40 ล้านดอลลาร์สหรัฐให้กับมหาวิทยาลัยแคลิฟอร์เนีย เบิร์กลีย์ โดยอ้างว่าเขารู้สึกประทับใจกับความสำเร็จของมหาวิทยาลัยในด้านวิทยาศาสตร์ชีวภาพ มหาวิทยาลัยจึงได้ตั้งชื่ออาคารใหม่ที่เปิดใช้เมื่อปี 2554 ว่า ศูนย์วิทยาศาสตร์การแพทย์ชีวภาพและสุขภาพเหลก๊าเส่ง (Li Ka Shing Center for Biomedical and Health Sciences) - โดยเป็นผู้สนับสนุนของ มหาวิทยาลัยสแตนฟอร์ดมานานแล้วตั้งแต่คริสต์ทศวรรษ 1980 เขาได้เป็นผู้บริจาคหลักมีมูลค่า 90 ดอลลาร์สหรัฐ (ประมาณ 2,875 ล้านบาท) เพื่อสร้างศูนย์การศึกษาและความรู้เหลก๊าเส่ง ซึ่งปัจจุบันเป็นสำนักงานใหญ่ของคณะแพทยศาสตร์ - วันที่ 9 มีนาคม 2550 เขาได้บริจาคทรัพย์เป็นจำนวน 100 ล้านดอลลาร์สหรัฐ (ประมาณ 3,261 ล้านบาท) ให้กับ Lee Kuan Yew School of Public Policy (คณะนโยบายรัฐ) ของมหาวิทยาลัยแห่งชาติสิงคโปร์ และดังนั้น เพื่อจะยกย่องการสนับสนุนและความใจกว้างของเขา มหาวิทยาลัยจึงตั้งชื่ออาคารหนึ่งให้เป็นชื่อเขา - เขาได้บริจาคทรัพย์เป็นจำนวน 25 ล้านดอลลาร์แคนาดา (ประมาณ 806 ล้านบาท) ให้แก่ ร.พ.เซนต์ไมเคิลส์ ในเมืองโทรอนโตประเทศแคนาดาเพื่อตั้งสถาบันความรู้เหลก๊าเส่ง (Li Ka-Shing Knowledge Institute) ซึ่งจะใช้เป็นศูนย์การศึกษาและวิจัยทางการแพทย์ ในปี 2548 - เขาบริจาคทรัพย์ 25 ล้านดอลลาร์แคนาดา (ประมาณ 804 ล้านบาท) ให้มหาวิทยาลัยแอลเบอร์ตาในประเทศแคนาดาเพื่อตั้ง สถาบันวิทยาไวรัสเหลก๊าเส่ง - มูลนิธิเหลก๊าเส่งได้บริจาคทรัพย์ 30 ล้านดอลลาร์ฮ่องกง (ประมาณ 125 ล้านบาท) เพื่อช่วยผู้ประสบภัยในเหตุการณ์แผ่นดินไหวในมณฑลเสฉวน พ.ศ. 2551 - เขาบริจาคทรัพย์ 6.6 ล้านดอลลาร์แคนาดา (ประมาณ 203 ล้านบาท) ให้แก่มหาวิทยาลัยแมคกิลล์ในปี 2556 เพื่อตั้งโปรแกรมการศึกษาระหว่างประเทศโดยร่วมมือกับมหาวิทยาลัยซัวเถา - ในปี 2556 เขาบริจาคทรัพย์มูลค่า 2 ล้านดอลลาร์สหรัฐ (ประมาณ 59 ล้านบาท) ให้แก่มหาวิทยาลัยแคลิฟอร์เนีย ซานฟรานซิสโก เพื่อสนับสนุนโครงการการให้ยาที่แม่นยำยิ่งขึ้น เพื่อใช้สร้างเครือข่ายแพทย์และนักวิจัยทั่วโลก เริ่มโครงการแลกเปลี่ยนบุคลากรระหว่างมหาวิทยาลัยและประเทศจีน และสร้างโปรแกรมเภสัชวิทยาที่จะพัฒนาการให้ยาอย่างแม่นยำยิ่งขึ้นเชิงอรรถและอ้างอิง</doc>
