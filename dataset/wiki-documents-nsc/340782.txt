<doc id="340782" url="https://th.wikipedia.org/wiki?curid=340782" title="เริ่น เสียนฉี">เริ่น เสียนฉี เริ่น เสียนฉี (หรือที่นิยมเรียกว่า เยิ่น เสียนฉี) (อักษรจีนตัวเต็ม: 任賢齊, อักษรจีนตัวย่อ: 任贤齐, พินอิน: rèn xián qí) นักร้องและนักแสดงชาวไต้หวัน เกิดเมื่อวันที่ 23 มิถุนายน ค.ศ. 1966 ที่จางฮั่ว ประเทศไต้หวัน มีชื่อภาษาอังกฤษว่า ริชชี เริ่น (Richie Ren) หรือ ริชชี่ เจิ่น (Richie Jen) มีชื่อเล่นที่เพื่อน ๆ นิยมเรียกว่า เสี่ยวฉี เริ่น เสียนฉี จบการศึกษาที่วิทยาลัยเหวินฮัวด้านกายภาพ มีงานอดิเรกคือขับรถแข่งและขี่จักรยานยนต์แข่ง เล่นกีตาร์, ฟลุตและฮาร์โมนิกา เข้าสู่วงการบันเทิงด้วยการออกอัลบั้มในฐานะนักร้องที่ไต้หวัน เมื่อปี ค.ศ. 1990 มีชื่อเสียงโด่งดังที่ไต้หวัน ก่อนจะขยายชื่อเสียงไปยังฮ่องกงและจีนแผ่นดินใหญ่ ทางด้านผลงานการแสดง มีผลงานครั้งแรกในแบบภาพยนตร์ในปี ค.ศ. 1999 เรื่อง Fly Me To Polaris ด้วยการแสดงคู่กับนางเอก จาง ป๋อจือ ซึ่งเจ้าตัวแสดงเป็นหนุ่มใบ้ได้อย่างน่าประทับใจ ซึ่งภาพยนตร์ก็ประสบความสำเร็จอย่างงดงามและได้รับรางวัลไปหลายรางวัล, Seoul Raiders ในปี ค.ศ. 2005 และในส่วนของซีรีส์เรื่องต่าง ๆ อาทิ มังกรหยก ภาคจอมยุทธอินทรี ซึ่งเจ้าตัวรับบทเป็น เอี้ยก้วย ในปี ค.ศ. 1998, กระบี่เย้ยยุทธจักร ในปี ค.ศ. 2000 และ ชอลิ้วเฮียง ในปี ค.ศ. 2001 ซึ่งถึงแม้ว่าจะได้รับเสียงวิจารณ์ว่าบุคคลิกไม่เหมาะสมก็ตาม เริ่น เสียนฉี ได้ชื่อว่าเป็นพระเอกที่หน้าตาไม่หล่อ แต่นิสัยดี ในปี ค.ศ. 2007 ได้ร่วมกับเพื่อนนักแสดงคนอื่น ๆ เยี่ยมผู้ประสบพิบัติภัยที่มณฑลเสฉวน และในกลางปี ค.ศ. 2010 ได้ยกเลิกคอนเสิร์ตของตนเองที่ฟิลิปปินส์ เนื่องจากต้องการประท้วงรัฐบาลฟิลิปปินสืที่ปล่อยให้นักท่องเที่ยวชาวฮ่องกงถึง 8 คนเสียชีวิตทั้งหมดบนรถโดยสารที่กรุงมะนิลา ในวิกฤตการณ์จับกุมตัวประกัน ชีวิตส่วนตัว มีบุตรชายที่เกิดในปี ค.ศ. 2008 กับภริยาที่คบหากันมาตั้งแต่สมัยเรียนมัธยม ถึงแม้ว่าจะไม่ได้จัดพิธีแต่งงานกันก็ตาม แต่ทั้งคู่ก็จดทะเบียนสมรสกันอย่างถูกต้องตามกฎหมายภาพยนตร์ภาพยนตร์. - Cops & Robbers (1991) - Top Cool (1993) - No Sir III (1994) - A Bug's Life (1998) - A Beautiful New World (1998) - Gorgeous (1999) - Fly Me To Polaris (1999) - Summer Holiday (2000) - Life Express (2002) - Marry A Rich Man (2002) - Summer I Love You (2002) - Honesty (2003) - (2003) - Silver Hawk (2004) - Elixir Of Love (2004) - 20, 30, 40 (2004) - Breaking News (2004) - Seoul Raiders (2005) - 2 Become 1 (2006) - Exiled (2006) - Happy Birthday (2007) - Contract Lover (2007) - Storm Rider Clash Of Evils (2008) - Lady Cop & Papa Crook (2008) - The Sniper (2009) - Accident (2009) - Fire Of Conscience (2010) - Adventure Of The King (2010) - Flirting Scholar 2 (2010) - Punished (2011) - May Day 3DNA (2011) - Life Without Principle (2011) - Legendary Amazons (2011) - The Allure Of Tears (2011) - Scheme With Me (2012) - Will You Still Love Me Tomorrow? (2013) - First of May (2014)</doc>
