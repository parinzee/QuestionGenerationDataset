<doc id="175262" url="https://th.wikipedia.org/wiki?curid=175262" title="เดอะซิมส์ 2 ร่วมหอ(ไม่)ลงโรง">เดอะซิมส์ 2 ร่วมหอ(ไม่)ลงโรง เดอะซิมส์ 2 ร่วมหอ (ไม่) ลงโรง () เป็นภาคเสริมตัวที่ 8 ของเกมชุด เดอะซิมส์ 2 (ไม่รวมชุดไอเทมเสริม) ภาคเสริมตัวนี้ได้ประกาศผ่านทางใบปลิวในกล่องเกมภาคเสริมสนุกจังยามว่าง และชุดไอเทมเสริมดีไซน์ห้องครัวแต่งตัวห้องน้ำ ซึ่งจะออกจำหน่ายล่วงหน้าผ่านทาง EA-Store ในวันที่ 27 สิงหาคม พ.ศ. 2551 ในภาคเสริมตัวนี้ชาวซิมส์จากหลายๆครอบครัวสามารถย้ายเข้ามาอยู่ในห้องแถว (หรืออพาร์ทเมนต์) ได้ พร้อมกับสิ่งใหม่ๆ ที่เพิ่มเข้ามาในเกมเช่น เวทมนตร์ การปฏิสัมพันธ์กับเจ้าของอพาร์ทเมนต์ และสิ่งที่ชาวซิมส์สามารถทำได้ใหม่ๆ ในที่สถานที่ชุมชนแห่งนี้เนื้อหาเกมละแวกบ้าน เนื้อหาเกม. ละแวกบ้าน. ภาคเสริมตัวนี้ ได้ทำการเพิ่มละแวกบ้านเข้ามาใหม่อีกหนึ่งละแวกบ้าน นั้นคือ เบลาดอนน่า โคฟ ประกอบไปด้วยอพาร์ทเมนต์หลายแห่ง และทาวน์เฮ้าส์แบบสถาปัตย์กรรมคล้ายแบบ เพ้นท์เลดี้ส์ ในซานฟรานซิสโก และสิ่งปลูกสร้างอื่นๆ ในละแวกบ้านใหม่นี้ ได้แก่ บ้านแบบรถพ่วง (Trailer park) , หอสมุด, ร้านกาแฟ และร้านขายของชำที่มีบางส่วนเป็นที่จอดรถ และสถานที่ท่องเที่ยวที่เป็นจุดสนใจของละแวกบ้านนี้ได้แก่ อนุสาวรีย์ เบลล่า โกธ ซึ่งเป็นตัวละครตั้งแต่ภาคแรกของเกมนี้ และได้หายตัวไปในระหว่างรอยต่อเหตุการณ์ระหว่างเกมภาคแรกกับภาคที่สองการปฏิสัมพันธ์ การปฏิสัมพันธ์. ภาคเสริมตัวนี้ได้เพิ่มท่าทางการปฏิสัมพันธ์ระหว่างชาวซิมส์ใหม่ๆ เข้ามา เช่น การทักทายแบบใหม่ การปฏิสัมพันธ์พิเศษที่เด็กสามารถกระทำได้กับเพื่อนของเขาเอง และปฏิสัมพันธ์แบบใหม่ที่ชาวซิมส์ทุกวัยสามารถทำได้พ่อมด แม่มด พ่อมด แม่มด. ภาคเสริมตัวนี้เปิดโอกาสให้ชาวซิมส์สามารถเป็นพ่อมด หรือแม่มดได้ โดยจะเลือกเป็นได้พ่อมด แม่มดฝ่ายดี ฝ่ายร้าย หรือจะเป็นกลางก็ได้ โดยจะมีชุดคลุมที่ต่างออกไปตามฝ่าย (ชุดขาว ดำ และน้ำตาล ตามลำดับ) พ่อมด แม่มดที่ชั่วร้ายมากๆ สีผิวจะเปลี่ยนเป็นสีเขียว และมีการแบ่งแยกระหว่างชุมชนของพ่อมด แม่มดที่ดีและร้าย (ซึ่งเป็นพื้นที่ลับ) ไว้อีกด้วย ผู้ใช้เวทมนตร์เหล่านี้ เกมจะมีอุปกรณ์ทางเวทมนตร์มารองรับไว้อย่างหลากหลาย เช่น ไม้กวาด และหม้อปรุงส่วนผสม คาถาแต่ละคาถาจะใช้ส่วนผสมที่แน่นอน คล้ายเกมภาคเสริมคาถามหาสนุก ซึ่งสามารถหาส่วนผสมได้จาก การทำขึ้นเองจากหม้อปรุง ซื้อจาก NPC หรือซื้อจากพ่อมด แม่มดคนอื่นๆ ในพื้นที่เมืองเวทมนตร์(ต้องเป็นแม่มด/พ่อมดก่อนจึงจะเข้าไปในเมืองเวทมนตร์ได้)วิธีการเป็นพ่อมด แม่มด วิธีการเป็นพ่อมด แม่มด. 1. พ่อมด แม่มดฝ่ายดี - เดินทางไปในพื้นที่สาธารณะใดๆก็ได้ แล้วอยู่บนพื้นที่นานๆจะพบกับแม่มดที่เป็น NPC ที่สุ่มมาในพื้นที่นั้น ให้ทำความรู้จักจนสนิทสนม(เป็นเพื่อน) แล้วเลือกคำสั่ง ขอให้สอนเวทมนตร์ฝ่ายดีให้ฉัน ข้อสังเกต : ถ้ามีแม่มดฝ่ายดีมาที่พื้นที่นั้นจะมีแสงสีทองๆ ส่องลงมาจากฟ้าแล้วอากาศจะแจ่มใส มีผีเสื้อบินอยู่บริเวณรอบๆ แล้วที่สำคัญจะเห็นแมวสีขาวซึ่งเป็นแมวคู่กายของแม่มดฝ่ายดี 2. พ่อมด แม่มดฝ่ายร้าย - เดินทางไปในพื้นที่สาธารณะใดๆก็ได้ แล้วอยู่บนพื้นที่นานๆจะพบกับแม่มดที่เป็น NPC ที่สุ่มมาในพื้นที่นั้น ให้ทำความรู้จักจนสนิทสนม(เป็นเพื่อน) แล้วเลือกคำสั่ง ขอให้สอนเวทมนตร์ฝ่ายร้ายให้ฉัน ข้อสังเกต : ถ้ามีแม่มดฝ่ายร้ายมาที่พื้นที่นั้นจะมีฝนตกหนัก มีฟ้าผ่า และอาจมีแมลงสาบอยู่บริเวณรอบๆ แล้วที่สำคัญจะเห็นแมวสีดำซึ่งเป็นแมวคู่กายของแม่มดฝ่ายร้าย 3. พ่อมด แม่มดฝ่ายที่เป็นกลาง - การเป็นสายกลางนั้นก่อนอื่นต้องทำตามขั้นตอนข้างต้น คือ ไม่สามารถเป็นฝ่ายกลางได้ตั้งแต่แรกต้องเป็นฝ่ายดี/ร้าย ฝ่ายใดฝ่ายหนึ่งก่อนแล้วเลือกเรียนเวทมนตร์ของสายกลางที่แท่นวางตำราเวทย์ไปเรื่อยๆ แล้วก็จะเปลี่ยนเป็นสายกลาง- ถ้าเป็นพื้นที่ทำธุรกิจในภาคเปิดโลกธุรกิจเนรมิตฝันจะมีความถี่สูงที่จะเจอแม่มดมากกว่าเพราะพื้นที่ธุรกิจจะสุ่มให้ NPC อยู่ในพื้นที่ในเวลาสั้นๆแล้วก็จะจากไปและมีคนใหม่เข้ามาแทนอีกด้วยสิ่งของและเครื่องมือใหม่ๆ สิ่งของและเครื่องมือใหม่ๆ. ภาคเสริมตัวนี้ได้เพิ่มอุปกรณ์สำหรับสนามเด็กเล่นที่หลากหลายเข้ามาอีก เช่น เครื่องปีนป่าย กระดานลื่น ม้าหมุน และบาร์โหน และเฟอร์นิเจอร์ใหม่ เช่น เวทีไมค์เปิด กล่องรับจดหมายสำหรับอพาร์ตเมสต์ เตียงนอนระบบสั่น เครื่องขายของระบบอัตโนมัติ และการตบแต่งเป็นธีมพ่อมด แม่มด และยังรวมถึงไอเทมใหม่ๆ สำหรับชาวซิมส์วัยเด็กอีกด้วย ในโหมดสร้างได้เพิ่มอุปกรณ์ใหม่ๆ เข้ามา เช่น บันไดวน ตู้เสื้อผ้าแบบ Build-in เพดาน ระบบปรับอากาศ และเพิ่ม ผนัง พื้น ประตูใหม่ๆ เข้ามาอีกตัวละครใหม่ ตัวละครใหม่. ได้แก่ เจ้าของอพาร์ตเมนต์ คนรับใช้ และครอบครัวที่สร้างมาพร้อมกับภาคเสริมตัวนี้อยู่แล้วทักษะใหม่ ทักษะใหม่. ได้แก่ การป้องกันอัคคีภัย การจัดการโทสะ ความสุขกับชีวิตที่ยืนยาว สรีรศาสตร์ การใช้ชีวิตคู่ ซึ่งชาวซิมส์สามารถเรียนทักษะใหม่เหล่านี้ได้จากชั้นหนังสือการใช้ภาคเสริมร่วมกันการใช้ภาคเสริมร่วมกัน. - สำหรับผู้เล่นที่มีภาคเสริมตัวโปรดจอมป่วนแล้ว ทำให้สามารถมี "แมวคู่กาย" ได้ซึ่งมีความสามารถทางด้านเวทมนตร์ ต่างจากแมวโดยทั่วไป ส่วนสุนัขพันธุ์กระเป๋าหิ้วนั้นก็สามารถหาซื้อได้ในโหมดซื้อหากติดตั้งภาคเสริมดังกล่าวไว้แล้วด้วยเช่นกัน- ระบบปรับอากาศ สามารถเพิ่ม-ลด มิเตอร์อุณหภูมิร่างกายของชาวซิมส์ได้ หากติดตั้งภาคเสริมสี่ฤดูแสบไว้ด้วยอพาร์ตเมนต์ อพาร์ตเมนต์. ชาวซิมส์สามารถเข้าอยู่อาศัยในอพาร์ตเมนต์ได้ 4 ครอบครัว ซึ่งผู้เล่นสามารถเลือกเล่นทีละครอบครัวได้ และไม่สามารถควบคุมได้มากกว่า 1 ครอบครัว</doc>
