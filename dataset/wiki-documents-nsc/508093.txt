<doc id="508093" url="https://th.wikipedia.org/wiki?curid=508093" title="งูเห่าพ่นพิษ">งูเห่าพ่นพิษ งูเห่าพ่นพิษ () เป็นงูเห่ากลุ่มหนึ่ง ที่สามารถพ่นพิษออกจากต่อมพิษได้ แทนที่จะกัดเหมือนงูเห่าหรืองูทั่วไป งูเห่าพ่นพิษ สามารถพ่นพิษได้ไกลถึง 2 เมตร โดยแรงบีบจากกล้ามเนื้อบีบต่อมพิษและบังคับออกผ่านไปยังข้างหน้าหลุมที่ซอกของเขี้ยว แต่เดิมเคยเชื่อว่า งูเห่าพ่นพิษออกมาจากการไล่ลมออกจากปอดเพื่อขับพิษไปข้างหน้า ซึ่งได้รับการพิสูจน์แล้วว่าผิด พิษของงูเห่าพ่นพิษหากถูกผิวหนังจะไม่เกิดผลใด ๆ แต่ถ้าโดนเข้าตา จะทำให้ตาบอดได้ หากไม่ได้รับการรักษาที่ถูกวิธีและท่วงทันเวลา เพราะมีฤทธิ์ทำให้กระจกตาบวม ซึ่งงูก็จะเล็งที่ตาของศัตรูที่มาคุกคามด้วย ซึ่งพิษของงูเห่าพ่นพิษมีผลกระทบและทำให้เหยื่อมีอาการอัมพาตได้รุนแรงกว่างูเห่าทั่วไป งูเห่าพ่นพิษมีรูปร่างและลักษณะทั่วไปคล้ายกับงูเห่าชนิดที่พ่นพิษไม่ได้ หากแก่การแยกแยะได้จากลักษณะภายนอก พบแพร่กระจายพันธุ์ได้ทั้งในทวีปเอเชียและแอฟริกา สำหรับในประเทศไทยมีงูเห่าพ่นพิษอยู่ 2 ชนิดการจำแนก การจำแนก. แอฟริกา:- Naja ashei - Naja katiensis - Naja mossambica - Naja nigricincta - Naja nigricollis - Naja nubiae - Naja pallida เอเชีย:- Naja philippinensis - Naja samarensis - Naja siamensis – งูเห่าพ่นพิษสยาม (พบในประเทศไทย) - Naja sputatrix - Naja sumatrana – งูเห่าพ่นพิษสีทอง (พบในประเทศไทย) นอกจากนี้แล้วยังมีงูบางชนิดที่ไม่จัดว่าเป็นงูเห่า ก็ยังสามารถพ่นพิษได้ด้วย เช่น งูเห่าพ่นพิษคอวงแหวน (Hemachatus haemachatus) ที่พบในทวีปแอฟริกา และงูเขียวหางไหม้หมั่งฉั่น (Trimeresurus mangshanensis) ที่พบเฉพาะในมณฑลหูหนาน ประเทศจีน</doc>
