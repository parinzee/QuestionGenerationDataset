<doc id="848068" url="https://th.wikipedia.org/wiki?curid=848068" title="ทิงกิงเอาต์ลาวด์">ทิงกิงเอาต์ลาวด์ "ทิงกิงเอาต์ลาวด์" () เป็นเพลงของนักร้องนักแต่งเพลงชาวอังกฤษ เอ็ด ชีแรน เพลงเขียนโดยเอ็ด ชีแรน และ เอมี แวดจ์ และผลิตโดยเจค กอสลิง เพลงออกจำหน่ายในวันที่ 24 กันยายน ค.ศ. 2014 ผ่านสังกัดอะไซลัมและแอตแลนติก เป็นซิงเกิลลำดับที่สามของสตูดิโออัลบั้มที่สองของชีแรน × (2014) "ทิงกิงเอาต์ลาวด์" ได้รับรางวัลแกรมมี สาขาเพลงแห่งปี และสาขาแสดงเดี่ยวชายยอดเยี่ยม และได้รับการเสนอชื่อเข้าชิงสาขาบันทึกเสียงแห่งปีในงานประจำปี ค.ศ. 2016 ในวันที่ 10 สิงหาคม ค.ศ. 2016 ชีแรนถูกฟ้องร้องจากครอบครัวของเอ็ด ทาวน์เซนด์ข้อหาล่วงละเมิดลิขสิทธิ์เพลง โดยอ้างว่า "ทิงกิงเอาต์ลาวด์" ลอกเลียนแบบส่วนสำคัญของเพลง "เล็ตส์เก็ตอิตออน" ของมาร์วิน เกย์</doc>
