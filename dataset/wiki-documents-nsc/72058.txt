<doc id="72058" url="https://th.wikipedia.org/wiki?curid=72058" title="อำเภอแม่วงก์">อำเภอแม่วงก์ แม่วงก์ เป็นอำเภอหนึ่งในจังหวัดนครสวรรค์ที่ตั้งและอาณาเขต ที่ตั้งและอาณาเขต. อำเภอแม่วงก์ตั้งอยู่ทางทิศตะวันตกของจังหวัด ห่างจากตัวจังหวัดประมาณ 80 กิโลเมตร มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอปางศิลาทองและอำเภอขาณุวรลักษบุรี (จังหวัดกำแพงเพชร) - ทิศตะวันออก ติดต่อกับอำเภอลาดยาว - ทิศใต้ ติดต่อกับอำเภอชุมตาบง อำเภอแม่เปิน รวมทั้งอำเภอลานสักและอำเภอบ้านไร่ (จังหวัดอุทัยธานี) - ทิศตะวันตก ติดต่อกับอำเภออุ้มผาง (จังหวัดตาก)ภูมิศาสตร์ภูมิประเทศ ภูมิศาสตร์. ภูมิประเทศ. ลักษณะภูมิศาสตร์โดยทั่วไป ส่วนใหญ่เป็นที่ราบลูกฟูก เหมาะแก่การเกษตรจำพวกพืชไร่ ตอนกลางเป็นที่ราบลุ่มน้ำสาขาของแม่น้ำสะแกกรัง ลักษณะลาดเอียงจากตะวันตกมาตะวันออกโดยมีทิวเขาชนกันกั้นกลางในเขตอำเภอ และมีทิวเขาถนนธงชัยตะวันออกเป็นเหมือนกำแพงขนาดใหญ่ทางตะวันตก ทำให้เป็นแหล่งกำเนิดต้นน่ำลำธารของสาขาแม่น้ำสะแกกรังและเป็นเขตป่าอนุรักษ์ที่สำคัญของประเทศ ทิศตะวันตกติดกับเขตรักษาพันธุ์สัตว์ป่าอุ้มผางจังหวัดตากที่เชื่อมโยงไปถึงป่าทุ่งใหญ่นเรศวรของจังหวัดกาญจนบุรี เขตรักษาพันธุ์สัตวป่าห้วยขาแข้งจังหวัดอุทัยธานี และอุทยานแห่งชาติคลองลานในจังหวัดกำแพงเพชรภูมิอากาศ ภูมิอากาศ. มีลักษณะร้อนชื้นกึ่งสะวันนาเนื่องจากอยู่ในเขตเงาฝนของทิวเขาถนนธงชัย จึงมีช่วงฤดูฝนและฤดูแล้งที่เห็นเด่นชัด ฤดูฝนได้รับอิทธิพลจากลมมรสุมตะวันตกเฉียงใต้อยู่ในช่วงเดือนตุลาคม ส่วนฤดูหนาวอยู่ในช่วงเดือนตุลาคมถึงมกราคมได้รับอิทธิพลจากลมมรสุมตะวันออกเฉียงเหนือ ช่วงเดือนมกราคมและธันวาคม มีอากาศหนาว อุณหภูมิต่ำสุด 15.3 องศาเซลเซียส และช่วงเดือนมีนาคมถึงเดือนพฤษภาคม มีอากาศร้อนถึงร้อนจัด อุณหภูมิสูงสุด 41.5 องศาเซลเซียส อุณหภูมิเฉลี่ย 28.31 องศาเซลเซียสการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอแม่วงก์แบ่งพื้นที่การปกครองออกเป็น 4 ตำบล 66 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอแม่วงก์ประกอบด้วยองค์กรปกครองส่วนท้องถิ่น 4 แห่ง ได้แก่- องค์การบริหารส่วนตำบลแม่วงก์ ครอบคลุมพื้นที่ตำบลแม่วงก์ทั้งตำบล - องค์การบริหารส่วนตำบลแม่เล่ย์ ครอบคลุมพื้นที่ตำบลแม่เล่ย์ทั้งตำบล - องค์การบริหารส่วนตำบลวังซ่าน ครอบคลุมพื้นที่ตำบลวังซ่านทั้งตำบล - องค์การบริหารส่วนตำบลเขาชนกัน ครอบคลุมพื้นที่ตำบลเขาชนกันทั้งตำบล</doc>
