<doc id="883509" url="https://th.wikipedia.org/wiki?curid=883509" title="ลัทธิตงปา">ลัทธิตงปา ลัทธิตงปา (น่าซี: ²dto¹mba; "ผู้มีปัญญา", ; "ลัทธิปาแห่งตะวันออก") เป็นลัทธิและเป็นคำเรียกปุโรหิตตามคติความเชื่อของชาวน่าซี ชาติพันธุ์ที่ตั้งถิ่นฐานทางตะวันตกเฉียงใต้ของประเทศจีน โดยลัทธิตงปามีลักษณะอย่างเดียวกับลัทธิบอนของชาวทิเบต ถือเป็นอัตลักษณ์ด้านวัฒนธรรมและวรรณกรรมของชาวน่าซีประวัติ ประวัติ. ลัทธิตงปามีรากฐานมาจากลัทธิบอนของชาวทิเบต นักประวัติศาสตร์สันนิษฐานว่าถือกำเนิดโดยตงปา ชีโล (Dongba Shilo) หมอผีจากทิเบตตะวันออกเมื่อ 900 ปีก่อน ตามตำนานของชาวน่าซีระบุว่าหมอผีผู้นี้เป็นผู้สร้างจิตรกรรมฝาผนังในเมืองลี่เจียง บ้างก็ว่าที่ได้รับอิทธิพลจากลัทธิบอนเพราะมีลามะของลัทธิบอนเข้าไปในชุมชนน่าซีและประกอบพิธีไล่ผีเพื่ออามิส แต่ก็ยังเป็นที่กังขาเพราะลัทธิบอนนั้นถูกอิทธิพลของศาสนาพุทธแบบทิเบตครอบงำไปแล้ว ปัจจุบันจึงเป็นการยากที่จะหาพิธีกรรมหรือความเชื่ออันบริสุทธิ์ดั้งเดิมมาเปรียบเทียบกันปุโรหิต ปุโรหิต. ปุโรหิตในลัทธิตงปาจะมีลักษณะเดียวกับลามะของลัทธิบอน มีบทบาทสำคัญเชิงวัฒนธรรมของชาวน่าซี และคอยสั่งสอนให้มนุษย์อยู่ร่วมกับธรรมชาติ เครื่องนุ่งห่มของปุโรหิตนี้ได้รับอิทธิพลจากทิเบต รูปภาพของเทพเจ้าในลัทธิบอนจะปรากฏบนหมวกของปุโรหิต เมื่อมีพิธีกรรมทางศาสนาจะประดับธงมนต์แบบพุทธทิเบตและลัทธิเต๋า</doc>
