<doc id="614639" url="https://th.wikipedia.org/wiki?curid=614639" title="วิลเฮลมึส">วิลเฮลมึส วิลเฮลมึส ฟัน นัสเซาเวอ (, วิลเลียมแห่งนัสซอ) หรือ แฮ็ตวิลเฮลมึส (; ) เป็นเพลงชาติและเพลงสรรเสริญพระบารมีของเนเธอร์แลนด์ และยังเป็นเพลงชาติที่มีอายุเก่าแก่ที่สุดในโลกด้วย ซึ่งแม้ว่าจะไม่เคยถูกรับรองให้เป็นเพลงชาติอย่างเป็นทางการจนกระทั่งปี ค.ศ. 1932 แต่เพลงวิลเฮลมึสก็เป็นที่นิยมแพร่หลายในหมู่ชาวดัตช์บางส่วน และถูกบรรเลงซ้ำไปมาในหลายโอกาสตลอดช่วงประวัติศาสตร์ที่ผ่านมาของเนเธอร์เแลนด์ นอกจากนี้ยังถูกใช้เป็นเพลงชาติของเนเธอร์แลนด์แอนทิลลีสในช่วงปี ค.ศ. 1954 ถึง ค.ศ. 1964 ด้วย เพลงวิลเฮลมึสมีจุดกำเนิดคล้ายกับเพลงชาติของหลายประเทศ ซึ่งมีจุดกำเนิดมาจากการดิ้นรนต่อสู้เพื่อให้ได้รับเอกราช โดยเนื้อหาเป็นเรื่องราวเกี่ยวกับเจ้าชายวิลเลิม ผู้สงบเงียบ (William the Silent) ทั้งพระประวัติและเหตุผลที่ทรงลุกขึ้นต่อต้านพระมหากษัตริย์แห่งสเปน เนื้อเพลงนี้ประพันธ์ขึ้นโดยใช้สรรพนามบุรุษที่หนึ่ง ฉัน (ภาษาดัตช์สมัยใหม่ตอนต้น: ick) เสมือนผู้ร้องเป็นเจ้าชายวิลเลิมเอง ดังปรากฏในเนื้อร้องบทที่หนึ่งว่า Wilhelmus van Nassouwe ben ick van Duytschen bloet ซึ่งแปลว่า ฉันคือวิลเลียมแห่งนัสซอ เลือดเนื้อเชื้อไขแห่งเดยต์เชิน (Duytschen) เนื้อร้องยังได้แสดงถึงความภักดีเริ่มแรกต่อผู้นำการลุกฮือต่อต้านสเปนของชาวดัตช์คือ เดอ มงมอร็องซี (De Montmorency) และ ลาโมรัล (Lamoral) ซึ่งทั้งสองถูกประหารชีวิต จากนั้นจึงได้กล่าวถึงเจ้าชายวิลเลียมแห่งออรินจ์ผู้ที่รอดจากการประหาร ที่ได้ทรงแสดงข้อคัดค้านต่อพระเจ้าเฟลีเปที่ 2 แห่งสเปน ถึงความยากลำบากบางประการอันเกิดจากการปกครองเนเธอร์แลนด์ของสเปน โดยเฉพาะประเด็นเรื่องภาษี การปราบปรามและกดขี่ทางการเมือง และการประหัตประหารกันทางศาสนาบทร้องแปลไทย แปลไทย. จากบทที่ 1 และ บทที่ 6 ข้าคือวิลเลียมแห่งนัสซอ มีเลือดแห่งดัตช์ที่เต็มตัว ข้าจะซื่อสัตย์ต่อแผ่นดินปิตุภูมิ จนกว่าจะเสียชีพ เจ้าชายแห่งแคว้นสีส้ม ซึ่งเป็นเอกราชและเข้มแข็ง ข้าจะยกย่องกษัตริย์แห่งสเปนเสมอมา สิ่งที่คุ้มครองและความเชื่อมั่นของข้า คือท่าน แด่องค์พระผู้เป็นเจ้า นั่นคือท่านเพียงผู้เดียวที่ข้าไว้ใจ ซึ่งไม่เคยจากข้าไปไหน เปิดทางให้ข้าที่ยังคงหาญกล้า และผู้รับใช้พระผู้เป็นเจ้าเสมอมา การล่มสลายของการปกครองแบบทรราช ซึ่งย่ำยีหัวใจของข้าเชิงอรรถและอ้างอิง</doc>
