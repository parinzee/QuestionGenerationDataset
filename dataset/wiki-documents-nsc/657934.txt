<doc id="657934" url="https://th.wikipedia.org/wiki?curid=657934" title="อายาโกะ ซาโนะ">อายาโกะ ซาโนะ อายาโกะ ซาโนะ (; 4 กรกฎาคม พ.ศ. 2454 — 3 กันยายน พ.ศ. 2546) หรือพระนามเดิม เจ้าหญิงอายาโกะแห่งทาเกดะ () พระธิดาในเจ้าชายสึเนฮิซะ เจ้าชายทาเกดะ กับเจ้าหญิงมาซาโกะ พระชายาฯ และเป็นพระราชนัดดาในจักรพรรดิเมจิ มีพระเชษฐาคือเจ้าชายสึนาโยชิ เจ้าชายทาเกดะ เจ้าหญิงอายาโกะลาออกจากฐานันดรศักดิ์เพื่อเสกสมรสกับเคานต์สึเนะมิตสึ ซาโนะ ทั้งสองมีพระบุตรด้วยกันสี่คน พระองค์สิ้นพระชนม์เมื่อวันที่ 3 กันยายน พ.ศ. 2546 สิริพระชันษา 92 ปี พระศพถูกฝังที่ป่าช้าอาโอยามะ และแท่นเหนือหลุมฝังพระศพมีการสลักพระนามทางคริสต์ศาสนาว่า "มาเรีย" ()</doc>
