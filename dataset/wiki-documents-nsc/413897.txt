<doc id="413897" url="https://th.wikipedia.org/wiki?curid=413897" title="ปัญญวัฒน์ บุญมี">ปัญญวัฒน์ บุญมี ปัญญวัฒน์ บุญมี (ชื่อเดิม: ประสานต์ บุญมี) เป็นอดีตสมาชิกสภาผู้แทนราษฎร ระบบบัญชีรายชื่อ สังกัดพรรคประชาธิปัตย์ และอดีตสมาชิกสภาผู้แทนราษฎรจังหวัดนครปฐม (ส.ส.นครปฐม) ได้รับเลือกตั้งครั้งแรกในปี พ.ศ. 2526 สังกัดพรรคชาติไทย โดยเป็นสมาชิกสภาผู้แทนราษฎรจังหวัดนครปฐมถึง 5 สมัยประวัติ ประวัติ. นายปัญญวัฒน์ บุญมี เดิมมีชื่อว่า "ประสานต์ บุญมี" เกิดวันที่ 23 กันยายน พ.ศ. 2483 สำเร็จการศึกษาระดับปริญญาตรี บริหารธุรกิจบัณฑิต จากวิทยาลัยทองสุข และถึงแก่กรรมเมื่อวันที่ 27 กุมภาพันธ์ พ.ศ. 2556 ด้วยโรคมะเร็งปอดงานการเมือง งานการเมือง. นายปัญญวัฒน์ บุญมี เคยเป็นกำนันตำบลพระประโทน และเป็นสมาชิกสภาจังหวัดนครปฐม ต่อมาได้เข้าสู่งานการเมืองระดับชาติ โดยได้รับเลือกตั้งเป็นสมาชิกสภาผู้แทนราษฎรจังหวัดนครปฐม ในการเลือกตั้ง พ.ศ. 2526 สังกัดพรรคชาติไทย แต่ในการเลือกตั้ง พ.ศ. 2529 ไม่ได้รับเลือกตั้ง ต่อมาในการเลือกตั้ง พ.ศ. 2531 การเลือกตั้งเดือนมีนาคม พ.ศ. 2535 การเลือกตั้งเดือนกันยายน พ.ศ. 2535 ได้รับเลือกตั้งต่อเนื่อง 3 สมัย ในสังกัดพรรคชาติไทย กระทั่งในการเลือกตั้ง พ.ศ. 2538 และ พ.ศ. 2539 ก็ไม่ได้รับเลือกตั้ง ในปี พ.ศ. 2544 ได้กลับมาได้รับเลือกตั้งเป็นสมาชิกสภาผู้แทนราษฎรจังหวัดนครปฐม เป็นสมัยที่ 5 ในสังกัดพรรคไทยรักไทย แต่ในการเลือกตั้ง พ.ศ. 2548 ไม่ได้รับเลือกตั้งซึ่งพื้นที่เดิมเป็นชัยชนะของนายสมพัฒน์ แก้วพิจิตร จากพรรคชาติไทย ต่อมาในปี พ.ศ. 2550 ได้ย้ายมาลงสมัคร ส.ส.ในระบบสัดส่วน สังกัดพรรคประชาธิปัตย์ และได้รับเลือกตั้งเป็นสมาชิกสภาผู้แทนราษฎร สมัยที่ 6 และในการเลือกตั้ง พ.ศ. 2554 ได้รับเลือกตั้งเป็นสมาชิกสภาผู้แทนราษฎร ระบบบัญชีรายชื่อ สังกัดพรรคประชาธิปัตย์ จนกระทั่งมาเสียชีวิตในขณะดำรงตำแหน่งดังกล่าว นอกจากนี้แล้ว ในต้นปี พ.ศ. 2552 ที่มีการเลือกตั้งซ่อมแทนที่ของนายสมพัฒน์ แก้วพิจิตร ที่ถูกตัดสิทธิทางการเมืองไปเป็นระยะเวลา 5 ปี จากคดียุบพรรคชาติไทย นายมารุต บุญมี บุตรชายนายปัญญวัฒน์ก็ได้ลงรับเลือกตั้งด้วย ในสังกัดพรรคประชาธิปัตย์ ซึ่งนายปัญญวัฒน์ก็ได้หาเสียงช่วยลูกชายเต็มที่ จนได้รับการเลือกตั้ง นับเป็นครั้งแรกในรอบกว่า 12 ปีที่พรรคประชาธิปัตย์มี ส.ส. ในจังหวัดนครปฐมสมาชิกสภาผู้แทนราษฎร สมาชิกสภาผู้แทนราษฎร. ปัญญวัฒน์ บุญมี เคยได้รับเลือกตั้ง 6 สมัย ดังนี้- การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดนครปฐม สังัดพรรคชาติไทย - การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดนครปฐม สังัดพรรคชาติไทย - การเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 จังหวัดนครปฐม สังัดพรรคชาติไทย - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดนครปฐม สังกัดพรรคไทยรักไทย - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 แบบสัดส่วน สังกัดพรรคประชาธิปัตย์ - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 แบบบัญชีรายชื่อ สังกัดพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2544 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
