<doc id="433647" url="https://th.wikipedia.org/wiki?curid=433647" title="ฮัน ซ็อน-ฮวา">ฮัน ซ็อน-ฮวา ฮัน ซ็อน-ฮวา (; ; 6 ตุลาคม พ.ศ. 2533) หรือชื่อในการแสดงว่า ซ็อนฮวา (Sunhwa) เป็นนักร้อง นักแสดง และนางแบบชาวเกาหลีใต้ มีชื่อเสียงจากการเป็นสมาชิกวง ซีเครต ซ็อนฮวาเริ่มงานทางโทรทัศน์เมื่อปี 2547 โดยเข้าแข่งขันในรอบชิงชนะเลิศของรายการ ซูเปอร์สตาร์เซอร์ไววัล (Superstar Survival) ทางสถานีเอสบีเอส ต่อมาในปี 2552 เธอจึงได้เป็นนักแสดงประจำรายการ อินวินซิเบิลยูธ (Invincible Youth) กระทั่งได้เข้าเป็นสมาชิกวงซีเครตพร้อมกับช็อน ฮโย-ซ็อง ช็อง ฮา-นา และซง จี-อึน เมื่อเดือนตุลาคม 2552 จนถึงปัจจุบัน ซ็อนฮวานับเป็นศิลปินที่มีบทบาทหลากหลาย ซีเอ็นเอ็นอินเตอร์เนชันนัลจัดอันดับว่าเธอเป็นหนึ่งในดาราเกาหลีใต้เก้าคนที่กำลังรุ่งโรจน์ประวัติ ประวัติ. ฮัน ซ็อน-ฮวา เกิดในปูซาน ประเทศเกาหลีใต้ เมื่อวันที่ 6 ตุลาคม 2533 เธอได้ถือกำเนิดเมื่อแม่เธออายุยังน้อย (20 ปี) ในฐานะลูกคนโตเธอได้ดูแลน้อง ๆ ของเธอโดยมีหน้าที่ทำกับข้าวและสอนหนังสือให้เมื่อพ่อและแม่ของเธอไปทำงาน ในตอนที่เกิดวิกฤติเศรษฐกิจในปี 1998 ครอบครัวของเธอได้ดิ้นรนอย่างหนัก "มันมีในช่วงปี 1998 พ่อของฉันว่างงานฉันบังเอิญได้อ่านไดอารี่ของพ่อฉันจำได้ว่ามันเขียนว่า ขอโทษจริง ๆ ที่ไม่สามารถหาเงินมาให้ภรรยาและลูกของฉันได้ วันนั้นฉันนอนข้าง ๆ พ่อและร้องให้ไม่หยุดเลย" นับตั้งแต่เธอยังเด็ก เธอมีความสนใจในศิลปะ และมีความฝันของการเป็นศิลปินอยู่เสมอ ในช่วงประถมศึกษา เธอสามารถชนะรางวัลในการแข่งขันศิลปะรายการต่าง ๆ อย่างไรก็ตาม ภายหลังจากที่ได้เห็นการแสดงของโบอาทางโทรทัศน์มาครั้งหนึ่ง เธอก็ได้ตระหนักว่าความฝันของเธอได้อยู่บนเส้นทางอื่น เมื่อเดือนกันยายน 2552 ทีเอสเอนเตอร์เทนเมนต์ประกาศว่า ในเดือนตุลาคม 2552 จะเปิดตัววงดนตรีหญิงล้วนสี่คนซึ่งประกอบด้วยซ็อนฮวา ช็อน ฮโย-ซ็อง ช็อง ฮา-นา และซง จี-อึน ตามลำดับ ชื่อวงว่า "ซีเครต" โดยก่อนเปิดตัว ได้มีการเผยแพร่สารคดีชื่อ "ซีเครตสตอรี" (Secret Story) ว่าด้วยความเป็นมาของวงด้วย ในโอกาสเดียวกัน วงซีเครตยังได้เปิดตัวซิงเกิลชื่อ "ไอวอนต์ยูแบ็ก"ผลงานภาพยนตร์ละครโทรทัศน์วารตี้โชว์พิธีกร</doc>
