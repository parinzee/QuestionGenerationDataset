<doc id="124396" url="https://th.wikipedia.org/wiki?curid=124396" title="อชิตะ ปราโมช ณ อยุธยา">อชิตะ ปราโมช ณ อยุธยา อชิตะ ปราโมช ณ อยุธยา (อิงค์) เป็นนักร้อง นักแสดง นายแบบ ชาวไทย เข้ามาสู่วงการบันเทิงในฐานะนายแบบ ก่อนจะตามด้วยงานอีกหลายๆ บทบาท ไม่ว่าจะเป็น เล่นละคร พิธีกร พากย์หนัง อ่านสปอต ฯลฯประวัติ ประวัติ. เกิดวันที่ 14 มิถุนายน 2513 เป็นบุตรชายคนกลางในจำนวนบุตร-ธิดาทั้ง 3 คน ของ หม่อมหลวงเสรี ปราโมช (บุตรชายคนโตของ หม่อมราชวงศ์เสนีย์ ปราโมช) กับคุณหญิงทิพยวดี ปราโมช ณ อยุธยา จบการศึกษาทางด้านภาพยนตร์ จากประเทศอังกฤษ เข้าสู่วงการบันเทิงด้วยการเป็นนายแบบ ถ่ายโฆษณา เมื่ออายุ 18 ปี จากนั้นกลับไปศึกษาต่อที่ประเทศอังกฤษ และกลับมาทำงานในฐานะนักร้องในปี 2537 กับอัลบั้ม "อิงค์แลนด์" ในสังกัด จีเอ็มเอ็ม แกรมมี่ ต่อมากับผลงานชุดที่ 2 "บีอิงค์" ในปี 2539 และ "อิงค์ทูเดย์" ในปี 2542 ตามลำดับ และเคยออกอัลบั้มเฉพาะกิจที่ทำออกมาในนามของวง PERFECT SUNDAY เมื่อปี 2544 และได้กลับมาออกผลงานอัลบัมเดี่ยวชุดที่ 4 ชื่อว่า "ing 4 u" นอกจากนี้ยังเคยเล่นละครเรื่อง คู่แท้สองโลกมาก่อน รวมไปถึงการเป็นพิธีกรรายการเพลง นอกจากนั้นยังเคยทำงานเบื้องหลังศิลปินหลายๆ คนโดยการเป็นโปรดิวเซอร์อัลบั้ม 'Something Special' ผลงานด้านอื่น ทางด้านงานพากย์ พากย์เสียง ในคนค่อมแห่งนอร์ทเทอร์ดัม และยังเคยมีโอกาสทำงานในฐานะคนพากษ์เป็นโฟรโด้ (เอไลจาห์ วู้ด)ใน ภาพยนตร์ไตรภาคเดอะลอร์ดออฟเดอะริงส์ ปัจจุบัน อิงค์ยังรับงานอ่านสปอต โฆษณา บ้าง และมีผลงานการแสดงเรื่องล่าสุดเรื่อง "ผีจ้างหนัง" ทางด้านธุรกิจ มีเปิดการสอนดำน้ำและเล่นกีฬาเทนนิสอย่างจริงจังผลงานเพลงผลงานเพลง. - Ing Land (2537) - Be Ing (2539) - Ing Today (2542) - Perfect Sunday (2544) - Ing 4 U (2547)ผลงานการแสดงผลงานการแสดง. - ละคร คู่แท้สองโลก คู่กับ สโรชา วาทิตตพันธ์ - ภาพยนตร์ ผีจ้างหนัง คู่กับ ภัครมัย โปตระนันท์ - ภาพยนตร์ 2538 อัลเทอร์มาจีบ รับบท ตั้ม (ปัจจุบัน)</doc>
