<doc id="240947" url="https://th.wikipedia.org/wiki?curid=240947" title="ยุทธิยง ลิ้มเลิศวาที">ยุทธิยง ลิ้มเลิศวาที ยุทธิยง ลิ้มเลิศวาที (ชื่อเล่น: หมี) เกิดเมื่อปี พ.ศ. 2509 ที่อำเภอนาบอน จังหวัดนครศรีธรรมราช เป็นเครือผู้จัดการ มีเชื้อสายจีนฮกจิ้ว พ่อชื่อ จู่เลี่ยง แซ่ลิ้ม แม่ชื่อ นิยม ปานุราช จบปริญญาตรีด้านประวัติศาสตร์ คณะศิลปศาสตร์ จากมหาวิทยาลัยธรรมศาสตร์ ปริญญาโท ด้านสื่อสารมวลชนจาก New York Institute of Technology นิวยอร์ก สหรัฐอเมริกา ยุทธิยงเคยลงเป็นผู้สมัคร ส.ส.พรรคความหวังใหม่ จังหวัดนครศรีธรรมราช เขตเลือกตั้งที่ 3 (อำเภอทุ่งสง, อำเภอบางขัน, อำเภอทุ่งใหญ่, อำเภอถ้ำพรรณรา) แต่ประชาชนไม่ได้ให้การสนับสนุน โดยมีคะแนนเพียง 2,788 คะแนน ต่างจากคู่แข่งที่มีคะแนนสูงถึง 81,218 คะแนน ในหนังสือดับไฟใต้ ซึ่งเขียนโดย พลเอกบัญชร ชวาลศิลป์ บอกเล่าไว้ว่า ยุทธิยง ลิ้มเลิศวาที พร้อมกับคุณ สุริวงศ์ เอื้อปฏิภาณ ตัวแทนของสื่อมวลชนได้เดินทางด้วยภารกิจสันติภาพ เป็นกรรมการสักขีพยานในการเจรจาเพื่อยุติการต่อสู้ด้วยอาวุธของพรรคคอมมิวนิสต์ภาคใต้กับกองทัพบก ปี2534 เป็นพัฒนาการนำไปสู่การยุติไฟสงครามกลางเมืองอย่างถาวรในดินแดนด้ามขวาน ยุทธิยงเริ่มเป็นที่รู้จักในฐานะเป็นผู้สื่อข่าวภาคสนามของช่อง 3 โดยเป็นผู้รายงานข่าวภาคสนาม รายงานข่าวชาวบ้านสภาพความเป็นอยู่ ปัญหาต่างๆของชาวบ้านในชุมชนต่างๆ รายงานข่าวสดเข้ามาในสถานี ขณะจัดรายการอยู่บ่อย ๆ เช่น รายการ เหตุบ้าน การเมือง เป็นต้น โดยมี จินดารัตน์ เจริญชัยชนะ และ ดร.เกษมสันต์ วีระกุล เป็นพิธีกรในห้องส่ง จนกระทั่งในปี พ.ศ. 2546 ช่อง 3 มีการปรับเปลี่ยนรายการข่าวครั้งใหญ่ ยุทธิยงจึงได้ออกมาร่วมงานกับทางเอเอสทีวี นิวส์วัน พร้อมกับ จินดารัตน์ โดยเป็นพิธีกรในรายการ สภาท่าพระอาทิตย์ และ ยามเช้าริมเจ้าพระยา เป็นต้น ในการชุมนุมของพันธมิตรประชาชนเพื่อประชาธิปไตย พ.ศ. 2551 ในวันชุมนุมวันแรก คือ 25 พฤษภาคม ที่ถนนราชดำเนิน ขณะที่ขบวนของพันธมิตรฯเคลื่อนเพื่อที่จะไปสู่หน้าทำเนียบรัฐบาล ยุทธิยงที่อยู่บนรถกระจายเสียง ด้วยกันกับคุณ อัญชลี ไพรีรักษ์ นพ. ตุล สิทธิสมวงศ์ คุณ กมลพร วรกุล แต่ถูกก้อนหินหนัก 3 กิโลกรัม ขว้างใส่จากกลุ่มแนวร่วมผู้สนับสนุนรัฐบาลทักษิณในขณะนั้น จนได้รับบาดเจ็บที่ศีรษะต้องรักษาตัวที่โรงพยาบาล แต่เมื่ออาการดีขึ้นแล้วก็ได้กลับมาทำหน้าที่โฆษกบนเวทีปราศรัยในช่วงเวลาบ่ายคู่กับ วรรษมน ช่างปรีชา ปัจจุบัน ยุทธิยงเป็นพิธีกรในรายการ สภากาแฟ สภาประชาชน ทางเอเอสทีวี นิวส์วัน ดำเนินรายการเป็นประจำ ทุกวันจันทร์ถึงศุกร์ เวลา15.00-16.00น ยุทธิยง มีงานเขียนที่น่าสนใจ อยู่สองเล่มหนังสือชื่อ 1 บอกพระเจ้าด้วยหิวข้าว 2 กัมพูเจีย ประวัติศาสตร์การเมืองแห่งความบอบช้ำ และมีบทความที่น่าสนใจเกี่ยวกับการแก้ปัญหายางพาราตกต่ำซึ่งได้รับการเผยแพร่อย่างกว้างขวาง 1 ฟื้นชีวิตชาวสวนยาง นำศาสตร์พระราชามาสร้างกงซี้ให้พอกิน ไม่ผูกชีวิตไว้กับยางเส้นเดียว 2 ร่วมดันราคายางให้สูงขึ้นด้วยกำลังสี่เครื่องยนต์ 3 บิดาการยางแห่งสาธารณรัฐประชาชนจีน ก่อกำเนิดจากภาคใต้ประเทศไทยที่ "ชุมชนยางนาบอน" 4 ทวายแผ่นดินที่พอเพียง ทุนนิยมสำรากสำรอก อย่าเข้ามาเบียดเบียนเขาเลย 5 ยางพาราไทย: 3 ยุทธศาสตร์ที่ต้องใช้ปัญญาและความเพียร ฝ่าวิกฤตราคายางครั้งนี้ไปได้ไหม ประเทศไทย? และบทความล่าสุด : สต๊อกยางโลกไม่ได้ล้นเกิน" ธงนำที่รองนายกสมคิด ชูดันราคายางกับก้าวย่างที่เป็นจริง!</doc>
