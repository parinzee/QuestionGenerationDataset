<doc id="201789" url="https://th.wikipedia.org/wiki?curid=201789" title="ไมโล เวนติมิเลีย">ไมโล เวนติมิเลีย ไมโล แอนโธนี เวนติมิเลีย () เกิดเมื่อวันที่ 8 กรกฎาคม ค.ศ. 1977 เป็นนักแสดงชาวอเมริกัน มีผลงานเป็นที่รู้จักในบท ปีเตอร์ พาเทรลลี ในละครชุดเรื่อง ฮีโร่ส์ ออกอากาศทางช่องเอ็นบีซี เขาเริ่มเป็นที่รู้จักจากบทเจส มาเรียโน ในละครชุดรางวัลเอ็มมีเรื่อง กิลมอร์เกิลส์ โดยเวนติมิกเลียเริ่มแสดงในบทดังกล่าวตั้งแต่ปี ค.ศ. 2001 จนถึงเป็นแขกรับเชิญครั้งสุดท้ายในปี ค.ศ. 2006ประวัติชีวิตช่วงแรก ประวัติ. ชีวิตช่วงแรก. ไมโล เวนติมิเลีย เกิดที่ออเรนจ์เคาน์ตี รัฐแคลิฟอร์เนีย เป็นบุตรชายของแครอล (นามสกุลเดิม วิลสัน) และปีเตอร์ เวนติมิเลีย พ่อของเขาเป็นคนอิตาลีเชื้อสายซิซีเลียน และแม่ของเขามีเชื้อสายไอริช อังกฤษ สก็อต ฝรั่งเศส อินเดียแดงเผ่าเชอโรกี อินเดียนเผ่าแบล็กฟุต เป็นต้นตระกูล นามสกุลของเขา เวนติมิเลีย เป็นชื่อเมืองในลิกูเรีย ในอิตาลี เขาเป็นน้องคนเล็กในจำนวน 3 คน มีพี่สาวสองคน เขาเคยใหสัมภาษณ์ใน ยูเอสเอทูเดย์ ว่า ที่เขาปากห้อยเพราะมีผลจากเซลล์ประสาทตาย ทำให้ริมฝีปากล่างเขาปวกเปียก มีมากกว่าด้านขวา เวนติมิเลียเข้าศึกษาที่ El Modena High School ในออเรนจ์ รัฐแคลิฟอร์เนีย ที่ที่เขามีตำแหน่งประธานนักเรียนรัฐบาล (ASB) เขาจบการศึกษาในปี 1995 พออายุได้ 18 ปีเขาได้รับทุนศึกษาต่อที่ American Conservatory Theater ในหลักสูตรฤดูร้อน เขาเข้าศึกษาที่ยูซีแอลเอ เอกภาษาอังกฤษ เป็นเวลา 4 ปีอาชีพ อาชีพ. เมื่อเขาอายุได้ 18 ปี เขาเริ่มออดิชั่น หางาน ระหว่างการศึกษาที่ยูซีแอลเอ ก่อนที่จะมีบทบาทใน The Fresh Prince of Bel Air เขายังเป็นแขกรับเชิญให้กับรายการซีรีส์หลายเรื่องเช่น CSI: Crime Scene Investigation, Sabrina, the Teenage Witch, Law and Order: Special Victims Unit และ Boston Public เขาได้รับบทหลักในทางซีรีส์เรื่อง Opposite Sex ไมโลยังได้รับบทหลักในโฆษณาของแอปเปิ้ลใน แอปเปิ้ลไอบุ๊ก จากปี 2001 ถึงปี 2004 เขารับบท เจส มาเรียโนชายหนุ่มที่เงียบขรึมและซับซ้อนใน Gilmore Girls ในปี 2003 เขาแสดงในซีรีส์เรื่อง Boston Public ในหนังชีวิตของ เดวิด อี เคลลี่ ต่อมาเขาแสดงใน หนังชีวิตที่มีชื่อเสียงอย่างมากเรื่อง American Dreams และในปี 2005 เขาแสดงในซีรีส์ The Bedford Diaries ของ ทอม ฟอนทาน่า เขาแสดงในซีรีส์เรตติ้งสูงสุดของปี 2006-2007 ทางช่องเอ็นบีซี เรื่อง ฮีโร่ส์ รับบทเป็นปีเตอร์ พีเทรลลิ และเขาแสดงในภาพยนตร์เรื่อง Armored ร่วมกับ แมทท์ ดิลลอน และ ลอเรนซ์ ฟิชเบอร์ ภาพยนตร์ที่เรื่อง The Chaos Theory และ Game ที่แสดงร่วมกับเจอราร์ด บัตเลอร์ และยังแสดงในเรื่อง Rocky Balboa ร่วมกับซิลเวสเตอร์ สตอลโลน ส่วนภาพยนตร์เรื่องอื่นที่เขาแสดงอย่าง Stay Alive, Dirty Deeds, Sheer Bliss, Massholes และหนังเขย่าขวัญเรื่อง Cursed ภาพยนตร์สั้นเรื่อง Nice Guys Finish Last และ Must be the Musicงานเบื้องหลัง งานเบื้องหลัง. ด้านงานเบื้องหลังเขากำกับซีรีส์เรื่อง It’s a Mall World ผลิตโดยบริษัท Divide Pictures ซึ่งเป็นบริษัทสร้างหนังของเขาเอง จำนวน 12 ตอน ออกฉายทางเว็บไซต์ ae.com เขายังกำกับตัวอย่างหนังช่วง “Real World Disney” ทางเอ็มทีวี และต่อมา American’s Eagle ได้ว่าจ้างเขาให้กำกับอีกครั้งในซีรีส์ Home for the Holidays ออกอากาศในช่วงวันหยุดปี 2007ชีวิตส่วนตัว ชีวิตส่วนตัว. เวนติมิเลีย กับอเล็กซิส บลีเดล นักแสดงร่วมใน กิลมอร์เกิลส์ ออกเดทด้วยกันเป็นเวลา 3 ปีครึ่ง (โดยประมาณ จากเดือนธันวาคม 2002) ความสัมพันธ์ของทั้งคู่จบลงในเดือนกรกฎาคม 2006 ในปลายเดือนธันวาคม 2007 มีรายงานว่าเวนติมิเลีย ออกเดทกับนักแสดงร่วมใน ฮีโร่ส์ คือ เฮย์เดน พาเนทเทียร์ ซึ่งต่อมาเมื่อวันที่ 22 เมษายน ค.ศ. 2008 เขาออกมายืนยันในรายการเดอะคริสมอยเลสโชว์ทาง บีบีซีเรดิโอ 1 ว่าเขาออกเดทกับพาเนทเทียร์ เวนติมิเลียไม่บริโภคเนื้อสัตว์ แต่บริโภคอาหารจาก นม เนย ไข่ ทั้งยังไม่สูบบุหรี่และไม่ดื่มเครื่องดื่มแอลกอฮอล์ เขาเป็นแฟนเพลงวงอังกฤษอย่าง เดอะแคลช เขายังเป็นแฟนสเกตบอร์ด และก่อนที่เขาจะแสดงใน ฮีโร่ส์ เขาอยู่กับเพื่อนสนิทที่ชื่อ สตีฟ เบอร์ราและ แพทริก ฟูจิตผลงานภาพยนตร์โทรทัศน์</doc>
