<doc id="362260" url="https://th.wikipedia.org/wiki?curid=362260" title="วรนันท์ ศรีวารี">วรนันท์ ศรีวารี วรนันท์ ศรีวารี เป็นนักฟุตบอลชาวไทย จบการศึกษาจากโรงเรียนเทศบาล วัดจอมคีรีนาคพรต จ. นครสวรรค์ และได้แชมป์หลายรายการกับโรงเรียน ซึ่งในชุดนั้นก็มีสาธิต ป้อมเสมาเป็นกำลังหลักด้วยวรนันท์เป็นลูกชายของเทวินทร์ ศรีวารีอดีตนักฟุตบอลสโมสรฟุตบอลจังหวัดนครสวรรค์ ซึ่งในปัจจุบันคือหัวหน้าผู้ฝึกสอนสโมสรฟุตบอลจังหวัดนครสวรรค์ วรนันท์เริ่มเล่นฟุตบอลอาชีพกับสโมสรฟุตบอลจังหวัดนครสวรรค์ได้รับหมายเลขเสื้อ 14 โดยเล่นในตำแหน่งกองหน้า และเป็นปีกในบางครั้ง วรนันท์เป็นกำลังหลักในแดนหน้าของนครสวรรค์ เอฟซีในระดับดิวิชั่น 2 โดยเฉพาะอย่างยิ่งหลังจากที่อานนท์ บุษผาย้ายออกจากทีมใน พ.ศ. 2552 ฤดูกาล 2552 เลกแรก วรนันท์เล่นให้กับนครสวรรค์ เอฟซีในระดับลีกภูมิภาค ดิวิชั่น 2 และทำผลงานได้ดี ในเลกสองจึงถูกดึงตัวเข้าสู่สโมสรฟุตบอลอาร์มี่ ยูไนเต็ดในระดับไทยพรีเมียร์ลีกได้รับเสื้อหมายเลข 24 แต่วรนันท์ก็ไม่ได้ลงสนามมากนัก จนในที่สุดฤดูกาล 2553 สโมสรฟุตบอลจังหวัดเชียงใหม่ได้ดึงตัววรนันท์ไปร่วมทีม ทว่าไม่ค่อยได้รับโอกาสลงสนามจึงถูกปล่อยตัวหลังจบเลกแรกของฤดูกาล 2553 และไปร่วมทีมกับสโมสรฟุตบอลจังหวัดลพบุรี</doc>
