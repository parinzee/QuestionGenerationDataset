<doc id="755307" url="https://th.wikipedia.org/wiki?curid=755307" title="ศาลเจ้าอิซุโมะ">ศาลเจ้าอิซุโมะ ศาลเจ้าอิซุโมะ () เป็นศาลเจ้าชินโตที่สำคัญและเก่าแก่มากที่สุดแห่งหนึ่งในประเทศญี่ปุ่น ไม่ปรากฎหลักฐานถึงปีที่สร้าง ตั้งอยู่ในเมืองอิซุโมะ จังหวัดชิมะเนะ ศาลเจ้าแห่งนี้สร้างขึ้นเพื่อบูชาแก่ โอกุนินุชิ เทพแห่งการสมรส ทั้งนี้ ศาลาใหญ่ตลอดจนอาคารโดยรอบของศาลเจ้าแห่งนี้ ได้ขึ้นทะเบียนเป็นสมบัติประจำชาติญี่ปุ่นในปี พ.ศ. 2495 ระหว่างปี พ.ศ. 2414 ถึง 2489 ศาลเจ้าแห่งนี้ได้ถูกจัดให้อยู่ในประเภท คัมเป-ไทฉะ (官幣大社) ซึ่งหมายถึงเป็นศาลเจ้าชั้นหนึ่งที่ได้รับการสนับสนุนจากรัฐบาล อนึ่ง ภายในของศาลเจ้าแห่งนี้ถูกสงวนการเข้าชมมาตั้งแต่ยุคสงครามโลกครั้งที่สอง และเป็นระยะเวลากว่าหกสิบปีกระทั่งได้เริ่มเปิดให้สาธารณชนเข้าชมได้ตั้งแต่ฤดูร้อนของปี พ.ศ. 2551 ภายหลังการบูรณะครั้งใหญ่ได้เสร็จสิ้นลง</doc>
