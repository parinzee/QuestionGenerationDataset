<doc id="43009" url="https://th.wikipedia.org/wiki?curid=43009" title="โรงเรียนเบญจมราชูทิศ">โรงเรียนเบญจมราชูทิศ โรงเรียนเบญจมราชูทิศ เป็นชื่อโรงเรียนในระดับมัธยมศึกษา ซึ่งจัดตั้งตามพระราชประสงค์ของพระบาทสมเด็จพระจุลจอมเกล้าเจ้าอยู่หัว (รัชกาลที่ 5) โดยชื่อโรงเรียนเป็นนามที่ได้รับพระราชทานมาจาก พระบาทสมเด็จพระมงกุฎเกล้าเจ้าอยู่หัว (รัชกาลที่ 6) โดยชื่อ "เบญจมราชูทิศ" มีความหมายว่า สร้างอุทิศแก่พระมหากษัตริย์องค์ที่ 5 ซึ่งก็คือ พระบาทสมเด็จพระจุลจอมเกล้าเจ้าอยู่หัว เนื่องจากในรัชสมัยพระบาทสมเด็จพระมงกุฎเกล้าเจ้าอยู่หัว กระทรวงธรรมการได้รับพระบรมราชานุญาตให้จัดการเรี่ยไรเงินจัดสร้างโรงเรียน มณฑลต่างๆ จึงได้จัดให้มีการเรี่ยไรเงินจัดสร้างโรงเรียนถวายเป็นพระราชกุศล และได้มีการจัดสร้างขึ้น 6 แห่ง ใน 6 มณฑล ได้รับพระราชทานนามว่า "เบญจมราชูทิศ" ทั้งหมด ในปี พ.ศ. 2456 คือเครือข่ายโรงเรียนเบญจมราชูทิศ เครือข่ายโรงเรียนเบญจมราชูทิศ. เครือข่ายจตุรมิตรเบญจมราชูทิศ เดิมโรงเรียนเบญจมราชูทิศมีทั้งหมด 6 แห่ง แต่ในปัจจุบันได้เหลือเพียง 4 แห่ง และได้ร่วมกันจัดตั้งเครือข่ายขึ้นมา เพื่อน้อมรำลึกถึงพระมหากรุณาธิคุณของพระบาทสมเด็จพระจุลจอมเกล้าเจ้าอยู่หัว และพระบาทสมเด็จพระมงกุฎเกล้าเจ้าอยู่หัว เสริมสร้างความสามัคคี แลกเปลี่ยนความรู้ ประสบการณ์ ช่วยเหลือกันพัฒนาโรงเรียน ระหว่างผู้บริหาร ครูอาจารย์ นักเรียน และศิษย์เก่า ทั่ง 4 โรงเรียน และจัดงานแข่งขันกีฬาจตุรมิตรเบญจมราชูทิศแห่งประเทศไทยขึ้นในทุกๆปีข้อมูลทั่วไปรางวัลพระราชทานกีฬาจตุรมิตรเบญจมราชูทิศแห่งประเทศไทย กีฬาจตุรมิตรเบญจมราชูทิศแห่งประเทศไทย. กีฬาจตุรมิตรเบญจมราชูทิศแห่งประเทศไทย () เป็นการแข่งขันกีฬาที่จัดขึ้นทุกปีของประเทศไทย เพื่อสร้างความสัมพันธ์ให้กับโรงเรียนเบญจมราชูทิศทั้ง 4 แห่ง โดยให้มีการจัดการแข่งขันขึ้นเป็นประจำทุกๆปี จัดขึ้นโดยโรงเรียนเบญจมราชูทิศ ทั้ง 4 โรงเรียนในประเทศไทย คือ โรงเรียนเบญจมราชูทิศ, โรงเรียนเบญจมราชูทิศ ราชบุรี, โรงเรียนเบญจมราชูทิศ จังหวัดจันทบุรี และโรงเรียนเบญจมราชูทิศ จังหวัดปัตตานี ได้ร่วมกันจัดขึ้นประวัติ ประวัติ. การแข่งขันกีฬาจตุรมิตรเบญจมราชูทิศแห่งประเทศไทย จัดขึ้นโดยโรงเรียนเบญจมราชูทิศ ทั้ง 4 โรงเรียนในประเทศไทย คือ โรงเรียนเบญจมราชูทิศ นครศรีธรรมราช, โรงเรียนเบญจมราชูทิศ ราชบุรี, โรงเรียนเบญจมราชูทิศ จังหวัดจันทบุรี และโรงเรียนเบญจมราชูทิศ จังหวัดปัตตานี ได้ร่วมกันจัดขึ้น โรงเรียนเบญจมราชูทิศทั้ง 4 โรงเรียน ได้ผลิตบุคลากรที่มีคุณภาพออกสู่สังคม เป็นทรัพยากรแนวหน้าของประเทศ ด้วยเหตุนี้ ครู นักเรียน ศิษย์เก่า และนักเรียนปัจจุบันได้ระลึกถึงคุณงามความดีของโรงเรียนเบญจมราชูทิศทั้ง 4 โรงเรียน และที่สำคัญเนื่องในวโรกาสครบรอบ 100 ปี แห่งการสวรรตคตของพระบาทสมเด็จพระจุลจอมเกล้าเจ้าอยู่หัว โรงเรียนเบญจมราชูทิศทั้ง 4 โรงเรียน จึงได้ร่วมกันจัดการแข่งขันกีฬาประเพณีจตุรมิตรเบญจมราชูทิศแห่งประเทศไทยขึ้นเป็นครั้งแรกการจัดการแข่งขันการจัดการแข่งขัน. - หมายเหตุ - การแข่งขันกีฬาจตุรมิตรเบญจมราชูทิศแห่งประเทศไทย ครั้งที่ 2 เดิมกำหนดจัดระหว่างวันที่ 8–10 ธันวาคม พ.ศ. 2554 แต่เนื่องจากเกิดอุทกภัยในประเทศไทย พ.ศ. 2554 ทางคณะกรรมการจัดการแข่งขันจึงมีมติเลื่อนการแข่งขันไปเป็นระหว่างวันที่ 11–13 มกราคม พ.ศ. 2555 - การแข่งขันกีฬาจตุรมิตรเบญจมราชูทิศแห่งประเทศไทย ครั้งที่ 7 เดิมกำหนดจัดระหว่างวันที่ 9–11 ธันวาคม พ.ศ. 2559 แต่เนื่องจากเกิดการสวรรคตของพระบาทสมเด็จพระปรมินทรมหาภูมิพลอดุลยเดช ทางคณะกรรมการจัดการแข่งขันจึงมีมติเลื่อนการแข่งขันไปเป็นระหว่างวันที่ 23–25 พฤศจิกายน พ.ศ. 2560การแข่งขันฟุตบอลชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารีการแข่งขันฟุตบอลชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี. - หมายเหตุ - การแข่งขันกีฬาจตุรมิตรเบญจมราชูทิศแห่งประเทศไทย ครั้งที่ 5 โรงเรียนเบญจมราชูทิศ ราชบุรี และโรงเรียนเบญจมราชูทิศ จังหวัดจันทบุรี ครองถ้วยรางวัลพระราชทานสมเด็จพระเทพรัตนราชสุดาฯ สยามบรมราชกุมารีร่วมกัน - การแข่งขันกีฬาจตุรมิตรเบญจมราชูทิศแห่งประเทศไทย ครั้งที่ 7 โรงเรียนเบญจมราชูทิศ นครศรีธรรมราช และโรงเรียนเบญจมราชูทิศ จังหวัดปัตตานี ครองถ้วยรางวัลพระราชทานสมเด็จพระเทพรัตนราชสุดาฯ สยามบรมราชกุมารีร่วมกันผลการแข่งขันสรุปเหรียญการแข่งขันกลุ่มเบญจมฯ สัมพันธ์ กลุ่มเบญจมฯ สัมพันธ์. กลุ่มเบญจมฯ สัมพันธ์ () คือ กลุ่มโรงเรียนที่ขึ้นต้นนามว่า "เบญจมฯ" มีทั้งหมด 10 แห่ง ดังนี้ โรงเรียนเบญจมราชูทิศ โรงเรียนเบญจมราชูทิศ ราชบุรี โรงเรียนเบญจมราชูทิศ จังหวัดจันทบุรี โรงเรียนเบญจมราชูทิศ จังหวัดปัตตานี โรงเรียนเบญจมราชรังสฤษฎิ์ โรงเรียนเบ็ญจะมะมหาราช โรงเรียนมัธยมวัดเบญจมบพิตร โรงเรียนเบญจมราชาลัย โรงเรียนเบญจมเทพอุทิศ และโรงเรียนเบญจมราชานุสรณ์</doc>
