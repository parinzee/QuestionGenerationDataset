<doc id="488600" url="https://th.wikipedia.org/wiki?curid=488600" title="หอแต๋วแตก (แฟรนไชส์)">หอแต๋วแตก (แฟรนไชส์) ภาพยนตร์ชุด หอแต๋วแตก เป็นภาพยนตร์ไทยแนวตลก-ผีและเกี่ยวกับความหลากหลายทางเพศ เป็นผลงานกำกับภาพยนตร์และเขียนบทภาพยนตร์โดย พจน์ อานนท์ ที่มีการสร้างถึง 6 ครั้ง มีเนื่อหาหลักเป็นเรื่องราวของกะเทยสามคนสามพี่น้องมาพบกับเรื่องราวลึกลับชวนปวดหัวปนฮาแตกในหอพักชาย ซึ่งภาคแรกสร้างและจัดจำหน่ายโดย ไฟว์สตาร์ โปรดักชั่น ส่วนภาคต่อ ภาค 2 - 6 จัดจำหน่ายโดย พระนครฟิลม์งานสร้างที่มา งานสร้าง. ที่มา. ภาพยนตร์เรื่องนี้ กำเนิดมาจากแนวคิดที่จะมอบความสนุกสนานตลกโดย พจน์ อานนท์ ด้วยการนำกะเทย 3 คน อดีตเจ้าของค่ายมวยแต่โดนโกง เลยมาร่วมลงทุนสร้างหอพักชาย มาพบกับเรื่องราวลึกลับชวนปวดหัวปนฮาแตก เกิดมีคนมาตายในหอ กลายเป็นผีออกอาละวาด เขาทั้งสามจะจัดการอย่างไร ก่อนที่ผู้เช่าจะย้ายออกไปหมด อะไรจะเกิดขึ้น ถ้ากะเทยกับผีมาเจอกัน ยิ่งไปกว่านั้น ตัวนักแสดงเองต้องพลิกบทบาทมาสวมคาแรกเตอร์ ตามที่ผู้กำกับต้องการ เพื่อให้ผู้ชมได้รับอรรถรสในการชมจริงๆ พจน์ อานนท์ ผู้กำกับภาพยนตร์เล่าย้อนไปถึงแรงบรรดาลใจในการสร้างภาพยนตร์เรื่องหอแต๋วแตก ว่า “เมื่อ 10 ปีที่แล้วผมก็ทำเรื่องสติแตกตอน พ.ศ 2539 พอมาปีนี้ปี 2549 ก็ 10 ปีพอดีผมก็ทำเรื่องหอแต๋วแตกอีกที สำหรับหนังเรื่องนี้ เป็นหนังตลก มีผี มีกะเทย มีวัยรุ่น ไม่ใช่หนังกะเทย เป็นหนังที่ดูได้ทั้งครอบครัว ทุกเพศทุกวัย ”นักแสดง นักแสดง. ทางด้านการคัดเลือกตัวนักแสดง สาเหตุที่เลือก จาตุรงค์ มกจ๊ก, เอกชัย ศรีวิชัย และ ยิ่งศักดิ์ จงเลิศเจษฎาวงศ์ มารับบท 3 กะเทย ทางผู้กำกับ พจน์ อานนท์ เปิดเผยว่า “...เพราะมันเป็นจุดขายที่แข็งแรงมาก กับการที่จับพี่เอกมาเล่นเป็นกะเทย แล้วคงไม่มีใครคิดด้วยว่าเค้าจะยอมมาเล่นเป็นกะเทย ส่วน อ.ยิ่งศักดิ์ ภาพเขาชัดอยู่แล้ว กับการเป็นพ่อครัว แม่ครัว ในการทำอาหาร แต่ยังไม่มีใครจับเค้ามาทำให้จริงจัง ยิ่งจาตุรงค์ขานั้นของตายต้องเอามาให้ได้...”ภาคเนื้อเรื่องหอแต๋วแตก (2550) เนื้อเรื่อง. หอแต๋วแตก (2550). เจ๊แต๋ว หรือพัชราภา (จาตุรงค์ พลบูรณ์) เจ๊การ์ตูน (ยิ่งศักดิ์ จงเลิศเจษฎาวงศ์) และ มดดำ (เอกชัย ศรีวิชัย) สาม กะเทยรุ่นใหญ่ อดีตเจ้าของค่ายมวยแต่ถูกโกง จึงมาร่วมลงทุนสร้างหอพักชาย แต่แล้ววันหนึ่ง เกิดมีคนมาเสียชีวิตในหอ กลายเป็นผีออกอาละวาด ซึ่งทั้งสามคนจะต้องจัดการกับผีในหอ ก่อนที่ผู้เช่าจะย้ายออกไปหมดหอแต๋วแตก แหกกระเจิง (2552) หอแต๋วแตก แหกกระเจิง (2552). หลังจากที่ ผีน้ำนิ่ง ตามจองล้างจองผลาญจนคนในหอพักของกะเทยสามพี่น้อง เจ๊แต๋ว หรือ พัชราภา (จาตุรงค์ พลบูรณ์), เจ๊การ์ตูน (ยิ่งศักดิ์ จงเลิศเจษฎาวงศ์) และ มดดำ (เอกชัย ศรีวิชัย) อยู่ไม่ได้จึงต้องย้ายหนีกันหมด รวมถึงกะเทยสามพี่น้องด้วยที่ต้องย้ายหนีระหกระเหินมาเซ้งหอพักแห่งใหม่เพื่อทำกิจการหอพักต่อไป แต่เหมือนหนีเสือปะจระเข้ ที่หอพักแห่งใหม่ สามกะเทยต้องผจญกับผีนางรำที่ชื่อ อุษามณี (ตุ๊กกี้ ชิงร้อยชิงล้าน) กะเทยสามพี่น้องพร้อมใจกันเล่นผีถ้วยแก้วหวังเรียก แพนเค้ก (โก๊ะตี๋ อารามบอย) ให้มาช่วยปราบผีอุษามณี แต่ด้วยดีกรีความเก๋าตายมานานกว่าของผีอุษามณี ทำให้ผีแพนเค้กไม่สามารถช่วยได้ ความวุ่นวายอลหม่านปนเสียงฮาจึงเกิดขึ้นหอแต๋วแตกแหวกชิมิ (2554) หอแต๋วแตกแหวกชิมิ (2554). เจ๊แต๋ว (จาตุรงค์ พลบูรณ์), เจ๊การ์ตูน (ยิ่งศักดิ์ จงเลิศเจษฎาวงศ์) และ มดดำ (เอกชัย ศรีวิชัย) กะเทยสามพี่น้องได้ช่วยปลดปล่อยวิญญาณ อุษามณี ผีนางรำที่ถูกจองจำหลายสิบปีสำเร็จ ชื่อเสียงของเจ๊สามพี่น้องและ แพนเค้ก (โก๊ะตี๋ อารามบอย) ผีคู่บุญเพื่อนซี้ของสามเจ๊โด่งดังจนมีคนเขียนจดหมายมาขอความช่วยเหลือ ให้เจ๊ทั้งสามช่วยมาบริหาร maison la’dolce vita หอพักชายล้วนที่มีความลับแอบแฝง โดยมี แววสวาท (อาภาพร นครสวรรค์) เป็นหัวหน้าหอเก่าผู้กุมความลับทั้งหมด แน่นอนเธอคอยกีดกันบรรดาเจ๊ ๆ ทั้งหลายไม่ให้อยู่ดูแลหอพักนี้ได้ เพราะเธอ กลัวว่าความลับที่เธอปกปิดไว้จะถูกเปิดเผย และ สวนสวาท (คชาภา ตันเจริญ) อดีตหัวหน้าคนดูแลหอ มีนิสัยพูดไทยคำอังกฤษคำ คอยเจ้ากี้เจ้าการทุก ๆ เรื่องที่เกิดขึ้นภายในหอแห่งนี้ ภารกิจใหม่ของสามเจ๊เริ่มต้นด้วยความสงสัย อยากรู้ว่าใครกันที่เขียนจดหมายมาขอความช่วยเหลือ แล้วหอแห่งนี้มีอะไรที่เป็นปริศนาให้ค้นหา สามเจ๊เริ่มภารกิจตั้งแต่คืนแรกที่ไปถึง คำสั่งของแววสวาท คนดูแลหอเก่าที่สั่งห้ามย่างกายเข้าไปในหอแดงโดยเด็ดขาด บวกกับภาพหนุ่ม ๆ ที่วิ่งหนีหัวซุกหัวซุนออกมาจากหอแดงกันในยามค่ำคืน ทำให้สามเจ๊และผีแพนเค้กพยายามทุกวิถีทางที่จะค้นหาความจริงที่แววสวาทพยายามปกปิด ระหว่างภารกิจแพนเค้กได้เจอกับ แท่งทอง (ภรัณยู โรจนวุฒิธรรม) หนุ่มหล่อที่อาศัยอยู่ที่หอแห่งนั้น แพนเค้กตกหลุมรักแท่งทองเข้าอย่างจัง แต่ก็เจออุปสรรคก้อนใหญ่ เพราะเจ๊ทั้งสามก็หลงรักแท่งทองเหมือนกันหอแต๋วแตกแหกมว๊ากมว๊าก (2555) หอแต๋วแตกแหกมว๊ากมว๊าก (2555). เจ๊แต๋วได้เปิดหอพักใหม่กลางใจเมือง โดยมีเจ๊มดดำ เจ๊การ์ตูน และอาโคยคอยช่วยเหลือดูแลหอพักเช่นเคย แต่แล้วจู่ๆก็เกิดเหตุการณ์ที่ชวนสยอง เมื่อกอฟแฟนสาวของเพชร หนึ่งในผู้เช่าห้องพักของเจ๊แต๋ว เกิดฆ่าตัวตายในห้องพักของแฟนหนุ่ม ตำรวจชันสูตรศพแล้ว ระบุว่ากอฟฆ่าตัวตาย ในขณะที่เจ๊แต๋ว และเจ๊ฮังเล สมาชิกใหม่ของหอได้เห็นเหตุการณ์ที่เกิดขึ­้นจริง และรู้ว่ากอฟถูกฆ่าตาย แต่ถูกจัดฉากให้ดูเหมือนว่าฆ่าตัวตาย แต่เจ๊แต๋วไม่กล้าบอกเรื่องที่ตนเองได้เห็­นกับตาให้ใครฟัง เพราะแม้จะอยู่ในเหตุการณ์ แต่เจ๊ก็ไม่เห็นหน้าคนร้ายที่ฆ่ากอฟอย่างช­ัดเจน เพียงแต่มุ่งประเด็นไปว่า เพชรแฟนหนุ่มของกอฟแน่ ๆ ที่ลงมือฆ่าเธอ แต่เมื่อไม่มีหลักฐานเจ๊แต๋วจึงได้แต่สงสั­ยอยู่เงียบๆหอแต๋วแตก แหกนะคะ (2558) หอแต๋วแตก แหกนะคะ (2558). ภาคนี้เล่าถึงการกลับมาเป็นครูของเจ๊แต๋ว ให้กับสถาบันเก่าของตนเองโดยการชักชวนของพุตซ้อน แต่ดูเหมือนว่าการเดินทางกลับมาครั้งนี้ ทำให้เจ๊แต๋วได้พบกับเรื่องราวที่ยังคงเป็นปมค้างคาใจในอดีต และอาจจะเกี่ยวพันถึงการที่วิญญาณของซ่อนกลิ่นออกมาอาละวาดอีกครั้ง โดยมีอัค นักเรียนหนุ่มรูปหล่อมาดเข้มที่ดูเหมือนว่าจะสื่อสารกับดวงวิญญาณดวงนี้ได้เป็นผู้ช่วยติดต่อระหว่างผีกับคน นอกจากเรื่องวุ่นวายชวนสยองแล้วก็ดูเหมือนว่าโรงเรียนแห่งนี้ยังต้องเผชิญปัญหาอีกด้าน นั่นคือการที่ อุษาสวรรค์ พยายามที่จะแย่งเอาสถานที่แห่งนี้มาเป็นของตนเอง ไม่ว่าจะด้วยกลวิธีใดก็ตาม งานนี้ดูเหมือนว่านอกจากเหล่าเจ๊คนสวยจะต้องรบกับผีแล้ว ยังจะต้องมารบกับคนชั่วเพื่อช่วยเหลือโรงเรียนอีกด้วย สุดท้ายคนหรือผีที่จะรับมือต่อกรได้ลำบากที่สุด หอแต๋วแตก อีนี่แหกนะนาย (2561) ภาคนี้จะนำพาเหล่าเจ๊ๆ มุ่งหน้าสู่อินเดีย กับความแหกครั้งใหม่ ที่เล่นใหญ่ให้สมกับภาคที่ 6ตัวละครหลัก ตัวละครหลัก. ดูบทความหลักที่ รายชื่อตัวละครในหอแต๋วแตก- เจ๊แต๋ว หรือ พัชราภา (รับบทโดย จตุรงค์ มกจ๊ก)- เจ๊มดดำ (รับบทโดย เอกชัย ศรีวิชัย)- เจ๊การ์ตูน (รับบทโดย อาจารย์ยิ่งศักดิ์ จงเลิศเจษฎาวงศ์)- แพนเค้ก (รับบทโดย โก๊ะตี๋ อารามบอย)- อาโคย (รับบทโดย วีรดิษฐ์ ศรีมาลัย)นักแสดงการทำรายได้</doc>
