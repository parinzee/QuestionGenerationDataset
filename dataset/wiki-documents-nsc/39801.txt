<doc id="39801" url="https://th.wikipedia.org/wiki?curid=39801" title="เอะโระเก">เอะโระเก เอะโระเก () เป็นคำภาษาญี่ปุ่นที่กร่อนมาจากคำ "เอะโระชิกกุเกมุ" (エロチックゲーム, erochikku gēmu) ซึ่งทับศัพท์จากภาษาอังกฤษว่า erotic game หมายถึง เกมวีดิทัศน์หรือเกมคอมพิวเตอร์ญี่ปุ่นที่ใช้ศิลปะแบบอะนิเมะ มีเนื้อหาลามกอนาจาร และแสดงการร่วมประเวณี เพื่อเร้ากามารมณ์เป็นสำคัญ เอะโระเกนั้นแตกแขนงมาจากเกมบิโชโจะ (bishōjo game) หรือเกมสาวน้อย แต่ต่างกันที่ตัวละครในเอะโระเกจะประกอบกิจกรรมทางเพศกันเสมอ เอะโระเกะมักดำเนินเรื่องแบบนิยายเสมือนจริง (visual novel) กล่าวคือ ตัวละครมีปฏิสัมพันธ์กัน เพื่อนำไปสู่กามกิจ โดยมีตัวเลือก หรือที่เรียก "ธง" (flag) ให้ผู้เล่นเกมร่วมแสดงเป็นตัวละคร และแม้กระทั่งจะสมสู่กับตัวละครอื่น ๆ ก็ได้ด้วย เมื่อเล่นเกมชนะผู้เล่นก็จะได้รางวัลต่าง ๆ เป็นต้น</doc>
