<doc id="575419" url="https://th.wikipedia.org/wiki?curid=575419" title="สนามกีฬาอะซาดี">สนามกีฬาอะซาดี สนามกีฬาอะซาดี (; เปอร์เซีย: ورزشگاه آزادی‎) สนามกีฬาแห่งชาติ และสนามเหย้าของฟุตบอลทีมชาติอิหร่าน และเป็นสนามเหย้าของทีมเอสเตกัล และ ทีมเปอร์เซโปลิส ในลีกสูงสุดของอิหร่าน โดยใช้มาตั้งแต่ปี ค.ศ. 1975 เดิมมีชื่อว่า สนามกีฬาอัรยาเมหร์ (Aryamehr Stadium; ورزشگاه آریامهر‎) ตั้งอยู่ในเขตอัคบาตาน กรุงเตหะราน ประเทศอิหร่าน เป็นส่วนหนึ่งของอะซาดีสปอร์ตคอมเพล็กซ์ อาซาดี้สเตเดียม ปัจจุบันมีความจุทั้งหมด 95,225 คน ถือเป็นสนามฟุตบอลที่มีความจุเป็นอันดับ 4 ของโลก และยังมีความจุเหนือกว่าสนามกีฬาเวมบลีย์ ของสหราชอาณาจักร และถือเป็นอันดับ 3 ของทวีปเอเชีย รองมาจาก รุงนาโดเมย์เดย์สเตเดียม ของเกาหลีเหนือ (ความจุ 150,000 คน) และซอลต์เลคสเตเดียม ของอินเดีย (ความจุ 120,000 คน) ถูกใช้เป็นสนามแข่งขันหลักในกีฬาเอเชียนเกมส์ 1974 (ครั้งที่ 7) เริ่มก่อสร้างตั้งแต่วันที่ 1 ตุลาคม ค.ศ. 1970 และเปิดใช้อย่างเป็นทางการในวันที่ 1 กันยายน ค.ศ. 1974 ใช้เงินในการก่อสร้างสูงถึง 1,163,944 ยูโร (ประมาณ 4,888,564,800 บาท) โดยมี อับดอล-อาซิซ ฟาร์มานฟาร์เมียน สถาปนิกที่มีชื่อเสียงเป็นอันดับต้น ๆ ของประเทศอิหร่านเป็นผู้ออกแบบ และใช้คนงานก่อสร้างถึง 100,000 คน มีสถิติยอดผู้ชมสูงสุดอยู่ที่ 128,000 คน ในเกมฟุตบอลโลก 1998 รอบเพลย์ออฟ โซนเอเชีย นัดแรก ที่ อิหร่าน เป็นเจ้าภาพพบกับ ออสเตรเลีย เมื่อวันที่ 22 พฤศจิกายน ค.ศ. 1997 สมาพันธ์ฟุตบอลแห่งเอเชีย (AFC) ได้จัดให้อาซาดี้สเตเดียมเป็นสนามอยู่ในระดับ 5 ดาว เป็นสนามที่ทีมคู่แข่งมักพบเสียงเชียร์ของแฟนฟุตบอลเจ้าถิ่นทำให้เกิดความหวาดหวั่น จนได้รับฉายาว่าเป็น "ดินแดนที่น่ากลัวของทีมเยือน"</doc>
