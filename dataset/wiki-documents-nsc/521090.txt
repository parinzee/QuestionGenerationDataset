<doc id="521090" url="https://th.wikipedia.org/wiki?curid=521090" title="ตลาดประมูลดอกไม้อัลซเมียร์">ตลาดประมูลดอกไม้อัลซเมียร์ ตลาดประมูลดอกไม้อัลซเมียร์ () เป็นตลาดประมูลดอกไม้ ซึ่งตั้งอยู่ ณ อัลซเมียร์ ประเทศเนเธอร์แลนด์ ที่แห่งนี้เป็นตลาดประมูลดอกไม้ที่ใหญ่ที่สุดในโลก โดยอาคารประมูลดอกไม้ในอัลซเมียร์เป็นอาคาร 4 ชั้นที่มีพื้นที่ชั้นขนาดใหญ่ที่สุดในโลก ครอบคลุม 990,000 ตารางเมตร (10.6 ล้านตารางฟุต; 243 เอเคอร์) ดอกไม้จากทั่วทุกมุมโลก (ยุโรป, เอกวาดอร์, โคลัมเบีย, เอธิโอเปีย ฯลฯ) ต่างมีการซื้อขายกันในแต่ละวันที่อัลซเมียร์ มีการขายดอกไม้ราว 20 ล้านดอกทุกวัน โดยจะเพิ่มขึ้น 15 เปอร์เซ็นต์ในวันพิเศษ อย่างเช่น วันวาเลนไทน์และวันแม่ ดอกไม้เหล่านั้นจะได้รับการตรวจสอบประมาณ 30 ครั้ง ดังนั้นจึงมีการให้คะแนนระดับต่อดอกไม้เหล่านี้ (A1, A2 และ B) การประมูลได้รับการกำหนดเป็นแบบการประมูลดัตช์ซึ่งเริ่มต้นในราคาที่สูงและค่อย ๆ ลดลงมา ผู้ประมูลจะใช้เวลาในการประมูลดอกไม้เพียงไม่กี่วินาทีก่อนที่จะถูกส่งไปยังเจ้าของธุรกิจคนใหม่ วันที่ 1 มกราคม ค.ศ. 2008 ตลาดประมูลได้รวมเข้ากับฟลอราฮอลแลนด์ ซึ่งเป็นคู่แข่งรายใหญ่ที่สุด ที่นี่เปิดให้นักท่องเที่ยวเข้าชมได้ในวันจันทร์-ศุกร์ ปิดวันเสาร์-อาทิตย์ และวันหยุดนักขัตฤกษ์ โดยมีการสร้างสะพานลอยทอดไปในโกดังเก็บดอกไม้ ให้นักท่องเที่ยวสามารถเดินชมวิธีการทำงานของพนักงานจัดสินค้า แต่ในส่วนห้องประมูลนั้นไม่อนุญาตให้นักท่องเที่ยวเข้าไปได้</doc>
