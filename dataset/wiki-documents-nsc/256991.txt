<doc id="256991" url="https://th.wikipedia.org/wiki?curid=256991" title="โรงเรียนสารคามพิทยาคม">โรงเรียนสารคามพิทยาคม โรงเรียนสารคามพิทยาคม () ก่อตั้งขึ้นเมื่อวันที่ 10 กรกฎาคม พ.ศ. 2456 ซึ่งตั้งอยู่ที่เขตเทศบาลเมืองมหาสารคาม ตำบลตลาด อำเภอเมืองมหาสารคาม จังหวัดมหาสารคาม เป็นโรงเรียนระดับมัธยมศึกษาขนาดใหญ่ พิเศษ สังกัดสำนักงานเขตพื้นที่การศึกษา มหาสารคาม เขต 1 กระทรวงศึกษาธิการ ตั้งอยู่ที่ถนนนครสวรรค์ เทศบาลเมืองมหาสารคาม ตำบลตลาด อำเภอเมืองมหาสารคาม จังหวัดมหาสารคาม มีบริเวณพื้นที่ทั้งหมด 36 ไร่ 2 งาน เดิมเปิดสอนเฉพาะนักเรียนชายในระดับมัธยมศึกษาตอนต้น ส่วนระดับมัธยมศึกษาตอนปลาย รับทั้งนักเรียนหญิงและนักเรียนชาย ในปีการศึกษา 2538 กรมสามัญศึกษาอนุญาตให้เปิดสอนสหศึกษา ในระดับมัธยมศึกษาตอนต้นประวัติโรงเรียนสารคามพิทยาคม ประวัติโรงเรียนสารคามพิทยาคม. โรงเรียนสารคามพิทยาคม เป็นโรงเรียนมัธยมศึกษาขนาดใหญ่พิเศษ มีนักเรียนจำนวน 4,013 คน ครูจำนวน 182 คน ครูอัตราจ้าง 10 คน พนักงานราชการ 6 คน ลูกจ้างประจำ 13 คน ครูอัตราจ้าง EP 8 คน และลูกจ้างชั่วคราว 18 คน (ข้อมูล 26 เมษายน 2553) สังกัดสำนักงานเขตพื้นที่การศึกษามัธยมศึกษา เขต 26 สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่ที่ถนนนครสวรรค์ ตำบลตลาด อำเภอเมือง จังหวัดมหาสารคาม มีพื้นทีททั้งหมด 36 ไร่ 2 งาน โรงเรียนสารคามพิทยาคมได้ตั้งขึ้นเมื่อปี พ.ศ. 2449 ในสมัยก่อนใช้ชื่อว่า "โรงเรียนสารวิทยาวิบูลย์" โดยใช้ศาลาการเปรียญของวัดโพธิ์ศรีธารามเป็นที่เรียน และในสมัยนั้นรับเฉพาะแต่นักเรียนชาย มีพระภิกษุเป็นครูสอน โดยมีฐานะเป็นโรงเรียนประจำอำเภอ อุทัยสารคาม ปัจจุบันก็คือ อำเภอเมืองมหาสารคาม และเป็นโรงเรียนแฝดกับ โรงเรียนบำรุงราษฏร (โรงเรียนบรบือ) อำเภอปัจฉิมสารคาม หรือ อำเภอบรบือ- พ.ศ. 2456 อำเภออุทัยสารคาม ได้รับการยกย่องขึ้นเป็นจังหวัดมหาสารคาม และได้เปลี่ยนชื่อโรงเรียนใหม่เป็น "โรงเรียนสารคามวิทยาคม" มีนายชื่น วานิชกะ(ขุนวานิชกศึกษากร) เป็นครูใหญ่คนแรก โดยสถาปนาเมื่อวันที่ 10 กรกฎาคม พ.ศ. 2456 จึงถือว่าวันนี้เป็นวันสถาปนาโรงเรียนเป็นต้นมา ภายหลังได้เปลี่ยนชื่อจาก วิทยาคม เป็น พิทยาคม ให้เหมาะสมกับสมัยนิยม- พ.ศ. 2461 ทางราชการเห็นว่า โรงเรียนมีนักเรียนมากสถานที่เรียนค่อนข้างจะคับแคบ จึงได้ดัดแปลงศาลาการเปรียญหลังเก่าซึ่งตั้งอยู่ริมหนองกระทุ่ม อำเภอเมือง จังหวัดมหาสารคาม (ขณะนั้นเรียกว่าอำเภอตลาด)ให้เป็นสถานศึกษาของโรงเรียนสารคามพิทยาคม อย่างไรก็ตามเมื่อจำนวนนักเรียนเพิ่มมากขึ้นทุกปี จึงต้องมีการโยกย้ายสถานที่เรียนหลายครั้งเพื่อความสะดวกเหมาะสมและเป็นเอกเทศ กระทั่งวันที่ 1 เมษายน 2481 จึงเปิดอาคารเรียนแบบประชาธิปก (อาคาร 1 ปัจจุบัน) ภายหลังจากที่มีอาคารเรียนถาวรและเป็นเอกเทศแล้ว จึงได้ขยายชั้นเรียนไปจนถึงระดับมัธยมศึกษาตอนปลาย และเข้าร่วมโครงการจัดการศึกษารูปแบบพิเศษต่างๆ - พ.ศ. 2511 ได้เข้าโครงการ ค.ม.ช. (โครงการโรงเรียนมัธยมชนบท) - พ.ศ. 2518 ได้เข้าโครงการ ค.ม.ภ.2 (โครงการโรงเรียนมัธยมศึกษาในส่วนภูมิภาค) และใช้หลักสูตร ค.ม.ส. (โครงการโรงเรียนมัธยมแบบผสม) - พ.ศ. 2519 ได้เปิดทำการสอนโรงเรียนการศึกษาผู้ใหญ่ - พ.ศ. 2537 เข้าโครงการส่งเสริมความสามารถด้านคณิตศาสตร์และวิทยาศาสตร์ (สคว.) เขตการศึกษา 10 - พ.ศ. 2538 กรมสามัญศึกษาอนุญาตให้เปิดสอนแบบสหศึกษาในระดับมัธยมศึกษาตอนต้น - พ.ศ. 2540 เข้าโครงการส่งเสริมการผลิตครูที่มีความสามรถพิเศษทางวิทยาศาสตร์และคณิตศาสตร์ (สควค.) ระดับมัธยมศึกษา - พ.ศ. 2545 โรงเรียนได้รับการคัดเลือกจากกรมสามัญศึกษาให้เป็นโรงเรียนแกนนำการใช้หลักสูตรการศึกษาขั้นพื้นฐาน ในระดับ ม.1 และ ม.4 - พ.ศ. 2546 โรงเรียนได้รับอนุญาตจากกรมสามัญศึกษา ให้เปิดโครงการจัดการเรียนการสอนโดยใช้ภาษาอังกฤษเป็นสื่อ (English Program) ในระดับชั้น ม.1 - พ.ศ. 2546 โรงเรียนได้โอนไปสังกัดสำนักงานคณะกรรมการการศึกษาขั้นพื้นฐาน ตามพระราชบัญญัติระเบียบบริหารราชการกระทรวงศึกษาธิการ - พ.ศ. 2547 โรงเรียนได้รับรางวัลโรงเรียนพระราชทาน โรงเรียนมัธยมศึกษาขนาดใหญ่ - พ.ศ. 2550 โรงเรียนเข้าร่วมโครงการห้องเรียนพิเศษวิทยาศาสตร์ ของ สสวท. ระดับชั้นมัธยมศึกษาตอนปลาย - พ.ศ. 2552 โรงเรียนเข้าร่วมโครงการห้องเรียนพิเศษวิทยาศาสตร์ ของ สสวท. ระดับชั้นมัธยมศึกษาตอนต้น - พ.ศ. 2553 เข้าสู่โรงเรียนมาตรฐานสากล (World-Class Standard School) - พ.ศ. 2554 โรงเรียนได้รับรางวัลนักเรียนพระราชทาน - พ.ศ. 2555 โรงเรียนได้รับรางวัลนักเรียนพระราชทาน 2 ปีซ้อน - พ.ศ. 2555 โรงเรียนได้รับรางวัลโรงเรียนพระราชทาน โรงเรียนมัธยมศึกษาขนาดใหญ่พิเศษ เป็นครั้งที่สามรายนามผู้บริหาร รายนามผู้บริหาร. นับแต่การสถาปนาโรงเรียนเมื่อ พ.ศ. 2456 ถึงปัจจุบันเป็นเวลากว่า 100 ปี มีผู้ดำรงตำแหน่งครูใหญ่,อาจารย์ใหญ่ และผู้อำนวยการโรงเรียนสารคามพิทยาคมมาแล้วทั้งสิ้น 20 คน ดังนี้เกี่ยวกับโรงเรียนสารคามพิทยาคมเกี่ยวกับโรงเรียนสารคามพิทยาคม. - ตราประจำโรงเรียน คชสารสามเศียร หรือ พระเอราวัณ หมายถึง พลังแห่งความสามัคคี ดุจพลังแห่งช้างเอราวัณ- สีประจำโรงเรียน เหลือง - น้ำเงิน- ความหมาย- สีเหลือง หมายถึง ความสงบสุข สันติและศีลธรรมอันดีงม เราใช้สีเหลืองนี้เพื่อมุ่งให้นักเรียนของเราเป็นผู้มีความประพฤติดี เป็นผู้มีศีลธรรม จรรยา มารยาทงาม เป็นที่ยกย่องสรรเสริญของคนทั่วไป - สีน้ำเงิน หมายถึง ความเข้มแข็ง มั่นคง ตั้งใจจริงความสุขุมรอบคอบ มันสมองและสติปัญญา เราใช้สีน้ำเงิน เพื่อหวังให้นักเรียนเป็นผู้มีความขยันขันแข็ง มานะบากบั่น ในการศึกษาเล่าเรียน มีความรู้ดีและมีสติปัญญาเฉียบแหลม - ปรัชญาประจำโรงเรียน กยิรา เจ กยิรา เถนํ ทำสิ่งใดพึงทำเฉพาะสิ่งนั้นให้สำเร็จการศึกษาการศึกษา. - โรงเรียนสารคามพิทยาคมเปิดให้การศึกษาขั้นพื้นฐานระดับมัธยมศึกษาปีที่ 1-6 (ช่วงชั้นที่ 3-4) ตามหลักสูตรการศึกษาขั้นพื้นฐาน แผนการศึกษาแห่งชาติ - ปัจจุบัน องค์กรหลักของสถานศึกษาที่มีหน้าที่จัดการเรียนรู้ ได้แก่ กลุ่มสาระการเรียนรู้ต่าง ๆ รวมแปดกลุ่ม คือ {| border="0" cellpadding="9" cellspacing="0"- กลุ่มสาระการเรียนรู้ภาษาไทย - กลุ่มสาระการเรียนรู้ภาษาต่างประเทศ - กลุ่มสาระการเรียนรู้คณิตศาสตร์ - กลุ่มสาระการเรียนรู้วิทยาศาสตร์ - กลุ่มสาระการเรียนรู้สังคมศึกษา ศาสนา และวัฒนธรรม - กลุ่มสาระการเรียนรู้พลศึกษาและสุขศึกษา - กลุ่มสาระการเรียนรู้ศิลปะ - กลุ่มสาระการเรียนรู้การงานอาชีพและเทคโนโลยี- แผนกเกษตรกรรม - แผนกคหกรรม - แผนกคอมพิวเตอร์ศิษย์เก่าที่ประสบความสำเร็จข้าราชการการเมืองศิษย์เก่าที่ประสบความสำเร็จ. ข้าราชการการเมือง. - นายจารุบุตร เรืองสุวรรณ อดีตประธานรัฐสภา - นายจำลอง ดาวเรือง อดีตรัฐมนตรีช่วยว่าการกระทรวงพาณิชย์ - นายบุญชนะ อัตถากร อดีตเอกอัครราชทูตไทยประจำสหรัฐอเมริกาและอดีตรัฐมนตรีว่าการกระทรวงเศรษฐการ - ดร.ศรีเมือง เจริญศิริ อดีตรัฐมนตรีว่าการกระทรวงศึกษาธิการ - นายชาญชัย ชัยรุ่งเรือง อดีตรัฐมนตรีว่าการกระทรวงอุตสาหกรรม - นายทองหล่อ พลโคตร อดีตสมาชิกสภาผู้แทนราษฎรจังหวัดมหาสารคาม - นายเกียรติ นาคะพงษ์ อดีตสมาชิกสภาผู้แทนราษฎรจังหวัดมหาสารคาม 3 สมัย ปฏิวัติ ปี พ.ศ. 2500, 2501,2512 อดีตนายกเทศมนตรีเทศบาลเมืองมหาสารคาม 3 สมัย ปี พ.ศ. 2513-2515, 2517-2523, 2523-2528 อดีตนายกสมาคมสันนิบาตเทศบาลแห่งประเทศไทยคนแรกของภาคตะวันออกเฉียงเหนือ ปี พ.ศ. 2527ข้าราชการประจำข้าราชการประจำ. - นายบุญถิ่น อัตถากร อดีตปลัดกระทรวงศึกษาธิการ - นายประทีป ตัณฑประศาสน์ อดีตอธิบดีกรมทะเบียนการค้า กระทรวงพาณิชย์ - นายแพทย์ปุ่น ปิยะศิลป์ อดีตอธิบดีกรมการแพทย์ กระทรวงสาธารณสุข - ศ.นพ.สมพร โพธินาม อดีตอธิการบดีมหาวิทยาลัยขอนแก่น - ภก.ศ.(พิเศษ)ดร.ภาวิช ทองโรจน์ อดีตเลขาธิการคณะกรรมการการอุดมศึกษาดารานักแสดงพิธีกรที่สร้างชื่อเสียงดารานักแสดงพิธีกรที่สร้างชื่อเสียง. - นายโทนี่ รากแก่น เรียนจบมัธยมศึกษาปีที่๑ ก่อนที่จะไปศึกษาต่างประเทศ ปัจจุบันเป็นนักแสดง - นางสาวกนกลดา วิชากุล(เพี๊ยซ)ได้ตำแหน่งรองนางสาวไทย ปัจจุบันเป็นนักแสดง,พิธีกร - นายรณชาติ บุตรแสนคมเป็นผู้ประกาศข่าวสถานีโทรทัศน์เอเอสทีวี นิวส์วัน</doc>
