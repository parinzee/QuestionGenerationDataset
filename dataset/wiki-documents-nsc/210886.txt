<doc id="210886" url="https://th.wikipedia.org/wiki?curid=210886" title="พร้อมพงศ์ นพฤทธิ์">พร้อมพงศ์ นพฤทธิ์ ดร.พร้อมพงศ์ นพฤทธิ์ (ชื่อเดิม: นพพร ชื่อเล่น: ตั้ม) อดีตสมาชิกสภาผู้แทนราษฎร แบบบัญชีรายชื่อ โฆษกพรรคเพื่อไทย อดีตโฆษกกระทรวงการพัฒนาสังคมและความมั่นคงของมนุษย์ อดีตโฆษกกระทรวงวัฒนธรรม อดีตที่ปรึกษารัฐมนตรีว่าการกระทรวงวัฒนธรรม และอดีตนักแสดงประวัติและการศึกษา ประวัติและการศึกษา. พร้อมพงศ์ นพฤทธิ์ เกิดเมื่อวันที่ 16 มกราคม พ.ศ. 2504 ที่ตำบลคึกคัก อำเภอตะกั่วป่า จังหวัดพังงา เป็นบุตรชายของนวบ (บิดา) พร้อมพงศ์สำเร็จปริญญาศึกษาศาสตรบัณฑิต จากมหาวิทยาลัยรามคำแหง, ปริญญาโท รัฐศาสตรมหาบัณฑิต (การสื่อสารการเมือง) รุ่นที่ 2 ของมหาวิทยาลัยเกริก และปริญญาเอก คณะปรัชญา สาขาการบริหารและพัฒนาทรัพยากรมนุษย์ มหาวิทยาลัยปทุมธานี เขายังมีน้องชายอีกหนึ่งคน ชื่อเอกราชการแสดง การแสดง. หลังจากจบชั้น มศ.5 พร้อมพงศ์เดินทางเข้าศึกษาต่อในกรุงเทพมหานคร เมื่ออายุย่าง 20 ปี พร้อมทั้งรับจ้างทำงานทุกประเภท จนกระทั่งเพื่อนชวนไปเป็นนายแบบ ต่อมาจึงเข้าเป็นนักแสดง ในสังกัดสรพงศ์ ชาตรี โดยเริ่มต้นจากเป็นตัวประกอบอยู่ 3 ปี จากนั้นจึงมีโอกาสแสดงเป็นพระเอก ในภาพยนตร์ไทยหลายเรื่อง โดยที่มีชื่อเสียงโด่งดังที่สุดคือ การเป็นพระนางคู่กับจารุณี สุขสวัสดิ์ เกือบ 20 เรื่อง เช่น เขยบ้านนอก ในปี พ.ศ. 2528, แม่ดอกรักเร่ ในปี พ.ศ. 2529 เป็นต้น ซึ่งถือว่าเขาคือพระเอกคนสุดท้ายในวงการที่ได้แสดงกับจารุณี บทบาทการแสดงซึ่งเป็นที่รู้จักดีที่สุดคือ ละครโทรทัศน์ประเภทจักร ๆ วงศ์ ๆ จนกระทั่งได้รับรางวัลเมขลา ผู้แสดงนำชายละครสนับสนุนนิยายพื้นบ้านดีเด่น ประจำปี พ.ศ. 2534 จากเรื่อง ดิน น้ำ ลม ไฟ หรือ สี่ยอดกุมาร อันเป็นที่มาของฉายา ที่เทพไท เสนพงศ์ โฆษกประจำตัว อภิสิทธิ์ เวชชาชีวะ เรียกว่า "เสด็จพี่" ซึ่งพร้อมพงศ์ตอบโต้ว่า จะเรียกเสด็จพี่ก็ได้ แต่อย่าเรียกเสด็จพ่อการเมือง การเมือง. พร้อมพงศ์ได้ลงสมัครรับเลือกตั้ง ส.ส.เมื่อปี พ.ศ. 2550 ที่จังหวัดพังงา เขต 1 ในนามพรรคพลังประชาชน แต่ไม่ได้รับเลือก ต่อมา ดำรงตำแหน่งที่ปรึกษารัฐมนตรีว่าการกระทรวงวัฒนธรรม โฆษกกระทรวงวัฒนธรรม ที่ปรึกษากรรมาธิการศาสนา ศิลปะ วัฒนธรรม สภาผู้แทนราษฎร โฆษกกระทรวงการพัฒนาสังคมและความมั่นคงของมนุษย์ ประธานคณะทำงานประชาสัมพันธ์กระทรวงการพัฒนาสังคมและความมั่นคงของมนุษย์ ที่ปรึกษารัฐมนตรีว่าการกระทรวงการพัฒนาสังคมและความมั่นคงของมนุษย์ และที่ปรึกษาประจำคณะอนุกรรมาธิการ กิจการเด็ก เยาวชน สตรี ผู้สูงอายุ และผู้พิการ ตามลำดับ ปัจจุบัน นายพร้อมพงศ์ดำรงตำแหน่ง โฆษกพรรคเพื่อไทย ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 38 ต่อมาในวันที่ 24 กรกฎาคม พ.ศ. 2558 ศาลฎีกาพิพากษาให้เขาต้องโทษจำคุก 1 ปี จากกรณีหมิ่นประมาทนายวสันต์ สร้อยพิสุทธิ์ ประธานศาลรัฐธรรมนูญ โดยไม่รอลงอาญา และเขาได้รับการพักโทษ ตั้งแต่วันที่ 11 พฤษภาคม พ.ศ. 2559 ตามหลักเกณฑ์ของกรมราชทัณฑ์ รวมระยะเวลาที่ต้องโทษในเรือนจำพิเศษกรุงเทพมหานคร เป็นเวลา 9 เดือน 16 วันผลงานภาพยนตร์ผลงานภาพยนตร์. - โคตรเพชฌฆาต (2548) - 2 ผู้ยุ่งเหยิง (2547) - ดอกไม้ร่วงที่สันทราย (2535) - ตัณหาเถื่อน (2531) - นางกลางไฟ (2531) - ราชสีห์หน้าเซ่อ (2531) - เพชรเหนือเพชร (2531) - รักสำรอง (2531) - แม่ดอกรักเร่ (2529) - ราชินีดอกหญ้า (2529) - เจ้าสาวมะลิซ้อน (2529) - เครื่องแบบสีขาว (2529) - แด่คุณครูด้วยหัวใจ (2529) - ลูกสาวเถ้าแก่เฮง (2529) - หยุดโลกเพื่อเธอ (2528) - วัยรักเพี้ยนรัก (2528) - เขยบ้านนอก (2528) - ตำรวจบ้าน (2528) - หลานสาวเจ้าสัว (2528) - เลดี้ฝรั่งดอง (2527)ผลงานละครโทรทัศน์ผลงานละครโทรทัศน์. - แววมยุรา (2532) - ปริศนาของเวตาล (2532) - แก้วตาเสือ (2532) - ห้องหุ่น (2532) - เพลิงพ่าย (2533) - ดิน น้ำ ลม ไฟ (สี่ยอดกุมาร) (2534) - ละอองดาว (2534) - มาลัยทอง (2535) - ภูติสาวเจ้าเสน่ห์ (2536) - เกราะเพชรเจ็ดสี (2538) - สายโลหิต (2538) รับเชิญ - พรหมลิขิตจากนิ้วป้อมๆ (2538) - กัณหา ชาลี (2539) รับเชิญ - ดอกแก้ว (2539) รับเชิญ - มณีนพเก้า (2539) - ดวงใจพิสุทธิ์ (2540) รับเชิญ - น้ำใจแม่ (2540) - ขวานฟ้าหน้าดำ (2541) - หนุ่มทิพย์ (2542) รับเชิญ - เทพศิลป์ อินทรจักร (2542) - นางสิบสอง (2543) - ดาวพระศุกร์ (2545) - ยอพระกลิ่น (2546) รับเชิญ - สิงหไกรภพ (2547) - ผักบุ้งกับกุ้งนาง (2547) - ดาวเปื้อนดิน (2551)เครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นจัตุรถาภรณ์ช้างเผือก (จ.ช.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.)</doc>
