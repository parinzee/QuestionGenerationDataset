<doc id="779961" url="https://th.wikipedia.org/wiki?curid=779961" title="ผลงานเพลงของเจสส์ กลินน์">ผลงานเพลงของเจสส์ กลินน์ เจสส์ กลินน์ นักร้อง และนักแต่งเพลงชาวอังกฤษ ออกสตูดิโออัลบั้มมาแล้ว 1 อัลบั้ม และซิงเกิล 12 ซิงเกิล ซึ่งประกอบด้วยซิงเกิลที่เธอร้องรับเชิญทั้งหมด 5 ซิงเกิล กลินน์ได้รับการรับรองยอดขายอัลบั้มมากกว่า 9 แสนชุดในสหราชอาณาจักร และมี 6 ซิงเกิลที่ได้การรับรองระดับทองคำขาวจากองค์กรตัวแทนอุตสาหกรรมสิ่งบันทึกเสียงอังกฤษ ในต้นปี ค.ศ. 2014 กลินน์มีผลงานร้องรับเชิญในเพลง "มายเลิฟ" ของรูท 94 และเพลง "แรเธอร์บี" ของคลีนบานดิต ทั้งสองเพลงเปิดตัวที่อันดับ 1 บนชาร์ตซิงเกิลแห่งสหราชอาณาจักร และเพลง "แรเธอร์บี" ขึ้นอันดับ 10 บนชาร์ตบิลบอร์ดฮอต 100 ในเดือนกรกฎาคมเพลง "ไรต์เฮียร์" ถูกจัดจำหน่ายเป็นซิงเกิลและขึ้นใน 10 อันดับแรกบนชาร์ต เช่นเดียกับเพลง "เรียลเลิฟ" ซิงเกิลร่วมกับคลีนบานดิตอีกครั้ง ในปี ค.ศ. 2015 ซิงเกิล "โฮลด์มายแฮนด์" เป็นเพลงแรกที่ขึ้นอันดับ 1 ในฐานะศิลปินเดี่ยวบนชาร์ตซิงเกิล ตามมาด้วยเพลง "นอตเลตทิงโก" ร้องร่วมกับไทนี เทมพาห์ และ "โดนต์บีโซฮาร์ดออนยัวร์เซลฟ์" ทำให้กลินน์เป็นศิลปินเดี่ยวหญิงชาวอังกฤษคนที่สองที่มีเพลงขึ้นอันดับหนึ่งบนชาร์ตทั้งหมดห้าเพลงหลังจากเชอรีล โคล กลินน์ออกอัลบั้ม ไอครายเวนไอลาฟ ในเดือนสิงหาคม ปี ค.ศ. 2015 อัลบั้มเปิดตัวอันดับ 1 บนชาร์ตอัลบั้มแห่งสหราชอาณาจักร และได้การรับรองระดับทองคำขาว 3 ครั้งจากองค์กรตัวแทนอุตสาหกรรมสิ่งบันทึกเสียงอังกฤษ ในปลายปี ค.ศ. 2015 ถึงต้นปี ค.ศ. 2016 กลินน์มีซิงเกิลสองซิงเกิล ได้แก่ เพลง "เทกมีโฮม" และ เพลง "เอนท์กอตฟาร์ทูโก" ทั้งสองติดอันดับ 6 และ 45 บนชาร์ตซิงเกิลตามลำดับ นอกจากนี้กลินน์ยังมีผลงานเพลงของนักร้องคนอื่น ๆ ที่เธอร่วมเขียนด้วย ได้แก่ ไทนี เทมพาห์, ริตา โอรา, รูดิเมนทัล, ลิตเทิลมิกซ์, อิกกี อะเซเลีย และเอ็มพอยท์โออัลบั้มสตูดิโออัลบั้มซิงเกิลในฐานะนักร้องนำในฐานะนักร้องรับเชิญเพลงอื่น ๆ ที่ติดชาร์ตเพลงที่มีเครดิตในการเขียนเชิงอรรถและอ้างอิง</doc>
