<doc id="159105" url="https://th.wikipedia.org/wiki?curid=159105" title="โรงภาพยนตร์เฮาส์">โรงภาพยนตร์เฮาส์ โรงภาพยนตร์เฮาส์ เป็นโรงหนังที่ตั้งอยู่ย่านบันเทิงอาร์ซีเอ อยู่ในพื้นที่เดียวกับโรงภาพยนตร์ ยูเอ็มจี อาร์ซี บนอาคารชั้น 3 ซึ่งเคยเป็นโรง UMG 4 และ 5 มีอยู่ 2 โรง ซึ่งโรงใหญ่จุประมาณ 200 ที่นั่ง ส่วนโรงเล็กมีเก้าอี้ประมาณ 140 ตัว ภายในบริเวณยังมีพื้นที่สำหรับการสัมมนา หรือ เวิร์กช็อป เล็กๆ รวมถึงการแสดงผลงานทางศิลปะ เพื่อให้นักเรียน นักศึกษา สามารถมาจัดแสดง ก่อตั้งโดย ยุทธนา บุญอ้อม พงศ์นรินทร์ อุลิศ (เฮนรี จ๋อง) พรชัย วิริยะประภานนท์ (นรา) และ ชมศจี เตชะรัตนประเสริฐ โรงภาพยนตร์เฮาส์ เป็นโรงหนังที่เน้นฉายภาพยนตร์ที่เข้าฉายแบบจำกัดโรง อย่างเช่นเรื่อง AMELIE, LOST IN TRANSLATION, SEA BISCUIT, NOT ONE LESS, MY BIG FAT GREEK WEDDING, HIGH FIDELITY ฯลฯ และในทุกๆ ปีจะมีการจัดเทศกาลหนังขึ้นมาปีละประมาณ 3 ครั้ง เป็นอย่างน้อย ซึ่งจะแบ่งเป็นหมวดหมู่ของหนัง อาทิ เทศกาลหนังแอนิเมชัน , เทศกาลหนังสยอง, เทศกาลหนังสารคดี เทศกาลภาพยนตร์สั้น เป็นต้น</doc>
