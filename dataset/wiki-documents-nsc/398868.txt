<doc id="398868" url="https://th.wikipedia.org/wiki?curid=398868" title="เพชรบางบอน ส.ธนะภิญโญ">เพชรบางบอน ส.ธนะภิญโญ เพชรบางบอน ส.ธนะภิญโญ หรือ เพชรบางบอน ก่อเกียรติยิม นักมวยสากลอาชีพชาวไทย มีชื่อจริงว่า การุณย์ จารุเพียรเลิศ (ชื่อเล่น: แก๊ป) เกิดเมื่อวันที่ 15 สิงหาคม พ.ศ. 2528 ที่แขวงบางบอน เขตบางขุนเทียน (ปัจจุบัน คือ เขตบางบอน) กรุงเทพมหานครประวัติ ประวัติ. เพชรบางบอนเริ่มจากชกมวยไทยเพื่อหาเงินใช้ มีทั้งแพ้และชนะหลายครั้ง แต่ ฮั้ว จารุเพียรเลิศ ผู้เป็นพ่อเห็นว่าลูกชายชกมวยไทยน่าจะประสบความสำเร็จไม่มากนัก จึงพาไปชกมวยสากลในสังกัดค่าย ส.ธนะภิญโญ เพชรบางบอนได้ครองแชมป์มวยสากลของเวทีมวยราชดำเนินและมีโอกาสได้ออกไปชกต่างประเทศหลายครั้ง แพ้เป็นส่วนใหญ่ พ่อจึงตัดสินใจนำเพชรบางบอนมาสร้างสรรค์เอง และขึ้กชกในสังกัดก่อเกียรติกรุ๊ป ของ ก่อเกียรติ พณิชยารมณ์ ซึ่งเพชรบางบอนสร้างชื่อด้วยการชนะคะแนน วันดี สิงห์วังชา อดีตแชมป์โลก ได้ครองแชมป์ WBC เอเชีย รุ่นซูเปอร์ฟลายเวท ในวันที่ 4 มิถุนายน พ.ศ. 2559 เพชรบางบอนมีกำหนดชกเพื่อหาตัวผู้ชิงแชมป์โลก ในรุ่นซูเปอร์ฟลายเวท WBO กับนะโอะยะ อิโนะอุเอะ เจ้าของตำแหน่งชาวญี่ปุ่น กับ พอล บัตเลอร์ นักมวยชาวอังกฤษ ซึ่งเป็นอดีตแชมป์โลกรุ่นเดียวกันนี้ของ IBF ที่ลิเวอร์พูลเอคโคอารีนา ในเมืองลิเวอร์พูล ประเทศอังกฤษ แต่ทว่าเมื่อมีการชั่งน้ำหนักตัวก่อนขึ้นชก บัตเลอร์ไม่สามารถทำน้ำหนักให้อยู่ในพิกัดได้ การชกจึงถูกยกเลิกไป แต่เพชรบางบอนก็ยังได้สิทธิในการชิงแชมป์โลก ในวันที่ 4 กันยายน ปีเดียวกัน เพชรบางบอนขึ้นชิงแชมป์โลกกับ อิโนะอุเอะ ที่สกายอารีนา ซะมะ จังหวัดคะนะงะวะ ซึ่งเป็นบ้านเกิดของอิโนะอุเอะเอง โดยมีฉัตรชัย สาสกุล อดีตนักมวยสากลสมัครทีมชาติไทยและอดีตแชมเปียนโลกรุ่นฟลายเวท WBC เป็นผู้ฝึกสอน เพชรบางบอนเป็นฝ่ายแพ้ทีเคโอไปในยกที่ 10 โดยถูกชกลงไปให้กรรมการนับ 8 ก่อน แม้จะลุกขึ้นมาได้ แต่ทว่าไม่ได้อยู่ในสภาพที่ชกต่อไปได้ กรรมการห้ามบนเวทีจึงยุติการชกเกียรติประวัติเกียรติประวัติ. - แชมป์ประเทศไทยรุ่นไลท์ฟลายเวท- ชิง 30 พฤศจิกายน 2552 ชนะน็อค ทมิฬขาว ส.ธารทิพย์ ยก 8 ที่ เวทีมวยราชดำเนิน กรุงเทพมหานคร - แชมป์ WBC Asia รุ่นซูเปอร์ฟลายเวท- ชิง 12 พฤษภาคม 2554 ชนะคะแนนโดยเทคนิค วันดี สิงห์วังชา ที่ อ.เกาะสมุย จ.สุราษฎร์ธานี - ป้องกันแชมป์ครั้งที่ 1, 20 กุมภาพันธ์ 2555 ชนะคะแนน โรนี่เร็กซ์ ดาลูท (ฟิลิปปินส์) ที่ หาดอรุโณทัย ต.ทุ่งตะโก อ.ทุ่งตะโก จ.ชุมพร - ป้องกันแชมป์ครั้งที่ 2, 29 พฤษภาคม 2555 ชนะน็อคยกที 1 อัลวี่ อัลฮาบซี่ (อินโดนีเซีย) ที่ สนามฟุตบอลหาดป่าตอง ต.ป่าตอง อ.กะทู้ จังหวัดภูเก็ต - ป้องกันแชมป์ครั้งที่ 3, 24 กรกฎาคม 2555 ชนะคะแนน อัลเบิร์ต กวาดาริโอ (ฟิลิปปินส์) ที่ จังหวัดสมุทรสาคร - ป้องกันแชมป์ครั้งที่ 4, 5 ธันวาคม 2558 ชนะRTDยกที่ 10 จอห์น บาจาวา (อินโดนีเซีย) ที่ สนามหลวง แขวงพระบรมมหาราชวัง เขตพระนคร กรุงเทพมหานคร - ป้องกันแชมป์ครั้งที่ 5, 28 กุมภาพันธ์ 2559 ชนะน็อคยกที่ 2 ฟรานส์ ดาเมอร์ พาเลิ่ล (อินโดนีเซีย) ที่ สวนลุมไนท์บาซ่าร์ กรุงเทพมหานคร - ป้องกันแชมป์ครั้งที่ 6, 11 เมษายน 2559 ชนะคะแนน โนอุลดี้ มานาคาเน่ (อินโดนีเซีย) ที่ ลานหน้าวัดหัวเสือ ตำบลหัวเสือ อำเภอแม่ทะ จังหวัดลำปาง - แชมป์ WBA ASIA รุ่นซูเปอร์ฟลายเวท- ชิง 12 ตุลาคม 2555 ชนะน็อคยกที่ 2 คิท เซอร์ยาน่า (อินโดนีเซีย) ที่ โรงเรียนนนวมินทราชูทิศ สตรีวิทยา 2 เขตคลองสามวา กรุงเทพมหานคร - ป้องกันแชมป์ครั้งที่ 1, 9 เมษายน 2556 ชนะคะแนน ไมเคิล เอสโคเบีย (ฟิลิปปินส์) ที่ จังหวัดสงขลา - ป้องกันแชมป์ครั้งที่ 2, 27 ธันวาคม 2556 ชนะน็อคยกที่ 2 จิมมี่ โกเบล (อินโดนีเซีย) ที่ ตลาดอินโดจีน หน้าวัดศรีสุมังค์วนาราม ตำบลศรีบุญเรือง อำเภอเมืองมุกดาหาร จังหวัดมุกดาหาร - ป้องกันแชมป์ครั้งที่ 3, 27 กุมภาพันธ์ 2557 ชนะคะแนน โจเอล คัง (ฟิลิปปินส์) ที่ จังหวัดกาฬสินธุ์ - ป้องกันแชมป์ครั้งที่ 4, 6 มิถุนายน 2557 ชนะคะแนน อานิส ซูฟิน (อินโดนีเซีย) ที่ สะหวันเวกัส โฮเต็ลแอนด์คาสิโน แขวงสุวรรณเขต ประเทศลาว - ป้องกันแชมป์ครั้งที่ 5, 3 ตุลาคม 2557 ชนะน็อคยกที่ 3 คิ ชาง คิม (อินโดนีเซีย) ที่ วัดบ้านไร่ ต.กุดพิมาน อ.ด่านขุนทด จ.นครราชสีมา - ป้องกันแชมป์ครั้งที่ 6, 10 มกราคม 2558 ชนะน็อคยกที่ 4 จอห์น บาจาวา (อินโดนีเซีย) ที่ ต.หนองกระทุ่ม อ.กำแพงแสน จ.นครปฐม - ป้องกันแชมป์ครั้งที่ 7, 1 มีนาคม 2558 ชนะน็อคยกที่ 8 ฟรานส์ ดาเมอร์ พาเลิ่ล (อินโดนีเซีย) ที่ วัดหนองเจริญธรรม ต.หนองกระทุ่ม อ.กำแพงแสน จ.นครปฐม - ป้องกันแชมป์ครั้งที่ 8, 25 กันยายน 2558 ชนะคะแนน เอสปินอส ซาบู (อินโดนีเซีย) ที่ ด่านสิงขร ตำบลคลองวาฬ อำเภอเมืองประจวบคีรีขันธ์ จังหวัดประจวบคีรีขันธ์ - ป้องกันแชมป์ครั้งที่ 9, 6 พฤศจิกายน 2558 ชนะน็อคยกที่ 5 เฮงกี้ บารันซาโน่ (อินโดนีเซีย) ที่ ด่านสิงขร ตำบลคลองวาฬ อำเภอเมืองประจวบคีรีขันธ์ จังหวัดประจวบคีรีขันธ์ - แชมป์ WBO Oriental รุ่นซูเปอร์ฟลายเวท- ชิง 14 มิถุนายน 2556 ชนะคะแนน อาเดนท์ ดิอาร์เล่ (ฟิลิปปินส์) ที่ จังหวัดชัยภูมิ - แชมป์ WBO Asia pacific รุ่นซูเปอร์ฟลายเวท- ชิง 25 กรกฎาคม 2557 ชนะคะแนน เฟอร์นันโด ลูมาคัด (ฟิลิปปืนส์) ที่ จังหวัดสมุทรปราการ - ป้องกันแชมป์ครั้งที่ 1, 8 พฤศจิกายน 2557 ชนะน็อคยกที่ 9 แมคเครีย แกนไดออนโค (ฟิลิปปินส์) ที่ จังหวัดนครราชสีมา - ป้องกันแชมป์ครั้งที่ 2, 15 พฤษภาคม 2558 ชนะทีเคโอยกที่ 5 ทอมมี่ ซีรัน (อินโดนีเซีย) ที่ วัดพุน้อย ตำบลซอนม่วง อำเภอบ้านหมี่ จังหวัดลพบุรี - ป้องกันแชมป์ครั้งที่ 3, 3 กรกฎาคม 2558 ชนะคะแนน ฟรานส์ ดาเมอร์ พาเลิ่ล (อินโดนีเซีย) ที่ สะหวันเวกัส โฮเต็ลแอนด์คาสิโน แขวงสุวรรณเขต ประเทศลาว - แชมป์ PABA รุ่นซูเปอร์ฟลายเวท- ชิง, 9 มกราคม 2560 ชนะคะแนน ซามูเอล เทฮัวโย่ ที่ อำเภอทุ่งช้าง จังหวัดน่าน - เคยชิงแชมป์ต่อไปนี้แต่ไม่ประสบความสำเร็จ- ชิงแชมป์โลก WBO รุ่นซูเปอร์ฟลายเวท 4 กันยายน 2559 แพ้ทีเคโอยกที่ 10 นะโอะยะ อิโนะอุเอะ (ญี่ปุ่น) ที่สกายอารีนา ซะมะ จังหวัดคะนะงะวะ ประเทศญี่ปุ่นชื่ออื่นชื่ออื่น. - เพชรบางบอน ก่อเกียรติยิม</doc>
