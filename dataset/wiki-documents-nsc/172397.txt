<doc id="172397" url="https://th.wikipedia.org/wiki?curid=172397" title="ลิซก">ลิซก ลิซก () เป็นเสนาธิการคนสำคัญของตั๋งโต๊ะเป็นคนที่มีวาทะศิลป์เป็นเลิศ เมื่อตั๋งโต๊ะคิดปลดหองจูเปียนจากตำแหน่งฮ่องเต้ และตั้งหองจูเหียบขึ้นเป็นกษัตริย์ มีผู้ไม่เห็นด้วยหลายคน โดยเฉพาะเต๊งหงวน เจ้าเมืองเกงจิ๋ว หลายวันต่อมาเต๊งหงวนได้ยกทัพมารบกับตั๋งโต๊ะ เต๊งหงวนมีลิโป้เป็นลูกบุญธรรมและองครักษ์ ลิโป้มีฝีมือเก่งกาจสามารถตีทัพตั๋งโต๊ะจนต้องถอยกลับค่ายไป ตั๋งโต๊ะอยากได้ลิโป้เป็นขุนพลของตน ลิซกซึ่งเป็นคนบ้านเดียวกับลิโป้จึงอาสาไปเกลี้ยกล่อมลิโป้ โดยขอม้าเซ็กเธาว์และสมบัติจากตั๋งโต๊ะ เพื่อไปมัดใจลิโป้ ลิซกเกลี้ยกล่อมลิโป้ได้สำเร็จและยุให้ลิโป้สังหารเต๊งหงวนเสีย เมื่อมีลิโป้อยู่ข้างกาย ตั๋งโต๊ะจึงไม่กลัวใครอีกต่อไป กระทำการปลดหองจูเปียน และตั้งหองจูเหียบขึ้นเป็นพระเจ้าเหี้ยนเต้ ลิซกได้ความชอบใหญ่หลวงในการเกลี้ยกล่อมลิโป้ แต่ไม่ได้บำเหน็จรางวัลอันใดจากตั๋งโต๊ะเลย จึงนึกน้อยใจอยู่ประวัติ ประวัติ. กองทัพพันธมิตร 18 หัวเมืองนำโดยอ้วนเสี้ยวได้ยกมาตีลกเอี๋ยง ลิซกได้เป็นเป็นที่ปรึกษาของฮัวหยงในการต้านศึกที่ด่านกิสุยก๋วน และแนะนำฮัวหยงในการตีกองทัพซุนเกี๋ยน ทัพหน้าของกองทัพพันธมิตรจนแตกกระเจิงไป อย่างไรก็ตาม ต่อมาฮัวหยงถูกกวนอูสังหาร และจากเหตุการณ์ที่เล่าปี่ กวนอู เตียวหุย รบกับลิโป้ ทำให้ลิโป้ต้องถอยทัพกลับมา ตั๋งโต๊ะกลัวกองทัพพันธมิตรจึงย้ายเมืองหลวงไปเตียงฮัน ลิซกได้ติดตามไปด้วย ต่อมา ลิโป้เกิดกินแหนงแคลงใจกับตั๋งโต๊ะเพราะนางเตียวเสี้ยน ตั๋งโต๊ะได้พานางเตียวเสี้ยนย้ายไปอยู่ที่เมืองเหมยอู่ อ้องอุ้นยุให้ลิโป้คิดฆ่าตั๋งโต๊ะ และคิดอุบายหาทางใช้คนไปหลอกตั๋งโต๊ะให้มาที่เตียงฮันและจัดการฆ่าเสีย อ้องอุ้นคิดได้ว่าลิซกยังน้อยใจที่ตั๋งโต๊ะไม่บำเหน็จรางวัลในความชอบที่เกลี้ยกล่อมลิโป้ จึงขอให้ลิซกไปหลอกตั๋งโต๊ะว่าพระเจ้าเหี้ยนเต้สละบัลลังก์ให้ตั๋งโต๊ะขึ้นครองต่อไป ลิซกรับคำและสามารถหลอกตั๋งโต๊ะได้สำเร็จ ทำให้ตั๋งโต๊ะถูกลิโป้สังหารในเวลาต่อมา หลังจากตั๋งโต๊ะเสียชีวิต ลิฉุย กุยกี ลูกน้องของตั๋งโต๊ะ ได้ยกทัพตีเตียงฮันเพื่อยึดอำนาจคืน ลิซกได้อาสาลิโป้ไปรบกับลิฉุย กุยกี แต่รบแพ้กลับมา ทหารเสียชีวิตไปกว่าครึ่ง ลิโป้โกรธมากสั่งให้ประหารลิซกเสีย</doc>
