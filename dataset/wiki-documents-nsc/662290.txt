<doc id="662290" url="https://th.wikipedia.org/wiki?curid=662290" title="โทนี แอบบ็อตต์">โทนี แอบบ็อตต์ แอนโทนี จอห์น "โทนี" แอบบ็อตต์ (; 4 พฤศจิกายน พ.ศ. 2500 — ) เป็นนายกรัฐมนตรีคนที่ 28 ของออสเตรเลีย เขาได้ดำรงตำแหน่งหลังจากชนะการเลือกตั้งในปี พ.ศ. 2556 และเป็นผู้นำของพรรคเสรีนิยมมาตั้งแต่ พ.ศ. 2549 แอบบ็อตต์เป็นสมาชิกรัฐสภาเขตซิดนีย์ ได้รับการเลือกตั้งครั้งแรกในการเลือกตั้งเมื่อ พ.ศ. 2537 แอบบ็อตต์เกิดที่กรุงลอนดอน ประเทศอังกฤษ โดยมีแม่เป็นชาวออสเตรเลีย พ่อเป็นชาวอังกฤษ ต่อมาครอบครัวได้ย้ายไปอยู่ที่ซิดนีย์เมื่อ พ.ศ. 2503 ก่อนที่จะได้เป็นสมาชิกสภา แอบบ็อตต์ได้ศึกษาระดับปริญญาตรีเศรษฐศาสตร์บัณฑิต และนิติศาสตรบัณฑิต ที่มหาวิทยาลัยซิดนีย์ และต่อมาได้ศึกษาศิลปศาสตรมหาบัณฑิต สาขาปรัชญาการเมืองและเศรษฐศาสตร์ ได้รับทุนการศึกษาโรดส์ จากวิทยาลัยควีนส์คอลเลจ มหาวิทยาลัยอ๊อกซฟอร์ด</doc>
