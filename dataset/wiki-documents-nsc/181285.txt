<doc id="181285" url="https://th.wikipedia.org/wiki?curid=181285" title="เหลียง เฉาเหว่ย">เหลียง เฉาเหว่ย เหลิ่ง ฉิ่วไหว หรือ เหลียง เฉาเหว่ย ในสำเนียงจีนกลาง (; เลิ่ง ชี่วไหว) นักแสดงชาวฮ่องกงชื่อดัง มีชื่อภาษาอังกฤษว่า โทนี่ เหลิ่ง (Tony Leung) หรือ โทนี่ เหลิ่ง ฉิ่วไหว (Tony Leung Chiu-Wai ทั้งนี้เพื่อมิให้สับสนกับนักแสดงฮ่องกงอีกรายที่มีชื่อว่า โทนี่ เหลียง เช่นกัน คือ เหลียง เจียฮุย)ประวัติ ประวัติ. เหลียง เฉาเหว่ย เกิดเมื่อวันที่ 27 มิถุนายน พ.ศ. 2505 (ค.ศ. 1962) ที่ฮ่องกง ในครอบครัวที่ยากจน เข้าสู่วงการบันเทิงด้วยการชักชวนของโจว ซิงฉือ ให้เข้าเรียนในโรงเรียนการแสดงของทีวีบี จากนั้นมีงานในวงการบันเทิงครั้งแรกเป็นพิธีกรในรายการโทรทัศน์สำหรับเด็ก ก่อนที่จะเป็นที่จับตามองจากการรับบทตำรวจในซีรีส์เรื่อง นักสู้ผู้พิทักษ์ (Police Cadet '84) ปี พ.ศ. 2527 และชื่อเสียงเป็นที่รู้จักจากการรับบททะเล้นในเรื่อง อุ้ยเสี่ยวป้อ นอกจากนั้นยังได้รับบท เตียบ่อกี้ ในดาบมังกรหยก ตอน เทพบุตรมังกรฟ้า ของทีวีบีในปี พ.ศ. 2526 และในบท เซียวฮื้อยี้ ในเดชเซียวฮื้อยี้ ในปีเดียวกัน จนได้รับการจัดให้เป็น 1 ใน 5 พยัคฆ์ทีวีบี ซึ่งประกอบไปด้วย หวง เย่อหัว, เหมียว เฉียวเหว่ย, ทัง เจิ้นเย่, หลิว เต๋อหัว และเหลียง เฉาเหว่ย ที่อายุน้อยที่สุด ผลงานภาพยนตร์ที่เด่น ๆ ได้แก่ Bullet in the Haed ในปี พ.ศ. 2533, ของ จอห์น วู, Days of Being Wild ในปี พ.ศ. 2534, Ashes of Time ในปี พ.ศ. 2537, Chungking Express ในปีเดียวกัน, Happy Together ในปี พ.ศ. 2540, In the Mood for Love ในปี พ.ศ. 2543 โดยทั้งหมดเป็นผลงานกำกับของ หว่อง คาไว ผลงานในระยะหลัง ๆ ได้แก่ Tokyo Raiders ในปี พ.ศ. 2543, Infernal Affairs และ Hero ในปี พ.ศ. 2546 Infernal Affairs III ในปี พ.ศ. 2550 และรับบท จิวยี่ ใน Red Cliff ในปี พ.ศ. 2551 เป็นต้น นอกจากนี้แล้ว เหลียง เฉาเหว่ย ยังมีผลงานเพลงในแบบภาษากวางตุ้งอีกหลายเพลงด้วย โดยมากจะเป็นเพลงประกอบซีรีส์หรือภาพยนตร์ที่เจ้าตัวแสดง เช่น ศึกลำน้ำเลือด หรือ ดาบมังกรหยก เป็นต้น ชีวิตส่วนตัว เหลียง เฉาเหว่ย สมรสกับนักแสดงสาว หลิว เจียหลิง ที่คบหากันมาหลายปีตั้งแต่ พ.ศ. 2532 เมื่อวันที่ 21 กรกฎาคม พ.ศ. 2551 ที่ประเทศภูฏานผลงานที่ผ่านมาภาพยนตร์ละครโทรทัศน์ผลงานที่ผ่านมา. ละครโทรทัศน์. - เทพบุตรสลัม Soldier of Fortune (1982) - The Superpower (1983) - ขวัญใจโปลิศ Police Cadet (1984) - จอมยุทธอุ้ยเสี่ยวป้อ|จอมยุทธอุ้ยเสี่ยวป้อ The Duke of Mount Deer (1984) - เทพบุตรทรนง The Rough Ride (1985) - ขวัญใจโปลิศ ภาค 2 Police Cadet '85 (1985) - ขุนศึกตระกูลหยาง The Yang's Saga (1985) - ดาบมังกรหยก New Heaven Sword and Dragon Sabre (1986) - ศึกลำน้ำเลือด The Grand Canal (1987) - ขวัญใจโปลิศ ภาค 3 Police Cadet '88(1988) - เดชเซียวฮื่อยี้ Two Most Honourable Knights (1988) - มังกรทลายฟ้า Hap Hak Hang (1989)</doc>
