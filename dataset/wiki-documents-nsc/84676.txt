<doc id="84676" url="https://th.wikipedia.org/wiki?curid=84676" title="หงส์ทองคะนองศึก">หงส์ทองคะนองศึก หงส์ทองคะนองศึก ชื่อภาษาไทยของภาพยนตร์จีนกำลังภายในเรื่อง Come Drink with Me (ภาษาจีนกลาง : 大醉侠, ต้าจุ้ยเสีย) นำแสดงโดย เจิ้งเพ่ยเพ่ย, เยี่ยหัว กำกับโดย หูจินเฉวียน ความยาว 91 นาที ออกฉายในปี พ.ศ. 2509เนื้อเรื่องย่อ เนื้อเรื่องย่อ. นางแอ่นทอง ( 金燕子) (จางเพ่ยเพ่ย) ออกเดินทางไปช่วยพี่ชาย ที่ถูกกลุ่มโจรเอาไว้เป็นตัวประกันต่อรองสำหรับ แลกเปลี่ยนตัวหัวหน้าโจร และการเดินหน้าลุยเดี่ยวของเธอ ก็เผชิญอุปสรรคอย่างคาดไม่ถึง แต่โชคดีที่มีขอทานขี้เมา ลึกลับ เข้ามาช่วยไว้ได้สิ่งที่ภาพยนตร์ได้ให้ไว้ สิ่งที่ภาพยนตร์ได้ให้ไว้. เจิ้งเพ่ยเพ่ย ราชินีนักบู๊โด่งดังมาจากการแสดงภาพยนตร์เรื่องนี้ จากบทของ จินเยี่ยนจื่อ (นางแอ่นทอง , 金燕子) ซึ่งในขณะนั้นเธออายุได้เพียง 19 ปี ผ่านการแสดงภาพยนตร์และละครมาเพียงไม่กี่เรื่อง แต่หูจินเฉวียนผู้กำกับได้เล็งเห็นพรสวรรค์ในตัวเธอ ว่าสามารถรับบท จินเยี่ยนจื่อ จอมยุทธสาวที่เดินทางไปช่วยพี่ชายได้ หูจินเฉวียนได้หาครูมวยมาฝึกสอนให้แก่เธอ เมื่อภาพยนตร์ประสบความสำเร็จ เจิ้งเพ่ยเพ่ย จึงกลายเป็นราชินีนักบู๊อันดับหนึ่งตลอดกาลของวงการภาพยนตร์จีน Come Drink with Me เป็นผลงานชิ้นเอกชิ้นหนึ่งของ หูจินเฉวียน ซึ่งต่อมาได้รับการยกย่องว่าเป็น ปรมาจารย์หนังกำลังภายใน ภาพยนตร์เรื่องนี้เทียบได้กับ A Touch of Zen ผลงานในชิ้นถัดมาของเขา ภาพยนตร์ประสบความสำเร็จอย่างมากในการออกฉาย และได้ฉายในต่างประเทศ เช่น นิวยอร์ก, โตเกียว และเทศกาลภาพยนตร์เมืองคานส์ จนมีการสร้างภาคต่อมาเป็นภาค 2 ด้วย ในชื่อ " Golden Swallow " ในปี พ.ศ. 2530 ในปี พ.ศ. 2546 ในประเทศไทย บริษัทซีวีดี อินเตอร์เนชั่นแนล ได้ออกภาพยนตร์เรื่องนี้เป็นวีซีดีและดีวีดีออกจำหน่ายด้วย</doc>
