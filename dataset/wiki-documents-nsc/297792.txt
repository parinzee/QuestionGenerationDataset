<doc id="297792" url="https://th.wikipedia.org/wiki?curid=297792" title="ฮาเอะ บุน บุน จิ๊กโก๋กลับใจ!?">ฮาเอะ บุน บุน จิ๊กโก๋กลับใจ!? ฮาเอะ บุน บุน จิ๊กโก๋กลับใจ!? () () เป็นผลงานการ์ตูนแนวแอ็คชัน สอดแทรกด้วยมุกตลก ของ ฮิเดยูกิ โยเนฮาระ นักวาดการ์ตูนชาวญี่ปุ่น ผู้เขียนเรื่อง แสบกว่านี้มีอีกไหม, เต็มพิกัดสลัดจอมลุย, ผู้พิชิตทางตัน เนื้อเรื่องเล่าถึงชีวิตของนักเรียนที่เก่งทางด้านต่อยตี แต่พอเลื่อนชั้นขึ้นมัธยมปลาย กลับพยายามที่จะเลิกเกกมะเหรกเกเร แล้วหันมาเอาดีทางการเรียนแทนเพื่อจะสอบเข้ามหาวิทยาลัย เดิมทีเรื่องฮาเอะ บุน บุน จิ๊กโก๋กลับใจ!? เป็นการ์ตูนรายสัปดาห์ตีพิมพ์ในนิตยสารโชเน็นแชมเปี้ยนรายสัปดาห์ โดยสำนักพิมพ์อากิตะโชเต็น ตั้งแต่ปี พ.ศ. 2548 รวมทั้งสิ้น 35 ตอน และเรียบเรียงใหม่เป็นฉบับรวมเล่มทั้งหมด 4 เล่มด้วยกัน หลังจากนั้นวิบูลย์กิจได้นำมาแปลเป็นภาษาไทยลงนิตยสารรายสัปดาห์ วีว่าฟรายเดย์ ก่อนจะตีพิมพ์เป็นฉบับรวมเล่ม 4 เล่มจบเช่นเดียวกับทางญี่ปุ่น โดยฉบับรวมเล่มภาษาไทยนี้ตีพิมพ์แบบเปิดหน้ากระดาษจากซ้ายไปขวาตามอย่างต้นฉบับภาษาญี่ปุ่นเนื้อเรื่อง เนื้อเรื่อง. ฮาเอะ บุนเป เป็นเด็ก ม.ต้น โรงเรียนชิริซึไดโงะ ที่มีเรื่องทะเลาะวิวาทเป็นประจำ และมักชนะเสมอ จนกระทั่งเข้าเรียนชั้น ม.ปลาย ที่โรงเรียนเซเทน จึงตัดสินใจจะหันมาตั้งใจเรียน เพื่อสอบเข้ามหาวิทยาลัยให้ได้ ที่โรงเรียนแห่งใหม่ ฮาเอะได้พบกับ เดโคจิน เด็กรุ่นเดียวกันที่มาจาก ม.ต้น รากุโย ที่มาท้าสู้เพื่อวัดฝีมือ แต่บุนเปไม่คิดจะวิวาทด้วยจึงตอบปฏิเสธ นอกจากนี้ยังมีรุ่นพี่ที่ชื่อ ยาสึดะ ฮิยู และ คัตสึโมริ ฮิโรโอะ ซึ่งเป็นเพื่อนเก่าสมัยเด็กๆของบุนเป และเป็นหัวโจกของโรงเรียนในขณะนั้น รวมไปถึง โฮริงุจิ ชินโนะสุเกะ เด็กที่จบ ม.ต้น จากที่เดียวกับบุนเป แต่บุนเปกลับจำไม่ได้ว่าเป็นใคร แม้บุนเปจะตั้งใจแน่วแน่ว่าจะไม่วิวาทอีก แต่ทว่าเดโคจินยังตามตื๊อไม่เลิก จนกระทั่งบุนเปไปเจอกับชายที่ชาวบ้านลือกันว่าเป็นอันธพาลไล่ทำร้ายเด็กนักเรียน ซึ่งที่แท้คือพ่อของบุนเปเองที่เมาเหล้าแล้วโดนคนรอบข้างเข้าใจผิด หลังจากเห็นบุนเปสู้กับพ่อ เดโคจินก็รู้สึกถูกชะตากับบุนเป และเลิกตามตอแยขอสู้ด้วย ถึงอย่างนั้นก็ตามตั้งแต่วันปฐมนิเทศเป็นต้นมา บุนเปยังไม่เคยได้ไปโรงเรียนแม้แต่เพียงครั้งเดียว หลังจากเหตุการณ์เมาอาละวาดจนถึงขนาดโดนตำรวจสอบสวนรู้ถึงหูของ ฮาเอะ คาโอริ แม่ของบุนเป ทำให้เธอรีบทำงานให้เสร็จและกลับบ้านก่อนกำหนด เมื่อมาถึงบ้าน คาโอริซึ่งอยู่ในบุคลิกโหดเพราเพิ่งทำงานเสร็จก็อาละวาดใส่พ่อของบุนเป และบุนเป เป็นการใหญ่ จนเมื่อเหตุการณ์วุ่นๆในบ้านสงบลง คาโอริจึงบอกบุนเปและพ่อว่า "ฮาเอะ ฟุมิกะ" พี่สาวของบุนเปจะย้ายกลับมาอยู่ด้วยที่บ้าน บุนเปจึงเดินทางไปรับพี่สาวกับหลานที่ชื่อ บุนเซ หลังจากที่ยังไม่ได้ไปโรงเรียนเลยสักครั้ง บุนเปก็ได้ไปเหยียบโรงเรียนจนได้ แม้จะมัวเสียเวลากับ วาโกะจัง สาวข้างบ้านเสียครึ่งค่อนวัน ถึงแม้จะเป็นวันแรกที่บุนเปได้ไปโรงเรียนและตั้งใจจะเลิกใช้กำลัง แต่ก็ไม่วายมีเรื่องวิวาทกับรุ่นพี่ในโรงเรียนจนได้ ความที่บุนเปเอาชนะรุ่นพี่ในโรงเรียนได้ รวมไปถึงข่าวลือตั้งแต่สมัยที่เขาอยู่ ม.ต้น ทำให้เขากลายเป็นคนดังในหมู่นักเรียนไปในทันที ท่ามกลางนักเรียนในโรงเรียน บุนเปได้พบกับ นัตสึกิ นัตสึ นักร้องหญิงของวงดนตรี SEEK และได้รับการขอร้องจากนัตสึให้ช่วยเป็นบอดี้การ์ด นัตสึหลอกบุนเปไปมีเรื่องวิวาทกับพวกขี้ยาในผับที่เธอเล่นดนตรีเป็นประจำ บุนเปถูกพวกขี้ยารุม แต่ยาสึดะ และคัตสึโมริตามมาช่วยได้ทันเวลา เหตุการณ์ครั้งนั้นทำให้บุนเปไม่ค่อยไว้ใจนัตสึเท่าไหร่นัก หลังจากเรียนไปได้สักพัก บุนเปได้ข่าวว่ายาสึดะ และคัตสึโมริ ทำร้ายเด็ก ม.ต้น เพื่อแย่งชิงแผ่นเกมและเงิน บุนเปตามสืบจนรู้ว่าทั้งสองคนทำตามคำสั่งของใครคนหนึ่งเพื่อให้ได้การยอมรับเข้าแก๊ง และท้ายสุดบุนเปก็รู้ว่าแก๊งดังกล่าว คือ "แก๊งร้านมีดฮาเอะ" ที่มีพ่อของตัวเองเป็นหัวหน้า โดยแก๊งที่ว่านี้รับจ้างทำงานทั่วๆไปทั้งเล็กทั้งใหญ่ และรู้ว่าที่ยาสึดะ และคัตสึโมริทำร้ายเด็กนั้น แท้จริงแล้วเด็กพวกนั้นคือหัวขโมยที่ขโมยแผ่นเกมในร้านไปขาย ทำให้เจ้าของร้านแผ่นเกมต้องว่าจ้างพ่อของบุนเปมาจัดการ บุนเปรู้สึกน้อยใจนิดๆ ที่ไม่ได้เข้าร่วมแก๊งด้วย แต่เป็นเพราะเขาเคยประกาศว่าจะตั้งใจเรียนเพื่อเข้ามหาวิทยาลัย ทำให้พ่อของบุนเปตัดสินใจไม่ชวนบุนเปมาทำงานด้วย และตอนนี้ก็เปลี่ยนใจอะไรไม่ได้อีกแล้ว เพราะไม่อย่างนั้นอาจทำให้คาโอริโมโหจนบ้าคลั่งได้ หากรู้ว่าบุนเปเปลี่ยนใจไม่คิดเข้ามหาวิทยาลัย อยู่มาวันหนึ่ง ซานาดะ ริวกิ หนึ่งในคนที่เคยวิวาทกับบุนเปตั้งแต่สมัย ม.ต้น ก็เข้ามาตีสนิทกับนัตสึ และจับตัวเธอไว้เพื่อล่อบุนเปออกมาวิวาทด้วย โดยหวังจะล้มบุนเปให้ได้เพื่อจะได้ชักชวนให้เข้าแก๊งที่ซานาดะตั้งใจจะรวมกลุ่มคนสร้างตำนานเหมือน "มาริดากะ" ซึ่งเป็นแก๊งอันธพาลในตำนานที่เล่าต่อๆกันมา แก๊งร้านขายมีดฮาเอะทั้งหมด ออกตามหาว่านัตสึโดนจับตัวไปที่ไหน แต่บุนเปมาพบเข้าก่อน ที่นั่นมีโจทก์เก่าของบุนเปอยู่เต็มไปหมด ในระหว่างที่บุนเปกำลังตะลุมบอนกับพวกนักเลงอยู่ สมาชิกแก๊งร้านขายมีดฮาเอะก็ตามมาเจอ และช่วยบุนเป รวมถึงนัตสึออกมาได้อย่างปลอดภัย หลังเหตุการณ์วุ่นวายตะลุมบอน พวกบุนเปก็ไปหาโฮริงุจิที่บ้าน และได้รู้จักโฮริงุจิมากขึ้น ทั้งยังช่วยให้โฮริงุจิได้ปรับความเข้าใจกับพ่อที่ต่อต้านพวกนักเลงหัวไม้ แต่ในระหว่างทางที่พวกบุนเปกำลังจะกลับบ้านก็เจอเข้ากับ ซึกาซากิ โมโมยะ อาจารย์สาวของโรงเรียนเซเทนที่ขึ้นชื่อเรื่องกลั่นแกล้งนักเรียนที่มักมีเรื่องทะเลาะวิวาท โมโมยะแกล้งให้บุนเปสอบซ่อมเพื่อหาทางไล่ออกจากโรงเรียนแต่ไม่สำเร็จ ซ้ำตัวเองยังโดนอาจารย์ใหญ่ไล่ออกด้วยเรื่องนี้ด้วย โมโมยะจึงยิ่งโมโหและตั้งใจทำร้ายบุนเปโดยการขับรถพุ่งชน แต่กลายเป็นโฮริงุจิที่โดนลูกหลงแทน บุนเปมารู้ความจริงภายหลังว่าที่โมโมยะจงใจกลั่นแกล้งและทำร้ายตนเพราะโมโมยะเกลียดคาโอริที่เคยเป็นครูฝึกหัดสอนหนังสือให้กับโมโมยะ ระหว่างนั้นโมโมยะวางแผนลวงให้พ่อของบุนเปและฟุมิกะออกจากบ้าน ทำให้คาโอริและบุนเซอยู่เพียงลำพัง 2 คนที่ร้านขายมีด โมโมยะเดินทางไปที่ร้านขายมีดและลงมือทำร้ายคาโอริกับบุนเซ เมื่อบุนเปกลับมาพบเข้าก็โกรธจนขาดสติและเล่นงานโมโมยะ ในระหว่างที่บุนเปกำลังจะลงมือฆ่าโมโมยะ เดโคจินและโฮริงุจิได้เข้ามาขัดขวางบุนเปได้ทัน และช่วยให้บุนเปได้สติ บุนเปจึงไม่ต้องเป็นฆาตกร อีกด้านหนึ่งซานาดะได้พบกับ เซจิกระสุนปืน ได้รู้ตำนานของมาริดากะบางส่วน พร้อมๆกับข่าวลือเรื่องการกลับมาของ "เด็กมาริดากะ" ที่กำลังออกตามหาพ่อของตนเองเพื่อแก้แค้นเรื่องที่ทิ้งเขากับแม่ไป ข่าวลือทางอินเตอร์กระพือว่าเซจิรู้เรื่องพ่อของเด็กมาริดากะ ทำให้เซจิโดนเล่นงานโดยเด็กมาริดากะซึ่งก็คือ มาริดากะ รันเป เพื่อนเก่าของเซจิเอง จากเหตุการณ์คราวนี้ทำให้เซจิบาดเจ็บหนักต้องเข้าโรงพยาบาล บุนเปซึ่งพอรู้เรื่องโดยระแคะระคายเริ่มสงสัยว่าพ่อของตนเองคือพ่อของเด็กมาริดากะ จากสาเหตุที่เซจิโดนทำร้าย แก๊งร้านมีดฮาเอะจึงวางแผนล่อกลุ่มนักเลงที่อ้างตัวเองเป็นมาริดากะรุ่น 2 ออกมาโดยขอให้นัตสึและวง SEEK ช่วยเล่นดนตรีกลางแจ้ง และจากแผนที่วางไว้ พวกแก๊งร้านมีดฮาเอะก็ได้พบกับรันเปรวมถึงกลุ่มมาริดากะรุ่น 2 ถึงอย่างนั้นก็ไม่มีใครสู้รันเปได้ จากเหตุการณ์นี้ทำให้รันเปได้เบาะแสเพื่อตามหาพ่อของตัวเอง จนกระทั่งตามไปถึงร้านขายมีดฮาเอะ พ่อของบุนเปรู้ดีว่าจะเกิดเหตุการณ์ปะทะกับกลุ่มมาริดากะ 2 จึงหลอกให้บุนเปและคนอื่นๆ ไปทำงานนอกบ้าน และตัวเองก็ไปรอพบรันเปที่ "ดินแดนศักดิ์สิทธิ์ของมาริดากะ" และที่นั่นยังมีพ่อของโฮริงุจิอยู่ด้วย เมื่อรันเปมาถึงก็เข้าทำร้ายพ่อของบุนเปเพราะเข้าใจว่าเป็นพ่อของตนที่ทิ้งตนเองและแม่ไป บุนเปที่รู้ว่าโดนหลอกให้ออกไปทำงาน รีบกลับมาช่วยพ่อของตน และเผยให้คนอื่นรู้ว่าแท้จริงแล้วพ่อของตนชื่อว่า ฮาเอะ บุนกะ บุนเปรู้ดีว่ารันเปตั้งใจจะฆ่าพ่อของเขา เมื่อบุนเปตามมาถึงดินแดนศักดิ์สิทธิ์ของมาริดากะ ก็เข้าต่อสู้กับรันเป ในระหว่างที่ต่อสู้กัน รันเปได้ผลักพ่อของบุนเปตกจากดาดฟ้าตึก บุนเปที่เห็นพ่อถูกทำร้ายจึงขาดสติและลงมือใส่รันเปอย่างไม่ยั้ง พ่อของโฮริงุจิที่อยู่ด้วยก็ได้อธิบายเรื่องราวที่มาของมาริดากะให้ทุกคนรู้ว่าแท้จริงแล้วบุนกะไม่ใช่พ่อของเด็กมาริดากะ บุนเปลงมือใส่รันเปไม่ยั้งจนปางตาย และจับรันเปโยนจากดาดฟ้าตึกเช่นกันเพื่อแก้แค้นให้กับพ่อของตัวเอง แต่กลุ่มมาริดากะรุ่นแรกมาช่วยรันเปไว้ได้ทัน ทำให้รอดจากการเป็นฆาตกรอีกครั้งตัวละครครอบครัวฮาเอะตัวละคร. ครอบครัวฮาเอะ. - ฮาเอะ บุนเป (南風文平) : ตัวเอกของเรื่อง เดิมทีเป็นนักเรียนที่เอาแต่ก่อเรื่องทะเลาะวิวาท และมักชนะได้ทุกครั้ง แต่เมื่อขึ้น ม.ปลาย ได้ตัดสินใจอย่างเด็ดเดี่ยวว่าจะเลิกใช้กำลัง แล้วจะหันมาตั้งใจเรียนเพื่อเข้ามหาวิทยาลัย แต่ก็ยังไม่วายมีเรื่องต่อยตีอยู่บ่อยครั้ง แม้ว่าโดยปกติก็เป็นคนแข็งแรงและมีฝีมือทางด้านต่อยตี แต่หากใครทำให้โกรธมาก จะกลายเป็นโดบาเอะ (ที่หน้าผากของฮาเอะจะมีเส้นเลือดปูดเป็นตัวอักษรคำว่า"โด") ซึ่งแข็งแกร่งยิ่งกว่าปกติ และหากมีใครทำร้ายคนในครอบครัว บุนเปจะเปลี่ยนบุคลิกไปจนถึงขนาดพร้อมจะฆ่าคนคนนั้น โดยปกติแล้วเป็นคนที่รักสุนัขมาก- ฮาเอะ บุนกะ (南風文蘭) : เปิดร้านขายมีดฮาเอะ แต่แท้จริงมีอาชีพรับทำงานอื่นๆ ด้วย มีความสามารถด้านต่อยตียิ่งกว่าบุนเป เป็นหัวหน้าแก๊งร้านมีดฮาเอะ นอกจากนี้บุนกะยังเป็นหนึ่งในผู้ก่อตั้งมาริดากะอีกด้วย และจากเรื่องของ "เด็กมาริดากะ" ทำให้บุนกะตัดสินใจออกจากมหาวิทยาลัยทั้งที่สอบติดแล้วเพื่อออกมาทำงาน- ฮาเอะ คาโอริ (南風香) : แม่ของบุนเป ทำงานเป็นนักเขียนนวนิยาย เวลาที่ทำงานเสร็จใหม่ๆ จะหงุดหงิดอารมณ์เสียง่ายจนเผยบุคลิกรุนแรงออกมา ซึ่งในตอนนั้นทั้งบุนเป และพ่อของบุนเปต่างก็ขยาดกันทั้งสิ้น แต่ในเวลาปกติมีนิสัยเรียบร้อย อ่อนหวาน และใจดีกับทุกคน- ฮาเอะ ฟุมิกะ(南風文香) : พี่สาวของบุนเป อดีตเป็นนักเลงหญิง ปัจจุบันมีลูกแล้ว 1 คน เป็นคนเฮ้วๆ แต่โกรธมากหากใครรังแกลูก นอกจากนี้ฟุมิกะเป็นคนที่หลงทางง่ายมาก- เซจิกระสุนปืน (星次) : สามีของฟุมิกะ มีศักดิ์เป็นพี่เขยของบุนเป มีคำพูดติดปากว่าตนเป็น "ผู้ชายที่มีชีวิตอยู่ด้วยความเร็วยิ่งกว่าโลกหมุนรอบตัวเอง" ชอบการซิ่งมอเตอร์ไซค์มาก เป็นเพื่อนสมัย ม.ปลาย ของรันเป- บุนเซ (文星) : ลูกชายของฟุมิกะกับเซจิ เป็นเด็กพูดน้อย แต่ก็รู้ประสีประสา ใจเย็น และมักมองโลกในแง่ดีสมาชิกแก๊งร้านมีดฮาเอะสมาชิกแก๊งร้านมีดฮาเอะ. - ยาสึดะ ฮิยู/ยูจัง (安田飛勇) : เป็นเพื่อนกับบุนเปตั้งแต่เด็กๆ อายุมากกว่าบุนเปเล็กน้อย ในอดีตถือเป็นหมายเลข 1 ของโรงเรียนมัธยมปลายเซเทนที่บุนเปเรียนอยู่ มีพละกำลังมาก ไปไหนมาไหนกับคัตสึโมริเป็นประจำ- คัตสึโมริ ฮิโรโอะ/คัตคุง (渇森宏雄) : เป็นเพื่อนกับบุนเปตั้งแต่เด็กๆ อายุมากกว่าบุนเปเล็กน้อย ในอดีตถือเป็นหมายเลข 2 ของโรงเรียนมัธยมปลายเซเทนที่บุนเปเรียนอยู่ ไปไหนมาไหนกับยาสึดะเป็นประจำ- โฮริงุจิ ชินโนะสุเกะ (堀口慎之介) : เด็กที่เรียนจบชั้น ม.ต้น มาจากโรงเรียนเดียวกับบุนเปคือโรงเรียนมัธยมต้นชิริซึไดโงะ เมื่อเข้าเรียนชั้น ม.ปลาย แล้วอยากเข้าวงการนักเลงมาก ชื่นชอบบุนเปมาตั้งแต่ตอนเรียน ม.ต้น คอยจดข้อมูลเกี่ยวกับบุนเปไว้สารพัด แต่บุนเปกลับจำเรื่องราวของเขาตอน ม.ต้น ไม่ได้เลยสักนิด- ฮอนโจ (本条) : นักกีตาร์วง SEEK ในอดีตเคยเป็นนักเลงต่อยตีเป็นว่าเล่น เคยอัดยากูซ่า 5 คนได้ด้วยตัวคนเดียว มีแผลเป็นเด่นที่หน้าผาก ฝีมือของคัตสึโมริ- อิเดะ โคสุเกะ/เดโคจิน (井出公助) : นักเรียนรุ่นเดียวกับบุนเป มาจากโรงเรียนมัธยมต้นรากุโย พยายามท้าบุนเปสู้ด้วยเพื่อพิสูจน์ฝีมือ แต่แล้วก็ล้มเลิกความตั้งใจไปหลังจากที่ได้เห็นบุนเปสู้กับพ่อตัวละครอื่นๆตัวละครอื่นๆ. - วาโกะจัง (和子ちゃん) : เด็กสาวบ้านข้างๆ ร้านขายมีดฮาเอะ จริงๆแล้วมีนิสัยดี แต่มีข้อเสียคือเวลาที่ได้เริ่มสนทนากับใครแล้ว จะไม่ยอมหยุดคุยง่ายๆ บุนเปเองเคยเสียเวลาคุยกับวาโกะจังจนเสียการเสียงานบ่อยครั้ง- นัตสึกิ นัตสึ (夏木夏) : นักร้องสาวของวงดนตรี SEEK ดูภายนอกห้าวๆ เหมือนนักเลงหญิง รู้จักกับบุนเปและได้รับการช่วยเหลือจากบุนเปตั้งแต่สมัยเด็กๆ จึงทำให้รู้สึกวางใจบุนเป แต่บุนเปกลับจำนัตสึไม่ได้- ซานาดะ ริวกิ (真田隆希) : เป็นพวกนักเลงต่อยตีที่พยายามชวนและบีบบังคับให้บุนเปเข้าร่วมพวกด้วย ต้องการสร้างแก๊งวัยรุ่นตามอย่างกลุ่มมาริดากะที่เป็นตำนานเมือง- ซึกาซากิ โมโมยะ (塚崎桃代) : ลูกศิษย์ของคาโอริสมัยที่เป็นครูฝึกหัดในโรงเรียนแห่งหนึ่ง ไม่ชอบคาโอริ และอิจฉาคาโอริที่เป็นนักเขียนผู้ประสบความสำเร็จ จึงคิดวางแผนทำร้ายคาโอริและครอบครัว เกือบโดนบุนเปฆ่าตายเพราะทำร้ายคาโอริและบุนเซ- มาริดากะ รันเป (蘭平) : "เด็กมาริดากะ" เป็นเด็กที่สมาชิกมาริดากะรุ่นแรกเก็บมาเลี้ยง ไม่มีพ่อแม่มาตั้งแต่เกิด เข้าเรียน ม.ปลาย และเป็นเพื่อนกับเซจิ เมื่อโตขึ้นได้ออกตามหาพ่อเพื่อแก้แค้นที่ทิ้งแม่และตนเองไป เป็นคนเลือดเย็นจนสามารถฆ่าคนที่ตนเองเกลียดได้- พ่อของโฮริงุจิ : หนึ่งในผู้ร่วมก่อตั้งมาริดากะ เป็นเพื่อนสนิทกับบุนกะ และฮิราโมโตะ ชอบของเล่นจำพวกหุ่นยนต์มาก- ฮิราโมโตะ (平本) : หนึ่งในผู้ร่วมก่อตั้งมาริดากะ เป็นเพื่อนสนิทกับบุนกะ และฮิราโมโตะ รวมทั้งเป็นพ่อของรันเป เพราะทำให้คาโยโกะท้องโดยไม่ตั้งใจ ทำให้กลุ้มใจและติดเหล้า จนขับรถและประสบอุบัติเหตุเสียชีวิตในเวลาต่อมาก่อนที่รันเปจะเกิด- รันซากิ คาโยโกะ (蘭崎加世子) : แม่ของรันเป เสียชีวิตตอนแอบไปคลอดรันเปที่ดินแดนศักดิ์สิทธิ์แห่งมาริดากะข้อมูลอื่นๆมาริดากะ ข้อมูลอื่นๆ. มาริดากะ. เป็นชื่อแก๊งอันธพาลในอดีต เกิดจากการรวมกลุ่มของเด็กเกที่เรียนจบเพียงชั้น ม.ต้น หลังจากไปมั่วสุมในเขตฐานทัพอเมริกาที่ร้างไปแล้ว ก็ไปพบกับเด็กสาวคนหนึ่งที่พวกเขาไม่รู้จักชื่อ ซึ่งแท้จริงคือ รันซากิ คาโยโกะ คลอดลูกที่เกิดกับฮิราโมโตะในผับร้างที่ชื่อ "อยากให้มาริลีน มอนโร โอบกอด" ซึ่งชื่อย่อในภาษาญี่ปุ่นของผับดังกล่าวอ่านได้ว่า "มาริดากะ" โดยพวกบุนกะ, พ่อของโฮริงุจิ และฮิราโมโตะเป็นคนคิดชื่อนี้ขึ้น เมื่อคาโยโกะคลอดลูกออกมาก็เสียชีวิตทันที พวกเด็กเกเหล่านั้นจึงเก็บเด็กทารกที่เกิดใหม่คนนั้นมาเลี้ยง ซึ่งก็คือรันเป และเด็กคนนั้นก็ได้ชื่อว่าเป็น "เด็กมาริดากะ" บุนกะและพ่อของโฮริงุจิมาพบรันเปและกลุ่มเด็กเกเหล่านั้นในภายหลัง พวกเขาทั้งคู่ต่างรู้สึกผิดที่ไม่ได้ติดต่อกับคาโยโกะ และไม่ได้ให้การช่วยเหลือได้ทันเวลา ทำให้ทั้งคู่รวมทั้งกลุ่มเด็กเกตัดสินใจหางานทำ โดยอาศัยทำงานกับพ่อของบุนกะที่ร้านขายมีดฮาเอะ และเริ่มรับจ้างทำงานทั่วไป จนกระทั่งบุนกะและพ่อของโฮริงุจิต่างคนต่างมีครอบครัวจึงแยกย้ายกัน กลุ่มเด็กเกที่ร่วมหัวจมท้ายกับร้านขายมีดฮาเอะแต่ต้นก็แยกย้ายกันไปหางานทำ แต่ก็ไม่สามารถทำงานสุจริตได้ จึงออกจี้ปล้น ชิงทรัพย์ ก่ออาชญากรรมทั่วประเทศ ส่วนหนึ่งเพื่อหาเงินมาเลี้ยงรันเป โดยกลุ่มเด็กเกเหล่านั้นได้เรียกแทนตัวเองว่า "แก๊งมาริดากะ" ตามชื่อสถานที่ที่พวกเขาเริ่มรวมตัวกัน เวลาผ่านไปหลายสิบปี เรื่องราวเหล่านี้กลายเป็นตำนานคนเมืองที่เล่ากันปากต่อปาก มีทั้งเรื่องเล่าที่บอกกล่าวถึงความชั่วร้ายของสิ่งที่แก๊งนี้ทำ ในขณะที่อีกด้านก็ว่าเป็นโจรคุณธรรมรายชื่อตอนต่างๆ รายชื่อตอนต่างๆ. จากการตีพิมพ์เรื่องฮาเอะ บุน บุน จิ๊กโก๋กลับใจ!? เป็นภาษาไทยทั้งหมด 4 เล่ม มีชื่อตอนต่างๆ ดังนี้- เล่ม 1 มี 8 ตอน- ฮาเอะ บุนเป - พ่อ - แม่ - พี่สาว - วาโกะจังข้างบ้าน - คนดัง - นัตสึกิ นัตสึ - เพื่อนสมัยเด็ก- เล่ม 2 มี 9 ตอน- เหล่าร้าย - ร้านขายมีดฮาเอะ - บอดี้การ์ด - ซานาดะ ริวกิ - ออกปฏิบัติงาน - ชักชวน - เตรียมใจ - ซัดดะ - ป้ายยี่ห้อ- เล่ม 3 มี 9 ตอน- ช่วยชีวิต - ความหลัง - พ่อ? - อาจารย์ - กำจัด - ชนแล้วหนี - ความแค้น - รู้ดำรู้แดง - เซจิกระสุนปืน- เล่ม 4 มี 9 ตอน- เซจิ - ข่าวสาร - รันเป - แสดงดนตรีสด - มาริดากะ - สู้ชี้ขาด - ลูกชาย - ลาก่อน - ตำนานเกร็ดเล็กเกร็ดน้อยเกร็ดเล็กเกร็ดน้อย. - ชื่อตอนต่างๆ ในเรื่องขึ้นต้นด้วยคำว่า ปัญหา แทนการใช้คำนับตอนทั่วๆไป - เสื้อก่อสร้างที่เป็นเครื่องหมายสมาชิกแก๊งร้านมีดฮาเอะ มีหลายสี อย่างน้อย 4 สี คือ แดง, ส้ม, เหลือง, ฟ้า ดูได้จากภาพสีหน้าปกของการ์ตูนเรื่องนี้ทั้ง 4 เล่ม</doc>
