<doc id="99153" url="https://th.wikipedia.org/wiki?curid=99153" title="ของขวัญจากก้อนดิน">ของขวัญจากก้อนดิน เพลงของขวัญจากก้อนดิน เป็นเพลงเฉลิมพระเกียรติพระบาทสมเด็จพระเจ้าอยู่หัว เนื่องในวโรกาสพระราชพิธีมหามงคลเฉลิมพระชนมพรรษา 6 รอบ 5 ธันวาคม 2542 จัดทำโดยบริษัท จีเอ็มเอ็ม แกรมมี่ จำกัด (มหาชน) แต่งโดยนิติพงษ์ ห่อนาค ขับร้องโดย ธงไชย แมคอินไตย์ โดยผู้ประพันธ์เพลง ตลอดจนผู้เรียบเรียงคำร้องทำนอง และผู้ขับร้อง ยินดีให้นำเพลงดังกล่าวไปแจกจ่าย ดาวน์โหลด ทำซ้ำ ขับร้องใหม่ ด้วยเจตนาที่ดีโดยไม่ต้องขออนุญาตทั้งสิ้น รวมถึงรายการโทรทัศน์และสื่อทุกสื่อไม่ต้องขออนุญาตเป็นลายลักษณ์อักษร เพลงนี้ได้แรงบันดาลใจจากพระนาม "ภูมิพลอดุลยเดช" ซึ่งแปลว่า มีกำลังในแผ่นดินจนมิอาจชั่งได้ เนื้อหาในเพลงจึงสื่อถึงพระบาทสมเด็จพระเจ้าอยู่หัวว่า ทรงเป็นกำลังของแผ่นดินไทย อันเป็นศูนย์รวมใจของคนไทยทั้งขาติ โดยเพลงดังกล่าวเป็นเพลงเทิดพระเกียรติเพลงหนึ่งที่ได้รับความนิยมอย่างสูงมากจากชาวไทยผู้จัดทำผู้จัดทำ. - ผลิตจัดทำโดย บริษัท จีเอ็มเอ็ม แกรมมี่ จำกัด (มหาชน) - ขับร้องโดย ธงไชย แมคอินไตย์ - คำร้องโดย นิติพงษ์ ห่อนาค - ทำนองโดย นิติพงษ์ ห่อนาค - เรียบเรียงโดย สราวุธ เลิศปัญญานุชมีเดียการพัฒนาเผยแพร่ การพัฒนาเผยแพร่. ต่อมาในปี 2557 บริษัท จีเอ็มเอ็ม แกรมมี่ จำกัด (มหาชน) และกระทรวงวัฒนธรรม ได้ร่วมกันทำกิจกรรมเพื่อ เฉลิมพระเกียรติเนื่องในโอกาสมหามงคลเฉลิมพระชนมพรรษา 87 พรรษา 5 ธันวาคม 2557 โดยคัดเลือกบทเพลง 4 บทเพลง หนึ่งในนั้นคือเพลง "ของขวัญจากก้อนดิน" นำมาบันทึกเสียงใน "โครงการเพลงรักชาติร่วมสมัย" ชุด "รัก...พ่อ" บทเพลงเทิดพระเกียรติฯ เพื่อถวายการแสดงออกถึงความจงรักภักดี และสำนึกในพระมหากรุณาธิคุณอันยิ่งใหญ่ที่ทรงบำเพ็ญพระราชกรณียกิจนานับการ เพื่อประโยชน์สุขของประเทศชาติและประชาชนชาวไทย รวมทั้งเป็นการเทิดพระเกียรติพระบาทสมเด็จพระเจ้าอยู่หัว และมีการจัดทำมิวสิควิดีโอเพลง ของขวัญจากก้อนดิน เวอร์ชันพิเศษขึ้น โดยสามารถดาวน์โหลดบทเพลงต่าง ๆ ได้ทางเว็บไซต์ของกระทรวงวัฒนธรรม นอกจากนั้นมีการแจกซีดีเพลงชุดรัก...พ่อให้ประชาชน ณ บริเวณท้องสนามหลวง จำนวนวันละ 2,000 ชุดกิจกรรมเพื่อการกุศล กิจกรรมเพื่อการกุศล. บทเพลงของขวัญจากก้อนดิน ได้ถูกคัดเลือกให้นำไปขับร้อง โดยธงไชย แมคอินไตย์ ในกิจกรรมการกุศลที่สำคัญ อาทิเช่น 19-20 กรกฎาคม 2550 กาชาดคอนเสิร์ตเฉลิมพระเกียรติพระบาทสมเด็จพระปรมินทรมหาภูมิพลอดุลยเดชเนื่องในโอกาสมหามงคลเฉลิมพระชนมพรรษา 80 พรรษา 5 ธันวาคม 2550 จัดขึ้น ณ ศูนย์วัฒนธรรมแห่งประเทศไทย จัดโดยสภากาชาดไทย ร่วมกับ กองทัพเรือ 28-29 มิถุนายน 2559 กาชาดคอนเสิร์ตเฉลิมพระเกียรติ ครั้งที่ 43 เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเสด็จเถลิงถวัลยราชสมบัติครบ 70 ปี 9 มิถุนายน 2559 และเฉลิมพระเกียรติสมเด็จพระนางเจ้าฯ พระบรมราชินีนาถ เนื่องในโอกาสมหามงคลเฉลิมพระชนมพรรษา 7 รอบ 12 สิงหาคม 2559 จัดขึ้น ณ ศูนย์วัฒนธรรมแห่งประเทศไทย จัดโดยสภากาชาดไทย ร่วมกับกองทัพเรือ</doc>
