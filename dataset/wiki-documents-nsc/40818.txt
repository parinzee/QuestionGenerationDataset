<doc id="40818" url="https://th.wikipedia.org/wiki?curid=40818" title="สมเด็จพระราชาธิบดีจอร์จ ตูโปอูที่ 5">สมเด็จพระราชาธิบดีจอร์จ ตูโปอูที่ 5 สมเด็จพระราชาธิบดีจอร์จ ตูโปอูที่ 5 แห่งตองกา () หรือพระนามเดิม เจ้าชายเซียโอซี เตาฟาอาเฮา มานูมาตาโอโก ตูกูอาโฮ ตูโปอู มกุฎราชกุมารแห่งตองกา () ทรงได้รับการสถาปนาขึ้นเป็นมกุฎราชกุมารแห่งราชอาณาจักรตองงา เมื่อวันที่ 4 พฤษภาคม พ.ศ. 2509 ขณะมีพระชนมพรรษา 18 พรรษา เสด็จขึ้นครองราชย์เมื่อวันที่ 11 กันยายน พ.ศ. 2549 โดยมีการประกอบพระราชพิธีราชาภิเษกในวันที่ 1 สิงหาคม พ.ศ. 2551 ทรงเป็นกษัตริย์ลำดับที่ 5 แห่งราชวงศ์ตูโปอูและลำดับที่ 23 แห่งราชวงศ์ตูอิกาโนกูโปลู อีกทั้งพระองค์ยังมีความสัมพันธ์ทางธุรกิจอันดีกับนายกรัฐมนตรีเฟเลติ เซเวเลพระราชประวัติ พระราชประวัติ. พระองค์ทรงพระราชสมภพเมื่อ 4 พฤษภาคม พ.ศ. 2491 พระองค์ทรงพระราชสมภพที่กรุงนูกูอะโลฟา เป็นพระราชโอรสในสมเด็จพระราชาธิบดีเตาฟาอาเฮา ตูโปอูที่ 4 และสมเด็จพระราชินีฮาลาเอวาลู มาตาอาโฮ อาโฮเมเอการศึกษาการศึกษา. - ทรงสำเร็จวิชาการทหารที่โรงเรียนนายร้อยทหารบกแซนด์เฮิสต์ - ทรงสำเร็จการศึกษาด้านการต่างประเทศจากมหาวิทยาลัยออกซ์ฟอร์ด สหราชอาณาจักรพระราชอิสริยยศพระราชอิสริยยศ. - มกุฎราชกุมารแห่งตองกา - พ.ศ. 2509 - พ.ศ. 2549 - พระมหากษัตริย์แห่งตองกา - 11 กันยายน พ.ศ. 2549-18 มีนาคม พ.ศ. 2555พระราชกรณียกิจพระราชกรณียกิจ. - ทรงเป็นรัฐมนตรีว่าการกระทรวงการต่างประเทศปี พ.ศ. 2522 ถึง พ.ศ. 2541 - ทรงเป็นประธานบริษัทชอร์ไลน์โทรคมนาคมตองงา - ทรงประกอบธุรกิจขนาดใหญ่ทั้งในและต่างประเทศ - เคยดำรงตำแหน่งเป็นผู้สำเร็จราชการแทนพระองค์สมเด็จพระราชาธิบดีเตาฟาอาเฮา ตูโปอูที่ 4 - ขณะดำรงพระอิสริยยศ มกุฎราชกุมารแห่งตองงา ทรงเป็นผู้แทนพระองค์ของพระราชบิดามาร่วมงานราชพิธีฉลองสิริราชสมบัติครบ 60 ปีของพระบาทสมเด็จพระปรมินทรมหาภูมิพลอดุลยเดช ณ ราชอาณาจักรไทยสวรรคต สวรรคต. สมเด็จพระราชาธิบดีจอร์จ ตูโปอูที่ 5 ประชวรด้วยโรคมะเร็งไต และผ่าตัดสำเร็จเมื่อหกเดือนก่อน หนังสือพิมพ์มาตังงีตองกาได้รายงานว่า สมเด็จพระราชาธิบดีจอร์จ ตูโปอูที่ 5 เสด็จสวรรคตด้วยโรคมะเร็งเม็ดเลือดขาว เมื่อเวลา 15.15 นาฬิกา ของวันที่ 18 มีนาคม พ.ศ. 2555 ณ โรงพยาบาลควีนแมรี เขตบริหารพิเศษฮ่องกง สาธารณรัฐประชาชนจีน สิริพระชนมพรรษา 63 พรรษา</doc>
