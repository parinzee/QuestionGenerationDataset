<doc id="883608" url="https://th.wikipedia.org/wiki?curid=883608" title="เบิ้ล ปทุมราช อาร์สยาม">เบิ้ล ปทุมราช อาร์สยาม อาทิตย์ สมน้อย หรือที่รู้จักกันในนาม เบิ้ล ปทุมราช อาร์สยาม เป็นนักร้องแนวเพลง ลูกทุ่งชาวไทย สังกัดค่ายอาร์ สยามประวัติ ประวัติ. อาทิตย์ สมน้อย หรือที่รู้จักกันในนาม เบิ้ล ปทุมราช อาร์สยาม เกิดเมื่อวันที่ 30 มิถุนายน พ.ศ. 2539 เป็นชาวจังหวัดอำนาจเจริญ เป็นบุตรของนายทวี สมน้อย และนางเสาวนีย์ สมน้อย จากบ้านโคกพระ ตำบลนาป่าแซง อำเภอปทุมราชวงศา จังหวัดอำนาจเจริญ เริ่มต้นโดยการร้องเพลงในโซเชียลเนตเวิร์กเข้าวงการ เข้าวงการ. เบิ้ล ปทุมราช อาร์สยาม ส่งคลิปเข้าร่วมประกวดในโครงการ 20 ปี แกรมมี่ โกลด์ "เรามาร้องเพลงกัน เพลงของฉัน เพลงของเธอ" เมื่อช่วงต้นปี 2558 โดยคลิปของหนุ่มเบิ้ลที่ส่งประกวดในชื่อ อาทิตย์ สมน้อย ก็เป็น 1 ใน 75 คลิปที่ได้รับการคัดเลือกจากผู้ส่งเข้าประกวดทั้งหมด 107 คลิป ในเวลาต่อมา เบิ้ล ปทุมราชได้เข้าสังกัด อาร์สยาม ในเครืออาร์เอส โดยมีผลงานเปิดตัวในฐานะ เบิ้ล ปทุมราช อาร์สยาม กับเพลง "อ้ายมีเหตุผล" จนต่อมาทางค่ายจึงได้ออกเพลงแก้ ในชื่อเพลง "เหตุผลของคนจะไป" ที่ได้ ธัญญ่า อาร์สยาม มาขับร้อง และเล่นเอ็มวีประกบคู่ เบิ้ล ปทุมราช อีกครั้งและมีผลงานออกมาให้แฟนคลับได้ติดตามอยู่เรื่อยๆการศึกษา การศึกษา. เรียนจบ ม.6 จากการศึกษานอกระบบ (กศน.) ปัจจุบันกำลังจะเรียนต่อปริญญาตรีผลงานเพลงผลงานเพลง. 1. อ้ายมีเหตุผล 2. คำสอนของพ่อ 3. เฟสก็หายไลน์ก็เงียบ 4. คนดีพี่มาง้อ 5. สื่อรักออนไลน์ 6. กอดครั้งสุดท้าย feat.ดาราภัช ทวินันท์ (ธัญญ่า อาร์สยาม) 7. สองสิ่งที่ยิ่งใหญ่ (เพลงประกอบละคร เชลยศึก) 8. ลมหายใจพลีให้เธอ (เพลงประกอบซีรีส์อินเดีย หนุมาน สงครามมหาเทพ) 9. ให้น้องไปสา 10. เฮ็ดทุกวิถีทางผลงานการแสดงผลงานการแสดง. - ปี พ.ศ. 2560 ซีรีส์เรื่อง 21 วัน ฉันรักนาย (21 Days) รับบท ดับเบิ้ล ช่อง ยูแชนเนล - ปี พ.ศ. 2561 แสดงภาพยนตร์เรื่อง หลวงพี่แจ๊ส 5G - ปี พ.ศ. 2561 แสดงภาพยนตร์เรื่อง ฮักแพง</doc>
