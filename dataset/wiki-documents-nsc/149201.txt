<doc id="149201" url="https://th.wikipedia.org/wiki?curid=149201" title="โรงเรียนเซนต์ดอมินิก">โรงเรียนเซนต์ดอมินิก โรงเรียนเซนต์ดอมินิก () ตั้งอยู่บนเลขที่ 1526 ถนนเพชรบุรี แขวงมักกะสัน เขตราชเทวี กรุงเทพมหานคร เป็นโรงเรียนเอกชนโรมันคาทอลิกชายล้วน ประเภทสามัญศึกษา สังกัดสำนักงานคณะกรรมการส่งเสริมการศึกษาเอกชน กระทรวงศึกษาธิการ และเป็นโรงเรียนลำดับที่ 7 ในสังกัดคณะซาเลเซียนของคุณพ่อบอสโกแห่งประเทศไทยประวัติ ประวัติ. โรงเรียนได้รับการสถาปนาจัดตั้งและถือกำเนิดขึ้นเมื่อวันที่ 12 พฤษภาคม พ.ศ. 2504 เดิมโรงเรียนมีชื่อว่า "ดอนบอสโกวิทยา" โดยแยกออกจาก "โรงเรียนอาชีวะดอนบอสโก" เนื่องจาก โดนถนนเพชรบุรีตัดใหม่ ตัดแบ่งครึ่งไปจนถึงแยกคลองตัน เพื่อใช้เป็นที่เรียนวิชาสายสามัญ เปิดสอนเพียงชั้น ป.1 ก-ข-ค ถึง ป.5 ก-ข-ค จำนวนนักเรียนตามบัญชีเรียก 214 คน ต่อมาในภายหลังได้เปลี่ยนชื่อเป็น "เซนต์ดอมินิก" เนื่องจาก ชื่อ เซนต์ดอมินิก ซึ่งเป็นชื่อของชมรมซาเลเซียนเก่า ได้เปลี่ยนชื่อจากชมรม เซนต์ดอมินิก เป็นชื่อชมรมอื่น เราจึงนำชื่อนี้มาใช้ เมื่อวันที่ 14 กุมภาพันธ์ พ.ศ. 2506 โดยมีนายปรีดา แสงสว่าง รับเป็นเจ้าของเอง (ทั้งผู้จัดการและครูใหญ่) เพราะหลักฐานเอกสารของ มูลนิธิยังไม่เรียบร้อยต่อมาโอนการเป็นเจ้าของให้แก่ "คณะซาเลเซียนแห่งประเทศไทย" โดยมีบาทหลวงยอห์น อุลลิอานา เป็นเจ้าของ เจ้าของโรงเรียนในปัจจุบันได้แก่ "มิสซังโรมันคาทอลิกกรุงเทพฯ" โดย บาทหลวงมนูญ สนเจริญ เป็นผู้ถือใบอนุญาต ปัจจุบันโรงเรียนเซนต์ดอมินิกเปิดรับตั้งแต่ระดับ ประถมศึกษาปีที่ 1 ถึง มัธยมศึกษาปีที่ 6 มีครูไทยจำนวน 173 คน ครูต่างชาติ จำนวน 15 คน และนักเรียนรวมประมาณ 2,000 กว่าคนเปิดตัวชั้นประโยคนักบุญดอมินิก ซาวีโอ องค์อุปถัมภ์ของโรงเรียนเซนต์ดอมินิก นักบุญดอมินิก ซาวีโอ องค์อุปถัมภ์ของโรงเรียนเซนต์ดอมินิก. ดอมินิก ซาวีโอ เกิดที่ตำบลรีวา ใกล้เมืองกีเอรี ประเทศอิตาลี เมื่อวันที่ 2 เมษายน ค.ศ. 1842 บิดาชื่อนายคาร์โล มารดาชื่อ นางบรียีดา คำว่า "ดอมินิก" แปลว่า "ของพระผู้เป็นเจ้า" ท่านเป็นเด็กที่มีความจำดีอย่างน่าพิศวงเมื่ออายุได้สี่ขวบก็ สามารถจำบทภาวนาได้ขึ้นใจ นอกนั้นยังมีความศรัทธาในศาสนาอย่างครบครัน ทั้งยังเป็นเด็กที่มีความเคารพนบนอบ เชื่อฟังในคำอบรมสั่งสอนของบิดา มารดาทุกประการ ในวันที่ 8 เมษายน ค.ศ. 1849 ขณะที่มีอายุได้เจ็ดขวบ ดอมินิกก็ได้รับศีลมหาสนิทเป็นครั้งแรก วันนั้นเป็นวันที่สำคัญยิ่งในชีวิตของท่าน ในการเจริญชีวิตคริตชนอย่างสมบูรณ์ ทั้งยังได้ให้ข้อสัญญาแก่ตัวเองเพื่อเป็นหลักในการปฏิบัติตนว่า "ยอมตายดีกว่าทำบาป" ในวัยที่เป็นนักเรียนนั้น ดอมินิกมีความขยันหมั่นเพียรมากในการศึกษาหาความรู้ ในการคบเพื่อนที่ดี ทั้งยัง มีความอดทนในการเดินทางไปโรงเรียนที่อยู่ไกลถึง 10 ไมล์ ทุกวันอีกด้วย ในวันที่ 2 ตุลาคม ค.ศ. 1854 ดอมินิกก็ได้พบกับคุณพ่อบอสโกเป็นครั้งแรก และ แล้วเมื่อวันที่ 29 ตุลาคม ปีเดียวกันท่านก็ได้เดินทางไปยังศูนย์เยาวชนวัลด็อกโก ของคุณพ่อบอสโกที่กรุงตุริน ณ ที่แห่งนี้ดอมินิกได้รับการอบรมสั่งสอนจากคุณ พ่อบอสโกในหนทางแห่งคุณงามความดีต่างๆและได้ปฏิบัติภารกิจอันประเสริฐนั้นอย่างดียิ่ง ทว่าอุปสรรคอันสำคัญในการดำเนินชีวิตของดอมินิก คือ สุขภาพ ที่ไม่แข็งแรง จึงจำเป็นที่จะต้องเดินทางกลับไปพักผ่อน รักษาตัวกับบิดามารดา ดอมินิก ซาวีโอ ลาจากศูนย์เยาวชนของคุณพ่อบอสโกเมื่อวันที่ 1 มีนาคม ค.ศ. 1857 และที่สุดได้ลาจากโลกนี้ ไปในตอนเย็นของวันที่ 9 มีนาคม ปีนั้นเอง แบบอย่างความประพฤติที่ดีงาม ความศรัทธาเลื่อมใสในศาสนาหรือกล่าวโดยสรุปว่าคุณงามความดีต่างๆที่ดอมินิก ได้ประพฤติปฏิบัตินั้น ทำให้สมเด็จพระสันตปาปา ปีโอ ที่ 11 ประกาศว่า ดอมินิก ซาวีโอ เป็นผู้น่าเคารพเพราะชีวิตของท่านเพียบพร้อมไปด้วยความบริสุทธิ์ ความ เลื่อมใสศรัทธา และการทำความดี ต่อมาในวันที่ 5 มีนาคม ค.ศ. 1950 สมเด็จพระสันตปาปา ปีโอ ที่ 12 ได้สถาปนาท่านเป็นบุญราศีดอมินิก ซาวีโอ ขึ้นเป็นนักบุญดอมินิก ซาวีโอสัญลักษณ์ของโรงเรียนตราประจำโรงเรียนสัญลักษณ์ของโรงเรียน. ตราประจำโรงเรียน. - โล่ หมายถึง ความเข้มแข็งเด็ดเดี่ยวในการดำเนินชีวิตให้เป็นผู้ที่น่าเคารพนับถือ - ดาว หมายถึง ความสว่างแห่งสติปัญญา - หัวใจ หมายถึง ความร้อนรนในความรักต่อกันและกัน - ช่อดอกไม้ หมายถึง เจตนาที่บริสุทธิ์และความเที่ยงตรงในการทำความดี - ช่อชัยพฤกษ์ หมายถึง ชัยชนะหรือสัญลักษณ์แห่งความดีที่ได้กระทำสีประจำโรงเรียน สีประจำโรงเรียน. สีน้ำเงิน เป็นสีของท้องฟ้า ซึ่งมีความกว้างใหญ่ไพศาล โอบอุ้มจักรวาลทั้งหมด แทนความหมายที่ว่า นักเรียนของโรงเรียนเซนต์ดอมินิกจะต้องเป็นผู้ที่มีจิตใจกว้างขวาง โอบอ้อมอารีและเอื้อเฟื้อเผื่อแผ่ต่อทุกคน สีขาว เป็นสีแห่งความสะอาด บริสุทธิ์ แทนความหมายที่ว่า นักเรียนของโรงเรียนเซนต์ดอมินิกจะต้องเป็นผู้ที่มีจิตใจสะอาด บริสุทธิ์ มองโลกและทุกสิ่งทุกอย่างในแง่ดีเพลงประจำสถาบันเพลงประจำสถาบัน. - เพลง สดุดีเซนต์ดอมินิก - เพลง บิดา อาจารย์ และเพื่อนของเยาวชน - Graduation Songอาคารและสถานที่ภายในบริเวณโรงเรียนเซนต์ดอมินิกอาคารเรียนในปัจจุบันอาคารและสถานที่ภายในบริเวณโรงเรียนเซนต์ดอมินิก. อาคารเรียนในปัจจุบัน. - SAVIO (7 ชั้น) - BOSCO (3 ชั้น) - MICHAEL RUA (4 ชั้น) - Joseph (4 ชั้น) - มารีอนุสรณ์ 48 ปี [8ชั้น (+ชั้นM+ชั้นดาดฟ้า คือ 10ชั้น)]อาคารมารีย์ (2509-2551) อาคารมารีย์ (2509-2551). อาคารมารีย์ เป็นชื่อตึกที่ในอดีตเคยเรียกว่า "ตึกเจ้าคณะ" หรือ "บ้านเจ้าคณะ" เพราะเป็นที่ตั้งสำนักงานคณะซาเลเซียน และเป็นที่พำนักของอธิการเจ้าคณะแขวงคณะซาเลเซียนในประเทศไทย รวมทั้งผู้ใหญ่ท่านอื่นด้วย ปัจจุบันได้สร้างอาคารมารีย์อนุสรณ์ 48 ปีแทนอาคารมารีย์หลังเดิมโดยเป็นตึกสีขาว เอียงเป็นตัว L มีสระว่ายน้ำหนึ่งสระ มีลิฟต์ 3 ตัว บันได 2 ด้าน (ด้านหัว L และท้าย L) ชั้น 1 จะเป็นห้องโถง โดยจะมีวัดพระแม่องค์อุปถัมป์ไว้ทำพิธีต่าง ๆ ชั้น 2 จะเป็นของ ประถมศึกษาปีที่ 4 โดยมีห้องพักครูกลุ่มสาระการเรียนรู้การงานอาชีพและห้องนาฏยศิลป์ไทย ชั้น 3 จะเป็นของ ประถมศึกษาปีที่ 5 โดยมีห้องรวมครูกลุ่มสาระการเรียนรู้วิทยาศาสตร์และห้องขับร้องเซซีลีอา ชั้น 4 ของ ประถมศึกษาปีที่ 6 โดยมีห้องสมุดมัธยมศึกษา ชั้น 5 จะเป็นชั้นของห้องคอมพิวเตอร์ ห้องประชุมรีนัลดี ห้องนวัตกรรม ชั้น 6 ของชั้นมัธยมศึกษาปีที่ 2 จะมีห้องพักครูกลุ่มสาระการเรียนรู้สังคมศึกษา ศาสนา และวัฒนธรรม ห้องเรียน Learn education ห้องปฏิบัติการวิทยาศาสตร์/คณิตศาสตร์ ชั้น 7 จะมีห้อง มัธยมศึกษาปีที่ 1 เขตนักบวช ผู้ใหญ่ในโรงเรียน และห้องพักครูกลุ่มสาระคณิตศาสตร์ ชั้น 8 มีห้องมัธยมศึกษาปีที่ 3 ห้องพักครูกลุ่มสาระภาษาอังกฤษ เขตนักบวชและชั้นสุดท้าย ชั้นดาดฟ้า ตึกมารีย์มีกล้องวงจรปิดทั้งสิ้น 48 ตัว (เฉพาะนอกห้อง) และมีห้องเรียน 45 ห้อง และถือเป็นตึกที่สร้างเก่าแต่นำมาดัดแปลงใหม่และทันสมัยที่สุดในโรงเรียนลำดับเหตุการณ์ที่สำคัญด้านอาคารสถานที่ลำดับเหตุการณ์ที่สำคัญด้านอาคารสถานที่. - พิธีวางศิลฤกษ์อาคารบอสโก 3 ชั้น (และสร้างเสร็จในปี 2508) - 7 กรกฎาคม 2505 - สร้างอาคารมารี - ปี 2508-2509 - สร้างอาคารไมเคิล รัว (ตึกวิทย์, ม.ศ.ต้น) - ปี 2511 - สร้างอาคารบอสโก 4 ชั้น (ตึกห้องสมุด และ ม.ศ.ปลาย) - ปี 2512 - พิธีเปิดอาคารไมเคิล รัว (ตึกวิทย์, ม.ศ.ต้น) และมอบใบรับรองวิทยฐานะ โดยนายสุกิจ นิมมานเหมินท์ รัฐมนตรีว่าการกระทรวงศึกษาธิการ - 7 กุมภาพันธ์ 2513 - พิธีเปิดอาคารบอสโก 4 ชั้นและห้องสมุดมัธยมศึกษา โดยนายสมชัย วุฑฒิปรีชา เลขาธิการคณะกรรมการการศึกษาเอกชน - 10 พฤศจิกายน]] 2516 - สร้างอาคารซาวีโอและหอประชุมใหญ่ - ปี 2522 - พิธีเปิดอาคารซาวีโอและหอประชุมใหญ่ โดย ศาตราจารย์ นายแพทย์บุญสม มาร์ติน ปลัดประทรวงศึกษาธิการ - 19 ธันวาคม 2524 - ย้ายเสาธงจากหน้าอาคารบอสโกไปอยู่ที่กึ่งกลางสนาม - ปี 2528 - สร้างอนุสาวรีย์นักบุญยอห์น บอสโก และนักบุญดอมินิก ซาวีโอ หน้าอาคารบอสโก - ปี 2528 - ปรับปรุงโบสถ์น้อยอาคารมารีและตั้งชื่อใหม่ว่า "โบสถ์แม่พระองค์อุปถัมภ์" - ปี 2541 - สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินเป็นองค์ประธานในพิธีเจิมศิลาฤกษ์อาคารเรียนหลังใหม่ (ตึกมารีอนุสรณ์ 48 ปี) - 7 ธันวาคม 2542 - สร้างโดมโครงหลังคาผ้าใบบริเวณสนามวอลเลย์บอล, สนามตะกร้อ - มีนาคม-เมษายน 2545 - สร้างอาคารมารีอนุสรณ์ 48 - ปี 2551-2552 - สร้างอาคารยอห์น บอสโก อนุสรณ์ 200 ปีชาตกาล - ปี 2559-ปัจจุบัน - ย้ายเสาธงจากกลางสนามมาที่ข้างสระว่ายน้ำ - ปี 2559เกียรติประวัติเกียรติประวัติ. - ได้รับโล่จาก ดร.ภิญโญ สาธร รัฐมนตรีว่าการกระทรวงศึกษาธิการ ในฐานะโรงเรียนจัดกิจกรรม และมีนักเรียนมีความประพฤติดี (คัดจากโรงเรียนสังกัด สช. กว่า 300 โรงเรียน โดยคัดเอา 10 โรงเรียน) - 11 มกราคม 2520 - พิธีเสกและเปิดอนุสาวรีย์นักบุญยอห์น บอสโก และนักบุญดอมินิก ซาวีโอ โดยพระคาร์ดินัลไมเกิ้ล มีชัย กิจบุญชู อัครมุขนายกมิสซังโรมันคาทอลิกกรุงเทพฯ - 8 ธันวาคม 2529 - งานฉลองครบรอบ 100 ปีแห่งมรณกรรมของคุณพ่อบอสโก ผู้สถาปนาคณะซาเลเซียนของคุณพ่อบอสโก ณ อินดอร์ สเตเดียม การกีฬาแห่งประเทศไทย - 28 มกราคม 2532 - ประกวดวงโยธวาทิตนักเรียน นิสิต นักศึกษา ครั้งที่ 13 ได้รับรางวัลรองชนะเลิศถ้วยพระราชทาน ประเภท ก - 8 มกราคม 2537 - ประกวดวงโยธวาทิตนักเรียน นิสิต นักศึกษา ครั้งที่ 14 ได้รับรางวัลชนะเลิศถ้วยพระราชทาน พระบาทสมเด็จพระเจ้าอยู่หัว และ รางวัลคทากรดีเด่น - 16 มกราคม 2538 - วงโยธวาทิตร่วมประกวดดนตรีนานาชาติ ครั้งที่ 8 ณ เมืองอัลส์เฟลด์ ประเทศเยอรมนี ได้รับรางวัลชนะเลิศประเภทนั่งบรรเลงและประเภทดนตรีสนามพร้อมทั้งโล่แห่งความประทับใจจากชาวเมือง Alsfeld - 24-28 สิงหาคม 2538 - ได้รับรางวัลห้องสมุดโรงเรียนดีเด่นระดับประถมศึกษาขนาดกลาง และ ห้องสมุดโรงเรียนดีเด่นระดับมัธยมศึกษาขนาดใหญ่ จากสำนักงานคณะกรรมการการศึกษาเอกชน - 2 ตุลาคม 2539 - วงโยธวาทิตร่วมประกวดดนตรีชิงแชมป์โลก ครั้งทื่ 13 ณ เมือง Kerkrade ประเทศเนเธอร์แลนด์ได้รับรางวัลเหรียญทองประเภทสวนสนาม และประเภทการแสดงสนาม รางวัลเหรียญเงินประเภทพาเหรด 5-6 กรกฎาคม 2540 - วงโยธวาทิตร่วมแสดงดนตรีต้อนรับคณะนักกีฬาที่เข้าร่วมการแข่งขันกีฬาเอเชี่ยนเกมส์ ครั้งที่ 13 ที่ประเทศไทยเป็นเจ้าภาพ - ธันวาคม 2541 - วงโยธวาทิตร่วมแสดงดนตรีในพิธีเปิดการแข่งขันกีฬาคนพิการภาคพื้นตะวันออกไกลและแปซิฟิกตอนใต้ (เฟสปิกเกม) ครั้งที่ 7 ที่ประเทศไทยเป็นเจ้าภาพ - มกราคม 2542 - สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินเป็นองค์ประธานในพิธีเปิดและทอดพระเนตรนิทรรศการเฉลิมพระเกียรติ "พระภัทรมหาราชเจ้า ปกเกล้านิกรเกษม" เนื่องในวโรกาสมหามงคลเฉลิมพระชนมพรรษาพระบาทสมเด็จพระปรมินทรมหาภูมิพลอดุลยเดช ครบ 6 รอบ - 7 ธันวาคม 2542 - เป็นโรงเรียนต้นแบบการเรียนการสอนวิชาวิทยาศาสตร์จากการคัดเลือกของสำนักงานคณะกรรมการการศึกษาเอกชน - ปี 2543 - ได้รับประกาศนียบัตรการรับรองคุณภาพมาตรฐานสากล ISO 9002 จากสำนักงานใหญ่บริษัท SGS ประเทศออสเตรเลีย - 26 กรกฎาคม 2543 ถึง 26 กรกฎาคม 2546 - ได้รับรางวัลในโครงการ "หน้าบ้านหน้ามอง" จากสำนักงานเขตราชเทวี กรุงเทพมหานคร - 1 สิงหาคม 2543 - ได้รับรางวัล "โรงเรียนสร้างเสริมสุขภาพในดวงใจ" จากสำนักงานสนับสนุนการสร้างเสริมสุขภาพและสถานีวิทยุ จส.100 - 18 ตุลาคม 2544 - ได้รับการรับรองมาตรฐานคุณภาพการศึกษา ระดับประถมศึกษาและมัธยมศึกษา จากสำนักงานคณะกรรมการการศึกษาเอกชน กระทรวงศึกษาธิการ - 11 มกราคม 2545 - โรงเรียนแกนนำวิทยาศาสตร์ คณิตศาสตร์และเทคโนโลยีจากสถาบันส่งเสริมการสอนวิทยาศาสตร์และเทคโนโลยี - ปี 2545 - ได้รับการประกาศเป็น สถานศึกษาเข้มแข็งปลอดยาเสพติด รับมองธง และโล่เชิดชูเกียรติจากนายสมัคร สุนทรเวช ผู้ว่าราชการกรุงเทพมหานคร - 17 พฤศจิกายน 2546 - ได้รับฉลองสารตราตั้งโรตารีสากล - 5 พฤศจิกายน 2547รายชื่อผู้บริหารโรงเรียนเซนต์ดอมินิกในปัจจุบันรายชื่อผู้บริหารโรงเรียนเซนต์ดอมินิกในปัจจุบัน. - บาทหลวง ดร.มนูญ สนเจริญ อธิการ / ผู้อำนวยการ - บาทหลวงศักดิ์ชัย ตรีว่าอุดม รองอธิการ / จิตตาธิการ - บาทหลวงเกรียงศักดิ์ ชัยพรแก้ว ผู้จัดการ / เหรัญญิก - มาสเตอร์ปิยทัย โกศินานนท์ ผู้ช่วยผู้อำนวยการฝ่ายนโยบายและแผน - มาสเตอร์บุญชู ชูศรี ผู้ช่วยผู้อำนวยการฝ่ายวิชาการ ระดับมัธยมศึกษา - มิสธนพร ยมะสมิต ผู้ช่วยผู้อำนวยการฝ่ายวิชาการ ระดับประถมศึกษา - มาสเตอร์สุรัตน์ กิมานันโท ผู้ช่วยผู้อำนวยการฝ่ายปกครอง - มิสนิลรยา ภักตร์ผ่อง ผู้ช่วยผู้อำนวยการฝ่ายกิจการนักเรียน - มาสเตอร์ประเสริฐ ลาภวุฒิพจน์ ผู้ช่วยผู้อำนวยการฝ่ายธุรการ - มาสเตอร์โกวิทย์ อยู่เวชวัฒนา ผู้ช่วยผู้อำนวยการฝ่ายอาคารสถานที่ - มาสเตอร์จักรพงศ์ กันกล่ำ ผู้ช่วยผู้อำนวยการฝ่ายบริการและสัมพันธ์ชุมชน - มิสมณี เงากระจ่าง ผู้ช่วยผู้อำนวยการฝ่ายบุคลากร - มิสยุพาภรณ์ บุญพยุง ผู้ช่วยผู้อำนวยการฝ่ายสารสนเทศและประชาสัมพันธ์ - มิสโสภณา เศวตคชกุล ผู้ช่วยผู้อำนวยการฝ่ายวิเทศสัมพันธ์ทำเนียบอธิการโรงเรียนเซนต์ดอมินิกศิษย์เก่าที่มีชื่อเสียงด้านวิชาการศิษย์เก่าที่มีชื่อเสียง. ด้านวิชาการ. - รองศาสตราจารย์ ดร.สุเนตร ชุตินธรานนท์ นักประวัติศาสตร์ และนักเขียนบทภาพยนตร์ชาวไทย (SD7) - ศาสตราจารย์ ดร.วันประชา เชาวลิตวงศ์ ศาสตราจารย์คณะวิศวกรรมศาสตร์ มหาวิทยาลัยวอชิงตันด้านการเมืองด้านการเมือง. - นาวาอากาศตรี ศิธา ทิวารี ประธานคณะกรรมการ บริษัท ท่าอากาศยานไทย จำกัด (มหาขน) ที่ปรึกษารัฐมนตรีว่าการกระทรวงมหาดไทย อดีตโฆษกประจำสำนักนายกรัฐมนตรี (SD15)ด้านวงการบันเทิงด้านวงการบันเทิง. - เกียรติ กิจเจริญ - นักแสดง/พิธีกร (SD13) - บดินทร์ ดุ๊ก - นักแสดง (SD15/1) - อรรถชัย อนันตเมฆ - นักแสดง (SD15) - บอย โกสิยพงษ์ - นักแต่งเพลง โปรดิวเซอร์เพลง (SD16) - บิลลี่ โอแกน - นักร้อง /นักแสดง (SD16) - เมทะนี บูรณะศิริ - นักร้อง/นักแสดง/พิธีกร (SD16) - จอนนี่ แอนโฟเน่ - นักแสดง (SD19) - โจอี้ บอย - แร็ปเปอร์/นักแสดง (SD23) - ธีรศักดิ์ พันธุจริยา - นักแสดง (SD26) - สุรพัน ชาวปากน้ำ - นักแสดง (SD26) - ธีรเดช วงศ์พัวพันธ์ - นักแสดง (SD26) - รัฐนันท์ จรรยาจิรวงศ์ - นักแสดง/พิธีกร (SD34) - ศิณะ อุ่นทรพันธุ์ - นักแสดง (SD34) - มาริโอ้ เมาเร่อ - นักแสดง (SD38) - กรกันต์ สุทธิโกเศศ - นักร้อง/นักแสดง/ผู้ประกาศข่าว (SD38)- ธนภพ ลีรัตนขจร - นักแสดง (SD43)</doc>
