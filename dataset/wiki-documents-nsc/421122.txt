<doc id="421122" url="https://th.wikipedia.org/wiki?curid=421122" title="ตุ้ม จ่านกร้อง">ตุ้ม จ่านกร้อง ตุ้ม จ่านกร้อง เกิดวันที่ 31 กรกฎาคม พ.ศ. 2530 เป็นนักร้องเพลงลูกทุ่งที่มีชื่อเสียงของประเทศไทย และได้รับรางวัลระดับเกียรติยศในหลายรายการ เขาเป็นผู้ชนะการประกวดรายการชิงช้าสวรรค์สองปีซ้อน ซึ่งได้นำพาโรงเรียนจ่านกร้อง เข้ารับตำแหน่งแชมป์ออฟเดอะแชมป์ในปี พ.ศ. 2548 และ พ.ศ. 2549ประวัติ ประวัติ. ตุ้ม จ่านกร้อง มีชื่อจริงคือ พิชิตชัย ศรีเครือ เขาเป็นผู้ที่ชื่นชอบการร้องเพลงตั้งแต่เยาว์วัย โดยมีเพลงของ ยอดรัก สลักใจ เป็นแนวทางในการฝึกขับร้อง ต่อมา เขาได้มีโอกาสร่วมเข้าประกวดในรายการชิงช้าสวรรค์ โดยการนำทีมโรงเรียนจ่านกร้องรับชัยชนะถึงสองปีซ้อน จากนั้น เขาจึงได้รับการทาบทามจากค่ายชัวร์เอ็นเตอร์เทนเมนท์ในเวลาต่อมา โดยได้ออกอัลบั้มชุด พระเอกหน้าใหม่ในใจเธอ ซึ่งเขายังได้รับรางวัลดาวรุ่งยอดนิยมรางวัลสตาร์เอ็นเตอร์เทนเมนต์อะวอร์ด 2009 อีกด้วย และในวันภาษาไทยแห่งชาติ พุทธศักราช 2552 เขายังได้รับรางวัลเพชรในเพลง จากเพลง รอเป็นคนใช่ของเธอ โดยได้รับรางวัลชมเชย ปัจจุบัน ตุ้ม จ่านกร้อง ได้ปรับรูปแบบการร้องโดยให้อยู่ในแนวดนตรีที่มีจังหวะเร็วขึ้นระดับหนึ่ง รวมถึงทำการปรับระดับการเอื้อนเพื่อให้ผู้ฟังสามารถรับฟังได้ง่ายขึ้น ตุ้ม จ่านกร้อง ยังเป็นผู้สร้างแรงดลบันดาลใจให้กับเยาวชนในการประกวดดนตรีหลายราย ตลอดจนเป็นนักร้องเพลงลูกทุ่งที่ได้รับการตอบรับในเกณฑ์ที่ดีมาก ตุ้ม เคยเข้าศึกษาระดับปริญญาตรีที่มหาวิทยาลัยนเรศวร แต่ต่อมาได้ลาออกมาสมัครเรียนที่สาขาวิชานิเทศศาสตร์ มหาวิทยาลัยสุโขทัยธรรมาธิราชรางวัลที่ได้รับรางวัลที่ได้รับ. - 29 ก.ค. 2552 - รางวัลชมเชย ผู้ขับร้องเพลงไทยลูกทุ่งชาย จากเพลง รอเป็นคนใช่ของเธอ จากกรมศิลปากร โครงการเพชรในเพลง เนื่องในวันภาษาไทยแห่งชาติ - 22 ม.ค. 2553 - รางวัลดาวดวงใหม่ยอดเยี่ยม คมชัดลึกอะวอร์ดครั้งที่ 7 จากเพลง พระเอกหน้าใหม่ในใจเธอ ของอัลบั้มชุด พระเอกหน้าใหม่ในใจเธอ - 9 พ.ค. 2553 - รางวัลดาวรุ่งยอดนิยม ที่งานสตาร์เอ็นเตอร์เทนเมนท์อะวอร์ด 2009 - 15 มิ.ย. 2553 - รางวัลผู้ขับร้องเพลงลูกทุ่งชายอมตะ ที่งานพระพิฆเนศทองพระราชทาน ครั้งที่ 7 ในเพลงลูกทุ่ง</doc>
