<doc id="120640" url="https://th.wikipedia.org/wiki?curid=120640" title="โอลิมปิกฤดูร้อน 1964">โอลิมปิกฤดูร้อน 1964 โอลิมปิกฤดูร้อน 1964 หรือชื่ออย่างเป็นทางการว่า การแข่งขันกีฬาโอลิมปิกฤดูร้อนครั้งที่ 15 เป็นงานแข่งขันกีฬาหลายประเภทระหว่างประเทศจัดขึ้นในกรุงโตเกียว ประเทศญี่ปุ่น ระหว่างวันที่ 2 ถึง 18 ตุลาคม พ.ศ. 2507 โตเกียวได้รับเลือกให้เป็นเจ้าภาพจัดการแข่งขันโอลิมปิกฤดูร้อน 1940 แต่เกียรตินี้ถูกส่งมอบแก่เฮลซิงกิเพราะการรุกรานจีนของญี่ปุ่น ก่อนจะถูกยกเลิกไปในที่สุดเพราะสงครามโลกครั้งที่สอง โอลิมปิกฤดูร้อนครั้งนี้เป็นโอลิมปิกครั้งแรกที่จัดในทวีปเอเชีย และเป็นครั้งแรกที่ประเทศแอฟริกาใต้ถูกห้ามเข้าร่วมแข่งขันเพราะระบบการถือผิวในกีฬา อย่างไรก็ดี แอฟริกาใต้ได้รับอนุญาตให้เข้าแข่งขันพาราลิมปิกฤดูร้อน 1964 ซึ่งจัดในกรุงโตเกียวเช่นกัน และนับเป็นครั้งแรกที่แอฟริกาใต้เข้าแข่งขันพาราลิมปิก โตเกียวได้รับเลือกเป็นเมืองเจ้าภาพระหว่างสมัยประชุมคณะกรรมการโอลิมปิกสากลที่ 55 ในเยอรมนีตะวันตก เมื่อวันที่ 26 พฤษภาคม พ.ศ. 2502 การแข่งขันครั้งนี้ยังเป็นครั้งแรกที่มีการแพร่ภาพระหว่างประเทศโดยไม่ต้องส่งเทปทางเครื่องบินดังเช่นกรณีของโอลิมปิกฤดูร้อน 1960 สี่ปีก่อนหน้าการคัดเลือกเมืองเจ้าภาพ การคัดเลือกเมืองเจ้าภาพ. โตเกียวได้รับสิทธิ์ให้เป็นเมืองเจ้าภาพเมื่อวันที่ 26 พฤษภาคม 1959 ในการประชุมคณะกรรมการโอลิมปิกสากล สมัยที่ 55 ที่มิวนิก, ประเทศเยอรมนีตะวันตก โดยผลการตัดสินโตเกียวสามารถเอาชนะดีทรอยต์, เวียนนา และบรัสเซลส์ประเทศที่เข้าร่วมแข่งขันสรุปเหรียญการแข่งขัน สรุปเหรียญการแข่งขัน. ตารางสรุปเหรียญรางวัล 10 อันดับแรก</doc>
