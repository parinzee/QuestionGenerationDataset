<doc id="645173" url="https://th.wikipedia.org/wiki?curid=645173" title="พรรคแรงงาน (พ.ศ. 2492)">พรรคแรงงาน (พ.ศ. 2492) พรรคแรงงาน (พ.ศ. 2492) (Labour Party; Indonesian: Partai Buruh) เป็นพรรคการเมืองในอินโดนีเซีย ก่อตั้งเมื่อ 25 ธันวาคม พ.ศ. 2492 โดยกลุ่มที่เคยเป็นสมาชิกพรรคแรงงานอินโดนีเซีย และไม่เห็นด้วยในการรวมพรรคเข้ากับพรรคคอมมิวนิสต์อินโดนีเซีย พรรคนี้มีอิทธิพลต่อสหภาพการค้า และมีอิทธิพลภายในกระทรวงแรงงาน อิสกันดาร์ เทยาซุกมานา เป็นประธานคณะโพลิตบูโรของพรรคระหว่าง พ.ศ. 2494 – 2499 และเป็นตัวแทนพรรคในรัฐบาล ดำรงตำแหน่งเป็นรัฐมนตรีว่าการกระทรวงแรงงาน ในคณะรัฐมนตรีสมัยของซูกีมัน วีโลโป และบูร์ฮานุดดีน ฮาราฮับ แนวคิดของพรรคนี้เป็นแนวคิดนิยมลัทธิมาร์กซิสต์ แต่ในการดำเนินการทางการเมืองได้รับอิทธิพลจากลัทธิชาตินิยม ผู้นำของพรรคแยกเป็นสองฝ่าย คือกลุ่มที่สนับสนุนฝ่ายค้านได้แก่พรรคแห่งชาติอินโดนีเซียและพรรคมูร์บา อีกกลุ่มหนึ่งเป็นกลุ่มปัญญาชนที่มีความใกล้ชิดกับพรรคสังคมนิยมอินโดนีเซีย เมื่อมีการเลือกตั้งสภาผู้แทนราษฎรใน พ.ศ. 2493 พรรคแรงงานมีสมาชิกในสภา 7 คนจากทั้งหมด 236 คน ใน พ.ศ. 2494 พรรคนี้มีสมาชิก 60,000 คน พรรคนี้ได้คะแนนเสียง 0.6% ในการเลือกตั้ง พ.ศ. 2498 และได้ 2 ที่นั่ง หลังการเลือกตั้ง พรรคได้รวมเข้ากับ กลุ่มของผู้สนับสนุนแถลงการณ์ ซึ่งเป็นกลุ่มในสภาที่มีความหลากหลาย</doc>
