<doc id="757092" url="https://th.wikipedia.org/wiki?curid=757092" title="โปเกมอน โก">โปเกมอน โก โปเกมอน โก () เป็นเกมพกพา อิงพิกัดภูมิศาสตร์ (location-based) ผสานกับเทคโนโลยีความเป็นจริงเสริม (augmented reality) เล่นฟรี บนสมาร์ตโฟนที่ต้องมีกล้องหลัง, มีระบบตรวจจับพิกัดตำแหน่งบนโลก (GPS), ตัวจับระดับการหมุน และจอสัมผัส พัฒนาโดยบริษัทไนแอนติก ออกจำหน่ายใน ค.ศ. 2016 บนระบบปฏิบัติการไอโอเอส และแอนดรอยด์ นอกจากเล่นบนมือถือแล้ว ยังสามารถใช้ร่วมกับอุปกรณ์สวมใส่ขนาดเล็กเรียกว่า โปเกมอนโกพลัส พัฒนาโดยนินเท็นโด ซึ่งเชื่อมต่อโดยใช้บลูทูธเพื่อแจ้งผู้ใช้ว่ามีโปเกมอนอยู่ใกล้ตัวผ่านแสงแอลอีดี และผ่านเสียงเตือนเบา ๆ เกมจะให้ผู้เล่นจับ ต่อสู้ ฝึกฝน และแลกเปลี่ยนโปเกมอนเสมือนจริงที่จะมีอยู่ทั่วโลก เกมจะไม่มีค่าใช้จ่าย แต่จะมีระบบสนับสนุนการซื้อขายในเกม แนวคิดของเกมเกิดขึ้นใน ค.ศ. 2013 โดยซะโตะรุ อิวะตะ จากนินเท็นโด และสึเนะคะสุ อิชิฮะระ จากเดอะโปเกมอนคอมพานี ใน ค.ศ. 2015 ในงานเปิดตัวเกมในวันที่ 10 กันยายน อิชิฮะระกล่าวกับอิวะตะ ซึ่งเสียชีวิตในสองเดือนก่อนหน้า อิชิฮะระและภรรยาเคยเล่นเกม อิงเกรส โปเกมอนชนิดต่าง ๆ จะอาศัยในบริเวณแตกต่างกันของโลก ตัวอย่างเช่น โปเกมอนรูปแบบน้ำจะอาศัยอยู่ใกล้แหล่งน้ำ จะมีกิจกรรมที่ผู้เล่นสามารถแลกเปลี่ยนโปเกมอนเพื่อสะสม อุปกรณ์รัดข้อมือที่เรียกว่า "โปเกมอน โก พลัส" จะมาพร้อมกับเกม เพื่อให้เกม "เตือนผู้เล่น" ได้มากกว่าในเกมอิงเกรส โดยผอุปกรณ์จะสั่นเตือนผู้เล่นเมื่อมีโปเกมอนอยู่ใกล้ตัว ผู้เล่นสามารถกดปุ่มตามลำดับรหัสที่กำหนดให้เพื่อจับโปเกมอน และตรวจสอบที่เกมว่าจับได้ตัวอะไร การตัดสินใจสร้างโกพลัสแทนสมาร์ตวอตช์เพื่อเพิ่มยอดขายในหมู่ผู้เล่นที่มองว่าสมาร์ตวอตช์ราคาสูงเกินไปการเล่น การเล่น. โปเกมอนแต่ละตัวจะสามารถพบได้ในพื้นที่ที่แตกต่างกันไป เช่น โปเกมอนธาตุน้ำ จะสามารถพบได้ใกล้แหล่งน้ำ โดยโปเกมอน โก พลัสจะสามารถใช้งานได้สำหรับแอปพลิเคชันนี้ ซึ่งจะเพิ่มความสนุกให้กับเกมมากกว่าอิงเกรส โดยอุปกรณ์สามารถสั่นเตือนและแจ้งเตือนผ่านสัญญาณไฟกะพริบเมื่อผู้เล่นอยู่ใกล้กับโปเกมอน โดยผู้เล่นสามารถกดปุ่มเพื่อจับโปเกมอนได้ทันที และสามารถตรวจสอบในแอปพลิเคชันได้หลังจากการจับโปเกมอนแล้วการเผยแพร่ภูมิภาคที่ใช้งานได้ การเผยแพร่. ภูมิภาคที่ใช้งานได้. เกมโปเกมอน โกได้เปิดให้บริการในออสเตรเลีย, นิวซีแลนด์, สหรัฐอเมริกา, เยอรมนี, สหราชอาณาจักร, อิตาลี, สเปน, โปรตุเกส, ออสเตรีย, เบลเยียม, บัลแกเรีย, โครเอเชีย, ไซปรัส, เช็กเกีย, เดนมาร์ก, เอสโตเนีย, ฟินแลนด์, กรีซ, กรีนแลนด์, ฮังการี, ไอซ์แลนด์, ไอร์แลนด์, ลัตเวีย, ลิทัวเนีย, ลักเซมเบิร์ก, มอลตา, เนเธอร์แลนด์, นอร์เวย์, โปแลนด์, โรมาเนีย, สโลวาเกีย, สโลวีเนีย, สวีเดน, สวิตเซอร์แลนด์, แคนาดา, เปอร์โตริโก, ญี่ปุ่น, ฝรั่งเศส, ฮ่องกง, ภูมิภาคลาตินอเมริกา, ภูมิภาคแคริบเบียน, บรูไน, กัมพูชา, ฟิจิ, ไมโครนีเซีย, อินโดนีเซีย, ลาว, มาเลเซีย, ปาเลา, ปาปัวนิวกินี, ฟิลิปปินส์, สิงคโปร์, หมู่เกาะโซโลมอน, ไต้หวัน, เวียดนาม และไทยข้อมูล</doc>
