<doc id="420395" url="https://th.wikipedia.org/wiki?curid=420395" title="เพื่อนกันจนวันตาย">เพื่อนกันจนวันตาย มึงกู เพื่อนกันจนวันตาย เป็นภาพยนตร์ไทย ออกฉายในวันที่ 12 มกราคม พ.ศ. 2555 กำกับโดยอัศจรรย์ สัตโกวิท ถ่ายทำที่จังหวัดเชียงใหม่ ภาพยนตร์ทำรายได้ 6 ล้านบาท ความจริงแล้วภาพยนตร์ไทยเรื่องนี้มีกำหนดฉายเดิมวันที่ 27 ตุลาคม พ.ศ. 2554 แต่เนื่องจากสถานการณ์น้ำท่วมในหลายพื้นที่ ทำให้ทางพระนครฟิลม์ตัดสินใจเลื่อนการเข้าฉายภาพยนตร์ออกไปเป็นวันที่ 12 มกราคม พ.ศ. 2555ตัวละครตัวละคร. - กัน รับบทโดย มาริโอ้ เมาเร่อ เด็กหนุ่มวัย 20 ปี เรียนอยู่ภาควิชาศิลปกรรม ปวช. ปี 3 วิทยาลัยเทคนิคเดียวกับสอง เรียนช้าเพราะว่าโดนไล่ออกมาหลายที่ ครอบครัวมีฐานะร่ำรวย แต่ขาดความอบอุ่น เพราะพ่อแม่เป็นนักธุรกิจที่มัวแต่ทำงานจนลืมหาเวลาใส่ใจดูแลลูกชายคนเดียว กันเป็นคนใจกว้าง กล้าหาญ ไม่กลัวใคร เกลียดการเอาเปรียบชอบช่วยเหลือผู้อื่นจนตัวเองเดือดร้อนอยู่บ่อย ๆ รักเพื่อนฝูงมาก แต่ข้อเสียบางครั้งชอบทำอะไรโดยไม่คิดก่อน ใจร้อน รักการเล่นฟุตบอลและการแต่งรถยนต์- สอง รับบทโดย เม้าส์ - ณัฐชา จันทพันธ์ สอง เด็กหนุ่มวัย 17 ปี จากกรุงเทพฯ เพิ่งย้ายมาเรียน ปวช. 1 วิทยาลัยเดียวกับกัน รักศิลปะ เป็นคนค่อนข้างเรียบร้อย มองโลกในแง่ดี จริงใจกับเพื่อน ถูกมองว่าเป็นเด็กอ่อนแอ มักถูกรังแกอยู่บ่อย ๆ รักเสียงเพลง ชอบการเล่นฟุตบอล- เนม รับบทโดย โม - มนชนก แสงฉายเพียงเพ็ญ เด็กสาววัย 17 เรียนห้องเดียวกับ สอง เป็นผู้หญิงห้าว ๆ นิสัยคล้ายผู้ชาย เนมเกลียดการชกต่อยกันของพวกผู้ชายอย่างมาก เพราะเคยสูญเสียพี่ชายจากการทะเลาะวิวาทภายนอกเนมอาจดูแข็งกร้าว แต่ลึก ๆ แล้ว จริง ๆ เป็นคนอ่อนไหว เก็บความรู้สึกเก่ง รักใครรักจริง- ดิว รับบทโดย เบลล่า - ราณี แคมเปน เด็กสาววัย 18 ปี เรียนปวช.3 แผนการบัญชีวิทยาลัยเดียวกับ กัน และสอง ความน่ารักของเธอทำให้เธอกลายเป็นดาววิทยาลัย มีนิสัยขี้เล่น มั่นใจในตัวเอง ไม่ชอบผู้ชายที่ไม่เข้มแข็ง ไม่กล้าตัดสินใจ เป็นคนโรแมนติกและจริงใจในความรัก- แอล รับบทโดย อาย - กมลเนตร เรืองศรี เด็กสาววัย 18 ปี เรียนอยู่ที่วิทยาลัยพาณิชย์ที่เดียวกับ ก้า ครอบครัวมีฐานะร่ำรวย เป็นเด็กเรียบร้อย แต่ด้วยความที่หลงรัก กัน เลยแอบหนีออกมาเที่ยวและทำตัวซ่า ๆ เพราะคิดว่าจะทำให้กันหันมาสนใจ แอลหลงไหลและคลั่งไคล้ ฮยอนอา นักร้องสาว 4minute ของเกาหลี- ก้า รับบทโดย กาย - สิรภพ ดาวเงิน เด็กหนุ่มวัย 17 ปี เรียนอยู่วิทยาลัยพาณิชย์ที่เดียวกับ แอล เป็นคนเชื่อมั่นใจตัวเองสูง คิดจะทำอะไรต้องทำให้ได้ รักษาสัจจะเป็นที่หนึ่ง พูดคำไหนต้องเป็นคำนั้น นิสัยมุทะลุ มองโลกในแง่ร้อย แต่รักเพื่อน ชอบการเล่นฟุตบอล- เบียร์ รับบทโดย จูเนียร์ - ปฐมทัตน์ สุดประเสริฐ เด็กหนุ่มวัย 19 ปี เรียนอยู่วิทยาลัยเดียวกับ กัน เป็นคนกวนแบบนิ่ง ๆ แต่ลึก ๆ เป็นคนจิตใจดีคนหนึ่ง รักพวกพ้อง เกลียดการเอาเปรียบเป็นคู่ปรับของกันก่อนจะกลายเป็นเพื่อนกันในตอนหลัง- เข่ง รับบทโดย โจ๊ก - รักชวาล มฤคสนธิ เด็กหนุ่มวัย 20 ปี ตัวแสบอันตราย นิสัยชอบเอาเปรียบคนอื่น พูดอย่างทำอย่าง เสียงดัง ชอบทำตัวกร่างเพราะถือว่าตัวเองมีลูกพี่ใหญ่ เล่ห์เหลี่ยมแพรวพราว ชอบลอบกัด และใช้อาวุธเป็นเครื่องทุ่นแรงเวลามีเรื่องทะเลาะวิวาท- ต๊อด รับบทโดย บอส - นวไพบูลย์ วุฒินานนท์ เด็กหนุ่มวัย 17 ปี ไม่ได้เรียนหนังสือ เพราะโดนไล่ออก จนที่บ้านเอือมระอา เป็นคนปากไม่ดี พูดอะไรไม่ค่อยคิด ชอบกวนจนเป็นนิสัย ชอบโวยวาย เป็นกระต่ายตื่นตูมของแก๊งค์ เชื่อคนง่าย ชอบเล่นการพนันและชอบสูญกัญชา- แชมป์ รับบทโดย พีท - วริศ ลิ่มอติบูลย์ เด็กหนุ่มวัย 17 ปี เรียนอยู่ม.6 โรงเรียนมัธยมแห่งหนึ่ง มีนิสัยเจ้าชู้ ชอบโชว์ออฟ เป็นพวกบ้าพลัง มักทำอะไรรีบร้อนจนผิดพลาดอยู่บ่อยครั้ง โดยเฉพาะเวลามีเรื่องชกต่อยกับคนอื่น เป็นพวกท่าดีทีเหลว</doc>
