<doc id="950445" url="https://th.wikipedia.org/wiki?curid=950445" title="เดียวิทรอตา อำมหิต สงครามพิชิตอัฟกานิสถาน">เดียวิทรอตา อำมหิต สงครามพิชิตอัฟกานิสถาน เดียวิทรอตา () หรือชื่อในภาษาไทยคือ อำมหิต สงครามพิชิตอัฟกานิสถาน เป็นภาพยนตร์แนวสงครามของรัสเซียกำกับโดย ฟิโอดอร์ บอนดาร์ชุค ภาพยนตร์เรื่องนี้ดำเนินเนื้อเรื่องอยู่ในช่วงสงครามโซเวียต–อัฟกานิสถาน ภาพยนตร์เรื่องนี้สร้างขึ้นจากเรื่องจริงที่เกิดขึ้นที่ยุทธการยึดเนินเขา 3234 ในช่วงต้นปี 1988 ในช่วงปฏิบัติการทางทหารของโซเวียตครั้งสุดท้าย (Magistral) ในอัฟกานิสถาน แม้ภาพยนตร์เรื่องนี้ได้รับการผสมผสานจากคำบอกเล่าของทหารผ่านศึกในสงครามซึ่งไม่ทราบจำนวนทหารที่ถูกต้อง แต่อย่างไรก็ตามภาพยนตร์ก็ได้รับกระแสตอบรับที่ดีโดยประชาชนทั่วไปและแม้แต่ประธานาธิบดีรัสเซียวลาดีมีร์ ปูติน ภาพยนตร์เข้าฉายครั้งแรกในเดือนกันยายน 2005 และกลายเป็นภาพยนตร์ที่ทำรายได้ทะลุบ็อกซ์ออฟฟิศของรัสเซียโดยทำรายได้สูงสุด 7.7 ล้านดอลลาร์สหรัฐในห้าวันแรกของการเปิดตัว แม้ว่าจะเข้าฉายครั้งแรกในปี 2005 และออกอากาศทางโทรทัศน์ในหลายประเทศ แต่ก็ยังไม่ได้เผยแพร่ในสหรัฐจนภาพยนตร์ได้ออกวางจำหน่ายเป็นแผ่นดีวีดีในปี 2010 นอกจากนี้ เดียวิทรอตา ยังได้รับการคัดเลือกในฐานะภาพยนตร์ของประเทศรัสเซียให้เข้าชิงรางวัลสาขาภาพยนตร์ภาษาต่างประเทศยอดเยี่ยมในงานประกาศผลรางวัลออสการ์ ครั้งที่ 79 ในปี 2006 แต่ไม่ผ่านการคัดเลือก รวมทั้งภาพยนตร์ยังได้รับรางวัล Golden Eagle Award สาขาภาพยนตร์เรื่องยาวยอดเยี่ยมจากสถาบันศิลปะภาพยนตร์แห่งรัสเซีย</doc>
