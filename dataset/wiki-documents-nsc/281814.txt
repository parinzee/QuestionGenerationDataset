<doc id="281814" url="https://th.wikipedia.org/wiki?curid=281814" title="ยอดหญิงตำนานศิลป์ ซินยุนบก">ยอดหญิงตำนานศิลป์ ซินยุนบก ยอดหญิงตำนานศิลป์ ซินยุนบก (; ) เป็นละครอิงประวัติศาสตร์จาก ประเทศเกาหลีใต้ ออกอากาศทางสถานีโทรทัศน์ SBS และในประเทศไทยออกอากาศทาง ช่อง 3 ทุกวันเสาร์-อาทิตย์ เวลา 17.45-19.45 น. ออกอากาศครั้งแรกเมื่อวันที่ 17 ตุลาคม พ.ศ. 2552 และออกอากาศซ้ำทุกวันจันทร์ - ศุกร์ เวลา 02.30 - 03.25 น. เริ่ม 20 กันยายน 2555 นำแสดงโดย มุน กึนยองเรื่องย่อ เรื่องย่อ. ปี ค.ศ. 1766 คังโซฮังจิตกรอาวุโสแห่งหอจิตกรแคว้นโชซอนได้รับพระบัญชาลับจากพระราชนัดดา (พระเจ้าจองโจ)ให้วาดภาพอาลัยองค์รัชทายาทซาโด ผู้เป็นพระบิดา ในช่วงเวลาที่วาดภาพอยู่นั้น จู่ ๆ คังโซฮังก็เสียชีวิต ซอจินและภรรยาแห่งหอบัณฑิตพากันสืบหาสาเหตุการตายของคังโซฮัง แต่แล้วทั้งสองก็ต้องตายอย่างอนาถ ลูกสาวของซอจินไม่มีเบาะแสว่าอยู่ที่ใด คิมฮงโดแห่งหอจิตกรพบว่าซอจินสหายรักเสียชีวิต หลังจากที่คิมฮงโดสืบหาความจริงแล้วก็พบแต่เพียงภาพวาดที่ไร้ใบหน้าผืนหนึ่ง เท่านั้น นอกนั้นก็ไม่พบเบาะแสอื่นแต่อย่างใด สิบปีต่อมา คิมฮงโดเป็นกำลังหลักที่ประสิทธิ์ประสาทวิชาให้แก่ศิษย์ใหม่หอจิตกร ทุกปีคิมฮงโดมีความใฝ่ฝันที่จะได้พบคนรุ่นใหม่ที่มีความสามารถ ปีนี้เป็นอีกปีหนึ่งที่ศิษย์ใหม่ดูฝีมือธรรมดาและได้สร้างความผิดหวังให้ คิมฮงโดเป็นอันมาก แต่แล้วเมื่อคิมฮงโดได้เห็นภาพวาดฝีมือของซินยุนบกน้องชายของซินยอนบก ก็เห็นความโดดเด่นกว่าศิษย์คนอื่น จนเป็นที่จับตามองของคิมฮงโด เนื่องจากซินยุนบกมีพฤติกรรมและแนวทางการวาดภาพ ซึ่งผิดแผกไปจากธรรมเนียมหอจิตกร ทำให้ ซินยุนบกเป็นที่รังเกียจของทุกคนในหอจิตกร แต่มีเพียงคิมฮงโดเท่านั้นที่ ประจักษ์ในความสามารถของซินยุนบก จากมรสุมมากมาย ในที่สุดซินยุนบกก็กลายเป็นจิตกรเต็มตัวของหอจิตกร แต่ถึงกระนั้นซินยุนบกก็ไม่มีงานใด ๆ ทำ ถึงอย่างไรก็ตามก็ยังมีอีกคนหนึ่งซึ่งชื่นชมความสามารถของซินยุนบก คนที่ว่านั้นก็คือพระเจ้าจองโจนั่นเอง ในช่วงแรกที่พระเจ้าจองโจขึ้นครองราชย์นั้น พระองค์ทรงมีพระราชดำริปฏิรูป การปกครองครั้งยิ่งใหญ่ แต่กลับถูกขุนนางใหญ่ในราชสำนักพากันขัดขวาง บรรดาขุนนางใหญ่ต่างพากันตัดขาดความสัมพันธ์ของพระเจ้าจองโจและพสกนิกรที่มี ต่อกัน พระเจ้าจองโจทรงมีรับสั่งให้คิมฮงโดและซินยุนบกมาเข้าเฝ้า จากนั้นพระองค์ก็ทรงตั้งหัวข้อให้คนทั้งสองวาดภาพ ทั้งคิมฮงโดและซินยุนบกต่างแสดงความสามารถออกมาอย่างเต็มที่ คิมฮงโดพบว่าตนเกิดความรู้สึกที่ดีเป็น พิเศษต่อซินยุนบกจิตกรหนุ่มอย่างบอกไม่ถูก เรื่องนี้สร้างความว้าวุ่นใจให้คิมฮงโดเป็นอันมาก พระเจ้าจองโจทรงเข้าพระทัยถึงชีวิตความเป็นอยู่ของพสกนิกรจากภาพวาดของคิมฮง โดและซินยุนบก พระองค์ทรงปฏิรูปการปกครองครั้งใหญ่ บรรดาขุนนางใหญ่วิตกกังวลเกรงว่าจะกระทบ กระเทือนต่อฐานะของพวกตน จึงได้พากันคัดค้านและหาทางกำจัดคิมฮงโดและซินยุนบก ซึ่งวาดภาพแสดงถึงความทุกข์ยากของพสกนิกรทูลถวายต่อพระเจ้าจองโจ ทั้งที่ซินยุนบกได้รับการปกป้องจากพระเจ้าจองโจและคิมฮงโด แต่แล้วก็ต้องถูกขับไล่จากหอจิตกร ทำให้ชีวิตจิตกรของซินยุนบกต้องจบสิ้นลง คิมฮงโดใช้เวลานี้ยุติความสับสนว้าวุ่นใจที่มีต่อซินยุนบก พระเจ้าจองโจทรงรับสั่งลับให้คิมฮงโดและซินยุนบกเข้าเฝ้า พระองค์ทรงมอบภารกิจลับให้คนทั้งสองเสาะหาภาพวาดอาลัยองค์รัชทายาทซึ่งเขียน ขึ้นโดยคังโซฮังเมื่อสิบปีก่อน คิมฮงโดและซินยุนบกต้องเผชิญต่อแผนการอันชั่วร้ายและการคุกคามจากพระอัยยิกา จองซุนและพวกซึ่งประทุษร้ายต่อองค์รัชทายาท ในที่สุดทั้งสองไม่เพียงค้นพบภาพวาดอาลัยองค์รัชทายาท ทั้งยังพบสาเหตุการตายที่แท้จริงของซอจินอีกด้วย ในช่วงเวลาที่คิมฮงโดและซินยุนบกปฏิบัติภารกิจร่วมกัน คิมฮงโดก็ตระหนักดีว่าตนหลงรักซินยุนบกเสียแล้ว แต่ความรักชนิดนี้กลับเป็นความรักที่ไร้ความหวัง เมื่อเป็นเช่นนี้คิมฮงโดจึงตัดสินใจไปจากซินยุนบก แต่แล้วความจริงกลับเป็นสิ่งที่คาดคิดไม่ถึง ที่แท้ซินยุนบกเป็นหญิง!!! นางต้องการสืบหาสาเหตุการตายของซอจิน พ่อของนางจึงได้ปลอมตัวเป็นชายแฝงตัวเข้าไปในหอจิตกร</doc>
