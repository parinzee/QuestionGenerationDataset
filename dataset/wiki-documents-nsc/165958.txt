<doc id="165958" url="https://th.wikipedia.org/wiki?curid=165958" title="เถิม ทวี้ หั่ง">เถิม ทวี้ หั่ง เถิม ทวี้ หั่ง () เป็นนักแสดงชาวเวียดนาม มีผลงานตั้งแต่ช่วงปลายทศวรรษ 1950 ถึงปลายทศวรรษ 1970 เธอเล่นภาพยนตร์มากมาย ซึ่งก็มีภาพยนตร์เวียดนามที่ร่วมหุ้นกับต่างชาติด้วยประวัติ ประวัติ. เถิม ทวี้ หั่ง หรือชื่อจริงว่า เหงียน กิม ฝุ่ง เกิดเมื่อปี 1941 (พ.ศ. 2484) ที่เมืองไฮฟอง (Hải Phòng) แต่ย้ายถิ่นตามครอบครัวมาอยู่ที่จังหวัดอานซาง (An Giang) ทางตอนใต้ของเวียดนาม พออายุได้ 16 ปีไปสมัครเป็นนักแสดงของ บริษัทภาพยนตร์ หมี เวิน โดยที่พ่อแม่ของเธอไม่ทราบ และเธอก็ได้รับการคัดเลือกจากผู้ที่เข้ามาสมัครถึง 2,000 คน เจ้าของบริษัทภาพยนตร์ หมี เวิน (Mỹ Vân) ก็ได้ตั้งชื่อเพื่อใช้ในการแสดงให้เธอว่า เถิม ทวี้ หั่ง (Thẩm Thúy Hằng) มีผลงานการแสดงเรื่องแรก ในปี 1958 (พ.ศ. 2501) คือ คนงามแห่งบิ่ญเซือง (Người đẹp Bình Dương - เหงื่อย แด็ป บิ่ญ เซือง) และทำให้เธอเป็นที่รู้จักต่อมาอีกมากมาย ทำให้เธอเป็นดาราของเวียดนามที่แสดงภาพยนตร์มากที่สุดคนหนึ่งในยุค ปลาย 1950 ถึง 1960 ในปี 1969 (พ.ศ. 2512) เธอก็ได้จัดตั้งกลุ่มผลิตภาพยนตร์ของตัวเองด้วย ซึ่งต่อมาได้กลายเป็นบริษัท Vilifilms นอกจากนี้เธอยังมีผลงานการแสดงละครเวทีและ ก่าย เลือง (เป็นการแสดงละครดั้งเดิม ของทางภาคใต้เวียดนาม) และหลังจากที่เวียดนามเหนือรวมกับเวียดนามใต้ เธอก็ยังอยู่ในเวียดนามและได้แสดงภาพยนตร์อีกหลายเรื่อง เธอได้รับการยกย่องจากรัฐบาลเวียดนาม ให้เป็น ศิลปินดีเด่นของชาติ (Nghệ sĩ ưu tú- เหงะสีอืวตู๊) สามีของเธอ เหงียน ซวน หวัญ เคยเป็นผู้ช่วย นายกรัฐมนตรีด้านการธนาคาร (การคลัง) ของเวียดนามใต้</doc>
