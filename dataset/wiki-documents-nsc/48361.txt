<doc id="48361" url="https://th.wikipedia.org/wiki?curid=48361" title="บอมเบอร์แมน">บอมเบอร์แมน บอมเบอร์แมน (; ) เป็นเกมแนวแอ็คชั่น ผลิตโดยบริษัทฮัดสันซอฟท์จากประเทศญี่ปุ่น โดยเราจะเป็นคนบังคับบอมเบอร์แมนให้วางระเบิดตามจุดต่างๆเพื่อทำลายอิฐบล็อกและศัตรู ในขณะเดียวกันก็คอยหลบสิ่งกีดขวางและกับดักต่างๆไปด้วย มีไอเท็มให้เราได้ใช้มากมาย เช่น ไฟ (ช่วยเพิ่มรัศมีในการระเบิด), ระเบิด (เพิ่มจำนวนระเบิด), รองเท้า (เพิ่มความเร็ว/เตะระเบิด), ถุงมือ (จับระเบิดโยนข้ามบล็อก), ระเบิดเวลา ฯลฯ ซึ่งในภาคแรกๆของเกมจะเป็นมุมมองด้านบน ต่อมามีระบบการเล่นแบบมัลติเพลเยอร์ (เล่นต่อสู้กันเองได้มากกว่า 2 คน) โดยต่อเชื่อมผ่านมัลติแท็ปทำให้เกมมีความสนุกสนานยิ่งขึ้นหลายเท่าตัว จากนั้นไม่นาน ในภาคต่อมามีระบบ 3 มิติเพิ่มเข้ามาทำให้สามารถเห็นได้หลายมุมด้วยเช่นกัน นอกจากนี้ภาคต่อมายังมีในรูปแบบของเกมรถแข่ง, เกมภาษา (RPG), เกมวางแผน, เกมเตะฟุตบอล และมินิเกมต่างๆมากมายอีกต่างหากด้วย ลักษณะที่โดดเด่นที่สุดของเกมคือระเบิด ซึ่งเกมนี้ ผู้เล่นจะต้องบังคับตัวละครในเขาวงกต แล้วทำลายศัตรูด้วยระเบิด จึงจะผ่านด่านได้ บอมเบอร์แมน ถูกผลิดเป็นครั้งแรกโดยบริษัท ฮัดสันซอฟท์ ประเทศญี่ปุ่น และถูกพัฒนามาอย่างต่อเนื่องมาแล้วหลายรุ่นและนับไม่ถ้วน ซึ่งเกมนี้ รู้จักกันในไทยว่า เกมวางระเบิด หรือเรียกว่า บอมเบอร์แมน นั่นเองวิธีการเล่นเบื้องต้นที่ควรทราบ วิธีการเล่นเบื้องต้นที่ควรทราบ. วิธีการเล่นเบื้องต้นมีดังต่อไปนี้- ผู้เล่นจะต้องบังคับบอมเบอร์แมน ไปกำจัดศัตรูทั้งหมดที่อยู่ในเขาวงกตด้วยระเบิด - ในหนึ่งด่าน จะมีอุปกรณ์ต่าง ๆ ที่มักจะเป็นประโยชน์ เราสามารถไปเก็บได้ - อย่าให้ศัตรูมาสัมผัสตัวเองหรือโดนระเบิดเสียเอง ซึ่งจะทำให้แพ้เกม - เมื่อกำจัดศัตรูได้ทั้งหมดแล้ว ควรหาประตูทางออกเพื่อผ่านด่าน เพราะในแต่ละด่านมีเวลาจำกัด - อย่าใช้ระเบิดพังประตูผ่านด่าน หรืออุปกรณ์ เพราะว่าจะให้มีศัตรูใหม่เข้ามาอุปกรณ์ต่าง ๆ ที่พบขณะเล่นเกม อุปกรณ์ต่าง ๆ ที่พบขณะเล่นเกม. ขณะที่เล่นบอมเบอร์แมนในแต่ละด่าน ก็จะพบอุปกรณ์ต่าง ๆ ที่มีคุณสมบัติ แตกต่างกันออกไป ผู้เล่นควรไปเก็บอุปกรณ์เหล่านี้ เพื่อความสะดวกเล่นด่านต่อไป แต่ขณะเดียวกัน ก็มีอุปกรณ์บางชนิดที่เป็นโทษได้เช่นกัน อุปกรณ์ที่พบในเกมบอมเบอร์แมน จะมีรายละเอียดดังต่อไปนี้อุปกรณ์ทั่วไป อุปกรณ์ทั่วไป. เป็นสิ่งที่พบในได้เกมบอมเบอร์แมนทุกรุ่น อุปกรณ์ทั่วไปมักจะมีดังนี้- เพิ่มไฟ (Fire Up) ลักษณะภาพจะเป็นรูปลูกไฟหน้ายิ้ม เมื่อผู้เล่นเก็บอุปกรณ์สิ่งนี้ จะทำให้เพิ่มพลังระเบิด 1 ระดับ แต่จะมีอุปกรณ์อีกอย่างหนึ่ง คือ ไฟเต็ม (Full Fire) ลักษณะภาพจะเป็นรูปหัวไฟยิ้มแบบร่าเริง ถ้าเก็บแล้ว จะทำให้พลังระเบิดเต็มประสิทธิภาพ - เพิ่มระเบิด (Bomb Up) ลักษณะจะเป็นรูประเบิดตรง ๆ เมื่อเก็บอุปกรณ์สิ่งนี้ ผู้เล่นสามารถวางระเบิดได้เพิ่มอีก 1 ลูก - รองเท้าล้อเลื่อน (Skates) ลักษณะจะเป็นรูปโรลเลอร์สเก็ต เมื่อเก็บอุปกรณ์สิ่งนี้ จะเดินเร็วขึ้น 1 ระดับ - ผ่านระเบิด (Bomb Pass) ลักษณะจะเป็นรูประเบิดและมีสายลมเหมือนพุ่งมาจากขวาไปซ้าย เมื่อเก็บอุปกรณ์สิ่งนี้ จะสามารถเดินผ่านช่องที่วางระเบิดได้ (ปกติจะเดินผ่านไม่ได้) - ผ่านกำแพง (Wall Pass) ลักษณะจะเป็นรูปกำแพงแล้วมีสายลมพุ่งออมาจากขาวไปซ้าย ซึ่งรุ่นเก่าบางรุ่นจะเป็นรูปคนวิ่ง เมื่อเก็บอุปกรณ์สิ่งนี้ ผู้เล่นสามารถเดินผ่านกำแพงอิฐบล็อกได้ แต่ ไม่สามารถผ่านบล็อกเหล็กได้อุปกรณ์ที่เป็นผลต่อผู้เล่น อุปกรณ์ที่เป็นผลต่อผู้เล่น. อุปกรณ์ประเภทนี้ จะทำให้ผู้เล่นมีความสามารถใช้การกระทำต่าง ๆ กับลูกระเบิดได้ ไม่ว่าจะเป็นเตะ โยน ชก เป็นต้น ซึ่งมีรายระเอียดดังนี้- เตะระเบิด (Bomb Kick) ลักษณะจะเป็นรูปขาเตะใส่ระเบิด ถ้าเก็บอุปกรณ์นี้แล้ว สามารถเตะระเบิดไปจนสุดได้ แต่จะไม่สามารถผ่านระเบิดได้ ถ้าเคยเก็บผ่านระเบิดมาก่อนหน้านี้ - นวม (Punch) ลักษณะจะเป็นรูปนวมสีแดง ถ้าเก็บอุปกรณ์นี้แล้ว สามารถชกระเบิดให้กระเด็นออกไปข้างหน้าได้ ซึ่งบางรุ่นสามารถชกกำแพงให้พังได้ - ถุงมือ (Glove) ลักษณะจะเป็นรูปถุงมือสีฟ้า ถ้าเก็บอุปกรณ์นี้แล้ว สามารถยกระเบิดและขว้างปาไปข้างหน้าได้ (วิธีการใช้นี้ค่อนข้างซับซ้อน วิธีการใช้คือ ให้กดปุ่มวางระเบิด 1 ครั้ง แล้วกดซ้ำตรงที่ระบิด จะกลายเป็นยกขว้างทันที ถ้ากดค้าง จะเป็นการยกระเบิด ซึ่งสามารถยกไปโยนไว้ที่ไหนก็ได้)อุปกรณ์ที่เป็นผลต่อลูกระเบิด อุปกรณ์ที่เป็นผลต่อลูกระเบิด. อุปกรณ์ประเภทนี้ จะทำให้ลูกระเบิดมีความสามารถต่าง ๆ ได้ ซึ่งมีรายระเอียดดังนี้- ระเบิดบังคับ (Remote Control) ลักษณะจะเป็นรูประเบิดอยู่ในรูปหัวใจ ซึ่งแสดงให้เห็นว่า เราจะระเบิดมันเมื่อไหร่ก็ได้ตามใจตัวเอง ดังนั้น ถ้าเก็บอุปกรณ์นี้แล้ว ระเบิดที่วาง จะเป็นรูประเบิดสีน้ำเงินบังคับ ซึ่งเราจะสามารถระเบิดเมื่อไหร่ก็ได้ ตามความต้องการ และจะไม่ระเบิดจนกว่าผู้เล่นจะสั่งการให้ระเบิด (ตัวอย่างเช่น รอระยะศัตรูเข้ามาอยู่ในแนวระเบิด แล้วระเบิดใส่ศัตรูได้อย่างง่ายดาย) - ระเบิดหนาม (Spiky bomb) ลักษณะจะเป็นรูประเบิดหนามตรง ๆ ถ้าเก็บแล้ว ระเบิดที่วางจะเป็นระเบิดหนาม เมื่อเกิดการระเบิด จะทำให้ระเบิดผ่านทะลุกำแพงทั้งหมดในแรงรัศมีของระเบิด (หมายความว่า ระเบิดมีแรงอยู่ในระดับ 3 ถ้ามาวางระเบิดใกล้กำแพง 3 บล็อก เมื่อเกิดระเบิด ทั้ง 3 บล็อกจะถูกระเบิดเสียหายทั้งหมด) - ระเบิดกระดอน (Cherry Bomb) ลักษณะจะเป็นรูปคล้ายกระเทียมสีฟ้า บางเกมเป็นสีชมพู ถ้าเก็บแล้ว ระเบิดที่วางจะมีลักษณะคล้ายอุจจาระ เมื่อถูกเตะ จะไม่ยอมหยุดอยู่กับที่ (ถ้าชนกำแพงจะทำให้กระดอนกลับมา) หากโยนระเบิดนี้ จะทำให้ระเบิดกระเด็นไปอย่างไร้ทิศทางจนกระทั่งหยุดอยู่ที่ใดที่หนึ่ง ระเบิดแบบนี้อาจทำจนผู้เล่นเกิดความสับสนได้ - ระเบิดพลัง (Power Bomb) ลักษณะจะเป็นรูประเบิดที่เขียนรูปตัว P ไว้ตรงกลาง ถ้าเก็บแล้ว ลักษณะระเบิดที่วางจะมีรูปตัว P ติดอยู่ตรงระเบิด และพลังระเบิดจะมีพลังแรงสูงสุด แต่จะมีผลเฉพาะลูกระเบิดลูกแรกเท่านั้น ส่วนลูกอื่น ๆ ไม่มีผล - ระเบิดกับดัก (Mine) ลักษณะจะเป็นรูประเบิดสีฟ้าคล้ายห่วงยาง ถ้าเก็บแล้ว จะมีผลเฉพาะลูกระเบิดลูกแรกเท่านั้น ลักณะลูกระเบิดกับดักที่วางไว้ จะหายไป จนกว่าจะมีผู้เล่นคนอื่นมาเหยียบโดนหรือโดนเปลวระเบิด เมื่อเกิดลักษณะเช่นนี้ ก็จะปรากฏระเบิดทันที - ระเบิดสีแดง (Danger Bomb) ถ้าเก็บแล้ว ระเบิดที่วาง จะระเบิดเป็นวงกลมกว้าง 360 องศา จากลูกเดิมที่ระเบิดเป็น 4 ทิศ จะมีผลเฉพาะลูกระเบิดลูกแรกเช่นกันอุปกรณ์พิเศษ อุปกรณ์พิเศษ. อุปกรณ์ประเภทนี้ มีความสามารถต่าง ๆ ได้หลายอย่างและนอกเหนือจาก 3 ประเภทที่กล่าวมี ซึ่งรายละเอียดมีดังต่อไปนี้- หัวใจ (Heart) ถ้าเก็บแล้ว สามารถคุ้มกันชีวิตได้ 1 ครั้ง ในกรณีที่โดนระเบิด หรือสัมผัสศัตรู - เสื้อเกราะ (Jacket) ถ้าเก็บแล้ว สามารถป้องกันไฟจากระเบิดได้ในระยะสั้น ๆ ราว 10 ถึง 30 วินาที แต่ไม่ป้องกันจากศัตรู - เพิ่มชีวิต (Extra Life) ถ้าเก็บแล้ว สามารถเพิ่มชีวิตได้ 1 ชีวิต ซึ่งในแต่ละรุ่นมีรูปภาพเป็น 1UP บ้าง หรือไม่ก็เป็นรูปตัวบอมเบอร์แมน - ไฟเต็ม (Full Fire) เป็นลักษณะที่กล่าวเพิ่มเติมจาก เพิ่มไฟ (Fire Up) มาแล้ว ถ้าเป็บอุปกรณ์นี้ จะทำให้พลังระเบิดเต็มประสิทธิภาพ - ระเบิดเส้นตรง (Line Bomb) ลักษณะจะเป็นรูประเบิดซ้อน 3 ลูก ถ้าเก็บแล้ว สามารถวางระเบิดทีเดียวได้หลายรูปเป็นแนวเส้นตรง - อุปกรณ์เพิ่มคะแนน (Score Item) แทบทุกรุ่นจะมีอุปกรณ์แบบนี้อยู่ถ้าเก็บแล้ว จะเพิ่มคะแนนเป็นจำนวนหนึ่ง ซึ่งรูปอุปกรณ์จะแตกต่างกันในแต่ละรุ่น เช่น รูปผลไม้ เป็นต้น - ไข่ (Egg) เป็นอุปกรณ์พิเศษอีกชนิดหนึ่ง ซึ่งข้างในจะเป็นจิงโจ้ผสมกระต่าย ซึ่งชื่อในเกมเรียกว่า ลูอี้ (Louie:ルーイ) หรือมังกรต่าง ๆ ซึ่งเรียกว่า ไทร่า (Tirra:タイラ) ถ้าเก็บแล้วเราสามารถขี่จิ้งโจ้หรือมังการได้ และจะมีสีที่แตกต่างกันในแต่ละครั้งเมื่อเก็บ ความสามารถของจิงโจ้หรือมังกรที่ขี่ มีดังนี้ (กล่าวเฉพาะจิงโจ้เท่านั้น)- กระโดด (จิงโจ้สีชมพู) - เตะระเบิด (จิงโจ้สีฟ้า) - เตะกำแพง (จิงโจ้เหลือง) - พุ่งไปข้างหน้า (จิงโจ้เขียว)อุปกรณ์ที่เป็นผลทางลบ อุปกรณ์ที่เป็นผลทางลบ. อุปกรณ์ประเภทนี้ ควรหลีกเลี่ยง และอย่าไปเก็บอุปกรณ์สิ่งนี้ เพราะเป็นผลในด้านลบหรือเป็นโทษนั่นเอง ซึ่งอุปกรณ์ด้านลบมีดังนี้- หัวกะโหลก (Skull) ถ้าเก็บแล้ว จะทำให้เกิดอาการผิดปกติต่าง ๆ ซึ่งไม่เหมือนกัน ดังนี้- เดินเอง - เดินผิดทิศ - วางระเบิดไม่ได้ - วางระเบิดเอง - เดินช้าสุด - เดินเร็วสุด - ระเบิดทำงานช้ากว่าปกติ - ระเบิดทำงานเร็วกว่าปกติ - เปลวระเบิดน้อย - สลับที่กับผู้เล่นคนอื่น ๆ- ลักษณะนี้ ถ้าเดินไปสัมผัสกับผู้เล่นอื่น จะทำให้ผู้เล่นอื่นติดไปด้วย วิธีการทำให้หายจากอาการผิดปกติเหล่านี้คือ- เดินไปสัมผัสกับผู้เล่นคนอื่น ๆ แล้วเราจะหายได้เอง (ซึ่งได้ผลในบางรุ่น) - รอจนกว่าจะหาย ในระยะเวลาประมาณ 30 วินาที - เก็บอุปกรณ์ชิ้นอื่น ๆ แล้วมันจะหลุดได้เอง - รองเท้าไม้ (Sandals) ลักษณะจะเป็นรูปเกี๊ยะญี่ปุ่น (geta) เมื่อเก็บอุปกรณ์สิ่งนี้ จะเดินช้าลง 1 ระดับ - ลดไฟ หรือ น้ำ (Fire Down) ถ้าเก็บแล้ว จะลดเปลวเพลิงระเบิด 1 ระดับ - ลดระเบิด (Bomb Down) ลักษณะเป็นรูประเบิดที่ถูกเครื่องหมายกากบาท (X) ทับไว้ ถ้าเก็บแล้ว จะลดการวางระเบิด 1 ลูก (เช่น ถ้าเราวางระเบิดได้ 5 ลูก ถ้าเก็บอุปกรณ์ชิ้นนี้ จะทำให้เราวางได้แค่ 4 ลูก)หมวดเกม หมวดเกม. หมวดเกมต่าง ๆ ของบอมเบอร์แมนในแต่ละรุ่น แบ่งออกได้เป็น 2 ประเภทใหญ่ ๆ คือหมวดเล่นปกติ (Normal Mode) หมวดเล่นปกติ (Normal Mode). เป็นหมวดที่เล่นตามเนื้อเรื่องต่าง ๆ โดยพิ้นฐานการเล่นหมวดนี้เคยกล่าวมาแล้วที่ วิธีการเล่นเบื้องต้นที่ควรทราบ เมื่อเราเล่นหมวดนี้ จะเล่นกันประมาณ 50 ด่าน บางเกมจะมีหัวหน้าหรือบอสให้ปราบ หรือมีด่านโบนัสให้เก็บคะแนนพิเศษได้ ขอบเขตสำหรับหมวดเล่นตามปกติของบอมเบอร์แมนในแต่ละรุ่นโดยทั่วไปมีลักษณะดังนี้- ปราบศัตรูให้หมด เก็บอุปกรณ์ และหาทางออก - บางรุ่นมีปราบหัวหน้า หรือ ด่านโบนัส - ถ้าแพ้จนจบเกม จะมีรหัสปรากฏให้เราจำรหัสนั้นเพื่อนำมาใส่ในการเล่นต่อจากด่านที่ค้างไว้ได้ - แทบทุกรุ่นจะมีเนื่อเรื่องกำกับอยู่ ทำให้เกิดสีสันและความสนุกสนานต่อผู้เล่นหมวดเล่นต่อสู้ (Battle Mode) หมวดเล่นต่อสู้ (Battle Mode). เป็นหมวดที่เล่นต่อสู้ผู้เล่นอื่น ๆ ซึ่งสร้างความสนุกสนานเพิ่มขึ้นในบอมเบอร์แมน เป้าหมายของหมวดนี้คือ หาผู้ชนะ 1 ใน 4-5 คน ที่เล่นบอมเบอร์แมนได้เก่งที่สุดขั้นตอนการเข้าสู่การเล่น และการเล่นเบื้องต้น ขั้นตอนการเข้าสู่การเล่น และการเล่นเบื้องต้น. หมวดเล่นต่อสู้มีรายละเอียดการปรับตัวเลือกมาก จึงมีขั้นเบื้องต้นดังนี้- เลือกจำนวนผู้เล่น - เล่นแบบคนเดียวหรือรวมทีม - เลือกจำนวนการชนะ - เลือว่าตัวเล่นตัวไหนให้ผู้เล่นหรือคอมพิวเตอร์บังคับ - เลือกชุดแต่งกายของตัวเล่น - เลือกสนามการต่อสู้ - ปรับแต่งต่าง ๆ เพิ่มความได้เปรียบหรือเสียเปรียบ เมื่อจบขั้นตอนทั้งหมดจะเข้าสู่การเล่น โดยที่ผู้เล่นทั้งหมด จะต้องโจมตีคู่ต่อสู้ให้แพ้ให้หมด จนกระทั่งเหลือผู้ชนะเพียง 1 เดียว แต่บางครั้งจะมีการเสมอกัน (คือโดนระเบิดตายพร้อมกัน 2 คนสุดท้าย หรือหมดเวลา) เมื่อชนะตามจำนวนที่กำหนด ผู้เล่นคนนั้น จะเป็นผู้ชนะเลิศลูกเล่นสนามหรือฉากการต่อสู้ต่าง ๆ ลูกเล่นสนามหรือฉากการต่อสู้ต่าง ๆ. ฉากในหมวดเล่นต่อสู้ในแต่ละรุ่น จะมีลูกเล่นต่าง ๆ และมีคุณสมบัติดังนี้- แบบธรรมดา เป็นหมวดการเล่นแบบธรรมดาเหมือนหมวดเล่นปกติ ประกอบด้วย ก้อนอิฐ กับบล็อกเหล็ก - ว่างเปล่า เป็นสนามว่างเปล่าไร้ซึ่งบล็อกเหล็ก ทำให้สามารถระเบิดทุกสิ่งทุกอย่างได้จนเหลือพื้นที่ว่างเปล่า - ไม้กระดก ถ้าผู้เล่นวางระเบิดไว้ตรงไม้กระดก แล้วไปเหยียบอีกฝั่งหนึ่ง จะทำให้ลูกระเบิดกระเด็นออกไปจากไม้กระดก ซึ่งบางครั้งก็สามารถทำผู้เล่นกระเด็นกันเองได้เช่นกัน - พื้นลูกศร ถ้าใครมีอุปกรณ์เตะระเบิด แล้วเตะออกไปจนระเบิดไปสัมผัสกับพื้นลูกศร จะทำให้ทิศทางการมาของระเบิดเปลี่ยนทิศไปตามลูกศรที่กำหนด - ท่อ เป็นท่อที่วางไว้ในสนาม ซึ่งผู้เล่นสามารถเข้าไปวางระเบิดได้ เพียงแค่มองไม่เห็นเท่านั้นเอง - สปริง ฉากแบบนี้มีเป็นบางรุ่น ถ้าเหยียบแล้ว จะเด้งขึ้น - ประตูวาร์ป ถ้าผู้เล่นเข้าไปในจุดนี้ จะทำให้วาร์ปไปยังจุดอื่น - รางเลื่อน ถ้าผู้เล่นหรือระเบิดอยู่ในรางเลื่อน จะทำให้เลื่อนไปตามทิศทางของรางเลื่อนซีรีส์ต่าง ๆ ของบอมเบอร์แมนวิดีโอเกมซีรีส์ต่าง ๆ ของบอมเบอร์แมน. วิดีโอเกม. - บอมเบอร์แมน - บอมเบอร์แมน 2 - บอมเบอร์แมน'93 - บอมเบอร์แมน'94 - ซูเปอร์บอมเบอร์แมน - ซูเปอร์บอมเบอร์แมน 2 - ซูเปอร์บอมเบอร์แมน 3 - ซูเปอร์บอมเบอร์แมน 4 - ซูเปอร์บอมเบอร์แมน 5 - บอมเบอร์แมน (วิดีโอเกมของเพลย์สเตชัน) - บอมเบอร์แมน เวิลด์ - บอมเบอร์แมน แฟนตาซีเรซ - บอมเบอร์แมนแลนด์ - บอมเบอร์แมน เจ็ตเตอร์ส - บอมเบอร์แมน แบตเทิล - บอมเบอร์แมน คาร์ต - บอมเบอร์แมนแลนด์ 2 - บอมเบอร์แมนแลนด์ 3 - บอมเบอร์แมน แมกซ์ - บอมเบอร์แมน เควสต์ - บอมเบอร์แมน แมกซ์ 2 - บอมเบอร์แมน ทัวร์นาเมนต์ - บอมเบอร์แมน 64 - บอมเบอร์แมน ฮีโร่ - บอมเบอร์แมน 64 เดอะเซคันด์แอตแทก - บอมเบอร์แมน DS - บอมเบอร์แมนแลนด์ ทัช! - แพนิกบอมเบอร์ - ซูเปอร์บอมเบอร์แมน - อะตอมมิกบอมเบอร์แมน - บอมเบอร์แมน แอกต์ซีโร่ - บอมเบอร์แมนออนไลน์เจแปน - ซุปเปอร์บอมเบอร์แมน Rภาพยนตร์อะนิเมะภาพยนตร์อะนิเมะ. - B บีดาแมน บาคุไกเด็น - B บีดาแมน บาคุไกเด็น V - บอมเบอร์แมน เจ็ตเตอร์สส่วนเกี่ยวข้องส่วนเกี่ยวข้อง. - BnB - บีดาแมนตัวละครที่ควรรู้จักในบอมเบอร์แมน ตัวละครที่ควรรู้จักในบอมเบอร์แมน. เกมบอมเบอร์แมนรุ่นต่าง ๆ ในสมัยใหม่ ได้มีการกำหนดชื่อตัวละครไว้ในหมวดเล่นปกติ หรือหมวดเนื้อเรื่อง ในที่นี้จะกล่าวถึงตัวละครเบื้องต้นของบอมเบอร์แมน ซึ่งมีดังต่อไปนี้- ชิโรบอม (しろボン) เป็นตัวละครเอกทุกรุ่นในเกมบอมเบอร์แมน ตัวสีขาว (ชิโระ แปลว่า สีขาว) และมักจะให้ผู้เล่นบังคับชิโรบอม ดำเนินตามเนื่องเรื่องต่าง ๆ ในแต่ละรุ่น - คุโรบอม (くろボン) เป็นทั้งคู่หูและคู่แข่งของชิโรบอม ตัวสีดำ (คุโระ แปลว่า สีดำ) ซึ่งในเกมส่วนใหญ่มักจะเป็นฝ่ายปรปักษ์ของชิโรบอม ของเกมแทบทุกรุ่น, ในภาคของบอมเบอร์แมน แลนด์ มักจะกำหนดอุปนิสัยของคุโรบอมว่า ชอบกินมันเผา และชอบผายลมบ่อย ๆ - พรีตตี้บอมเบอร์ (Pretty Bomber; プリッティーボンバー) เป็นตัวละครหญิงในบอมเบอร์แมน ซึ่งบางเรื่องมักจะใช้พรีตตี้บอมบ์เบอร์เป็นนางเอกของเกมในบางเรื่อง ลักษณะของพรีตตี้บอมเบอร์คือ ใส่เสื้อสีชมพู และมีหัวใจแปะที่หน้าผาก และมีอุปนิสัยค่อนข้างกวน ๆ ไปบ้างเล็กน้อย - ลูอี้ (Louie; ルーイ) เป็นจิงโจ้ผสมกระต่าย เป็นยานพาหนะให้เหล่าบอมเบอร์แมนได้ขี่ ในภาคของ บอมเบอร์แมน แฟนตาซีเรซ ลูอี้จะมีบทบาทในการเล่นมาก เพราะภาคดังกล่าวเป็นการเอาจิงโจ้มาแข่งกัน - ไทร่า (Tirra; タイラ) เป็นมังกรแรด เป็นยานพาหนะให้เหล่าบอมเบอร์แมนได้ขี่เช่นเดียวกันกับลูอี้ และมีบทบาทในเกมบอมเบอร์แมน แฟนตาซีเรซเช่นกัน - ปอมเมียว (Pomyu; ポミュ) เป็นสัตว์ประหลาดหรือมอนสเตอร์ฝ่ายเดียวกันกับบอมเบอร์แมน ลักษณะเป็นตัวสีเหลือง หูยาว ตาเล็กน่ารัก มีมือคล้ายนวม ซึ่งตัวปอมเมียวนี้ น่าจะเป็นสัตว์คู่ใจสำหรับบอมเบอร์แมนได้เลยทีเดียว</doc>
