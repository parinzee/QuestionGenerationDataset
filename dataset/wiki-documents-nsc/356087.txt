<doc id="356087" url="https://th.wikipedia.org/wiki?curid=356087" title="งูทะเลเอราบุ">งูทะเลเอราบุ งูทะเลเอราบุ () เป็นงูทะเล มีถิ่นอาศัยอยู่ในชายฝั่งทะเลญี่ปุ่น, ไต้หวัน, ทะเลจีนใต้ข้อมูล ข้อมูล. มีชื่อวิทยาศาสตร์ว่า Laticauda semifasciata เป็นงูทะเลที่พบกระจายพันธุ์ในชายฝั่งหรือแนวปะการังในเขตกระแสน้ำอุ่นของมหาสมุทรแปซิฟิกตะวันตก งูชนิดนี้เป็นที่รู้จักกันดีในโอกินาวาว่า เอราบุ (, Erabu) จัดเป็นงูที่มีพิษร้ายแรง ที่ทำอันตรายต่อชีวิตมนุษย์ได้ ลำตัวมีหนังและเกล็ดหนา มีลายปล้องสีน้ำตาลเข้มบนพื้นผิวสีเหลืองและสีฟ้า หัวมีขนาดเล็ก และส่วนปลายหางกลมคล้ายครีบหางของปลา ตามลำตัวไม่มีครีบใด ๆ มีความยาวได้ถึง 170 เซนติเมตรอุปนิสัย อุปนิสัย. งูทะเลเอราบุ มีอุปนิสัยรักสงบ ปกติจะว่ายน้ำช้ามากจนสามารถจับได้ด้วยมือเปล่า กินปลาขนาดเล็กตามแนวปะการังเป็นอาหาร หลบซ่อนอยู่ตามโพงหินหรือในแนวปะการังในเวลากลางวัน ออกหากินในเวลากลางคืน เป็นงูทะเลอีกชนิดหนึ่งที่สามารถขึ้นมาบนบกได้ และเมื่อวางไข่จะรวมตัวกันเป็นกลุ่มใหญ่ เพื่อวางไข่ในถ้ำหรือโพรงหินที่สงบ ปราศจากการรบกวน ในช่วงฤดูร้อนถึงฤดูใบไม้ร่วง โดยวางไข่ครั้งละ 1-8 ฟองการทำเป็นอาหาร การทำเป็นอาหาร. งูทะเลชนิดนี้ เป็นอาหารของท้องถิ่นโอกินาวา โดยนิยมเอามารมควันพิษของงูทะเลชนิดนี้ สามารถทนความร้อน 100 องศาเซลเซียส ได้ถึง 5 นาที โดยไม่สูญเสียความเป็นพิษในวัฒนธรรมร่วมสมัย ในวัฒนธรรมร่วมสมัย. งูทะเลเอราบุได้ถูกอ้างอิงถึงในการ์ตูนญี่ปุ่นชุด โคนัน เจ้าหนูยอดนักสืบ โดยถูกกล่าวถึงในมังงะ เล่มที่ 17 ของสำนักพิมพ์วิบูลย์กิจ ในชื่อตอนว่า อาวุธหนี ซึ่งเอโดงาวะ โคนัน ได้ใช้สารแทนนินที่อยู่ในชาเย็นบรรเทาพิษของผู้ที่ถูกงูกัด</doc>
