<doc id="891510" url="https://th.wikipedia.org/wiki?curid=891510" title="ธเนตร พุทโท">ธเนตร พุทโท ร้อยโท ธเนตร พุทโท (5 มกราคม พ.ศ. 2531 — 14 กันยายน พ.ศ. 2560) เป็นหัวหน้าชุดเฉพาะกิจกรมทหารพรานที่ 47 ผู้เสียชีวิตจากการปฏิบัติหน้าที่ เนื่องด้วยความไม่สงบในชายแดนภาคใต้ของประเทศไทย เรื่องราวของธเนตรได้รับการเผยแพร่ผ่านสังคมออนไลน์ โดยเป็นภาพบิดาของเขาที่มีอาการเศร้าโศก ในขณะที่บุตรชายของธเนตรได้ส่งข้อความปลอบใจ และมีผู้ร่วมให้กำลังใจเป็นจำนวนมากประวัติ ประวัติ. ในอดีตธเนตรเคยเป็นนักศึกษาช่างที่ค่อนข้างเกเร แต่แล้วชีวิตของเขาได้เปลี่ยนไปเมื่อเขาสมัครเป็นทหารเรือขณะอายุ 21 ปี ครั้นเมื่อปลดประจำการ จึงได้สอบเป็นอาสาสมัครทหารพรานที่จังหวัดยะลาเนื่องจากมีความคิดที่จะช่วยเหลือชาวบ้าน โดยประจำการที่จังหวัดยะลาเกือบ 10 ปี แม้แต่ช่วงเวลาพัก 15 วัน เขาก็จะทำหน้าที่เป็นอาสามัครร่วมกับมูลนิธิต่าง ๆกิจกรรมเพื่อสังคม กิจกรรมเพื่อสังคม. ธเนตร ได้รับการกล่าวว่าเป็นผู้ชอบช่วยเหลือผู้อื่น รวมถึงสุนัขและแมว ตลอดจนเป็นอาสาสมัครกู้ภัยของมูลนิธิป่อเต็กตึ๊ง ก่อนที่จะสมัครเป็นทหารในเวลาต่อมาชีวิตส่วนตัว ชีวิตส่วนตัว. ธเนตร พุทโท เป็นบุตรของนายพีรภัทร พุทโท กับนางศรีอัมพร บุญเพชร รวมถึงมีน้องสาวอีก 1 คน นอกจากนี้ ธเนตรยังมีบุตรชาย 1 คนชื่อตังโอ๋ ซึ่งมีความต้องการที่จะเป็นทหารเช่นเดียวกับบิดาของตนเสียชีวิต เสียชีวิต. วันที่ 14 กันยายน พ.ศ. 2560 ได้เกิดเหตุระเบิดซ้ำซ้อนที่อำเภอยะหา จังหวัดยะลา แรงระเบิดส่งผลให้เจ้าหน้าที่ได้รับบาดเจ็บจำนวนหลายหลาย โดยธเนตรบาดเจ็บสาหัส และรับการนำตัวส่งโรงพยาบาล แต่แล้วเขาได้เสียชีวิต เช่นเดียวกับดาบตำรวจ อนิรุทธ จันทะวงษ์ ที่ประสบภัยจากเหตุระเบิดเดียวกัน ซึ่งจากการตรวจสอบโดยเจ้าหน้าที่ พบว่าเป็นระเบิดแสวงเครื่องสิ่งสืบเนื่อง สิ่งสืบเนื่อง. ภายหลังจากการเสียชีวิต ร่างของธเนตรได้รับการเคลื่อนย้ายโดยเครื่องบินซี-130 เฮอร์คิวลิส เพื่อมาทำพิธีที่จังหวัดนครสวรรค์ซึ่งเป็นภูมิลำเนาเดิม โดยมีกองทหารเกียรติยศตั้งแถวรับ อีกทั้งได้รับพระราชทานพวงมาลาหลวงจากสมเด็จพระเจ้าอยู่หัวมหาวชิราลงกรณ บดินทรเทพยวรางกูร และพระบรมวงศานุวงศ์ จากกรณีเสียชีวิตดังกล่าว ทางกองทัพบกไทยได้ทำการมอบเงินช่วยเหลือแก่ครอบครัวเบื้องต้นประมาณ 2.6 ล้านบาท รวมทั้งปูนบำเหน็จเลื่อนขั้นเงินเดือนเป็นกรณีพิเศษ 7 ขั้น และธเนตรได้รับพระราชทานเลื่อนยศจากสิบตรี เป็นร้อยโท ตลอดจนมีพระราชทานกระเช้าสิ่งของ จากสมเด็จพระเจ้าอยู่หัวมหาวชิราลงกรณ บดินทรเทพยวรางกูร ทั้งทรงแสดงความเสียใจต่อครอบครัว</doc>
