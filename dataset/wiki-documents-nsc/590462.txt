<doc id="590462" url="https://th.wikipedia.org/wiki?curid=590462" title="ข้อตกลงรวมบาหลี">ข้อตกลงรวมบาหลี ข้อตกลงรวมบาหลี (อังกฤษ: Bali Package) เป็นข้อตกลงทางการค้าที่มาจากการประชุมระดับรัฐมนตรีครั้งที่ 9 แห่งองค์กรการค้าโลก (WTO) ณ จังหวัดบาหลี ประเทศอินโดนีเซียในวันที่ 3-7 ธันวาคม พ.ศ. 2556 มีจุดประสงค์ในการลดการกีดกันทางการค้าทั่วโลก ถือเป็นข้อตกลงแรกที่ได้รับการอนุมัติผ่าน WTO และได้รับการรับรองจากทุกประเทศสมาชิก ข้อตกลงรวมนี้เป็นส่วนหนึ่งของการประชุมรอบพัฒนาโดฮา ซึ่งเริ่มขึ้นใน พ.ศ. 2544 สถาบันปีเตอร์สันเพื่อเศรษฐศาสตร์นานาชาติประมาณการว่าถ้ามาตรการศุลกากรที่มาจากข้อตกลงนี้นำมาใช้อย่างเหมาะสม จะสามารถสร้างกิจกรรมทางเศรษฐกิจทั่วโลกซึ่งจะมีมูลค่ากว่า 1 ล้านล้านดอลลาร์สหรัฐฯ, เพิ่มอัตราการจ้างงานกว่า 21 ล้านตำแหน่ง และลดค่าใช้จ่ายในการทำการค้าระดับนานาชาติได้ร้อยละ 10-15.</doc>
