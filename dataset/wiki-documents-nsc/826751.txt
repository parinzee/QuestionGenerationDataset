<doc id="826751" url="https://th.wikipedia.org/wiki?curid=826751" title="วิรัช ชินวินิจกุล">วิรัช ชินวินิจกุล วิรัช ชินวินิจกุล (เกิด 7 พฤศจิกายน พ.ศ. 2495) เป็นอดีตองคมนตรีและอดีตนายกสภามหาวิทยาลัยรามคำแหง อดีตสมาชิกสภาขับเคลื่อนการปฏิรูปประเทศ,อดีตรองประธานศาลฎีกา,เลขาธิการสำนักงานศาลยุติธรรม,เลขานุการศาลฎีกา,ผู้พิพากษาศาลฎีกาการศึกษา การศึกษา. นายวิรัช จบการศึกษาระดับมัธยมจาก โรงเรียนสารสิทธิ์พิทยาลัย จังหวัดราชบุรี และจบปริญญาตรี นิติศาสตรบัณฑิต (เกียรตินิยม) จาก คณะนิติศาสตร์ มหาวิทยาลัยธรรมศาสตร์ ในปี 2516 และ เนติบัณฑิตไทย สำนักอบรมศึกษากฎหมายแห่งเนติบัณฑิตยสภา ในปี 2517 และต่อมา ได้รับปริญญานิติศาสตรดุษฎีบัณฑิตกิตติมศักดิ์ มหาวิทยาลัยรามคำแหง ในปี 2555การทำงาน การทำงาน. วิรัช ชินวินิจกุล ได้รับแต่งตั้งเป็นองคมนตรี เมื่อวันที่ 12 ธันวาคม พ.ศ. 2559 ในรัชสมัยของสมเด็จพระเจ้าอยู่หัวมหาวชิราลงกรณ บดินทรเทพยวรางกูร ต่อมาจึงได้พ้นจากตำแหน่งดังกล่าว เมื่อวันที่ 2 มีนาคม พ.ศ. 2561บทบาททางการเมือง บทบาททางการเมือง. เมื่อวันที่ 29 พฤษภาคม พ.ศ. 2549 วิรัช ชินวินิจกุล เลขานุการศาลฎีกา (ตำแหน่งในขณะนั้น) ให้สัมภาษณ์ตอนหนึ่งว่า "เราต้องการให้ กกต.ทบทวนตัวเองอีกครั้ง" ก่อนการประชุมใหญ่ศาลฎีกาในวันที่ 31 พฤษภาคม พ.ศ. 2549เครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2540 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
