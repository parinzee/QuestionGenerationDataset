<doc id="11590" url="https://th.wikipedia.org/wiki?curid=11590" title="รีวโนะซุเกะ อะกุตะงะวะ">รีวโนะซุเกะ อะกุตะงะวะ รีวโนะซุเกะ อะกุตะงะวะ () นักเขียนและกวีชาวญี่ปุ่น เกิดที่โตเกียวเมื่อปี พ.ศ. 2435 (ค.ศ. 1892) และฆ่าตัวตายด้วยการกินยาเกินขนาดเมื่อปี พ.ศ. 2470 (ค.ศ 1927) ขณะมีอายุสามสิบห้าปี ถึงแม้จะอายุสั้น ทั้งมีโรคประจำตัวหลายอย่างรวมถึงโรคประสาทเปลี้ย แต่รีวโนะซุเกะ อะกุตะงะวะก็สร้างผลงานไว้มากมายประมาณ 140 เรื่อง ส่วนใหญ่เป็นเรื่องสั้นและนิยายขนาดสั้น (รวมถึงเรื่อง ราโชมอน (Rashomon) ค.ศ. 1915 อันมีชื่อเสียงโด่งดัง ต่อมานำไปสร้างเป็นภาพยนตร์ชื่อก้องโดยอะกิระ คุโระซะวะ) แต่ไม่มีผลงานที่เป็นนวนิยายเรื่องยาว มารดาของรีวโนสุเกะวิกลจริตและเสียชีวิตขณะที่เขายังเล็ก ลุงผู้เป็นเจ้าของนามสกุลที่เขาใช้รับเขาไปเลี้ยง เขาเข้าศึกษาด้านวรรณคดีที่มหาวิทยาลัยโตเกียว อิมพีเรียล และจบการศึกษาในปี 1916 เขาแต่งงานสองปีหลังจากนั้น มีบุตรชายสามคนและทำงานเป็นครูสอนภาษาอังกฤษ ต่อมาได้เดินทางไปประเทศจีนและรัสเซีย กล่าวกันว่างานเขียนของรีวโนสุเกะ อะกุตะงะวะเป็นการนำประเพณีและตำนานของเอเชียมาตีความใหม่ได้อย่างมีชั้นเชิงยอดเยี่ยม โดดเด่นด้วยการผสมผสานอย่างล้ำลึกกับความคิดตะวันตกและเทคนิคทางวรรณกรรม คำคม : Human life is more hell than the hell itself (ชีวิตมนุษย์มันนรกยิ่งกว่านรกเองเสียอีก)ผลงานผลงาน. - 老年 (โรเน็น) ค.ศ. 1914 - 羅生門 (ราโชมอน) (ประตูผี) - Rashōmon ค.ศ. 1915 - 鼻 (ฮานะ) - The Nose ค.ศ. 1916 - 芋粥 (อิโมะกายุ) - Yam Gruel ค.ศ. 1916 - 煙草と悪魔 (โทบะโกะโทะอาคุมะ) ค.ศ. 1916 - 戯作三昧 (เกสะคุซันมาอิ) ค.ศ. 1917 - 蜘蛛の糸 (คุโมะโนะอิโตะ) - The Spider’s Thread ค.ศ. 1918 - 地獄変 (จิโกะคุเฮ็น) - Hell Screen ค.ศ. 1918 - 邪宗門 (จาชูมอน) ค.ศ. 1918 - 魔術 (มาจุทซึ) ค.ศ. 1919 - 南京の基督 (นันคินโนะคิริซุโตะ) - Christ in Nanking ค.ศ. 1920 - 杜子春 (โทชิชุน) - Tu Tze-chun ค.ศ. 1920 - アグニの神 (อะงุนิโนะคามิ) ค.ศ. 1920 - 藪の中 (ยาบุโนนากะ) - In a Grove ค.ศ. 1921 - トロッコ (โทโรคโคะ) ค.ศ. 1922 - 玄鶴山房 (เกนคะคุซันโบ) ค.ศ. 1927 - 侏儒の言葉 (ชูจูโนะโคโตบะ) ค.ศ. 1927 - 文芸的な、あまりに文芸的な (บันเกเตะกินะ, อะมะรินิบันเกเตะกินะ) ค.ศ. 1927 - 河童 (คัปปะ) - Kappa ค.ศ. 1927 - 歯車 (ฮะงะรุมะ) - Cogwheel ค.ศ. 1927 - 或る阿呆の一生 (อะรุอะโฮโนะอิโช) - A Fool's Life ค.ศ. 1927 - 西方の人 (เซโฮโนะฮิโตะ) - The Man of the West ค.ศ. 1927ผลงานที่แปลเป็นภาษาไทยผลงานที่แปลเป็นภาษาไทย. - เรื่องสั้น สามมุมมอง หนึ่งความเป็นจริง ที่มาของ ราโชมอน - ท่านหญิงแห่งโระคุโนะมิยะ</doc>
