<doc id="523838" url="https://th.wikipedia.org/wiki?curid=523838" title="เบรฟเฟนเซอร์ มุซะชิเด็น">เบรฟเฟนเซอร์ มุซะชิเด็น เบรฟเฟนเซอร์ มุซะชิเด็น (; ) เป็นเกมแอ็กชันเล่นตามบทบาทที่พัฒนาและเผยแพร่โดยบริษัทสแควร์จำกัด ใน ค.ศ. 1998 สำหรับระบบโซนี่เพลย์สเตชัน เกมเป็นลักษณะแบบการต่อสู้แบบเรียลไทม์ในสภาพแวดล้อมแบบ 3 มิติ และโดดเด่นด้านการให้เสียงพากย์และบทสนทนาเป็นจำนวนมาก ดนตรีประกอบเกม เบรฟเฟนเซอร์ มุซะชิเด็น โดยสึโยะชิ เซะคิโตะ ซึ่งเป็นอดีตพนักงานของโคนามิ นำเสนอตัวละครโดยเท็ตสึยะ โนมูระ แต่ได้รับการออกแบบโดยโคจิ โอะกะตะการพัฒนา การพัฒนา. ฮิโระโนะบุ ซะคะงุชิ ซึ่งเป็นผู้อำนวยการผลิต ได้กล่าวในการให้สัมภาษณ์ต่อนิตยสารแฟมิซือ ว่า แนวความคิดสำหรับเกมดังกล่าวเกิดขึ้นครั้งแรกในเดือนกุมภาพันธ์ ค.ศ. 1997 เมื่อได้มีการพัฒนาตัวละคร ซะคะงุชิไม่ได้มีความเห็นเชิงบวกว่าเกมจะกลายเป็นที่นิยม อย่างไรก็ตาม หลังจากทีมงานได้ทำการออกแบบกราฟิกและรูปแบบการเล่นแล้ว เขาก็รู้สึกประหลาดใจในผลงาน และแสดงความสนใจต่อเกมดังกล่าวมากขึ้นการตลาด การตลาด. เบรฟเฟนเซอร์ มุซะชิเด็น ได้รับการเปิดตัวครั้งแรกที่ประเทศญี่ปุ่น ณ วันที่ 16 กรกฎาคม ค.ศ. 1998 และได้รับการเปิดตัวอีกครั้ง ณ วันที่ 29 มิถุนายน ค.ศ. 2000 ในฐานะที่เป็นส่วนหนึ่งของสแควร์มิลเลนเนียมคอลเลคชันพร้อมด้วยสินค้ารวมทั้งโปสการ์ด, กล้องรุ่นพิเศษและสายคล้องโทรศัพท์มือถือ, สายรัดอเนกประสงค์ และพวงกุญแจ การเปิดตัวอีกครั้งที่ประเทศญี่ปุ่นในรูปแบบอื่นเป็นในรูปแบบเพลย์สเตชันเน็ตเวิร์กซึ่งเปิดตัว ณ วันที่ 9 กรกฎาคม ค.ศ. 2008 ส่วนในตลาดอเมริกาเหนือได้มีการโฆษณาถึงเดอะเลเจนด์ออฟเซลดา ออคารินาออฟไทม์ และได้รับการบรรจุ ณ วันที่ 31 ตุลาคม ค.ศ. 1998 ร่วมกับเพลย์สเตชัน 1998 คอลเลคเตอร์สซีดีวอลลุม 2 ซึ่งมีตัวอย่างของไฟนอลแฟนตาซี VIII ภาคต่อในระบบเพลย์สเตชัน 2 ใช้ชื่อ ซึ่งได้รับการพัฒนาโดยสแควร์เอนิกซ์ ซึ่งได้รับการเปิดตัวทั้งในอเมริกาเหนือและญี่ปุ่นใน ค.ศ. 2005 เกมโทรศัพท์มือถือรุ่นพิเศษของญี่ปุ่นที่มีชื่อว่า มุซะชิ: โมบายซะมุไร ก็ยังได้รับการเปิดตัวใน ค.ศ. 2005เพลงประกอบ เพลงประกอบ. เพลงประกอบเกมประพันธ์โดยสึโยะชิ เซะคิโตะ ซึ่งเป็นผลงานแรกของเขาที่ทำงานร่วมกับสแควร์ เบรฟเฟนเซอร์ มุซะชิเด็น: ออริจินอลซาวด์แทร็ค ได้รับการเปิดตัวโดยดิจิคิวบ์ในประเทศญี่ปุ่น ณ วันที่ 23 กรกฎาคม ค.ศ. 1998 ซึ่งงานชุดนี้ประกอบไปด้วย 72 เพลงที่บันทึกในสองคอมแพคดิสก์ในบ็อกเซ็ต และยังประกอบด้วยหนังสือภาพขนาดเล็กกับของที่ระลึกให้เลือกจากเกมอีกหนึ่งชิ้นการตอบรับ การตอบรับ. เบรฟเฟนเซอร์ มุซะชิเด็น ทำยอดจำหน่ายที่ประมาณ 648,803 ชุดที่ประเทศญี่ปุ่นในช่วงระหว่าง ค.ศ. 1998 ส่งผลให้เกมดังกล่าวเป็นเกมขายดีที่สุดของประเทศแห่งปีในอันดับที่ 17 เกมนี้ยังได้รับการจัดให้อยู่ในอันดับที่ 32 จากที่มีอยู่ทั้งหมด 40 รายการในนิตยสารแฟมิซือ</doc>
