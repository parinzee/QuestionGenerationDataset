<doc id="396050" url="https://th.wikipedia.org/wiki?curid=396050" title="อัครทูตสวรรค์ราฟาเอล">อัครทูตสวรรค์ราฟาเอล ราฟาเอล หรืออิสรอฟีล (, Rāfāʾēl, "พระเจ้าเป็นผู้ทรงรักษา" "พระเจ้าทรงรักษา" "พระเจ้าได้โปรดรักษา", ‎, Isrāfīl) เป็นอัครทูตสวรรค์ตามความเชื่อในศาสนายูดาห์ ศาสนาคริสต์ และศาสนาอิสลาม เชื่อกันว่าเป็นผู้ทำหน้าที่รักษาโรคศาสนาคริสต์ ศาสนาคริสต์. เรื่องราวของอัครทูตสวรรค์ราฟาเอลปรากฏครั้งแรกในหนังสือโทบิตซึ่งเป็นคัมภีร์อธิกธรรม ว่า โทบิตเป็นชาวอิสราเอลที่ถูกจับมาเป็นเชลยที่นครนีนะเวห์ โทบิตเป็นผู้ชอบธรรมเฉพาะพระพักตร์พระเจ้า แต่แม้จะทำดีช่วยเหลือเพื่อนร่วมชาติ ช่วยฝังศพคนตาย แต่โทบิตกลับหมดสิ้นทรัพย์สินเงินทองแถมยังตาบอด พระเจ้ามอบหมายให้ทูตสวรรค์ราฟาเอลเป็นผู้ช่วยเหลือโทบียาห์บุตรชายโทบิตระหว่างเดินทางไปเอาเงินที่ฝากไว้กับเพื่อนต่างเมืองเมื่อ 20 ปีก่อน ตลอดการเดินทางท่านคุ้มครองโทบียาห์ให้พ้นจากอันตรายต่าง ๆ และหาภรรยาที่ดีให้ จนกลับมาหาโทบิตและมารดาได้สำเร็จ ท่านได้บอกวิธีรักษาดวงตาแก่โทบียาห์จนทำให้โทบิตหายจากการตาบอด คริสต์ศาสนิกชนบางนิกายจึงนับถือว่าราฟาเอลเป็นนักบุญองค์อุปถัมภ์ผู้เดินทางและแพทย์ศาสนาอิสลาม ศาสนาอิสลาม. อิสรอฟีล ในความเชื่อของศาสนาอิสลาม คือ มะลักตนหนึ่งในสิบตนที่สำคัญที่สุด มีหน้าที่เป่าแตรสองครั้ง การเป่าครั้งแรกเป็นการประกาศจุดจบของโลก สิ่งมีชีวิตทั้งสิ้นจะตกใจ และจะม้วยมรณะ เมื่อเป่าครั้งที่สองทุกชีวิตที่ได้ตายไปแล้วทั้งหมดในอดีตก็จะถูกทำให้ฟื้นคืนชีพขึ้นมาอีกครั้ง เพื่อไปชุมนุมที่อัลมะฮ์ชัร</doc>
