<doc id="222767" url="https://th.wikipedia.org/wiki?curid=222767" title="เขตการปกครองของประเทศสกอตแลนด์">เขตการปกครองของประเทศสกอตแลนด์ เขตการปกครองของประเทศสกอตแลนด์ เพื่อประโยชน์ในด้านการบริหารราชการส่วนท้องถิ่น สกอตแลนด์ได้แบ่งเขตการปกครองออกเป็น 32 ท้องที่ เรียกว่า "พื้นที่สภา" (council areas) ซึ่งปกครองโดยองค์กรปกครองระดับเดียว คือ "สภา" (council) สภาเหล่านี้มีสิทธิ์ที่จะเลือกใช้ชื่อทางการเป็นภาษาเกลิกแบบสกอตว่า "โกร์ลเยอ" () ตามพระราชบัญญัติรัฐบาลท้องถิ่น (ชื่อเกลิก) ค.ศ. 1997 แต่ก็มีเพียง "โกร์ลเยอนันเอลันเชียร์" () หรือสภาพื้นที่หมู่เกาะเอาเตอร์เฮบริดีสเท่านั้นที่เลือกใช้สิทธิ์ที่ว่านี้ ในขณะที่สภาพื้นที่ไฮแลนด์เลือกใช้ชื่อภาษาเกลิกแบบสกอตคือ "โกร์ลเยอนาแกอัลตัคก์" () ควบคู่ไปกับชื่อภาษาอังกฤษในบริบทที่ไม่เป็นทางการ การแบ่งเขตการปกครองเป็นพื้นที่สภาเริ่มใช้มาตั้งแต่วันที่ 1 เมษายน ค.ศ. 1996 ภายใต้บทบัญญัติแห่งพระราชบัญญัติรัฐบาลส่วนท้องถิ่น (สกอตแลนด์) ค.ศ. 1994 (Local Government etc. (Scotland) Act 1994) ในอดีต สกอตแลนด์แบ่งเขตการปกครองออกเป็น 34 เทศมณฑล (counties, shires) ซึ่งในปัจจุบันยังมีที่ใช้อยู่บ้างในบริบททางภูมิศาสตร์และวัฒนธรรม แม้ว่าจะไม่ได้ใช้ในการปกครองแล้วก็ตามแผนที่และชื่อพื้นที่สภา</doc>
