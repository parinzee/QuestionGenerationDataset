<doc id="189837" url="https://th.wikipedia.org/wiki?curid=189837" title="แมคบุ๊กโปร">แมคบุ๊กโปร แมคบุ๊กโปร () อยู่ในสายการผลิตคอมพิวเตอร์พกพาหรือคอมพิวเตอร์โน้ตบุ๊ค ผลิตและจัดจำหน่ายโดยบริษัท แอปเปิล ผู้ผลิตคอมพิวเตอร์ในชื่อที่รู้จักกันดีคือ แมคอินทอช (Macintosh) นั่นเอง แมคบุ๊กโปรนั่นเป็นเครื่องคอมพิวเตอร์ส่วนบุคคลที่อยู่ในสายการผลิตเครื่องคอมพิวเตอร์ขั้นสูง กลุ่มเป้าหมายทางการตลาดส่วนใหญ่เน้นไปในกลุ่มบุคคลในระดับสูงเนื่องจากราคาที่ค่อนข้างสูงนั่นเอง และเป็นเครื่องโน้ตบุ๊คระดับสูงสุดในตระกูลของแมคบุ๊ก เปิดตัวครั้งแรก เมื่อวันที่ 10 มกราคม ค.ศ. 2006 ในงานแมคเวิร์ล คอนเฟอเรนซ์ แอนด์ เอกซ์โป (Macworld Conference & Expo) โดยแอปเปิล ซีอีโอของแอปเปิลคือสตีฟ จ๊อบส์จึงเปิดจำหน่ายแมคบุ๊กโปรในทันทีบน Apple Store Worldwide และเริ่มเปิดบริการส่งถึงบ้านในกลางเดือนกุมภาพันธ์ ค.ศ. 2006 แมคบุ๊กโปรนั้นถูกพัฒนามาจาก พาวเวอร์บุ๊ค จีโฟร์ (Power Book G4) ที่มีทัง 15 และ 17 นิ้วเช่นกัน สิ่งที่แมคบุ๊กโปรนั้นแตกต่างจากพาวเวอร์บุ๊คจีโฟร์ก็คือหน่วยประมวลผลกลางที่เปลี่ยนจากของเดิมคือพาวเวอร์พีซี จีโฟร์ (PowerPC G4) แมคบุ๊กโปรจึงเป็นโน้ตบุ๊ครุ่นแรกของแอปเปิลที่ใช้ชิปเซ็ตIntel Core Duo และ Intel Core 2 Duo ของค่ายอินเทลในการประมวลผลแทน นั่นทำให้โน้ตบุ๊คของแอปเปิลสามารถใช้งานระบบปฏิบัติการจากค่ายไมโครซอฟท์ (Microsoft) อย่างไมโครซอฟท์วินโดวส์ (Microsoft Windows) ได้ด้วย หากเปรียบเทียบกับเครื่อง iMac Core Duo แล้ว แมคบุ๊กโปรนั้นเป็นเครื่องคอมพิวเตอร์รุ่นแรกที่ใช้ชิปเซ็ตจากอินเทลในการประมวลผลแทนชิปเซ็ตตัวเดิมอย่างพาวเวอร์พีซี โดยการเปลี่ยนสร็จสมบูรณ์ลงในวันที่ 7 สิงหาคม ค.ศ. 2006 หลังจากที่แอปเปิ้ลได้เปิดตัวแมคบุ๊กโปรอินเทลไปแล้ว แอปเปิลยังได้ส่งเครื่องคอมพิวเตอร์รุ่นอื่นที่ใช้ชิปเซ็ตอินเทลตามมาอีกคือ แมคมินิ (Mac Mini) ในวันที่ 28 กุมภาพันธ์ ค.ศ. 2006, แมคบุ๊ก (MacBook) ในสายการผลิตเดียวกันในวันที่ 16 พฤษภาคม ค.ศ. 2006, แมคโปร (MacPro) ในวันที่ 7 สิงหาคม ค.ศ. 2006 และ เอกซ์เซิร์ฟ (Xserve) ในเดือนพฤศจิกายน ค.ศ. 2006 เป็นอันเสร็จสมบูรณ์ในการส่งเครื่องแมคอินเทลออกสู่ตลาด แมคบุ๊กโปรที่ผลิตออกมานั้นมีอยู่สามรุ่น โดยแบ่งตามขนาดของจอภาพ โดยขนาด 15 นิ้วเปิดตัวครั้งแรกวันที่ 10 มกราคม ค.ศ. 2006, ขนาด 17 นิ้วเปิดตัวครั้งแรกวันที่ 24 เมษายน ค.ศ. 2006 และขนาด 13 นิ้วเปิดตัวครั้งแรกวันที่ 8 มิถุนายน ค.ศ. 2009รุ่นแรก รุ่นแรก. MacBook Pro 15 นิ้วรุ่นแรกเปิดตัวในวันที่ 10 มกราคม ค.ศ. 2006 โดย สตีฟ จ็อบส์ ที่งานแมคเวิร์ล คอนเฟอเรนซ์ แอนด์ เอกซ์โป ดีไซน์แรกเริ่มนั้นเอามาจาก PowerBook G4 แต่ใช้ชิพอินเทลแทนเพาเวอร์พีซี MacBook Pro ทั้งรุ่น 15 นิ้วและ 17 นิ้วมีช่อง ExpressCard/34 มาแทนช่อง PC Card ใน PowerBook G4 มีพอร์ต USB 2.0 ทั้งหมด 2 พอร์ต และพอร์ต FireWire 400 ทั้งหมด 1 พอร์ต ส่วนรุ่น 17 นิ้วมีพอร์ต USB 2.0 ทั้งหมด 3 พอร์ต และพอร์ต FireWire 400 ทั้งหมด 1 พอร์ต ซึ่งภายหลังได้ใส่ FireWire 800 มาแทน FireWire 400 และ MacBook Pro ยังมีพอร์ต Gigabit Ethernet, Bluetooth 2.0 และ Wi-Fi 802.11a/b/g ซึ่งตอนหลังอัพเดตเป็น Bluetooth 2.1 และ Wi-Fi 802.11n และ MacBook Pro ยังมีเว็บแคม iSight และพอร์ตชาร์จไฟ MagSafe ขณะที่ PowerBook G4 ไม่มีคุณสมบัติรุ่นปี 2006 - 2008รุ่นปี 2008 -2012</doc>
