<doc id="478824" url="https://th.wikipedia.org/wiki?curid=478824" title="กลุบอัตเลติโกอินเดเปนดิเอนเต">กลุบอัตเลติโกอินเดเปนดิเอนเต กลุบอัตเลติโกอินเดเปนดิเอนเต () เป็นสโมสรกีฬาในอาร์เจนตินา มีสำนักงานใหญ่และสนามกีฬาตั้งอยู่ที่อาเบยาเนดา เขตมหานครบัวโนสไอเรส เป็นที่รู้จักในด้านสโมสรฟุตบอล เล่นอยู่ในลีกสูงสุดของอาร์เจนตินา เป็นหนึ่งในห้าของสโมสรฟุตบอลใหญ่ในอาร์เจนตินา (อีก 4 สโมสรคือรีเบร์เปลต, โบกายูนิออร์ส, ราซิง และซานโลเรนโซ) สโมสรก่อตั้งอย่างเป็นทางการเมื่อวันที่ 1 มกราคม ค.ศ. 1905 ถึงแม้ว่าสถาบันจะก่อตั้งจริงเมื่อวันที่ 4 สิงหาคม ค.ศ. 1904 และก็ได้เล่นในลีกสูงสุดเลย เดิมทีมาจากเมืองมอนต์เซร์รัต ย่านเมืองเก่าของบัวโนสไอเรส แต่ย้ายมายังอาเบยาเนดาในปี ค.ศ. 1907 เป็นสโมสรที่ได้แชมป์ในลีกสูงสุดมากเป็นอันดับ 3 (16 ครั้ง) และไม่เคยตกชั้น กิจกรรมอื่นของสโมสร เช่นบาสเกตบอล หมากรุก ฮอกกี้ ยิมนาสติก ศิลปะการต่อสู้ป้องกันตัว โรลเลอร์สเกต ว่ายน้ำ เทนนิส วอลเลย์บอลและโปโลน้ำ</doc>
