<doc id="7522" url="https://th.wikipedia.org/wiki?curid=7522" title="มิถุนายน">มิถุนายน มิถุนายน เป็นเดือนที่ 6 ของปี ตามปฏิทินเกรกอเรียน และเป็นหนึ่งในเดือน 4 เดือนที่มี 30 วัน ตามหลักโหราศาสตร์ เดือนมิถุนายนเริ่มต้นขึ้นเมื่อดวงอาทิตย์ยกเข้าสู่ราศีเมถุน และสิ้นสุดเมื่อยกเข้าสู่ราศีกรกฎ แต่ในทางดาราศาสตร์ ต้นเดือนมิถุนายนดวงอาทิตย์อยู่ในกลุ่มดาววัวและปลายเดือนไปอยู่ในกลุ่มดาวคนคู่ ชื่อในภาษาอังกฤษ "June" มีที่มาจากเทพเจ้าโรมันนามว่า จูโน (Juno) ส่วนในประเทศไทยเริ่มใช้ชื่อเดือนมิถุนายนในปี พ.ศ. 2432 ตรงกับสมัยรัชกาลที่ 5 โดยสมเด็จพระเจ้าบรมวงศ์เธอกรมพระยาเทววงศ์วโรปการ เป็นผู้เสนอให้ใช้ราศีกำหนดชื่อเดือนวันสำคัญวันสำคัญ. - 5 มิถุนายน - วันสิ่งแวดล้อมโลก และวันข้าวและชาวนาแห่งชาติ - 9 มิถุนายน - วันอานันทมหิดล - 14 มิถุนายน - วันผู้บริจาคโลหิตโลก - 21 มิถุนายน - วันดำรงราชานุภาพ - ดวงอาทิตย์ผ่านตำแหน่งครีษมายันในราววันที่ 21 มิถุนายน เป็นวันที่เห็นดวงอาทิตย์มีเดคลิเนชันขึ้นไปทางเหนือมากที่สุด - 24 มิถุนายน - วันเปลี่ยนแปลงการปกครอง - 26 มิถุนายน - วันสุนทรภู่ และวันต่อต้านยาเสพติดโลก</doc>
