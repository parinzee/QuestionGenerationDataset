<doc id="10574" url="https://th.wikipedia.org/wiki?curid=10574" title="จักรวรรดิสากลจักรวาล">จักรวรรดิสากลจักรวาล จักรวรรดิสากลจักรวาล () เป็นสถาบันการปกครองในนิยายวิทยาศาสตร์ชุดนักสืบหุ่นยนต์, ชุดจักรวรรดิ และชุดสถาบันสถาปนา ซึ่งแต่งโดยไอแซค อสิมอฟ จักรวรรดิสากลจักรวาลเป็นจักรวรรดิปกครองกาแลกซี่ที่มนุษย์อาศัยอยู่ทั้งหมด เป็นที่รู้กันอย่างชัดเจนว่า อสิมอฟใช้จักรวรรดิโรมันเป็นแบบแผนของจักรวรรดิสากลจักรวาล จักรวรรดิสากลจักรวาลมีพิภพที่มีมนุษย์อาศัยอยู่ประมาณ 25 ล้านพิภพ ซึ่งทั้งหมดเคยเป็นอาณานิคมของชาวโลก (ไม่ใช่ชาวอวกาศ รายละเอียดอยู่ในชุดหนังสือข้างต้น) แต่ในท้องเรื่องไม่มีใครจำดาวบ้านเกิดของมนุษย์อย่างโลกได้อีกแล้ว ระบบปฏิทินของจักรวรรดิใช้ จ.ศ. (จักรวาลศักราช) หรือ GE (Galactic Era) ในฉบับภาษาอังกฤษ และ ส.ศ. (สถาปนศักราช) หรือ FE (Foundation Era) ในช่วงหลังของเรื่อง ประมาณกันว่าช่วงเวลาเริ่มต้นของ "จ.ศ." ตรงกับคริสต์ศักราชที่ 12,000 และกินเวลายาวนานไปราว 12,000 ปี ดาวเคราะห์หลวงของจักรวรรดิ คือ ดาวเคราะห์ทรานทอร์ ซึ่งอยู่ใจกลางกาแลกซี่ประวัติศาสตร์ ประวัติศาสตร์. จ.ศ. 1 ก่อตั้งจักรวรรดิสากลจักรวาล มีแฟรงเกนที่ 1 เป็นจักรพรรดิองค์แรก ไม่ระบุ โลกก่อกบฏต่อต้านจักรวรรดิครั้งที่ 1 และ 2 จ.ศ. 750 โลกก่อกบฏต่อต้านจักรวรรดิครั้งที่ 3 จ.ศ. 827 จักรวรรดิสากลจักรวาลประกอบด้วยดวงดาวที่มีคนอยู่ทั้งหมด 200 ล้านพิภพ และประชากรกว่าห้าแสนล้านล้านคน จ.ศ. 11350 (ประมาณ) ทรานทอร์ นครหลวงของจักรวรรดิ ปกคลุมด้วยโลหะทั้งหมด จ.ศ. 12008 ฮาริ เซลด็อน เริ่มงานค้นคว้าด้านอนาคตประวัติศาสตร์ จ.ศ. 12010 จักรพรรดิคลีออนที่หนึ่งขึ้นเป็นจักรพรรดิหลังจากการตายของบิดา จักรพรรดิสตาเนลที่หก จ.ศ. 12038 จักรพรรดิคลีออนที่ 1 ถูกลอบปลงพระชนม์ จ.ศ. 12038 บรรดานายทหารผู้คุมกำลังรบเข้ายึดอำนาจปกครองทรานทอร์ จ.ศ. 12058 จักรพรรดิเอจิสที่ 14 คืนสู่บัลลังก์ จ.ศ. 12058 การก่อความไม่สงบที่พิภพแซนแทนนี่ จ.ศ. 12068 การก่อตั้งสถาบันสถาปนาแห่งที่หนึ่งและสอง จ.ศ. 12068 นักคณิตศาสตร์ฮาริ เซลดอน พยากรณ์ถึงการล่มสลายของจักรวรรดิด้วยวิชาอนาคตประวัติศาสตร์ (Psychohistory) ว่าจะล่มสลายภายใน 300 ปี และจักรวรรดิใหม่ต้องใช้เวลาอีก 30,000 ปีกว่าจะฟื้นตัวได้ดังเดิม</doc>
