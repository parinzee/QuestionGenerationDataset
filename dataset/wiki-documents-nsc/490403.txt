<doc id="490403" url="https://th.wikipedia.org/wiki?curid=490403" title="สุรัต">สุรัต สุรัต เป็นเมืองพาณิชยกรรมสำคัญของรัฐคุชราต ประเทศอินเดีย เป็นศูนย์กลางการเจียระไนเพชรระดับโลก มีประชากรประมาณ 4 ล้านคน เป็นเมืองใหญ่อันดับสองของรัฐคุชราต รองจากเมืองอัห์มดาบาด เมืองนี้ตั้งอยู่บริเวณปากแม่น้ำตาปติ สุรัต เป็นเมืองท่าสำคัญมาตั้งแต่สมัยจักรวรรดิโมกุล เมืองนี้เป็นเมืองท่าทางทะเลและเมืองการค้าที่สำคัญตั้งแต่คริสต์ศตวรรษที่ 16 ชาวโปรตุเกสได้เข้าทำลายในตอนต้นคริสต์ศตวรรษที่ 16 และจักรพรรดิอักบาร์แห่งราชวงศ์มุคัลมีชัยชนะเหนือดินแดนนี้เมื่อ ค.ศ. 1573 ต่อมาชาวอังกฤษเข้ามาตั้งสถานีการค้าแห่งแรกในปี ค.ศ. 1608 ซึ่งถือเป็นจุดเริ่มต้นการขยายอำนาจของจักรวรรดิอังกฤษในอินเดีย</doc>
