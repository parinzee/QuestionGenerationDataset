<doc id="8448" url="https://th.wikipedia.org/wiki?curid=8448" title="โจโจ้ ล่าข้ามศตวรรษ ภาค 5">โจโจ้ ล่าข้ามศตวรรษ ภาค 5 โจโจ้ ล่าข้ามศตวรรษ ภาค 5 : สายลมทองคำ () เป็นตอนหนึ่งของการ์ตูนญี่ปุ่นเรื่อง โจโจ้ ล่าข้ามศตวรรษ ของฮิโรฮิโกะ อารากิเนื้อเรื่องย่อ เนื้อเรื่องย่อ. เรื่องราวเกิดขึ้นที่ประเทศอิตาลี ในปี 2001 โจรูโน่ โจบาน่า เด็กหนุ่มอายุ 15 ทายาทของดิโอผู้มีสายเลือดของตระกูลโจสตาร์ไหลเวียนอยู่ในกาย (จากภาค 3 ดีโอได้ต่อศีรษะของตนเข้ากับร่างของโจนาธาน โจสตาร์ ตัวเอกจากภาคแรก) มีความใฝ่ฝันอยากจะเป็นหัวหน้าแก๊งค์มาเฟียที่ยิ่งใหญ่ที่สุดในอิตาลี เนื่องจากมีความหลังฝังใจตอนเด็กๆ และเพื่อความต้องการที่จะยกเลิกเครือข่ายการค้ายาเสพติด โจรูโน่จึงพยายามหาทางเข้าร่วมองค์กร พาสซิโอเน่ ซึ่งเป็นมาเฟียที่ยิ่งใหญ่ที่สุดในอิตาลี โดยผ่านทางโบรโน่ บูจาราตี้ หัวหน้าหน่วยเล็กๆหน่วยหนึ่ง ทั้งคู่จึงวางแผนที่จะแย่งชิงตำแหน่งหัวหน้าเพื่อปฏิรูปแนวทางขององค์กรเสียใหม่ โดยการจะไปถึงจุดนั้นต้องผ่านการทดสอบหลายอย่างจากชายที่เรียกตนเองว่าบอสเสียก่อน โจรูโน่ต้องเข้ารับการทดสอบเพื่อให้ได้รับการยอมรับเข้าเป็นส่วนหนึ่งขององค์กร และในระหว่างนั้นได้พบกับ ฮิโรเสะ โคอิจิ (จากภาค 4) ผู้รับคำสั่งจากคูโจ โจทาโร่ (Jojo ตัวเอกภาค 3) ให้มาตามหาทายาทของดีโอ ทำให้โจรูโน่เข้าใจในพลังประหลาดของตนเองว่ามันคือสแตนด์ที่สามารถมอบชีวิตให้กับวัตถุได้ พร้อมทั้งให้ชื่อมันว่า Gold Experience และในที่สุดเมื่อโจรูโน่สามารถปฏิบัติตามเงื่อนไขที่ได้รับมาก็ทำให้ได้เข้าบรรจุเป็นสมาชิกองค์กรในหน่วยย่อยสังกัดบูจาราตี้ อันประกอบไปด้วยสมาชิก 5 คน ได้แก่ บูจาราตี้ อาบัคคิโอ้ มิซูต้า ฟูโก้ และนารันช่า เป็นก้าวแรกของโจรูโน่สู่จุดสูงสุดแห่งพาสซิโอเน่ ทว่าไม่นานหลังโจรูโน่เข้ามาอยู่กับองค์กร บอสก็มีคำสั่งตรงถึงบูจาราตี้ให้ทำการอารักขา ทริช ลูกสาวของบอสเองจากกลุ่มผู้ใช้แสตนด์ในองค์กร ที่บอสเรียกว่า"ผู้ทรยศ" เหล่าแก๊งบูจาราตี้จึงต้องเดินทางฝ่าฟันการต่อสู้กับผู้ใช้แสตนด์ที่มีความร้ายกาจคนแล้วคนเล่า เพื่อนำตัวทริชไปส่งยังที่หมายซึ่งบอสรออยู่ แต่ก่อนที่จะนำตัวทริชไปให้บอส แก๊งบูจาราตี้ก็ได้พบว่าแท้จริงแล้วที่บอสสั่งให้นำตัวทริชมาส่งนั้น เพราะตั้งใจจะฆ่าลูกสาวด้วยตนเอง เพื่อให้แน่ใจว่าจะไม่มีใครสามารถสืบหาข้อมูลตัวตนที่แท้จริงของบอสจากตัวทริช ผู้เป็นลูกสาวและเป็นเงื่อนงำเพียงอย่างเดียวที่จะนำไปสู่การเปิดเผยสถานะตัวตนของบอสได้ เมื่อความจริงถูกเปิดเผย แก๊งบูจาราตี้จึงเปลี่ยนเป้าหมายใหม่เป็นการโค่นบอสโดยอาศัยข้อมูลที่ได้จากทริชเอง และคราวนี้ศัตรูที่มุ่งเป้ามาที่พวกเขาก็ยิ่งเพิ่มความร้ายกาจมากยิ่งขึ้น เพื่อให้บรรลุซึ่งเป้าหมายพวกพ้องหลายคนต้องเอาชีวิตมาทิ้งในสงครามการปะทะระหว่างเหล่าผู้ใช้แสตนด์ในครั้งนี้ แต่ท้ายที่สุดพวกเขาก็ได้เผชิญหน้ากับ เดียโบโร่ บอสใหญ่แห่งพาสซิโอเน่ ผู้เต็มไปด้วยความลับ ในห้วงสุดท้ายที่ดูเหมือนการเดินทางอันยาวไกลของโจรูโน่ใกล้จะสิ้นสุดลงและชัยชนะกำลังจะตกอยู่ในมือของเดียโบโร่ โปลนาเรฟ (จากภาค 3) ก็ได้เข้าร่วมในการต่อสู้ครั้งนี้และได้เผยความลับของลูกศร ซึ่งนอกจากจะเป็นสิ่งที่ใช้ปลุกความสามารถสแตนด์ให้กับผู้ที่ไม่มีพลังแล้ว ยังสามารถเพิ่มความสามารถให้กับสแตนด์ที่มีอยู่เดิมให้ก้าวล้ำข้ามไปได้อีก ก่อกำเนิด Gold E.Reqium เปิดฉากศึกสุดท้ายกับเดียโบโร่ตัวละครหลัก ตัวละครหลัก. จิออร์โน่ โจวานน่า (Giorno Giovanna) - ฉบับภาษาไทยยึดหลักการออกเสียงแบบญี่ปุ่นเป็น โจรูโน่ โจบาน่า เด็กหนุ่มที่ได้ชื่อว่าเป็นลูกชายของ DIO เป็นผู้ที่รักความยุติธรรมและมีเมตตา แต่ก็เด็ดเดี่ยวในตัว และยังเป็นคนที่ตัดสินใจเรื่องต่างๆได้อย่างเฉลียวฉลาดสมกับที่สืบเชื้อสายของ DIO มาเต็มที่ด้วย ชื่อภาษาญี่ปุ่นของโจรูโน่คือ ชิโอะบานะ ฮารุโนะ- ชื่อสแตนด์ : โกลด์ เอ๊กซ์พีเรียนซ์ (Gold Experience) มีความสามารถในการมอบพลังชีวิตให้กับวัตถุต่างๆ ได้ อีกทั้งยังสามารถสร้างชิ้นส่วนบาดแผลและเลือด เพื่อการรักษาอาการบาดเจ็บได้อีกด้วย โบรโน่ บูจาราตี้ (Bruno Bucciarati) หัวหน้าทีมของแก๊งท้องถิ่น รับโจรูโน่เข้ามาในแก๊งเนื่องจากเห็นบางสิ่งบางอย่างในตัวของเด็กหนุ่ม เป็นคนที่มีความคิดและการตัดสินใจที่เด็ดเดี่ยว เฉลียวฉลาด อีกทั้งยังมีความเมตตากรุณา และมองคนเป็น- ชื่อสแตนด์ : สติ๊กกี้ ฟิงเกอร์ส (Sticky Fingers) มีความสามารถในการติด"ซิป"ลงบนวัตถุ เพื่อรูปซิปแยกออกจากกันหรือติดเข้าด้วยกันก็ได้ เลโอเน่ อาบัคคิโอ้ (Leone Abbacchio) สมาชิกที่มีอายุมากที่สุดในทีมของบูจาราตี้ เดิมเป็นตำรวจมาก่อนแต่ถูกไล่ออกเนื่องจากรับสินบนจนเกิดความผิดพลาดในหน้าที่ ในขณะที่กำลังสิ้นหวัง บูจาราตี้ก็ได้รับเข้ามาในทีม- ชื่อสแตนด์ : มูดดี้ บลูส์ (Moody Blues) มีความสามารถ "Replay" ในการย้อนการกระทำของใครก็ได้ที่เคยเกิดขึ้นแล้วในอดีต ณ ตำแหน่งนั้นๆ ไม่ว่าจะเป็นช่วงเวลาใดก็ตาม กุยโด้ มิสต้า (Guido Mista - ฉบับภาษาไทยยึดหลักการออกเสียงแบบญี่ปุ่นเป็น กุยโด้ มิซูต้า) สมาชิกในทีมของบูจาราตี้ มีความสามารถในทางปืนสูง เวลายิงปืนจะมีสมาธิมั่นคงมาก ในอดีตเคยเข้าไปพัวพันกับเหตุการณ์สังหารอันธพาลจนต้องติดคุก แล้วบูจาราตี้ก็ได้ช่วยเหลือไว้ มิซูต้าเป็นคนที่เชื่อถือโชคลางเป็นอย่างมากจนบางครั้งก็ทำให้เสียโอกาสสำคัญๆไป- ชื่อสแตนด์ : เซ็ก พิสเทิลส์ (Sex Pistols) เป็นสแตนด์ตัวเล็กๆ 6 ตัว พูดได้ กินอาหารได้ คอยอาศัยอยู่ในปืนของมิซูต้าเพื่อช่วยเหลือด้านการยิงมีหมายเลขประจำตัวตั้งแต่ 1-7 โดยไม่มีหมายเลข 4 เนื่องจากความเชื่อเรื่องโชคลางของเจ้าตัวที่ว่าเลข 4 เป็นเลขแห่งความโชคร้าย ฟูโก้ ปันนาคอตต้า (Fugo Pannacotta) สมาชิกคนหนึ่งของทีมบูจาราตี้ ที่อายุน้อยที่สุดในทีมของบูจาราตี้ มีสติปัญญาเข้าขั้นอัจฉริยะ จบมหาวิทยาลัยเมื่ออายุเพียง 16 ปี แต่ค่อนข้างติดนิสัยผู้ดี จึงทำให้เกิดบุคลิกแปลกๆ ขึ้นในตัวสแตนด์- ชื่อสแตนด์ : เพอร์เพิล เฮซ (Purple Haze) สแตนด์ที่สามารถปล่อยไวรัสร้ายแรงออกมาจากแคปซูลที่มือได้ เป็นไวรัสสังหารที่ฆ่าสิ่งมีชีวิตได้ในเวลาเพียง 30 วินาที แต่ไวรัสนี้ถูกทำลายได้ในแสงแดด นารันช่า กิลเกอร์ (Narancia Ghirga) สมาชิกที่ไม่ค่อยฉลาดเท่าไหร่นัก เนื่องจากตอนเด็กไม่ได้รับการเอาใจใส่จากครอบครัว แถมนิสัยบางครั้งยังบ้าบิ่น ซนเหมือนเด็ก แต่ก็รักพวกพ้อง และเคารพบูจาราตี้มาก นารันช่ามีมีดพก 1 เล่ม ที่เก็บไว้กับตัวอยู่เสมอ- ชื่อสแตนด์ : แอโรสมิธ (Aerosmith) สแตนด์ในรูปของเครื่องบินที่ติดอาวุธทำลายสูงไว้ โจมตีเป้าหมายได้จากระยะไกลและมีเรดาห์สามารถตรวจจับก๊าซคาร์บอนไดออกไซด์ที่ออกมาจากลมหายใจของสิ่งมีชีวิตได้ ทริช อูน่า (Trish Una) ลูกสาวของบอส และเป็นหลักฐานเพียงชิ้นเดียวที่แสดงตัวตนของบอสที่มีอยู่ในโลก พลังสแตนด์ตื่นขึ้นมาจากเหตุการณ์บีบคั้นในตอนที่เผชิญหน้ากับแสตนด์ "โนโทเรียส BIG" ติดนิสัยสาวลูกคุณหนู แต่ภายหลังก็ปรับตัวได้- ชื่อสแตนด์ : สไปซ์ เกิร์ล (Spice Girl) เมื่อชกไปที่สิ่งใด ของสิ่งนั้นจะอ่อนนุ่มลงจนไม่สามารถทำลายได้ เป็นสแตนด์ที่รวมเอาความอ่อนโยนและแข็งแกร่งเข้าไว้ด้วยกัน เดียโบโร่ (Diavolo) บอสแห่งองค์กร พาสซิโอเน่ เป็นพ่อแท้ๆ ของ ทริช ได้ออกคำสั่งให้บูจาราตี้ทำหน้าที่รับตัวทริชมาส่งให้แก่ตน โดยมีเป้าหมายลับเพื่อนำตัวไปสังหาร ด้วยหวังไม่ให้ใครสามารถสืบหาตัวตนที่แท้จริงของตนเองได้ ทว่าบูจาราตี้ไม่อาจปล่อยให้ทริชโดนฆ่าทั้งที่ไม่ได้รับรู้เรื่องราวใดๆ และนั่นคือจุดเริ่มต้นแห่งการต่อสู้ของกลุ่มบูจาราตี้กับผู้ใช้แสตนด์มากมายที่ถูกส่งมาจากองค์กร จนถึงจุดสิ้นสุดแห่งการเผชิญหน้ากับเดียโบโร่ ผู้กุมอำนาจแห่งพาสซิโอเน่ ตัวเดียโบโร่เองเป็นคน 2 บุคลิก โดยบุคลิกที่ 2 ซ่อนในร่างของเด็กหนุ่มบอบบางที่แตกต่างจากตัวตนเดิมทั้งหน้าตา น้ำเสียง และขนาดร่างกาย ใช้ชื่อว่า ไวนีการ์ ด็อปปิโอ (Vinegar Doppio)มีวิธีเฉพาะในการสื่อสารกับบุคลิกหลัก (เดียโบโร่)ในร่างกายตนเองผ่านการสนทนาเสมือนคุยโทรศัพท์- ชื่อสแตนด์ : คิง คริมสัน (King Crimson) สามารถลบเวลาได้ และรับรู้เหตุการณ์ได้ล่วงหน้า โดยสามารถเคลื่อนที่ภายในช่วงเวลาที่ตนเองลบออกไป ได้อย่างอิสระเกี่ยวกับการ์ตูนเกี่ยวกับการ์ตูน. - โจโจ้ ล่าข้ามศตวรรษ ภาค 5 นี้ ผู้เขียนใช้สถานที่ที่มีอยู่จริง คือหลายเมืองในประเทศอิตาลี จากการเดินทางเก็บข้อมูลด้วยตนเอง ในเรื่องจึงปรากฏสถานที่สำคัญๆหลายแห่ง เช่นคลองสายต่างๆในเวนีส โคลอสเซียม และปอมเปอี - นอกจากชื่อสแตนด์ที่จะนำมาจากชื่อวงดนตรีแล้ว ในภาค 5 นี้ ชื่อตัวละครแต่ละตัวจะนำมาจากชื่ออาหารอีกด้วย เช่น แพนนาค็อตต้า(ขนมหวานชนิดหนึ่งคล้ายวุ้น) ช็อคโกแลตต้า (ช็อกโกแลต) วีเนการ์(น้ำส้มสายชู) หรือด็อปปิโอ้ ที่เป็นชื่อเรียกการดื่มกาแฟเอสเพรสโซทีละสองช็อต</doc>
