<doc id="728404" url="https://th.wikipedia.org/wiki?curid=728404" title="ไลแคน ไฮเปอร์สปอร์ต">ไลแคน ไฮเปอร์สปอร์ต ดับเบิลยู มอเตอร์ส ไลแคน ไฮเปอร์สปอร์ต () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัทรถยนต์สัญชาติเลบานอน ดับเบิลยู มอเตอร์ส ไลแคน ถือเป็นรถรุ่นแรกและรุ่นเดียวของบริษัท ผลิตมาเพียง 7 คันบนโลกเท่านั้น โดยคันแรกเปิดตัวครั้งแรกที่งานกาตาร์มอเตอร์โชว์ ในปี ค.ศ. 2013 นอกจากนี้ยังเป็นไลแคน ยังเป็นซูเปอร์คาร์คันแรกจากภูมิภาคตะวันออกกลางอีกด้วย ไลแคน มีชื่อเสียงจากฉากวิ่งโดดข้ามตึก ในภาพยนตร์ เร็ว..แรงทะลุนรก 7 (Fast 7) และจากเกมส์บนโทรศัพท์มือถือเช่น อัสฟัลต์ 8:แอร์โบร์น (Asphalt 8: Airborne), จีที 2 เรซซิ่ง 2 (GT Racing 2) เป็นต้นสมรรถนะ สมรรถนะ. ไลแคนใช้เครื่องยนต์ ทวินเทอร์โบ 6 ลูกสูบ (H6) ขนาด 3.7 ลิตร (3746 ซีซี) จากรูฟ ซีทีอาร์3 (Ruf CTR3) ชนิดเดียวกับที่ใช้กับปอร์เช่ 911 สามารถให้กำลังได้ที่ 522 กิโลวัตต์ (740 bhp; 751 PS) และแรงบิดที่ 960 นิวตัน/เมตร (708 lb·ft) รถสามารถทำความเร็วสูงสุดได้ที่ 385 กม./ชม. (239 ไมล์/ชม.) และเร่งอัตราเร่ง 0-100 กม./ชม. ได้เพียง 2.8 วินาทีราคาจำหน่าย ราคาจำหน่าย. ไลแคนทั้ง 7 คัน ได้ตั้งราคาจำหน่ายสูงถึง 3.4 ล้านดอลลาร์ ทำให้กลายเป็นรถที่แพงที่สุดอันดับ 3 ของโลกเท่าที่วงการรถยนต์เคยจำหน่ายมา ตามหลังเพียง ลัมโบร์กีนี เวเนโน (4.6 ล้านดอลลาร์) และ มายบัค เอ็กเซเลโร (8 ล้านดอลลาร์) ไลแคนยังมีราคาสูงกว่า บูกัตติ เวย์รอน ซูเปอร์สปอร์ต (Bugatti Veyron Super Sport) 1 ล้านดอลลาร์ สำหรับสาเหตุที่มีราคาสูง เนื่องมาจากอุปกรณ์ประดับตกแต่ง คือ การฝังเพชรขนาด 15 กะรัต จำนวนถึง 420 เม็ดไว้ที่ไฟหน้าที่ขอบไฟแอลอีดีบนวัสดุไทเทเนียมอย่างดี แต่ถึงอย่างไรก็ตาม ทางบริษัทก็ยังให้ผู้ซื้อสามารถเลือกอัญมณีอื่นแต่งได้ความต้องการ เช่น ทับทิม พลอย ไพลิน เป็นต้น</doc>
