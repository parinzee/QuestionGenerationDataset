<doc id="387275" url="https://th.wikipedia.org/wiki?curid=387275" title="ลูอิช ฟีกู">ลูอิช ฟีกู ลูอิช ฟือลีปือ มาไดรา กาไอรู ฟีกู () เกิดเมื่อวันที่ 4 มิถุนายน ค.ศ. 1972 เป็นอดีตนักฟุตบอลชาวโปรตุเกส เขาเล่นในตำแหน่งกองกลางให้กับสโมสรสปอร์ติงลิสบอน บาร์เซโลนา เรอัลมาดริดและอินแตร์นาซีโอนาเลมีลาโน กับอาชีพนักฟุตบอล 20 ปี เขาหยุดการเล่นฟุตบอลอาชีพเมื่อวันที่ 31 พฤษภาคม ค.ศ. 2009 เขาลงแข่งในฐานะนักฟุตบอลทีมชาติโปรตุเกส 127 นัด ทำให้เขาเป็นนักฟุตบอลโปรตุเกสที่ลงเล่นมากที่สุด ฟีกูได้รับรางวัลนักฟุตบอลยุโรปแห่งปี 2000 รางวัลนักฟุตบอลแห่งปีของฟีฟ่าปี 2001 และติดอยู่ในรายชื่อฟีฟ่า 100 ฟีกูเป็นหนึ่งในนักฟุตบอลไม่กี่คนที่เล่นให้กับทั้ง 2 สโมสรของสเปนที่เป็นคู่แข่งกัน คือ บาร์เซโลนาและเรอัลมาดริด เขาเป็นส่วนหนึ่งของทีมที่ได้รับถ้วยต่าง ๆ เช่น ถ้วยโปรตุเกส, 4 ถ้วยลาลีกา, 2 ถ้วย โกปาเดลเรย์, 3 ถ้วยซูเปอร์คัปสเปน, 1 ถ้วยยูฟ่าแชมเปียนส์ลีก, 1 ถ้วยยูฟ่าคัปวินเนอส์คัป, 2 ถ้วยยูฟ่าซูเปอร์คัป, 1 ถ้วยฟุตบอลชิงแชมป์สโมสรโลก, 4 ถ้วยเซเรียอา, 1 ถ้วยอิตาลี และ 3 ถ้วยซูเปอร์คัปอิตาลี</doc>
