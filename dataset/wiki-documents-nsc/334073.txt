<doc id="334073" url="https://th.wikipedia.org/wiki?curid=334073" title="คณะวิทยาศาสตร์ มหาวิทยาลัยขอนแก่น">คณะวิทยาศาสตร์ มหาวิทยาลัยขอนแก่น คณะวิทยาศาสตร์ มหาวิทยาลัยขอนแก่น () เป็นส่วนราชการไทยระดับคณะวิชา สังกัดมหาวิทยาลัยขอนแก่น กระทรวงศึกษาธิการ เป็นคณะวิชาที่จัดตั้งขึ้นพร้อมกับคณะเกษตรศาสตร์ และคณะวิศวกรรมศาสตร์ ซึ่งเป็นคณะแรกตั้งของการสถาปนามหาวิทยาลัย มีชื่อเดิมว่า "คณะวิทยาศาสตร์และอักษรศาสตร์" เพื่อการจัดการบริหารมหาวิทยาลัยให้ดียิ่งขึ้น จึงมีการแยกภาควิชาที่เกี่ยวกับมนุษยศาสตร์ออกไปจัดตั้งเป็นคณะมนุษยศาสตร์และสังคมศาสตร์ จึงมีการเปลี่ยนชื่อคณะเป็น "คณะวิทยาศาสตร์" นับแต่นั้นเป็นต้นมาประวัติ ประวัติ. คณะวิทยาศาสตร์ จัดตั้งขึ้นเมื่อ พ.ศ. 2507 ในนาม "คณะวิทยาศาสตร์และอักษรศาสตร์" โดยมีวัตถุประสงค์หลักคือ จัดสอนวิชาวิทยาศาสตร์พื้นฐาน ซึ่งได้แก่ คณิตศาสตร์ เคมี ชีววิทยา และฟิสิกส์ รวมทั้งวิชาภาษาอังกฤษ ให้แก่นักศึกษาคณะต่างๆ ในมหาวิทยาลัยขอนแก่น และยังไม่ได้มีการเปิดรับนักศึกษาสาขาวิชาวิทยาศาสตร์โดยเฉพาะ เพียงแต่มีการจัดสอนในวิชาพื้นฐานเท่านั้น อาคารแห่งแรกสุดของมหาวิทยาลัยขอนแก่น คืออาคารคณะวิทยาศาสตร์และอักษรศาสตร์ เริ่มก่อสร้างอาคารเมื่อวันที่ 9 มิถุนายน พ.ศ. 2507 มีความสูง 4 ชั้น ตั้งอยู่ในตำแหน่งซึ่งนับได้ว่าเป็นตำแหน่งที่เด่นที่สุดและสูงที่สุดในมหาวิทยาลัยจนมองเห็นได้ชัดเจนจากตัวเมืองขอนแก่น จนกระทั่งปี พ.ศ. 2516 คณะวิทยาศาสตร์ ได้มีวัตถุประสงค์และหน้าที่หลักพัฒนาขึ้น คือ ทำหน้าที่ผลิตบัณฑิตที่มีคุณภาพในสาขาวิทยาศาสตร์ เพื่อเผยแพร่และให้บริการความรู้ด้านวิทยาศาสตร์และเทคโนโลยีแก่ประชาชน รวมทั้งส่งเสริมการค้นคว้าวิจัยปัญหาด้านต่างๆ ทางวิทยาศาสตร์และเทคโนโลยีที่เป็นประโยชน์ต่อการพัฒนาในภูมิภาคตะวันออกเฉียงเหนือ ดังนั้นคณะวิทยาศาสตร์ จึงเริ่มเปิดรับนักศึกษาเพื่อเข้าศึกษาในสาขาวิชาวิทยาศาสตร์บริสุทธิ์ 4 สาขาวิชา ได้แก่ คณิตศาสตร์ เคมี ชีววิทยา และฟิสิกส์ ติดตามมาด้วยสาขาวิชาธรณีวิทยา และสาขาวิชาสถิติ ในยุคต่อมา ได้เปิดสาขาวิชาเพิ่มเติม คือ สาขาวิชาวิทยาการคอมพิวเตอร์ สาขาวิชาจุลชีววิทยา สาขาวิชาชีวเคมี และสาขาวิชานิเวศวิทยาสิ่งแวดล้อม ในปี พ.ศ. 2521 ภาควิชาภาษาต่างประเทศและภาควิชาบรรณารักษศาสตร์ ได้โอนย้ายจากคณะวิทยาศาสตร์ ไปร่วมจัดตั้งเป็นคณะมนุษยศาสตร์และสังคมศาสตร์ขึ้น ดังนั้น คณะวิทยาศาสตร์และอักษรศาสตร์จึงเปลี่ยนชื่อเป็น "คณะวิทยาศาสตร์" นับตั้งแต่นั้นเป็นต้นมา และในปี พ.ศ. 2527 ภาควิชาธรณีวิทยา ได้โอนย้ายจากคณะวิทยาศาสตร์ไปจัดตั้งเป็นคณะเทคโนโลยี อนึ่ง ลำดับการเข้ารับพิธีพระราชทานปริญญาบัตรของบัณฑิตคณะวิทยาศาสตร์ จะมีลำดับต่อจากคณะพยาบาลศาสตร์ เนื่องจากคณะวิทยาศาสตร์ทำการเปิดรับนักศึกษาสาขาวิทยาศาสตร์เป็นครั้งแรกในปี พ.ศ. 2516 จึงถือว่าเป็นคณะที่ทำการผลิตบัณฑิตลำดับที่ 5 ของมหาวิทยาลัยขอนแก่นสัญลักษณ์สัญลักษณ์. - สัญลักษณ์ประจำคณะ สัญลักษณ์ประจำคณะวิทยาศาสตร์ มหาวิทยาลัยขอนแก่น คือ อะตอม- สีประจำคณะ สีเหลืองจำปา- ต้นไม้/ดอกไม้ประจำคณะ ดอกจำปา- เพลงประจำคณะ มนต์จำปาหลักสูตรคณบดี คณบดี. หมายเหตุ คำนำหน้านามของผู้ดำรงตำแหน่งคณบดี และผู้รักษาการแทนคณบดี เป็นคำนำหน้านามตามตำแหน่งทางวิชาการในขณะนั้นบุคคลที่มีชื่อเสียง บุคคลที่มีชื่อเสียง. ดูเพิ่ม รายนามบุคคลที่มีชื่อเสียงจากมหาวิทยาลัยขอนแก่น- โชติ ตราชู (ศิษย์เก่า) : ปลัดกระทรวงทรัพยากรธรรมชาติและสิ่งแวดล้อม - ศาสตราจารย์ ดร.ละออศรี เสนาะเมือง (ศิษย์เก่า, อาจารย์) : กรรมการผู้ทรงคุณวุฒิในคณะกรรมการเชื้อโรคและพิษจากสัตว์ กระทรวงสาธารณสุข - รองศาสตราจารย์ วุฒิสาร ตันไชย (ศิษย์เก่า) : เลขาธิการสถาบันพระปกเกล้า - ศาสตราจารย์ ดร.สุพจน์ หารหนองบัว (ศิษย์เก่า) : คณบดีคณะวิทยาศาสตร์ จุฬาลงกรณ์มหาวิทยาลัย หมายเหตุ รายนามดังกล่าว จัดเรียงชื่อและนามสกุลตามตัวอักษร</doc>
