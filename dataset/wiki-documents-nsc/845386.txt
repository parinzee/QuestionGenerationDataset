<doc id="845386" url="https://th.wikipedia.org/wiki?curid=845386" title="เอียวเก๋า">เอียวเก๋า เอียวเก๋า () (ค.ศ. 221 - ค.ศ. 278) มีชื่อรองว่า จูจื่อ เป็นแม่ทัพแห่งราชวงศ์จิ้นตะวันตกซึ่งในอดีตเคยรับใช้ วุยก๊ก มาก่อนประวัติ ประวัติ. เอียวเก๋าเกิดเมื่อ ค.ศ. 221 ในปีที่ 2 แห่งรัชสมัย พระเจ้าโจผี ปฐมจักรพรรดิแห่งราชวงศ์วุยเป็นหลานตาของ ซัวหยง ขุนนางนักประวัติศาสตร์คนสำคัญในช่วงปลาย ราชวงศ์ฮั่นตะวันออก ซึ่งพี่สาวของเขาได้เป็นภรรยาคนที่ 3 ของ สุมาสู บุตรชายคนโตของ สุมาอี้ อัครมหาเสนาบดีแห่งวุยก๊กโดยในภายหลังเมื่อสุมาเอี๋ยนได้สถาปนาตนเองเป็น จักรพรรดิจิ้นหวู่ และสถาปนาราชวงศ์จิ้นตะวันตกใน ค.ศ. 265 ก็ได้สถาปนาหยางฮูหยินผู้เป็นป้าสะใภ้เป็น พระพันปีหลวง ต่อมาเอียวเก๋าได้เข้าพิธีสมรสกับบุตรสาวของ แฮหัวป๋า โดยมี แฮหัวหุย เป็นพ่อสื่อซึ่ง เฉินโซ่ว ได้บันทึกถึงเรื่องราวของเอียวเก๋าไว้ว่ามีความอัจฉริยะ มีความสามารถและมีรูปร่างที่สง่ารวมถึงมีหนวดเคราที่สวยงามเมื่อแฮหัวป๋าผู้เป็นพ่อตาได้แปรพักตร์ไปรับใช้ จ๊กก๊ก ใน ค.ศ. 249 นั้นตรงกับช่วงที่สุมาอี้ได้ก่อการกบฏต่อ โจซอง ผู้สำเร็จราชการแผ่นดินทำให้เอียวเก๋าตกเป็นเป้าเนื่องจากมีความสัมพันธ์กับตระกูลแฮหัวซึ่งจงรักภักดีกับตระกูลโจแต่เอียวเก๋าก็รอดมาได้เนื่องจากในตอนนั้นเขายังเป็นแค่ขุนนางชั้นผู้น้อยในรัชสมัย พระเจ้าโจมอ และ พระเจ้าโจฮวน จนกระทั่ง ค.ศ. 264 เอียวเก๋าได้เตือน สุมาเจียว น้องชายของสุมาสูซึ่งตอนนั้นเป็น จิ้นอ๋อง ให้ระวัง จงโฮย ขุนศึกคนสำคัญที่มีชื่อเสียงจากการพิชิตจ๊กก๊กว่าอาจจะก่อกบฏซึ่งจงโฮยก็ได้ก่อกบฏจริง ๆ ทำให้เมื่อปราบกบฏจงโฮยลงได้แล้วสุมาเจียวได้เลื่อนตำแหน่งให้เอียวเก๋าเป็นที่ปรึกษาส่วนตัวของสุมาเจียว ต่อมา ค.ศ. 265 สุมาเจียวถึงแก่อสัญกรรมสุมาเอี๋ยนผู้เป็นบุตรชายได้เป็นจิ้นอ๋องสืบต่อมาจากนั้นไม่นานได้บีบให้พระเจ้าโจฮวนสละราชบัลลังก์พร้อมกับสถาปนาตนเองขึ้นเป็นปฐมจักรพรรดิแห่งราชวงศ์จิ้นตะวันตกทำให้ราชวงศ์วุยสิ้นสุดลงโดยพระเจ้าสุมาเอี๋ยนได้ตั้งเอียวเก๋าให้เป็นดยุคแต่เขาปฏิเสธไปทำให้เอียวเก๋าได้ถูกส่งไปเป็นเจ้าเมืองเกงจิ๋วซึ่งเอียวเก๋าเป็นเจ้าเมืองที่มีคุณธรรมทำให้ในบางครั้งมีชาวง่อที่ทนการปกครองของ พระเจ้าซุนโฮ ไม่ไหวอพยพเข้ามา ใน ค.ศ. 277 เอียวเก๋าได้วางแผนการรบเพื่อพิชิตง่อก๊กอันเนื่องมาจากความไม่พอใจที่ ลกข้อง แม่ทัพใหญ่ของง่อก๊กผู้เป็นบุตรชายของอดีตแม่ทัพใหญ่ ลกซุน ซึ่งสนิทกับเอียวเก๋ากลับถูกปลดออกจากตำแหน่งซึ่งเขาได้เข้าไปกราบทูลให้พระเจ้าสุมาเอี๋ยนยกทัพไปแต่พระองค์กลับระแวงว่าเอียวเก๋าจะไปเข้ากับง่อก๊กจึงได้มีบัญชาให้เขากลับมารับราชการที่เมืองหลวง ลกเอี๋ยง หลังจากนั้นเอียวเก๋าก็ล้มป่วย เอียวเก๋าถึงแก่กรรมเมื่อ ค.ศ. 278 ขณะอายุได้ 57 ปีแต่ก่อนที่เอียวเก๋าจะสิ้นใจได้กราบทูลให้พระเจ้าสุมาเอี๋ยนมีบัญชาแต่งตั้งให้ เตาอี้ หลานชายของ เตาจี๋ อดีตเสนาธิการของ โจโฉ เป็นแม่ทัพใหญ่ในการไปตีง่อก๊ก</doc>
