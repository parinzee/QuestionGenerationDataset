<doc id="196613" url="https://th.wikipedia.org/wiki?curid=196613" title="พระเจ้าบรมวงศ์เธอ พระองค์เจ้าลักขณานุคุณ">พระเจ้าบรมวงศ์เธอ พระองค์เจ้าลักขณานุคุณ พระเจ้าบรมวงศ์เธอ พระองค์เจ้าลักขณานุคุณ เป็นพระราชโอรสองค์ที่ 8 ในพระบาทสมเด็จพระนั่งเกล้าเจ้าอยู่หัว ประสูติเมื่อวันพุธ เดือนยี่ แรม 4 ค่ำ ปีวอกจัตวาศก จุลศักราช 1174 ตรงกับวันที่ 20 มกราคม พ.ศ. 2355 ที่ประสูติแต่เจ้าจอมมารดาบาง มีพระเชษฐภคินี คือ พระองค์เจ้าหญิงวิลาศ ซึ่งต่อมาในรัชกาลที่ 3 ทรงสถาปนาเป็นกรมหมื่นอัปสรสุดาเทพ เดิมพระนามว่า พระองค์เจ้าสังข์ เหตุเพราะพระรูปโฉมงามตั้งแต่ยังทรงพระเยาว์เปรียบเหมือนพระสังข์ทอง จึงเรียกกันว่า พระองค์สังข์ หรือสังข์ทอง แต่ต่อมาพระราชทานพระนามใหม่ว่า "พระองค์เจ้าลักขณานุคุณ" ซึ่งก็มีความหมายว่า รูปงาม มีพระธิดา 1 พระองค์ คือ หม่อมเจ้าหญิงโสมนัส ประสูติแต่หม่อมงิ้ว สุวรรณทัต (ภายหลังพระธิดาได้รับการสถาปนาเป็นพระอัครมเหสีในรัชกาลที่ 4 ส่วนหม่อมงิ้วผู้เป็นมารดา ได้รับการแต่งตั้งเป็นเจ้าจอมมารดางิ้ว ด้วยเป็นขรัวยายในพระเจ้าลูกเธอในรัชกาล) พระเจ้าบรมวงศ์เธอ พระองค์เจ้าลักขณานุคุณ สิ้นพระชนม์ในรัชกาลที่ 3 เมื่อวันที่ 17 พฤษภาคม พ.ศ. 2378 ด้วยโรคไข้ป่วง สิริพระชันษา 23 ปี</doc>
