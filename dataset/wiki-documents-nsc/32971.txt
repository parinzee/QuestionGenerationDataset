<doc id="32971" url="https://th.wikipedia.org/wiki?curid=32971" title="คณะเศรษฐศาสตร์ จุฬาลงกรณ์มหาวิทยาลัย">คณะเศรษฐศาสตร์ จุฬาลงกรณ์มหาวิทยาลัย คณะเศรษฐศาสตร์ จุฬาลงกรณ์มหาวิทยาลัย ก่อตั้งเป็นคณะลำดับที่ 12 ของจุฬาลงกรณ์มหาวิทยาลัยเมื่อวันที่ 8 สิงหาคม พ.ศ. 2513 เปิดทำการเรียนการสอนในระดับปริญญาตรี โท และเอก โดยมี 10 หลักสูตร ซึ่ง 7 ใน 10 หลักสูตร เป็นหลักสูตรนานาชาติ และมีการแลกเปลี่ยนนิสิตและคณาจารย์กับมหาวิทยาลัยต่างประเทศ 19 แห่งทั่วโลก จากการจัดอันดับของ QS world university ranking by subject สาขาเศรษฐศาสตร์ และ เศรษฐมิติ พบว่าจุฬาลงกรณ์มหาวิทยาลัยได้รับการจัดอันดับให้เป็นอันดับ 1 ของไทย อันดับ 201 - 250 ของโลก และยังเป็นศูนย์ความร่วมมือขององค์การอนามัยโลก (WHO) ด้านเศรษฐศาสตร์สุขภาพประวัติ ประวัติ. ปี พ.ศ. 2510 ศาสตราจารย์ อาภรณ์ กฤษณามระ คณบดีคณะพาณิชยศาสตร์และการบัญชีในขณะนั้น ได้ริเริ่มและเสนอโครงการยกฐานะแผนกวิชาเศรษฐศาสตร์ขึ้นเป็นคณะเศรษฐศาสตร์ต่อจุฬาลงกรณ์มหาวิทยาลัยและสภาการศึกษาแห่งชาติ แต่สภาการศึกษาแห่งชาติได้พิจารณาหลักสูตรการศึกษาของโครงการดังกล่าวแล้วมีความเห็นว่า หลักสูตรนั้นมีความคล้ายคลึงกับหลักสูตรการศึกษาของแผนกวิชาการคลัง คณะรัฐศาสตร์ อยู่มาก น่าที่จะพิจารณารวมการดำเนินงานเข้าด้วยกัน จึงส่งเรื่องมาให้จุฬาลงกรณ์มหาวิทยาลัยพิจารณาอีกครั้ง ต่อมาเมื่อปี พ.ศ. 2513 มีพระราชกฤษฎีกาจัดตั้งคณะเศรษฐศาสตร์ในจุฬาลงกรณ์มหาวิทยาลัย โดยให้เหตุผลในการประกาศใช้พระราชกฤษฎีกาฉบับดังกล่าวว่า เนื่องจากวิชาเศรษฐศาสตร์เป็นวิชาที่สำคัญและจำเป็นในการวางแผนพัฒนาประเทศประกอบกับขณะนั้น ในประเทศไทยยังขาดแคลนผู้เชี่ยวชาญทางด้านนี้จำนวนมาก การสอนวิชาเศรษฐศาสตร์ในจุฬาลงกรณ์มหาวิทยาลัยขณะนั้นได้แยกกันจัดดำเนินการโดยสองแผนกวิชา คือ แผนกวิชาเศรษฐศาสตร์ คณะพาณิชยศาสตร์และการบัญชี และแผนกวิชาการคลัง คณะรัฐศาสตร์ ให้ยุบแผนกวิชาเศรษฐศาสตร์และแผนกวิชาการคลัง แล้วจัดตั้งเป็นคณะเศรษฐศาสตร์แห่งจุฬาลงกรณ์มหาวิทยาลัย และโอนอาจารย์จากทั้ง 2 แผนกมาสังกัดคณะใหม่ โดยในขั้นแรกเปิดสอน 4 แผนกวิชา ได้แก่ เศรษฐศาสตร์ทฤษฎี เศรษฐศาสตร์พัฒนาการ เศรษฐศาสตร์การเงินและการคลัง และเศรษฐศาสตร์ระหว่างประเทศสัญลักษณ์ประจำคณะสัญลักษณ์ประจำคณะ. - ตราประจำคณะ ได้แก่ เฟือง, รวงข้าว และคันไถ ซึ่งเป็นตัวแทนของภาคอุตสาหกรรม, ภาคเกษตรกรรม และภาคหัตถกรรม - สีประจำคณะ คือสีทอง สื่อความหมายถึงทองคำ ซึ่งเป็นมาตรฐานของเงินตรานั่นเองหลักสูตรหลักสูตร. - ระดับปริญญาบัณฑิต - หลักสูตรเศรษฐศาสตรบัณฑิต มี 9 สาขาวิชา ได้แก่- สาขาเศรษฐศาสตร์ทฤษฎี - สาขาเศรษฐศาสตร์พัฒนาการ - สาขาเศรษฐศาสตร์ระหว่างประเทศ - สาขาเศรษฐศาสตร์สาธารณะ - สาขาเศรษฐศาสตร์การเงิน - สาขาเศรษฐศาสตร์ปริมาณวิเคราะห์ - สาขาเศรษฐศาสตร์แรงงานและทรัพยากรมนุษย์ - สาขาเศรษฐศาสตร์สิ่งแวดล้อมและทรัพยากรธรรมชาติ - สาขาเศรษฐศาสตร์ว่าด้วยองค์กรและองค์กรอุตสาหกรรม- หลักสูตรศิลปศาสตรบัณฑิต (เศรษฐศาสตร์) (หลักสูตรนานาชาติ)- ระดับปริญญามหาบัณฑิต - หลักสูตรเศรษฐศาสตรมหาบัณฑิต - หลักสูตรศิลปศาสตรมหาบัณฑิต- สาขา เศรษฐศาสตร์การเมือง - สาขา Business and Managerial Economics (หลักสูตรนานาชาติ) - สาขา International Economics and Finance (หลักสูตรนานาชาติ) - สาขา Labor Economics and Human Resource Management (หลักสูตรนานาชาติ) - หลักสูตรวิทยาศาสตรมหาบัณฑิต- สาขา Health Economics (หลักสูตรนานาชาติ) - สาขา Environmental and Natural Resource Economics (หลักสูตรนานาชาติ)- ระดับปริญญาดุษฎีบัณฑิต - หลักสูตรเศรษฐศาสตร์ดุษฎีบัณฑิต (หลักสูตรนานาชาติ)</doc>
