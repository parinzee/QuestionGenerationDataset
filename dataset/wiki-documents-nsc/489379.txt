<doc id="489379" url="https://th.wikipedia.org/wiki?curid=489379" title="เทศบาลตำบลนาเหรง">เทศบาลตำบลนาเหรง เทศบาลตำบลนาเหรง ตั้งอยู่เลขที่ 9 หมู่ที่ 2 ตำบลนาเหรง อำเภอนบพิตำ จังหวัดนครศรีธรรมราช อยู่ห่างจากที่ว่าการอำเภอนบพิตำ ประมาณ 6 กิโลเมตร การประกอบอาชีพของประชากรในตำบลนาเหรง ส่วนใหญ่ประกอบอาชีพทางการเกษตร เช่น ทำสวนยางพารา สวนผลไม้ เลี้ยงสัตว์ รับจ้างทั่วไป รับราชการและอื่น ๆ ซึ่งรายได้โดยเฉลี่ยทั้งตำบลของประชาชนตำบลนาเหรง ประมาณ 55,695.63 บาทต่อคนต่อปีประวัติ ประวัติ. ตำบลนาเหรงเป็น 1 ใน 4 ตำบล ของอำเภอนบพิตำ จังหวัดนครศรีธรรมราช โดยตำบลนาเหรงได้แยกออกจากตำบลกะหรอ เมื่อปี พ.ศ. 2538 โดยการจัดตั้งเป็นตำบลใหม่ แยกหมู่บ้านจากตำบลเดิมมา 7 หมู่บ้าน ใช้ชื่อว่า ตำบลนาเหรง ซึ่งเป็นชื่อเก่าแก่ของหมู่บ้านหนึ่งในตำบล ตามประวัติศาสตร์เล่ากันว่าเป็นหมู่บ้านที่มีต้นเหรงและนาอยู่เป็นจำนวนมาก ชาวบ้านจึงเรียกหมู่บ้านนี้ว่า “บ้านนาเหรง” จัดตั้งเป็นองค์การบริหารส่วนตำบลนาเหรง เมื่อปี พ.ศ. 2539 และจัดตั้งเป็นเทศบาลตำบลนาเหรงในปี 2555ภูมิศาสตร์ ภูมิศาสตร์. เทศบาลตำบลนาเหรงตั้งอยู่ทางทิศเหนือของตัวเมืองนครศรีธรรมราช- ทิศเหนือ ติดต่อ ตำบลนบพิตำ อำเภอนบพิตำ จังหวัดนครศรีธรรมราช - ทิศใต้ ติดต่อ ตำบลทอนหงส์ อำเภอพรหมคีรี จังหวัดนครศรีธรรมราช - ทิศตะวันออก ติดต่อ ตำบลกะหรอ อำเภอนบพิตำ จังหวัดนครศรีธรรมราช - ทิศตะวันตก ติดต่อ เทศบาลตำบลเขาพระ อำเภอพิปูน จังหวัดนครศรีธรรมราชภูมิประเทศ ภูมิประเทศ. โดยทั่วไปพื้นที่ส่วนใหญ่เป็นที่ราบและมีภูเขาบางส่วนทางทิศตะวันตกของตำบล ตำบลนาเหรงมีทรัพยากรธรรมชาติและสิ่งแวดล้อมที่อุดมสมบูรณ์ เต็มไปด้วยสัตว์ป่าและพืชพันธุ์ไม้นานาชนิด เนื่องจากพื้นที่ส่วนหนึ่งอยู่ในเขตอุทยานแห่งชาติเขาหลวง คือ วนอุทยานแห่งชาติยอดเหลือง ซึ่งตั้งอยู่ในพื้นที่ หมู่ที่ 9 ตำบลนาเหรง กิ่งอำเภอนบพิตำ จังหวัดนครศรีธรรมราช นอกจากนี้ยังอุดมสมบูรณ์ไปด้วยแร่ธาตุหลากหลายชนิด ได้แก่ แร่เฟลสปาร์ แร่แบไรต์ และหินปูนภูมิอากาศ ภูมิอากาศ. ตั้งอยู่ในเขตพื้นที่ตอนกลางของภาคใต้ จึงมีภูมิอากาศแบบมรสุมเขตร้อน แต่อากาศโดยทั่วไปไม่ร้อนจัด เนื่องจากมีอิทธิพลของมรสุมพัดผ่านจากทะเลทั้งสองฝั่ง จึงมีฤดูเพียง 2 ฤดู คือ ฤดูร้อน และฤดูฝนการแบ่งเขตการปกครอง การแบ่งเขตการปกครอง. เทศบาลตำบลนาเหรงแบ่งเขตการปกครองประกอบด้วย 9 ชุมชน ได้แก่- บ้านท่าพุด - บ้านวังเลา - บ้านนาเหรง - บ้านในตูล - บ้านนานอน - บ้านย่านยาว - บ้านคลองโชน - บ้านหน้าถ้ำ - บ้านยอดเหลืองสถานศึกษาสถานศึกษา. - โรงเรียนวัดวังเลา - โรงเรียนวัดนาเหรง - โรงเรียนบ้านในตูล - โรงเรียนเคียงศิริ - ศูนย์พัฒนาเด็กเล็กองค์การบริหารส่วนตำบลนาเหรง - ศูนย์พัฒนาเด็กเล็กบ้านในตูล - ศูนย์พัฒนาเด็กเล็กบ้านท่าพุดวัด วัด. จำนวนวัดในเขตเทศบาลตำบลนาเหรง มีทั้งหมด 4 วัด คือ- วัดวังเลา - วัดนาเหรง - วัดในตูล - วัดท่าพุดสถานพยาบาลสถานพยาบาล. - สถานีอนามัยบ้านท่าพุดสถานที่สำคัญสถานที่สำคัญ. - อุทยานแห่งชาติเขาหลวง - วนอุทยานแห่งชาติยอดเหลือง - น้ำตกยอดเหลือง - น้ำตกคลองใน - น้ำตกคลองโชน - น้ำตกเขาพันล้าน - ถ้ำเขานายปาน - สระน้ำหลุมพี</doc>
