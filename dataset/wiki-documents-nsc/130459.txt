<doc id="130459" url="https://th.wikipedia.org/wiki?curid=130459" title="อำเภอภูเวียง">อำเภอภูเวียง อำเภอภูเวียง เป็นอำเภอหนึ่งของจังหวัดขอนแก่นที่ตั้งและอาณาเขต ที่ตั้งและอาณาเขต. อำเภอภูเวียงตั้งอยู่ทางทิศตะวันตกเฉียงเหนือของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอหนองนาคำ และอำเภอโนนสัง (จังหวัดหนองบัวลำภู) - ทิศตะวันออก ติดต่อกับอำเภออุบลรัตน์และอำเภอหนองเรือ - ทิศใต้ ติดต่อกับอำเภอหนองเรือและอำเภอชุมแพ - ทิศตะวันตก ติดต่อกับอำเภอเวียงเก่าประวัติ ประวัติ.  ภูเวียงเป็นเมืองเก่ามาแต่โบราณกาล  โดยจะเห็นได้ว่าเมื่อแรกตั้ง จังหวัดขอนแก่น มีเพียง 3 เมืองเท่านั้น คือ เมืองชนบท เมืองภูเวียง และเมืองขอนแก่น โดยที่เมืองภูเวียงเป็นเมืองที่อยู่ทางด้านทิศตะวันตก คนทั้งหลายมักจะเรียกเมืองภูเวียงว่าเป็น “หัวเมืองเอกฝ่ายตะวันตก” ตามประวัติมหาดไทยส่วนภูมิภาค ของอำเภอภูเวียง ปรากฏว่าเมืองประมาณ พ.ศ. 2300  มีพรานป่าคนหนึ่งชื่อสิงห์ ภายลังได้รับแต่งตั้งเป็น “กวนทิพย์มนตรี” ได้เข้าไปล่าเนื้อในเขาภูเวียง กวนทิพย์มนตรีเดิมอยู่บ้าข่าเชียงพิณ อำเภอภูเขียว จังหวัดชัยภูมิ ได้เห็นในวงภูเวียงเป็นทีราบน้ำท่าอุดมสมบูรณ์เป็นทำเลที่เหมาะสมแก่การทำมาหากิน จึงชักชวนพี่น้องเข้าไปตั้งหลักฐานบ้านเรือนครั้งแรก อพยพไปประมาณ 10 ครอบครัว ไปตั้งบ้านบริเวณบริเวณ”ด่านช้างชุม” เพราะที่ตรงนั้นมีโขลงข้างป่ามารวมกันมาก คือ บ้านเมืองเก่าในปัจจุบัน ขณะนั้นพื้นแผ่นดินภูเวียงขึ้นกับประเทศลาว ซึ่งตรงกับรัชสมัยพระเจ้าตากสินมหาราชขอประเทศไทย เมื่อกวนทิพย์มนตรีไปตั้งบ้านเรือน ณ ดังกล่าวและต่อมามีประชาชนเมืองยโสธร นครจำปาศักดิ์ และนครเวียงจันทร์ เข้าไปอยู่จำนวนมาก บ้านเมืองก็ขยายออกไปหลายหมู่บ้าน ทางเจ้าเมืองเวียงจันทร์ได้แต่ตั้งให้กวนทิพย์มนตรีเป็นเจ้าเมืองภูเวียง ส่งผ้าขาวเป็นเครื่องบรรณาการ แก่เมืองเวียงจันทร์   ต่อมากวนทิพย์มนตรีถึงแก่กรรม จึงตั้งท้าวศรีสุธอน้องชาย เป็นเจ้าเมืองแทน ในระหว่างนั้น  พระวอพระตาเป็นกบฎต่อเมืองผู้ครองนครเวียงจันทร์  และได้หลบตัวมาอยู่ในเมืองโกมุทไสย์ (จังหวัดหนองบัวลำภู) ต่อมาเจ้านครเวียงจันทร์สั่งให้ทหารจับพระวอพระตา เมื่อพระวอพระตารู้ตัวจึงหลบหนีไปอยู่ดอนมดแดงแขวงเมืองอุบลราชธานี เจ้านครเวียงจันทร์สั่งให้แม่ทัพคุมทหาร ติดตามไปจับพระวอพระตาประหารชีวิต ความทราบถึงพระเจ้าตากสินทราบพิโรธ เห็นเจ้านครเวียงจันทร์ดูหมิ่นพระเดชานุภาพ และรุกล้ำแดนไทย จึงส่งให้เจ้าพระยาจักรี (พระบาทสมเด็จพระพุทธยอดฟ้าจุฬาโลกมหาราช) และเจ้าพระยาสุรสิห์  (สมเดชกรมพระราชวังบวร) สองพี่น้องยกทัพไปปราบเจ้านครเวียงจันทร์ ปรากฏว่าพระยาจักรีตีนครเวียงจันทร์แตก และเข้ายึดเมืองนครเวียงจันทร์ และหลวงพระบางไว้ได้ ต่อมาท้าวศรีสุธอเจ้าเมืองภูเวียง ซึ่งอยู่ในความปกครองของเจ้าผู้ปกครองนครเวียงจันทร์ไหวตัวทัน จึงยอมอ่อนน้อมต่อพระยาจักรี และพระยาจักรีจึงสั่งให้ท้าวศรีสุธอกลับไปเป็นเจ้าเมืองภูเวียงดังเดิม และให้ขึ้นกับเจ้าเมืองหนองคายซึ่งเป็นเมืองใหญ่ ท้าวศรีสุธอถึงแก่กรรม ทางราชการได้แต่งตั้งเจ้าเมืองต่อจากท้าวศรีสุธอต่อมาอีก 2 คน เมื่อท้าวสุธอที่ 3 ถึงแก่กรรม พระศรีธงชัยเป็นเจ้าเมืองแทนเมื่องพระศรีธงชัยถึงแก่กรรม ข้าหลวงจันทร์มาซึ่งส่งมาจากหนองคายเป็นเจ้าเมืองแทน แล้วจึงยุบภูเวียงเป็นอำเภอ ขึ้นตรงต่อจังหวัดขอนแก่น เมื่อประมาณปี พ.ศ. 2369การจัดตั้งเป็นจังหวัด การจัดตั้งเป็นจังหวัด. ประชาชนในพื้นที่ยื่นคำขอต่อคณะกรรมการการเลือกตั้งเมื่อปี พ.ศ. 2546 ให้มีการเสนอร่างพระราชบัญญัติจัดตั้งจังหวัดภูเวียง ตามหลักเกณฑ์ที่กำหนด เพื่อแยก อำเภอภูเวียง (ปัจจุบันแยกเป็น 2 อำเภอ คือ อำเภอภูเวียง และอำเภอเวียงเก่า) อำเภอชุมแพ อำเภอสีชมพู อำเภอหนองเรือ อำเภอภูผาม่าน และอำเภอหนองนาคำ รวมกันขึ้นเป็น จังหวัดภูเวียง โดยมีผู้เข้าชื่อเสนอร่างจำนวนประมาณ 70,000 คน ซึ่งเกินจำนวน 5 หมื่นคน ตามที่กฎหมายกำหนด ส่งผลให้ร่างพระราชบัญญัติฉบับนี้สามารถนำเข้าสู่การพิจารณาของสภาผู้แทนราษฎรได้ แต่ปัจจุบันยังไม่ได้รับการพิจารณา ก่อนหน้านี้ มึความพยายามผลักดันให้มีการก่อตั้งจังหวัดชุมแพ แต่เมื่อถึงขั้นตอนลงประชามติ พบว่ามีผู้ลงชื่อไม่ถึงจำนวน 5 หมื่นคน ทำให้ พรบ.จัดตั้งจังหวัดชุมแพตกไป ในเวลาต่อมาจึงได้มีความพยายามผลักดันให้อำเภอภูเวียงเป็นศูนย์กลางของจังหวัดใหม่อีกครั้งการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอภูเวียงแบ่งพื้นที่การปกครองออกเป็น 11 ตำบล 114 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอภูเวียงประกอบด้วยองค์กรปกครองส่วนท้องถิ่น 12 แห่ง ได้แก่- เทศบาลตำบลภูเวียง ครอบคลุมพื้นที่บางส่วนของตำบลภูเวียง - องค์การบริหารส่วนตำบลหนองกุงธนสาร ครอบคลุมพื้นที่ตำบลหนองกุงธนสารทั้งตำบล - องค์การบริหารส่วนตำบลนาชุมแสง ครอบคลุมพื้นที่ตำบลนาชุมแสงทั้งตำบล - องค์การบริหารส่วนตำบลกุดขอนแก่น ครอบคลุมพื้นที่ตำบลกุดขอนแก่นทั้งตำบล - องค์การบริหารส่วนตำบลบ้านเรือ ครอบคลุมพื้นที่ตำบลบ้านเรือทั้งตำบล - องค์การบริหารส่วนตำบลหว้าทอง ครอบคลุมพื้นที่ตำบลหว้าทองทั้งตำบล - องค์การบริหารส่วนตำบลนาหว้า ครอบคลุมพื้นที่ตำบลนาหว้าทั้งตำบล - องค์การบริหารส่วนตำบลหนองกุงเซิน ครอบคลุมพื้นที่ตำบลหนองกุงเซินทั้งตำบล - องค์การบริหารส่วนตำบลสงเปือย ครอบคลุมพื้นที่ตำบลสงเปือยทั้งตำบล - องค์การบริหารส่วนตำบลทุ่งชมพู ครอบคลุมพื้นที่ตำบลทุ่งชมพูทั้งตำบล - องค์การบริหารส่วนตำบลดินดำ ครอบคลุมพื้นที่ตำบลดินดำทั้งตำบล - องค์การบริหารส่วนตำบลภูเวียง ครอบคลุมพื้นที่ตำบลภูเวียง (นอกเขตเทศบาลตำบลภูเวียง)สถานพยาบาลสถานพยาบาล. - โรงพยาบาลภูเวียง ครอบคุมพื้นที่อำเภอภูเวียง อำเภอหนองนาคำ และอำเภอเวียงเก่า - โรงพยาบาลส่งเสริมสุขภาพตำบล (10 แห่ง) - สถานีอนามัยประจำตำบล (12 แห่ง) - คลินิกแพทย์เวชกรรม (3 แห่ง) - คลินิกทันตกรรม (3 แห่ง) - คลินิกสัตวแพทย์ (2 แห่ง)สถานศึกษาโรงเรียน สถานศึกษา. โรงเรียน. มัธยมศึกษา- โรงเรียนภูเวียงวิทยาคม  (มัธยมประจำอำเภอ) ขนาดใหญ่พิเศษ - โรงเรียนกุดขอนแก่นวิทยาคม กลาง - โรงเรียนเวียงนครวิทยาคม กลาง ประถมศึกษา- โรงเรียนบ้านนาก้านเหลือง (ประถมประจำอำเภอ) - โรงเรียนชุมชนอนุบาลภูเวียง (ประถมประจำอำเภอ) - โรงเรียนภูเวียงศึกษา อนุบาล- โรงเรียนอนุบาลศรีวิสุทธ์ - โรงเรียนอนุบาลนัทพร - โรงเรียนอนุบาลโรศวิมลศึกษา - โรงเรียนอนุบาลศริวิโรศศึกษาธนาคารธนาคาร. - ธนาคารออมสิน สาขาภูเวียง - ธนาคารกรุงศรีอยุธยา สาขาภูเวียง - ธนาคารกรุงไทย สาขาภูเวียง - ธนาคารเพื่อการเกษตรและสหกรณ์การเกษตร สาขาภูเวียงสถานที่ราชการและหน่วยงานสำคัญสถานที่ราชการและหน่วยงานสำคัญ. - โรงพยาบาลภูเวียง - สำนักงานสาธารณสุขอำเภอภูเวียง - ที่ว่าการอำเภอภูเวียง - สถานีตำรวจภูธรภูเวียง - เทศบาลตำบลภูเวียง - สถานีขนส่งผู้โดยสารอำเภอภูเวียง - ที่ทำการไปรษณีย์อำเภอภูเวียง (รหัสไปรษณีย์ 40150) - การไฟฟ้าส่วนภูมิภาคอำเภอภูเวียง - การประปาส่วนภูมิภาคอำเภอภูเวียง - สำนักงานการเกษตรภูเวียง - สำนักป้องกันและบรรเทาสาธารณภัยภูเวียง - สำนักงานสหกรณ์การเกษตรอำเภอภูเวียงแหล่งท่องเที่ยวแหล่งท่องเที่ยว. - อุทยานแห่งชาติภูเวียง - พิพิธภัณฑ์ไดโนเสาร์ภูเวียง - พิพิธภัณฑสถานแห่งชาติวัดมิ่งเมืองพัฒนาราม - วัดป่ากิตติยานุสรณ์ - ศาลเจ้าจอมปากช่องภูเวียง - พัทยา 2 - เกาะกุดหิน - หาดสวรรค์ - หมู่บ้านอนุรักษ์ควายไทย</doc>
