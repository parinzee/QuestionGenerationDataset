<doc id="471203" url="https://th.wikipedia.org/wiki?curid=471203" title="ทางเดินหายใจส่วนล่าง">ทางเดินหายใจส่วนล่าง ทางเดินหายใจส่วนล่าง () เป็นทางเดินของอากาศที่อยู่ถัดจากทางเดินหายใจส่วนบน มีความสำคัญคือลำเลียงอากาศเข้าสู่ปอดเพื่อแลกเปลี่ยนแก๊ส ประกอบด้วย กล่องเสียง (larynx), หลอดคอ (trachea), หลอดลมใหญ่หรือหลอดลมปอด (bronchus) และปอดโครงสร้างและหน้าที่ โครงสร้างและหน้าที่. อวัยวะที่เป็นส่วนประกอบของทางเดินหายใจส่วนล่างมีหน้าที่เป็นทางผ่านของอากาศเข้าสู่ปอด สำหรับกล่องเสียงซึ่งมีหน้าที่ในการสร้างเสียงและช่วยป้องกันไม่ให้สิ่งแปลกปลอมเช่นน้ำและอาหารตกเข้าสู่หลอดคอเวลาที่เราหายใจ เนื่องจากกล่องเสียงมีฝาปิดกล่องเสียง (epiglottis) คอยควบคุมอยู่ ส่วนหลอดคอนั้นจะประกอบด้วยกระดูกอ่อนมาเรียงตัวกันกลายเป็นท่อที่ใหญ่ที่สุดในระบบทางเดินหายใจ ที่ปลายสุดของหลอดคอจะแตกแขนงออกเป็นสองแขนงเรียกว่าหลอดลมใหญ่ และหลอดลมใหญ่นั้นก็จะแตกเป็นแขนงย่อยๆเป็นหลอดลมฝอยเข้าสู่ปอดซึ่งเป็นอวัยวะที่ใหญ่ที่สุดในระบบทางเดินหายใจ โดยหลอดลมฝอยนั้นจะสัมผัสกับถุงลมปอด และที่บริเวณนี้เองที่เป็นบริเวณที่มีการแลกเปลี่ยนแก๊สเกิดขึ้นการติดเชื้อ การติดเชื้อ. ทางเดินหายใจส่วนล่างเป็นบริเวณที่มีการติดเชื้อสูง เช่น การอักเสบที่บริเวณฝาปิดกล่องเสียง (acute epiglottis), การอักเสบของกล่องเสียง (acute laryngitis) โรคปอดบวมหรือปอดอักเสบ เป็นต้นภาพเพิ่มเติม</doc>
