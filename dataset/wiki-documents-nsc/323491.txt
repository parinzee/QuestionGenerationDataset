<doc id="323491" url="https://th.wikipedia.org/wiki?curid=323491" title="ภัยพิบัติโภปาล">ภัยพิบัติโภปาล พิบัติภัยโภปาล เกิดขึ้นเนื่องจากอุบัติเหตุที่โรงงานผลิตยาฆ่าแมลงของบริษัทยูเนียนคาร์ไบด์ ซึ่งตั้งอยู่ที่เมืองโภปาล เมืองหลวงของรัฐมัธยประเทศ ประเทศอินเดีย เมื่อกลางดึกของวันที่ 2 ธันวาคม 1984 ทำให้ก๊าซเมทิลไอโซไซยาไนด์ และสารพิษอื่น ๆ รั่วไหลออกจากโรงงาน และส่งผลกระทบถึงประชาชนมากกว่า 500,000 คน หน่วยงานท้องถิ่นของรัฐมัธยประเทศว่า มีผู้เสียชีวิตทันที 2,259 คน ต่อมาจึงสรุปยอดผู้เสียชีวิตว่า มี 3,787 คน ในขณะที่หน่วยงานอื่นของรัฐบาลอินเดียว่า มีผู้เสียชีวิตประมาณ 15,000 คน โดย 8,000 คนเสียชีวิตในสัปดาห์แรกหลังเกิดเหตุ เมื่อเดือนมิถุนายน ค.ศ. 2010 หลังเกิดเหตุการณ์เป็นเวลา 24 ปี ศาลอินเดียได้ตัดสินว่า อดีตพนักงานของยูเนียนคาร์ไบด์ 7 คน รวมทั้งนายวอร์เรน แอนเดอร์สัน อดีตประธานบริษัท มีความผิดฐานกระทำโดยประมาทเป็นเหตุให้ผู้อื่นเสียชีวิต และลงโทษจำคุกคนละ 2 ปี พร้อมปรับเงินอีกคนละประมาณ 2,000 ดอลลาร์สหรัฐ ซึ่งเป็นบทลงโทษขั้นสูงสุดตามกฎหมายอินเดีย ส่วนอดีตพนักงานอีก 8 คนที่ถูกกล่าวหาด้วย ได้ถึงแก่ความตายลงก่อนมีคำพิพากษาดังกล่าว</doc>
