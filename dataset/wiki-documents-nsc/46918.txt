<doc id="46918" url="https://th.wikipedia.org/wiki?curid=46918" title="สิ่งพิมพ์รายคาบ">สิ่งพิมพ์รายคาบ สิ่งพิมพ์รายคาบ หมายถึง สิ่งพิมพ์เย็บเล่มที่มีกำหนดออกระบุไว้แน่นอนและต่อเนื่อง มีกำหนดระยะเวลาออกไว้แน่นอนและสม่ำเสมอ เช่น ทุก 1 เดือน (รายเดือน) ทุก 15 วัน (รายปักษ์) ทุก 7 วัน (รายสัปดาห์) เนื้อหาในเล่มประกอบไปด้วยบทความต่างๆ เรื่องราวที่ทันสมัย ทันต่อเหตุการณ์ บางเรื่องจบในฉบับแต่บางเรื่องลงต่อเนื่องกันไปหลายฉบับ เนื้อเรื่องภายในเล่มอาจจะจำกัดขอบเขตตามแขนงวิชาใดวิชาหนึ่ง หรืออาจจะเป็นเรื่องทั่วๆ ไปแตกต่างกันตามวัตถุประสงค์ของผู้จัดทำประเภทของสิ่งพิมพ์รายคาบประเภทของสิ่งพิมพ์รายคาบ. - วารสารวิชาการ หมายถึงสิ่งพิมพ์รายคาบที่ตีพิมพ์เป็นระยะอย่างสมำเสมอและจะต้องผ่านการตรวจคุณภาพบทความโดยผู้รู้ในสาขาวิชานั้นๆ หรือที่เรียกวารสารประเภทนี้เป็นการเฉพาะว่า วารสารผ่านการทบทวนโดยผู้รู้เท่ากัน (peer-reviewed periodical) วารสารวิชาการเป็นเวทีสำหรับการแนะนำและนำเสนอผลงานค้นคว้าวิจัยใหม่หรือความเห็นทางวิชาการใหม่ๆ- นิตยสาร คือสิ่งพิมพ์รายคาบที่ออกเป็นระยะสำหรับผู้อ่านทั่วไป มีเนื้อหาหลากหลาย มุ่งทั้งให้ความรู้และความบันเทิง ความรู้มักเป็นไปในลักษณะที่ให้ความรอบรู้ โดยทั่วไปหารายได้จากการโฆษณาและวางขายทั่วไป ผู้อ่านสามารถบอกรับเป็นสมาชิกได้- นิตยสารวิชาชีพ ได้แก่สิ่งพิมพ์รายคาบที่ออกโดยกลุ่มวิชาชีพต่างๆ ประกอบด้วยบทความทางวิชาการที่ไม่ผ่านการทบทวนโดยผู้รู้เท่ากัน ปกิณกะคดีและความรู้ในวิชาชีพสำหรับบุคคลทั่วไป ปกติวางจำหน่ายทั่วไปและมีรายได้จากการโฆษณา- นิตยสารข่าวเชิงวิจารณ์ หมายถึงสิ่งพิมพ์รายคาบที่เสนอบทความและบทวิจารณ์ วิเคราะห์ข่าว สรุปข่าวทางด้านต่างๆ เช่น การเมือง  เศรษฐกิจ เนื้อหาส่วนใหญ่ค่อนข้างหนัก เช่น มติชนสุดสัปดาห์ สยามรัฐสัปดาห์วิจารณ์ เป็นต้น- หนังสือพิมพ์รายวัน ที่เน้นข่าวและข้อมูลข่าวสารทั่วไป ปกติจะพิมพ์ด้วยกระดาษราคาถูก หนังสือพิมพ์รวมรวมข่าวฉบับแรกของโลก ชื่อ Relation aller Fürnemmen und gedenckwürdigen Historien หรือ "รวมข่าวสำคัญและน่าจดจำ" โดย "โยฮานน์ คาโรลัส" (Johann Carolus) ตีพิมพ์ในเยอรมนีเมื่อ พ.ศ. 2148 (สมัยพระนเรศวร) นิตยสาร หนังสือพิมพ์รายวันและนิตยสารรายสัปดาห์นับเป็นส่วนประกอบหลักของ สิ่งพิมพ์รายคาบ</doc>
