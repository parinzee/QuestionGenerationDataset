<doc id="204021" url="https://th.wikipedia.org/wiki?curid=204021" title="กัตซ์ อิชิมะสึ">กัตซ์ อิชิมะสึ กัตซ์ อิชิมะสึ () หรือ ยูจิ ซูซูกิ นักมวยสากลชาวญี่ปุ่น เกิดเมื่อ 5 มิถุนายน พ.ศ. 2492 ที่เมืองโตชิกิ ประเทศญี่ปุ่น สถิติการชก 51 ครั้ง ชนะ 31 (น็อค 17) เสมอ 6 แพ้ 14 เป็นนักมวยสากลอดีตแชมป์โลกชาวญี่ปุ่น หลังจากแขวนนวมได้ไปเป็นนักแสดง และผู้วิจารณ์กีฬามวยประวัติ ประวัติ. กัตส์เริ่มชกมวยสากลอาชีพเมื่อ พ.ศ. 2509 ในช่วงแรก เขาไม่ได้มีชื่อเสียงมากนัก จนกระทั่งมาได้เทรนเนอร์ชาวสหรัฐ เอ็ดดี้ ทาวน์เซนด์ ช่วยปรับปรุงการชกของเขาให้ดีขึ้น เขาขึ้นชิงแชมป์โลกครั้งแรกเมื่อ พ.ศ. 2513 โดยแพ้น็อค อิสมาเอล ลากูนา จากปานามาในยกที่ 13 ชิงแชมปืโลกรุ่นไลท์เวทของสภามวยโลกและสมาคมมวยโลกไม่สำเร็จ ต่อมาใน พ.ศ. 2515 กัตส์ได้ครองแชมป์ OPBF รุ่นไลท์เวท ชนะคะแนน ซูนิชิ กาโดตะ ที่เคยชนะน็อคเขามาก่อนได้ ใน พ.ศ. 2516 เขาขึ้นชิงแชมป์โลกรุ่นไลท์เวทของสมาคมมวยโลก ปรากฏว่าแพ้น็อคโรเบอร์โต ดูรัน ยก 10 ต่อมา 11 เมษายน พ.ศ. 2517 กัตส์ขึ้นชิงแชมป์โลกรุ่นไลท์เวทของสภามวยโลกกับ โรดอลโฟ กาโต กอนซาเลซ ซึ่งปรากฏกว่ากัตส์เป็นฝ่ายสู้ไม่ถอยก่อนจะชนะน็อคได้ในยกที่ 8 ได้ครองแชมป์โลก กัตส์ป้องกันตำแหน่งได้ 1 ครั้ง ก่อนจะชกแก้มือกับกอนซาเลซและเป็นฝ่ายชนะได้อีก หลังจากนั้น กัตส์ป้องกันตำแหน่งได้อีกสามครั้งและพบว่าตนเองมีปัญหาเรื่องการทำน้ำหนักในรุ่นไลท์เวท ในที่สุด กัตว์จึงเสียแชมป์โลกเมื่อเดือนมิถุนายน พ.ศ. 2519 ให้กับเอสตาบาน เดอ เฮซุส กัตส์เลื่อนขึ้นมาชกในรุ้นไลท์เวลเตอร์เวทใน พ.ศ. 2520 และขึ้นชิงแชมป์โลกกับแสนศักดิ์ เมืองสุรินทร์ ซึ่งเขาแพ้น็อคไปในยกที่ 6 เขาขึ้นชกอีกครั้งใน พ.ศ. 2521 แต่ก็แพ้อีก เขาจึงแขวนนวมไป หลังจากที่เขาได้เป็นแชมป์โลก กัตส์เริ่มปรากฏตัวในรายการทางโทรทัศน์ตั้งแต่ พ.ศ. 2517 เมื่อเขาแขวนนวม เขาได้เขียนหนังสือเกี่ยวกับประสบการณ์ชีวิต ใน พ.ศ. 2539 เขาเข้าไปร่วมงานกับพรรคประชาธิปไตยเสรีนิยมแต่ไม่ได้รับการเลือกตั้ง กัตส์ยังเป็นผู้ที่วิจารณ์การแข่งขันกีฬามวยคนหนึ่ง เมื่อครั้งที่โคกิ คะเมะดะชกชนะฮวน ลันดาเลตา กัตส์ได้ออกมาให้คำวิจารณ์ให้ความเห็นในทางตรงข้ามกับพ่อของคาเมดะที่เป็นเทรนเนอร์ นอกจากนั้น ยังได้รับเชิญให้ร่วมวิจารณ์การชกระหว่างคัตสุชิเกะ คาวาชิมากับคริสเตียน มิฮาเรสด้วย กัตว์ได้เป็นผู้แสดงภาพยนตร์หลายเรื่อง ทั้งในและนอกประเทศญี่ปุ่น เช่น Empire of the Sun Black Rain และยังแสดงละครโทรทัศน์อีกหลายเรื่องเกียรติประวัติเกียรติประวัติ. - แชมป์ OPBF รุ่นไลท์เวท- ชิง 16 มกราคม 2515 ชนะคะแนน ชินนิชิ กาโดตะ ที่ ญี่ปุ่น - ป้องกันแชมป์ครั้งที่ 1, 19 พฤษภาคม 2515 ชนะคะแนน รู้ดี้ กอนซาเลส ที่ ญี่ปุ่น - ป้องกันแชมป์ครั้งที่ 2, 23 เมษายน 2516 ชนะคะแนน เฟรด โรแลนโด ปาสเตอร์ ที่ ญี่ปุ่น - แชมป์โลกรุ่นไลท์เวท WBC- ชิง 11 เมษายน 2517 ชนะน็อค โรดอลโฟ กอนซาเลส ยก 8 ที่ ญี่ปุ่น - ป้องกันแชมป์ครั้งที่ 1, 12 กันยายน 2517 เสมอกับ อาร์ทูโร ปีเนดา ที่ ญี่ปุ่น - ป้องกันแชมป์ครั้งที่ 2, 28 พฤศจิกายน 2517 ชนะน็อค โรดอลโฟ กอนซาเลส ยก 12 ที่ ญี่ปุ่น - ป้องกันแชมป์ครั้งที่ 3, 27 กุมภาพันธ์ 2518 ชนะคะแนน เคน บูชานัน ที่ ญี่ปุ่น - ป้องกันแชมป์ครั้งที่ 4, 5 มิถุนายน 2518 ชนะคะแนน อาร์ทูโร ปีเนดา ที่ ญี่ปุ่น - ป้องกันแชมป์ครั้งที่ 5, 4 ธันวาคม 2518 ชนะน็อค อัลวาโร โรฮาส ยก 14 ที่ ญี่ปุ่น - เสียแชมป์ 8 พฤษภาคม 2519 แพ้คะแนน เอสตาบัน เดอ เฮซุส ที่ เปอร์โตริโก - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลท์เวท WBC WBA เมื่อ 6 มิถุนายน 2513 แพ้น็อค อิสมาเอล ลากูนา ยก 13 ที่ ปานามา - ชิงแชมป์โลกรุ่นไลท์เวท WBA เมื่อ 8 กันยายน 2516 แพ้น็อค โรเบอร์โต ดูรัน ยก 10 ที่ ปานามา - ชิงแชมป์โลกรุ่นไลท์เวลเตอร์เวท WBC เมื่อ 2 เมษายน 2520 แพ้น็อค แสนศักดิ์ เมืองสุรินทร์ ยก 6 ที่ ญี่ปุ่น</doc>
