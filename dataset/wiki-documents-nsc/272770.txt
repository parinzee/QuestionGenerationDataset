<doc id="272770" url="https://th.wikipedia.org/wiki?curid=272770" title="ชั้น (อาคาร)">ชั้น (อาคาร) ชั้น ของอาคาร คือระดับของชั้นอาคารทั้งบนอาคารหรือชั้นใต้ดิน อาคารส่วนใหญ่จะมีการระบุจำนวนชั้นของอาคาร ทั้งอาคารเตี้ย อาคารระดับกลาง และอาคารสูง สำหรับตึกสูงระฟ้าอาจมีจำนวนชั้นสูงถึง 100 ชั้น สำหรับอาคารที่มีความสูงหลายชั้นจะมีมาตรการด้านความปลอดภัยเข้ามาเช่น อุปกรณ์ป้องกันเพลิงไหม้ บันไดหนีไฟ ที่ถือมีความจำเป็นด้านกฎหมาย ความสูงของแต่ละชั้นของอาคารวัดได้จาก ส่วนพื้นของชั้นนั้นถึงเพดาน โดยปกติจะมีความสูงราว 10 ฟุตหรือประมาณ 3 เมตร แต่ก็ยืดหยุ่นกันไป ชั้นอาคารในตึกมักจะมีความสูงเท่า ๆ กัน ซึ่งโดยมากชั้นโถงอาคาร (ล็อบบี้) จะค่อนข้างกว้างขวางกว่า ส่วนชั้นสูงถัด ๆ ไปจะเล็กลงไป ในบางบ้านจะมีชั้นพิเศษเพิ่มเข้ามาอย่างเช่น ชั้นใต้หลังคา ชั้นใต้ดิน หรือทั้งคู่ หรืออาจจะมีชั้นลอย</doc>
