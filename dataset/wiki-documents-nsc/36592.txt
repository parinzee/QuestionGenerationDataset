<doc id="36592" url="https://th.wikipedia.org/wiki?curid=36592" title="โรงแรม">โรงแรม โรงแรม หมายถึง สถานที่ประกอบการเชิงการค้าที่นักธุรกิจตั้งขึ้น เพื่อบริการผู้เดินทางในเรื่องของที่พักอาศัย อาหาร และบริการอื่น ๆ ที่เกี่ยวข้องกับการพักอาศัยและเดินทาง หรืออาคารที่มีห้องนอนหลายห้อง ติดต่อเรียงรายกันในอาคารหนึ่งหลังหรือหลายหลัง ซึ่งมีบริการต่าง ๆ เพื่อความสะดวกของผู้ที่มาพัก ซึ่งเรียกว่า "แขก" (guest) คำว่า hotel หรือ โรงแรมมีที่มาจากภาษาฝรั่งเศสซึ่งแปลว่า คฤหาสน์ โรงแรมแห่งแรกในยุโรปคือ Hotel de Hanri IV (โฮเทล เดอ อองรี กัต) เมื่อปี ค.ศ. 1788 โดยในสมัยก่อนใช้คำว่า hôtel และภายหลังได้เปลี่ยนตัวโอมาเป็นโอปกติในภาษาอังกฤษเป็น hotel เหมือนปัจจุบันวิวัฒนาการของโรงแรม วิวัฒนาการของโรงแรม. เกิดขึ้นจากสมัยโบราณประมาณช่วงยุคของอาณาจักร กรีกที่คนเราเริ่มเดินทางระหว่างเมืองไปมาหาสู่ แต่เดิมผู้เดินทางจะนอนตามถนนหรือนอนตามบ้านเรือนของประชาชนทั่วไป หรือ ตามโบสถ์ โดยแต่เดิมเป็นการให้ที่พักพิง มีอาหารให้ตามอัตภาพ ไม่มีค่าบริการ จนกระทั่งมีคนหัวใสได้เปลี่ยนแนวคิดนี้ให้กลายเป็นธุรกิจขึ้นมาโดยเริ่มต้นจาก เมืองฟลอเรนซ์ ประเทศอิตาลี่ จนกระทั่งปี ค.ศ. 1282 เมื่อสมาคมโรงแรมในสมัยนั้นถือกำเนิดขึ้น และได้เปลี่ยนแนวคิดจาก ไมตรีจิต มาเป็น ธุรกิจ และเริ่มมีการขายไวน์ อาหารง่ายๆ มีการใช้ระบบ ลงทะเบียนผู้เข้าพักขึ้น จนธุรกิจนี้แพร่หลายและทำกำไร จากนั้นไม่นานธุรกิจนี้จึงถือกำเนิดขึ้นและเริ่มแพร่หลายไปยัง ประเทศเยอรมนี ฝรั่งเศส จนถึง สหราชอาณาจักร การโรงแรม มัพัฒนาการตลอดเวลา จากแต่เดิมที่มีห้องพักเพียงอย่างเดียว สำหรับนักเดินทางก็พัฒนา ให้มีความหรูหรา สะดวกสบาย มีการบริการที่ดี โดยเฉพาะในสหราชอาณาจักรฯโรงแรมเป็นที่ของผู้ดี และขุนนาง นักการเมืองเท่านั้น โดยโรงแรมที่มีชื่อเสียงเรื่องความหรูหรามากของสหราชอาณาจักรฯ คือโรงแรมซาวอย (Savoy Hotel) ปี ค.ศ. 1880 ซึ่งเป็นโรงแรมเดียวที่มี เครื่องกำเนิดไฟฟ้า โบสถ์ โรงละคร อยู่ในนั้น โรงแรมไม่มีการพัฒนาไปไกลกว่า จนกระทั่ง นายเซซาร์ ริทซ์ (Ce'Sar Ritz) เป็นชาว สวิสเซอร์แลนด์ ผู้ซึ่งเป็นบิดาของการโรงแรมได้นำวิทยาการใหม่ๆมาใช้นั่นเองวิวัฒนาการที่สำคัญวิวัฒนาการที่สำคัญ. - ค.ศ. 1834 แอสเตอร์ (Astor) เป็นผู้ริเริ่มนำระบบท่อประปามาใช้ในอาคาร ทำให้ห้องพักสามารถสร้างห้องน้ำไว้ได้ในตัวห้องจากแต่เดิมต้องไปใช้ห้องน้ำรวม - ค.ศ. 1853 มีการใช้ลิฟต์พลังงานไอน้ำในโรงแรมเป็นครั้งแรก - ค.ศ. 1875 โรงแรมพาเลซ ซานฟรานซิสโก สร้างขึ้นด้วยเงิน 5 ล้านดอลลาร์สหรัฐ มีห้องพัก 800 ห้อง ถือเป็นโรงแรมที่มีขนาดใหญ่มากในขณะนั้น - ค.ศ. 1894 เนเธอร์แลนด์โฮเทล ที่นครนิวยอร์กเป็นโรงแรมแห่งแรกที่มีโทรศัพท์ใช้ในห้องพักประเภทของโรงแรม ประเภทของโรงแรม. การแบ่งประเภทของโรงแรมสามารถแบ่งได้หลากหลายรูปแบบ แต่ต่อไปนี้จะแบ่งตามจุดประสงค์ของโรงแรมโรงแรมธุรกิจ โรงแรมธุรกิจ. โรงแรมประเภทนี้มักจะตั้งอยู่กลางใจเมือง ในเขตธุรกิจ มีจุดประสงค์ให้บริการนักธุรกิจเป็นหลัก และนอกจากนั้นมักจะนิยมใช้เป็นที่จัดงานประชุม หรือ งานเลี้ยง จะมีการบริการที่หรูหรา แต่ช่วงเวลาที่แขกจะเข้าพักมักจะสั้นๆโรงแรมท่าอากาศยาน โรงแรมท่าอากาศยาน. โรงแรมประเภทนี้จะตั้งอยู่ใกล้ๆกับสนามบิน แขกที่เข้าพักจะเป็นพวกนักทัศนาจรที่มารอต่อเครื่องบิน การเข้าพักมักจะเป็นช่วงสั้นๆ ไม่ค้างคืนเกิน 1 วัน หรือในบางกรณีก็จะเป็นนักธุรกิจที่มาเข้าพักแบบโรงแรมธุรกิจก็เป็นได้โรงแรมพักอาศัย โรงแรมพักอาศัย. โรงแรมประเภทนี้ มักจะเป็นโรงแรมที่เปิดให้เข้าพักเป็นระยะเวลานานๆ 1 เดือนขึ้นไป มีลักษณะคล้ายคอนโดมิเนียมที่มีบริการแบบโรงแรม เพียงแต่ความหรูหราอาจไม่เทียบเท่าโรงแรมเพื่อการพักผ่อน (รีสอร์ต) โรงแรมเพื่อการพักผ่อน (รีสอร์ต). โรงแรมประเภทนี้มักจะตั้งอยู่ต่างจังหวัด ในภูมิประเทศที่ดี ห้องพักมักจะแยกเป็นส่วนๆ เป็นบ้านหรือหลังคาเรือนแยกต่างหาก ในโรงแรมจะมีกิจกรรมต่างๆมากมาย เช่น การปั่นจักรยาน เล่นกอล์ฟ ขี่ม้า เดินป่า สปา เพราะจุดประสงค์ของแขกที่เข้าพักโรงแรมประเภทนี้คือการพักผ่อนเป็นหลัก ระยะเวลาเข้าพักจึงมีระยะเวลาในช่วง 5-7 วัน การบริการจะเป็นแบบสบายๆ เป็นกันเองโรงแรมคาสิโน โรงแรมคาสิโน. โรงแรมประเภทนี้จะมีบริการที่หรูหรามาก ห้องพักสวยงาม มีราคาแพง แขกที่เข้าพักจะเข้ามาเล่นการพนันเป็นส่วนใหญ่ โรงแรมประเภทนี้จะดึงดูดลูกค้าด้วยการพนัน ความบันเทิง โรงแรมชนิดนี้ไม่มีในประเทศไทยเนื่องด้วยกฎหมายการพนันเป็นสิ่งผิดกฎหมาย แต่แม่แบบที่ชัดเจนคือลาสเวกัส สหรัฐอเมริกาโรงแรมประเภทที่พักและอาหาร (เกสต์เฮาส์) โรงแรมประเภทที่พักและอาหาร (เกสต์เฮาส์). โรงแรมชนิดนี้จะเป็นโรงแรมที่มีเพียงห้องพักและอาหารเช้าเท่านั้น ไม่มีการบริการอะไรมากนัก เหมาะกับนักเดินทางที่มีงบที่จำกัด ราคาห้องพักย่อมเยา แขกส่วนหนึ่งก็ชอบเพราะมีความเป็นกันเองดีโรงแรมบังกะโล โรงแรมบังกะโล. โรงแรมชนิดนี้จะมีเพียงที่พักให้เช่าในราคาประหยัดมาก แต่ไม่มีอาหารบริการให้ นักท่องเที่ยวต้องเตรียมมาเอง ในบางโรงแรมประเภทนี้จะมีพื้นที่เตรียมให้ทำอาหารไว้ให้สิ่งอำนวยความสะดวกในโรงแรมสิ่งอำนวยความสะดวกในโรงแรม. - ห้องโถงส่วนกลาง Hotel Lobby - สระว่ายน้ำ Swimming Pool - สถานที่ออกกำลังกาย Fitness Center, Gymnasium - สปาเพื่อสุขภาพ Spa and Massage - ภัตตาคารพิเศษ (จีน ญี่ปุ่น เกาหลี เวียดนาม ฝรั่งเศส อิตาเลียน อินเดีย มุสลิม ฯลฯ) - คอฟฟี่ชอป Coffee Shop - บาร์ BAR - ดิสโก้เทค Discotheque Bar - ห้องคาราโอเกะ Karaoke - บริการอินเทอร์เน็ต Internet access in room - ห้องสำหรับเด็กๆ เล่นแกมส์ Children Play Room - ร้านเสริมสวย Beauty Salon - ร้านจำหน่ายของฝาก Gift Shop - บริการรับซักรีดเสื้อผ้า Laundry Service - บริการรับเลี้ยงเด็กเล็ก Baby sitting - รถรับส่ง บริการท่องเที่ยว Shuttle Bus Service - บริการอาหารในห้องพัก Room Service - บริการสำหรับนักธุรกิจ Bussiness Center - บริการขัดรองเท้า และบริการหนังสือพิมพ์รายวัน News paper and shoesshine - พนักงานบริการทั่วไปประจำชั้นที่พัก Butler Service - เค้าเตอร์บริการท่องเที่ยว Counter Signseeing Service or Tour Desk. - ที่รับแลกเงินตราต่างประเทศ Currency Exchange ทั้งนี้สิ่งอำนวยความสะดวกทั้งหลายขึ้นอยู่กับขนาดของโรงแรมโรงแรมที่มีชื่อเสียงในโลกโรงแรมที่มีชื่อเสียงในโลก. - Cecilienhof (พอทสดัม, เยอรมนี) - Waldorf Astoria (นิวยอร์ก, สหรัฐอเมริกา) - St. Regis (นิวยอร์ก, สหรัฐอเมริกา) - Raffles Hotel (สิงคโปร์) - Hotel Sacher (เวียนนา, ออสเตรีย) - โรงแรมริทซ์ (ลอนดอน, อังกฤษ) - Hotel Chelsea (นิวยอร์ก, สหรัฐอเมริกา) - Beverly Hills Hotel (แคลิฟอร์เนีย, สหรัฐอเมริกา) - the Chateau Marmont (แคลิฟอร์เนีย, สหรัฐอเมริกา) - Hotel George (ปารีส, ฝรั่งเศส) - Palazzo Versace hotel (ควีนส์แลนด์, ออสเตรเลีย) - เบิร์จอัลอาหรับ (ดูไบ) - Marco polo hotels (กลุ่มโรงแรมมาร์โค โปโล) - The Oriental (กรุงเทพ, ประเทศไทย) - The Peninsula Hongkong (ฮ่องกง) - The Peninsula bangkok (กรุงเทพ, ประเทศไทย) - The Venetian Macao Resort Hotel (มาเก๊า) - Imperial Hotel Tokyo(โตเกียว,ญี่ปุ่น) - Conrad Maldives Rangali Island Resort (มัลดีฟส์) - Wynn Las Vegas(ลาสเวกัส,สหรัฐอเมริกา)โรงแรมที่ติดสถิติโลก โรงแรมที่ติดสถิติโลก. อ้างอิงจากหนังสือ The Guinness Book of World Record- โรงแรมที่สูงที่สุดในโลกคือ เบิร์จอัลอาหรับ ในเมือง ดูไบ สหรัฐอาหรับเอมิเรตส์ มีความสูง 321 เมตร - โรงแรมที่ใหญ่ที่สุดในโลกคือ เอ็มจีเอ็มแกรนด์ลาสเวกัส MGM Grand Las Vegas ใน ลาสเวกัส รัฐเนวาดา สหรัฐอเมริกา โดยมีจำนวนห้อง 5,690 ห้อง โรงแรมที่ใหญ่ที่สุดในโลก 10 อันดับ อยู่ในลาสเวกัสถึง 9 อันดับ - โรงแรมที่เก่าแก่ที่สุดในโลกคือ โฮชิเรียวคัง (Hōshi Ryokan) ที่บ่อน้ำร้อนอะวะซึ จังหวัดอิชิคะวะ ประเทศญี่ปุ่น เปิดทำการตั้งแต่ปี ค.ศ. 717 และยังคงดำรงกิจการมาถึงปัจจุบัน รายชื่อ 10 อันดับ โรงแรมดีที่สุดในโลก ปี 2012 เป็นส่วนหนึ่งในการประกาศรางวัล World’s Best Awards 2012 ซึ่งจัดโดยนิตยสารด้านการท่องเที่ยวชั้นนำของโลก ทราเวล แอนด์ ลีเชอร์ ให้คะแนนจากการสำรวจความเห็นของผู้อ่านผ่านสื่อด้านต่างๆ ทั้งในนิตยสาร iPad และทางเว็บไซต์ โดยพิจารณาจาก ห้องพัก, สิ่งอำนวยความสะดวก, สถานที่ตั้ง, การบริการ, อาหาร และความคุ้มค่าเมื่อเทียบกับเงินที่ต้องควักออกจากกระเป๋า โรงแรมดีที่สุดในโลก ปี 2012 อันดับ 1 ซิงกิต้า กรูเมติ รีเสิร์ฟส (Singita Grumeti Reserves) ในเขตอุทยานแห่งชาติเซเรนเกติ สหสาธารณรัฐแทนซาเนีย โรงแรมดีที่สุดในโลก ปี 2012 อันดับ 2 ทริปเปิล ครีก รานช์ (Triple Creek Ranch) ดาร์บี้, รัฐมอนทานา สหรัฐอเมริกา โรงแรมดีที่สุดในโลก ปี 2012 อันดับ 3 เซาท์เทิร์น โอเชี่ยน ลอดจ์ (Southern Ocean Lodge) แกงการู ไอส์แลนด์ ประเทศออสเตรเลีย โรงแรมดีที่สุดในโลก ปี 2012 อันดับ 4 โอเบอรอย อุทัยวิลาส (Oberoi Udaivilas) อุทัยปุระ ประเทศอินเดีย โรงแรมดีที่สุดในโลก ปี 2012 อันดับ 5 (ดิสคัฟเวอรี่ ชอร์ส) Discovery Shores โบราเคย์ ประเทศฟิลิปปินส์ โรงแรมดีที่สุดในโลก ปี 2012 อันดับ 6 อาเรนัล นายารา โฮเต็ล แอนด์ การ์เดนส์ (Arenal Nayara Hotel & Gardens) อาเรนัล สาธารณรัฐคอสตาริกา โรงแรมดีที่สุดในโลก ปี 2012 อันดับ 7 ซิงกิต้า ณ อุทยานแห่งชาติครูเกอร์ (Singita Kruger National Park) สาธารณรัฐแอฟริกาใต้ โรงแรมดีที่สุดในโลก ปี 2012 อันดับ 8 ปาลาซิโอ ดูโฮ พาร์ค ไฮแอท (Palacio Duhau, Park Hyatt) บัวโนส ไอเรส, สาธารณรัฐอาร์เจนตินา โรงแรมดีที่สุดในโลก ปี 2012 อันดับ 9 เอ็นกอร์ องกอร์ โอ โซพา ลอดจ์ (Ngorongoro Sopa Lodge) สหสาธารณรัฐแทนซาเนีย โรงแรมดีที่สุดในโลก ปี 2012 อันดับ 10 ซิงกิต้า ซาบี แซนด์ (Singita Sabi Sand) อุทยานแห่งชาติครูเกอร์ สาธารณรัฐแอฟริกาใต้</doc>
