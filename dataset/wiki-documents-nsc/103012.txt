<doc id="103012" url="https://th.wikipedia.org/wiki?curid=103012" title="อุทยานแห่งชาติไทรทอง">อุทยานแห่งชาติไทรทอง อุทยานแห่งชาติไทรทอง ตั้งอยู่ที่จังหวัดชัยภูมิ มีภูมิประเทศเป็นเขาสูง มีอากาศเย็นช่วงเดือนมิถุนายนถึงเดือนสิงหาคมของทุกปี ซึ่งเป็นช่วงฤดูฝน อันเป็นฤดูการท่องเที่ยวดอกปทุมมา (Curcuma alismatifolia) อุทยานแห่งชาติไทรทองมีเนื้อที่ประมาณ 319 ตารางกิโลเมตร (120 สแควร์ไมล์) กินเนื้อที่อำเภอหนองบัวระเหว, อำเภอเทพสถิตย์, อำเภอภักดีชุมพล, อำเภอหนองบัวแดง เปิดดำเนินการตั้งแต่วันที่ 30 ธันวาคม พ.ศ. 2535 มีพื้นที่ติดกับอุทยานแห่งชาติป่าหินงาม และยังเป็นต้นกำเนิดของลำน้ำหลายสาย มีความอุดมสมบูรณ์ทางธรรมชาติเป็นอย่างมาก ป่าที่นี่ส่วนใหญ่เป็นป่าเบญจพรรณสถานที่สำคัญในอุทยานสถานที่สำคัญในอุทยาน. - น้ำตกไทรทอง - น้ำตกสูงประมาณ 5 เมตร และมีลานหินกว้าง 80 เมตร - หินเทิน - เป็นหินธรรมชาติ ขนาดกว้างประมาณ 10 เมตร สูง 5 เมตร ตั้งอยู่บนหินที่กว้างประมาณ 3 ฟุต - ผาหำหด - เป็นชะง่อนหินเล็ก ๆ ขนาดกว้าง-ยาว ประมาณ 1 เมตร ยื่นออกไปนอกภูเขาทั้งแผ่น ที่ความสูงจากระดับน้ำทะเล 864 เมตร และเป็นจุดสูงของเทือกเขาพังเหย สามารถมองวิวทิวทัศน์รอบด้าน เห็นถึงทัศนียภาพของอำเภอภักดีชุมพล ผาหำหดนี้เดิมชื่อ "ผาน้ำผึ้ง" เนื่องจากใต้หน้าผามีผึ้งมาทำรัง แต่ชาวบ้านได้เปลี่ยนชื่อเป็น "ผาหำหด" จากคำพูดของผู้ว่าราชการจังหวัดชัยภูมิคนหนึ่ง ที่เคยเดินทางมาที่นี้ แล้วอุทานเนื่องจากความน่าหวาดเสียวว่า "เห็นแล้วหำหดเลย" - ผาพ่อเมือง - เป็นแนวผา ตั้งอยู่บนสันเขาทางทิศตะวันตก ก่อนถึงผาหำหดประมาณ 300 เมตร มีระดับความสูง 700-908 เมตร ชื่อนี้ตั้งเพื่อระลึกถึงเหตุการณ์ที่เคยมีผู้ว่าราชการจังหวัดเคยเดินทางมาที่นี่การเดินทาง การเดินทาง. เดินทางด้วยทางหลวงแผ่นดินหมายเลข 21 ถึงตัวอำเภอบึงสามพัน จังหวัดเพชรบูรณ์ เลี้ยวเข้าทางหลวงแผ่นดินหมายเลข 225 มุ่งไปจังหวัดชัยภูมิ ประมาณ 75 กิโลเมตรถึงทางเข้าอุทยาน</doc>
