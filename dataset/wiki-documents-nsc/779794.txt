<doc id="779794" url="https://th.wikipedia.org/wiki?curid=779794" title="ไฮโค เวสเทอร์มันน์">ไฮโค เวสเทอร์มันน์ ไฮโค เวสเทอร์มันน์ (, เกิดเมื่อวันที่ 14 สิงหาคม พ.ศ. 2526) เป็นนักฟุตบอลชาวเยอรมัน ปัจจุบันได้ลงเล่นให้กับเรอัลเบติส ในตำแหน่งกองหลังสโมสรกรอยเทอร์เฟือร์ท สโมสร. กรอยเทอร์เฟือร์ท. เวสเทอร์มันน์ได้เริ่มเล่นฟุตบอลอาชีพในซไวเทอบุนเดสลีกากับกรอยเทอร์เฟือร์ท เขาได้เข้าร่วมกับทีมชุดใหญ่ในเดือนกรกฎาคม พ.ศ. 2545 แต่ได้ลงเล่นครั้งแรกในวันที่ 26 มกราคม พ.ศ. 2546 ในนัดที่ชนะดืสบูร์ก 1–0 เขาได้ลงเล่นไปทั้งหมด 92 นัดใน 3 ฤดูกาล และทำประตูได้ 5 ประตูอาร์มีเนียบีเลเฟลด์ อาร์มีเนียบีเลเฟลด์. ในการแข่งขันซไวเทอบุนเดสลีกา ฤดูกาล 2004–05 เวสเทอร์มันน์ได้เซ็นสัญญาเข้าร่วมทีมอาร์มีเนียบีเลเฟลด์ ที่ได้เลื่อนชั้นขึ้นมาเล่นในบุนเดสลีกา เขาได้ลงเล่นทุกเกมในฤดูกาลแรก ซึ่งรวมทั้งเกมลีก 34 นัด และเดเอฟเบโพคาล 5 นัด ส่วนฤดูกาลถัดมาเขาก็ยังเป็นตัวหลักของทีม โดยไม่ได้ลงเล่นไปเพียงนัดเดียวเท่านั้นชาลเก 04 ชาลเก 04. ชาลเก 04 ได้ซื้อเขาเข้าร่วมทีมด้วยค่าตัว 2.8 ล้านยูโร ในปี พ.ศ. 2550 เขาได้ลงเล่นเกมแรกให้กับชาลเกเมื่อวันที่ 24 กรกฎาคม ในการแข่งขันลีกาโพคาลกับเนือร์นแบร์ก โดยชาลเกชนะ 4–2 ซึ่งเวสเทอร์มันน์มีส่วนร่วม 1 ประตู หลังจากนั้นเขาไม่ได้ลงเล่นเกมลีก 2 เกมแรกเนื่องจากอาการบาดเจ็บ ต่อมาเขาได้ลงเล่นในบุนเดสลีกาให้กับชาลเกครั้งแรกในวันที่ 26 สิงหาคม พ.ศ. 2550 โดยเป็นตัวสำรอง ถูกเปลี่ยนลงสนามแทนราฟินญา นาทีที่ 79 ในเกมการแข่งขันบุนเดสลีกานัดที่ 3 กับว็อลฟส์บูร์ก ในฤดูกาลนั้นเขาได้ลงเล่นเป็นผู้เล่นตัวจริงในลาลีกา 31 นัด และเป็นส่วนที่ช่วยให้ชาลเกได้สิทธิ์เข้าไปแข่งขันในยูฟ่าแชมเปียนส์ลีก ชาลเกกับแฟร็ด รึตเติน ผู้จัดการทีมคนใหม่ ในฤดูกาล 2008–09 เวสเทอร์มันน์ถูกเปลี่ยนตำแหน่งให้เล่นเป็นกองกลาง แต่ก็ยังไม่ใช่ฤดูกาลที่เขาจะทำประตูได้มากที่สุด โดยเขาทำ 2 ประตูในการแข่งขัน เดเอฟเบโพคาล ซึ่งชนะ ฮันโนเวอร์ 96 2–0 อีกทั้งยังได้ทำประตูในบุนเดสลีกา 3 นัด ซึ่งรวมไปถึงนัดที่เสมอแวร์เดอร์เบรเมิน 1–1 และประตูชัยในเกมกับโบคุมฮัมบูร์ก ฮัมบูร์ก. ในเดือนกรกฎาคม พ.ศ. 2553 เวสเทอร์มันน์ได้ตกลงที่จะลงเล่นให้กับฮัมบูร์กด้วยค่าตัว 7.5 ล้านยูโร แม้ว่าจะเป็นผู้เล่นใหม่ของทีม แต่ก็ได้รับการแต่งตั้งเป็นกัปตันทีม ภายใต้การคุมทีมของอาร์มีน เว ในวันที่ 9 เมษายน พ.ศ. 2556 ด้วยผลงานที่ย่ำแย่ด้วยการแพ้บาเยิร์นมิวนิก 9–2 ทำให้มีการแต่งตั้งราฟาเอล ฟัน เดอร์ฟาร์ต เป็นกัปตันทีมแทน ต่อมาในวันที่ 25 มิถุนายน พ.ศ. 2558 ฮัมบูร์กได้ยืนยันที่จะไม่ต่อสัญญากับเวสเทอร์มันน์ในฤดูกาล 2015–16เรอัลเบติส เรอัลเบติส. ในวันที่ 6 สิงหาคม พ.ศ. 2558 เวสเทอร์มันน์ได้เซ็นสัญญากับเรอัลเบติส ซึ่งเลื่อนชั้นขึ้นมาเล่นในลาลีกา ต่อมาเขาได้รับใบแดงครั้งแรกตั้งแต่ที่ลงเล่นฟุตบอลมา ในวันที่ 28 พฤศจิกายน พ.ศ. 2558 หลังจากได้รับใบเหลืองที่ 2 ในเกมกับเลบันเตทีมชาติ ทีมชาติ. ในวันที่ 31 มกราคม พ.ศ. 2551 เวสเทอร์มันน์ได้ถูกเรียกติดทีมชาติเยอรมนีครั้งแรกโดยโยอาคิม เลิฟ สำหรับเกมกระชับมิตรกับทีมชาติออสเตรีย ในวันที่ 6 กุมภาพันธ์ พ.ศ. 2551 โดยเยอรมนีชนะ 3–0 และเวสเทอร์มันน์ได้ลงเล่นเป็นตัวจริงครบ 90 นาที ต่อมาเวสเทอร์มันน์ได้เป็นส่วนที่ทำให้ทีมชาติเยอรมนี จบด้วยอันดับรองชนะเลิศในการแข่งขันฟุตบอลชิงแชมป์แห่งชาติยุโรป 2008 หลังจากนั้นในวันที่ 2 มิถุนายน พ.ศ. 2552 เขาได้ทำประตูแรกในการลงเล่นให้กับทีมชาติในเกมที่ชนะทีมชาติสหรัฐอาหรับเอมิเรตส์ 7–2 อีกทั้งเขายังเป็นผู้เล่นที่จะติดทีมชาติเพื่อแข่งขันฟุตบอลโลก 2010 แต่เขาบาดเจ็บในการแข่งขันนัดกระชับมิตรกับฮังการี ทำให้เขาถูกตัดชื่อออกในการแข่งขันฟุตบอลโลก โดยเขาติดทีมชาติ 27 ครั้งและทำประตู 4 ประตูตั้งแต่ปี พ.ศ. 2551ประตูในทีมชาติสถิติสโมสรเกียรติประวัติทีมชาติเกียรติประวัติ. ทีมชาติ. - ฟุตบอลชิงแชมป์แห่งชาติยุโรป รองชนะเลิศ: 2008ชีวิตส่วนตัว ชีวิตส่วนตัว. เวสเทอร์มันน์มีภรรยาชื่ออีรีนา โดยเขาแต่งงานเมื่อเดือนมิถุนายน พ.ศ. 2550 ต่อมาในเดือนพฤษภาคม พ.ศ. 2551 พวกเขาได้มีลูกสาวคนแรกชื่อ ลานา และในเดือนตุลาคม พ.ศ. 2553 ภรรยาของเขาได้คลอดลูกสาวคนที่สอง ชื่อ นีกีทา</doc>
