<doc id="353198" url="https://th.wikipedia.org/wiki?curid=353198" title="เกาะพีพีเล">เกาะพีพีเล เกาะพีพีเล เป็นเกาะในอุทยานแห่งชาติหาดนพรัตน์ธารา-หมู่เกาะพีพี ทะเลอันดามัน จังหวัดกระบี่ มีพื้นที่เพียง 6.6 ตารางกิโลเมตร เป็นเกาะที่เต็มไปด้วยภูเขาหินปูน มีหน้าผาสูงชัน ตั้งฉากกับพื้นผิวทะเล เกือบทั้งเกาะ ความลึกน้ำเฉลี่ยราว 20 เมตร ลึกสุดประมาณ 34 เมตร ทางตอนใต้ของเกาะ อ่าวในเกาะมีความสวยงาม เช่น อ่าวปิเละ อ่าวมาหยา ฯลฯ ทางทิศตะวันออกเฉียงเหนือของเกาะมีถ้ำชื่อไวกิ้ง ซึ่งพระบาทสมเด็จพระเจ้าอยู่หัวภูมิพลอดุลยเดช เสด็จประพาสถ้ำแห่งนี้เมื่อปี พ.ศ. 2515 และพระราชทานนามใหม่ว่า "ถ้ำพญานาค" ตามรูปร่างหินก้อนหนึ่ง ที่คล้ายเศียรพญานาค ภายในถ้ำ มีภาพเขียนสีสมัยประวัติศาสตร์ เช่น รูปช้าง และรูปเรือชนิดต่าง ๆ เช่น เรือใบยุโรป, เรือใบอาหรับ, เรือสำเภา, เรือกำปั่น, เรือใบใช้กังหัน และ เรือกลไฟ เป็นต้น โดยสันนิษฐานว่าเป็นฝีมือของนักเดินเรือหรือโจรสลัด เพราะเมื่อศึกษาจากเส้นทางเดินเรือจากทางฝั่งตะวันตกไปยังฝั่งตะวันออก บริเวณนี้อาจเป็นจุดที่สามารถนำเรือมาพักหลบมรสุม ขนถ่ายสินค้าหรือซ่อมแซมเรือได้ เกาะแห่งนี้ เคยเป็นสถานที่ถ่ายทำภาพยนตร์ฮอลลีวูดเรื่อง The Beach นำแสดงโดยลีโอนาโด ดิคาปริโอ นช</doc>
