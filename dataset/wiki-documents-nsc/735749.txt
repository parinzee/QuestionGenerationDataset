<doc id="735749" url="https://th.wikipedia.org/wiki?curid=735749" title="มหาวิทยาลัยกาฬสินธุ์">มหาวิทยาลัยกาฬสินธุ์ มหาวิทยาลัยกาฬสินธุ์ () คือสถาบันอุดมศึกษาของรัฐตั้งอยู่ในจังหวัดกาฬสินธุ์ มีการจัดโครงสร้างการเรียนการสอนแบ่งเป็น 9 คณะ จำนวนหลักสูตรทั้งสิ้น 67 หลักสูตร โดยแบ่งเป็น ระดับประกาศนียบัตรวิชาชีพชั้นสูงจำนวน 10 หลักสูตร ระดับปริญญาตรีหลักสูตร 2 ปี (เทียบโอนรายวิชา) จำนวน 11 หลักสูตร ระดับปริญญาตรีหลักสูตร 3 ปี (เทียบโอนรายวิชา) จำนวน 1 หลักสูตร ระดับปริญญาตรีหลักสูตร 4 ปี จำนวน 32 หลักสูตร ระดับปริญญาตรีหลักสูตร 5 ปี จำนวน 6 หลักสูตร และระดับปริญญาโท จำนวน 7 หลักสูตรประวัติ ประวัติ. มหาวิทยาลัยกาฬสินธุ์ จัดตั้งขึ้นตามพระราชบัญญัติมหาวิทยาลัยกาฬสินธุ์ พุทธศักราช 2558 ประกาศในราชกิจจานุเบกษา เล่ม 132 ตอนที่ 86 ก เมื่อวันที่ 8 กันยายน 2558 ให้ควบรวมมหาวิทยาลัยราชภัฏกาฬสินธุ์ ตามกฎหมายว่าด้วยมหาวิทยาลัยราชภัฏและมหาวิทยาลัยเทคโนโลยีราชมงคลอีสาน วิทยาเขตกาฬสินธุ์ ตามกฎหมายว่าด้วยมหาวิทยาลัยเทคโนโลยีราชมงคล มาจัดตั้งเป็นมหาวิทยาลัยกาฬสินธุ์มีฐานะเป็นนิติบุคคล และเป็นส่วนราชการตามกฎหมายว่าด้วยวิธีการงบประมาณในสังกัดสำนักงานคณะกรรมการการอุดมศึกษา ซึ่งการควบรวมมหาวิทยาลัยทั้งสองแห่งนี้จะเป็นการปรับปรุงการดำเนินการ และเป็นการลดความซ้ำซ้อนของสถาบันอุดมศึกษาที่ตั้งอยู่ในจังหวัดเดียวกัน โดยให้บทบาทหน้าที่ตามมาตรา 6 แห่งพระราชบัญญัติมหาวิทยาลัยกาฬสินธุ์ พ.ศ. 2558 ว่าด้วยให้มหาวิทยาลัยเป็นสถาบันทางวิชาการที่ให้ความรู้และความชำนาญในการปฏิบัติที่เกี่ยวข้องกับวิชาชีพและวิชาชีพชั้นสูง มีวัตถุประสงค์เพื่อให้การศึกษาและส่งเสริมงานวิจัยเพื่อสร้างและพัฒนาองค์ความรู้และเทคโนโลยี ให้บริการทางวิชาการแก่ท้องถิ่นและสังคม ให้โอกาสทางการศึกษาแก่ประชาชน ทะนุบำรุงศาสนาศิลปะ วัฒนธรรม และการกีฬา รวมทั้งสนับสนุนกิจกรรมของรัฐและท้องถิ่นและมีส่วนร่วมในการพัฒนาชุมชนและอนุรักษ์สิ่งแวดล้อมข้อมูลพื้นฐานมหาวิทยาลัยเดิมก่อนมีการควบรวมมหาวิทยาลัยเทคโนโลยีราชมงคลอีสาน วิทยาเขตกาฬสินธุ์ ข้อมูลพื้นฐานมหาวิทยาลัยเดิมก่อนมีการควบรวม. มหาวิทยาลัยเทคโนโลยีราชมงคลอีสาน วิทยาเขตกาฬสินธุ์. พ.ศ. 2482 ก่อตั้งเป็นโรงเรียนเกษตรกรรมกาฬสินธุ์ เปิดสอนระดับมัธยมศึกษาตอนต้น แผนกเกษตรกรรม ต่อมาในปี พ.ศ. 2497 เปิดสอนระดับมัธยมศึกษาตอนปลายสายอาชีพ แผนกเกษตรกรรม และในปี พ.ศ. 2508 ได้รับการจัดตั้งเป็นเป็นวิทยาลัยเกษตรกรรมกาฬสินธุ์ สังกัดกรมอาชีวศึกษา เปิดสอนในหลักสูตรระดับประกาศนียบัตรวิชาชีพชั้นสูง (ปวส.) จากนั้น พ.ศ. 2518 ได้โอนมาสังกัดวิทยาลัยเทคโนโลยีและอาชีวศึกษา และเปลี่ยนชื่อเป็น "วิทยาลัยเทคโนโลยีและอาชีวศึกษา วิทยาเขตเกษตรกรรมกาฬสินธุ์" ในปี พ.ศ. 2531 วิทยาลัยฯ ได้รับการเปลี่ยนชื่อเป็นสถาบันเทคโนโลยีราชมงคล และวิทยาเขตเกษตรกรรมกาฬสินธุ์ จึงเปลี่ยนชื่อเป็น "สถาบันเทคโนโลยีราชมงคล วิทยาเขตกาฬสินธุ์" และได้รับการยกฐานะอีกครั้งในปี พ.ศ. 2548 เป็นมหาวิทยาลัยเทคโนโลยีราชมงคลอีสาน วิทยาเขตกาฬสินธุ์มหาวิทยาลัยราชภัฏกาฬสินธุ์ มหาวิทยาลัยราชภัฏกาฬสินธุ์. มหาวิทยาลัยราชภัฏกาฬสินธุ์ จัดตั้งขึ้นตามคณะรัฐมนตรี เมื่อวันที่ 20 เมษายน พ.ศ. 2540 สมัยนายสุขวิช รังสิตพลเป็นรัฐมนตรีว่าการกระทรวงศึกษาธิการได้ขออนุมัติ และมีมติให้จัดตั้งสถาบันราชภัฏในภาคตะวันออกเฉียงเหนือเพิ่มขึ้นจำนวน 5 แห่ง ได้แก่ สถาบันราชภัฏชัยภูมิ สถาบันราชภัฏร้อยเอ็ด สถาบันราชภัฏศรีสะเกษ สถาบันราชภัฏนครพนม และสถาบันราชภัฏกาฬสินธุ์ ในระยะแรกได้ดำเนินการในรูปของ "โครงการจัดตั้งสถาบันราชภัฏกาฬสินธุ์" ซึ่งสามารถเปิดรับนักศึกษาระดับอนุปริญญาได้เป็นครั้งแรก ในปีการศึกษา พ.ศ. 2542 และปริญญาตรี ในปีการศึกษา พ.ศ. 2544 ต่อมา เมื่อวันที่ 21 กรกฎาคม พ.ศ. 2544 ได้มีพระราชกฤษฎีกาจัดตั้ง "สถาบันราชภัฏ" และเมื่อวันที่ 9 มิถุนายน พ.ศ. 2547 พระบาทสมเด็จพระเจ้าอยู่หัว ได้ทรงลงพระปรมาภิไธยในร่างพระราชบัญญัติมหาวิทยาลัยราชภัฏ พ.ศ. 2547 มีผลให้สถาบันราชภัฏกาฬสินธุ์เปลี่ยนสภาพเป็น "มหาวิทยาลัยราชภัฏกาฬสินธุ์" การควบรวมมหาวิทยาลัยการควบรวมมหาวิทยาลัย การควบรวมมหาวิทยาลัย. ในช่วงปลายปี พ.ศ. 2554 คณะรัฐมนตรีได้เห็นชอบ "ร่างพระราชบัญญัติมหาวิทยาลัยกาฬสินธุ์ พ.ศ. ..." ซึ่งจะเป็นการควบรวมมหาวิทยาลัยราชภัฏกาฬสินธุ์ กับมหาวิทยาลัยเทคโนโลยีราชมงคลอีสาน วิทยาเขตกาฬสินธุ์เข้าด้วยกัน เป็นมหาวิทยาลัยกาฬสินธุ์ โดยการผลักดันของนายเดชา ตันติยวรงค์ อดีตผู้ว่าราชการจังหวัดกาฬสินธุ์ และนางบุญรื่น ศรีธเรศ อดีต ส.ส.กาฬสินธุ์ เขต 1 อดีตรัฐมนตรีช่วยว่าการกระทรวงศึกษาธิการ และนางรัชฎาภรณ์ แก้วสนิท อดีต ส.ส.บัญชีรายชื่อพรรคประชาธิปัตย์ ซึ่งมีทั้งกลุ่มผู้เห็นด้วยและกลุ่มผู้คัดค้าน โดยให้เหตุผลการคัดค้านว่าจะทำให้สถานที่ของมหาวิทยาลัยราชภัฏเดิมถูกทิ้งร้างไป ส่งผลกระทบต่อธุรกิจหอพักที่เกิดขึ้นโดยรอบมหาวิทยาลัย เมื่อวันที่ 3 มีนาคม พ.ศ. 2558 คณะรัฐมนตรีได้มีมติเห็นชอบ "ร่างพระราชบัญญัติมหาวิทยาลัยกาฬสินธุ์ พ.ศ. ..." เพื่อลดความซ้ำซ้อนของสถาบันอุดมศึกษาที่ตั้งอยู่ในจังหวัดเดียวกันซึ่งต่อมาในวันที่ 25 มิถุนายน พ.ศ. 2558 สภานิติบัญญัติแห่งชาติได้ลงมติในวาระ 3 เห็นชอบให้ "ร่างพระราชบัญญัติมหาวิทยาลัยกาฬสินธุ์ พ.ศ. ..." ด้วยคะแนน 173-1 เสียง เมื่อวันที่ 8 กันยายน 2558 ราชกิจจานุเบกษาได้เผยแพร่ "พระราชบัญญัติมหาวิทยาลัยกาฬสินธุ์ พ.ศ. 2558" มีผลให้มหาวิทยาลัยราชภัฎกาฬสินธุ์และมหาวิทยาลัยเทคโนโลยีราชมงคลอีสาน วิทยาเขตกาฬสินธุ์ สิ้นสุดสถานะความเป็นสถาบันอุดมศึกษาในวันถัดจากวันที่ประกาศราชกิจจานุเบกษา และเป็นการจัดตั้งมหาวิทยาลัยกาฬสินธุ์ขึ้นในวันเดียวกันสัญลักษณ์ประจำมหาวิทยาลัยตราสัญลักษณ์ประจำมหาวิทยาลัย สัญลักษณ์ประจำมหาวิทยาลัย. ตราสัญลักษณ์ประจำมหาวิทยาลัย. ตราสัญลักษณ์ มีความหมายดังต่อไปนี้1. รูปยอดใบเสมา มีที่มาจากรูปทรง 3 รูป ได้แก่- ปลายยอดขององค์พระธาตุยาคู ซึ่งเป็นสิ่งศักดิ์สิทธี้คู่บ้านคู่เมืองของจังหวัดกาฬสินธ์ สื่อความหมายถึง ป้ญญาและคุณธรรมอันเป็นสองสิ่งที่ประเสริฐที่สุด - ใบเสมา ซึ่งเป็นเอกลักษณ์สำคัญของจังหวัดกาฬสินธ์ สื่อความหมายถึง ความมีอารยธรรม ความยิ่งใหญ่ ตลอดจนศิลปวัฒนธรรมที่เจริญรุ่งเรือง - เปลวเทียน สื่อความหมายถึง ความสว่างไสว ความรู้ ปัญญา และคุณธรรม 2. รูปมือสองข้างประนมเข้าหากัน สื่อความหมายถึง การบูรณาการร่วมกันของสองสถาบัน คือ มหาวิทยาลัยราชภัฏกาฬสินธ์และมหาวิทยาลัยเทคโนโลยีราชมงคลอีสาน วิทยาเขตกาฬสินธ์ ซึ่งเป็นหลัก ในการก่อกำเนิดของมหาวิทยาลัยกาฬสินธ์ 3. รูปหยดนํ้า สื่อความหมายถึง ความอุดมสมบูรณ์ของจังหวัดกาฬสินธ์ 4. รูปเปลวเทียน แบ่งเป็น 3 ส่วน สื่อความหมายถึง การผนวกวิทยาศาสตร์ เทคโนโลยี และภูมิปัญญาท้องถิ่นเข้าไว้ด้วยกัน ซึ่งเป็นปณิธานและพันธกิจของมหาวิทยาลัยกาฬสินธ์ ที่มุ่งใช้ เพื่อพัฒนาชุมชนและลังคม 5. สีของตราสัญลักษณ์เป็นสีฟ้าคราม โดยสีฟ้าครามเข้ม สื่อความหมายถึง ความอุดมสมบูรณ์ ของความรู้และปัญญา ความเป็นอิสระ แรงบันดาลใจ และพลังความคิดสร้างสรรค์ และสีฟ้าครามอ่อน สื่อความหมายถึง บัณฑิตผู้มีความอดทน มุ่งมั่น สงบ และอ่อนน้อมสีสัญลักษณ์ประจำมหาวิทยาลัย สีสัญลักษณ์ประจำมหาวิทยาลัย. สีสัญลักษณ์ประจำมหาวิทยาลัยกาฬสินธุ์ คือ สีฟ้าครามต้นไม้สัญลักษณ์ประจำมหาวิทยาลัย ต้นไม้สัญลักษณ์ประจำมหาวิทยาลัย. ต้นมะหาดเครื่องแต่งกายสัญลักษณ์ประจำมหาวิทยาลัย เครื่องแต่งกายสัญลักษณ์ประจำมหาวิทยาลัย. เครื่องแต่งกายชุดนักศึกษาของนักศึกษามหาวิทยาลัยกาฬสินธุ์ นักศึกษาชาย- เสื้อเชิ้ตแขนสั้น หรือแขนยาว สีขาวไม่มีลวดลาย ปกเสื้อแบบปลายแหลม มีกระเป๋าติดทางอกด้านซ้าย - กางเกงขายาวแบบสากล สุภาพ ผ้าสีดำไม่มีลวดลาย - รองเท้าคัทชู สีดำแบบเรียบ ถุงเท้าสีดำ - เนคไทสีฟ้าพยับหมอก เข็มกลัดเนคไท ตราสัญลักษณ์มหาวิทยาลัย - เข็มขัดหนังสีดำ ขนาดกว้าง 3 ซม. หัวเข็มขัดโลหะเงิน สี่เหลี่ยมผืนผ้า ดุนเป็นรูปตราสัญลักษณ์มหาวิทยาลัย นักศึกษาหญิง- เสื้อเชิ้ตแขนสั้น สีขาวไม่มีลวดลาย ปกเสื้อแบบปลายแหลม - กระโปรงเอวสูง ทรงสอบ ผ้าสีดำไม่มีลวดลาย ความยาวคลุมหัวเข่า - รองเท้าคัทชูสีดำแบบเรียบ - กระดุมโลหะเงิน เส้นผ่านศูนย์กลาง 1.5 ซม. ดุนเป็นรูปตราสัญลักษณ์มหาวิทยาลัย - เข็มกลัดเงิน เคลือบอะคริลิคสีฟ้า ตราสัญลักษณ์มหาวิทยาลัย - เข็มขัดหนังสีดำ ขนาดกว้าง 3 ซม. หัวเข็มขัดโลหะเงิน สี่เหลี่ยมผืนผ้า ดุนเป็นรูปตราสัญลักษณ์มหาวิทยาลัยทำเนียบนายกสภามหาวิทยาลัย ทำเนียบนายกสภามหาวิทยาลัย. หมายเหตุ คำนำหน้านามของผู้ดำรงตำแหน่งนายกสภามหาวิทยาลัย และผู้รักษาการแทนนายกสภามหาวิทยาลัย เป็นคำนำหน้านามตามตำแหน่งทางวิชาการในขณะนั้นทำเนียบอธิการบดี ทำเนียบอธิการบดี. หมายเหตุ คำนำหน้านามของผู้ดำรงตำแหน่งอธิการบดี และผู้รักษาการแทนอธิการบดี เป็นคำนำหน้านามตามตำแหน่งทางวิชาการในขณะนั้นคณะที่เปิดสอน คณะที่เปิดสอน. มหาวิทยาลัยกาฬสินธุ์ ปัจจุบันประกอบด้วยส่วนงานทางวิชาการที่จัดการเรียนการสอนทั้งสิ้น 9 คณะ ดังนี้ 1. คณะเทคโนโลยีอุตสาหกรรมเกษตร- สาขาวิชาสัตวศาสตร์ - สาขาวิชาพืชศาสตร์ - สาขาวิชาประมง - สาขาวิชาวิทยาศาสตร์และเทคโนโลยีการอาหาร - สาขาวิชาช่างกลโรงงาน - สาขาวิชาช่างยนต์ - สาขาวิชาเทคโนโลยีชีวภาพ - สาขาวิชาวิทยาการคอมพิวเตอร์ - สาขาวิชาวิศวกรรมโลจิสติกส์ - สาขาวิชาวิศวกรรมเครื่องกล - สาขาวิชาเทคโนโลยีอุตสาหการ 2. คณะเทคโนโลยีสังคม- สาขาวิชาการจัดการ - สาขาวิชาการตลาด - สาขาวิชาการบัญชี - สาขาวิชาเทคโนโลยีสารสนเทศ - สาขาวิชาสังคมศาสตร์ - สาขาวิชามนุษยศาสตร์ - สาขาวิชาการท่องเที่ยว - สาขาวิชาการจัดการธุรกิจค้าปลีก 3. คณะบริหารธุรกิจ- สาขาวิชาการบัญชี - สาขาวิชาการจัดการทั่วไป - สาขาวิชาคอมพิวเตอร์ธุรกิจ 4. คณะรัฐศาสตร์และนิติศาสตร์- สาขาวิชารัฐประศาสนศาสตร์- กลุ่มวิชารัฐประศาสนศาสตร์ - กลุ่มวิชาการปกครองท้องถิ่น - กลุ่มวิชาการจัดการภาครัฐและภาคเอกชน - กลุ่มวิชาการบริหารทรัพยากรมนุษย์ - กลุ่มวิชาการอาญชวิทยาและ การบริหารงานตำรวจ - สาขาวิชานิติศาสตร์ - สาขาวิชารัฐศาสตร์(การปกครอง) 5. คณะสาธารณสุขศาสตร์- สาขาวิชาการจัดการสุขภาพท้องถิ่นและชุมชน 6. คณะศิลปศาสตร์และวิทยาศาสตร์- ภาควิชาวิทยาศาสตร์- สาขาวิชาวิทยาศาสตร์สิ่งแวดล้อม - สาขาวิชาวิทยาการคอมพิวเตอร์ - สาขาวิชาวิทยาศาสตร์การออกกำลังกายและกีฬา - ภาควิชาศิลปศาสตร์- สาขาวิชาภาษาอังกฤษ 7. คณะครุศาสตร์- สาขาวิชาคอมพิวเตอร์ศึกษา - สาขาวิชาการศึกษาปฐมวัย - สาขาวิชาวิทยาศาสตร์ทั่วไป - สาขาวิชาคณิตศาสตร์ - สาขาวิชาภาษาอังกฤษ - สาขาวิชาภาษาไทย - สาขาวิชาสังคมศึกษา 8. คณะมนุษยศาสตร์และสังคมศาสตร์- สาขาวิชาการจัดการทางวัฒนธรรม - สาขาวิชาสารสนเทศศาสตร์ - สาขาวิชาพัฒนาสังคม - สาขาวิชาภาษาจีนธุรกิจ 9. คณะอุตสาหกรรมสร้างสรรค์- สาขาวิชาวิศวกรรมคอมพิวเตอร์ - สาขาวิชาการออกแบบอุตสาหกรรม - สาขาวิชานิเทศศาสตร์หลักสูตรที่เปิดสอน หลักสูตรที่เปิดสอน. หลักสูตรที่เปิดทำการเรียนการสอน มีดังนี้ 1. หลักสูตรประกาศนียบัตรวิชาชีพชั้นสูง (ปวส.) 10 หลักสูตร- การบัญชี - คอมพิวเตอร์ธุรกิจ - การตลาด - การจัดการ - พืชศาสตร์ - สัตวศาสตร์ - ประมง - เทคโนโลยีการอาหาร - ช่างกลโรงงาน - ช่างยนต์ 2. ระดับปริญญาตรี หลักสูตร 4 ปี 32 หลักสูตร- หลักสูตรวิทยาศาสตรบัณฑิต (วท.บ.)- วิทยาศาสตร์สิ่งแวดล้อมแขนงอนามัยสิ่งแวดล้อม - วิทยาการคอมพิวเตอร์ - พืชศาสตร์ - สัตวศาสตร์ - ประมง - เทคโนโลยีชีวภาพ - วิทยาศาสตร์และเทคโนโลยีการอาหาร - เทคนิคการสัตวแพทย์ - เครื่องจักรกลเกษตร - หลักสูตรวิศวกรรมศาสตรบัณฑิต (วศ.บ.)- วิศวกรรมคอมพิวเตอร์ - วิศวกรรมเครื่องกล - วิศวกรรมโลจิสติกส์ - หลักสูตรสาธารณสุขศาสตรบัณฑิต (ส.บ.)- การจัดการสุขภาพท้องถิ่นและชุมชน - หลักสูตรศิลปศาสตรบัณฑิต (ศศ.บ.)- ภาษาอังกฤษ - การจัดการทางวัฒนธรรม - พัฒนาสังคม - การท่องเที่ยว - ภาษาอังกฤษเพื่อการสื่อสารสากล - สารสนเทศศาสตร์ - ภาษาจีนธุรกิจ - หลักสูตรบริหารธุรกิจบัณฑิต (บธ.บ.)- การจัดการ - การตลาด - ระบบสารสนเทศทางคอมพิวเตอร์ - คอมพิวเตอร์ธุรกิจ - การจัดการธุรกิจค้าปลีก - หลักสูตรบัญชีบัณฑิต (บช.บ.)- การบัญชี - หลักสูตรรัฐประศาสนศาสตรบัณฑิต (รป.บ.)- รัฐประศาสนศาสตร์กลุ่มวิชารัฐประศาสนศาสตร์ - รัฐประศาสนศาสตร์กลุ่มวิชาการปกครองท้องถิ่น - หลักสูตรนิติศาสตรบัณฑิต (น.บ.)- นิติศาสตร์ - หลักสูตรรัฐศาสตรบัณฑิต (ร.บ.)- การปกครอง - หลักสูตรสถาปัตยกรรมศาสตรบัณฑิต (สถ.บ.)- การออกแบบอุตสาหกรรม - หลักสูตรนิเทศศาสตรบัณฑิต (นศ.บ.)- นิเทศศาสตร์ 3. ระดับปริญญาตรี หลักสูตร 2 ปี (เทียบโอนรายวิชา) 11 หลักสูตร- หลักสูตรบริหารธุรกิจบัณฑิต (บธ.บ.)- การจัดการ - การตลาด - ระบบสารสนเทศทางคอมพิวเตอร์ - หลักสูตรบัญชีบัณฑิต (บช.บ.)- การบัญชี - หลักสูตรวิทยาศาสตรบัณฑิต (วท.บ.)- พืชศาสตร์ - สัตวศาสตร์ - ประมง - วิทยาศาสตร์และเทคโนโลยีการอาหาร - เครื่องจักรกลเกษตร - หลักสูตรอุตสาหกรรมศาสตรบัณฑิต (อส.บ.)- เทคโนโลยีอุตสาหการ - เทคโนโลยีเครื่องกล 4. ระดับปริญญาตรี หลักสูตร 3 ปี (เทียบโอนรายวิชา) 1 หลักสูตร- หลักสูตรวิศวกรรมศาสตรบัณฑิต (วศ.บ.)- วิศวกรรมเครื่องกล 5. ระดับปริญญาตรี หลักสูตร 5 ปี 6 หลักสูตร- หลักสูตรครุศาสตรบัณฑิต (ค.บ.)- วิทยาศาสตร์ทั่วไป - คณิตศาสตร์ - คอมพิวเตอร์ - การศึกษาปฐมวัย - ภาษาไทย - ภาษาอังกฤษ 6. ระดับปริญญาโท 7 หลักสูตร- หลักสูตรวิทยาศาสตรมหาบัณฑิต (วท.ม.)- การจัดการอนามัยสิ่งแวดล้อมและสุขภาพชุมชน - เทคโนโลยีการผลิตสัตว์ - เทคโนโลยีชีวภาพ - เทคโนโลยีการเกษตร - หลักสูตรบริหารธุรกิจมหาบัณฑิต (บธ.ม.)- บริหารธุรกิจมหาบัณฑิต - หลักสูตรสาธารณสุขศาสตรมหาบัณฑิต (ส.ม.)- การจัดการสุขภาพท้องถิ่นและชุมชน - หลักสูตรครุศาสตรมหาบัณฑิต (ค.ม.)- การบริหารการศึกษาพิธีพระราชทานปริญญาบัตร พิธีพระราชทานปริญญาบัตร. กำหนดการวันพระราชทานปริญญาบัตรของมหาวิทยาลัยกาฬสินธุ์จัดอยู่ในช่วงเดือน พฤศจิกายน ของทุกปีครุยวิทยฐานะ ครุยวิทยฐานะ. ครุยวิทยฐานะ มหาวิทยาลัยกาฬสินธุ์ เป็นชุดที่ใช้ในพิธีพระราชทานปริญญาบัตร เพื่อแสดงถึงปริญญาวิทยฐานะที่ได้จากการสำเร็จการศึกษาของบัณฑิต โดยมีรูปแบบตามพระราชพิธีไทยแบบโบราณ ใช้คลุมทับด้านนอกของชุดพิธีการสำหรับบัณฑิตชายและบัณฑิตหญิงลักษณะครุยวิทยฐานะครุยดุษฎีบัณฑิต&nbsp; ลักษณะครุยวิทยฐานะ. ครุยดุษฎีบัณฑิต&nbsp;. เป็นเสื้อคลุมแขนยาวทำด้วยผ้าโปร่งสีฟ้าคราม ผ่าอกตลอด ยาวเหนือข้อเท้าพอประมาณ มีสำรดรอบขอบ สำรดต้นแขน สำรดกลางแขน และสำรดปลายแขน ดังต่อไปนี้&nbsp; &nbsp; (ก) สำรดรอบขอบ&nbsp; สำรดกลางแขน และสำรดปลายแขน ระยะห่างระหว่างสำรดกลางแขนและสำรดปลายแขน 11 เซนติเมตร พื้นสำรดทำด้วยผ้าแพรวาสีแดง กว้าง 11 เซนติเมตร เว้นระยะจากขอบสำรถ 0.5 เซนติเมตร ทั้งสองข้าง มีแถบสีเหลืองกว้าง 1 เซนติเมตร เว้นระยะ 0.5 เซนติเมตร ทั้ง 2 ข้างมีแถบสีม่วง กว้าง 1 เซนติเมตร ถัดมามีแถบสีเหลืองกว้าง 0.5 เซนติเมตร ทาบต่อจากแถบสีม่วงทั้งสองข้าง ตอนกลางสำรดเป็นแถบสีทอง กว้าง 4 เซนติเมตร กึ่งกลางมีแถบสีประจำสาขาวิชากว้าง 1 เซนติเมตร จำนวนหนึ่งแถบ และมีตราสัญลักษณ์มหาวิทยาลัยทำด้วยโลหะดุนนูนสีทองสูง 4.5 เซนติเมตร ติดบนสำรดรอบขอบด้านหน้าอกทั้งสองข้าง&nbsp; (ข) สำรดต้นแขน พื้นสำรดทำด้วยผ้าแพรวาสีแดง กว้าง 13 เซนติเมตร มีแถบสีเหลือง กว้าง 1 เซนติเมตร ที่ริมทั้งสองข้าง เว้นระยะ 0.5 เซนติเมตร ทั้ง 2 ข้าง มีแถบสีม่วงกว้าง 1 เซนติเมตร ตอนกลางสำรดเป็นแถบสีทอง กว้าง 8 เซนติเมตร ภายในมีแถบสีประจำสาขาวิชา กว้าง 2 เซนติเมตร จำนวน 3 แถบ ระยะห่างระหว่างแถบสีประจำสาขาวิชา 0.5 เซนติเมตร&nbsp;ครุยมหาบัณฑิต ครุยมหาบัณฑิต. &nbsp; มีลักษณะเช่นเดียวกับครุยดุษฎีบัณฑิต เว้นแต่ตอนกลางสำรดต้นแขน ไม่มีแถบสีทอง มีแถบสีประจำสาขาวิชา กว้าง 2 เซนติเมตร จำนวน 2 แถบ ระยะห่างระหว่างแถบสีประจำสาขาวิชา 0.5 เซนติเมตร และมีตราสัญลักษณ์มหาวิทยาลัยทำด้วยโลหะดุนนูนสีเงิน&nbsp;ครุยบัณฑิต ครุยบัณฑิต. มีลักษณะเช่นเดียวกับครุยมหาบัณฑิต เว้นแต่ไม่มีสำรดกลางแขนและตอนกลางสำรดต้นแขน มีแถบสีประจำสาขาวิชากว้าง 2 เซนติเมตร จำนวน 1 แถบเข็มวิทยฐานะ เข็มวิทยฐานะ. เข็มวิทยฐานะของมหาวิทยาลัยกาฬสินธุ์เข็มวิทยฐานะโลหะดุนนูนสีเงินสำหรับมหาบัณฑิตเข็มวิทยฐานะโลหะดุนนูนสีทองสำหรับดุษฎีบัณฑิต มีลักษณะเป็นรูปตราสัญลักษณ์มหาวิทยาลัยทำด้วยโลหะดุนนูนสีทองสำหรับดุษฎีบัณฑิต และโลหะดุนนูนสีเงินสำหรับมหาบัณฑิต และลงยาสีดำสำหรับบัณฑิต สูง 4.5 เซนติเมตร ด้านหลังเรียบแถบสีประจำสาขาวิชา แถบสีประจำสาขาวิชา. แถบสีประจำสาขาวิชา มีดังต่อไปนี้&nbsp; 1 สาขาวิชาการบัญชี สีฟ้าอ่อน&nbsp; 2 สาขาวิชาการศึกษา สีฟ้า&nbsp; 3 สาขาวิชานิติศาสตร์ สีขาว&nbsp; 4 สาขาวิชานิเทศศาสตร์ สีม่วงเม็ดมะปราง&nbsp; 5 สาขาวิชาบริหารธุรกิจ สีชมพู&nbsp; 6 สาขาวิชารัฐประศาสนศาสตร์ สีแดง 7 สาขาวิชารัฐศาสตร์ สีดำ&nbsp; 8 สาขาวิชาวิทยาศาสตร์ สีเขียว&nbsp; 9 สาขาวิชาวิศวกรรมศาสตร์ สีแดงเลือดหมู&nbsp; 10 สาขาวิชาศิลปศาสตร์ สีแสด&nbsp; 11 สาขาวิชาสถาปัตยกรรมศาสตร์ สีน้ำตาล&nbsp; 12 สาขาสาธารณสุขศาสตร์ สีชมพูอมส้ม&nbsp; 13 สาขาวิชาอุตสาหกรรมศาสตร์ สีม่วง&nbsp;สถานที่ตั้ง สถานที่ตั้ง. มหาวิทยาลัยกาฬสินธุ์ จัดแบ่งพื้นที่ออกเป็น 4 ส่วนด้วยกัน รวมเนื้อที่จำนวนทั้งสิ้น 3,800 ไร่ 2 งาน 92.5 ตารางวา ดังนี้1. พื้นที่ในเมือง ตั้งอยู่ที่ถนนเกษตรสมบูรณ์ ตำบลกาฬสินธุ์ อำเภอเมือง จังหวัดกาฬสินธุ์ เนื้อที่ 439 ไร่ 1 งาน 65.90 ตารางวา 2. พื้นที่นามน ตั้งอยู่ที่บ้านหัวงัว ตำบลสงเปลือย อำเภอนามน จังหวัดกาฬสินธุ์ เนื้อที่ 2,119 ไร่ 30.80 ตารางวา 3. พื้นที่ในเขตอำเภอกมลาไสย ตั้งอยู่ที่ อำเภอกมลาไสย จังหวัดกาฬสินธุ์ เนื้อที่ 7 ไร่ 95.80 ตารางวา (ขายทอดตลาด) 4. ศูนย์วิจัยและฝึกอบรมภูสิงห์ ตั้งอยู่ที่ตำบลภูดิน อำเภอเมือง จังหวัดกาฬสินธุ์ เนื้อที่ 1,155 ไร่หน่วยงานที่ดูและนักศึกษางานพัฒนานักศึกษา มหาวิทยาลัยกาฬสินธุ์ หน่วยงานที่ดูและนักศึกษา. งานพัฒนานักศึกษา มหาวิทยาลัยกาฬสินธุ์. พัฒนานักศึกษา มหาวิทยาลัยกาฬสินธุ์ มีบทบาทหน้าที่ตามพันธกิจ ที่มุ่งส่งเสริมและพัฒนาให้นักศึกษาที่สำเร็จการศึกษา เป็นบัณฑิตที่สมบูรณ์ ถึงพร้อมด้วย ความรู้ วิชาการ และคุณธรรม สามรถดำเนินชีวิตอยู่ได้ตามครรลองของสังคม ภายใต้ปณิธานที่มุ่งมันการพัฒนากิจกรรมนักศึกษาทั้งด้านการให้บริการและสวัสดิการของมหาวิทยาลัย เพื่อให้เกิดความสมบูรณ์นอกเหนือจากการเรียนการสอนงานกิจกรรมนักศึกษา งานกิจกรรมนักศึกษา. งานกิจกรรมนักศึกษา มีหน้าที่และความรับผิดชอบที่เกี่ยวกับ งานกิจกรรมองค์การบริหารนักศึกษาแลสภานักศึกษา งานกิจการสโมสรนักศึกษา และชมรม งาส่งเสริมกิจกรรมกีฬา งานกิจกรรมบำเพ็ญประโยชน์งานส่งเสริมคุณธรรมจริยธรรม งานส่งเสริมศิลปะและวัฒนธรรม งานวิเคราะห์ติดตามและประเมินผลกิจกรรมและแผนปฏิบัติราชการ งานโครงการที่ได้รับทุนสนับสนุนจากหน่วยงานภายนอก งาน Transcript กิจกรรม/ระเบียนกิจกรรมการให้บริการ การให้บริการ.       -  งานกิจกรรมองค์การนักศึกษา และสภานักศึกษา       -  งานกิจกรรมสโมสรนักศึกษา และชมรม       -  งานส่งเสริมวิชาการและวิชาชีพ       -  งานส่งเสริมกิจกรรมกีฬา       -  งานกิจกรรมบำเพ็ญประโยชน์       -  งานกิจกรรมเสริมสร้างคุณธรรมจริยธรรม       -  งานกิจกรรมส่งเสริมศิลปะและวัฒนธรรม หมาเลขโทรศัพท์สำหรับติดต่อผู้ให้บริการ- คุณเดชา บุ่งอุทม 0624799741 - คุณโชติกา ขันธิรัตน์ 0955794956งานกีฬานักศึกษาและนันทนาการ งานกีฬานักศึกษาและนันทนาการ. งานกีฬานักศึกษาและนันทนาการ มีหน้าที่และความรับผิดชอบเกี่ยวกับ งานวางแผนการส่งเสริมและพัฒนากีฬา งานส่งเสริมกีฬาเพื่อการแข่งขันภายใน งานส่งเสริมกีฬาเพื่อการแข่งขันภายนอก งานส่งเสริมกีฬามหาวิทยาลัยแห่งประเทศไทย งานเสริมสร้างและทดลองสมรรถภาพทางกาย บริการยืมคืนอุปกรณ์กีฬาบริการสนามกีฬา ห้องออกกำลังกาย และงานนันทนาการ หมาเลขโทรศัพท์สำหรับติดต่อผู้ให้บริการ- คุณจรยุทธ ภูกิ่งหิน 0817699453 - สิบเอกคชพงษ์ หอมกลิ่น 0918373323งานวินัยนักศึกษา งานวินัยนักศึกษา. งานวินัยนักศึกษา มีหน้าที่และความสำคัญเกี่ยวกับ งานระเบียน และ ข้อบังคับ งานส่งเสริมวินัยและพัฒนาวินัยนักศึกษา งานสอบสวนวินัยนักศึกษา ประสานงานและไกล่เกลี่ยข้อพิพาท งานตรวจสอบและรับรองความประพฤติ หมายเลขโทรศัพท์สำหรับการติดต่อผู้ให้บริการ- คุณจรยุทธ ภูกิ่งหิน 0817699453 - สิบเอกคชพงษ์ หอมกลิ่น 0918373323งานบริการและสวัสดิการนักศึกษา งานบริการและสวัสดิการนักศึกษา. งานบริการและสวัสดิการนักศึกษา มีหน้าที่และความรับผิดชอบเกี่ยวกับ งานหอพักนักศึกษา งานนักศึกษาวิชาทหาร งานประกันอุบัติเหตุกลุ่มนักศึกษา งานบริการสุขภาพและอนามัย งานส่งเสริมสวัสดิภาพและพิทักษ์เด็ก เยาวชนผู้ด้อยโอกาส และผู้สูงอายุ บริการยืมคืนอุปกรณ์กีฬา บริการสนามกีฬา งานนันทนาการ งานกองทุนกู้ยืมเพื่อการศึกษางานกองทุนเงินให้กู้ยืมเพื่อการศึกษา งานกองทุนเงินให้กู้ยืมเพื่อการศึกษา. งานกองทุนเงินให้กู้ยืมเพื่อการศึกษา มีหน้าที่และความรับผิดชอบเกี่ยวกับ งานฐานข้อมูลนักศึกษาทุน กยศ. กองทุน กรอ. งานอบรม/ประชุม/สัมนาทุนกยศ.ประจำปี งานบริการให้คำปรึกษาการขอกู้ยืมงานบริการระบบ e-Studentlon งานบริการระบบ ICL งานพิจารราขัดเลือกผู้มีสิทธิ์กู้ยืมงานสัมภาษณ์กองทุนกยศ. งานทำสัญญากู้ยืม งานปลูกจิตสำนึก กยศ. และงานติดตามและทวงหนี้ทุนการศึกษา ทุนการศึกษา. 1. ทุนทั่วไป เช่น ทุนบริษัทต่างๆ จะเปิดรับสมัครตามวัน เวลาที่เจ้าของทุนแจ้งมา ทั้งนี้นักศึกษาสมารถติดตามข่าวสารการับสมัคร และประกาศผลการขัดเลือกทุนทางการศึกษา ประเภทต่างๆ ได้ที่บอร์ดประชาสัมพันธ์หน้าฝ่ายกิจการนักศึกษา อาครบรรณราชนครินทร์ ชั้น 2 และที่เว็บไซต์ www.dsd.ksu.ac.th งานกองทุนให้กู้ยืมเพื่อการศึกษา 2. กองทุนเงินให้กู้ยืมเพื่อการศึกษา (กยศ.) กองทุนเพื่อให้กู้ยืมที่ผูกพันกับรายได้ในอนาคต นักศึกษาทีมีความประสงค์จะสมัครขอกู้ทุน (กยศ.) ,(กรอ.) สามารถรับรายละเอียดพร้อมใบสมัครเพื่อขอกู้พร้อมรายละเอียดได้ในวันรายงานตัว หมายเลขโทรศัพท์สำหรับการติดต่อผู้ให้บริการ- คุณเสถียร กาสารัง 0902165686 - คุณกาญจนา สุภีร์คำ 0800112392งานแนะแนวและจัดหางาน งานแนะแนวและจัดหางาน. งานแนะแนวและจัดหางาน มีหน้าที่และความรับผิดชอบเกี่ยวกับ งานให้คำปรึกษาและแนะแนวการใช้ชีวิต งานบริการจิตวิทยาให้คำปรึกษา งานจัดหางานและแนะแนวอาชีพ งานฐานข้อมูลศิษย์เก่า ข้อมูลภาระการมีงานทำของบัณฑิต ข้อมูลความพึงพอใจผู้ใช้บัณฑิต หมายเลขโทรศัพท์สำหรับติดต่อผู้ให้บริการ- คุณชุติปภา โคกลือชา  0880627785 - คุณโชติกา ขันธิรัตน์ 0955794956กิจกรรมนักศึกษา</doc>
