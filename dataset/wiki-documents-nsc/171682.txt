<doc id="171682" url="https://th.wikipedia.org/wiki?curid=171682" title="เกิร์ลเฟรนด์ 14 ใสกำลังเหมาะ">เกิร์ลเฟรนด์ 14 ใสกำลังเหมาะ เกิร์ลเฟรนด์ 14 ใสกำลังเหมาะ () เป็นภาพยนตร์ไทย ผลงานการกำกับโดยมงคลชัย ชัยวิสุทธิ์ ออกฉายในวันที่ 22 มีนาคม ปี พ.ศ. 2545 ประเทศไทยโครงเรื่อง โครงเรื่อง. ไทยนครฟิล์ม (ชื่อเดิม ไทยฟิล์มพิคเจอร์ส) ร่วมกับ บริษัท ซีเนแม็ก จำกัด และ บลูโดม พิกเจอร์ส เสนอภาพยนตร์เรื่อง เกิร์ลเฟรนด์ 14 ใสกำลังเหมาะ ภาพยนตร์ชีวิต-วัยรุ่น ที่จะทำให้คุณซาบซึ้งกับความหมายของคำว่า "เพื่อน" โครงเรื่องของภาพยนตร์เรื่องนี้ มาจากประสบการณ์ชีวิตของ มงคลชัย ชัยวิสุทธิ์ นักเขียนนักวิจารณ์ภาพยนตร์ นามปากกา "ตีตั๋ว" ที่เปลี่ยนบทบาทมาเป็นคนเขียนบท-ผู้กำกับ ด้วยมุมมองที่ว่า วัยรุ่นเป็นวัยที่สดใส เปี่ยมไปด้วยพลังและชีวิตชีวา โลกของวัยรุ่นเต็มไปด้วยสิ่งแปลกใหม่ ที่รอให้ค้นหาสัมผัส และแน่นอน เต็มไปด้วยความวุ่นวาย แต่น่ารัก ขณะที่โลกของผู้ใหญ่ เต็มไปด้วยความหม่นหมอง มองเห็นแต่ภัยอันตรายรอบข้าง ไม่แปลกที่ผู้ใหญ่จะมองวัยรุ่นเป็นวัยวุ่น เป็นวัยที่ต้องจับตาดูอย่างใกล้ชิด... จนเกินไป เพราะมองโลกด้วยแง่มุมที่ต่างกัน ช่องว่างระหว่างวัย จึงเป็นปัญหาคนทุกชั่วอายุต้องเจอ เรื่องเล็กของเด็ก อย่างเช่นการใช้ชีวิตแบบสุขเสี่ยง มักเป็นเรื่องใหญ่สำหรับพ่อแม่ ขณะเดียวกัน เรื่องเล็กของพ่อแม่ อย่างเช่นเรื่องเพื่อน กลับกลายเป็นเรื่องใหญ่สำหรับเด็ก ปัญหาก็คือ ผู้ใหญ่มักละเลยธรรมชาติของความเป็นเด็ก ทั้งๆ ที่ครั้งหนึ่งในชีวิต ตนเองก็มีความรู้สึกนึกคิด เช่นเดียวกับคนที่เป็นลูกหลานในปัจจุบัน ภาพยนตร์เรื่องนี้ เป็นเรื่องชีวิตช่วงหนึ่งของเด็กหญิงวัยใส ที่ครั้งหนึ่งในชีวิตลูกผู้หญิงต้องเคยพบเจอ มิตรภาพและความห่วงใยผูกพันที่มีให้ต่อกัน ความแตกแยกเมื่อมีหนุ่มเข้ามาแทรก น้ำตาที่มาพร้อมกับการลาจาก เมื่อต้องแยกย้ายหลังเรียนจบชั้น ม.3 การให้อภัย ความทรงจำอันดีที่มีต่อกันเรื่องย่อ เรื่องย่อ. บี (ณัฐวรา หงษ์สุวรรณ), ตุ้ม (ปาริชาต แก้วกำพล), นุ้ย (ชโลธร บริราช), ติ๋ม (จีระนันท์ กิจประสาน) สี่สาววัยใสเพื่อนซี้ ทั้งหมดกำลังเรียนอยู่ในชั้น ม.3 โรงเรียนผู้หญิงล้วน มีชีวิตอย่างสนุกสนาน และน่ารักตามวัย เด็กสาววัยใสทั้งสี่มาจากครอบครัวที่แตกต่างกัน พ่อของบี (ไพบูลย์เกียรติ เขียวแก้ว) เป็นนักเขียน เจ้าของนิยาย ขายดีเรื่อง "ความรักของพ่อนกเงือก" ที่บรรยายถึงความสำคัญของพ่อนกเงือกต่อคู่ชีวิต และลูกที่เพิ่งฟักออกจากไข่ ส่วนแม่ของบีเสียชีวิตด้วยอุบัติเหตุบนถนน ตุ้มเป็นลูกสาวของนายแพทย์ตำรวจ (ณรงค์ ลัมะกานนท์) นุ้ยอยู่กับแม่ (ริสา หงษ์หิรัญ) ที่มีอุปนิสัยห้าวพอกัน เรียกว่าลูกไม้หล่นไม่ไกลต้น ส่วนติ๋มเป็นลูกสาวของนายธนาคารใหญ่ (ศรัณยู วงศ์กระจ่าง) ที่กำลังมีปัญหาเรื่องทุจริตในสถาบันการเงิน อันจะส่งผลต่อเศรษฐกิจโดยรวมของประเทศ วันหนึ่ง ขณะที่ทั้งสี่ไปเดินเที่ยวตามศูนย์การค้า นุ้ยถูกรปภ.จับหาว่าขโมยของ ตุ้ม ติ๋ม บีพยายามเข้าไปช่วย แต่พลาดท่ารปภ.ตัวร้าย แต่โชคยังเข้าข้าง เจ้าหน้าที่ตำรวจบุกเข้ามาจับ หัวหน้ารปภ.ตัวร้ายได้ทัน การผจญภัยครั้งนั้นส่งผลอย่างมากต่อตุ้ม จากเด็กห้าวท่าทางเหมือนทอมบอย ตุ้มเปลี่ยนแปลงตัวเองใหม่กลายเป็นสาวสวย สร้างความประหลาดใจให้กับหมู่เพื่อนๆ ตุ้มชวนเพื่อนไปเรียนกวดวิชา เตรียมตัวสอบเข้าเรียน ม.4 ทุกคนเห็นด้วย ยกเว้นบี ที่ไม่อยากเรียนสัปดาห์ละ 7 วัน และนี่คือจุดสำคัญ ที่พลิกผันความผูกพันของกลุ่มเพื่อนทั้งสี่ ที่โรงเรียนกวดวิชานี่เอง ตุ้มรู้จักกับเด็กหนุ่มวัยเดียวกันชื่อ แดง (ชาญนนท์ คล่องสุดใจ) หลังจากนั้น ความสัมพันธ์ของกลุ่มเริ่มเปลี่ยนแปลง ตุ้มทุ่มเวลาทั้งหมดให้กับแฟนหนุ่ม จนไม่เหลือสำหรับเพื่อนๆ ในกลุ่ม สร้างความน้อยเนื้อต่ำใจเป็นอย่างมากกับบี ซึ่งถือว่าสนิทกับตุ้มที่สุด... ในบรรดากลุ่มเพื่อนๆ กลุ่มที่เหนียวแน่นมาตลอด เริ่มสำแดงความแตกร้าว ตุ้มตีจากไป ตามด้วยบีซึ่งผิดหวังกับเพื่อนสนิท ความผิดหวังทำให้บีตัดสินใจหนีความเบื่อหน่าย ด้วยการพยายามสอบชิงทุนไปเรียนต่อต่างประเทศ ซึ่งก็ทำให้เธอต้องตีจากกลุ่มกลายๆ นุ้ยก็มีปัญหาความขัดแย้งกับตุ้ม ด้วยความเข้าใจผิดของฝ่ายหลัง ตุ้มคิดว่านุ้ยคิดจะแย่งแฟนตัวเอง เมื่อรอยร้าวในกลุ่มแผ่ขยายกว้าง จนทำท่าว่าความสัมพันธ์อันแนบแน่นมาถึงจุดอวสาน ทำให้ติ๋มที่แต่ไหนแต่ไร ไม่เคยลุกขึ้นมาพูดแสดงความต้องการของตัวเอง ไม่เคยขัดใจเพื่อน ต้องลุกขึ้นมาทำหน้าที่เป็นเสมือนกาวใจ หาทางแก้ปัญหาที่เกิดขึ้น เพื่อคงรักษาไว้ซึ่งมิตรภาพ และความรักอันบริสุทธิ์ ที่แต่ละคนเคยให้กันและกัน ความรัก การเสียสละ และการให้อภัย คือทางออกทางเดียวสำหรับพวกเธอรายละเอียดนักแสดงนักแสดงรับเชิญรายละเอียด. นักแสดงรับเชิญ. - สรยุทธ สุทัศนะจินดา ... สรยุทธ - ศศิวรรณ ปานรักษา ... ศศิวรรณ - อรรถจิตฐา วัชรานนท์ ... อรรถจิตฐา - สมพล ชัยสิริโรจน์ ... บาทหลวง - ปัทมา พงษ์มรกต ... ครูใหญ่ - เสี้ยวจันทร์ แรมไพร ... ชาวบ้าน1 - ธีรวัฒน์ รุจินธรรม ... ชาวบ้าน 2สถานที่ถ่ายทำสถานที่ถ่ายทำ. - โรงเรียนร่วมฤดีวิเทศศึกษา - โรงเรียนอนุบาลเด่นหล้า - โรงเรียนกวดวิชาเดอะเบรน สยามสแควร์, ปิ่นเกล้า - โบสถ์เซนต์หลุยส์ สาทร - โบสถ์นักบุญเปโตร สามพราน - ร้าน Baskin Robbin เซ็นเตอร์พอยต์ - Movie Walk ซีคอนสแควร์เพลงประกอบภาพยนตร์เพลงประกอบภาพยนตร์. - เพื่อนกันตลอดไป ขับร้องโดย จีระนันท์ กิจประสาน, ชโลทร บริราช, ณัฐวรา หงษ์สุวรรณ, ปาริชาต แก้วกำพล - เพราะเธอหรือเปล่า ขับร้องโดย จีระนันท์ กิจประสาน - ฝากรัก ขับร้องโดย สายชล ระดมกิจ, พีรสันติ จวบสมัย - เพื่อนคนที่ 1 ขับร้องโดย จีระนันท์ กิจประสาน, ชโลทร บริราช, ณัฐวรา หงษ์สุวรรณ, ปาริชาต แก้วกำพล - วันลา ขับร้องโดย จีระนันท์ กิจประสาน, ชโลทร บริราช, ณัฐวรา หงษ์สุวรรณ, ปาริชาต แก้วกำพลรางวัลรางวัล. - [2546] Thailand National Film Association Awards : National Film Association Award : Best Supporting Actress : Natthawara Hongsuwan</doc>
