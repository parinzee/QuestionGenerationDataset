<doc id="660849" url="https://th.wikipedia.org/wiki?curid=660849" title="อะเว็นจด์เซเวนโฟลด์ (อัลบั้ม)">อะเว็นจด์เซเวนโฟลด์ (อัลบั้ม) อะเว็นจด์เซเวนโฟลด์ () เป็นสตูดิโออัลบั้มชุดที่ 4 ของอะเว็นจด์เซเวนโฟลด์ ออกจำหน่ายเมื่อวันที่ 26 ตุลาคม พ.ศ. 2550 โดยวอร์เนอร์บราเธอร์สเรเคิดส์ อัลบั้มนี้เดิมได้กำหนดการไว้ว่าจะออกจำหน่ายในวันที่ 16 ตุลาคม แต่ได้ถูกเลื่อนไปอีก 2 สัปดาห์ เพื่อที่จะรวมโบนัสและการผลิตให้สมบูรณ์มากยิ่งขึ้น รวมทั้งเบื้องหลังการสร้างแอนิเมชันของมิวสิกวิดีโอเพลง "อะลิตเติลพีซออฟเฮฟเวน" อัลบั้มนี้เข้าสู่อันดับ 4 ในชาร์ตบิลบอร์ด 200 ในวันที่ 23 กันยายน พ.ศ. 2551 อัลบั้มนี้ได้รับรางวัลแผ่นเสียงทองคำ โดยอาร์ไอเอเอ อัลบั้มนี้ยังได้ออกจำหน่ายในรูปแบบแผ่นเสียงไวนิลอีกด้วย อะเว็นจด์เซเวนโฟลด์ได้สนับสนุนการวางจำหน่ายของอัลบั้มด้วยการออกทัวร์ ซึ่งเริ่มในวันก่อนที่จะออกอัลบั้มจนถึงสิ้นปี พ.ศ. 2552 อะเว็นจด์เซเวนโฟลด์ เป็นสตูดิโออัลบั้มเต็มชุดสุดท้ายที่วงทำผลงาน ก่อนการเสียชีวิตของเดอะเรฟ ซึ่งเกิดขึ้นเมื่อวันที่ 28 ธันวาคม พ.ศ. 2552 เพียงสองสัปดาห์ก่อนที่วงจะเริ่มบันทึกเสียงอัลบั้มชุดถัดมา ไนต์แมร์ เสียงร้องของเขาได้ถูกบันทึกลงในเพลงทุกเพลงของอัลบั้ม แม้ว่าการตอบรับของอัลบั้มนี้จะมีการกล่าวถึงการเปรียบเทียบถึงแนวเพลงอัลบั้มชุดนี้กับชุดที่ผ่าน ๆ มา อะเว็นจด์เซเวนโฟลด์ ก็ได้ชนะในงาน เคอร์แรง! อะวอร์ด ในสาขาอัลบั้มเพลงยอดเยี่ยมในปี พ.ศ. 2551 นอกจากนี้ อัลบั้มนี้ยังได้ถูกจัดโดยเคอร์แรงให้เป็น "666 อัลบั้มที่คุณต้องฟังก่อนตาย" เดือนเมษายน พ.ศ. 2557 อัลบั้มมียอดจำหน่ายกว่า 960,161 แผ่นในสหรัฐอเมริการายชื่อเพลง รายชื่อเพลง. เพลงทั้งหมดแต่งโดย อะเว็นจด์เซเวนโฟลด์ ผู้ประพันธ์เพลงที่นอกเหนือจากนี้จะระบุไว้ซิงเกิลบุคคลที่เกี่ยวข้องบุคคลที่เกี่ยวข้อง. - อะเว็นจด์เซเวนโฟลด์ - ซินนิสเตอร์ เกตส์ – กีตาร์นำ, ร้องเสียงประสาน - เดอะเรฟ – กลอง, เสียงร้อง - เอ็ม. แชโดวส์ – ร้องนำ - แซกกี เวนเจนซ์ – จังหวะกีตาร์, ร้องเสียงประสาน - จอห์นนี คริสต์ – กีตาร์เบส</doc>
