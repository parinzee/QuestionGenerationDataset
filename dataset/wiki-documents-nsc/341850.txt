<doc id="341850" url="https://th.wikipedia.org/wiki?curid=341850" title="ลุ้นแล้วรวย">ลุ้นแล้วรวย ลุ้นแล้วรวย เป็นรายการโทรทัศน์ ประเภทเกมโชว์ ออกอากาศระหว่างปี พ.ศ. 2541-2543 ผลิตรายการโดย บริษัท มีเดีย ออฟ มีเดียส์ จำกัด (มหาชน) ออกอากาศทุกวันอาทิตย์ เวลา 17.00-18.00 น. ทางช่อง 9 อ.ส.ม.ท. เป็นรายการเกมโชว์ซึ่งสร้างความฮือฮาในยุคนั้น ด้วยการมีเงินรางวัลแจ็กพอตสูงสุดในประเทศไทยในขณะนั้น คือ 5,000,000 บาท สูงกว่ารายการชิงร้อยชิงล้านที่แจกเงินรางวัลเพียง 1,000,000 บาท แต่รายการลุ้นแล้วรวย ในระยะเวลาที่ออกอากาศมาทั้งหมดไม่มีผู้เข้าแข่งขันคนใดที่สามารถทำแจ็คพอตเงินรางวัล 5,000,000 บาทเลย และการปรับผังรายการใหม่ของมีเดีย ออฟ มีเดียส์ที่ออกอากาศทางช่อง 9 ในขณะนั้นทำให้รายการนี้ต้องยกเลิกไป หลังจากนั้นก็มีผู้ที่แจกเงินรางวัลมากกว่านี้ คือรายการเกมทศกัณฐ์ ที่ออกอากาศในช่อง 9 เช่นเดียวกันพิธีกรดำเนินรายการพิธีกรดำเนินรายการ. - ไชยวัฒน์ อนุตระกูลชัย - ณัฐชา นฤกวิน - จิ้ม ชวนชื่น - วรุฒ วรธรรม - อัษฎาวุธ เหลืองสุนทร (มาแทนคุณวรุฒ วรธรรม)รูปแบบรายการ รูปแบบรายการ. รายการ ลุ้นแล้วรวย มีรูปแบบเป็นการแข่งขันตอบคำถาม โดยจะมีผู้เข้าแข่งขันจากทางบ้านกับดาราแบ่งเป็น 2 ทีม ทีมละ 2 คน ทั้งนี้ ในการแข่งขัน จะมีดาราปรัศนีย์ ซึ่งเปลี่ยนไปทุกสัปดาห์ มาเป็นแขกรับเชิญ ให้ผู้เข้าแข่งขันได้ตอบคำถาม โดยภายหลังจากการเปิดตัวดาราปรัศนีย์ ซึ่งออกมาร้องเพลงแล้ว ก็จะเริ่มเล่นเกมตอบคำถาม โดยจะนำสิ่งของที่ (อาจ) เป็นของรักของหวง หรือของสะสม หรือของที่อยู่ใกล้ตัวดาราปรัศนีย์คนนั้น และจะถามว่าสิ่งของดังกล่าวเป็นของดาราปรัศนีย์คนนั้นหรือไม่ โดยการตอบว่า ใช่ หรือ ไม่ใช่ นั้น ทางรายการจะใช้คำว่า จริงใจ และคำว่า ไก่กา ตามลำดับ คำถามจะมี 3 ข้อ ข้อแรก 1 คะแนน ข้อที่ 2 ได้ 2 คะแนน และข้อที่ 3 ได้ 4 คะแนน หากทีมใดมีคะแนนมากที่สุดจะเข้าไปสู่รอบที่สองในรอบที่สองจะมีพี่โม่งมาเป็นปริศนาแล้วให้ผลัดกันเลือกคำใบ้แล้วให้ตอบว่าพี่โม่งคือใคร ใครตอบถูกจะได้เข้าไปชิงเงินรางวัล 5,000,000 บาททันทีรอบสุดท้าย รอบสุดท้าย. รอบสุดท้าย (Jackpot) ของรายการลุ้นแล้วรวย ให้ผู้เข้าแข่งขันที่เข้ารอบแจ็คพอตแล้วทางพิธีกรให้ลูกดอกจำนวน 1 ดอกให้ผู้เข้าแข่งขันได้ปาลูกดอกไปยังเป้าที่ให้แล้วทางรายการจะหมุนวงล้อให้ปาลูกดอกแค่ครั้งเดียวถ้าปาไปโดนคำว่า LOTTE รับไปเลยเงินรางวัล 5,000,000 บาท และถ้าปาไม่โดนรางวัลแจ็คพอตรับเงินรางวัลที่ผู้เข้าแข่งชันได้ปาลูกดอกในครั้งแรก ต่อมาได้เปลี่ยนกติกาใหม่ คือ ทางรายการมีฉลากราคาตั้งแต่มูลค่า 1,000,000 - 5,000,000 บาท เข้าไปในตู้ลมให้ผู้เข้าแข่งขันที่เข้ารอบแจ็คพอตได้จับฉลากราคารางวัลเพียงครั้งเดียวพอได้แล้วออกมาเฉลยว่าในฉลากราคารางวัลนั้นเป็นรางวัลอะไรมาเป็นรางวัลสะสมกลับบ้านไปเลย และมีรางวัลต่างๆ อาทิเช่น ทองคำ,เครื่องใช้ไฟฟ้า ในประวัติศาสตร์มีผู้ที่ทำแจ็คพอตรางวัลใหญ่ที่สุดคือ 2,000,000 บาท</doc>
