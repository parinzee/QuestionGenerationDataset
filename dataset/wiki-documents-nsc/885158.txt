<doc id="885158" url="https://th.wikipedia.org/wiki?curid=885158" title="ดิลัน สเปรย์เบร์รี">ดิลัน สเปรย์เบร์รี ดิลัน มิวส์ สเปรย์เบร์รี (เกิด 7 กรกฎาคม 1998) เป็นนักแสดงชาวอเมริกัน เป็นที่รู้จักจากการรับบทบาทเป็น คลาร์ก เค้นต์ ตอนเด็ก ในภาพยนตร์เรื่องบุรุษเหล็กซูเปอร์แมน เมื่อปี 2013 และบทบาท เลียม ดันบาร์ ในเรื่อง ทีนวูล์ฟ ทางช่องเอ็มทีวี ปี 2014-2017ชีวิตช่วงต้น ชีวิตช่วงต้น. ดิลันเกิดและเติบโตที่เมืองฮิวสตัน รัฐเท็กซัส เข้าเรียนระดับประถมศึกษาที่โรงเรียนเวสต์ยูนิเวอร์ซิตีแอเลเมนทารี เขารับบทบาทการแสดงครั้งแรกของเขาเมื่ออายุสามขวบ ในโฆษณารณรงค์เพื่อสาธารณะทางช่องพีบีเอสและทำงานในโฆษณาและสื่อสิ่งพิมพ์สำหรับเด็ก น้องสาวของเขา เอลเลอรี สเปรย์เบร์รี เป็นนักแสดงเช่นเดียวกัน ทั้งสองคนย้ายไปลอสแอนเจลิสพร้อมพ่อแม่ในปี 2006 เพื่ออาชีพของพวกเขา จากนั้นเขาก็เข้าเรียนที่ไบรตันฮอลล์ในลอสแอนเจลิส ระหว่างการค้นหาอาชีพของเขาอาชีพ อาชีพ. หลังย้ายไปลอสแอนเจลิส ดิลันปรากฏตัวในรายการโทรทัศน์ดราม่าและคอมเมดี้หลายช่อง รวมทั้ง iCarly, Tracey Ullman's State of the Union, Criminal Minds, และ กลี นอกจากนี้เขายังมีบทบาทในภาพยนตร์เรื่อง The Three Gifts ร่วมกับ ดีน เคน และ Bedrooms และรับบทบาทเป็น คลาร์ก เค้นต์ ตอนเด็ก ในภาพยนตร์เรื่องบุรุษเหล็กซูเปอร์แมน ซึ่งเป็นภาพยนตร์เรื่องแรกของเขากับวอร์เนอร์บราเธอส์ ส่วนหนึ่งของจักรวาลขยายดีซี ร่วมกับเอมี แอดัมส์, ไมเคิล แชนนอน, ไดแอน เลนและเควิน คอสต์เนอร์ ดิลันเป็นที่รู้จักกันดีที่สุดสำหรับบทบาท เลียม ดันบาร์ ในเรื่อง ทีนวูล์ฟ ทางช่องเอ็มทีวี ปี 2014-2017 เขาปรากฏเป็นนักแสดงสมทบในฤดูกาลที่สี่ ก่อนที่จะถูกยกให้เป็นนักแสดงหลักสำหรับซีรีส์ในฤดูกาลที่ห้าซึ่งเปิดตัวเมื่อวันที่ 29 มิถุนายน 2015 เขาปรากฏตัวในงานคอมมิค-คอนกับนักแสดงทีนวูล์ฟ ก่อนการแสดงในปี 2017 เดิมเขามาทดสอบบท เดเร็คสมัยวัยรุ่น ในฤดูกาลที่ 3 แต่ตอนนั้นเขายังเด็กเกินไป ในช่วงเวลาของการแสดงเขามีฐานแฟนคลับเพิ่มมากขึ้น ในปี 2016 เขาปรากฏตัวในภาพยนตร์ผจญภัยเรื่อง Vanished - Left Behind: Next Generation สร้างจากวรรณกรรมเยาวชนขายดี ที่ได้รับการจัดอันดับโดยเดอะนิวยอร์กไทมส์ เรื่อง Vanished โดยทิม ลาเฮย์และเจอร์รี บี. เจนกินส์ พร้อมด้วยนักแสดงจาก ทีนวูล์ฟ ช่องเอ็มทีวี, The Haunted Hathaways ช่องNickelodeon's, และ Flowers in the Attic ช่องLifetime's หลังจากจบเรื่อง ทีนวูล์ฟ เขาได้แสดงในภาพยนตร์ระทึกขวัญปี 2018 เรื่อง Malibu Tapes เขาได้เขียนบทและบันทึกเสียงในตอนแรก เขาเล่นกีต้าร์, เบสและกลองก่อนที่จะปรากฏตัวใน ทีนวูล์ฟ และมีวงดนตรีชื่อ The Dead Toms เขาเป็นแฟนตัวยงของพังก์ร็อกและมีวงโปรดคือ Black Flag, Minor Threat, The Stooges, Neck Deep, The Story So Far, และบลิงก์-182 เขายังออกแบบเสื้อผ้าผสมงานศิลป์ของเขาซึ่งมีกำหนดปล่อยออกมาในปี 2018 ดิลันกล่าวว่า แจ็ก นิโคลสัน, รอเบิร์ต เดอ นิโร, ฌอน เพนน์, วาคีน ฟินิกซ์, ทอม ฮาร์ดี, และเจค จิลเลินฮาล เป็นแรงบันดาลใจของเขาผลงานภาพยนตร์โทรทัศน์รางวัลและชื่อเข้าชิง</doc>
