<doc id="835288" url="https://th.wikipedia.org/wiki?curid=835288" title="โรงเรียนเรณูนครวิทยานุกูล">โรงเรียนเรณูนครวิทยานุกูล โรงเรียนเรณูนครวิทยานุกูล (อังกฤษ : Renunakhonwittayanukul School) เป็นโรงเรียนประจำอำเภอเรณูนคร ประเภทสหศึกษา ระดับโรงเรียนมัธยมศึกษาขนาดใหญ่พิเศษ สังกัดสำนักงานเขตพื้นที่การศึกษามัธยมศึกษา เขต 22 สำนักงานคณะกรรมการการศึกษาขั้นพื้นฐาน กระทรวงศึกษาธิการประวัติโรงเรียน ประวัติโรงเรียน. ก่อนที่จะมีโรงเรียนมัธยมศึกษาแห่งนี้นั้น นักเรียนที่เรียนสำเร็จชั้นประถมศึกษาปีที่ 7 จากอำเภอเรณูนคร หากมีความประสงค์จะศึกษาต่อในระดับมัธยมศึกษา จะต้องเดินทางไปศึกษาต่อที่อำเภอธาตุพนมหรือไม่ก็อำเภอเมืองนครพนม หรือไม่เช่นนั้นก็ไปเรียนยังต่างจังหวัดทำให้เกิดปัญหาในการเดินทางและทั้งการหาที่พักอาศัยผู้ปกครองต้องสิ้นเปลืองค่าใช้จ่ายจำนวนมาก นายถนอม แสงสุริยจันทร์ หัวหน้ากิ่งอำเภอเรณูนคร (สมัยนั้น) พร้อมด้วยข้าราชการ ประชาชน พ่อค้าคหบดี ได้ร่วมประชุมขอดำเนินการจัดตั้งโรงเรียนมัธยมศึกษาประจำอำเภอเรณูนครขึ้นโดยได้ขอแบ่งที่ดินของโรงเรียนเรณูนคร ปี พ.ศ. 2515 เมื่อวันที่ 11 มีนาคม 2515 กระทรวงศึกษาธิการได้อนุมัติให้จัดตั้งโรงเรียนมัธยมศึกษา โดยตั้งชื่อว่า “โรงเรียนเรณูนครวิทยานุกูล” เปิดสอนระดับชั้นมัธยมศึกษาปีที่ 1 จำนวน 3 ห้องเรียน มีนักเรียนทั้งหมดจำนวน 137 คน อาคารเรียนและห้องเรียนใช่ร่วมกับโรงเรียนเรณูนคร มีนายมัทราช บัวบาน รักษาการในตำแหน่งครูใหญ่และปีเดียวกันได้รับงบประมาณสร้างอาคารเรียนหลังที่ 1 จำนวน 4 ห้องเรียน (อาคารหนุ่มเมืองเวในปัจจุบัน) สร้างเสร็จ พ.ศ. 2516 ปี พ.ศ. 2515 กรมสามัญศึกษาได้แต่งตั้ง นายวิสุทธิ์ ภักดีศรี ดำรงตำแหน่ง ครูใหญ่ ปี พ.ศ. 2518 ยุบโรงเรียนเรณูนครรวมเข้ากับโรงเรียนเรณูวิทยาคาร ยกพื้นที่ทั้งหมดให้โรงเรียนเรณูนครวิทยานุกูล ตราบจนถึงปัจจุบัน ปี พ.ศ. 2523 เปิดสอนชั้นมัธยมศึกษาตอนปลาย ปัจจุบัน โรงเรียนเรณูนครวิทยานุกูลเป็นโรงเรียนรัฐบาลประจำอำเภอเรณูนคร สังกัดสำนักงานเขตพื้นที่การศึกษามัธยมศึกษา เขต 22 (นครพนม-มุกดาหาร) ในพื้นที่เขตบริการประกอบด้วย ภายในเขตเทศบาลตำบลเรณู ภายในเขตอำเภอเรณูนคร ยกเว้นตำบลนาขามและตำบลท่าลาด เป็นโรงเรียนมัธยมศึกษาขนาดใหญ่ เปิดทำการสอน 2 ระดับคือ ระดับมัธยมศึกษาตอนต้น และ ระดับมัธยมศึกษาตอนปลาย (โรงเรียนสหศึกษา) ตามยุทธศาสตร์การพัฒนาการศึกษาตามนโยบายของสำนักงานคณะกรรมการการศึกษาขั้นพื้นฐาน โรงเรียนได้ถูกกำหนดให้จัดตั้งเป็นนิติบุคคล ซึ่งมีความมุ่งหมายให้มีการพัฒนานักเรียนให้มีคุณลักษณะเกี่ยวกับคุณลักษณะที่พึงประสงค์และสมรรถนะของนักเรียนที่ต้องการให้เกิดขึ้น โรงเรียนเรณูนครวิทยานุกูลตั้งอยู่ ณ เลขที่ 181 หมู่ที่ 13 ถนนเมืองใหม่วิทยานุกูล ตำบลเรณู อำเภอเรณูนคร จังหวัดนครพนม โดยมีอาณาเขตดังนี้- ทิศเหนือ จรดกับชุมชนหมู่ 3 บ้านโพนสาวเอ้ - ทิศใต้ จรดกับถนนเมืองใหม่วิทยานุกูล - ทิศตะวันออก จรดกับถนนอำนวยสุข ตรงข้ามสถานีตำรวจภูธรอำเภอเรณูนคร - ทิศตะวันตก จรดกับชุมชนหมู่ที่ 13 ตำบลเรณู มีพื้นที่จำนวน 114 ไร่ 2 งาน 41.6 ตารางวา ในปีการศึกษา 2560 มีนักเรียนจำนวนทั้งสิ้น 2,134 คน คณาจารย์และบุคลากรจำนวน 146 คนอาคารสถานที่รายนามผู้บริหาร</doc>
