<doc id="655608" url="https://th.wikipedia.org/wiki?curid=655608" title="ญิบรอน เคาะลีล ญิบรอน">ญิบรอน เคาะลีล ญิบรอน ญิบรอน เคาะลีล ญิบรอน () หรือ คาห์ลีล จิบราน (, ; 6 มกราคม พ.ศ. 2426 – 10 เมษายน พ.ศ. 2474) เป็นกวี, นักเขียน และศิลปินชาวเลบานอน มีผลงานที่เป็นที่รู้จักกันดีคือ ปรัชญาชีวิต (The Prophet) ซึ่งเป็นตัวอย่างของงานเขียนแนวสร้างแรงบันดาลใจ (inspirational fiction) เขาเป็นกวีที่มีผลงานขายดีตลอดกาลเป็นอันดับ 3 รองจากเชกสเปียร์และเล่าจื๊อประวัติ ประวัติ. ญิบรอน เคาะลีล ญิบรอน เกิดเมื่อ พ.ศ. 2426 ที่เมืองบชัรรี (Bsharri) ทางตอนเหนือของเลบานอน (ขณะนั้นเป็นส่วนหนึ่งของจักรวรรดิออตโตมัน) ในครอบครัวคริสเตียนนิกายมาโรไนต์ เขาไม่ได้เข้าศึกษาในโรงเรียน แต่มีนักบวชช่วยสอนภาษาอาหรับและภาษาซีรีแอกให้ ก่อนจะย้ายไปพำนักที่สหรัฐอเมริกา ที่นั่นเขาได้ตีพิมพ์ The Madman หนังสือเล่มแรกของเขาที่เป็นภาษาอังกฤษ และได้เข้าร่วม The Pen League ซึ่งเป็นสมาคมนักเขียนชาวอาหรับ-อเมริกัน นอกจากงานเขียนแล้ว เขายังมีผลงานวาดภาพเหมือนบุคคลต่าง ๆ เช่น คาร์ล ยุง, โอกุสต์ รอแด็ง และวิลเลียม บัตเลอร์ เยตส์ อีกด้วย ในปี พ.ศ. 2466 เขาได้ตีพิมพ์ ปรัชญาชีวิต ซึ่งเป็นบทกวีรวมเล่มที่ได้รับความนิยมอย่างสูง ได้รับการแปลไปแล้วกว่า 40 ภาษาทั่วโลก ญิบรอน เคาะลีล ญิบรอน เสียชีวิตที่สหรัฐอเมริกา เมื่อ พ.ศ. 2474 ด้วยโรคตับแข็งและวัณโรค รวมอายุได้ 48 ปี ร่างของเขาถูกฝังที่บ้านเกิดตามความประสงค์สุดท้ายของเขาผลงานที่ติพิมพ์เป็นภาษาอังกฤษผลงานที่ติพิมพ์เป็นภาษาอังกฤษ. - The Madman (พ.ศ. 2461) - Twenty Drawings (พ.ศ. 2462) - The Forerunner (พ.ศ. 2463) - The Prophet (พ.ศ. 2466) - Sand and Foam (พ.ศ. 2469) - Kingdom of the Imagination (พ.ศ. 2470) - Jesus, The Son of Man (พ.ศ. 2471) - The Earth Gods (พ.ศ. 2474)</doc>
