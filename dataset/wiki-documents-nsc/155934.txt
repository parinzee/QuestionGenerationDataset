<doc id="155934" url="https://th.wikipedia.org/wiki?curid=155934" title="อยากหยุดตะวันไว้ที่ปลายฟ้า">อยากหยุดตะวันไว้ที่ปลายฟ้า อยากหยุดตะวันไว้ที่ปลายฟ้า สร้างเป็นละครโทรทัศน์ครั้งแรกขึ้นเมื่อปี พ.ศ. 2538 โดย บริษัท เอ็กแซ็กท์ และ กำกับการแสดงโดย ถกลเกียรติ วีรวรรณ ออกอากาศเมื่อวันที่ 2 มิถุนายน พ.ศ. 2538 ถึง 22 กันยายน พ.ศ. 2538 ทางสถานีวิทยุโทรทัศน์กองทัพบกช่อง 5 มีเพลงประกอบละครคือเพลง หน้าที่กับความรัก โดย สุรสีห์ อิทธิกุล ซึ่งมีการลอกทำนองเพลงมาจาก Yuen Nei Gam Ye Bit Lei Hui ที่ขับร้องโดยหลี่หมิง ประกอบภาพยนตร์ชุดเรื่อง "เทพบุตรผู้พิชิต" และ อยากหยุดตะวันไว้ที่ปลายฟ้า โดย ศักดิ์สิทธิ์ แท่งทอง ในปี พ.ศ. 2552 เอ็กแซ็กท์ ได้นำละครเรื่องนี้กลับมาสร้างใหม่อีกครั้ง นำแสดงโดย ยุกต์ ส่งไพศาล และ พรรณวรท ด้วยเศียรเกล้า เริ่มออกอากาศตอนแรกวันที่ 23 ธันวาคม พ.ศ. 2552 ถึง 9 กุมภาพันธ์ พ.ศ. 2553 จำนวน 28 ตอน มีเพลงประกอบละครคือเพลง หัวใจกั้นฟ้า โดย พงศธร สุภิญโญ และ เก็บไว้ในหัวใจ โดย กรณ์ภัสสร ด้วยเศียรเกล้า โดยเค้าโครงบทประพันธ์เรื่องอยากหยุดตะวันไว้ที่ปลายฟ้า เขียนโดย ถกลเกียรติ วีรวรรณ และ กษิดินทร์ แสงวงศ์ รวมถึงการเขียนบทโทรทัศน์ ของทั้งละครสองครั้งนี้เขียนโดย กษิดินทร์ แสงวงศ์เรื่องย่อ เรื่องย่อ. อยากหยุดตะวันไว้ที่ปลายฟ้า คือ เรื่องราวของ น้ำเชี่ยว องครักษ์หนุ่มชาวไทย ที่ต้องจับพัดจับผลูมาคุ้มกัน องค์หญิงนภัสราวดี ที่หนีภัยมาจากประเทศ ศิขริน มาอยู่ที่ประเทศไทย โดยที่น้ำเชียวเองไม่รู้ว่ากำลังปกป้องหญิงผู้สูงศักดิ์ ผู้ซึ่งไม่มีวันที่จะอยู่ในความเป็นจริงในชีวิตน้ำเชี่ยวได้เลย ศิขริน เป็นประเทศเล็กๆ ที่มีการปกครองในระบอบกษัตริย์ ที่ร่ำรวยด้วยทรัพยากรธรรมชาติ ทำให้พ่อค้านักธุรกิจนานาชาติต่างสนใจที่จะทำการค้าขายกับศขริน ความวุ่นวายเริ่มขึ้นเมื่อ เจ้าวิษณุ เจ้าทรงสวรรค์องค์ปัจจุบันมีดำริที่จะเปลี่ยนแปลงการปกครองให้เป็นระบอบประชาธิปไตย สร้างความไม่พอใจให้แก่ เจ้าวงศา อนุชาผู้อ่อนแอ ที่ต้องการจะรักษาอำนาจการปกครองเอาไว้ในมือตน เจ้าวงศามีแผนจะทำร้ายเจ้าวิษณุเพื่อตนเองจะได้ขึ้นครองราชย์ แต่เจ้าวิษณุรู้ทันแผนการ จึงมีคำสั่งให้ เพ็ญโสม พระพี่เลี้ยง เดินทางไปรับตัว เจ้าหญิงนภัสสราวดี ไปพักผ่อนที่ประเทศไทย การเดินทางครั้งนี้เจ้าหญิงจะเปิดเผยฐานันดรศักดิ์ที่แท้จริงให้ใครรู้ไม่ได้ พล มีหน้าที่หาผู้คุมกันมือดีมาอารักขาความปลอดภัยให้กับเจ้าหญิง และด้วยความจำเป็นที่ไม่อาจเปิดเผยตัวจริงของเจ้าหญิง จึงไม่สามารถใช้เจ้าหน้าที่ตำรวจทำงานนี้ได้ พลจึงเสนอจ้างให้ น้ำเชี่ยว เพื่อนสนิทของเขาให้มาทำงานนี้ วันแรกที่นภัสสรมาถึงเมืองไทย เธอก็ถูกน้ำเชี่ยวควบคุมบังคับอย่างเข้มงวด ทำให้นัภสสรไม่พอใจมาก จึงตั้งหน้าตั้งตาขัดคำสั่ง และพยายามจะเอาชนะน้ำเชี่ยวตลอดเวลา แต่น้ำเชี่ยวก็อาศัยความสามารถที่เหนือกว่าปราบนภัสสรได้ทุกครั้ง นภัสสรเจ็บใจมาก แต่ขณะเดียวกันก็ชื่นชมในตัวน้ำเชี่ยวมากขึ้นทุกวัน เช่นเดียวกับน้ำเชี่ยวที่แอบประทับใจในตัวนภัสสร ทางศิขรินเริ่มเกิดเกรื่องวุ่นวาย เมื่อเจ้าวงศาขึ้นครองราชย์แทน ด้วยการสนับสนุนของรัฐบาลทหารซึ่งนำโดย นายพลศารทูล ลูกน้องคนสนิทของเจ้าวงศา และเรียกร้องให้รัฐบาลไทยส่งตัวเจ้าหญิงนภัสสรที่หลบอยู่ในประเทศไทยกลับมาศิขริน ข่าวนี้ดังไปทั่วโลก เลยทำให้น้ำเชี่ยวรู้ความจริงว่านภัสสรคือเจ้าหญิง เขาโกรธมากที่ถูกหลอก แต่ขณะเดียวกันในทางการเมือง ทางการไทยก็จำเป็นต้องส่งตัวเจ้าหญิงกลับ พลจึงขอให้น้ำเชี่ยวช่วยพาเจ้าหญิงหลบหนีไป น้ำเชี่ยวสงสารจึงพาเจ้าหญิงและเพ็ญโสมหลบไปซ่อนตัวที่บ้านเกิดของเขาที่ชายทะเล ท่ามกลางการไล่ล่าของตำรวจไทย ในที่สุดเจ้าหญิงก็ถูกส่งตัวกลับไปศิขรินจนได้ และถูกนายพลศารทูลที่ต้องการจะขึ้นเป็นใหญ่จองจำเอาไว้ เพื่อบีบให้เจ้าวิษณุออกจากที่ซ่อน มาสละราชสมบัติให้เจ้าวงศาขึ้นครองราชย์อย่างถูกต้องนักแสดงนำ</doc>
