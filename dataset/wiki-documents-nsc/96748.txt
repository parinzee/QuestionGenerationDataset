<doc id="96748" url="https://th.wikipedia.org/wiki?curid=96748" title="อีนิด ไบลตัน">อีนิด ไบลตัน อีนิด แมรี ไบลตัน () เป็นหนึ่งในนักเขียนที่มีคนอ่านและแปลผลงานมากที่สุดในโลก ผลงานของเธอมีผู้นิยมอ่านตั้งแต่เด็กเล็กไปจนถึงเด็กโตและผู้ใหญ่ หนังสือที่เธอแต่งได้รับการตีพิมพ์เป็นหนังสือกว่า 700 เล่มและเรื่องสั้นกว่า 10000 เรื่อง ได้รับการแปลไปแล้วเกือบ 90 ภาษา ในกว่า 30 ประเทศทั่วโลก เรื่องที่เธอแต่งนั้น โด่งดังมาทั่วโลกกว่าครึ่งศตวรรษวัยเด็ก วัยเด็ก. อีนิด ไบลตัน ถือกำเนิดที่กรุงลอนดอน อังกฤษ ณ วันที่ 11 สิงหาคม พ.ศ. 2440 เป็นบุตรีคนโตสุด ในจำนวนพี่น้อง 3 คน ในวัยเด็กครอบครัวของเธอส่งเสริมให้อีนิดเล่าเรียนในโรงเรียนสอนดนตรีเพราะเห็นว่าเธอมีพรสวรรค์ด้านดนตรี ดังนั้นเธอจึงเข้าเรียนในโรงเรียนสอนดนตรี แต่อีนิดสนใจการเขียนบทความ เรื่องสั้น และโคลงกลอนมากกว่า ต่อมาครอบครัวของอีนิดย้ายกันไปอยู่ ที่เมืองเบคเคนแฮม (: Beckenham) และที่นี่ น้องชายทั้งสองคนของเธอ แฮนลีกับคาร์เรย์ (Hanly and Carey) เกิดขึ้น อีนิดชอบอ่านหนังสือของพ่อเธอมาก เรื่องโปรดของเธอคือ อลิซในแดนมหัศจรรย์ โดยลิวอิส คาร์รอลล์ ต่อมาเมื่อเธออายุสิบสามปี พ่อกับแม่ของเธอย้ายกันไปอยู่ แม่ของเธอพาลูกทั้งสามไปด้วย แต่พ่อของอีนิดที่ทำธุรกิจเสื้อผ้าในกรุงลอนดอน จะเป็นคนออกค่าเล่าเรียนให้ลูก ๆ รวมทั้งส่งเงินให้กับครอบครัวอีนิดด้วย เธอจึงยังคงผูกพันกับทั้งพ่อและแม่ของเธอเริ่มชีวิตนักเขียน เริ่มชีวิตนักเขียน. เมื่ออีนิดอายุได้ 14 ปี เธอชนะการประกวดเขียนบทกวีเด็กที่โรงเรียน รางวัลที่เธอได้มานี้ เป็นแรงผลักดันและจูงใจให้เธอส่งบทกลอนและบทความไปยังนิตยสารต่าง ๆ เมื่อเธออายุ 20 ปี บทความของเธอก็ได้ตีพิมพ์เป็นครั้งแรกในนิตยสาร Nash's Magazine หนังสือรวมบทกลอนเล่มแรกของอีนิดได้รับการตีพิมพ์ออกมา ใช้ชื่อว่า Child Whispers ในพ.ศ. 2465 ในระหว่างนั้นอีนิดทำงานเป็นคุณครูในโรงเรียนอนุบาลของตัวเอง เธอให้เหตุผลว่าจะได้มีเวลามาเขียนหนังสือ แต่ทว่า เธอสอนอยู่ได้เพียงแต่ 5 ปี อีนิดก็เปลี่ยนอาชีพตัวเองมาเป็นนักเขียนเต็มตัวนักเขียนขวัญใจคุณครู นักเขียนขวัญใจคุณครู. พ.ศ. 2469 อีนิด ไบลตันได้เป็นนักนิตยสารสำหรับเด็กชื่อ Sunny Stories พร้อมกับเป็นนักเขียนให้แก่นิตยสารTeacher's World บทละคร และบทเพลงที่เธอแต่งขึ้นนี่เองกลายเป็นที่นิยมกันมากในหมู่คณะคุณครู และคุณครูเหล่านี้ก็ได้นำไปสอนกับเด็กๆในโรงเรียนด้วย หนังสือของเธอในช่วงนี้จะเน้นผู้อ่านที่เป็นเด็กเล็ก อย่างเช่น เทพนิยาย ,เรื่องเกี่ยวกับธรรมชาติและเธอก็นำนิทานพื้นบ้าน นิทานคลาสสิกมาเล่าใหม่ด้วย เช่น Fun-time Stories หรือ Bedtime-Stories เป็นต้น (นิทานแสนสนุกและนิทานก่อนนอน) ความสามารถพิเศษที่น่าทึ่งของเธอก็คือ เธอสามารถเขียนหนังสือได้ 10000 -12000 คำต่อวัน จึงไม่น่าที่จะประหลาดใจที่ผลงานของเธอถูกตีพิมพ์ออกมาอย่างมากมายในเวลาไม่นานประสบความสำเร็จ ประสบความสำเร็จ. ไบลตัน เริ่มเปลี่ยนแนวทางการเขียน มาเขียนหนังสือสำหรับเด็กโต ซึ่งในเวลาต่อมาวรรณกรรมแนวนี้กลายเป็นเอกลักษณ์ของตัวเธอ ส่วนมากจะเป็นเรื่องประเภทลึกลับ สืบสวน ผจญภัย หรือชีวิตวัยเรียน เธอมักแต่งเป็นชุดยาว เล่มแรกที่ถูกตีพิมพ์คือ The Secret Island (เกาะลึกลับ) ในปีพ.ศ. 2481 (ในช่วงรัตนโกสินทร์ตอนปลายรัชกาลที่ 7) หลังจากนั้นผลงานเขียนของเธอในแนวเดียวกันก็สร้างชื่อเสียงให้กับเธอก็ตามมาเรื่อย ๆ เรื่องที่โด่งดังที่สุดคือ The Famous Five (5สหายผจญภัย) ที่มีทั้งหมด 21 ตอน ถูกนำไปสร้างเป็นละครชุดทางโทรทัศน์ถึง 2 ครั้ง นอกจากผลงานของเธอยังมีชุดอื่นๆอีกมากมาย เช่น The Secret Seven (7สหายนักสืบ) , The Adventure Series (สี่สหายผจญภัย) , The Secret Series (ผจญภัยไขความลับ ) , Malory Tower, St. Claire's School,The Mystery series (6สหายไขปริศนา) ,The Naughtiest Girl (เก่ง แก่น กล้า) ,The Six Cousins (ผจญภัยในบ้านไร่) และอื่น ๆ อีกมากมายที่เป็นที่นิยมกันมากความสำเร็จยังคงต่อเนื่อง ความสำเร็จยังคงต่อเนื่อง. พ.ศ. 2482 เกิดสงครามโลกครั้งที่ 2ขึ้น การพิมพ์หนังสือถูกจำกัด แต่เธอก็ยังคงเขียนหนังสือออกมาอย่างต่อเนื่อง อีนิดย้อนกลับไปเขียนงานสำหรับเด็กเล็กอีกครั้ง โดยออกหนังสือชื่อ Little Noddy Goes to Toyland ซึ่งผลลัพธ์ก็น่าประทับใจมาก ทำให้ Noddy ตัวเอกของเรื่องกลายเป็นขวัญใจคุณหนู ๆ และถูกนำไปสร้างเป็นการ์ตูนชุดทางโทรทัศน์ (ซึ่งปัจจุบันนี้ก็ยังมีอยู่) ต่อมาในพ.ศ. 2495 อีนิดลาออกจากนิตยสาร Sunny Series เพื่อมาออกนิตยสารของตัวเอง โดยใช้ชื่อนิตยสารว่า Enid Blyton ในช่วงทศวรรษที่ 50 หนังสือของอีนิด ไบลตัน ถูกวิพากษ์วิจารณ์อย่างหนักจากนักวิจารณ์และบรรณารักษ์ทั่วไป ในแง่การใช้ภาษาว่าไม่ส่งเสริมความรู้ด้านคำศัพท์แก่เด็กเลย แต่ในที่สุดคำติเตียนเหล่านั้นก็ไร้ผล เพราะทุกคนรู้ดีว่าหนังสือของเธอสามารถทำให้เด็กทั้งชายและหญิง เด็กเล็กเด็กโต แม้กระทั่งผู้ใหญ่เองหันมารักการอ่านได้บั้นปลายชีวิต บั้นปลายชีวิต. นิตยสาร Enid Blyton ปิดตัวลงใน พ.ศ. 2502 เนื่องจากเธอมีอายุมากแล้วกอปรกับที่เธอป่วยโรคเรื้อรังอีกด้วย ดังนั้นในช่วงทศวรรษที่ 60 (พ.ศ. 2503-2513) เธอจึงไม่ค่อยได้เขียนหนังสืออีก ในที่สุด อีนิด ไบลตันก็จากโลกนี้ไปอย่างสงบในวันที่ 28 พฤศจิกายน พ.ศ. 2511 ขณะนอนหลับ ที่บ้านพักคนชรา Hampsted ผลงานที่เธอฝากไว้กับโลกมีมากว่า 700 เรื่อง ซึ่งยังคงได้รับการตีพิมพ์ต่อไปทั่วโลกจนถึงทุกวันนี้ นักจิตวิทยาคนหนึ่งเคยกล่าวถึงเธอไว้ว่า "ไบลตันเป็นเด็ก คิดเหมือนเด็ก และเขียนเหมือนเด็ก"ผลงาน ผลงาน. หนังสือชุด ห้าสหายผจญภัย หกสหายไขปริศนา สี่สหายผจญภัย ผจญภัยไขความลับ เจ็ดสหายนักสืบ และ ซนแกร่งกล้า และผจญภัยในบ้านไร่ได้รับการตีพิมพ์เป็นภาคภาษาไทยแล้วจากสำนักพิมพ์ต่างๆ นอกจากนี้ ยังมีภาษาอื่นๆอีกมากมายที่ได้รับการตีพิมพ์ เช่น สำนักพิมพ์ แมกมิลแลน (: McMillan) สำนักพิมพ์ ฮอดเดอร์ เป็นต้น หนังสือของอีนิด ไบลตัน ได้รับการตอบรับทั้งจากเด็กและผู้ใหญ่เป็นอย่างดียิ่ง ปัจจุบันนี้ คนอังกฤษเกือบทั้งประเทศรู้จัก อีนิด ไบลตันในประเทศไทยนั้น สำนักพิมพ์นานมีบุ๊คส์และสำนักพิมพ์เอ็กมอนท์ (: Egmont) ได้จัดพิมพ์หนังสือเล่มต่างๆของ อีนิด ไบลตัน ขึ้น ประกอบด้วยหนังสือชุดต่างๆดังนี้ชุดหกสหายไขปริศนา (The Mysteries Series) ชุดหกสหายไขปริศนา (The Mysteries Series). ตัวละครหลักในเรื่องนี้ ได้แก่ เด็ก5 คน คือ เฟรดเดอริก พิพ ลาร์รี เดซี เบทส์ และสุนัขหนึ่งตัวคือ บัตเตอร์พันธุ์สกอตตี กับตำรวจชื่อว่า ธีโอฟีลัส กูน1. ไขปริศนาคดีวางเพลิง 2. ตามรอยแมวหาย 3. ความลับห้องปริศนา 4. จดหมายลึกลับ 5. ปริศนาในห้องหุ่น 6. ปริศนาในบ้านร้าง 7. คดีบุรุษในชุดแมว 8. จับโจรล่องหน 9. เจ้าชายผู้สาบสูญ 10. ความลับในถุงผ้า 11. เงินหายไปไหน 12. คดีโจรกรรมภาพเขียน 13. ตามรอยนักโทษปริศนา 14. ไขข้อความปริศนา 15. ปริศนาในหอคอยชุดผจญภัยไขความลับ (The Secret Series)ชุดผจญภัยไขความลับ (The Secret Series). 1. ผจญภัยบนเกาะลึกลับ 2. ความลับในหอคอย 3. ภูเขาลึกลับ 4. บุกป่ามรณะ 5. ความลับปราสาทจันทราชุดผจญภัยในบ้านไร่ (The Six Cousins)ชุดผจญภัยในบ้านไร่ (The Six Cousins). 1. ความลับชวนฉงน 2. ชีวิตใหม่อันแสนสุขชุดห้าสหายผจญภัย (The Famous five) ชุดห้าสหายผจญภัย (The Famous five). ตัวละครหลักในเรื่องนี้ได้แก่ จูเลียน ดิ๊ก แอนน์ จอร์จ และสุนัขชื่อ ทิโมธี กับการผจญภัยอันสนุกสนาน ตลอด 21 เล่ม1. เกาะมหาสมบัติ 2. ผจญภัยในเส้นทางลับ 3. แผนลักพาตัว 4. ทลายแผนค้าของเถื่อน 5. ละครสัตว์มหาภัย 6. สูตรลับเกาะเคอร์ริน 7. ล่ารถไฟปีศาจ 8. ตัวประกันสุดแสบ 9. เพื่อนคู่แค้น 10. ทะเลสาบปริศนา 11. ปราสาทลึกลับ 12. ผจญภัยในหอร้าง 13. หมอกลึกลับ 14. บ้านชุลมุน 15. ปริศนาขุมทรัพย์โรมัน 16. ความลับฟาร์มผีเสื้อ 17. ภูเขามหาภัย 18. อุโมงค์ลึกลับ 19. สมบัติใต้ทะเล 20. เกาะมหาภัย 21. ปริศนาบนหอคอยชุด สี่สหายผจญภัย (The Adventure Series) ชุด สี่สหายผจญภัย (The Adventure Series). ตัวละครหลักในเรื่องนี้ได้แก่ แจ๊ค (Jack) ,ฟิลิป (Phillip) ,ลูซี-แอนน์ (Lucy-Ann) ,ไดน่า (Dina) และตำรวจชื่อ บิล คันนิงแฮม (Bill Kunningham)1. สี่สหายผจญภัยอุโมงค์ลับใต้ทะเล 2. สี่สหายผจญภัยปราสาทร้าง 3. สี่สหายผจญภัยหุบเขามรณะ 4. สี่สหายผจญภัยกลางทะเลลึก 5. สี่สหายผจญภัยภูเขาทมิฬ 6. สี่สหายผจญภัยเกาะมหาสมบัติ 7. สี่สหายผจญภัยละครสัตว์อันตราย 8. สี่สหายผจญภัยแม่น้ำมหาภัยชุด เจ็ดสหายนักสืบ (The Secret Seven) ชุด เจ็ดสหายนักสืบ (The Secret Seven). ในเรื่องนี้มีทั้งหมด 15 เล่ม ตัวละครในเรื่องนี้ได้แก่ ปีเตอร์ (Peter) ,เจเน็ต (Janet) ,แพม (Pam) ,บาร์บารา (Barbara) ,แจ็ค (Jack) , โคลิน (Colin) , จอร์จ (George) และ สแคมเปอร์ (Scamper) ชุดเจ็ดสหายนักสืบนี้ แต่งในปี พ.ศ. 2492 1. บ้านลึกลับ 2. ผจญโจรละครสัตว์ 3. คำปริศนา 4. ผจญภัยในบ้านร้าง 5. ผจญภัยใต้ดิน 6. ทลายแก๊งโจร 7. คดีหุ่นไล่กา 8. คู่ทุกข์คู่ยาก 9. คดีเด็กหาย 10. ความลับของเบ็นนี่ 11. ดอกไม้ไฟ 12. กล้องส่องทางไกล 13. โจรขโมยสุนัข 14. เหรียญตราที่หายไป 15. บราวนี่เพื่อนรักชุดเก่ง แก่น กล้า (The Naughtiest Girl) ชุดเก่ง แก่น กล้า (The Naughtiest Girl). ตัวละครในเรื่องนี้ได้แก่ อลิซาเบธ (Elizabeth)1. ในโรงเรียน 2. เปิดเทอมใหม่ 3. เป็นสารวัตรนักเรียน 4. นี่ไงเก่ง แก่น กล้า 5. เก็บความลับ 6. ช่วยเหลือเพื่อน 7. ยอดเยี่ยม เก่ง แก่น กล้าชุด หอคอยมาโลรี (Malory Towers Series) ชุด หอคอยมาโลรี (Malory Towers Series). ตัวละครหลักในเรื่องนี้ได้แก่ อาลิเซีย (Alicia) , ดาร์เรลล์ (Darrell) , แมรี-ลู (Mary-Lou) , เบลินดา (Belinda) และ ไอรีน (Irene)1. เทอมแรกที่หอคอยมาโลรี 2. ชั้นที่สองของหอคอยมาโลรี 3. ปีสามที่หอคอยมาโลรี 4. ขึ้นปีสี่ที่หอคอยมาโลรี 5. ในปีห้าที่หอคอยมาโลรี 6. เทอมสุดท้ายที่หอคอยมาโลรีตารางเวลา</doc>
