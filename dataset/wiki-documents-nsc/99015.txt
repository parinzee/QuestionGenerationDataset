<doc id="99015" url="https://th.wikipedia.org/wiki?curid=99015" title="ซูเซิน ซาแรนดอน">ซูเซิน ซาแรนดอน ซูเซิน ซาแรนดอน () เกิดเมื่อวันที่ 4 ตุลาคม ค.ศ. 1946 เป็นนักแสดงชาวอเมริกัน ผลงานที่ทำให้เธอได้รับรางวัลออสการ์และรางวัล SAG Awards จากบทบาทแม่ชี เฮเลน ที่เคยให้คำปรึกษากับนักโทษประหาร อย่าง Dead Man Walking รวมไปถึงเธอเคยได้รับการเสนอชื่อเข้าชิงรางวัลออสการ์จากเรื่อง Thelma & Louise, Lorenzo’s Oil, The Client และ Atlantic City ซาแรนดอนแสดงภาพยนตร์เป็นครั้งแรกในปี 1970 กับภาพยนตร์ Joe และภาพยนตร์ในช่วงแรกของเธอก็ยังมี The Great Waldo Pepper, Lovin' Molly, The Front Page และผลงานในปี 1975 The Rocky Horror Picture Show ในปี 1978 เธอรับบทเป็นแม่ของบรุก ชีลส์ ในภาพยนตร์เรื่องอื้อฉาวของหลุยส์ มัลเล่ ในเรื่อง Pretty Baby ซึ่งจากภาพยนตร์เรื่องนี้ทำให้เธอได้รับการเสนอชื่อเข้าชิงรางวัลออสการ์เป็นครั้งแรก ในปี 1991 เธอได้ถูกเสนอชื่อรางวัลออสการ์นักแสดงนำหญิงยอดเยี่ยม จากภาพยนตร์เรื่อง Thelma & Louise และในปีถัดมากับรางวัลเดียวกันในเรื่อง Lorenzo's Oil และยังถูกเสนอชื่ออีกครั้งในปี 1994 กับภาพยนตร์เรื่อง The Client และมาได้รับรางวัลออสการ์สาขานักแสดงหญิงยอดเยี่ยมจากเรื่อง Dead Man Walking ในปี 1995 ซาแรนดอนยังร่วมแสดงนำกับพอล นิวแมนและจีน แฮกแมน ใน Twilight ร่วมกับจูเลีย โรเบิตส์ ใน Stepmom, Anywhere But Here ของเวย์น หวัง และ Joe Gould’s Secret ของสแตนลี่ย์ ตุชชี่ นอกจากนี้ เธอยังเคยพากย์เสียงให้กับการ์ตูนเรื่อง Rugrats in Paris และยังเป็นผู้บรรยายให้กับภาพยนตร์สารคดีเรื่อง 900 Women และยังเคยแสดงนำในภาพยนตร์ที่ดัดแปลงขึ้นมาจากนิยายของแอนน์ เทย์เลอร์ ในเรื่อง Eathly Possessions ของช่องเอชบีโอ เธอเคยมีผลงานการแสดงด้านละครบรอดเวย์ ซาแรนดอนยังเคยร่วมแสดงใน An Evening With Richard Nixon และได้มีผลงานออฟ-บรอดเวย์อย่าง A Couple White Chicks Sitting Around Talkin และผลงานแนวทริลเลอร์อย่าง Extremities และผลงานออฟ บรอดเวย์อย่าง The Guys</doc>
