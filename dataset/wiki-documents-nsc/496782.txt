<doc id="496782" url="https://th.wikipedia.org/wiki?curid=496782" title="วิ่งปล้นฟัด">วิ่งปล้นฟัด วิ่งปล้นฟัด (; ; ชื่อย่อ CZ12) หรือที่รู้จักกันในชื่อ ใหญ่สั่งมาเกิด 3 () เป็นภาพยนตร์แอ็คชั่นฮ่องกงที่ เขียนบท กำกับ และนำแสดงโดยเฉินหลง ภาพยนตร์ชุดนี้เป็นภาคต่อของภาพยนตร์ ค.ศ. 1991 ที่มีชื่อว่าใหญ่สั่งมาเกิด 2 ตอน อินทรีทะเลทรายเนื้อเรื่องย่อ เนื้อเรื่องย่อ. เจซีได้กลับมาปฏิบัติหน้าที่ของเขาอีกครั้งในฐานะนักล่าสมบัติ ผู้แสวงหาสิบสองหัวสำริดแห่งสัตว์ปีนักษัตรที่ถูกปล้นจากพระราชวังฤดูร้อนหยวนหมิงหยวนในช่วงสงครามฝิ่นครั้งที่สอง ในปี ค.ศ. 1860นักแสดงนำนักแสดงนำ. - เฉินหลง รับบทเป็น เจซี/ มาร์ติน - จาง หลันซิน รับบทเป็น บอนนี่ - ไรโอ ฟาน รับบทเป็น เดวิด - เหยา ชิงถง รับบทเป็น โคโค่ - คารี วูดเวิร์ธ รับบทเป็น โจนาธาน - ควอน ซังวู รับบทเป็น ไซม่อน - ลอรา ไวช์เบคเกอร์ รับบทเป็น แคทเธอรีน - หลอ ฮุยกวง รับบทเป็น หัวหน้าโจรสลัด - โอลิเวอร์ แพลท รับบทเป็น ลอเรนซ์ มอแกน นักแสดงรับเชิญ- ซูฉี รับบทเป็น ภรรยาของไซม่อน - แดเนียล วู รับบทเป็น นายแพทย์การสร้าง การสร้าง. วิ่งปล้นฟัด ได้แรงบันดาลใจมาจากเรื่องภาพยนตร์การตูนชุด ดราก้อนบอลของ อากิระ โทริยาม่า และ โทริยาม่า ก็ได้กล่าวว่าเฉินหลงมีอิทธิพลต่อผลงานของเขาเช่นกัน ภาพยนตร์เรื่องนี้เป็นหนึ่งในภาพยนตร์ที่ใช้งบประมาณในการถ่ายทำมากที่สุด โดยในฉากต่อสู้สุดท้ายของภาพยนตร์ เฉินหลงได้ใช้งบประมาณสำหรับการถ่ายทำในฉากนี้สูงถึง 70 ล้านหยวน นอกจากนี้ เฉินหลงยังได้รับการบันทึกลงในบันทึกสถิติโลกกินเนสส์ว่าเป็นบุคคลที่มีชื่อมากที่สุดในเครดิตหนังตอนจบ โดยในหนังเรื่องนี้เฉินหลงรับหน้าที่ทั้งหมด 15 อย่าง เช่น ผู้อำนวยการสร้าง, ผู้กำกับ, ผู้เขียนบท, นักแสดงนำ, บันทึกภาพ, บันทึกเสียง, ซาวด์เอฟเฟกต์, กำกับศิลป์, สตันท์แมน รวมถึงจัดอาหารให้กับกองถ่าย หรือแม้แต่ทำความสะอาด ทำลายสถิติที่เคยมีคนทำไว้ 11 ชื่อคือ โรเบิร์ต รอดริเกซ และภาพยนตร์ทำรายได้กว่า 135,130,000 ดอลลาร์สหรัฐในบ็อกซ์ออฟฟิศจีน จากวันที่ 18 เมษายน ถึงวันที่ 2 พฤษภาคม ค.ศ. 2012 เฉินหลงได้เข้าหลายฉากในภาพยนตร์ที่อุโมงค์ลมแนวตั้งของแอโรเดียม ลัตเวีย ซึ่งอยู่ในเยลกาวา ประเทศลัตเวีย และได้ถ่ายทำฉากเสี่ยงตาย 4 นาที บนภูเขาไฟยาเซอร์ ที่เกาะแทนนา ในประเทศวานูอาตู รวมทั้งได้มีการถ่ายทำในประเทศฝรั่งเศส, จีน และไต้หวัน เฉินหลงได้ทำการแสดงในฉากต่อสู้ด้วยตนเองเป็นส่วนใหญ่ และใช้การสมทบเพียงเล็กน้อยจากทีมสตันท์ของตัวเอง ฉากต่อสู้สำคัญในภาพยนตร์แอ็คชั่นชุดนี้ใช้งบในการสร้างที่ 70 ล้านเหรินหมินปี้ (หรือกว่า 10 ล้านดอลลาร์สหรัฐ) ในงานเปิดตัวภาพยนตร์ที่ปักกิ่ง เฉินหลงได้กล่าวว่า ด้วยอายุที่มากขึ้นนี่อาจเป็นภาพยนตร์แอ๊คชั่นเรื่องสุดท้ายแล้วในชีวิตของตน พร้อมกับได้เปิดตัว 2 นักแสดงสาวที่รับบทสำคัญในเรื่องนี้ คือ จาง หลันซิน และเหยา ซิงถง ที่อาจเรียกได้ว่าเป็น "หลง เกิร์ลส์" เหมือนกับ "บอนด์ เกิร์ลส์" ในภาพยนตร์ชุด เจมส์ บอนด์การถ่ายทำ การถ่ายทำ. ภาพยนตร์ถ่ายทำในหลายประเทศ เช่น ฝรั่งเศส, จีนแผ่นดินใหญ่, ไต้หวัน, วานูอาตู รวมทั้งสิ้น 7 ประเทศ ใน 4 ทวีปการเปิดตัว การเปิดตัว. ภาพยนตร์ชุดนี้มีกำหนดฉายรอบปฐมทัศน์ ณ วันที่ 12 ธันวาคม ค.ศ. 2012, ครั้งที่ 13 ในฮ่องกง และครั้งที่ 14 ในมาเก๊า</doc>
