<doc id="852763" url="https://th.wikipedia.org/wiki?curid=852763" title="บัณฑิตวิทยาลัย มหาวิทยาลัยราชภัฏอุดรธานี">บัณฑิตวิทยาลัย มหาวิทยาลัยราชภัฏอุดรธานี บัณฑิตวิทยาลัย มหาวิทยาลัยราชภัฏอุดรธานี (อังกฤษ:The Faculty of Graduate Studies, Udon Thani Rajabhat University) &nbsp;เป็นส่วนราชการไทยเทียบเท่าระดับคณะวิชา&nbsp;ในกำกับของมหาวิทยาลัยราชภัฏอุดรธานี&nbsp;กระทรวงศึกษาธิการ ปัจจุบันเปิดหลักสูตรในระดับที่สูงกว่าปริญญาตรี ปริญญาโท และปริญญาเอกประวัติ ประวัติ. บัณฑิตวิทยาลัย มหาวิทยาลัยราชภัฏอุดรธานี แรกเริ่มก่อตั้งเมื่อปี พ.ศ. 2538 ตามพระราชบัญญัติสถาบันราชภัฏ พ.ศ. 2538 มาตรา 7 ที่กำหนดว่า "ให้สถาบันราชภัฏเป็นสถาบันอุดมศึกษาเพื่อการพัฒนาท้องถิ่นมีวัตถุประสงค์ให้การศึกษาวิชาการ และวิชาชีพระดับสูงทำการวิจัยให้บริการวิชาการแก่สังคม ปรับปรุง ถ่ายทอดและพัฒนาเทคโนโลยี ทำนุบำรุงศิลปวัฒนธรรม ผลิตครูและส่งเสริมฐานะครู" ใช้ชื่อว่า "โครงการบัณฑิตศึกษามหาวิทยาลัยราชภัฏอุดรธานี" และจากนั้นได้มีการเตรียมความพร้อมในการจัดการศึกษาระดับบัณฑิตศึกษา โดยได้ดำเนินการพัฒนาหลักสูตรระดับปริญญาโท ต่อมามหาวิทยาลัยราชภัฏอุดรธานี ได้ดำเนินการพัฒนาหลักสูตรระดับบัณฑิตศึกษาให้สอดคล้องกับสภาพ ความต้องการ และการแก้ปัญหาของท้องถิ่นโดยเฉพาะอย่างยิ่งในองค์กรวิชาชีพครู และได้เตรียมความพร้อมด้านบุคลากร อาคารสถานที่ วัสดุอุปกรณ์ เอกสาร ตำรา และสิ่งอำนวยความสะดวกต่างๆ และได้นำเสนอหลักสูตรต่อคณะกรรมการสภาสถาบันราชภัฏ (ในขณะนั้น) และได้รับอนุมัติให้เปิดสอนหลักสูตรในระดับบัณฑิตศึกษาจำนวน&nbsp;2 หลักสูตร&nbsp;2 สาขาวิชา คือ หลักสูตรครุศาสตรมหาบัณฑิต สาขาวิชาการบริหารการศึกษาและสาขาวิชาหลักสูตรและการสอน ขึ้นเป็นครั้งแรกในปี&nbsp;2542 และเมื่อวันที่ 16 พฤศจิกายน 2556 บัณฑิตวิทยาลัย มหาวิทยาลัยราชภัฏอุดรธานี ได้รับการจัดตั้งอย่างเป็นทางการโดยสภามหาวิทยาลัยราชภัฏอุดรธานี โดยเปลี่ยนจากชื่อเดิมคือ โครงการบัณฑิตศึกษา ซึ่งได้จัดตั้งในปี 2538 บัณฑิตวิทยาลัยภายใต้การนำของคณบดีคนแรกที่ได้รับการแต่งตั้งจากสภามหาวิทยาลัยเมื่อวันที่ 26 ตุลาคม 2557 คือ ผู้ช่วยศาสตราจารย์ ดร.รพีพร สร้อยน้ำหลักสูตรการศึกษา หลักสูตรการศึกษา.</doc>
