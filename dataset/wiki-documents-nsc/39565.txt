<doc id="39565" url="https://th.wikipedia.org/wiki?curid=39565" title="หอพระสุราลัยพิมาน">หอพระสุราลัยพิมานประวัติ ประวัติ. หอพระสุราลัยพิมาน เดิมเรียกว่า "หอพระเจ้า" รัชกาลที่ 1 โปรดเกล้าฯ ให้สร้างคู่กันกับหอพระธาตุมณเฑียร ตั้งอยู่ทางทิศตะวันออกของพระที่นั่งไพศาลทักษิณ ประดิษฐานปูชนียวัตถุ ได้แก่ พระบรมสารีริกธาตุ และพระพุทธรูปสำคัญต่างๆ แห่งสมเด็จพระมหากษัตริยาธิราชเจ้าสถาปัตยกรรม สถาปัตยกรรม. ลักษณะเป็นสถาปัตยกรรมอาคารทรงไทยขนาดเล็ก ชั้นเดียว ยกพื้นสูงสามเมตร ทรงสี่เหลี่ยมผืนผ้า ทอดยาวจากทิศเหนือไปทิศใต้ มีพระทวารทางเข้าแห่งเดียว หลังคามุงกระเบื้องดินเผาเคลือบสี ประดับช่อฟ้า ใบระกา หางหงส์ นาคสะดุ้ง ประดับกระจกสีทอง หน้าบันจำหลักไม้ลายกระหนก เครือวัลย์ลงรักปิดทอง ลายพุดตาลใบเทศ ซุ้มพระทวารและพระบัญชรเป็นซุ้มทรงอย่างเทศ ปั้นปูนลายดอกไม้ ลงรักปิดทอง พื้นปูด้วยเสื่อหวายเนื้อละเอียดแบบจีน ตรงกลางปูทับด้วยพรมแดง ภายในหอพระด้านเหนือ ตั้งพระแท่นบูชาทำด้วยไม้จำหลักลายประดับกระจก ประดิษฐานปูชนียวัตถุต่างๆ และมีแท่นจำหลักลายปิดทองตั้งเขาก่อ เป็นรูปเขาไกรลาส ภายใต้แท่น ตั้งนาฬิกาแบบโบราณพระพุทธรูปที่ประดิษฐานอยู่ภายในพระพุทธรูปที่ประดิษฐานอยู่ภายใน. 1. พระแก้วเชียงแสน เป็นพระแก้วประจำรัชกาลที่4 2. พระนาคสวาดิเรือนแก้ว เป็นพระแก้วประจำรัชกาลที่3 3. พระนิรันตราย 4. พระพุทธบุษยรัตนน้อย เป็นพระแก้วประจำรัชกาลที่5 5. พระพุทธเพชรญาณ 6. พระพุทธมณีรัตนปฏิมากร เป็นพระแก้วประจำรัชกาลที่6 7. พระเสกรวงข้าว</doc>
