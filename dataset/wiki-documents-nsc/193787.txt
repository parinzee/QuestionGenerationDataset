<doc id="193787" url="https://th.wikipedia.org/wiki?curid=193787" title="วิกฤตการณ์ราชาเงินทุน">วิกฤตการณ์ราชาเงินทุน วิกฤตการณ์ราชาเงินทุน เป็นวิกฤตการณ์ที่เริ่มต้นขึ้นโดยบริษัทราชาเงินทุน ซึ่งเป็นบริษัทเงินทุนที่ใหญ่เป็นอันดับ 2 ของประเทศไทยในสมัยนั้น ในช่วงปี พ.ศ. 2521 - 2522 บริษัทราชาเงินทุนได้ปล่อยสินเชื่อให้แก่กลุ่มบริษัทของตน ทำให้เกิดหนี้เสียเป็นจำนวนมาก ธนาคารหลายแห่งต้องออกมาทวงหนี้ เศรษฐกิจทรุดตัวลงอย่างมาก จนในที่สุด กระทรวงการคลังต้องสั่งเพิกถอนใบอนุญาตของบริษัท เนื่องจากบริษัทเกิดสภาวะล้มละลาย หนี้สินมากกว่าทรัพย์สิน เมื่อวันที่ 7 สิงหาคม พ.ศ. 2522ลำดับเหตุการณ์ลำดับเหตุการณ์. - พ.ศ. 2520 บริษัทราชาเงินทุนเข้าจดทะเบียนในตลาดหลักทรัพย์แห่งประเทศไทย ที่ราคา 275 บาท - 15 พฤศจิกายน พ.ศ. 2521 ราคาหุ้นของบริษัทพุ่งสู่จุดสูงสุด ที่ราคา 2,470 บาท เนื่องจากมีการปล่อยกู้ให้แก่ผู้ซื้อขายหุ้น แต่ไม่กี่วันต่อมา ราคาหุ้นก็เริ่มตกลง - ต้นปี พ.ศ. 2522 ราคาหุ้นของบริษัทราชาเงินทุนเริ่มตกลงเรื่อยๆ จนมาเหลือเพียง 380 บาท - 2 พฤษภาคม พ.ศ. 2522 บริษัทราชาเงินทุนถูกตลาดหลักทรัพย์แห่งประเทศไทยเพิกถอนการซื้อขาย เนื่องจากบริษัทราชาเงินทุนถูกฟ้องล้มละลาย - 11 พฤษภาคม พ.ศ. 2522 ธนาคารแห่งประเทศไทยเข้าควบคุมกิจการของบริษัทราชาเงินทุน - 7 สิงหาคม พ.ศ. 2522 กระทรวงการคลังเพิกถอนใบอนุญาตของบริษัท เนื่องจากบริษัทเกิดสภาวะล้มละลาย - 30 ธันวาคม พ.ศ. 2524 ศาลชั้นต้น สั่งยกเลิกล้มละลาย ด้วยเหตุผล "ที่ผู้ชำระบัญชีตั้งสำรองหนี้สูญไว้นั้น ขาดหลักฐานสนับสนุน ฟังยุติไม่ได้ว่าลูกหนี้มีทรัพย์สินไม่พอกันหนี้สิน" - พ.ศ. 2526 ศาลอุทธรณ์ ตัดสินกลับคำตัดสินศาลชั้นต้นให้ราชาเงินทุนล้มละลาย - ต่อมา ศาลฎีกา ตัดสินให้ล้มละลายยืนตามศาลชั้นต้น ซึ่งนาย เสรี ทรัพย์เจริญ เห็นว่าเป็นการตัดสินโดยผิดจากข้อเท็จจริงและข้อกฎหมาย</doc>
