<doc id="231901" url="https://th.wikipedia.org/wiki?curid=231901" title="เจ้าหญิงมาร์กาเรตาแห่งโรมาเนีย">เจ้าหญิงมาร์กาเรตาแห่งโรมาเนีย เจ้าหญิงมาร์กาเรตาแห่งโรมาเนีย หรือในทางนิตินัย เจ้าหญิงมาร์กาเรตา ผู้พิทักษ์พระราชบัลลังก์แห่งโรมาเนีย () อดีตเจ้าหญิงแห่งโฮเฮนโซลเลิร์น (26 มีนาคม พ.ศ. 2492) เป็นพระราชธิดาพระองค์ใหญ่ในสมเด็จพระราชาธิบดีมีไฮที่ 1 แห่งโรมาเนียกับสมเด็จพระราชินีแอนน์แห่งโรมาเนีย พระอัครมเหสี พระองค์ทรงอยู่ในลำดับการสืบราชบัลลังก์อังกฤษ พระราชบิดาของพระองค์ทรงแต่งตั้งให้พระองค์เป็นพระรัชทายาทอย่างเป็นทางการในปี พ.ศ. 2540 เจ้าหญิงมาร์กาเร็ตตาไม่มีพระราชโอรส/ธิดา ดังนั้นพระรัชทายาทลำดับต่อไปคือเจ้าหญิงเอเลนาแห่งโรมาเนียพระขนิษฐาของพระองค์ รวมทั้งในรัฐธรรมนูญฉบับล่าสุดในปี พ.ศ. 2466 ได้มีการจัดตั้งลำดับการสืบราชบัลลังก์โรมาเนียโดยใช้กฎหมายแซลิก ที่กล่าวว่าเจ้าหญิงมาร์กาเร็ตตาและพระขนิษฐาทั้งหมดจะไม่สามารถสืบราชสมบัติต่อ ในวันที่ 30 ธันวาคม พ.ศ. 2550 สมเด็จพระราชาธิบดีไมเคิลที่ 1 ทรงแต่งตั้งเจ้าหญิงมาร์กาเรตาเป็น "มกุฎราชกุมารีแห่งโรมาเนีย" และ "ผู้พิทักษ์พระราชบัลลังก์แห่งโรมาเนีย" (Custodian of the Romanian Crown) สมเด็จพระราชาธิบดีไมเคิลที่ 1 ทรงเสนอให้รัฐบาลโรมาเนียให้พิจารณาฟื้นฟูสถาบันพระมหากษัตริย์ และควรล้มเลิกกฎหมายแซลิกแห่งการสืบราชบัลลังก์ และ เมื่อวันที่ 5 ธันวาคม พ.ศ. 2560 หลังจากการสวรรคตของสมเด็จพระราชาธิบดีมีไฮที่ 1 แห่งโรมาเนีย พระองค์ได้รับการสืบต่อเป็นผู้อ้างสิทธิในราชบัลลังก์แห่งโรมาเนียพระเกียรติยศพระราชอิสริยยศพระเกียรติยศ. พระราชอิสริยยศ. - เจ้าหญิงมาร์กาเรตาแห่งโรมาเนีย เจ้าหญิงแห่งโฮเฮนโซลเลิร์น (Her Royal Highness Princess Margareta of Romania, Princess of Hohenzollern, 26 มีนาคม พ.ศ. 2492 - 31 ธันวาคม พ.ศ. 2550) - เจ้าหญิงมาร์กาเรตา มกุฎราชกุมารีแห่งโรมาเนีย เจ้าหญิงแห่งโฮเฮนโซลเลิร์น ผู้พิทักษ์พระราชบัลลังก์แห่งโรมาเนีย (Her Royal Highness Crown Princess Margareta of Romania, Princess of Hohenzollern, Custodian of the Crown of Romania, 31 ธันวาคม พ.ศ. 2550 - 10 พฤษภาคม พ.ศ. 2554) - เจ้าหญิงมาร์กาเรตา มกุฎราชกุมารีแห่งโรมาเนีย ผู้พิทักษ์พระราชบัลลังก์แห่งโรมาเนีย (Her Royal Highness Crown Princess Margareta of Romania, Custodian of the Crown of Romania, 10 พฤษภาคม พ.ศ. 2554 - 5 ธันวาคม พ.ศ. 2560) - เจ้าหญิงมาร์กาเรตา ผู้พิทักษ์พระราชบัลลังก์แห่งโรมาเนีย (Her Majesty Margareta, Custodian of the Crown of Romania, 5 ธันวาคม พ.ศ. 2560 - ปัจจุบัน)</doc>
