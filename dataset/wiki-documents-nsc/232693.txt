<doc id="232693" url="https://th.wikipedia.org/wiki?curid=232693" title="น้ำตาลไม่หวาน">น้ำตาลไม่หวาน น้ำตาลไม่หวาน เป็นภาพยนตร์ที่ออกฉายในปี พ.ศ. 2507 ผลงานกำกับชิ้นสุดท้ายของรัตน์ เปสตันยี ก่อนจะเสียชีวิตในปี พ.ศ. 2513 เป็นภาพยนตร์แนวตลกเสียดสีภาพยนตร์แนวตลาดในยุคนั้น เขียนบทโดย รัตน์ เปสตันยี และ รอย ฤทธิรณ (ทวี เกตะวันดี) น้ำตาลไม่หวาน ผลงานกำกับชิ้นสุดท้ายของ รัตน์ เปสตันยี เพราะหลังจากนั้น ท่านป่วยเป็นโรคเบาหวานและโรคหัวใจ ไม่อาจจะทำภาพยนตร์ได้อีก รัตน์ เปสตันยี ต้องการทำภาพยนตร์เรื่องนี้แบบภาพยนตร์ไทยในการตลาด ให้ครบรส ทั้งรัก โศก บู๊ โป๊ เสียว เดิมนั้นรัตน์อยากได้ มิตร ชัยบัญชา และ เพชรา เชาวราษฎร์ มานำแสดง แต่ทั้งคู่มีคิวงานที่ยาวเหยียด จึงไม่สามารถมาแสดงได้ และทั้งคู่ไม่เคยแสดงภาพยนตร์เสียงในฟิล์มมาก่อน น้ำตาลไม่หวาน เป็นเรื่องราวของชายหนุ่มเศรษฐีนิสัยสำมะเลเทเมาที่ถูกบังคับให้แต่งงานกับหญิงสาวลูกครึ่งอินเดีย เพื่อจะได้สมบัติ โดยที่เขาไม่เต็มใจ เพราะเขามีคนรักอยู่แล้ว เขาจึงกลั่นแกล้งหญิงสาวต่างนานาเรื่องย่อ เรื่องย่อ. มนัส เป็นลูกชายคนเดียวของ เจ้าคุณเจริญเกษา มหาเศรษฐีชาวจีนเจ้าของบริษัทเกษาเจริญ ผู้ผลิตและจำหน่าย "ยาผุง" ยาปลูกผมสูตรจากอินเดีย ที่มียอดขายอันดับหนึ่ง มนัสเป็นคนไม่เอาถ่าน ขี้เหล้าเมายา และมั่วสุมอยู่กับพาร์ทเนอร์ชื่อ วัชรี ทำความหนักใจให้กับผู้เป็นพ่อ เจ้าคุณเจริญเกษาหวังจะให้ลูกชายกลับเนื้อกลับตัว ขยันขันแข็งทำงาน โดยให้แต่งงานกับน้ำตาล ลูกสาวคนเดียวของเพื่อนชาวอินเดียเจ้าของสูตรยาผุง ที่ตนเองรักเหมือนเป็นลูกสาว โดยทำสัญญาว่าจะให้เงิน 2 ล้านบาทแก่มนัส เมื่อแต่งงานกับน้ำตาล และมีทายาท ด้วยความรักที่มนัสมีต่อวัชรี มนัสจึงสัญญากับวัชรีว่าจะแต่งงานกับน้ำตาลเฉพาะในนาม และกลั่นแกล้งน้ำตาลให้เสียหน้าตั้งแต่วันแรกที่เดินทางมาถึง ทั้งยังทำความเจ็บใจให้กับน้ำตาล โดยพาวัชรีเข้ามามั่วสุมถึงในบ้าน จากการกระทำของตัวเอง ในที่สุดมนัสก็สูญเสียทุกสิ่ง สูญเสียวัชรีให้กับชายอื่นนั้นคือ ถวิล ดวงแก้ว คนขายยาผุงแห่งบริษัทเกษาเจริญ สูญเสียน้ำตาลที่ไปเกิดความรักกับโมตี เลขาของเจ้าคุณพ่อ สูญเสียทรัพย์สมบัติทั้งหมด เพราะเจ้าคุณเจริญเกษาทำพินัยกรรมมอบสมบัติทั้งหมด 700 ล้านบาท ให้กับน้ำตาล และลูกน้อง โดยไม่ให้สมบัติอะไรกับมนัสเลย มีเพียงแค่ให้มนัสขายยาผุงแทน มนัสกลายเป็นคนสิ้นเนื้อประดาตัว ในที่สุดก็รู้สึกว่าตัวเองไม่รู้จักคุณค่าของสิ่งที่มีอยู่ เริ่มตระหนักถึงความรักที่มีต่อน้ำตาลก็เมื่อน้ำตาลหมดรักไปแล้ว และได้พยายามช่วงชิงความรักจากภรรยากลับคืนมา มนัสได้เอาคืน โดยการเอาตุ๊กแกเอาไว้ที่ห้องของน้ำตาล แล้วน้ำตาลก็ตุ๊กแกในห้อง น้ำตาลตกใจจึงวิ่งออกมาสลบ มนัสจึงพาเข้าห้องอีกที แล้วหลังจาก 5-12 ปีผ่านไป มนัสกับน้ำตาลมีลูกด้วยกันหลายคนจนเต็มบ้านเต็มเมืองนักแสดงนักแสดง. - เมตตา รุ่งรัตน์ เป็น น้ำตาล - สมบัติ เมทะนี เป็น มนัส - ปรียา รุ่งเรือง เป็น วัชรี - เสน่ห์ โกมารชุน เป็น เจ้าคุณเจริญเกษา - สมพงษ์ พงษ์มิตร เป็น โมตี รามสาสราม - ศรินทิพย์ ศิริวรรณ เป็น โสภา โสภาคคุณ - รุจน์ รณภพ เป็น ถวิล ดวงแก้ว - รัตน์ เปสตันยี รับบท cameo เป็นนายแพทย์ตอนเจ้าคุณเสียชีวิตทีมงานสร้างทีมงานสร้าง. - สันติ์ เปสตันยี - ช่างภาพ - อุดม หรั่งฉายา - ผู้ช่วยช่างภาพ - ปง อัศวินิกุล - บันทึกเสียง - ประกิต อัศวินิกุล - ผู้ช่วยบันทึกเสียง - สมจิตต สอนบุตรนาค - ช่างไฟ - ณรงค์ ศรีพันธ์ - วาดภาพ - อัตถ์ พึ่งประยูร - การแสดงระบำประกอบดนตรี - สวัสดิ์ แก่สำราญ - กำกับศิลป์เพลงประกอบภาพยนตร์เพลงประกอบภาพยนตร์. - "น้ำตาลไม่หวาน" โดย ชาลี อินทรวิจิตร - "กุหลาบราตรี" โดย ร้อยแก้ว รักไทย</doc>
