<doc id="409152" url="https://th.wikipedia.org/wiki?curid=409152" title="ดิเอนเตอร์เทนเนอร์">ดิเอนเตอร์เทนเนอร์ ดิเอนเตอร์เทนเนอร์ () เป็นผลงานประพันธ์ดนตรีแบบแร็กไทม์ สำหรับบรรเลงด้วยเปียโน ผลงานของสก็อต จอปลินในปี ค.ศ. 1902 ถูกตีพิมพ์เผยแพร่เป็นครั้งแรกในเดือนธันวาคม ค.ศ. 1902 ที่เมืองเซนต์หลุยส์ รัฐมิสซูรี ได้รับการยกย่องเป็นผลงานที่มีชื่อเสียงที่สุดของจอปลิน ผลงานชิ้นนี้กลับมามีชื่อเสียงอีกครั้งในช่วงทศวรรษ 1970 จากงานบันทึกเสียงของโจชัว ริฟคิน ชื่ออัลบัม Scott Joplin: Piano Rags ในปี ค.ศ. 1970 ซึ่งมียอดจำหน่ายมากกว่า 100,000 แผ่นในปีแรก มียอดขายรวมทั้งสิ้นมากกว่า 1 ล้านแผ่น และได้รับการเสนอชื่อเข้าชิงรางวัลแกรมมี ต่อมาในปี ค.ศ. 1973 ได้ถูกนำมาดัดแปลงเป็นเพลงประกอบภาพยนตร์เรื่อง เดอะสติง โดยมาร์วิน แฮมลิช และได้รับรางวัลออสการ์ สาขาดนตรีประกอบภาพยนตร์ยอดเยี่ยม และซิงเกิลติดอันดับ 3 จากการจัดอันดับบิลบอร์ดฮอต 100 และอเมริกันท็อป 40 เมื่อเดือนพฤษภาคม ค.ศ. 1974 สมาคมผู้ประกอบกิจการเพลงของสหรัฐอเมริกา (RIAA) ได้จัดให้เพลงนี้อยู่ที่อันดับ 10 ของการจัดอันดับเพลงแห่งศตวรรษ</doc>
