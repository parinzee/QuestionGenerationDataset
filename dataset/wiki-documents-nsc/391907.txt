<doc id="391907" url="https://th.wikipedia.org/wiki?curid=391907" title="ปลาเกล็ดถี่ (สกุล)">ปลาเกล็ดถี่ (สกุล) ปลาเกล็ดถี่ หรือ ปลานางเกล็ด (Thynnichthys) เป็นสกุลของปลาน้ำจืดสกุลหนึ่งในวงศ์ปลาตะเพียน (Cyprinidae) มีลักษณะสำคัญก็คือ มีส่วนหัวที่โตจนดูคล้ายปลาลิ่น (Hypophthalmichthys molitrix) ขนาดเล็ก ครีบหลังมีก้านครีบเดี่ยวที่ขอบเรียบ มีก้านครีบแขนง 8 ก้าน ไม่มีริมฝีปากบน ปากอยู่สุดปลายจะงอย ไม่มีหนวด และไม่มีซี่กรองเหงือก เกล็ดมีขนาดเล็กละเอียดมาก เป็นสีเงินแวววาวและหลุดร่วงง่าย มักอาศัยอยู่รวมกันเป็นฝูง หากินแพลงก์ตอนหรือตะไคร่น้ำเป็นอาหาร โดยอาจปะปนอยู่กับปลาในวงศ์ปลาตะเพียนด้วยกันสกุลอื่น เช่น ปลาสร้อย เป็นต้น พบทั้งหมด 4 ชนิด ได้แก่- Thynnichthys polylepis - Thynnichthys sandkhol - Thynnichthys thynnoides - Thynnichthys vaillanti โดยชนิดที่พบได้บ่อยและแพร่หลายที่สุด คือ ปลาเกล็ดถี่ (T. thynnoides) ที่พบได้ในทุกแหล่งน้ำของประเทศไทย (ยกเว้นแม่น้ำสาละวิน) และพบได้จนถึงแหลมมลายูและเกาะบอร์เนียว</doc>
