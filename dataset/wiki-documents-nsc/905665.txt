<doc id="905665" url="https://th.wikipedia.org/wiki?curid=905665" title="ฮ่องกงแอร์ไลน์">ฮ่องกงแอร์ไลน์ ฮ่องกงแอร์ไลน์ (, ) เป็นสายการบินซึ่งมีฐานอยู่ที่ฮ่องกง มีสำนักงานใหญ่ตั้งอยู่ที่เขตตุงชุง (Tung Chung) และมีฐานการปฎิบัติการอยู่ที่ท่าอากาศยานนานาชาติฮ่องกง ก่อตั้งในปีค.ศ. 2006 โดยเป็นส่วนหนึ่งของกลุ่มบริษัท HNA Group ฮ่องกงแอร์ไลน์ในปัจจุบันมีเครือข่ายครอบคลุมกว่า 30 เมือง รวมถึง โกลด์ โคสต์ ออคแลนด์ ปักกิ่ง เซี่ยงไฮ้ กรุงเทพ บาหลี ไทเป โซล โตเกียว ซัปโปะโระ โอกินาวา และรวมถึงเส้นทางบินใหม่ที่เพิ่งเริ่มในปีค.ศ. 2017 ไปยังแวนคูเวอร์ และลอส แอนเจลลิส โดยมีฝูงบินประจำการถึง 35 ลำ ซึ่งรวมถึง แอร์บัส เอ350-900 แอร์บัส เอ330-300s แอร์บัส เอ330-200s และ แอร์บัส เอ320 โดยมีอายุเฉลี่ยของอากาศยานประมาณ 5 ปี (ข้อมูล ณ เดือนกันยายน ค.ศ. 2017) มีเครื่องบินขนส่งสินค้าจำนวน 4 ลำ โดยใช้อากาศยานรุ่น แอร์บัส เอ330-200Fจุดหมายปลายทางข้อตกลงการบินโดยใช้รหัสเที่ยวบินร่วมกัน จุดหมายปลายทาง. ข้อตกลงการบินโดยใช้รหัสเที่ยวบินร่วมกัน. ฮ่องกงแอร์ไลน์มีข้อตกลงการบินโดยใช้รหัสเที่ยวบินร่วมกัน (Codeshare) กับสายการบินต่างๆ ดังนี้- เอเชียนาแอร์ไลน์ - แอร์อัสตานา - แอร์อินเดีย - แอร์มอริเชียส - บางกอกแอร์เวย์ - ไชน่าอีสเทิร์นแอร์ไลน์ - เอติฮัดแอร์เวย์ - อีวีเอแอร์ - ฟิจิแอร์เวย์ - การูดาอินโดนีเซีย - แกรนไชน่าแอร์ - ไห่หนานแอร์ไลน์ - เจทแอร์เวย์ - เคนย่าแอร์เวย์ - รอยัลบรูไนแอร์ไลน์ - ชางไห่แอร์ไลน์ - เวอร์จินออสเตรเลียฝูงบิน ฝูงบิน. ณ เดือนพฤศจิกายน ค.ศ. 2017 ฮ่องกงแอร์ไลน์ มีเครื่องบินรุ่นต่างๆ ประจำการดังนี้บริการต่างๆบริการในท่าอากาศยานห้องรับรองพิเศษ บริการต่างๆ. บริการในท่าอากาศยาน. ห้องรับรองพิเศษ. สายการบินฮ่องกงแอร์ไลน์มีห้องรับรองพิเศษจำนวนสองแห่ง คือ Club Autus และ Club Bauhinia ซึ่งทั้งสองตั้งอยู่ที่ท่าอากาศยานนานาชาติฮ่องกง Club Autus เปิดให้บริการตั้งแต่เดือนกันยายน ค.ศ. 2017 โดยตั้งอยู่ที่ชั้น 7 ของอาคาร MFC ซึ่งเป็นอาคารหลักสำหรับสายการบินฮ่องกงแอร์ไลน์ โดยมีความกว้างถึง 1400 ตารางเมตร และมีส่วนบริการอาหารและเครื่องดื่มที่ยาวที่สุดถึง 20 เมตร เมื่อเทียบกับห้องรับรองพิเศษของสายการบินอื่นๆ ภายในท่าอากาศยาน โดยแบ่งเป็นส่วน Premier Zone สำหรับผู้โดยสารชั้นหนึ่ง และ Business Zone สำหรับผู้โดยสารชั้นธุรกิจ โดยแบ่งเป็นสัดส่วนตามลักษณะการใช้งาน รวมถึงบริเวณพักผ่อนหย่อนใจ บริเวณสำหรับครอบครัว บริเวณจุดชมวิวทิวทัศน์ ซึ่งสามารถมองเห็นทิวทัศน์ของท่าอากาศยานยามพระอาทิตย์ตกดินแบบพาโนรามา Club Bauhinia เปิดให้บริการตั้งแต่เดือนมิถุนายน ค.ศ. 2014 ตั้งอยู่ใกล้กับทางออกที่ 23 อาคาร 1 มีพื้นที่กว่า 506 ตารางเมตร และสามารถจุผู้โดยสารกว่า 120 คน ห้องรับรองพิเศษแห่งนี้ให้บริการเฉพาะผู้โดยสารชั้นธุรกิจ สมาชิกระดับสูง (Elite) ของ Fortune Wings Club และผู้โดยสารที่มีสิทธิใช้บริการของสายการบินพันธมิตรบริการในห้องโดยสาร บริการในห้องโดยสาร. อากาศยานเกือบทั้งหมดของสายการบินมีการติดตั้งระบบเอนเตอร์เทนเมนต์ในห้องโดยสารรุ่น AVOD และมีนิตยสารท่องเที่ยวและไลฟ์สไตล์ชื่อ "Aspire" ไว้สำหรับให้บริการผู้โดยสารในทุกที่นั่ง</doc>
