<doc id="667919" url="https://th.wikipedia.org/wiki?curid=667919" title="วงศ์หนอนตายหยาก">วงศ์หนอนตายหยาก วงศ์หนอนตายหยาก หรือ Stemonaceae เป็นวงศ์ของพืชใบเลี้ยงเดี่ยว อยู่ในอันดับ Pandanales ประกอบด้วยสกุล 4 สกุล มีสมาชิกประมาณ 25-35 สปีชีส์กระจายในพื้นที่ตั้งแต่เอเชียตะวันออกเฉียงใต้ไปจนถึงเขตร้อนของออสเตรเลีย มีบางสปีชีส์เป็นพืชพื้นเมืองในสหรัฐอเมริกาไฟโลเจนีและวิวัฒนาการ ไฟโลเจนีและวิวัฒนาการ. Stemonaceae จัดเป็นพี่น้องกับอีก 2 วงศ์ในอันดับ Pandanales คือวงศ์ Cyclanthaceae และ Pandanaceae ซึ่งนับเป็นเคลดเดียวกัน Pentastemona เป็นสกุลแรกที่เกิดขึ้นของวงศ์นี้ และจัดเป็นพี่น้องกับสกุลที่เหลือ โดยสกุลนี้มีลักษณะที่ค่อนข้างแตกต่างจากสมาชิกอื่นๆของวงศ์เดียวกันมาก ทำให้เคยถูกแยกไปอยู่ในวงศ์ของตัวเอง ในขณะที่สกุล Stemona เป็นพี่น้องกับอีก 2 สกุลในเคลดเดียวกัน พืชวงศ์นี้เกิดขึ้นในยุคครีตาเชียสตอนปลาย</doc>
