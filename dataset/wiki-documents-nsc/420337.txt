<doc id="420337" url="https://th.wikipedia.org/wiki?curid=420337" title="รายชื่อประเทศจำแนกตามระบบกฎหมาย">รายชื่อประเทศจำแนกตามระบบกฎหมาย รายชื่อประเทศจำแนกตามระบบกฎหมาย ปัจจุบันระบบกฎหมายทั่วโลกอยู่บนพื้นฐานของระบบกฎหมายสำคัญหนึ่งในสามระบบได้แก่ ระบบซีวิลลอว์ ระบบคอมมอนลอว์ และกฎศาสนา หรือผสมกันมากกว่าสองระบบขึ้นไป อย่างไรก็ดีแต่ละประเทศอาจมีระบบกฎหมายที่มีลักษณะจำเพาะไปที่แตกต่างกันไปตามประวัติศาสตร์ของตนระบบกฎหมายซีวิลลอว์ ระบบกฎหมายซีวิลลอว์. ซีวิลลอว์เป็นระบบกฎหมายที่แพร่หลายที่สุดในโลกปัจจุบัน บางครั้งรู้จักกันในชื่อระบบกฎหมายภาคพื้นยุโรป บ่อเกิดสำคัญหลักของกฎหมายคือประมวลกฎหมาย และกฎบัญญัติที่ออกตามที่กฎหมายบัญญัติไว้ ลักษณะสำคัญของซีวิลลอว์คือการบัญญัติกฎหมายเป็นลายลักษณ์อักษร จุดเริ่มต้นของแนวคิดการจัดทำประมวลกฎหมายสามารถย้อนหลังไปได้ถึงประมวลกฎหมายฮัมมูราบีในบาบิโลนประมาณ 1790 ปีก่อนคริสตกาล ระบบซีวิลลอว์เริ่มปรากฏชัดเจนมากขึ้นในสมัยจักรวรรดิโรมัน โดยเฉพาะอย่างยิ่งประมวลกฎหมายจัสติเนียน (Corpus Juris Civilis) ในสมัยจักรพรรดิจัสติเนียนที่ 1 ประมาณคริสต์ศักราชที่ 529 และมีการปฏิรูปครั้งใหญ่ในช่วงจักรวรรดิไบแซนไทน์ และรวบรวมเป็นเอกสารประมวลกฎหมาย ระบบกฎหมายซีวิลลอว์เองได้รับอิทธิพลมาจากกฎหมายศาสนจักรและกฎหมายชะรีอะฮ์อีกด้วย นักวิชาการกฎหมายเปรียบเทียบและนักเศรษฐศาสตร์ที่สนับสนุนทฤษฎีกำเนิดตามกฎหมาย (Legal Origins Theory) มักแบ่งระบบซีวิลลอว์ออกเป็น 4 กลุ่มใหญ่ได้แก่- ระบบซีวิลลอว์แบบฝรั่งเศส - เป็นระบบที่ใช้ในฝรั่งเศส กลุ่มประเทศเบเนลักซ์ อิตาลี โรมาเนีย สเปน รวมถึงดินแดนที่เคยตกเป็นอาณานิคมของประเทศดังกล่าว - ระบบซีวิลลอว์แบบเยอรมนี - เป็นระบบที่ใช้ในเยอรมนี ออสเตรีย สวิตเซอร์แลนด์ ยูโกสลาเวียเดิม กรีซ บราซิล โปรตุเกสและอาณานิคมเดิมของโปรตุเกส ตุรกี ญี่ปุ่น เกาหลีใต้ และสาธารณรัฐจีน - ระบบซีวิลลอว์แบบสแกนดิเนเวีย - เป็นระบบที่ใช้ในเดนมาร์ก นอร์เวย์และสวีเดน เนื่องจากเคยเป็นเขตวัฒนธรรมสแกนดิเนเวียนมาก่อน ฟินแลนด์ และ ไอซ์แลนด์ ก็สืบทอดระบบกฎหมายนี้มาด้วย - ระบบซีวิลลอว์แบบจีน - เป็นระบบผสมระหว่างระบบซีวิลลอว์กับระบบกฎหมายสังคมนิยม ใช้ในสาธารณรัฐประชาชนจีน รายชื่อประเทศที่ใช้ระบบกฎหมายแบบซีวิลลอว์มีดังต่อไปนี้</doc>
