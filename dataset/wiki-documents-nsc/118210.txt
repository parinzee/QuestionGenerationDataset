<doc id="118210" url="https://th.wikipedia.org/wiki?curid=118210" title="อำเภอหันคา">อำเภอหันคา อำเภอหันคา เป็นอำเภอหนึ่งของจังหวัดชัยนาทประวัติ ประวัติ. อำเภอหันคาเดิมชื่อว่า อำเภอบ้านเชี่ยน ตั้งที่ว่าการอำเภออยู่ที่ตำบลบ้านเชี่ยน ต่อมาในปี พ.ศ. 2470 ได้ย้ายมาตั้งที่แห่งใหม่ ณ ตลาดหันคา จึงเปลี่ยนชื่อเป็น อำเภอหันคา เหตุที่เรียกว่า "หันคา" มีที่มาประการแรก คือ มีตำนานเล่าว่ามีเรือพระที่นั่งสุพรรณหงส์มาล่มขวางลำน้ำในลักษณะหันและคาตรงบริเวณท่าบ้านหลวงซึ่งอยู่ทางทิศใต้ของอำเภอ และประการที่สองมาจากคำว่า "ลานคา" ตามลักษณะพื้นที่ซึ่งแต่เดิมนั้นเป็นที่ราบกว้าง มีหญ้าคาขึ้นปกคลุมโดยทั่วไปที่ตั้งและอาณาเขต ที่ตั้งและอาณาเขต. อำเภอหันคาตั้งอยู่ทางทิศตะวันตกของจังหวัด มีอาณาเขตติดต่อกับเขตการปกครองข้างเคียง ดังต่อไปนี้- ทิศเหนือ ติดต่อกับอำเภอหนองมะโมงและอำเภอวัดสิงห์ - ทิศตะวันออก ติดต่อกับอำเภอเมืองชัยนาทและอำเภอสรรคบุรี - ทิศใต้ ติดต่อกับอำเภอเดิมบางนางบวช (จังหวัดสุพรรณบุรี) - ทิศตะวันตก ติดต่อกับอำเภอเนินขามการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอหันคาแบ่งเขตการปกครองย่อยออกเป็น 8 ตำบล 100 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอหันคาประกอบด้วยองค์กรปกครองส่วนท้องถิ่น 10 แห่ง ได้แก่- เทศบาลตำบลหันคา ครอบคลุมพื้นที่บางส่วนของตำบลหันคา - เทศบาลตำบลสามง่ามท่าโบสถ์ ครอบคลุมพื้นที่บางส่วนของตำบลสามง่ามท่าโบสถ์ - เทศบาลตำบลหนองแซง ครอบคลุมพื้นที่ตำบลหนองแซงทั้งตำบล - เทศบาลตำบลบ้านเชี่ยน ครอบคลุมพื้นที่ตำบลบ้านเชี่ยนทั้งตำบล - เทศบาลตำบลสามง่ามพัฒนา ครอบคลุมพื้นที่ตำบลสามง่ามท่าโบสถ์ (เฉพาะนอกเขตเทศบาลตำบลสามง่ามท่าโบสถ์) - เทศบาลตำบลห้วยงู ครอบคลุมพื้นที่ตำบลห้วยงูทั้งตำบล - องค์การบริหารส่วนตำบลหันคา ครอบคลุมพื้นที่ตำบลหันคา (เฉพาะนอกเขตเทศบาลตำบลหันคา) - องค์การบริหารส่วนตำบลไพรนกยูง ครอบคลุมพื้นที่ตำบลไพรนกยูงทั้งตำบล - องค์การบริหารส่วนตำบลวังไก่เถื่อน ครอบคลุมพื้นที่ตำบลวังไก่เถื่อนทั้งตำบล - องค์การบริหารส่วนตำบลเด่นใหญ่ ครอบคลุมพื้นที่ตำบลเด่นใหญ่ทั้งตำบล</doc>
