<doc id="139099" url="https://th.wikipedia.org/wiki?curid=139099" title="ทนงศักดิ์ ภักดีเทวา">ทนงศักดิ์ ภักดีเทวา ทนงศักดิ์ ภักดีเทวา (28 สิงหาคม พ.ศ. 2478 - 23 พฤศจิกายน พ.ศ. 2550) นักร้องเพลงลูกกรุง นักแสดง อดีตหนึ่งในสามสมาชิกวง "สามศักดิ์" ร่วมกับ มีศักดิ์ นาครัตน์ และศักรินทร์ บุญญฤทธิ์ มีชื่อเสียงโด่งดังมาจากเล่นละครโทรทัศน์ช่อง 4 บางขุนพรหม มีเพลงที่เป็นที่นิยมมเช่น เพลงหอรักหอร้าง นกเอี้ยงจ๋า ไม่รักไม่ว่า ยามชัง อยู่เพื่อคอยเธอ เดือนต่ำดาวตก เข้าศึกษาระดับชั้นมัธยมศึกษาที่ โรงเรียนโยธินบูรณะ และ โรงเรียนวัดสุทธิวราราม ทนงศักดิ์ ภักดีเทวา เดิมชื่อ หัสกรรม เป็นบุตรของนายยอแสง ภักดีเทวา ครูโขนในสังกัดกรมศิลปากร กับนางสุลาลีวัลย์ สุวรรณทัต (ต่อมานางสุลาลีวัลย์ ได้สมรสใหม่กับ หม่อมเจ้าอติวงศ์วิวัสวัติ สุริยง เป็น หม่อมสุลาลีวัลย์ สุริยง ณ อยุธยา) ทนงศักดิ์ ภักดีเทวา สมรสกับนางกฤษณา ภักดีเทวา มีบุตร 5 คน บันทึกแผ่นเสียงครั้งแรกกับเพลง เอื้องดอกฟ้า เคยได้รับรางวัลพระราชทานแผ่นเสียงทองคำ เมื่อ พ.ศ. 2509 และได้รับรางวัลพระราชทานทั้งสิ้น 3 ครั้ง ทนงศักดิ์ ภักดีเทวา เสียชีวิตเมื่อวันที่ 23 พฤศจิกายน พ.ศ. 2550 จากอาการปอดอักเสบและติดเชื้อในกระแสเลือด หลังจากเข้าโรงพยาบาลด้วยอาการโรคเส้นโลหิตในสมองแตก เมื่อเดือนพฤศจิกายน พ.ศ. 2544 และไม่ได้สติมานานถึง 6 ปีผลงานละครโทรทัศน์ผลงานละครชุดซิทคอมภาพยนตร์มิวสิควีดีโอโฆษณา</doc>
