<doc id="794891" url="https://th.wikipedia.org/wiki?curid=794891" title="จักรพรรดิฮะนะโซะโนะ">จักรพรรดิฮะนะโซะโนะ จักรพรรดิฮะนะโซะโนะ () จักรพรรดิองค์ที่ 95 แห่ง ราชวงศ์ญี่ปุ่น ตามที่ได้บันทึกไว้ใน รายพระนามจักรพรรดิญี่ปุ่น จักรพรรดิฮะนะโซะโนะทรงครองราชย์ระหว่าง พ.ศ. 1851 - พ.ศ. 1861พระราชประวัติ พระราชประวัติ. จักรพรรดิฮะนะโซะโนะทรงมีพระนามก่อนขึ้นครองราชบัลลังก์ดอกเบญจมาศว่า เจ้าชายโทะมิฮิโตะ (Imperial Prince Tomihito) ทรงเป็นพระราชโอรสองค์ที่ 4 ใน จักรพรรดิฟุชิมิ จักรพรรดิองค์ที่ 92 และเป็นพระราชอนุชาต่างพระราชมารดาของ จักรพรรดิโกะ-ฟุชิมิ จักรพรรดิองค์ที่ 93 โดยทรงมาจากราชสกุลจิเมียวอินเหตุการณ์ในพระชนม์ชีพของจักรพรรดิฮะนะโซะโนะ เหตุการณ์ในพระชนม์ชีพของจักรพรรดิฮะนะโซะโนะ. เจ้าชายโทะมิฮิโตะในฐานะรัชทายาทขึ้นเป็นจักรพรรดิสืบต่อจาก จักรพรรดิโกะ-นิโจ พระญาติที่ประชวรและสวรรคตอย่างกระทันหัน- เดือน 8 ปี โทะกุจิ ที่ 3 ตรงกับวันที่ 10 กันยายน พ.ศ. 1851 ปีที่ 7 ในรัชสมัย จักรพรรดิโกะ-นิโจ องค์จักรพรรดิสวรรคตอย่างกระทันหันขณะมีพระชนมายุเพียง 23 พรรษาเจ้าชายโทะมิฮิโตะที่รัชทายาทพระชนมายุเพียง 11 พรรษาจากสายราชสกุลจิเมียวอิงขึ้นสืบราชบัลลังก์ต่อมาหลังจากนั้นไม่นานได้มีการประกอบพระราชพิธีบรมราชาภิเษกที่ พระราชวังหลวงเฮอัง- เดือน 10 ปี โทะกุจิ ที่ 3 ตรงกับเดือน พฤศจิกายน พ.ศ. 1851 ได้มีการเปลี่ยนปี รัชศก เป็นปี เอ็นเกียว เพื่อแสดงถึงการเริ่มต้นของจักรพรรดิองค์ใหม่ โดยตลอด 10 ปีในรัชกาลทั้งอดีต จักรพรรดิฟุชิมิ พระราชบิดาและอดีต จักรพรรดิโกะ-ฟุชิมิ พระเชษฐาต่างพระราชมารดาได้ผลัดกันเป็น ไดโจโฮโอ ( , มหาธรรมราชา) กุมพระราชอำนาจเหนือจักรพรรดิฮะนะโซะโนะ ในปี พ.ศ. 1861 จักรพรรดิฮะนะโซะโนะประกาศสละราชบัลลังก์ให้กับเจ้าชายทะกะฮะรุที่รัชทายาทจากสายราชสกุลไดกะกุจิทำให้เป็น ไดโจเท็นโน ( , มหาจักรพรรดิ) ปี พ.ศ. 1878 อดีตจักรพรรดิฮะนะโซะโนะออกผนวชเป็นพระภิกษุใน นิกายเซน และได้ยกพระตำหนักที่ประทับให้เป็นวัด วันที่ 2 ธันวาคม พ.ศ. 1891 อดีตจักรพรรดิฮะนะโซะโนะประชวรและสวรรคตขณะพระชนมายุเพียง 51 พรรษา</doc>
