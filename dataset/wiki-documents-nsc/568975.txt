<doc id="568975" url="https://th.wikipedia.org/wiki?curid=568975" title="นฤบดินทร์ วีรวัฒโนดม">นฤบดินทร์ วีรวัฒโนดม ร้อยตำรวจตรี นฤบดินทร์ วีรวัฒโนดม ชื่อเล่น ต้น เป็นนักฟุตบอลชาวไทย ปัจจุบันสังกัดบุรีรัมย์ ยูไนเต็ด เล่นตำแหน่งแบ็คขวาประวัติ ประวัติ. นฤบดินทร์ เกิดเมื่อวันที่ 12 กรกฎาคม พ.ศ. 2537 ที่จังหวัดพระนครศรีอยุธยา จบการศึกษาระดับชั้นมัธยม จากโรงเรียนอัสสัมชัญธนบุรี กรุงเทพฯ ปัจจุบันกำลังศึกษา ในสาขาวิชาการจัดการ คณะบริหารธุรกิจ มหาวิทยาลัยรัตนบัณฑิต นอกจากนี้ เขายังเคยเป็นแบบให้กับ นิตยสารสุดสัปดาห์ ฉบับประจำเดือนพฤศจิกายน พ.ศ. 2557 ภายใต้แนวคิด "หนุ่มน่าถอด 2014" และมีน้องสาว 1 คนคือ ทิพนารี วีรวัฒโนดม ซึ่งเคยเป็นพิธีกรในรุ่นที่ 6 ของรายการสตรอเบอรี่ครับเค้ก ทางสถานีวิทยุโทรทัศน์ไทยทีวีสีช่อง 3 และปัจจุบันเป็นนักแสดงในสังกัดจีเอ็มเอ็มทีวีผลงานแข่งขันฟุตบอล ผลงานแข่งขันฟุตบอล. นฤบดินทร์ เล่นฟุตบอลในตำแหน่งกองหลังฝั่งขวา เริ่มลงแข่งขันให้กับทีมชาติไทย ตั้งแต่รุ่นอายุ 12, 13, 16, 19 ปี ซึ่งอยู่ในชุดที่เข้าถึงรอบสุดท้าย ฟุตบอลเยาวชนชิงแชมป์เอเชีย ที่สหรัฐอาหรับเอมิเรตส์ และชุดใหญ่ ซึ่งอยู่ในชุดที่ได้เหรียญทองฟุตบอลชาย ในกีฬาซีเกมส์ 2013 ชนะเลิศรายการ เอเอฟเอฟ ซูซูกิ คัพ 2014 รวมทั้ง ซีเกมส์ 2015 ตามลำดับ สำหรับในระดับสโมสร เริ่มลงแข่งขันระดับเยาวชน กับทีมฟุตบอลของโรงเรียนนวมินทราชินูทิศ สวนกุหลาบวิทยาลัย ปทุมธานี และสโมสรฟุตบอลเพื่อนตำรวจ ซึ่งชนะเลิศการแข่งขันระดับนักเรียน รุ่นอายุไม่เกิน 14 ปี ประเภท ก. ประจำปี พ.ศ. 2551 ต่อมาเขาขึ้นมาแข่งขันระดับอาชีพในสโมสรบีอีซี-เทโรศาสน เมื่อราวต้นปี พ.ศ. 2555 ก่อนที่จะถูกแลกเปลี่ยตัวกับ อดิศักดิ์ ไกรษร ไปอยู่กับ บุรีรัมย์ ยูไนเต็ด โดยใช้หมายเลข 13 ตั้งแต่ปี พ.ศ. 2558 จนถึงปัจจุบัน</doc>
