<doc id="296780" url="https://th.wikipedia.org/wiki?curid=296780" title="สโมสรฟุตบอลจังหวัดสมุทรสาคร">สโมสรฟุตบอลจังหวัดสมุทรสาคร สโมสรฟุตบอลจังหวัดสมุทรสาคร หรือ ไทยยูเนี่ยน สมุทรสาคร เอฟซี เป็นสโมสรฟุตบอลอาชีพในประเทศไทย ตั้งอยู่ที่อำเภอเมือง จังหวัดสมุทรสาคร ปัจจุบันแข่งขันในระดับไทยลีก 2 และมีทีมสำรองคือมหาชัย ยูไนเต็ด ที่ลงแข่งขันในฟุตบอลถ้วยพระราชทาน ค.ประวัติสโมสรยุคเริ่มต้น ประวัติสโมสร. ยุคเริ่มต้น. ในช่วงแรกสโมสรฟุตบอลในจังหวัดสมุทรสาคร ยังมีแค่สโมสรฟุตบอลระดับสมัครเล่น ได้แก่สโมสรสพล. สมุทรสาคร และ สโมสรฟุตบอลโรงเรียนสมุทรสาครวิทยาลัย ที่ในช่วงเวลานั้นยังลงแข่งขันในระดับฟุตบอลชิงถ้วยพระราชทานประเภท ง. ส่วนสโมสรฟุตบอลในระดับลีกอาชีพก็มีเพียงสโมสรฟุตบอลของโรงงานยาสูบ กระทรวงการคลัง อย่างทีทีเอ็ม สมุทรสาคร ซึ่งเคยมาใช้สนามกีฬาในจังหวัดสมุทรสาคร เป็นสนามเหย้าในการแข่งขันไทยพรีเมียร์ลีก ฤดูกาล 2552 ต่อมาเมื่อสโมสรทีทีเอ็ม สมุทรสาคร ได้ย้ายไปใช้สนามเหย้าที่จังหวัดพิจิตร ทำให้นายอุดร ไกรวัตนุสสรณ์ นายก อบจ.สมุทรสาคร ซึ่งดำรงตำแหน่งนายกสมาคมกีฬาแห่งจังหวัดสมุทรสาครในขณะนั้น มีแนวคิดจัดตั้งสโมสรฟุตบอลอาชีพของจังหวัดสมุทรสาครขึ้นมาในปี พ.ศ. 2553 หลังจากเกิดแนวคิดดังกล่าว จึงก่อตั้ง สโมสรฟุตบอลสมุทรสาคร เอฟซี ขึ้น โดยได้รับงบประมาณหลักจากสมาคมกีฬาแห่งจังหวัดสมุทรสาคร โดยมีนายกิจ มีศรีสุข อดีตโค้ชของ ทีทีเอ็ม เป็นหัวหน้าผู้ฝึกสอนคนแรก และส่งทีมเข้าร่วมการแข่งขันอย่างเป็นทางการในลีกภูมิภาค ดิวิชัน 2 ภาคกลางและภาคตะวันออก ฤดูกาล 2553 โดยใช้สนามกีฬาสถาบันการพลศึกษา วิทยาเขตสมุทรสาคร เป็นสนามเหย้า ซึ่งในการแข่งขันฤดูกาลแรกนี้ สโมสรได้ใช้ชื่อในการแข่งขันตามผู้สนับสนุนว่า สมุทรสาคร เจ.เค. และจบฤดูกาลด้วยอันดับที่ 5 รวมถึงได้มีโอกาสลงแข่งขันในฟุตบอลถ้วยรายการสำคัญอย่างไทยเอฟเอคัพ และไทยลีกคัพ ฤดูกาล 2554 สโมสรได้ย้ายสนามเหย้าของทีมจากสนามกีฬาสถาบันการพลศึกษา วิทยาเขตสมุทรสาคร มาใช้สนามกีฬา อบจ.สมุทรสาคร ซึ่งมีความจุมากกว่า นอกจากนี้ยังเปลี่ยนหัวหน้าผู้ฝึกสอนเป็นนราศักดิ์ บุญเกลี้ยง โดยทีมมีผลงานดีขึ้นจนสามารถทำอันดับได้ใกล้เคียงกับการได้ไปแข่งขันรอบแชมเปียนส์ลีก โดยจบฤดูกาลด้วยอันดับที่ 3 และมีคะแนนตามหลังอันดับ 2 ซึ่งเป็นพื้นที่แชมเปียนส์ลีก 6 คะแนน อย่างไรก็ตามในช่วงระหว่างฤดูกาล 2554 ได้เกิดเหตุการณ์วุ่นวายขึ้นในระหว่างการแข่งขันลีกภูมิภาค ดิวิชัน 2 เมื่อวันที่ 5 มิถุนายน พ.ศ. 2554 ที่สนามกีฬา อบจ.สมุทรสาคร ระหว่างสมุทรสาคร เอฟซี และอ่างทอง เอฟซี โดยผู้เล่นของทั้งสองทีม รวมถึงเจ้าหน้าที่และผู้เล่นสำรองได้ก่อเหตุทะเลาะวิวาทกันในช่วงระหว่างการแข่งขัน นอกจากนี้หลังจบการแข่งขันที่เสมอกัน 1–1 แฟนบอลของทั้งสองสโมสรยังเข้าตะลุมบอนกันจนเกิดความวุ่นวายขึ้น ซึ่งต่อมาจากเหตุดังกล่าวทำให้ มนตรี สาระแสน ผู้เล่นตำแหน่งกองกลางของสโมสรถูกลงโทษห้ามลงแข่งขันจนจบฤดูกาล และอานนท์ วงศ์จันทะ อีกหนึ่งผู้เล่นของสโมสรในตำแหน่งกองหลัง ถูกลงโทษห้ามลงแข่งขัน 6 นัด ส่วนสโมสรถูกฝ่ายจัดการแข่งขันปรับเงินพร้อมทั้งถูกลงโทษห้ามลงแข่งในสนามเหย้า 2 นัดจากเหตุความวุ่นวายที่เกิดขึ้นเหตุประธานสโมสรถูกฆาตกรรม เหตุประธานสโมสรถูกฆาตกรรม. หลังการแข่งขันฤดูกาล 2554 จบลง ได้เกิดเหตุที่ทำให้เป็นข่าวตามสื่อทั่วทั้งประเทศขึ้น โดยในวันที่ 25 ธันวาคม พ.ศ. 2554 ที่ตำบลท่าทราย อำเภอเมือง จังหวัดสมุทรสาคร นายอุดร ไกรวัตนุสสรณ์ นายก อบจ.สมุทรสาคร ซึ่งดำรงตำแหน่งประธานสโมสรฟุตบอลสมุทรสาคร เอฟซี ในขณะนั้น ถูกอาวุธปืนยิงเข้าที่ศรีษะถึง 10 นัด และเสียชีวิตในที่เกิดเหตุ ต่อมาวันที่ 27 ธันวาคม พ.ศ. 2554 ผู้ก่อเหตุได้เดินทางมามอบตัวสู้คดี โดยคดีถึงที่สุดในชั้นศาลฎีกา โดยศาลได้พิพากษาถึงที่สุดให้จำคุกตลอดจำเลยตลอดชีวิต และชดใช้ค่าเสียหายจำนวน 13 ล้านบาท โดยหลังจากนายอุดร ไกรวัตนุสสรณ์ เสียชีวิต ทำให้ตำแหน่งประธานสโมสรว่างลง ต่อมานายอุดม ไกรวัตนุสสรณ์ น้องชายของนายอุดร ที่ในขณะนั้นดำรงตำแหน่งเป็นนายกสมาคมกีฬาแห่งจังหวัดสมุทรสาคร ได้ขึ้นเป็นประธานสโมสรชั่วคราวในฤดูกาล 2555 ท่ามกลางความวุ่นวายที่เกิดขึ้น สโมสรยังคงส่งทีมเข้าร่วมการแข่งขันลีกภูมิภาค ดิวิชัน 2 ฤดูกาล 2555 โดยทำการย้ายมาแข่งขันในโซนกรุงเทพและปริมณฑล และเนื่องจากปัญหาสภาพความพร้อมของทีมจึงไม่ได้ส่งทีมเข้าร่วมแข่งขันฟุตบอลถ้วยทั้งรายการไทยเอฟเอคัพ และไทยลีกคัพ เหมือนเช่น 2 ฤดูกาลที่ผ่านมาฤดูกาล 2556–2558 ฤดูกาล 2556–2558. ฤดูกาล 2556 นายพลธนวิทย์ เจตสิทธิ์ ได้เข้ามาเป็นประธานสโมสรคนใหม่ โดยใช้ชื่อในการลงแข่งขันตามชื่อผลิตภัณฑ์ของผู้สนับสนุนหลักว่า เจนิฟู้ด สมุทรสาคร เอฟซี และย้ายมาลงแข่งขันในดิวิชั่น 2 โซนภาคกลางและตะวันตก แต่หลังจากเข้ามาดำรงตำแหน่งประธานสโมสรได้เพียงแค่ 4 เดือนนายพลธนวิทย์ ก็ลาออกจากตำแหน่งและคืนสิทธิในการบริหารให้กับสมาคมกีฬาแห่งจังหวัดสมุทรสาคร โดยในฤดูกาล 2556 สโมสรจบฤดูกาลด้วยอันดับที่ 8 ฤดูกาล 2557 สโมสรเปลี่ยนประธานสโมสรอีกครั้ง โดยได้นายกิระวิศว์ พิทยภูวนันท์ เข้ามาเป็นประธานสโมสรสถิติต่างๆของสโมสรสถิติต่างๆของสโมสร. - อันดับที่ดีที่สุดในลีก- อันดับ 1 :ไทยลีก 3 ฤดูกาล 2560 (ตอนล่าง) - อันดับที่ต่ำที่สุดในลีก- อันดับ 8 :ลีกภูมิภาค ดิวิชัน 2 ฤดูกาล 2556 (ภาคกลางตะวันตก) - ผลงานดีที่สุดในไทยเอฟเอคัพ- รอบ 32 ทีมสุดท้าย (ฤดูกาล 2553, 2558, 2559, 2560) - ผลงานดีที่สุดในไทยลีกคัพ- รอบ 32 ทีมสุดท้าย (ฤดูกาล 2557) - ลงแข่งขันในลีกนัดแรก- สมุทรสาคร เจ.เค. 2–0 นครนายก เอฟซี (14 กุมภาพันธ์ พ.ศ. 2553 , ลีกภูมิภาค ดิวิชัน 2 , สนามกีฬาสถาบันการพลศึกษา วิทยาเขตสมุทรสาคร) - ลงแข่งขันไทยเอฟเอคัพนัดแรก- สมุทรสาคร เจ.เค. 5–1 ม.วงษ์ชวลิตกุล (17 มีนาคม พ.ศ. 2553 ,ไทยคม เอฟเอคัพ 2553 รอบแรก ,สนามกีฬาสถาบันการพลศึกษา วิทยาเขตสมุทรสาคร) - ลงแข่งขันไทยลีกคัพนัดแรก- ราชบุรี เอฟซี 2–0 สมุทรสาคร เจ.เค. (11 สิงหาคม พ.ศ. 2553 ,โตโยต้า ลีกคัพ 2553 รอบคัดเลือก) - ผู้เล่นที่ยิงประตูได้เป็นคนแรกของสโมสร- บรรลือศักดิ์ ยอดยิ่งยง (14 กุมภาพันธ์ พ.ศ. 2553 : สมุทรสาคร เจ.เค. 2–0 นครนายก เอฟซี, ลีกภูมิภาค ดิวิชั่น 2) - ผู้เล่นคนแรกที่ยิงประตูได้ในไทยเอฟเอคัพ- ธงชัย โพธิ์นาง (17 มีนาคม พ.ศ. 2553 : สมุทรสาคร เจ.เค. 5–1 ม.วงษ์ชวลิตกุล, ไทยคม เอฟเอคัพ 2553 รอบแรก) - ผู้เล่นที่ทำแฮตทริกได้เป็นคนแรก- สุเทพ หนักแน่น (17 มีนาคม พ.ศ. 2553 : สมุทรสาคร เจ.เค. 5–1 ม.วงษ์ชวลิตกุล, ไทยคม เอฟเอคัพ 2553 รอบแรก)สถิติตามฤดูกาลผลงานในอดีต ผลงานในอดีต. ปี 2552 : ชนะเลิศ ชุมแพ คัพ ปี 2553 : อันดับที่ 5 ดิวิชั่น 2 โซนภาคกลางและภาคตะวันออก ฤดูกาล 2010 ปี 2554 : อันดับที่ 3 ดิวิชั่น 2 โซนภาคกลางและภาคตะวันออก ฤดูกาล 2011 ปี 2555 : อันดับที่ 5 ดิวิชั่น 2 โซนภาคกรุงเทพมหานครและภาคปริมณฑล ฤดูกาล 2012 ปี 2556 : อันดับที่ 8 ดิวิชั่น 2 โซนภาคกลางและภาคตะวันตก ฤดูกาล 2013 ปี 2557 : อันดับที่ 4 ดิวิชั่น 2 โซนภาคกลางและภาคตะวันตก ฤดูกาล 2014 ปี 2558 : อันดับที่ 1 ดิวิชั่น 2 โซนภาคกลางและภาคตะวันตก ฤดูกาล 2015 (Champion) ปี 2559 : อันดับที่ 1 ดิวิชั่น 2 โซนภาคตะวันตก ฤดูกาล 2016 (Champion)คณะผู้ฝึกสอนผู้เล่นชุดปัจจุบัน ผู้เล่นชุดปัจจุบัน. ยูโร เค้ก ลีก โปร ฤดูกาล 2017 (ไทยลีก3) ณ วันที่ 15 เมษายน 2560 รายชื่อผู้เล่นของสโมสรฟุตบอลจังหวัดสมุทรสาครในอดีตรายชื่อผู้ฝึกสอน รายชื่อผู้ฝึกสอน. ผู้ฝึกสอนตามฤดูกาล (2553–ปัจจุบัน)</doc>
