<doc id="42640" url="https://th.wikipedia.org/wiki?curid=42640" title="สิปปนนท์ เกตุทัต">สิปปนนท์ เกตุทัต ศาสตราจารย์กิตติคุณ สิปปนนท์ เกตุทัต (23 กุมภาพันธ์ 2474 — 16 กรกฎาคม 2549) ราชบัณฑิตกิตตมศักดิ์ เป็นนักวิทยาศาสตร์ชาวไทย ทีมีคุณูปการต่อวงการศึกษา วิทยาศาสตร์ เทคโนโลยี อุตสาหกรรม และการพัฒนาประเทศไทยในภาพรวม ท่านเป็นผู้บุกเบิกหลายสิ่งในประเทศ ที่เป็นรากฐานทำให้เกิดองค์กรและโครงการที่ช่วยในการยกระดับวิทยาศาสตร์และเทคโนโลยี การศึกษา ของประเทศมาโดยลำดับ ท่านมีผลงานเขียน ที่จุดประกายให้เยาวชนไทย และผู้บริหารการพัฒนาประเทศได้ใช้นำทางจำนวนมาก และในวาระที่ท่านดำรงตำแหน่งประธานคณะกรรมการพัฒนาการเศรษฐกิจและสังคมแห่งชาติ ท่านได้กราบทูลขอพระราชทานพระบรมราชานุญาตเพื่อนำเอา ปรัชญาเศรษฐกิจพอเพียงมาใช้ในการวางแผนการพัฒนาเศรษฐกิจและสังคมของประเทศไทย และเป็นผู้ก่อตั้งมหาวิทยาลัยธุรกิจบัณฑิตย์ ถึงแก่อนิจกรรมเมื่อวันที่ 16 กรกฎาคม พ.ศ. 2549 เวลา 13:08 น. ที่โรงพยาบาลศิริราช ด้วยโรคมะเร็งในกระดูก รวมอายุ 75 ปีประวัติ ประวัติ. ศาสตราจารย์กิตติคุณ ดร. สิปปนนท์ เกตุทัต เป็นบุตรของ นาวาอากาศเอก พระยาทะยานพิฆาต (ทิพย์ เกตุทัต) และคุณหญิงถนอม ทะยานพิฆาต เกตุทัต (ถนอม ภมรสูต) และสมรสกับนางเอมิลี แอนน์ เกตุทัต (นามสกุลเดิม คเลเวนเจอร์) อดีตเลขานุการ สภาสถาบันเทคโนโลยีแห่งเอเซีย (AIT) โดยมีบุตรธิดา ดังนี้- นายโทนิทิพย์ เกตุทัต สมรสกับ น.ส.เบ็ทซี โอลสัน มีบุตร- นางสาว นารีทร เกตุทัต - รองศาสตราจารย์ ดร.มารินา เกตุทัต คาร์นส์ รองศาสตราจารย์ มหาวิทยาลัยเทคโนโลยีสุรนารี สมรสกับ ศาสตราจารย์ ดร.เจมส์ คาร์นส์ มีบุตร- นางสาว เอมิลิน เกตุทัต คาร์นส์ - ด.ญ.เจมินา เกตุทัต คาร์นส์ - นาง ธาริสา เกตุทัต อดีตผู้ช่วยผู้จัดการทั่วไป ร้านภูฟ้า โครงการตามพระราชดำริ สมเด็จพระเทพรัตนราชสุดาฯ สยามบรมราชกุมารี สมรส กับ นาย โมฮัมมัด อาทีฟ มาจีด มีบุตร- ด.ช.โอเมอร์ ไฮเดอร์การศึกษาการศึกษา. - ประถมศึกษา โรงเรียนเซนต์คาเบรียล - มัธยมศึกษา โรงเรียนอำนวยศิลป์ โรงเรียนนันทนศึกษา โรงเรียนเตรียมอุดมศึกษา - พ.ศ. 2491 ประกาศนียบัตรเตรียมอุดมศึกษา โรงเรียนเตรียมอุดมศึกษา - พ.ศ. 2496 B.S. ฟิสิกส์ประยุกต์ มหาวิทยาลัยแคลิฟอร์เนีย ณ ลอสแอนเจลิส สหรัฐอเมริกา - พ.ศ. 2497 A.M. ฟิสิกส์ มหาวิทยาลัยฮาร์วาร์ด สหรัฐอเมริกา - พ.ศ. 2500 Ph.D. นิวเคลียร์ฟิสิกส์ มหาวิทยาลัยฮาร์วาร์ด - พ.ศ. 2500-2501 นักวิจัยหลังปริญญาเอก สถาบันเทคโนโลยีแมสซาชูเซตส์ (M.I.T.) - พ.ศ. 2503-2505 นักวิจัยสมทบ สถาบันวิจัยแห่งชาติอาร์กอนน์ สหรัฐอเมริกา - พ.ศ. 2508-2509 นักวิจัยอเล็กซานเดอร์ ฟอน ฮุมโบลต์ สถาบันเอ็ดดวดซินเติล สถาบันเทคโนโลยีดาร์มสตัทต์ สหพันธ์สาธารณรัฐเยอรมนี - พ.ศ. 2519 ปริญญาบัตร วิทยาลัยป้องกันราชอาณาจักร รุ่นที่ 18 ได้รับทุนรัฐบาล (คุรุสภา) ไปศึกษาวิชาฟิสิกส์เป็นเวลา 9 ปี ตั้งแต่ 29 มีนาคม พ.ศ. 2492 จนถึง 15 พฤษภาคม พ.ศ. 2501 ตั้งแต่ระดับปริญญาตรี โท และเอกประสบการณ์ ผลงาน และตำแหน่งต่างๆที่สำคัญ ประสบการณ์ ผลงาน และตำแหน่งต่างๆที่สำคัญ. ศาสตราจารย์กิตติคุณ ดร. สิปปนนท์ เกตุทัต มีประสบการณ์และผลงานหลายด้าน และดำรงตำแหน่งที่สำคัญทั้งในภาครัฐและภาคเอกชน รวมทั้งกิจกรรมด้านสังคมจำนวนมาก ได้แก่ตำแหน่งด้านวิชาการตำแหน่งด้านวิชาการ. - พ.ศ. 2501-2514 อาจารย์ตรี-รองศาสตราจารย์ ภาควิชาฟิสิกส์ คณะวิทยาศาสตร์ จุฬาลงกรณ์มหาวิทยาลัย - พ.ศ. 2514-2518 ศาสตราจารย์ ภาควิชาฟิสิกส์ คณะวิทยาศาสตร์ จุฬาลงกรณ์มหาวิทยาลัย - พ.ศ. 2524-2527 ศาสตราจารย์ ภาควิชาฟิสิกส์ คณะวิทยาศาสตร์ จุฬาลงกรณ์มหาวิทยาลัย - พ.ศ. 2530 ศาสตราจารย์กิตติคุณ คณะวิทยาศาสตร์ จุฬาลงกรณ์มหาวิทยาลัยงานภาครัฐและการศึกษาของไทยงานภาครัฐและการศึกษาของไทย. - เลขานุการบัณฑิตวิทยาลัย จุฬาลงกรณ์มหาวิทยาลัย (2509-2510) - ผู้อำนวยการโครงการพัฒนามหาวิทยาลัย สภาการศึกษาแห่งชาติ (2510-2515) - ผู้ก่อตั้งมหาวิทยาลัยธุรกิจบัณฑิตย์ เมื่อ 30 พฤษภาคม พ.ศ. 2511 และเป็นนายกสภามหาวิทยาลัย - ประธานคณะกรรมการพัฒนาการเศรษฐกิจและสังคมแห่งชาติ (ศสช.) - ประธานคณะกรรมการบริหารสภาวิจัยแห่งชาติ ดู สำนักงานคณะกรรมการวิจัยแห่งชาติ (วช.) " - ประธานคณะกรรมการทบวงมหาวิทยาลัย - ประธานคณะกรรมการสถาบันส่งเสริมการสอนวิทยาศาสตร์และเทคโนโลยี (สสวท.) - กรรมการพัฒนาวิทยาศาสตร์และเทคโนโลยีแห่งชาติ (กวทช.) ดู สำนักงานพัฒนาวิทยาศาสตร์และเทคโนโลยีแห่งชาติ หรือ สวทช. - รองประธานคณะกรรมการส่งเสริมการลงทุน - นายกสภามหาวิทยาลัยต่าง ๆ ได้แก่ มหาวิทยาลัยทักษิณ,มหาวิทยาลัยเชียงใหม่,สถาบันเทคโนโลยีพระจอมเกล้าพระนครเหนือ - กรรมการสภามหาวิทยาลัยต่างๆ ได้แก่ จุฬาลงกรณ์มหาวิทยาลัย, มหาวิทยาลัยมหิดล, มหาวิทยาลัยศิลปากร, มหาวิทยาลัยศรีนครินทรวิโรฒ, มหาวิทยาลัยสงขลานครินทร์ และมหาวิทยาลัยรังสิต - กรรมการการศึกษาแห่งชาติ และ เลขาธิการคณะกรรมการการศึกษาแห่งชาติ - กรรมการคณะกรรมการข้าราชการพลเรือน (ก.พ.) ดู สำนักงานคณะกรรมการข้าราชการพลเรือน - กรรมการวัฒนธรรมแห่งชาติ - ประธานคณะกรรมการกองทุนสนับสนุนการวิจัย ดู สำนักงานกองทุนสนับสนุนการวิจัย (สกว.) - ประธานกรรมการ โครงการปริญญาเอกกาญจนาภิเษก สำนักงานกองทุนสนับสนุนงานวิจัย - ประธานคณะศึกษา “การศึกษาไทยในยุคโลกาภิวัตน์” ธนาคารกสิกรไทย - ประธานกรรมการอำนวยการธนาคารสมอง มูลนิธิพัฒนาไทงานภาคธุรกิจและอุตสาหกรรมงานภาคธุรกิจและอุตสาหกรรม. - ผู้จัดการใหญ่ บริษัทปิโตรเคมีแห่งชาติ จำกัด (2527-2534) - ประธานกรรมการการปิโตรเลียมแห่งประเทศไทย (2535-2537) - ประธานกรรมการบริษัทปิโตรเคมีแห่งชาติ จำกัด (มหาชน) (2535-2537) - ประธานกรรมการบริษัทไทยโอเลฟินส์ จำกัด (2535-2537) - ประธานกรรมการบริษัทอะโรเมติคส์ (ประเทศไทย) จำกัด (2535-2537) - กรรมการ Asian Development Research Forum, International Development Research Center - ประธานกรรมการบริษัท เอ็ฟเฟ็กทีฟ แพลนเนอร์ - ประธานกรรมการ บริษัทเงินทุนบุคคลัภย์จำกัด (มหาชน) - ที่ปรึกษาสภาอุตสาหกรรมแห่งประเทศไทย - ประธานกรรมการบริษัทซิสเต็มลิตเติ้ลเฮ้าส์จำกัด Bangkok International Preperatory & Secondary Schoolงานด้านการเมืองงานด้านการเมือง. - สมาชิกสภานิติบัญญัติแห่งชาติ ในปี พ.ศ. 2516 - กรรมการและเลขานุการ คณะกรรมาธิการการศึกษา สภานิติบัญญัติแห่งชาติ (2516-2518) - ประธานคณะกรรมการที่ปรึกษาด้านการศึกษาและสังคม สภาปฏิรูปแห่งชาติ (2519-2520) - ที่ปรึกษา คณะที่ปรึกษานายกรัฐมนตรี (2523) - รัฐมนตรีช่วยว่าการกระทรวงศึกษาธิการ (2523) - รัฐมนตรีว่าการกระทรวงศึกษาธิการ (2523-2524) - สมาชิกวุฒิสภา (2526-2532, 2539-2543) - รัฐมนตรีว่าการกระทรวงอุตสาหกรรม (2534-2535)งานด้านสังคมงานด้านสังคม. - กรรมการสภาสถาบันสิ่งแวดล้อมไทย (TEI) - กรรมการมูลนิธิไทยคม - ประธานกรรมการมูลนิธิส่งเสริมวิทยาศาสตร์และเทคโนโลยีในพระบรมราชูปถัมภ์ - ประธานกรรมการทุนการศึกษาธนาคารสุมิโตโม-ซากุระ ประเทศไทย - ประธานกรรมการมูลนิธิดำรง ลัทธพิพัฒน์ - ประธานกรรมการมูลนิธิโทเรเพื่อส่งเสริมวิทยาศาสตร์ ประเทศไทย - ประธานกรรมการมูลนิธิอีริคสัน (ประเทศไทย) - รองประธานกรรมการมูลนิธิส่งเสริมโอลิมปิควิชาการและพัฒนามาตรฐานวิทยาศาสตร์ศึกษาใน พระอุปถัมภ์ของสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ (สอวน.) - ประธานกรรมการรางวัลนักวิทยาศาสตร์ดีเด่น - ที่ปรึกษาคณะกรรมการสมาคมฮาร์วาร์ด ประเทศไทย - ที่ปรึกษา คณะกรรมการรางวัลนักวิทยาศาสตร์ดีเด่น - กรรมการทุนการศึกษาเครือเจริญโภคภัณฑ์งานระดับนานาชาติงานระดับนานาชาติ. - รองผู้อำนวยการสำนักงานเลขาธิการองค์การรัฐมนตรีว่าการกระทรวงศึกษาแห่ง เอเซียตะวันออกเฉียงใต้ (ซีเมส) (2515-2517) - กรรมการสภาสถาบันเทคโนโลยีแห่งเอเซียและกรรมการบริหาร (2518-2524) - กรรมการสภาการศึกษาและพัฒนานานาชาติ นิวยอร์ก (2518-2529) - ประธานสถาบันอุดมศึกษาเพื่อการพัฒนาและคณะกรรมการบริหารสถาบันฯ สิงคโปร์ (2521-2524) - กรรมการสภามหาวิทยาลัยออโตโนมัส กัวดาลาฮารา เม็กซิโก (2521-2527) - กรรมการสถาบันวางแผนการศึกษานานาชาติ องค์การยูเนสโก (2523-2530) - กรรมการสมาคมเอเซีย (2531-2536) - กรรมการสถาบันนานาชาติเพื่อการศึกษา สหพันธ์สาธารณรัฐเยอรมนี (2534-2536) - กรรมการสภามหาวิทยาลัยสหประชาชาติ (2532-2537)งานด้านให้คำปรึกษาแนะนำงานด้านให้คำปรึกษาแนะนำ. - กรรมการ คณะที่ปรึกษาด้านการศึกษา ธนาคารโลก (2520-2521) - กรรมการ คณะที่ปรึกษาด้านการวางแผนพัฒนาการศึกษา มูลนิธิร็อกกี้เฟลเลอร์ (2522-2524) - ที่ปรึกษาด้านนโยบายวางแผนการศึกษาและพัฒนา องค์การพัฒนานานาชาติแห่งคานาดา (2525) - ที่ปรึกษาด้านการศึกษาและการพัฒนาสังคมพื้นที่บริเวณชาย ฝั่งทะเลตะวันออก (2525) - ประธานคณะกรรมการการประเมินผลความร่วมมือระหว่างยูเนสโกและธนาคารโลกด้านการศึกษา (2526-2527) - ที่ปรึกษาด้านการวางแผน กระทรวงวางแผน คูเวต (2542)ประสบการณ์อื่นๆ ในต่างประเทศประสบการณ์อื่นๆ ในต่างประเทศ. - ร่วมในคณะผู้แทนไทยและเป็นหัวหน้าคณะผู้แทนไทย ในการไปประชุมนานาชาติด้านการศึกษา วิทยาศาสตร์ วัฒนธรรม อุตสาหกรรม และการพัฒนา เป็นจำนวนมากกว่ายี่สิบครั้ง (2508-2544) - ศึกษา วิจัย ดำเนินงาน ดูงาน ประชุมวิชาการ รวมทั้งทัศนศึกษา (2492-2544) รวมทั้งสิ้นประมาณ 60 ประเทศ ดังนี้คือ- แถบอาเซีย: มาเลเซีย สิงคโปร์ อินโดนีเซีย ฟิลิปปินล์ ลาว พม่า กัมพูชา เวียดนาม ฮ่องกง มาเก๊า สาธารณรัฐประชาชนจีน ไต้หวัน เกาหลี ญี่ปุ่น อินเดีย ปากีสถาน ศรีลังกา - แถบโอเชียเนีย: ออสเตรเลีย นิวซีแลนด์ ปาปัวนิวกินี - แถบตะวันออกกลาง: บาห์เรน สาธารณรัฐอาหรับเอมิเรต คูเวต การ์ตา ซีเรีย อิสราเอล - แถบยุโรป: นอร์เวย์ สวีเดน เดนมาร์ก ฟินแลนด์ รัสเซีย ตุรกี เยอรมนี สาธารณรัฐเชค สาธารณรัฐสโลวัค ออสเตรีย ฮังการี อังกฤษ ยูโกสลาเวีย สวิสเซอร์แลนด์ อิตาลี ฝรั่งเศส สเปน เบลเยี่ยม กรีซ ลักเซมเบิร์ก เนเทอแลนด์ โปรตุเกส - แถบแอฟริกา: อียิปต์ เคนยา ทานซาเนีย แอฟริกาใต้ - แถบอเมริกา: สหรัฐอเมริกา คานาดา เม็กซิโก ปอร์เตอริโก บราซิล เวเนซูเอล่า อาร์เจนตินา พารากวัยผลงานวิจัย บทความวิชาการ และหนังสือผลงานวิจัย บทความวิชาการ และหนังสือ. - เอกสารที่ตีพิมพ์เป็นภาษาไทย รวม 225 เรื่อง ซึ่งเกี่ยวกับด้านวิทยาศาสตร์ การศึกษา เทคโนโลยี วัฒนธรรมและสิ่งแวดล้อม สังคมสิ่งแวดล้อมและการพัฒนา การวิจัยปิโตรเคมี อุตสาหกรรม การจัดการ รวมทั้งหนังสือโดยเฉพาะด้านวิทยาศาสตร์และการศึกษา - รายชื่อหัวข้อเอกสารที่ตีพิมพ์เป็นภาษาอังกฤษ รวม 100 เรื่อง ซึ่งเกี่ยวกับด้านการวิจัยทางนิวเคลียร์ฟิสิกส์และฟิสิกส์ว่าด้วยของแข็ง ด้านการศึกษา วิทยาศาสตร์ เทคโนโลยี และการพัฒนาอุตสาหกรรมปิโตรเคมี น้ำมันและก๊าซธรรมชาติรางวัลและเกียรติคุณรางวัลและเกียรติคุณ. - พ.ศ. 2492-2501 ได้รับทุนรัฐบาล (คุรุสภา) ไปศึกษา ณ สหรัฐอเมริกา ระดับปริญญาตรี โท เอก และหลังปริญญาเอก - พ.ศ. 2518 นักการศึกษาดีเด่น สมาคมการศึกษาไทย - พ.ศ. 2537 นักเรียนรัฐบาลดีเด่น สมาคมนักเรียนรัฐบาลไทย - พ.ศ. 2538 ศิษย์เก่าดีเด่น โรงเรียนเซนต์คาเบรียล - พ.ศ. 2538 รางวัลมหิดลวิทยานุสรณ์ - พ.ศ. 2539 รางวัลบุคคลดีเด่นด้านการพัฒนาสังคม คณะกรรมการเอกลักษณ์แห่งชาติ - พ.ศ. 2540 นักวิทยาศาสตร์อาวุโสดีเด่น สมาคมวิทยาศาสตร์แห่งประเทศไทย - พ.ศ. 2548 ได้รับพระบรมราชโองการโปรดเกล้า ฯ แต่งตั้งราชบัณฑิตกิตติมศักดิ์ ประเภทวิทยาศาสตร์กายภาพ สาขาวิชาฟิสิกส์เครื่องราชอิสริยาภรณ์ เครื่องราชอิสริยาภรณ์. เครื่องราชอิสริยาภรณ์ ที่ได้รับปริญญากิตติมศักดิ์ ปริญญากิตติมศักดิ์. ปริญญากิตติมศักดิ์ที่ได้รับ- พ.ศ. 2525 ปริญญาบัตรกิตติมศักดิ์ วิทยาลัยการทัพอากาศ - พ.ศ. 2525 กศ.ด. กิตติมศักดิ์ มหาวิทยาลัยศิลปากร - พ.ศ. 2530 กศ.ด. กิตติมศักดิ์ มหาวิทยาลัยสงขลานครินทร์ - พ.ศ. 2535 วศ.ด. กิตติมศักดิ์ สถาบันเทคโนโลยีพระจอมเกล้าธนบุรี - พ.ศ. 2535 ทษ.ด. กิตติมศักดิ์ สถาบันเทคโนโลยีการเกษตรแม่โจ้ - พ.ศ. 2537 วท.ด. กิตติมศักดิ์ สถาบันเทคโนโลยีพระจอมเกล้าเจ้าคุณทหารลาดกระบัง - พ.ศ. 2538 วท.ด. กิตติมศักดิ์ สถาบันเทคโนโลยีพระจอมเกล้าพระนครเหนือ - พ.ศ. 2538 กศ.ด. กิตติมศักดิ์ มหาวิทยาลัยศรีนครินทรวิโรฒ - พ.ศ. 2540 พบ.ด. กิตติมศักดิ์ สถาบันบัณฑิตพัฒนบริหารศาสตร์ - พ.ศ. 2544 ปริญญาบัตรกิตติมศักดิ์ วิทยาลัยการทัพบก - พ.ศ. 2544 กศ.ด. กิตติมศักดิ์ มหาวิทยาลัยขอนแก่น</doc>
