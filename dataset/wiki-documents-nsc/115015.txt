<doc id="115015" url="https://th.wikipedia.org/wiki?curid=115015" title="รินตินติน">รินตินติน รินตินติน (Rin Tin Tin) หรือชื่อเล่น Rinty (10 กันยายน พ.ศ. 2461 - 10 สิงหาคม พ.ศ. 2475) เป็นหมาพันธุ์เยอรมันเชพเพิร์ดที่มีชื่อเสียง มันปรากฏตัวในภาพยนตร์เงียบจำนวนมาก ระหว่างปี พ.ศ. 2465 ถึง 2475 ร่วมสมัยเดียวกับสตรองฮาร์ท แต่รินตินตินมีชื่อเสียงกว่า เพราะมีลูกหลานจำนวนหลายรุ่น ยังปรากฏตัวอยู่ในภาพยนตร์ยุคหลังๆ รินตินติน เกิดในประเทศฝรั่งเศส ถูกพบในสภาพตื่นตระหนกจากเสียงระเบิดในช่วงสงครามโลกครั้งที่หนึ่ง โดยลี ดันแคน ทหารอเมริกัน ผู้นำมันมาเลี้ยงและนำกลับไปสหรัฐอเมริกาด้วย มันมีความสามารถพิเศษ กระโดดได้สูงถึง 3.5 เมตร เป็นที่สะดุดตา ชาร์ลส โจนส์ ผู้สร้างภาพยนตร์ นำมาแสดงภาพยนตร์ในปี พ.ศ. 2465 แสดงเป็นหมาป่าในภาพยนตร์หลายเรื่อง รินตินติน ตายเมื่อปี พ.ศ. 2475 ที่ลอสแอนเจลิส หลังจาก รินตินติน ตายไปแล้วร่างของมันถูกนำกลับไปฝังที่ประเทศฝรั่งเศส ลูกหลานของมันยังได้ปรากฏในภาพยนตร์ ภาพยนตร์โทรทัศน์ และละครวิทยุ ต่อมาอีกหลายปี ชื่อของรินตินติน ได้รับการจารึกไว้ที่ ฮอลลีวูด วอล์ก ออฟ เฟม นครลอสแอนเจลิส รัฐแคลิฟอร์เนีย สหรัฐอเมริกา</doc>
