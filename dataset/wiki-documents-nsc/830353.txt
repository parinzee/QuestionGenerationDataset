<doc id="830353" url="https://th.wikipedia.org/wiki?curid=830353" title="รัสเซีย-1">รัสเซีย-1 รัสเซีย-1 (รัสเซีย: Россия-1) เป็นสถานีโทรทัศน์ในการกำกับของรัฐบาลรัสเซียภายใต้บรรษัทกิจการวิทยุโทรทัศน์แห่งสหพันธรัฐรัสเซีย (รัสเซีย: Всероссийская государственная телевизионная и радиовещательная компания) หรือ VGTRK (รัสเซีย: ВГТРК) เริ่มออกอากาศครั้งแรกเมื่อวันที่ 13 พฤษภาคม พ.ศ. 2534 โดยสืบทอดคลื่นความถี่การออกอากาศจากสถานีวิทยุโทรทัศน์กลางแห่งสหภาพโซเวียต ช่องรายการรวมสหภาพช่อง 2 โดยแรกเริ่มออกอากาศในชื่อ Russian Television (รัสเซีย: Российское телевидение) ก่อนเปลี่ยนชื่อเป็น RTR (รัสเซีย: РТР) และ รัสเซีย (รัสเซีย: Россия) ตามลำดับ โดยชื่อปัจจุบันเริ่มใช้ในปี พ.ศ. 2553 รายการที่ออกอากาศ เน้นรายการข่าว (ภายใต้ตราสินค้ารายการข่าว "เวสติ" (รัสเซีย: Вести) ) โดยมีข่าวภาคหลักออกอากาศในเวลา 20:00 น. นอกจากนี้ยังมีช่วงเวลารายการภูมิภาคในชื่อ "เมสโนสเวรียเมีย" (รัสเซีย: Местное время) รวมถึงรายการบันเทิงต่างๆอีกด้วย รัสเซีย-1 เริ่มออกอากาศคู่ขนานด้วยระบบโทรทัศน์ความละเอียดสูงผ่านโทรทัศน์ดาวเทียมในชื่อ รัสเซีย-1 เอชดี เมื่อวันที่ 1 กรกฎาคม พ.ศ. 2559 ซึ่งรายการทุกรายการของรัสเซีย-1 ซึ่งออกอากาศคู่ขนานกัน ยกเว้นโฆษณาคั่นรายการซึ่งจะแยกออกจากกัน ทั้งนี้ สำหรับรัสเซีย-1 ในระบบความคมชัดมาตรฐานยังคงออกอากาศในอัตราส่วน 4:3 และในวันที่ 16 มกราคม พ.ศ. 2560 รัสเซีย-1 จะดำเนินการปรับอัตราส่วนจอในการออกอากาศเป็น 16:9</doc>
