<doc id="35648" url="https://th.wikipedia.org/wiki?curid=35648" title="สมาคมคอมพิวเตอร์เอซีเอ็ม">สมาคมคอมพิวเตอร์เอซีเอ็ม สมาคมคอมพิวเตอร์เอซีเอ็ม () คือ สมาคมระหว่างประเทศทางด้านคอมพิวเตอร์ ก่อตั้งขึ้นในปี ค.ศ. 1947 และจัดว่าเป็นสมาคมด้านวิทยาศาสตร์และการศึกษาที่ใหญ่ที่สุดในโลก สมาคมคอมพิวเตอร์เอซีเอ็มเป็นสมาคมวิชาชีพเกี่ยวกับไอทีโดยไม่แสวงหาผลกำไร มีสมาชิกมากกว่า 100,000 คนในปี 2011 มีสำนักงานใหญ่อยู่ที่นครนิวยอร์ก สหรัฐอเมริกา สมาคมเปิดรับสมาชิกทั้งในรูปแบบรายบุคคลและรูปแบบกลุ่มที่มีความสนใจเฉพาะด้าน (Special Interest Group - SIG) จากแต่ละชุมชนในประเทศต่าง ๆ ทั่วโลกกิจกรรม กิจกรรม. สมาคมคอมพิวเตอร์เอซีเอ็ม มีหน่วยงานย่อยอยู่ถึง 171 แห่ง มีกลุ่มของผู้มีความสนใจเฉพาะ (SIGs) อยู่ 37 กลุ่ม และมีการจัดกิจกรรมในกลุ่มมากมาย นอกจากนี้ ยังมีความร่วมมือกับมหาวิทยาลัยและสถาบันระดับอุดมศึกษาอื่นๆอีกกว่า 500 แห่ง นอกจากนี้ สมาคมยังเป็นผู้ให้การสนับสนุนรายการต่างๆระดับโลก เช่น การแข่งขันเขียนโปรแกรมคอมพิวเตอร์ระดับอุดมศึกษา (ACM ICPC) และเป็นผู้สนับสนุนการแข่งขันหมากรุกระหว่างแกรี คาสปารอฟ นักหมากรุกแชมป์โลกกับเครื่องคอมพิวเตอร์ดีปบลูของบริษัทไอบีเอ็มที่มีชื่อเสียงอีกด้วยบริการสิ่งพิมพ์ บริการ. สิ่งพิมพ์. สมาคมคอมพิวเตอร์เอซีเอ็ม เผยแพร่บทความวารสารวิชาการและนิตยสารภายใต้ชื่อ ACM ที่มีชื่อเสียงมากมาย เช่น- ACM XRDS - ACM Interactions - ACM Computing Surveys - ACM Computers in Entertainment - ACM Transactions on Computer Systems (TOCS) - IEEE/ACM Transactions on Computational Biology and Bioinformatics (TCBB) - ACM Transactions on Computational Logic (TOCL) - ACM Transactions on Computer-Human Interaction (TOCHI) - ACM Transactions on Database Systems (TODS) - ACM Transactions on Graphics (TOG) - ACM Transactions on Mathematical Software (TOMS) - ACM Transactions on Multimedia Computing, Communications, and Applications (TOMM) - IEEE/ACM Transactions on Networking (TON) - ACM Transactions on Programming Languages and Systems (TOPLAS)ห้องสมุดดิจิทอล ห้องสมุดดิจิทอล. ห้องสมุดดิจิทอลเอซีเอ็ม (ACM Digital Library) เป็นฐานข้อมูลทางด้านคอมพิวเตอร์และเทคโนโลยีสารสนเทศ จากสิ่งพิมพ์ต่อเนื่อง จดหมายข่าว และเอกสารในการประชุมวิชาการ ที่จัดทำโดยสมาคมคอมพิวเตอร์เอซีเอ็ม ซึ่งเนื้อหาเอกสารประกอบด้วยข้อมูลที่สำคัญ เช่น รายการบรรณานุกรม สาระสังเขป article reviews และบทความฉบับเต็ม ให้ข้อมูลตั้งแต่ปี 1985-ปัจจุบัน</doc>
