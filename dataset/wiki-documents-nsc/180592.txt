<doc id="180592" url="https://th.wikipedia.org/wiki?curid=180592" title="ฮิฟีสตัส">ฮิฟีสตัส ฮิฟีสตัส (, ) (, ) เป็นเทพเจ้าแห่งช่างตีเหล็ก (blacksmith) ช่างฝีมือ ช่างศิลป์ ประติมากร โลหะ โลหะวิทยา (metallurgy) ไฟและภูเขาไฟ ภาคโรมัน คือ วัลแคน ในเทพปกรณัมกรีก ฮีฟีสตัสเป็นพระโอรสของซูสกับพระนางฮีรา หรือบางตำราก็ว่าท่านเกิดมาแต่เฉพาะเทวีฮีรา และมีแอฟโฟรไดทีเป็นชายา ฮิฟีสตัสเป็นเทพช่างตีเหล็ก ทรงประดิษฐ์อาวุธทั้งหมดของพระเจ้าบนโอลิมปัส พระองค์เป็นช่างตีเหล็กของเหล่าทวยเทพ และทรงได้รับการบูชาในศูนย์การผลิตและอุตสาหกรรมของกรีซ โดยเฉพาะอย่างยิ่งกรุงเอเธนส์ ลัทธิบูชาฮีฟีสตัสมีศูนย์กลางในเลมนอส ฮิฟีสตัสมีลักษณะเด่นคือเป็นเทพพิการ มีขาไม่สมประกอบ มีกริยาอาการเหมือนคนทุพพลภาพ และถือเครื่องมือช่างตลอดเวลา ท่านจึงได้รับฉายาเรียกหลายอย่างที่แสดงถึงลักษณะทางกายภาพ เช่น- () "ผู้ง่อยเปลี้ย" (ความหมายตรงตัวว่า "ง่อยทั้งสองขา") - () "ผู้มีเท้าคด" - () "ช่างทองแดง" - () "ผู้มีทักษะศิลป์เป็นที่เลื่องลือ" - () "ผู้มีแผนมาก" หรือ "ผู้มากปัญญา" สัญลักษณ์ของฮิฟีสตัสมีค้อน ทั่งและคีมคู่ของช่างตีเหล็ก</doc>
