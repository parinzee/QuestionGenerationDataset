<doc id="152815" url="https://th.wikipedia.org/wiki?curid=152815" title="ไข่ป่าม">ไข่ป่าม ไข่ป่าม หรือ ไข่ป๋าม (ป่ามเป็นภาษาพื้นเมืองแปลว่า ปิ้ง) เป็นอาหารพื้นเมืองทางภาคเหนือ ที่ปรุงไข่ให้สุกด้วยวิธีป่าม โดยเทไข่ลงบนใบตอง และเทน้ำลงใต้ใบตอง ตั้งไฟให้ไข่สุก มีลักษณะคล้ายไข่เจียวและมีกลิ่นหอมอ่อน ๆ ของใบตอง บางครั้งเรียกไข่ทอดตอง ส่วนผสมสูตรดั้งเดิม ประกอบด้วย ไข่ไก่ เกลือป่น ต้นหอมซอย ตะใคร้ กระเทียม พริกสด หากต้องการเพิ่มคุณค่าทางอาหาร หรือดัดแปลงให้น่ารับประทานยิ่งขึ้น สามารถเพิ่มส่วนผสมอื่น ๆ เช่น เนื้อหมู กุ้ง ปลาหมึก ปูอัด ฯลฯ ได้ตามต้องการ</doc>
