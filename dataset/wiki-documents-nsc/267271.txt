<doc id="267271" url="https://th.wikipedia.org/wiki?curid=267271" title="แผ่นดินไหวในชวาตะวันตก พ.ศ. 2552">แผ่นดินไหวในชวาตะวันตก พ.ศ. 2552 แผ่นดินไหวที่ชวาตะวันตก พ.ศ. 2552 เป็นแผ่นดินไหวขนาด 7.0 ตามมาตราขนาดโมเมนต์ ซึ่งเกิดขึ้นเมื่อวันที่ 2 กันยายน พ.ศ. 2552 เมื่อเวลา 14:55 น. ตามเวลาท้องถิ่น ในจังหวัดชวาตะวันตก ประเทศอินโดนีเซีย เหตุการณ์ครั้งนี้ทำให้มีผู้เสียชีวิตอย่างน้อย 79 ราย บาดเจ็บมากกว่า 1,250 รายและไร้ที่อยู่อาศัยกว่า 210,000 คน (อยู่ในเมืองทาสิกมาลายากว่า 140,000 คน) แผ่นดินไหวยังส่งผลถึงจาการ์ตา ซึ่งเป็นเมืองหลวงของประเทศ แต่ทำให้เกิดความเสียหายเพียงเล็กน้อย นอกจากนี้หน่วยกู้ภัยยังต้องทำงานหนักเพื่อช่วยชีวิตผู้ประสบภัยที่ถูกดินถล่มลงมาทับ แผ่นดินไหวครั้งนี้เป็นแผ่นดินไหวที่มีผู้เสียชีวิตมากที่สุดตั้งแต่เหตุการณ์แผ่นดินไหวเมื่อ พ.ศ. 2549สาเหตุ สาเหตุ. จุดศูนย์กลางแผ่นดินไหวครั้งนี้ ตั้งอยู่บนรอยเลื่อนขนาดใหญ่ ระหว่างแผ่นเปลือกโลกอินโด-ออสเตรเลียซ้อนทับด้านล่างของแผ่นยูเรเชีย แผ่นดินไหวอื่นๆ ที่เกิดขึ้นใกล้เคียงกัน เกิดหลังจากแผ่นดินไหวครั้งนี้ 5 วัน ในทะเลทางตอนใต้ของย็อกยาการ์ตา วัดแรงสั่นสะเทือนได้ 6.2 ริกเตอร์ ซึ่งถือว่าเป็นแผ่นดินไหวที่เกี่ยวเนื่องจากแผ่นดินไหวที่ชวาตะวันตกในครั้งนี้ความเสียหาย ความเสียหาย. อาคารสิ่งปลูกสร้างในเมืองบันดุงและทาสิกมาลายา เมืองที่อยู่ใกล้จุดเหนือศูนย์กลางแผ่นดินไหวมากที่สุด เกิดความเสียหาย และมีผู้บาดเจ็บมากกว่าร้อยคน บ้านเรือนและอาคารประมาณ 18,300 หลังมีความเสียหายเล็กน้อย และต่อมาก็ได้เพิ่มเป็นมากกว่า 87,000 หลัง แรงสั่นสะเทือนยังไปไกลถึงจาการ์ตา เมืองหลวงของอินโดนีเซีย ทำให้มีการอพยพผู้คนออกจากอาคารสำนักงานและโรงแรมหลายแห่ง และยังมีบ้านอย่างน้อย 11 หลังถูกดินถล่มทับในเมืองเคียนจูร์ นอกจากนี้มีโรงพยาบาลอย่างน้อย 1 แห่งถูกทำลายจากแรงสั่นสะเทือนผู้เสียชีวิต ผู้เสียชีวิต. รายงานผู้เสียชีวิตอย่างเป็นทางการเมื่อวันที่ 4 กันยายนแผ่นดินไหวตาม แผ่นดินไหวตาม. ผู้อยู่อาศัยจำนวนมากไม่ยอมกลับเข้าที่อยู่อาศัยเนื่องจากกลัวว่าจะเกิดแผ่นดินไหวอีก- 4.9 ริกเตอร์ (2 กันยายน พ.ศ. 2552) เมื่อเวลา 16:28 น. ตามเวลาในท้องถิ่นความช่วยเหลือ ความช่วยเหลือ. ถนนบางสายได้รับการซ่อมแซมและปรับปรุงเรียบร้อยในวันที่ 4 กันยายน ความช่วยเหลือก็มาถึงพื้นที่ประสบภัยเช่นเดียวกัน หน่วยงานสุขภาพของบันดุงกล่าวว่าผู้ประสบภัยจากเหตุการณ์ครั้งนี้มีสิทธิในการเข้ารักษาพยาบาลฟรีอย่างน้อย 1 เดือน มีการส่งแพทย์เข้าประจำการเพื่อทำการรักษา 34 คนและนักศึกษาแพทย์อีก 52 คนใน 12 อำเภอของจังหวัด ประชาชนที่ได้รับผลกระทบมากกว่า 25,000 คนได้อาศัยอยู่ในเต้นท์ที่พักชั่วคราว</doc>
