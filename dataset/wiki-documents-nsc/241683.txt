<doc id="241683" url="https://th.wikipedia.org/wiki?curid=241683" title="โรงเรียนสรรพวิทยาคม">โรงเรียนสรรพวิทยาคม โรงเรียนสรรพวิทยาคม เป็นโรงเรียนสหศึกษาระดับมัธยมศึกษาก่อตั้งเมื่อวันที่ 3 มกราคม พ.ศ. 2480 ปัจจุบันเป็นโรงเรียนประจำอำเภอแม่สอด ปัจจุบันโรงเรียนสรรพวิทยาคมได้มีการเปิดห้องเรียนนานาชาติใน 3 ช่วงชั้น(ม.1-ม.3) เพื่อส่งเสริมให้ไทยเป็นศูนย์กลางทางการศึกษาของภูมิภาค(Education Hub)ประวัติ ประวัติ. ในปี พ.ศ. 2441 ตำบลแม่สอดได้รับการยกฐานะขึ้นเป็นอำเภอแม่สอด โรงเรียนประจำอำเภอแม่สอดจึงได้ตั้งขึ้นในปี พ.ศ. 2458 เปิดสอนในระดับประถมศึกษา โดยใช้ศาลาวัดมณีไพรสณฑ์เป็นสถานที่เรียน เวลาผ่านไป 20 ปี อำเภอแม่สอดเจริญขึ้น ผู้คนก็มากขึ้น นักเรียนมากขึ้น ผู้บริหารโรงเรียนเปลี่ยนไป 3 ท่าน คือ ในปี พ.ศ. 2460 ถึง 2464 ครูปลีก แสนวงษ์ เป็นครูใหญ่ พ.ศ. 2464 ถึง 2468 ครูทองอยู่ วงษ์ภูมิ เป็นครูใหญ่ พ.ศ. 2468 ถึง 2481 ครูใหญ่คนที่ 4 คือ ครูบริบูรณ์ (แนบ) อินทรสูตร ซึ่งในสมัยนั้น พระสมัครสรรพการดำรงตำแหน่งนายอำเภอแม่สอดครั้งที่ 2 ท่านให้ความสำคัญในด้านการศึกษาเป็นอย่างมาก ได้ของบประมาณของกระทรวงศึกษาธิการมาสร้างอาคารเรียนถาวร เป็นอาคารไม้ 2 ชั้น ในที่ราชพัสดุริมถนนประสาทวิถี ซึ่งเป็นที่ตั้งของโรงเรียนในปัจจุบันนี้ และให้ย้ายโรงเรียนประจำอำเภอแม่สอดมาเปิดสอนเป็นการถาวรที่แห่งนี้ ใน พ.ศ. 2478 ชาวอำเภอแม่สอดจึงถือว่าพระสมัครสรรพการเป็นผู้ริเริ่มก่อตั้งโรงเรียน- พ.ศ. 2481 นายมงคล ยุวะเวส ดำรงตำแหน่งครูใหญ่คนที่ 5 ใน พ.ศ. 2486 ได้ขยายชั้นเรียนจนถึงชั้นมัธยมศึกษาปีที่ 3 - พ.ศ. 2489 ถึง พ.ศ. 2497 เป็นสมัยที่นายสุเมธ สารวิทย์ ดำรงตำแหน่งครูใหญ่คนที่ 7 ได้ขยายชั้นเรียนจนถึงชั้นมัธยมศึกษาปีที่ 6 และลดชั้นประถมศึกษาลงปีละชั้น - พ.ศ. 2499 กระทรวงศึกษาธิการได้ประกาศให้ใช้ชื่อของโรงเรียนว่า โรงเรียนแม่สอด "สรรพวิทยาคม" โดยใช้ราชทินนามของพระสมัครสรรพการ เป็นชื่อของโรงเรียนเพื่อเป็นเกียรติแก่ผู้ริเริ่มก่อตั้งโรงเรียน ในสมัยนายเทพ ไกรโชค ดำรงตำแหน่งครูใหญ่คนที่ 8 - พ.ศ. 2521 โรงเรียนแม่สอด "สรรพวิทยาคม" ได้รับการกำหนดตำแหน่งผู้บริหารโรงเรียน จากตำแหน่งอาจารย์ใหญ่ เป็นตำแหน่งผู้อำนวยการ ดังนั้นนายจรูญ ฉ่ำกมล จึงได้รับตำแหน่งผู้อำนวยการคนแรก นายจรูญ ฉ่ำกมล และนายวิรัช คามณีวงศ์ นายกสมาคมศิษย์เก่าในขณะนั้น คณะผู้ปกครองนักเรียนได้ร่วมกันพิจารณาและเสนอขอเปลี่ยนชื่อโรงเรียนเพื่อมิให้เกิดความสับสนกับชื่อของโรงเรียนแม่สอด ซึ่งเป็นโรงเรียนระดับประถมศึกษาของอำเภอ ซึ่งทางกระทรวงศึกษาธิการได้อนุมัติให้เปลี่ยนชื่อของโรงเรียนเป็น "โรงเรียนสรรพวิทยาคม" โดยมี ดร.ก่อ สวัสดิพานิช รัฐมนตรีช่วยว่าการกระทรวงศึกษาธิการ เป็นผู้ลงนามในหนังสืออนุมัติ เมื่อวันที่ 7 พฤศจิกายน 2521 - ในวันที่ 30 พฤศจิกายน 2538 ได้จัดสร้างรูปปั้นพระสมัครสรรพการและจัดตั้งไว้หน้าหอประชุม เพื่อเป็นอนุสรณ์สถานให้ครู อาจารย์ นักเรียน และชาวแม่สอดได้รู้จักและรำลึกถึงท่าน พระสมัครสรรพการ ผู้ก่อตั้งโรงเรียนมัธยมศึกษาประจำอำเภอแม่สอด และได้ถือเอาวันที่ 30 พฤศจิกายน ของทุกๆ ปี เป็นวันก่อตั้งโรงเรียน - ในปี พ.ศ. 2555 นี้โรงเรียนของเรามีอายุยาวนานมาครบ 102 ปี ถ้าเป็นอายุของคนเรา คนคนนั้นก็คงจะอยู่ในวัยชรา ที่พลังงานของชีวิตถดถอยลงไป รอวันที่จะร่วงโรยไปตามกาลเวลา แต่นี่ เป็นโรงเรียนเป็นสถาบันการศึกษา ให้ความรู้ ให้การพัฒนาชีวิตแก่เยาวชน เวลา 102 ปี ที่ผ่านมาจึงเป็นตำนานเล่าขานกันสืบไป ถึงการเติบโตที่ค่อยเป็นค่อยไป จากโรงเรียนเล็กๆ ก้าวสู่โรงเรียนขนาดใหญ่จนปัจจุบันความหมายและตราของโรงเรียนความหมายและตราของโรงเรียน. - สัญลักษณ์ รูปคบเพลิง หมายถึง ปัญญาเป็นแสงสว่างนำทางชีวิต - คติพจน์ ขนฺติ หิตสุขาวหา แปลว่า ความอดทนนำประโยชน์สุขมาให้ - ปรัชญา เรืองด้วยปัญญาและคุณธรรม - สี ม่วง - เหลือง ม่วง เป็นสีผสมที่เกิดขึ้นระหว่าง สีแดงและสีน้ำเงิน อันหมายถึงชาติและพระมหากษัตริย์ทำเนียบผู้บริหารโรงเรียนสรรพวิทยาคมทำเนียบนายกสมาคมศิษย์เก่าแม่สอด "สรรพวิทยาคม"ทำเนียบนายกสมาคมผู้ปกครอง และครูโรงเรียนสรรพวิทยาคมทำเนียบรุ่น และประธานรุ่นโรงเรียนสรรพวิทยาคมทำเนียบประธานสภานักเรียน และประธานคณะกรรมการนักเรียนหมายเลขโทรศัพท์กลาง หมายเลขโทรศัพท์กลาง. โทรศัพท์0–5553–1094 , 0–5553–3385 โทรสาร 0–5553–4861</doc>
