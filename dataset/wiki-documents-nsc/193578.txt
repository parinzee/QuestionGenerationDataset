<doc id="193578" url="https://th.wikipedia.org/wiki?curid=193578" title="โอเอซิส ซีเวิลด์">โอเอซิส ซีเวิลด์ โอเอซิส ซีเวิลด์ เป็นสถานที่เปิดแสดง โลมาโชว์ ให้คุณได้สัมผัสกับความฉลาดและน่ารักของโลมาของ 2 โลมาสายพันธุ์ไทย เจ้าโลมาหัวบาตรที่น่ารัก และ เจ้าโลมาปากขวดหรือโลมาสีชมพูที่หาชมได้ยาก จุดเริ่มต้นของ โอเอซิส ซีเวิลด์ เริ่มจากคุณวิชัย วัฒนพงศ์หรือที่คนในพื้นที่เรียกกันว่าลุงแดง ลุงแดงเป็นคนพื้นที่ใน อ.แหลมสิงห์ จ.จันทบุรี ซึ่งเป็นอำเภอที่อยู่ติดกับทะเลประชากรส่วนมากจึงทำอาชีพด้านประมง และลุงแดงก็มักจะพบว่ามีโลมาว่ายมาติดอวนของชาวประมงอยู่บ่อยครั้ง โลมาที่ว่ายมาติดอวนของชาวประมงก็จะถูกชาวประมงฆ่านำมาชำแหละเนื้อขายในราคากิโลกรัมละ 20-30 บาท ลุงแดงเห็นเข้าก็เกิดความรู้สึกสงสารต่อโลมาเหล่านั้น และเกรงว่าถ้าเป็นเช่นนี้ต่อไปโลมาไทยอาจสูญพันธ์ ลุงแดงจึงเกิดความคิดที่จะช่วยอนุรักษ์โลมาไทยเหล่านี้ ในช่วงปลายปี 2531 ลุงแดงได้เริ่มศึกษาและทดลองนำโลมามาเลี้ยง โดยนำโลมาที่มาติดอวนชาวประมงมาทดลองเลี้ยงในบ่อเลี้ยงกุ้ง ที่ อ.แหลมสิงห์ จ.จันทบุรี เป็นการชั่วคราว ดูแลในเรื่องของสุขภาพและรักษาบาดแผลของโลมาที่เกิดจากการติดอวนจนหายดี ในช่วงที่ลุงแดงเลี้ยงดูโลมาเหล่านั้นอย่างใกล้ชิดนั้น ก็ได้เห็นความฉลาด แสนรู้ และความน่ารักของโลมา หลังจากเลี้ยงดูอย่างใกล้ชิดผ่านไป 20 วันโลมาก็เรียนรู้ที่จะว่ายมากินอาหารจากมือของลุงแดง ซี่งนี่เป็นจุดเริ่มต้นของการขยายแนวความคิดการการเผยแพร่ ความสามารถ ความฉลาด ความน่ารัก ของโลมา ในรูปแบบ โลมาโชว์ ไปสู่สายตาประชาชนชาวโลก ซึ่งแนวคิดนี้เป็นจริงเมื่อปี 2533 ในวันที่ 1 มิถุนายน 2533 โอเอซีส ซีเวิลด์ ได้เปิดดำเนินการและจดทะเบียนในนาม บ.โอเอซีส ซีเวิลด์ แต่ในปัจจุบันได้เปลี่ยนชื่อบริษัทเป็น บ.ไทยดอลฟินแนเรียม แต่ยังคงเปิดการแสดงในชื่อ โอเอซิส ซีเวิลด์ เหมือนเดิม และโลมาโชว์ของ โอเอซีส ซีเวิลด์ นั้นยังถือเป็นหนึ่งในความภาคภูมิใจของคนไทย ที่บริหารงานโดยคนไทยทั้งหมด ตั้งแต่ผู้บริหาร ไปจนถึงครูฝึกโลมา โอเอซิส ซีเวิลด์ มีรายการโชว์กว่า 30 รายการ ไม่ว่าจะเป็นโลมากระโดดลอดห่วง โลมากระโดดสูงเหนือผิวน้ำ กระโดดสูงเหนือผิวน้ำแล้วบิดตัวกลางอากาศ และอีกหนึ่งการแสดงที่โอเอซีส ซีเวิลด์ภูมิใจเสนอคือสกีโลมาซี่งเป็นการแสดงที่รวมใจเป็นหนึ่งเดียวกันของเทรนเนอร์และโลมา 2 ชีวิต และพากันสกีโชว์ไปรอบ ๆ สระแสดงที่ท่านผู้ชมหลายท่านการันตีว่าการแสดงที่ โอเอซีส ซีเวิลด์ ไม่ด้อยไปกว่าต่างประเทศเลย ซึ่งการแสดงดีๆเหล่านี้ไม่ได้เกิดขึ้นได้จากการฝึกซ้อมเพียงอย่างเดียวเท่านั้นแต่ยังมีปัจจัยสำคัญอีกอย่างหนึ่งนั่นก็คือ ความรัก ความเอาใจใส่ ที่ทีมงาน โอเอซิส ซีเวิลด์ ทุกคนมีให้กับโลมาของเรา บ.ไทยดอลฟินแนเรียม (โอเอซีส ซีเวิลด์ ) จำกัด 48/2 หมู่ 5 ต.ปากน้ำ ฯ อ.แหลมสิงห์ จ.จันทบุรี 22130 โทร. 039-499-222 , 039-363-238 Fax : 039-363-239 , 039-499-223 www.thaioasisseaworld.comรอบโลมาโชว์ รอบโลมาโชว์. พบกับการแสดงของโลมา 2 สายพันธุ์ไทย เจ้าโลมาหัวบาตรที่น่ารัก และ เจ้าโลมาปากขวดหรือโลมาสีชมพูที่หาชมได้ยาก รอบการแสดงโลมา (รอบละประมาณ 40 นาที) - 09.00 น. - 11.00 น. - 13.00 น. - 15.00 น. - 17.00 น. วันเสาร์ – อาทิตย์และวันหยุดนักขัตฤกษ์ เพิ่มรอบแรก 07.00 น.อัตราค่าเข้าชม อัตราค่าเข้าชม. - ผู้ใหญ่ 130 บาท - เด็ก 80 บาท - ผู้ใหญ่ต่างชาติ 300 บาท - เด็กต่างชาติ 200 บาทแหล่งข้อมูลอื่นๆแหล่งข้อมูลอื่นๆ. - เว็บไซต์ทางการ</doc>
