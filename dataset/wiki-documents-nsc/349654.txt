<doc id="349654" url="https://th.wikipedia.org/wiki?curid=349654" title="สยามสปอร์ตเทเลวิชัน">สยามสปอร์ตเทเลวิชัน บริษัท สยามสปอร์ต เทเลวิชัน จำกัด () เป็นบริษัทย่อยในเครือสยามสปอร์ต ซึ่งรับหน้าที่บริหารจัดการช่องโทรทัศน์ เพื่อนำเสนอการถ่ายทอดสด และรายการโทรทัศน์ต่างๆ ที่เกี่ยวกับกีฬาและบันเทิง ออกอากาศตลอด 24 ชั่วโมง จำนวน 3 ช่องรายการคือ สยามสปอร์ตนิวส์ , สยามสปอร์ตฟุตบอล และ สยามสปอร์ตไลฟว์ (ตั้งแต่ 1 กรกฎาคม พ.ศ. 2556 มีชื่อเดิมคือ สยามกีฬาทีวี, สตาร์ซอคเก้อร์ทีวี และฟุตบอลสยามทีวี) ทางสถานีโทรทัศน์ระบบบอกรับเป็นสมาชิกทรูวิชันส์ นอกจากนี้ ยังผลิตรายการโทรทัศน์ เกี่ยวกับกีฬาและบันเทิง เพื่อนำเสนอและออกอากาศ ทางช่องโทรทัศน์ภาคพื้นดินในประเทศไทย คือสถานีวิทยุโทรทัศน์กองทัพบกช่อง 5, สถานีโทรทัศน์สีกองทัพบกช่อง 7, ช่อง 9 เอ็มคอตเอชดี, ช่องเนชั่น เป็นต้น ตลอดจนผลิตเนื้อหาโทรทัศน์ เกี่ยวกับกีฬาและบันเทิง เพื่อเผยแพร่ในโอกาสพิเศษต่างๆประวัติ ประวัติ. บริษัท สปอร์ตสแอนด์เลเซอร์โปรโมชัน จำกัด ก่อตั้งขึ้นเมื่อปี พ.ศ. 2534 เพื่อดำเนินการจัดซื้อลิขสิทธิ์วีดิทัศน์กีฬาจากต่างประเทศ รวมทั้งภาพสไลด์เกี่ยวกับกีฬา เพื่อใช้เป็นวัตถุดิบในการทำหนังสือในเครือสยามสปอร์ต โดยหลังจากเปลี่ยนชื่อเป็นบริษัท สยามสปอร์ต เทเลวิชัน จำกัด เมื่อปี พ.ศ. 2549 จึงโอนส่วนงานจัดซื้อลิขสิทธิ์ภาพกีฬา สำหรับใช้ผลิตสิ่งพิมพ์ ไปขึ้นตรงกับบริษัท สยามสปอร์ต ซินดิเคท จำกัด (มหาชน) ส่วนการจัดซื้อลิขสิทธิ์วีดิทัศน์กีฬา เปลี่ยนรูปแบบจากการบันทึกลงม้วนวิดีโอเทปเพื่อให้เช่าในร้านสตาร์ซอคเก้อร์ เป็นการนำมาใช้ออกอากาศทางช่องโทรทัศน์ของบริษัทเองสยามสปอร์ตนิวส์ สยามสปอร์ตนิวส์. สยามกีฬาทีวี เป็นช่องโทรทัศน์เคเบิล ที่มีเนื้อหาเกี่ยวกับกีฬาเป็นหลัก ซึ่งออกอากาศตลอด 24 ชั่วโมง แห่งแรกในประเทศไทย เริ่มออกอากาศเป็นปฐมฤกษ์ เมื่อวันพฤหัสบดีที่ 19 เมษายน พ.ศ. 2550 ทางช่องเอ็นบีที 19 (ต่อมาย้ายไปออกอากาศ ทางทรูวิชันส์ช่อง 69 และตั้งแต่ 1 พฤษภาคม พ.ศ. 2556 ย้ายไปออกอากาศทางช่อง 116 จนถึงการออกอากาศช่องนี้เป็นวันสุดท้ายเมื่อวันที่ 30 มิถุนายน พ.ศ. 2556) แต่เดิมดำเนินการโดยบริษัท สยามเทเลซีน จำกัด (ก่อตั้งเมื่อ พ.ศ. 2536) ผู้เข้ารับเช่าช่วงผลิตรายการทางสถานีวิทยุ อ.ส.ม.ท.เอฟเอ็ม 99.0 เมกะเฮิรตซ์ สปอร์ตเรดิโอ ทั้งหมดให้กับบริษัท สยามอินเตอร์คอมิคส์ จำกัด (บริษัท สยามอินเตอร์มัลติมีเดีย จำกัด (มหาชน) ในปัจจุบัน) ตั้งแต่ปี พ.ศ. 2542 (ปัจจุบัน บมจ.สยามอินเตอร์มัลติมีเดีย รับกลับไปดำเนินการเอง ตั้งแต่ปี พ.ศ. 2545 - ปัจจุบัน) สยามกีฬาทีวี มีโยธิน อารีย์การเลิศ เป็นผู้อำนวยการสถานีฯ นำเสนอการถ่ายทอดสดและรายการโทรทัศน์ ครอบคลุมกีฬาทุกประเภท ทั้งในและต่างประเทศ รวมอยู่ในช่องรายการเดียวกัน โดยทีมคอลัมนิสต์และทีมข่าว ของหนังสือพิมพ์สยามกีฬารายวัน ส่วนรายการที่นำเสนอมาตั้งแต่ยุคแรกคือ นานาทรรศนะกับบิ๊กจ๊ะ (ปัจจุบันคือรายการ บิ๊กจ๊ะ เจาะกีฬา) โดยสาธิต กรีกุล, สนทนากีฬากับจ่าแฉ่ง (ปัจจุบันคือรายการ ครอบจักรวาลกีฬาโดยจ่าแฉ่ง) โดยสมชาย กรุสวนสมบัติ และ สยามกีฬาคาเฟ่ โดยทีมคอลัมนิสต์เครือสยามสปอร์ต สำหรับรายการแรกที่ออกอากาศคือ ถ่ายทอดสดการแข่งขันตะกร้อลอดห่วงน็อกเอาต์ จากท้องสนามหลวง ต่อมาเมื่อมีอีกสองช่อง จึงส่งผ่านรายการที่มีเนื้อหาที่เกี่ยวข้องไปออกอากาศปัจจุบันช่องสยามกีฬาทีวีได้เปลี่ยนชื่อเป็น สยามสปอร์ตนิวส์ พร้อมกับเปลี่ยนช่องออกอากาศมาเป็นหมายเลข 693สตาร์ซอคเก้อร์ทีวี สตาร์ซอคเก้อร์ทีวี. สตาร์ซอคเก้อร์ทีวี เป็นช่องโทรทัศน์เคเบิล ที่มีเนื้อหาเกี่ยวกับฟุตบอลต่างประเทศเป็นหลัก ซึ่งออกอากาศตลอด 24 ชั่วโมง แห่งแรกในประเทศไทย เริ่มออกอากาศเป็นปฐมฤกษ์ เมื่อวันอาทิตย์ที่ 8 สิงหาคม พ.ศ. 2553 ทางช่องดีทีวี 51 (ต่อมาย้ายไปออกอากาศ ทางทรูวิชันส์ช่อง 75 และตั้งแต่ 1 พฤษภาคม พ.ศ. 2556 ย้ายไปออกอากาศทางช่อง 115 จนถึงการออกอากาศช่องนี้เป็นวันสุดท้ายเมื่อวันที่ 30 มิถุนายน พ.ศ. 2556) มีโอฬาร เชื้อบาง เป็นผู้อำนวยการสถานีฯ นำเสนอข่าวสารความเคลื่อนไหว บทวิเคราะห์วิจารณ์การแข่งขัน แถมยังได้ลิขสิทธิ์ถ่ายทอดสดฟุตบอลชิงแชมป์สโมสรแห่งทวีปอเมริกาใต้ โคปา ลิเบอร์ตาดอเรส และรายงานสดการแข่งขันฟุตบอลลีกยุโรป รายการวาไรตี้ฟุตบอล ตลอดจนสกู๊ปฟุตบอลรอบโลก โดยทีมคอลัมนิสต์และผู้สื่อข่าว ของหนังสือพิมพ์สตาร์ซอคเก้อร์รายวัน, สปอร์ตพูลรายวัน, สปอร์ตแมนรายวัน และฟุตบอลพูลฉบับตลาดลูกหนัง ส่วนรายการโทรทัศน์ที่สำคัญเช่น เคาะบอลเมืองผู้ดี, ห้องข่าวจากลอนดอน, ห้องข่าวจากสเปน, ซอคเก้อร์วาไรตี้, ทีเด็ดบอลดัง, หงส์ปากดี ผีปากกล้า, คลับเรดเดวิล, หงส์ข้าใครอย่าแตะ, โฟร์เมเนีย เป็นต้นฟุตบอลสยามทีวี ฟุตบอลสยามทีวี. ฟุตบอลสยามทีวี เป็นช่องโทรทัศน์เคเบิล ที่มีเนื้อหาเกี่ยวกับฟุตบอลในประเทศไทยเป็นหลัก ซึ่งออกอากาศตลอด 24 ชั่วโมง แห่งแรกในประเทศไทย เริ่มออกอากาศเป็นปฐมฤกษ์ เมื่อวันพฤหัสบดีที่ 1 กรกฎาคม พ.ศ. 2553 ทางช่องดีทีวี 50 (ต่อมาย้ายไปออกอากาศ ทางทรูวิชันส์ช่อง 74 และตั้งแต่ 1 พฤษภาคม พ.ศ. 2556 ย้ายไปออกอากาศทางช่อง 114 จนถึงการออกอากาศช่องนี้เป็นวันสุดท้ายเมื่อวันที่ 30 มิถุนายน พ.ศ. 2556) มีสมฤกษ์ อิศรางกูร ณ อยุธยา เป็นผู้อำนวยการสถานีฯ นำเสนอข่าวสารความเคลื่อนไหว บทวิเคราะห์วิจารณ์การแข่งขัน ถ่ายทอดสดและรายงานสดการแข่งขัน สกู๊ปฟุตบอลไทย เป็นต้น โดยทีมคอลัมนิสต์และผู้สื่อข่าว ของนิตยสารฟุตบอลสยามรายสัปดาห์ และหน้าข่าวฟุตบอลสยามในหนังสือพิมพ์สยามกีฬารายวัน ทั้งนี้ ฟุตบอลสยามทีวี นับเป็นช่องโทรทัศน์หลัก ซึ่งถ่ายทอดสดการแข่งขัน ฟุตบอลไทยลีกดิวิชั่น 1 , ฟุตบอลลีกภูมิภาค ดิวิชั่น 2 , ฟุตบอลไทยคมเอฟเอคัพ และฟุตบอลโตโยต้าลีกคัพ เป็นจำนวนนัดมากที่สุดตลอดฤดูกาลด้วยสยามสปอร์ตแชนเนล สยามสปอร์ตแชนเนล. ตั้งแต่วันจันทร์ที่ 1 กรกฎาคม พ.ศ. 2556 สยามสปอร์ตเทเลวิชัน เริ่มการปรับปรุงทั้งสามช่องรายการครั้งใหญ่ ทั้งในเชิงแนวทางการนำเสนอ รูปแบบเนื้อหา และผังรายการใหม่ ตลอดจนพัฒนาอุปกรณ์เครื่องมือ ที่ใช้ในการออกอากาศให้ทันสมัยมากขึ้น เพิ่มจำนวนรถถ่ายทอดโทรทัศน์นอกสถานที่ โดยมุ่งเน้นกลุ่มคนหนุ่มสาวรุ่นใหม่เป็นเป้าหมายหลัก พร้อมทั้งเปลี่ยนชื่อช่องรายการให้สอดรับกัน และให้มีชื่อเรียกรวมกันว่า สยามสปอร์ต แชนเนล (Siamsport Channel) ซึ่งประกอบด้วย- สยามสปอร์ต นิวส์ (Siamsport News) นำเสนอข่าวสารและสาระบันเทิง พร้อมทั้งรายงานสดข่าวด่วน ทันเหตุการณ์ จากขอบสนามถึงหน้าจอโทรทัศน์ โดยคณะผู้สื่อข่าวมืออาชีพ ผู้มีความรู้และมีชื่อเสียงทางกีฬาทุกประเภท ออกอากาศแทนฟุตบอลสยามทีวี และช่องดังกล่าวได้สิ้นสุดสัญญาการออกอากาศหรือยุติการออกอากาศช่องไปเมื่อวันที่ 31 ธันวาคม พ.ศ. 2560 ที่ผ่านมา - สยามสปอร์ต ฟุตบอล (Siamsport Football) นำเสนอข่าวสารกีฬาฟุตบอล ทั้งของไทยและต่างประเทศ พร้อมบทวิเคราะห์วิจารณ์ จากผู้เชี่ยวชาญชั้นนำในเชิงลูกหนัง พร้อมทั้งการถ่ายทอดสด ฟุตบอลลีกอาชีพของไทยในทุกรายการ ออกอากาศแทนสตาร์ซอคเก้อร์ทีวี และช่องดังกล่าวได้สิ้นสุดสัญญาการออกอากาศหรือยุติการออกอากาศช่องไปเมื่อวันที่ 31 ธันวาคม พ.ศ. 2560 ที่ผ่านมา - สยามสปอร์ต ไลฟว์ (Siamsport Live) นำเสนอไฮไลต์กีฬาต่างประเทศหลายชนิด เกาะติดสถานการณ์เบื้องหน้าเบื้องหลัง ของการแข่งขันกีฬาที่สำคัญ พร้อมทั้งการถ่ายทอดสด การแข่งขันกีฬาหลายรายการ ออกอากาศแทนสยามกีฬาทีวี ทว่ายุติการออกอากาศลงตั้งแต่วันที่ 1 ตุลาคม พ.ศ. 2558 โดยหมายเลขช่องเดิมทางทรูวิชันส์ นำช่องทีสปอร์ตสแชนเนลมาออกอากาศแทนรายชื่อรายการโทรทัศน์ของบริษัทฯรายชื่อรายการโทรทัศน์ของบริษัทฯ. - สยามกีฬาคาเฟ่ (สยามกีฬาทีวี) - 69 สปอร์ตคลับ (สยามกีฬาทีวี) - ฟันนีสปอร์ต (สยามกีฬาทีวี) - คุยกีฬาภาษาแจ๊คกี้ (สยามกีฬาทีวี) - เขี่ยก่อนบอลเตะ (สยามกีฬาทีวี) - เวทีกีฬา (อดีต - สยามกีฬาทีวี / สยามสปอร์ต นิวส์) - ฟุตบอลไทยวาไรตี้ (อดีต - สยามกีฬาทีวี / ปัจจุบัน - สยามสปอร์ต ฟุตบอล) - บิ๊กจ๊ะเจาะกีฬา (อดีต - สยามกีฬาทีวี / ปัจจุบัน - สยามสปอร์ต นิวส์) - แรบบิตแชนแนล (อดีต - สยามกีฬาทีวี / ปัจจุบัน - สยามสปอร์ต ฟุตบอล) - เอ็มทียูทีวี (อดีต - สยามกีฬาทีวี / ปัจจุบัน - สยามสปอร์ต ฟุตบอล) - แวดวงกำปั้น (อดีต - สยามกีฬาทีวี / ปัจจุบัน - สยามสปอร์ต นิวส์) - มวยรายวัน (อดีต - สยามกีฬาทีวี / ปัจจุบัน - สยามสปอร์ต นิวส์) - สปีดโซน (Speed Zone) (อดีต - สยามกีฬาทีวี / ปัจจุบัน - สยามสปอร์ต นิวส์) - คลับวอลเลย์บอล (Club Volleyball) (อดีต - สยามกีฬาทีวี / ปัจจุบัน - สยามสปอร์ต นิวส์) - กอล์ฟ โฮล อิน วัน (HOLE IN ONE) (อดีต - สยามกีฬาทีวี / ปัจจุบัน - สยามสปอร์ต นิวส์) - ซอคเก้อร์ปาร์ตี้ไลฟ์รีพอร์ต (SOCCER PARTY LIVE REPORT) (อดีต - สยามกีฬาทีวี / สยามสปอร์ต ฟุตบอล) - ที่นี่ไทยลีก (ฟุตบอลสยามทีวี) - ทีพีแอลเอ็กซ์ตร้า (TPL EXTRA) (ฟุตบอลสยามทีวี) - เอไอเอสลีก (อดีต - ฟุตบอลสยามทีวี / ปัจจุบัน - สยามสปอร์ต ฟุตบอล) - เชิ้ตดำทำฟาวล์ (ฟุตบอลสยามทีวี) - ฟุตบอลอินดี้ รีเทิร์น (อดีต - ฟุตบอลสยามทีวี / สยามสปอร์ต ฟุตบอล) - ฟุตบอล ออฟ เดอะ วีค (FOOTBALL OF THE WEEK) (อดีต - ฟุตบอลสยามทีวี / สยามสปอร์ต ฟุตบอล) - ฟุตซอล แอดดิค (FUTSAL ADDICT) (อดีต - ฟุตบอลสยามทีวี / ปัจจุบัน - สยามสปอร์ต ฟุตบอล) - คิดส์ สปอร์ต (KIDS SPORT) (อดีต - ฟุตบอลสยามทีวี / สยามสปอร์ต ฟุตบอล) - บอลไทย ไลฟ์สกอร์ (BALLTHAI LIVESCORE) (อดีต - ฟุตบอลสยามทีวี / สยามสปอร์ต ฟุตบอล) - บีไฮนด์ เดอะ เกม (BEHIND THE GAMES) (อดีต - ฟุตบอลสยามทีวี / ปัจจุบัน - สยามสปอร์ต ฟุตบอล) - บุกคนสำคัญ (อดีต - ฟุตบอลสยามทีวี / ปัจจุบัน - สยามสปอร์ต ฟุตบอล) - ล้วงลึกดิวิชั่น 1 (อดีต - ฟุตบอลสยามทีวี / ปัจจุบัน - สยามสปอร์ต ฟุตบอล) - เวทีแม่เนื้ออ่อน (อดีต - ฟุตบอลสยามทีวี / ปัจจุบัน - สยามสปอร์ต ฟุตบอล) - พรีวิวลีกไทย (ฟุตบอลสยามทีวี) - ซอคเก้อร์ วาไรตี้ (อดีต - สตาร์ซอคเก้อร์ทีวี / สยามสปอร์ต นิวส์) - โฟร์เมเนีย (4 MANIA) (สตาร์ซอคเก้อร์ทีวี) - เจาะลึก ประเด็นร้อน (สตาร์ซอคเก้อร์ทีวี) - ทอล์กออฟไซด์ (TALK OFFSIDE) (สตาร์ซอคเก้อร์ทีวี) - ล้วงลึกศึกอเมริกาใต้ (Bom! Dia FOOTBALL) (สตาร์ซอคเก้อร์ทีวี) - เพลเยอร์ ออฟ เดอะ วีค (Player of the week) (สตาร์ซอคเก้อร์ทีวี) - รายงานสดฟุตบอล ลีกยุโรป (สตาร์ซอคเก้อร์ทีวี) - บอ.บู๋ คุยกับประชาชน (สตาร์ซอคเก้อร์ทีวี) - ชู้ต (SHOOT) (อดีต - สตาร์ซอคเก้อร์ทีวี / สยามสปอร์ต ฟุตบอล) - เคาะบอลเมืองผู้ดี (อดีต - สตาร์ซอคเก้อร์ทีวี / ปัจจุบัน - สยามสปอร์ต นิวส์, สยามสปอร์ต ฟุตบอล, สยามสปอร์ต ไลฟ์) - ทีเด็ดบอลดัง (อดีต - สตาร์ซอคเก้อร์ทีวี / ปัจจุบัน - สยามสปอร์ต ฟุตบอล) - พลาเน็ต ฟุตบอล (PLANET FOOTBALL) (อดีต - สตาร์ซอคเก้อร์ทีวี / ปัจจุบัน - สยามสปอร์ต ฟุตบอล) - หงส์ปากดี ผีปากกล้า (อดีต - สตาร์ซอคเก้อร์ทีวี / ปัจจุบัน - สยามสปอร์ต ฟุตบอล) - คลับเรดเดวิล (CLUB RED DEVIL) (อดีต - สตาร์ซอคเก้อร์ทีวี / ปัจจุบัน - สยามสปอร์ต ฟุตบอล) - หงส์ข้าใครอย่าแตะ (อดีต - สตาร์ซอคเก้อร์ทีวี / ปัจจุบัน - สยามสปอร์ต ฟุตบอล) - ห้องข่าวจากลอนดอน (อดีต - สตาร์ซอคเก้อร์ทีวี / ปัจจุบัน - สยามสปอร์ต นิวส์, สยามสปอร์ต ฟุตบอล, สยามสปอร์ต ไลฟ์) - ห้องข่าวจากสเปน (อดีต - สตาร์ซอคเก้อร์ทีวี / ปัจจุบัน - สยามสปอร์ต นิวส์, สยามสปอร์ต ฟุตบอล, สยามสปอร์ต ไลฟ์) - ทรานสเฟอร์ มาร์เก็ต (TRANSFER MARKET) (อดีต - สตาร์ซอคเก้อร์ทีวี / ปัจจุบัน - สยามสปอร์ต นิวส์) - บอ.บู๋ แมวเพชร Kick Ass!!! (สยามสปอร์ต นิวส์) - เดอะ แกรนด์สแลม (THE GRANDSLAM) (สยามสปอร์ต นิวส์) - อเมริกันมาเนีย (สยามสปอร์ต นิวส์) - คนเป็นข่าว (สยามสปอร์ต นิวส์) - คุยโขมงกับ บี บางปะกง-โต้ บ้านแหลม (สยามสปอร์ต นิวส์) - กอล์ฟไทย สวิงเทศ (สยามสปอร์ต นิวส์) - Freestyle Lemon Chick (สยามสปอร์ต นิวส์) - 3 หนุ่ม มุมข่าว (สยามสปอร์ต นิวส์) - สนาม ฟุตบอล (สยามสปอร์ต ฟุตบอล) - ที่นี่ ฟุตบอลไทย (สยามสปอร์ต นิวส์) - สันติ Freestyle (สยามสปอร์ต นิวส์) - แฟนซ่า กีฬามันส์ (สยามสปอร์ต นิวส์) - เรื่องเล่าชาวกีฬา (สยามสปอร์ต นิวส์)</doc>
