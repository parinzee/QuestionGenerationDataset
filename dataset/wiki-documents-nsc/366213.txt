<doc id="366213" url="https://th.wikipedia.org/wiki?curid=366213" title="ซักซี้ด ห่วยขั้นเทพ">ซักซี้ด ห่วยขั้นเทพ ซัก ซี้ด ห่วยขั้นเทพ (Suck Seed ห่วยขั้นเทพ) เป็นภาพยนตร์ไทย เข้าฉายเมื่อ 17 มีนาคม พ.ศ. 2554 โดย จีทีเอช เป็นภาพยนตร์ร็อควัยรุ่น กำกับโดย ชยนพ บุญประกอบ (หมู) ผู้กำกับหน้าใหม่ของจีทีเอช ที่สานฝันต่อ 365 ฟิล์ม ผู้กำกับแฟนฉัน นำแสดงโดย จิรายุ ละอองมณี, ณัฐชา นวลแจ่ม, พชร จิราธิวัฒน์, ธวัช พรรัตนประเสริฐ และ ในภาพยนตร์นี้มีวงดนตรีร็อคเกอร์รับเชิญ เช่น บอดี้สแลม, บิ๊กแอส, โซคูล, แบล็คเฮด, พาราด็อกซ์, โมเดิร์นด็อก Suck Seed ห่วยขั้นเทพ เป็นภาพยนตร์รักวัยรุ่น โรแมนติก คอมเมอดี้ ที่มีเรื่องราวความรัก ตลก วัยรุ่น และเป็นภาพยนตร์มุมวัยรุ่นที่สดใหม่ นำแสดงโดย นักแสดงหน้าใหม่อีก 4-5 คน ที่ จีทีเอช เตรียมปั้นให้แจ้งเกิดในวงการ Suckseed ห่วยขั้นเทพ ทำรายได้ประจำสัปดาห์และทำเงินในสี่วันแรกไปถึง 21 ล้านบาท และทำรายได้ทั้งหมด 78.32 ล้านบาท มีการจัดงาน “SuckSeed To Success เลี้ยงรุ่น 80 ล้าน” เพื่อฉลองความสำเร็จของภาพยนตร์ ภาพยนตร์เรื่องนี้ได้ออกฉายที่ประเทศไต้หวันในงานเทศกาลภาพยนตร์ไทเป ฟิล์ม เฟสติวัล ประเทศไต้หวัน มีผู้ชมนับพันคน และต่อคิวขอลายเซ็น ผู้กำกับ นักแสดง นานกว่า 2 ชั่วโมงเรื่องย่อ เรื่องย่อ. เป็ด (จิรายุ ละอองมณี) เด็กประถมสุดเห่ย ที่ไม่เคยฟังเพลง นอกจากจะไม่ชอบฟังเพลงและยังเข้าใจเอาเองผิดๆว่า เพลงเร็วเรียกเพลงร็อค เพลงช้าเรียกเพลงรัก ส่วนเพลงไทยนั้นก็มีแค่สองประเภทคือ เพลง แกรมมี่ และ อาร์เอส เป็ดหัดเล่นดนตรีเพียงเพราะแอบหลงรัก เอิญ (ณัฐชา นวลแจ่ม) เพื่อนร่วมห้องได้ทำให้เขารู้จักกับเพลง และความรัก เอิญสอนเป็ดว่าเวลาเราฟังเพลงก็จะเหมือนมีเพื่อนมาอยู่ข้างๆ เป็ดเลยอยากเป็นคนข้างๆเอิญบ้าง ยิ่งรู้ว่าเอิญเป็นสาวหูเหล็ก เป็นสาวกเพลงร็อคที่คลั่งไคล้กีตาร์ฮีโร่เป็นชีวิตจิตใจ เป็ดจึงเกิดแรงฮึดที่จะผันตัวเองจากไอ้แหยขี้อายให้กลายเป็น ร็อคเกอร์ แต่รักครั้งแรกก็ต้องแตกสลาย เมื่อเธอต้องย้ายไปไกลแสนไกล…เวลาผ่านไปไวถึง ม.6 เอิญก็กลับมาพร้อมกับความน่ารักและฝีมือกีตาร์ขั้นเทพ เป็ดที่ยังเห่ยเหมือนเดิมจึงจับมือกับ คุ้ง (พชร จิราธิวัฒน์) มือกีตาร์ของวงนั้นมีบ้านเป็นโรงรับจำนำซึ่งเปรียบเสมือนดีสนีย์แลนด์ของเพื่อนๆ ของเก่าของคนอื่นจะกลายมาเป็นของเล่นชิ้นใหม่ของคุ้งเสมอ ตั้งแต่ประถมยันมัธยมคุ้งคือผู้นำเทรนด์ ไม่ว่าจะเป็นเกมส์แฟมิคอม โรลเลอร์เบลด ตู้สติ๊กเกอร์ เกมเต้น โฟโต้ฮันท์ คุ้งเป็นต้องได้ประเดิมเป็นคนแรก เป็นเพื่อนสนิทสุดเกรียนที่วันๆ คิดแต่จะหม้อหญิง พ่วงด้วย เอ็กซ์ (ธวัช พรรัตนประเสิรฐ) มือกลองบ้าพลังที่อยากสอยดาวโรงเรียนที่แอบชอบอยู่ รวมกันเป็นสามตัวห่วย ตั้งวงเพื่อจีบสาวสวย คุ้งอาจจะมีชะตากรรมเป็นถึงไอดอลของโรงเรียน ถ้าจะไม่มีกรรมมาบังให้คุ้งดันมีฝาแฝดชื่อ เค น้องชายที่ทั้งเรียนเก่งกว่า ที่สำคัญเคยังเป็นมือกีตาร์ของวงโรงเรียนที่ได้รับเลือกให้เป็นตัวแทนเข้าประกวด Hot Wave Music Award ไม่ต้องสงสัยเลยว่าความฮ็อตของเค จะทำให้คุ้งกลายเป็นแค่ ฝาแฝดเค ในสายตาของทุกคน ในปีสุดท้ายของชีวิตมัธยมปลาย เมื่อวงของเค ลงสมัคร Hot Wave โดยมีเอิญเข้าร่วมในฐานะนักร้องนำ เป็ดและคุ้งจึงจับมือกันปฏิวัติตัวเองฟอร์มวง SuckSeed ขึ้นมา หาญกล้าท้าแข่งเพื่อพิสูจน์ให้คนที่พวกเขาทั้งรักทั้งอยากเอาชนะได้เห็นว่า พวกเขาไม่ใช่แค่ “ตัวห่วย” อย่างที่ใครๆ คิดตัวละครตัวละคร. - เป็ด เด็กสุดเห่ยที่คิดเองไม่เป็น ชอบทำอะไรตามเพื่อน ไม่กล้าตัดสินใจ ชอบเอิญมาตั้งแต่ประถม(ได้เป็นแฟนเอิญแต่ต้องเลิกกัน)แต่ไม่ยอมบอกจนทะเลาะกับคุ้งเพื่อนรักของตนเองแต่สุดท้ายก็กลับมาดีกัน ในงานเลี้ยงรุ่นพ.ศ. 2553 และเป็ดกับเอฺญก็ได้กลับมาเป็นแฟนกันอีกครั้ง โดยเป็ดเป็นมือเบสวงซักซี้ด อยู่ห้องม.6/1 - คุ้ง และ เค เป็นฝาแฝด โดยคุ้งเป็นพี่ เคเป็นน้อง- คุ้ง เป็นมือกีต้าร์และนักร้องนำวงซักซี้ด อดีตหัวหน้าวงคุ้งแอนด์เฟรนด์ พี่ชายฝาแฝดของเค เล่นกีต้าร์ก่อนเคแต่ไม่ตั้งใจจริงจึงไม่เก่ง เป็นคนเฮฮา อารมณ์เปลี่ยนแปลงง่าย มีเพื่อนสนิทคือเป็ด อยู่ห้องม.6/1 - เค มือกีต้าร์วงอารีน่า มีพี่ชายฝาแฝดชื่อคุ้ง ทางบ้านมีกิจการโรงรับจำนำ เคหล่อกว่าคุ้งและไว้ผมเปิดหน้าผากเปิดเถิกและเล่นกีต้าร์เก่งกว่าคุ้งสาวจึงชอบมากกว่า เนื่องจากเวลาเล่นกีต้าร์คนมักจะกรี๊ดเสียงดังจึงได้รับฉายาว่าเคโอว ตั้งโดยตวง - เอิญ มือกีต้าร์และนักร้องนำวงอารีน่า อดีตสมาชิกวงซักซี้ด เป็นมือกีต้าร์ที่มากด้วยความสามารถ ทำให้วงอารีน่าเข้ารอบด้วยเพลง เพลงที่ฉันไม่ได้แต่ง(เป็นเพลงที่เป็ดแต่งเอาไว้ให้เอิญ) และประกวดชนะระดับประเทศจนในที่สุดก็ได้ออกอัลบั้มในปี 2553 - เอ็กซ์ คือมือกลองบ้าพลังแห่งวงซักซี้ด มีความสามารถในการเล่นกีฬาบาสเกตบอล มักบ้าพลังและทำตามเพื่อน แอบชอบส้ม แต่ก็โดนทอมแย่งไป ทำให้เอ็กซ์เกลียดทอม ครอบครัวทำธุรกิจร้านขายเบเกอรี่โดยใช้สถานที่ในร้านซ้อมดนตรีวงซักซี้ดจนเข้ารอบยี่สิบทีมสุดท้ายของภาคเหนือ อยู่ห้องม.6/4 - ตวง ชื่อเต็มว่า ตวง แซ่ลี คือคนที่ถ่ายกล้องวิดีโอและเป็นพิธีกร พูดเก่งและเป็นแหล่งกระจายข่าวในโรงเรียน ชอบสอดรู้เรื่องชาวบ้าน - เต็ม อิมแพ็ค เป็นนักร้องนำวงอารีน่า เสียงสูงทรงพลัง ชอบขี้เก๊กและข่มผู้อื่นซึ่งได้ทะเลาะกับเคจนโดนไล่ออกจากวง ก่อนกลับมาดีกันในงานเลี้ยงรุ่นปี 2553 แต่เต็มก็ไม่ได้กลับเข้ามาในวงอารีน่า - โดม ธันเดอร์ เป็นมือกลองวงอารีน่าของเค ซึ่งพยายามไม่ให้เต็ม นักร้องนำ ทะเลาะกับเค มือกีต้าร์ เรื่องการแต่งเพลงมาเป็นสิบเพลงแล้วเคไม่เอาสักเพลง เป็นมือกลอง ที่ตีกระหน่ำราวสายฟ้าฟาดจึงชื่อว่าธันเดอร์เป็นฉายา - ราช ฉมัง มือเบสมือฉมัง มีความสามารถด้านการเล่นเบสมาตั้งแต่เด็ก สังกัดวงอารีน่านักแสดงนักแสดงหลักนักแสดง. นักแสดงหลัก. - จิรายุ ละอองมณี (เก้า) รับบทเป็น เป็ด - พชร จิราธิวัฒน์ (พีช) รับบทเป็น คุ้ง / เค - ณัฐชา นวลแจ่ม (แนท) รับบทเป็น เอิญ - ธวัช พรรัตนประเสริฐ (เอิร์ธ) รับบทเป็น เอ็กซ์ - ณภัทร โชคจินดาชัย (ท้อป) รับบทเป็น ตวงนักแสดงสมทบนักแสดงสมทบ. - ต้นหน ตันติเวชกุล (ตน) รับบทเป็น เป็ด (ตอนเด็ก) - ธนัช ปาละกูล (มอเตอร์) รับบทเป็น คุ้ง / เค (ตอนเด็ก) - วรินทร มกรสิริศรี (นุ้งนิ้ง) รับบทเป็น เอิญ (ตอนเด็ก) - ปารย์พิรัชย์ ผดุงเจริญ (บีม) รับบทเป็น ตวง (ตอนเด็ก) - เบญจ โคสกฤษณ์ รับบทเป็น ชูเกียรติ (ครูสอนดนตรี) - วง The Arena- กันต์ ชุณหวัตร (กัน) รับบทเป็น เต็ม อิมแพ็ค - ธัชวิทย์ กุลกระจ่าง (ปิง) รับบทเป็น โดม ธันเดอร์ - ทศพร เชิดเกียรติก้อง (เต้) รับบทเป็น ราช ฉมัง - อังค์วรา มงคลสมัย (ใบเฟิร์น) รับบทเป็น ส้ม - อดิสรณ์ ตรีสิริเกษม (ปิ๊ง) รับบทเป็น เจ้าของร้านเครื่องดนตรีศิลปินรับเชิญศิลปินรับเชิญ. - ธนชัย อุชชิน (ป๊อด โมเดิร์นด็อก) - อานนท์ สายแสงจันทร์ (ปู แบล็คเฮด) - อิทธิพงศ์ กฤดากร ณ อยุธยา (ต้า พาราด็อกซ์) - เอกรัตน์ วงศ์ฉลาด (แด็กซ์ บิ๊กแอส) - กรภพ จันทร์เจริญ (โจ๊ก โซคูล) - ณัฐฏ์ณัฐ หิรัญสมบูรณ์ เท็ดดี้ โลโซ - บอดี้สแลม (อาทิวราห์ คงมาลัย ธนดล ช้างเสวก สุชัฒติ จั่นอี๊ด และธนชัย ตันตระกูล ) - อารักษ์ อมรศุภศิริ (เป้ สเลอ)คำพูดจากปากของผู้กำกับ คำพูดจากปากของผู้กำกับ. หมู ชยนพ บุญประกอบ ผู้กำกับน้องใหม่ ค่าย จีทีเอช เผยว่า “เดิมที SuckSeed เป็นภาพยนตร์สั้นที่ผมทำสมัยเรียนที่นิเทศ จุฬาฯ แล้วปีต่อมามีรุ่นน้องเอาบางส่วนจากเรื่องของผมมาใส่ในหนัง เหมือนเป็นภาค2 แล้วปีถัดมาก็มีวง suck seed ออกมาอีกภาคหนึ่ง ซึ่งพี่เก้ง-จิระ มะลิกุล ได้มาดูงานทุกปี เห็นแล้วประทับใจก็เลยชวนทีมงานทั้งหมดที่ทำหนังทั้ง 3 ภาคมาคุยกัน แล้วเลือกทำโปรเจกต์นี้ขึ้นมา วันที่พี่เก้ง ตัดสินใจติดต่อผมให้มากำกับเรื่องนี้ ยอมรับว่าคิดอยู่นาน เพราะผมทำงานประจำอยู่แล้ว คือเป็นสจ๊วต แต่เมื่อย้อนคิดว่า เป้าหมายแรกของการเรียนนิเทศ คือเราอยากทำหนัง แต่ตอนนั้น พี่เก้ง ซึ่งเป็นไอดอลของผม พูดไว้ว่า “ถ้าอยากทำหนังให้ไปใช้ชีวิตก่อน จะไปทำอะไรก็ได้ อย่าเพิ่งรีบกระโจนเข้าสู่อุตสาหกรรมภาพยนตร์ แล้วผมก็มีตัวอย่างจากพี่ๆ ผู้กำกับแฟนฉัน อาทิ พี่เดียว-วิชชพัชร์ โกจิ๋ว ไปฉายหนัง ไปอเมริกา แต่ละคนเหมือนไปผจญภัย เพื่อจะได้มีเรื่องราวมาเล่า ผมจึงเลือกเป็นสจ๊วต ยอมรับว่าเป็นงานที่มั่นคง และมีความสุข สนุกกับงาน แต่ผมก็ไม่อยากละทิ้งความฝัน ฝันของผมคือได้ทำหนังกับพี่เก้ง กับค่าย จีทีเอช โอกาสแบบนี้ไม่ได้มีเข้ามาบ่อยๆ เมื่อคนที่ผมเคารพที่สุดอย่างพี่เก้ง ยังเชื่อมั่นในตัวผม ผมก็ควรจะเชื่อมั่นในตัวเอง ก้าวออกมากำกับหนังเรื่องแรกในชีวิต SuckSeed ห่วยขั้นเทพ ภาพยนตร์ร็อควัยรุ่น รักวัยเรียน ที่ผมอยากให้ผู้ชมได้รู้สึก นึกถึงความทรงจำ หรือเพลงบางเพลงที่มีพลังทำให้เราตะโกนแหกปาก กระโดดโลดเต้น หลั่งน้ำตา และสะเทือนใจกับความทรงจำเก่าๆของเรากับใครบางคน ”งานสร้างนักแสดงและผู้กำกับ งานสร้าง. นักแสดงและผู้กำกับ. จีทีเอช ประเดิมภาพยนตร์ร็อควัยรุ่น รักวัยเรียน SuckSeed ห่วยขั้นเทพ หนังที่ว่าด้วยเรื่องราวความสัมพันธ์ของเพื่อน ดนตรีร็อค และความรัก ของผู้กำกับหน้าใหม่ชยนพ บุญประกอบ ที่ได้ พระเอกวัยรุ่นสุดฮอต จิรายุ ละอองมณี (เก้า) ประชันบทบาทกับนักแสดงหน้าใหม่ ที่กำลังจะแจ้งเกิดในวงการ พชร จิราธิวัฒน์, ธวัช พรรัตนประเสิรฐ และ ณัฐชา นวลแจ่ม ชยนพ บุญประกอบ ผู้กำกับน้องใหม่ ค่าย จีทีเอช ภาพยนตร์ร็อควัยรุ่น รักวัยเรียนเรื่อง SuckSeed ห่วยขั้นเทพ ขอสานฝัน ตามรอยผู้กำกับแฟนฉัน (365 ฟิล์ม) ที่ไปใช้ชีวิตเป็นสจ๊วต เพื่อหาประสบการณ์ ก่อนมาทำหนัง โดยรวมนักแสดงวัยรุ่นน้องใหม่ จิรายุ ละอองมณี (เก้า) พระเอกวัยรุ่นสุดฮอตที่กำลังมาแรง, พชร จิราธิวัฒน์ (พีช), ธวัช พรรัตนประเสริฐ (เอิร์ธ) และนางเอกใหม่ ณัฐชา นวลแจ่ม (แนท) จิรายุ ละอองมณี (เก้า) เปิดใจ ชอบบทเป็ด ที่คาแร็กเตอร์เป็นคนไม่มั่นใจ ไม่กล้าแสดงออก เป็นหนังที่เก้า รักมากที่สุดอีกเรื่องหนึ่ง กับพระเอกดาวรุ่งดวงใหม่ พชร จิราธิวัฒน์ (พีช) กลายเป็นเพื่อนรักสุดซี้ฉากของภาพยนตร์ ฉากของภาพยนตร์. ผู้กำกับประเดิมถ่ายฉากแรก ทำเอานางเอกน้องใหม่ ถึงกับเกิดอาการสั่น และ ตื่นเต้น เพราะต้องเข้าฉากกับ เก้า จิรายุ แนท เลยนั่งท่องบทอยู่ 2 วัน พูดแค่ 2 ประโยค ในฉากที่ เป็ด (เก้า จิรายุ) เข้ามาคุยกับ เอิญ (แนท ณัฐชา) ว่าสวยจังเลย ฉากนี้ทำเอา แนท ตื่นเต้น เขิน ถ่ายอยู่หลายเทคกว่าจะผ่าน ฉากที่เป็ด, คุ้ง, เอ็กซ์ และ เอิญ รวมตัวกันตั้งวงดนตรี SuckSeed เพื่อประกวดฮอตเวฟมิวสิกอะวอร์ด ทั้ง 4 เจองานหนัก เมื่อห้องอัดเสียงเต็มไปหมด ถึงทีที่เอ็กซ์ ต้องใช้ร้านเบอเกอรี่ มาทำเป็นห้องอัดเสียง โดยทุกคนใช้ความคิดครีเอท นำเอาลังไข่มาแปะ เพื่อป้องกันเสียง และสร้างให้เป็นห้องอัดเสียงขนาดย่อม งานนี้ ทั้ง 4 นักแสดงนำ เก้า พีช เอิร์ธ และ แนท ต่างลงแรงในฉากภาพยนตร์ แบกของ ทากาว แปะลังไข่ไก่ ฉากนี้กลายเป็นฉากรวมแรงรวมใจ และทำให้กลุ่มนักแสดง SuckSeed กลายเป็นเพื่อนรักกันในที่สุด อีกฉากหนึ่งของภาพยนตร์ ที่ วงซัคซี้ด ได้ไปเล่นโชว์ในงาน อาร์ตมาสเตอร์ ที่เชียงใหม่ ซึ่งเป็นงานแรกของการเล่นคอนเสิร์ตของวง ที่ได้เปิดตัวบนเวที ทำเอา เป็ด, คุ้ง และ เอ็กซ์ เพลินไปกับการโซโล่เพลงบุษบา กันอย่างเต็มที่โดยมีเด็กๆมายืนเต้นอยู่ข้างๆเวทีเพราะคิดว่า วงซัคซี้ดจะร้องเพลง บุษบา ของ นิโคล เทริโอ แต่กลับกลายเป็นเพลงร็อค ของโมเดิร์นด๊อกซ์ ที่พีชปล่อยพลังเปล่งเสียงร้องแหกปากจนเด็กๆ ร้องไห้เท่านั้นยังไม่พอยังกระโดดเหยียบปูนปาสเตอร์แบบกระจาย พีช อินกับบทคุ้งจัด มันส์กระโดดบนเวทีจนพลาดตกจากเวทีถึงขั้นขาเจ็บสถานที่ถ่ายทำ สถานที่ถ่ายทำ. สถานที่ถ่ายทำของภาพยนตร์เรื่องนี้ ถ่ายทำที่เชียงใหม่ ถ่ายทำฉากโรงเรียนที่สมุทรสาครโดยใช่สถานที่ โรงเรียนสมุทรสาครบูรณะ และ สมุทรสาครวิทยาลัย ในนามว่าโรงเรียนเชตุพนบูรณะเพลงประกอบ เพลงประกอบ. จิระ มะลิกุล โปรดิวเซอร์ภาพยนตร์ได้เลือก อ๊อฟ บิ๊กแอส ร้องเพลง “ทุ้มอยู่ในใจ” ประกอบภาพยนตร์เรื่องใหม่ของผู้กำกับน้องใหม่ ชยนพ บุญประกอบ ค่าย จีทีเอช นอกจากนี้ยังมีเพลงที่แต่งขึ้นใหม่อีกสองเพลง คือ ซักซี้ดนึง โดย พาราด็อกซ์ และ เพลงที่ฉันไม่ได้แต่ง โดย โน มอร์ เทียร์งานแถลงข่าว งานแถลงข่าว. จีทีเอช จัดงานแถลงข่าว เปิดตัวภาพยนตร์ร็อควัยรุ่น รักวัยเรียน แบบสุดมันส์ เนรมิตเวทีห้องออดิทอเรียม ชั้น 21 อาคารจีเอ็มเอ็ม แกรมมี่ เพลส ให้เป็นเวทีร็อค โดยมี พิธีกรน้องใหม่ สุดซ่า ท็อป ณภัทร โชคจินดาชัย จากภาพยนตร์ มาร่วมเป็นพิธีกรคู่กับสาวสุดฮอต โอปอล์ ปาณิสรา พิมพ์ปรุ ที่ขอทำหน้าที่เจาะลึกทุกคำถามกับ ผู้กำกับน้องใหม่ ชยนพ บุญประกอบ และโปรดิวเซอร์ หัวใจร็อค เก้ง จิระ มะลิกุล ที่มาพร้อมกับเซอร์ไพร์สพิเศษเพลงประกอบภาพยนตร์เพลงที่แต่งขึ้นมาใหม่เพลงประกอบภาพยนตร์. เพลงที่แต่งขึ้นมาใหม่. - ทุ้มอยู่ในใจ ขับร้องโดย พูนศักดิ์ จตุระบุล (อ๊อฟ บิ๊กแอส) - ทุ้มอยู่ในใจ (Acoustic) ขับร้องโดย จิรายุ ละอองมณี - เพลงที่ฉันไม่ได้แต่ง ขับร้องโดย โน มอร์ เทียร์ - ซักซี้ดนึง ขับร้องโดย พาราด็อกซ์ - เพลงที่ฉันไม่ได้แต่ง (Acoustic) ขับร้องโดย ณัฐชา นวลแจ่ม - ซักซี้ดนึง (Concert Version) ขับร้องโดย วง Suckseedเพลงเดิมที่นำมาประกอบภาพยนตร์เพลงเดิมที่นำมาประกอบภาพยนตร์. - น้ำตา ขับร้องโดย บิ๊กแอส - เลี้ยงส่ง ขับร้องโดย โซคูล - ยิ่งโตยิ่งสวย ขับร้องโดย แบล็คเฮด - บังเอิญติดดิน ขับร้องโดย อัสนี-วสันต์ - บุษบา ขับร้องโดย โมเดิร์นด็อก - เพียงรัก ขับร้องโดย ซิลลี่ ฟูลส์ - ฤดูร้อน ขับร้องโดย พาราด็อกซ์ - ความเชื่อ ขับร้องโดย บอดี้สแลม - เพื่อนสนิท ขับร้องโดย ณัฐชา นวลแจ่ม (แนท) (ต้นฉบับโดยเอ็นโดรฟิน) - มีแต่เธอ ขับร้องโดย ต้า พาราด็อกซ์ - รักครั้งแรก ขับร้องโดย บางแก้ว - พูดไม่ค่อยเก่ง ขับร้องโดย เอบีนอร์มัล - หนาว ขับร้องโดย กันต์ ชุณหวัตร (กันต์) (ต้นฉบับโดยแคลช)การออกฉายและรายได้ การออกฉายและรายได้. ภาพยนตร์เรื่องนี้ ออกฉายทั่วไปในโรงภาพยนตร์เมื่อ 17 มีนาคม พ.ศ. 2554 แล้วสามารถทำรายได้ประจำสัปดาห์และทำเงินในสี่วันแรกไปถึง 21 ล้านบาท แล้วทำรายได้กวาดรายได้ไปแล้วกว่า 70 ล้านบาท ซึ่งทำรายได้แซงภาพยนตร์เรื่อง เลิฟจุลินทรีย์ รักมันใหญ่มาก ที่ทำรายได้ไป 43 ล้านบาท แต่ทำรายได้ต่ำกว่าภาพยนตร์เรื่อง สุดเขตเสลดเป็ด ซึ่งทำรายได้ไป 122 ล้านบาท และภาพยนตร์เรื่องนี้ทำรายได้รวมทั้งหมดไป 78.32 ล้านบาท จัดงาน “SuckSeed To Success เลี้ยงรุ่น 80 ล้าน” เพื่อฉลองความสำเร็จของภาพยนตร์ ภาพยนตร์เรื่องนี้ได้ออกฉายที่ประเทศไต้หวันในงานเทศกาลภาพยนตร์ไทเป ฟิล์ม เฟสติวัล ประเทศไต้หวัน , งานเทศกาลภาพยนตร์นานาชาติปูชอน ประเทศเกาหลีใต้ , และล่าสุดชนะเลิศรางวัล “Laugh Category Uminchu Prize Grand Prix” Audience award จากเทศกาลภาพยนตร์โอกินาว่า ประเทศญี่ปุ่น เมื่อวันที่ 31 มีนาคม 2555 ต่อมา ภาพยนตร์เรื่องนี้ได้รับรางวัลชนะเลิศ “Laugh Category Uminchu Prize Grand Prix” Audience award ซึ่งเป็นรางวัลจากผลโหวตของผู้ชม ในสาขา Laugh (หัวเราะรื่น) ได้รับรางวัลเป็นเงินมูลค่า 2.5ล้านเยน ประมาณ 9 แสนบาท โดยรายได้ส่วนหนึ่งนำไปมอบให้กับมูลนิธิกระจกเงา โดย ชยนพ บุญประกอบ ผู้กำกับ และพชร จิราธิวัฒน์ ได้เดินทางไปร่วมงานในครั้งนี้ด้วยดีวีดี ดีวีดี. ดีวีดี ซักซี้ด ห่วยขั้นเทพ ผลิตโดย บริษัท จีทีเอช จำกัด ซึ่งจะผลิตและจัดจำหน่ายในเดือนกรกฎาคม พ.ศ. 2554 มีสามรูปแบบ ได้แก่Digi Tray Digi Tray. ดีวีดี ซักซี้ด ห่วยขั้นเทพ รูปแบบ Digi Tray เป็นรูปแบบ DVD9 จำนวน 1 แผ่น ความยาว 130 นาที โดยฟีเจอร์ที่มาพร้อมกับแผ่น ได้แก่- ตัวอย่างภาพยนตร์ - VTR ภาพยนตร์ / VTR Promote 5 นักแสดง - รูปภาพถ่ายจากภาพยนตร์2 Disc Special Edition 2 Disc Special Edition. ดีวีดี ซักซี้ด ห่วยขั้นเทพ รูปแบบ 2-Disc Special Edition เป็นรูปแบบ DVD9 มีจำนวน 2 แผ่น สองรูปแบบด้วยกัน มีรายละเอียด ดังนี้- แผ่นที่ 1- ตัวอย่างภาพยนตร์ - VTR ภาพยนตร์ / VTR Promote 5 นักแสดง - รูปภาพถ่ายจากภาพยนตร์- แผ่นที่ 2- VDO Commentary (ดูหนังพร้อมแก๊งค์ตัวห่วย) - Extended Scene (เสียดายไม่ได้ซี้ด) - Making Of (กว่าจะห่วยขั้นเทพ) - Casting (ชีวิตต้องลองซักบทนึง) - Photo Gallery (ทุ้มอยู่ในภาพถ่าย (ขั้นเทพ)) - ทีมนักแสดงไปเที่ยวเกาะ (บังเอิ๊ญ...ติด...เกาะ) - MV เพลงที่ฉันไม่ได้แต่ง (Acoustic Version) - Easter Egg (ตาดีนะเรา)Box Set Box Set. ดีวีดี ซักซี้ด ห่วยขั้นเทพ Special Package (Box Set) เป็นรูปแบบ DVD9 ซึ่งในดีวีดีนี้ จะเป็นกล่องรูปร่างวิทยุ สมัยเก่า รายละเอียดในแผ่นดีวีดีเช่นเดียวกับแบบสองแผ่น และมีของแถมพรีเมี่ยม ที่แพคเกจในกล่องนี้ ได้แก่- หนังสือการ์ตูนภาพยนตร์ - การ์ดเกมส์จากภาพยนตร์ 5 ใบ - ฟิล์มภาพยนตร์ พร้อมแท่นชูมือ - Sticker ศัพท์จากภาพยนตร์ 3 ชุด - โปสเตอร์ตัวละครภาพยนตร์ ในรูปแบบการ์ตูน นอกจากนี้ยังมีดีวีดีบ็อกเซ็ต Special FC Edition ที่เพิ่มเสื้อ Suck Seed สีส้ม โดยต้องสั่งจองผ่านเว็บไซต์ล่วงหน้าเท่านั้น</doc>
