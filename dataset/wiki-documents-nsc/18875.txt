<doc id="18875" url="https://th.wikipedia.org/wiki?curid=18875" title="นครินทร์ กิ่งศักดิ์">นครินทร์ กิ่งศักดิ์ นครินทร์ กิ่งศักดิ์ (เกิด 24 กุมภาพันธ์ พ.ศ. 2510) เป็นนักดนตรีแนวร็อกชาวไทย และมีเอกลักษณ์จุดเด่นคือเสียงที่คล้ายเหมือนคนร้องไห้ และเป็นอดีตนักร้องนำวง ไฮดร้า คู่กับ ปอนด์ ธนา ลวสุต เพื่อนในจุฬาลงกรณ์มหาวิทยาลัย ปัจจุบันเป็นนักร้องในสังกัดค่าย จีนี่เรคอร์ดส ด้านชีวิตส่วนตัว สมรสแล้วกับครูสอนเปียโน แอน มีบุตรสาวเพียงคนเดียวคือ น้องขมิ้นประวัติวงไฮดร้า (2535–2537) ประวัติ. วงไฮดร้า (2535–2537). นครินทร์ กิ่งศักดิ์ เคยเป็นสมาชิกวง ไฮดร้า ในปี พ.ศ. 2535 ร่วมกับ ปอนด์ ธนา ลวสุต ทั้งคู่ได้รู้จักกันขณะที่เรียนอยู่จุฬาลงกรณ์มหาวิทยาลัย โดยมีโอกาสร่วมเล่นในงานรับน้อง โดยป้างได้เคยเป็นแฟนเพลงของ วง ฟีดแบค ของปอนด์และเพื่อนในโรงเรียนเซ็นต์คาเบรียล และทั้งคู่ก็ได้ก่อตั้งวงไฮดร้าขึ้นมาและปล่อยอัลบั้มชุดแรกและชุดเดียวของวงอย่าง "อัศเจรีย์" มีเพลงดังอย่าง "ไกลเท่าเดิม" "ตัวปลอม"ค่ายโซนี่ มิวสิค (2537–2545) ค่ายโซนี่ มิวสิค (2537–2545). ในปี พ.ศ. 2537 ป้างได้เซ็นสัญญากับค่ายโซนี่ มิวสิค เอ็นเตอร์เทนเมนท์ และออกสตูดิโออัลบั้มเดี่ยวชุดแรก "ไข้ป้าง" มีเพลงดังอย่าง "สบายดี" "เอื้อมไม่ถึง" "ประตู" และ "คำตอบ" อีกทั้งในยังได้รับตำแหน่งผู้จัดการฝ่ายผลิตภัณฑ์เพลงไทย บริษัท โซนี่มิวสิค (ประเทศไทย) อีกด้วย และใน พ.ศ. 2538 ได้นำผลงานอัลบั้ม "ไข้ป้าง" ร่วมแสดงในเทศกาลดนตรีโตเกียวที่ประเทศญี่ปุ่น ในปี พ.ศ. 2540 ป้างได้ทำอัลบั้มชุดที่ 2 "ฉลองครบรอบ 30 ปี" เพื่อฉลองครบรอบ 30 ปีกับเส้นทางดนตรี มีเพลงดังอย่าง "คนฉลาด" และ "หัวล้านใจน้อย" ต่อมาในปี พ.ศ. 2542 ได้วางจำหน่ายอัลบั้มชุดที่ 3 "ขายหน้า" มีเพลงดังอย่าง "ผู้ชายร้องไห้" และถูกยกย่องว่าเป็นอัลบั้มที่ได้รับคุณภาพจากนักวิจารณ์จำนวนมาก ในปี พ.ศ. 2543 ป้างได้ทำอัลบั้มพิเศษ "รวบรวม" โดยรวบรวมผลงานเพลงในหลาย ๆ อัลบั้มของป้าง มาไว้ในอัลบั้มชุดนี้จำนวน 18 เพลงสู่จีเอ็มเอ็ม แกรมมี่ (2545–2550) สู่จีเอ็มเอ็ม แกรมมี่ (2545–2550). ในปี พ.ศ. 2545 ป้างได้ออกจากค่ายโซนี่ มิวสิค และเซ็นสัญญากับค่ายจีราฟเรคอร์ดส สังกัดจีเอ็มเอ็ม แกรมมี่ และวันที่ 3 กันยายน พ.ศ. 2545 ได้ออกอัลบั้ม " หัวโบราณ " โดยหน้าปกของอัลบั้มชุดนี้ได้เลือกนำเต่ามาเป็นสัญลักษณ์ โดยมีที่มาจากไดโนเสาร์เต่าล้านปี เพลงที่ได้รับความนิยมจากอัลบั้มนี้ ได้แก่ เพลง "อากาศ" "เธอมีจริง" ในปี 28 กันยายน พ.ศ. 2547 ป้างออกอัลบั้ม "เลี่ยมทอง" โดยเนื้อหาและดนตรีในอัลบั้มนี้ค่อนข้างจัดจ้าน เป็นดนตรีภาคเร็ว ฉูดฉาด เพลงที่ได้รับความนิยมจากอัลบั้มนี้ ได้แก่ เพลง "ทำอะไรสักอย่าง" "คบไม่ได้" "แมน"ค่ายจีนี่เรคอร์ดส์ (2550–ปัจจุบัน) ค่ายจีนี่เรคอร์ดส์ (2550–ปัจจุบัน). ในปี พ.ศ. 2550 ป้างได้ย้ายมาเซ็นสัญญากับค่ายจีนี่เรคอร์ดส สังกัดจีเอ็มเอ็ม แกรมมี่ และวันที่ 29 พฤษภาคม พ.ศ. 2550 ป้างได้ออกอัลบั้ม "ดอกเดียว" โดยอัลบั้มนี้เน้นดนตรีออกแนวฟังสบายแต่เข้มข้นด้วยเนื้อหา และรายละเอียดของเครื่องดนตรีแต่ละชนิดที่ใช้ในเพลง วันที่ 22 มิถุนายน พ.ศ. 2552 ป้างได้ออกซิงเกิล "เล็กน้อยที่ยิ่งใหญ่" ที่แสดงความเป็นป้างได้อย่างชัดเจน พ.ศ. 2556 ป้างได้ปล่อยมินิอัลบั้ม "กลางคน" เพลงที่ได้รับความนิยมจากอัลบั้มนี้ เช่น "ภูมิแพ้กรุงเทพ" พ.ศ. 2559 ป้างได้ปล่อยเพลงคนมีเสน่ห์ ที่สร้างปรากฏการณ์ยอดวิวในยูทูป 200 ล้านวิวเร็วและแรงที่สุดผลงานเพลงสตูดิโออัลบั้มอัลบั้มบันทึกการแสดงสดอัลบั้มรวมฮิตคอนเสิร์ตคอนเสิร์ต. - ปี 2538 แสดงคอนเสิร์ตเดี่ยว "ไอ ซี ยู คอนเสิร์ต" ที่ MBK Hall มาบุญครอง วันที่ 14 ตุลาคม 2538 " ได้จัดคอนเสิร์ต ไอ ซี ยู คอนเสิร์ต ขึ้นที่ เอ็ม บี เค ฮอลล์ โดยป้างได้ออกมาในชุดคนไข้ โรงพยาบาลมิชชั่น เพื่อให้เข้ากับคอนเซ็บของคอนเสิร์ตที่จัดขึ้น พร้อมกันนี้ยังได้มีการจัดทำ CD บันทึกส่วนไฮไลท์ของคอนเสิร์ตโดยใช้ชื่อว่า "ไฮไลท์ ไอซียู นครินทร์ กิ่งศักดิ์" ซึ่งคอนเสิร์ตนี้จัดได้ว่าเป็น คอนเสิร์ตเดี่ยวครั้งแรกของ ป้าง นครินทร์ กิ่งศักดิ์- ปี 2540 คอนเสิร์ต "ขุนช้างตกมัน" ที่ MCC Hall เดอะมอลล์บางกะปิ - ปี 2546 ร่วมแสดงคอนเสิร์ตกับใหม่ เจริญปุระ ในคอนเสิร์ต "ป้าง-ใหม่ พี่ขอร้อง น้องขอเต้น" ที่หอประชุมใหญ่ มหาวิทยาลัยธรรมศาสตร์ ท่าพระจันทร์ - ปี 2551 ร่วมแสดงคอนเสิร์ต "เพลงแบบประภาส" ที่หอประชุมใหญ่ ศูนย์วัฒนธรรมแห่งประเทศไทย - ปี 2554 ร่วมแสดงคอนเสิร์ตกับดา เอ็นโดรฟิน ในคอนเสิร์ต "Green Concert No.14: Da & The Idol Unbreak My Heart" ที่รอยัลพารากอนฮอลล์ สยามพารากอน - ปี 2556 คอนเสิร์ต “บรรลุนิติภาวะ 21 ปีป้าง.นครินทร์.กิ่งศักดิ์” จัดที่ อินดอร์ สเตเดียม หัวหมาก - ปี 2560 คอนเสิร์ต “ป้าง นครินทร์ กิ่งศักดิ์ 50 ปี พรีแซยิด” จัดที่ อิมแพ็ค เมืองทองธานีรางวัล</doc>
