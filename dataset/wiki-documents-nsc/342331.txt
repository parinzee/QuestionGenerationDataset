<doc id="342331" url="https://th.wikipedia.org/wiki?curid=342331" title="ดวงใจอัคนี">ดวงใจอัคนี ดวงใจอัคนี เป็นนวนิยายเล่มที่สองในซีรีส์ชุดบ้านไร่ปลายฝัน ประพันธ์โดย ซ่อนกลิ่น พิมพ์ครั้งแรกเมื่อเดือนมีนาคม พ.ศ. 2552 โดยสำนักพิมพ์พิมพ์คำ ต่อมาได้ถูกนำไปสร้างเป็นละครโทรทัศน์ทางช่อง 3 พ.ศ. 2553 ในชุด 4 หัวใจแห่งขุนเขาเนื้อเรื่องย่อ เนื้อเรื่องย่อ. อัคนี หรือ ไฟ เป็นคู่แค้นกับอัจจิมา หรือ จี๊ดมาตั้งแต่เยาว์วัย เพราะความบาดหมางที่ถ่ายทอดจากรุ่นพ่อสู่รุ่นลูก ต่อมาทั้งคู่ต้องมาบริหารฟาร์มโคนมของตระกูลและมีการปะทะคารมอยู่เนืองๆ แต่ภายใต้ท่าทีอันแข็งกร้าวนั้นซ่อนความห่วงใยซึ่งกันและกันไว้ แต่แล้วอุปสรรคต่างๆนำพาให้ทั้งคู่ได้เผยความรู้สึกดีๆต่อกัน ปัญหาติดอยู่ที่พ่อของฝ่ายหญิงไม่ยอมละทิฐิยอมรับว่าที่ลูกเขยคนนี้ อัคนีจะทำเช่นไรเพื่อให้ได้ดวงใจของหญิงอันเป็นที่รักมาครอบครอง</doc>
