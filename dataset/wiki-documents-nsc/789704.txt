<doc id="789704" url="https://th.wikipedia.org/wiki?curid=789704" title="คลิฟฟ์ เบอร์ตัน">คลิฟฟ์ เบอร์ตัน คลิฟฟอร์ด ลี "คลิฟฟ์" เบอร์ตัน () (เกิด 10 กุมภาพันธ์ ค.ศ. 1962 - 27 กันยายน ค.ศ. 1986) เป็นนักดนตรีชาวอเมริกัน เป็นที่รู้จักกันดีในฐานะมือเบสคนที่ 2 ของวงเมทัลลิกา ที่มาแทนที่รอน แม็คกอฟนีย์ ในเดือนธันวาคม ค.ศ. 1982 จนกระทั่งเขาเสียชีวิตในเดือนธันวาคม ค.ศ. 1986 เบอร์ตัน เข้าร่วมกับเมทัลลิกา ใน ค.ศ. 1982 และได้อัดเสียงใน 3 สตูดิโออัลบั้ม คือ Kill 'Em All, Ride the Lightning และ Master of Puppets เขายังได้เครดิตแต่งเพลงในซิงเกิล "To Live Is to Die" ภายหลังเสียชีวิต ในอัลบั้ม ...And Justice for All อีกด้วย เบอร์ตันเป็นที่รู้จักในฐานะ มือเบสที่มีทักษะความสามารถในการโซโล่เบสได้อย่างรวดเร็ว และใช้เอฟเฟ็กต์ที่ทำให้เสียงเบสฟังเหมือนเสียงกีตาร์โซโล่ ในวันที่ 27 กันยายน ค.ศ. 1986 เบอร์ตันได้เสียชีวิตจากอุบัติเหตุรถบัสใกล้กับเมือง โดราร์ป (Dörarp) ทางตอนใต้ประเทศสวีเดน ขณะเดินทางทัวร์คอนเสิร์ตโปรโมตอัลบั้ม Master of Puppets ส่วนเพื่อนสมาชิกคนอื่นรอดชีวิต เบอร์ตันได้ถูกแทนที่โดยเจสัน นิวสเตด ในปี ค.ศ. 1986 เขายังได้รับเกียรติเข้าสู่หอเกียรติยศร้อกแอนด์โรลร่วมกับวงและเพื่อนสมาชิกคนอื่นๆ ในวันที่ 4 เมษายน ค.ศ. 2009 และยังได้รับการจัดอันดับให้เป็นมือเบสที่ยิ่งใหญ่ที่สุดตลอดกาลในอันดับที่ 9 จากผลโหวตออนไลน์นิตยสารโรลลิงสโตน ในปี ค.ศ. 2011</doc>
