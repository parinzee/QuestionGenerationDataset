<doc id="742244" url="https://th.wikipedia.org/wiki?curid=742244" title="เอเวอเรสต์ ไต่ฟ้าท้านรก">เอเวอเรสต์ ไต่ฟ้าท้านรก เอเวอเรสต์ ไต่ฟ้าท้านรก () เป็นภาพยนตร์ภัยพิบัติ-ผจญภัยในปี ค.ศ. 2015 กำกับโดย บัลทาซาร์ คอร์มาเกอร์ เขียนบทโดย วิลเลียม นิโคลสัน และ ไซมอน โบฟอย นำแสดงโดย เจสัน คลาร์ก, จอช โบรลิน, จอห์น ฮอว์กส์, โรบิน ไรท์, เอมิลี วัตสัน, คีร์รา ไนท์ลีย์, แซม เวิร์ธธิงตัน และ เจค จิลเลินฮาล ภาพยนตร์ออกฉายรอบปฐมทัศน์ในงานเวนิซอินเตอร์เนชั่นแนลฟิล์มเฟสติวัลเมื่อวันที่ 2 กันยายน ค.ศ. 2015 และเข้าฉายครั้งแรกในโรงภาพยนตร์เมื่อวันที่ 18 กันยายน 2015 ซึ่งได้รับแรงบันดาลใจจากเหตุการณ์จริง ในปี 1996 เป็นเรื่องราวของสองกลุ่มนักปีนเขาที่กำลังเดินทางเพื่อพิชิตยอดเขาที่สูงที่สุดในโลกอย่างเอเวอเรสต์ นำโดย ร็อบ ฮอลล์ (คลาร์ก) และ สก็อตต์ ฟิชเชอร์ (จิลเลินฮาล) ภาพยนตร์เรื่องนี้ได้รับการปล่อยตัวครั้งแรกในระบบไอแมกซ์และ3 มิติ เมื่อวันที่ 11 กันยายน 2015 ในสหราชอาณาจักรในระบบไอแมกซ์, 3 มิติ, แว่น 3 มิติ, 2 มิติ ในระดับนานาชาติเข้าฉายเมื่อวันที่ 18 กันยายน 2015 ในระบบไอแมกซ์ 3 มิติ โดยมีจำนวนโรงฉาย 545 โรง ในสหรัฐอเมริกาและแคนาดา เริ่มเข้าฉายในวงกว้างในสหรัฐอเมริกาเมื่อวันที่ 25 กันยายน 2015 จำนวนโรงฉาย 3,006 โรง ภาพยนตร์เรื่องนี้ได้เสียงชื่นชมจากนักวิจารณ์และทำรายได้กว่า 203 ล้านดอลลาร์สหรัฐ</doc>
