<doc id="233980" url="https://th.wikipedia.org/wiki?curid=233980" title="ชาร์ลผู้อาจหาญ">ชาร์ลผู้อาจหาญ ชาร์ลผู้อาจหาญ (; ) หรือ ชาลส์เดอะแรช (10 พฤศจิกายน ค.ศ. 1433 - 5 มกราคม ค.ศ. 1477) เป็นขุนนางชาวฝรั่งเศส ผู้เป็นบุตรของฟิลลิปเดอะกูดและอินฟันตาอิซาเบลลาแห่งโปรตุเกส เมื่อแรกเกิดได้รับชื่อว่า “ชาร์ล มาร์แต็ง” ต่อมามีบรรดาศักดิ์เป็นดยุกแห่งบูร์กอญ ระหว่างปี ค.ศ. 1467 ถึงปี ค.ศ. 1477 ชาร์ลผู้อาจหาญได้รับฉายาว่า "ชาลส์ผู้โหดร้าย" (Charles the Terrible) จากผู้เป็นศัตรู และเป็นสมาชิกคนสุดท้ายของราชวงศ์วาลัวดยุกแห่งบูร์กอญ การสิ้นพระชนม์ก่อนเวลาอันสมควรของชาร์ลเป็นจุดเปลี่ยนแปลงอันสำคัญของประวัติศาสตร์ยุโรปที่มักจะมองข้ามกันไป หลังจากการเสียชีวิตของชาร์ลแล้วดัชชีบูร์กอญก็เริ่มเสื่อมสลายลงไปและในที่สุดก็ถูกแบ่งแยกกันระหว่างฝรั่งเศสกับฮาพส์บวร์ค (ผู้ที่กลายเป็นทายาทของชาร์ลผู้อาจหาญโดยการสมรสกับบุตรีแมรีแห่งบูร์กอญ) แต่ทั้งสองฝ่ายต่างก็ไม่พอใจในการแบ่งแยกซึ่งทำให้กลายเป็นชนวนของความขัดแย้งของฝักฝ่ายต่าง ๆ ของดินแดนบูร์กอญในยุโรปตะวันตกอีกต่อมากว่าสองร้อยปี</doc>
