<doc id="797185" url="https://th.wikipedia.org/wiki?curid=797185" title="ไฮแรกซ์ต้นไม้">ไฮแรกซ์ต้นไม้ ไฮแรกซ์ต้นไม้ () สัตว์เลี้ยงลูกด้วยนมในสกุล Dendrohyrax เป็นไฮแรกซ์สกุลหนึ่ง มีลักษณะทั่วไปเหมือนกับไฮแรกซ์ทั่วไป หรือไฮแรกซ์หิน แต่ไฮแรกซ์ต้นไม้จะมีสีขนลำตัวที่อ่อนกว่าโดยสอดคล้องไปกับสภาพแวดล้อม และมีส่วนของใบหน้ายื่นยาวกว่า เป็นสัตว์หากินกลางคืนที่มีความใกล้เคียงกับสัตว์เลี้ยงลูกด้วยขนมขนาดใหญ่ คือ ช้าง, พะยูน รวมถึงมานาที นิ้วตีนมีทั้งหมด 4 นิ้วในตีนหน้า และ 3 นิ้วในตีนหลัง มีเล็บกลมมนและฝ่าตีนที่เหมือนแผ่นยางใช้สำหรับในการป่ายปีนต้นไม้เพื่อหากิน ตัวผู้มีการส่งเสียงร้องที่ดังเพื่อประกาศอาณาเขต ขณะที่ตัวเมียก็สามารถส่งเสียงได้แต่ขาดถุงอากาศและกล่องเสียงเหมือนตัวผู้จึงทำเสียงได้เบากว่า โดยเฉลี่ยจะส่งเสียงร้องสองครั้งต่อคืน ในช่วงแรกราว 2–3 ชั่วโมงหลังจากตกค่ำ และต่อมาอีกครั้งในช่วงหลังเที่ยงคืนไปแล้ว- ไฮแรกซ์ต้นไม้ใต้ (Dendrohyrax arboreus), พบในแอฟริกาตะวันออกและแอฟริกาใต้ - ไฮแรกซ์ต้นไม้ตะวันออก (Dendrohyrax validus), พบในแอฟริกาตะวันออก - ไฮแรกซ์ต้นไม้ตะวันตก (Dendrohyrax dorsalis), พบในแอฟริกาตะวันตกและแอฟริกากลาง</doc>
