<doc id="469340" url="https://th.wikipedia.org/wiki?curid=469340" title="สมเด็จพระราชินีอะลียะฮ์แห่งอิรัก">สมเด็จพระราชินีอะลียะฮ์แห่งอิรัก สมเด็จพระราชินีอะลียะฮ์แห่งอิรัก หรือ เจ้าหญิงอะลียะฮ์ บินต์ อะลีแห่งเฮแจซ (พ.ศ. 2454 - 21 ธันวาคม พ.ศ. 2493) ทรงเป็นเจ้าหญิงอาหรับ และทรงเป็นสมเด็จพระราชินีแห่งอิรัก โดยเป็นพระมเหสีในพระเจ้าฆอซีแห่งอิรัก และทรงเป็นสมเด็จพระราชชนนีแห่งอิรักในรัชสมัยของพระเจ้าฟัยศ็อลที่ 2 แห่งอิรัก พระนางทรงเป็นสมเด็จพระราชินีพระองค์สุดท้ายแห่งอิรักพระราชประวัติ พระราชประวัติ. เจ้าหญิงอะลียะฮ์ บินต์ อะลีประสูติในปีพ.ศ. 2454 ทรงดำรงพระอิศริยยศเป็น "เจ้าหญิงแห่งเฮแจซ" เป็นพระราชธิดาพระองค์ที่สองในพระเจ้าอะลีแห่งเฮแจซกับสมเด็จพระราชินีนาฟิสซา บินต์ อัลอิละฮ์ พระราชบิดาทรงเป็นกษัตริย์แห่งเฮแจซ แกรนด์ชะรีฟแห่งมักกะฮ์ ในวันที่ 25 มกราคม พ.ศ. 2477 ทรงอภิเษกสมรสกับพระเจ้าฆอซีแห่งอิรักและทรงดำรงพระอิศริยยศเป็น สมเด็จพระราชินีแห่งอิรัก มีพระโอรสร่วมกันหนึ่งพระองค์คือ พระเจ้าฟัยศ็อลที่ 2 แห่งอิรัก ในที่สุดสมเด็จพระราชินีอะลียะฮ์ทรงจากพระเจ้าฆอซีไป เมื่อพระเจ้าฆอซีเสด็จสวรรคตจากอุบัติเหตุรถพระที่นั่งชนในวันที่ 4 เมษายน พ.ศ. 2482 นูรี อัสซะอีด นายกรัฐมนตรีซึ่งมีการสงสัยกันอย่างกว้างขวางว่ามีส่วนพัวพันในกรณีสวรรคตของพระเจ้าฆอซี ในพระราชพิธีฝังพระศพ ฝูงชนได้ตะโกนร้องว่า นูรีถูกสงสัยว่าเขาได้รับพระราชเสาวนีย์จากสมเด็จพระราชินีอะลียะฮ์และเขาได้วางแผนกับเจ้าชายอับดัลอิละฮ์ พระอนุชาในพระราชินีเพื่อดำเนินการถอดถอนองค์กษัตริย์ นูรีได้สนับสนุนให้เจ้าชายอับดัลอิละฮ์ดำรงเป็นผู้สำเร็จราชการแทนพระองค์ในรัชกาลของพระเจ้าฟัยศ็อลที่ 2 แห่งอิรัก ผู้เป็นพระราชโอรสของพระเจ้าฆอซีซึ่งมีพระชนมายุเพียง 4 พรรษา ผู้สำเร็จราชการแทนพระองค์ใหม่ในขั้นต้นทรงหวั่นเกรงอำนาจอิทธิพลของนายกรัฐมนตรีนูรี พระเจ้าฟัยศ็อลที่ 2 พระโอรสของพระนางไม่ได้อภิเษกสมรส ส่งผลให้พระนางเป็นสมเด็จพระราชินีองค์สุดท้ายของอิรัก สมเด็จพระราชชนนีอะลียะฮ์แห่งอิรักสิ้นพระชนม์ในวันที่ 21 ธันวาคม พ.ศ. 2493 ณ แบกแดด ประเทศอิรัก สิริพระชนมายุ 39 พรรษารัชทายาท รัชทายาท. พระนางทรงอภิเษกสมรสกับพระเจ้าฆอซีแห่งอิรักและมีพระโอรส 1 พระองค์คือ</doc>
