<doc id="856715" url="https://th.wikipedia.org/wiki?curid=856715" title="รุ่งอรุณแห่งอาณาจักรพิภพวานร">รุ่งอรุณแห่งอาณาจักรพิภพวานร รุ่งอรุณแห่งอาณาจักรพิภพวานร () เป็นภาพยนตร์บันเทิงคดีวิทยาศาสตร์จากประเทศสหรัฐอเมริกา ออกฉายเมื่อ ค.ศ. 2014 กำกับโดย Matt Reeves เขียนบทโดย Mark Bomback, Rick Jaffa และ Amanda Silver นำแสดงโดย Andy Serkis, Jason Clarke, Gary Oldman, Keri Russell, Toby Kebbell, และ Kodi Smit-McPhee เป็นภาคต่อจากภาพยนตร์ปี ค.ศ. 2011 เรื่อง กำเนิดพิภพวานร ซึ่งเป็นภาคแรกของพิภพวานรภาครีบู๊ตของทเวนตีท์เซนจูรีฟอกซ์ ภาพยนตร์เรื่องนี้ดำเนินเรื่องในเวลาสิบปีหลังจากภาคก่อนหน้า เล่าเรื่องของกลุ่มคนในซานฟรานซิสโกซึ่งกำลังพยายามอย่างหนักเพื่อที่จะอยู่รอด หลังจากเหตุการณ์โรคระบาดที่ทำให้มนุษย์แทบจะสูญสิ้น ในขณะที่วานรซีซาร์ก็กำลังใช้ความพยายามเพื่อที่จะควบคุมและรักษาสถานภาพในหมู่วานรที่มีสติปัญญาสูงด้วยกัน หลังจากออกฉายในสหรัฐอเมริกาและแคนาดาเมื่อ 11 กรกฎาคม ค.ศ. 2014 ภาพยนตร์เรื่องนี้ก็ได้รับเสียงชื่นชมอย่างมาก โดยนักวิจารณ์กล่าวชื่นชมงานเทคนิคภาพพิเศษ เนื้อเรื่อง การกำกับ การแสดง ดนตรีประกอบ ฉากแอ็กชั่น และความลึกซึ้งทางอารมณ์ และยังประสบความสำเร็จทางรายได้อีกด้วย โดยทำรายได้ทั่วโลกรวม 710 ล้านดอลลาร์สหรัฐ ได้รับการเสนอชื่อเข้าชิงรางวัลออสการ์สาขาเทคนิคภาพพิเศษ ภาคต่อซึ่งเป็นภาค 3 ของภาพยนตร์ชุดนี้ได้ชื่อว่า มหาสงครามพิภพวานร มีกำหนดออกฉายในวันที่ 14 กรกฎาคม ค.ศ. 2017</doc>
