<doc id="419272" url="https://th.wikipedia.org/wiki?curid=419272" title="เซเว่นโกสต์">เซเว่นโกสต์ เซเว่นโกสต์()เป็นผลงานการ์ตูนญี่ปุ่นโดยยูกิ อะเมมิยะและยูกิโนะ อิชิฮาระโดยเป็นการ์ตูนญี่ปุ่นแนวโชโจะที่ลงในนิตยสารคอมิคซีโร่ซัมรายเดือนในประเทศญี่ปุ่น ส่วนในประเทศไทยได้ถือลิขสิทธิ์โดยสำนักพิมพ์บงกช พับลิชชิ่ง และได้สร้างเป็นอะนิเมะโดยสตูดิโอดีนและฉายในประเทศไทยทางช่องแอนิแมกซ์เอเชียเนื้อเรื่อง เนื้อเรื่อง. เทย์โตะ ไคลน์เป็นอดีตทาสที่สูญเสียความทรงจำและได้เข้าเรียนที่โรงเรียนเตรียมทหารของกองทัพบาสเบิร์กกับเพื่อนสนิทที่ชื่อมิคาเงะ หลังจากการสอบบรรจุเสร็จสิ้นลง เทย์โตะได้บังเอิญไปได้ยินเป้าหมายของการคัดเลือกทหารเข้า รวมถึงความจริงที่ว่าพ่อของเขาถูกกองทัพสังหาร เขาจึงถูกจับขัง แต่มิคาเงะก็ช่วยเขาไว้ เทย์โตะจึงสามารถหนีไปจนถึงเขตที่7 ซึ่งมีโบสถ์ขนาดใหญ่อยู่และได้พบกับบิชอป3คนที่ช่วยเขาไว้และได้อาศัยอยู่ที่โบสถ์ แต่ว่าอายานามิซึ่งเป็นเสนาธิการของกองทัพก็ส่งมิคาเงะมาสังหารเทย์โตะ เมื่อมิคาเงะปฏิเสธ อยานามิจึงควบคุมวิญญาณของมิคาเงะและพยายามสังหารเทย์โตะ แต่ดวงเนตรแห่งมิคาเอลซึ่งกองทัพตามหาอยู่ที่อยู่ในตัวของเทย์โตะก็ได้ตื่นขึ้นและช่วยเขาไว้ หลังจากนั้นเทย์โตะจึงเลือกที่จะแก้แค้นอายานามิพร้อมกับตามหาความทรงจำของตนเองและเข้าสู่สงครามศักดิ์สิทธิ์ระหว่างแวร์โลเรนและเทพมรณะทั้ง7ตัวละครตัวละครหลัก ตัวละคร. ตัวละครหลัก. เทย์โตะ ไคลน์ เด็กผู้ชายที่สูญเสียความทรงจำและได้เข้าเรียนที่โรงเรียนเตรียมทหารของกองทัพบาสเบิร์ก หลังจากการสอบเสร็จเทย์โตะบังเอิญไปได้ยินความจริงเกี่ยวกับอดีตของตนรวมถึงเรื่องที่อายานามิ เสนาธิการของกองทัพเป็นผู้สังหารพ่อของตน เทย์โตะจึงต้องประสบกับการตามล่าของกองทัพและต้องสูญเสียเพื่อนรักของตนไปด้วย เทย์โตะจึงเลือกที่จะตามหาความทรงจำของตนเองพร้อมกับแก้แค้นให้เพื่อนของเขาพร้อมกับฟราว บิชอปที่เดินทางไปกับเทย์โตะเพื่อค้นหาความจริงเกี่ยวกับราชอาณาจักรรักซ์ที่ถูกทำลาย เทย์โตะมีชื่อจริงว่าวาหร์ไฮท์ เทียเช่ รักซ์โดยเป็นรัชทายาทของอาณาจักรรักซ์ที่ล่มสลายและเป็นภาชนะบรรจุของดวงเนตรแห่งมิคาเอลซึ่งเป็นอัญมณีในตำนานของรักซ์ที่สามารถกอบกู้อาณาจักรได้อยู่ด้วย มิคาเอล เป็นบุคลิกอีกบุคลิกหนึ่งของเทย์โตะซึ่งเกิดจากดวงเนตรแห่งมิคาเอลที่ฝังอยู่ที่มือขวา มิคาเอลหลงใหลในตัวของเทย์โตะมากและมีพลังเวทมหาศาลถึงขนาดทำลายทวีปทั้งทวีปได้ มิคาเอลมีนิสัยที่เอาแต่ใจตัวเอง เจ้ากี้เจ้าการ แต่ก็พร้อมจะสังหารทุกคนที่คิดจะทำร้ายเทย์โตะ สัญลักษณ์ที่บอกว่าเทย์โตะกำลังเป็นมิคาเอลอยู่คือ ดวงตาจะเป็นสีแดงและรูม่านตาจะแคบลง มิคาเงะ เพื่อนสนิทของเทย์โตะ เป็นคนช่วยให้เทย์โตะหลบหนี แต่ถูกอายานามิควบคุมวิญญาณและถูกสังหารต่อหน้าต่อตาเทย์โตะและฟราว ปัจจุบันเกิดใหม่ในร่างของลูกมังกรฟูลุงก์(มังกรชี้นำ)ที่ฟราวนำตัวกลับมาให้เทย์โตะโบสถ์บาสเบิร์ก โบสถ์บาสเบิร์ก. ฟราว บิชอปที่ช่วยเหลือเทย์โตะตอนที่เทย์โตะหนีจากกองทัพของจักรวรรดิและออกเดินทางไปพร้อมกับเทย์โตะ ฟราวเป็นบิชอปที่มีพฤติกรรมไม่เหมาะสมหลายอย่าง ทั้งอ่านหนังสือโป๊ ค้างงาน หนีพิธีมิสซา แต่กลับมีความสามารถในการต่อสู้สูงและเป็นเซเว่นโกสต์คนเดียวที่ควบคุมเคียวของเวอโลเรนได้ ฟราวจำเป็นต้องร่วมเดินทางไปกับเทย์โตะด้วยเหตุผลสองประการคือ เพื่อดูแลเทย์โตะและคอยเตือนปลอกคอทาสของเทย์โตะว่าฟราวยังอยู่กับเทย์โตะ เพราะฟราวไปทำสัญญาทาสกับเทย์โตะโดยพลการ ถ้าฟราวกับเทย์โตะอยู่ห่างกันเกิน48ชั่วโมง ปลอกคอก็จะระเบิด ฟราวเป็นหนึ่งในเซเว่นโกสต์นามว่าเซเฮล คาสเตอร์ บิชอปอีกคนที่ช่วยเทย์โตะและดูแลเทย์โตะระหว่างที่อยู่ที่โบสถ์ คาสเตอร์เป็นผู้ที่มักจะคอยจัดการกับฟราวเวลาที่ฟราวอ่านหนังสือโป๊หรือจีบสาวอยู่เสมอ คาสเตอร์มีงานอดิเรกเป็นการสร้างตุ๊กตา"ซิสเตอร์ดอล"หรือตุ๊กตาเลียนแบบมนุษย์ขนาดเท่าของจริงและเคลื่อนไหวได้ด้วยไซฟอนของคาสเตอร์ คาสเตอร์หมกมุ่นกับเรื่องนี้มากถึงขนาดถูกฟราวเรียกว่า"โอตาคุบ้าตุ๊กตา"เลยทีเดียว คาสเตอร์มีชื่อจริงว่าซิงลู่ เฮาเซ่นและเป็นหนึ่งในเซเว่นโกสต์นามว่าเฟสต์ ลาบราดอร์ บิชอปคนที่สามที่ช่วยดูแลเทย์โตะระหว่างตอนที่อยู่ที่โบสถ์ ลาบราดอร์มีงานอดิเรกเป็นการปลูกดอกไม้และชงชา ซึ่งดอกไม้และชาของลาบราดอร์เป็นหนึ่งในของขึ้นชื่อของเขตที่ 7 เลยทีเดียว ลาบราดอร์มักจะยิ้มอย่างอ่อนโยนและช่วยเหลือผู้อื่นอยู่เสมอ แม้แต่ฟราวเองก็ยังสุภาพกับลาบราดอร์ ดอกไม้ของลาบราดอร์นั้น ไม่ได้มีแค่ดอกไม้ที่สวยงามหรือมีรสชาติดี แต่ยังมีดอกไม้ที่ใช้ต่อสู้กับคอร์และเติบโตได้โดยมีคอร์หรือพลังมืดเป็นอาหารซึ่งลาบราดอร์ใช้ดอกไม้เหล่านี้เป็นอาวุธในการต่อสู้ แต่โดยปกติลาบราดอร์จะไม่ค่อยชอบการต่อสู้นัก ลาบราดอร์มีชื่อจริงว่า"อิลูช่า คราท"สามารถมองเห็นอนาคตได้และเป็นหนึ่งในเซเว่นโกสต์นามว่าโพรเฟ่ รันเซ่ บิชอปที่ดูแลการสอบ มีลักษณะเด่นคือปอยผม มักจะกัดกับฟราวอยู่บ่อยๆ โดยที่ฟราวจะมีกรรไกรอันหนึ่งที่เตรียมไว้จัดการกับผมของรันเซ่โดยเฉพาะ รันเซ่เป็นบิชอปที่หลงทางง่ายมาก ถ้าลองออกจากเขตที่ 7 แล้วจะไม่มีวันหาทางกลับมาที่เขตที่ 7 เจอจนกว่าจะได้เดินทางไปทั่วประเทศเสียก่อน นอกจากนี้ยังคลั่งการดูดวง โดยจะซื้อหนังสือดูดวงมาอ่านหาลักกี้ไอเทมทุกเช้า รันเซ่มีชื่อจริงว่า อิงึงึ โอ๊ค นอกจากนั้นรันเซ่เคยเป็นลูกศิษย์ของลาบราดอร์และเป็นเซเว่นโกสต์นามว่าเรลิกต์ แฟร์ ครอยส์ อดีตบิชอปของโบสถ์ เป็นผู้ที่เทย์โตะเรียกว่า"ฟาเธอร์"และคอยดูแลเทย์โตะตั้งแต่เทย์โตะเกิดมา แต่ว่าเทย์โตะกลับถูกเปลี่ยนเป็นกล่องแพนโดราโดยสันตะปาปา ครอยส์จึงขโมยตัวเทย์โตะมา ส่วนสันตะปาปาก็ใส่ข้อหาให้ครอยส์เป็นผู้ขโมยกล่องแพนโดราหนีมาและจุดชนวนสงครามรักส์ขึ้น แฟร์ ครอยส์เป็นน้องชายของกษัตริย์แห่งรักซ์ จึงมีศักดิ์เป็นอาแท้ๆของเทย์โตะแต่เทย์โตะไม่ได้รู้เรื่องนี้เลย นอกจากนี้ยังเป็นเซเว่นโกสต์นามว่าแฟร์ทราก บาสติน เป็นผู้ช่วยอาร์คบิชอปแห่งโบสถ์บาสเบิร์กและอาจารย์ของฟราว แท้จริงแล้วเป็นหนึ่งในแบล็คฮอว์กที่แฝงตัวเข้ามาในโบสถ์ บาสตินมีสำนึกในความยุติธรรมอย่างแรงกล้าถึงขนาดใช้วาลส์สังหารอดีตนักโทษที่ทำงานอยู่ที่โบสถ์เลยทีเดียว นอกจากนี้ยังคิดจะสังหารเทย์โตะเพราะมีคำสั่งจากจักรวรรดิด้วย บาสตินถูกฟราวสังหารและเกิดใหม่เป็นต้นไอวี่ซึ่งว่ากันว่าเป็นต้นไม้ที่อายุยืนที่สุดฟราวนำไปปลูกไว้ที่กลางสวนของลาบราดอร์ตรงที่มีแสงแดดสาดส่องมากที่สุด ราเซ็ท นางเงือกโนเอลที่อยู่ในสระน้ำของโบสถ์ เป็นนางเงือกที่หายากถึงขนาดถูกเรียกว่าเป็นภาพมายา ซิงลู่ไปพบเข้าตอนที่กวาดล้างกบฏและเกิดถูกใจจึงนำมาเลี้ยงไว้ แต่หลังจากสงครามรักซ์ ตระกูลเฮาเซ่นที่เข้าร่วมกับฝ่ายรักซ์และพ่ายแพ้สงครามจะต้องส่งหัวของซิงลู่ไปเป็นบรรณาการ แต่พ่อของซิงลู่ได้บอกให้ซิงลู่ใช้ความสามารถของราเซ็ตที่เปลี่ยนใบหน้าได้ เปลี่ยนเป็นหน้าของซิงลู่แล้วตัดส่งไปแทน ราเซ็ทยอมให้ตัวเองตายแต่ซิงลู่กลับรับมีดประหารแทนเพื่อปกป้องราเซ็ตทำให้ตระกูลรอดพ้นจากการถูกกำจัด เมื่อซิงลู่กลายเป็นเซเว่นโกสต์ก็ได้เปลี่ยนชื่อเป็นคาสเตอร์และสร้างร่างของราเซ็ตที่ฆ่าตัวตายตามขึ้นมาใหม่และย้ายมาอยู่ที่โบสถ์ของเขตที่ 7 ราเซ็ตสนิทกับคาสเตอร์มากทีสุดและกลัวฟราว แต่กลับสนิทกับเทย์โตะทั้งที่กลัวคนแปลกหน้า นอกจากนี้ราเซ็ตยังพูดไม่ได้แต่ร้องเพลงได้ดีและเป็นนักเล่นออร์แกนของโบสถ์อีกด้วย ฮาคุเรน เป็นเพื่อนและรูมเมทที่เทย์โตะมาเจอที่โบสถ์(เนื่องจากมีปัญหากับพ่อ) เป็นญาติกับ ชูริ โอ๊ค เชื่อมั่นในหน้าตาของตัวเองมากเป็นบิชอปฝึกหัดของคาสเตอร์ ปัจจุบันเป็นผู้ฝึกสอนโอกะ วีด้า เพื่อนอีกคนของเทย์โตะ เป็นผู้ใช้ไซฟอนสายรักษา ปัจจุบันเป็นบิชอปฝึกหัดของลาบราดอร์จักรวรรดิบาสเบิร์ก จักรวรรดิบาสเบิร์ก. แบล็คฮอว์ก หน่วยสืบราชการลับของกองทัพ มีสมาชิกทั้งหมดเป็นวาลส์ไฟล์ที่มีความสามารถสูง สามารถยึดประเทศทั้งประเทศได้ด้วยเวลาเพียง5ชั่วโมงโดยหน่วยแบล็คฮอว์กจะฟังคำสั่งโดยตรงจากจอมพลแต่เพียงผู้เดียว มีอายานามิเป็นหัวหน้าหน่วย เสนาธิการ อายานามิ หัวหน้าหน่วยแบล็คฮอว์ก เป็นผู้ที่สังหารกษัตริย์แห่งรักซ์และแฟร์ ครอยส์ และเป็นผู้ที่สังหารมิคาเงะอีกด้วย เป็นผู้ที่เทย์โตะต้องการสังหารมากที่สุด อายานามิตามหาดวงเนตรแห่งมิคาเอลเพื่อที่จะให้ร่างกายของแวร์โรเรน(ตัวเขาเอง)ได้คืนชีพขึ้นมาบนโลก อายานามิมีความสัมพันธ์ทางสายเลือดกับเทย์โตะ โดยเป็นพี่น้องกับพ่อของเทย์โตะ คือ โครม(พ่อของเทย์โตะ) ครอยส์(ฟาเทอร์หรืออาของเทย์โตะ) โครเวล(อายานามิ) พันเอก คัตสึรางิ ผู้ช่วยของอายานามิ แต่อย่างไรก็ตาม เขาก็ไม่ค่อยสนิทกับแบล็กฮอว์กคนอื่นมากนักและยังเป็นสายลับเพื่อแทรกซึมแบล็กฮอว์กอีกด้วย สาเหตุและตัวจริงยังไม่แน่ชัด แต่โดยปกติคัตสึรางิจะเป็นคนคอยเสิร์ฟน้ำชาหรือเค้กให้หน่วยแบล็กฮอว์กตอนที่ทำงานเอกสารอยู่และคอยจัดการกับสมาชิกของแบล็กฮอว์กที่ก่อปัญหาและเป็นเซเว่นโกสต์นามว่าลันด์คาร์เต้ ลันด์คาร์เต้คือเงาดำที่ล่อลวงพระสันตะปาปา ลันนด์คาร์เต้คือคนเอาเคียวของแวร์โรเรนใส่ฟราว และเป็นคนที่ทำให้เกิดโศกนาฏกรรมสังหารหมู่เซเว่นโกสต์รุ่นที่แล้ว(เซเว่นโกสต์รุ่นของกิโดะ)ต่อมาถูกฟราวสังหารและเทย์โตะได้ชี้นำทางเขาไปยังบันไดแห่งชีวิตที่มีแอร์(คาล)เพื่อนสนิทของเขารออยู่ พันโท คุโรยูริ สมาชิกของแบล็กฮอว์ก มีอายุน้อยที่สุดในกลุ่ม มีนิสัยเหมือนเด็กแต่ก็มีฝีมือดี คุโรยูริมักจะงีบหลับเวลาประชุมหน่วยหรือทำงานเอกสารอยู่เสมอ แต่จะถนัดทำงานภาคสนามมากกว่า ชอบอยู่กับฮารุเสะซึ่งเป็นผู้ช่วยของตนเอง เมื่อฮารุเสะถูกมิคาเอลดึงเอาจิตใจไป คุโรยูริก็เอาแต่ใจมากขึ้น แต่ก็ยังทำงานให้แบล็กฮอว์กอยู่ ฮารุเสะ ผู้ช่วยของคุโรยูริ มีความสามารถในการเคลื่อนย้ายสถานที่ได้ในพริบตา แต่ถูกลาบราดอร์กับมิคาเอลเล่นงาน ทำให้อยู่ในสภาพเจ้าชายนิทรา ต่อมาคาสเตอร์ได้ช่วยทำให้สติกลับมา พันตรี ฮิวงะ สมาชิกแบล็คฮอว์ก มีความสามารถในการต่อสู้สูงที่สุดในกลุ่มโดยเป็นรองแค่อายานามิเท่านั้น แต่กลับชอบอู้งานและมักจะโดนอายานามิลงโทษอยู่บ่อยๆ ฮิวงะกลัวเสัยงเข็มขัดกระทบกัน เพราะนั่นเป็นสัญญาณของการลงโทษของอายานามิ แต่ก็ไม่เคยเข็ดหลาบ ฮิวงะจะสวมแว่นดำและพกดาบคะตะนะสองเล่มติดตัวไว้เสมอ ถูกลันด์คาร์เต้(คัตสึรางิ)เล่นงานแต่ยังไม่ตาย ปัจจุบันรักษาตัวอยู่ในตู้น้ำ โคนัตสึ ผู้ช่วยของฮิวงะ เคารพในตัวฮิวงะมาก แต่ก็รับไม่ได้กับความขี้เกียจของฮิวงะและหัวเสียกับเรื่องนี้ทุกครั้ง โคนัทสึเป็นคนที่เอาจริงเอาจังกับทุกเรื่องจึงสติแตกได้ง่ายโดยเมื่อสติแตกแล้วฮิวงะจะเป็นคนช่วยล็อกเอาไว้ไม่ให้ฆ่าใครตายไปเสียก่อน และเป็นผู้ดูแลสมาชิกใหม่ในแบล็กฮอว์กและคอยดูแลคุโรยูริหลังจากที่ฮารุเสะโดนเล่นงาน ยูกิ และ ซูซุ ผู้ช่วยของอายานามิและสมาชิกใหม่ของแบล็กฮอว์ก เป็นทาสฝาแฝดที่มีความสามารถสูงในด้านการต่อสู้ ถูกฮิวงะเก็บมาจากอันท์วอร์ท มักจะมีปัญหาในการสื่อสารเพราะทั้งคู่ใช้ภาษารักส์ ซึ่งในหน่วยแบล็คฮอว์กมีแค่อายานามิที่พูดได้ แต่ก็เรียนรู้ภาษาบาสเบิร์กและพูดได้คล่องในตอนหลัง ชูริ โอ๊ค สมาชิกคนล่าสุดของแบล็คฮอว์กซึ่งเข้ามาได้ด้วยอำนาจทางทหารของจอมพลโอ๊คผู้เป็นพ่อ ไม่มีความสามารถทางการต่อสู้ใดๆและยังเอาแต่ใจตัวเองยิ่งกว่าคุโรยูริเสียอีก เคารพชื่นชมในตัวโคนัทสึเพราะโคนัทสึช่วยชีวิตเขาไว้หลังจากตอนที่ไปบุกอันท์วอร์ท ตัวละครอื่นๆในจักรวรรดิ จอมพลวาราบะ โอ๊ค จอมพลของกองทัพบาส์บูกร์ เป็นพ่อของชูริ มีความสามารถด้านการทหารสูงผิดกับลูกชายแต่ก็ตามใจลูกชายจนเสียคน เป็นคนพาชูริไปยัดเยียดไว้กับฮิวงะที่แบล็คฮอว์ก ปัจจุบันถูกอายานามิสังหาร โรเซียมาแนล โอกะ บาส์บูกร์() ภาชนะบรรจุของดวงเนตรแห่งราฟาเอลและองค์หญิงรัชทายาทแห่งจักรวรรดิบาส์บูกร์ มีชื่อเรียกสั้นๆว่า"โอกะ"เพราะเป็นองค์หญิงรัชทายาทจึงมักจะถูกคนในราชวงศ์ลอบสังหารอยู่บ่อยๆถึงขนาดที่ถูกวางยาพิษในอาหารทุกมื้อเลยทีเดียว ซึ่งโอกะก็เบื่อเรื่องนี้เป็นอย่างมากทำให้บางครั้งก็หนีออกมาเที่ยวเล่น และเจอกับเทย์โตะในเขตที่4โดยที่เทย์โตะได้ไปเที่ยวตามหาฟราว โดยมีโอกะไปด้วยเป็นเวลา1วันเต็มๆโดยที่ทั้งสองได้รู้จักกันและกันมากขึ้น นอกจากนี้ทั้งสองยังรู้สึกคุ้นเคยกันอย่างน่าประประหลาด หลังจากที่เทย์โตะช่วยโอกะจากวาลส์และได้ตั๋วผ่านต้องคำสาปของโพรเฟ่มาเล้ว ทั้งสองก็ได้แยกจากกัน แต่ก่อนจากกันทั้งสองก็ได้บอกชื่อจริงของตนเองซึ่งเมื่อโอกะได้ยินชื่อจริงของเทย์โตะ ราฟาเอลก็ปรากฏตัวขึ้นและพยายามจะฆ่าเทย์โตะ แต่ฮาคุเรนก็มาขัดจังหวะจึงสามารถเรียกสติกลับมาได้ ภายหลังแอร์(คาล)ได้มาบอกว่า โอกะ นั้นตายไปแล้ว ร่างที่อยู่ในปัจจุบันนี้เป็นร่างทดลองของนักวิทยาศาสตร์ ซึ่งแอร์(คาล)เป็นคนนำวิญญาณของโอกะมาใส่ในร่างของนักวิทยาศาสตร์ ราฟาเอล ตัวตนอีกบุคลิกหนึ่งของโอกะ เป็นดวงเนตรที่มือขวาเช่นเดียวกับเทย์โตะ ราฟาเอลเคารพและยึดมั่นในตัวโอกะมาก ในตอนที่เกิดสงครามรักซ์ ราฟาเอลได้ถูกป้อนข้อมูลให้ทำลายราชอาณาจักรรักซ์ในร่างของโอกะ ต่อมาได้เจอกับเทย์โตะเมื่อรู้ว่าเทย์โตะคือคนของรักซ์จึงคิดจะกำจัด แต่ฮาคุเรนมาห้ามไว้ทำให้โอกะได้สติกลับคืนมา มีอดีตฝังใจว่าโอกะยังอายุเพียง 3 ขวบเท่าเดิม บุคลิกที่จะรู้ว่าโอกะคือราฟาเอลคือดวงตาสีฟ้าและรูม่านตาจะแหลมแคบลง มิโรคุ อดีตจอมพลของกองทัพ ปัจจุบันเป็นผู้อำนวยการของโรงเรียนนายร้อยที่เทย์โตะเคยเรียนอยู่ เป็นผู้ที่เก็บเทย์โตะมาจากสังเวียนทาสต่อสู้และให้เข้าเรียนที่โรงเรียนนายร้อยด้วยสาเหตุบางอย่าง เป็นผู้บัญชาการเงาของแบล็กฮอว์กและยังล่วงรู้ความลับบางอย่างเกี่ยวกับดวงเนตรแห่งมิคาเอลอีกด้วย คาล เบกไลเตอร์ของมิโรคุเป็นเซเว่นโกสต์นามว่าแอร์ มีบันทึกแห่งฮาเดสที่จดบันทึกความดีและความชั่วของมนุษย์ซึ่งคาลเป็นผู้ดูแลเท่านั้นไม่สามารถแก้ไขได้ คาลเป็นผู้ดูแลเทย์โตะตอนที่มาอยู่กับมิโรคุและเป็นคนที่นำดวงวิญญาณของโอกะมาใส่ในร่างทดลองของนักวิทยาศาสตร์ เพื่อนสนิทของลันด์คาร์เต้ มีความสามารถทักษะพิเศษ นอกจากเป็นยอดฝีมือด้านการต่อสู้แล้ว เขายังสามารถติดตามเป้าหมาย หรือสะกดรอยและหลบหนีได้ดีอีกด้วย และเป็นคนเดียวที่รอดจากโศกนาฏกรรมสังหารหมู่เซเว่นโกสต์รุ่นที่แล้ว(เซเว่นโกสต์รุ่นของกิโดะ) ภายหลังโดนลันด์คาร์เต้สังหารเซเว่นโกสต์และเวอโลเรน เซเว่นโกสต์และเวอโลเรน. เวอโลเรนคือสิ่งที่เจ้าแห่งสวรรค์สร้างขึ้นเพื่อคอยควบคุมดูแลมนุษย์ แต่เวอโรเลนได้ตกหลุมรักลูกสาวของเจ้าแห่งสวรรค์หรืออีฟ ทำให้เจ้าแห่งสวรรค์ไม่ยอมรับ และได้กักขังเวอโรเลนไว้ในหอคอย แต่อีฟที่ได้รู้เรื่องนี้เนื่องจากแอบฟังสิ่งที่พ่อของตนพูด อีฟจึงได้แอบเข้าไปช่วย และอีฟก็ได้ไปสารภาพรักกับเวอโรเลน แต่ยามเฝ้าหอคอยมาพบเข้า และได้โจมตีเวอโรเลน แต่ทว่าอีฟได้มารับการโจมตีแทน และได้พูดเป็นครั้งสุดท้ายว่า'ทุกๆครั้งฉันจะอยู่เคียงข้างนายตลอดไป'ทำให้เวอโรเลนเคืองแค้นต่อเจ้าแห่งสวรรค์ เจ้าแห่งสวรรค์จึงเข้าใจผิดคิดว่าเวอโรเลนฆ่า และได้ไล่ลงไปโลกมนุษย์ และได้ใช้มิคาเอลและราฟาเอลปิดผนึก โดยมิคาเอลผนึกร่างกาย ราฟาเอลผนึกวิญญาณ หลังจากนั้นเจ้าแห่งสวรรค์จึงสร้างเซเว่นโกสต์ขึ้นเพื่อดูแลผนึกของเวอโลเรน เซเว่นโกสต์แต่ละตนจะมีความสามารถของเวอโลเรนคนละหนึ่งอย่าง เพื่อไม่ให้เกิดเวอโลเรนอีกคนขึ้น- เซเฮล เซเว่นโกสต์ผู้ตัดวิญญาณ เป็นผู้ทำลายโชคร้ายที่คอยทำลายมนุษย์ มีฟราวเป็นร่างทรง - เฟสต์ เซเว่นโกสต์ผู้ผูกวิญญาณ เป็นผู้ที่คอยผูกสายสัมพันธ์ให้ผู้คน มีคาสเตอร์เป็นร่างทรง - โพรเฟ่ เซเว่นโกสต์ผู้บอกเล่าวิญญาณ เป็นผู้ที่มองเห็นอนาคต มีลาบราดอร์เป็นร่างทรง - ลันด์คาร์เต้/รันด์คัลท์ เซเว่นโกสต์ผู้ดับวิญญาณ ตักเตือนดวงวิญญาณบนโลก มีคัตสึรางิเป็นร่างทรง - เรลิกต์ เซเว่นโกสต์ผู้สืบทอดวิญญาณ เป็นผู้ที่ตรวจสอบอดีตของมนุษย์ มีรันเซ่เป็นร่างทรง - แอร์ เซเว่นโกสต์ผู้ปลุกวิญญาณ เป็นผู้พิพากษาวิญญาณบนโลก มีคาลเป็นร่างทรง - แฟร์ทราก เซเว่นโกสต์ผู้สัญญาวิญญาณ เป็นผู้ที่ควบคุมวิญญาณบนโลก มีแฟร์ ครอยส์เป็นร่างทรงศัพท์เฉพาะภายในเรื่อง ศัพท์เฉพาะภายในเรื่อง. จักรวรรดิบาสเบิร์ก จักรวรรดิที่ตัวละครส่วนใหญ่อาศัยอยู่ แบ่งออกเป็น7เขตตั้งแต่เขตที่1-7 จักรวรรดิจะมีขั้วอำนาจปกครองอยู่2ขั้วอำนาจคือ ราชวงศ์และโบสถ์ซึ่งมีอำนาจทัดเทียมกันซึ่งถ่วงดุลกันอยู่ ตามประวัติศาสตร์ของจักวรรดิ จัรรวรรดิและราชอาณาจักรรักซ์ได้ตกลงทำสัญญาสันติภาพกัน แต่ราชอาณาจักรรักซ์ละเมิดข้อสัญญาจึงถูกยึดเป็นเมืองขึ้น ราชอาณาจักรรักซ์อยู่บริเวณทางเหนือของจักรวรรดิ จักรวรรดิบาสเบิร์กมีดวงเนตรแห่งราฟาเอลเป็นสมบัติประจำชาติ ราชอาณาจักรรักซ์ อดีตประเทศที่เคยมีอำนาจทัดเทียมกับจักรวรรดิและที่ที่เทย์โตะเคยอาศัยอยู่ เป็นประเทศที่ครอบครองดวงเนตรแห่งมิคาเอลและดูแลกล่องแพนโดราที่บรรจุร่างของแวร์โรเรนเอาไว้ แต่เมื่ออาณาจักรถูกทำลาย กล่องแพนโดราก็สาบสูญไป ปัจจุบันกลายเป็นเขตในทางเหนือของจักรวรรดิ ไซฟอน เวทมนตร์ที่ใช้ในเรื่อง โดยไซฟอนคือการดึงเอาพลังของสิ่งที่อยู่รอบตัวมาใช้โดยการวาดตัวอักษรขึ้นด้วยมือ ผู้ที่ใช้ไซฟอนได้นั้นหาได้ยากถึงขนาดถูกเรียกว่าได้รับพรจากพระเจ้าเลยทีเดียว ตัวอักษรไซฟอนถูกสร้างขึ้นโดยมีอักษรภาษาอังกฤษเป็นพื้นฐาน ไซฟอนมีด้วยกันทั้งหมด3ประเภทคือ 1.ไซฟอนโจมตี เป็นไซฟอนที่สามารถสร้างความเสียหายให้คนหรือสิ่งของได้ สามารถนำมาใช้เพื่อต่อสู้กับคนอื่นและเป็นไซฟอนที่ผู้คนส่วนใหญ่ใช้กัน ผู้ที่ใช้ไซฟอนแบบนี้ได้แก่ เทย์โตะ ฟราว ฮาคุเรน อายานามิ ฯลฯ 2.ไซฟอนรักษาเป็นไซฟอนที่ใช้รักษาความเสียหายที่เกิดขึ้นกับคนหรือสิ่งของ ผู้ที่ใช้ไซฟอนแบบนี้ได้แก่ ลาบราดอร์ บาสติน วีด้า และโอกะ 3.ไซฟอนพิเศษเป็นไซฟอนที่มีความสามารถนอกเหนือจากสองประเภทที่กล่าวมาข้างต้น เช่น เคลื่อนย้ายสิ่งของ ผู้ที่ใช้ไซฟอนประเภทนี้หาได้ยากมากแม้ในหมู่ผู้ใช้ไซฟอนด้วยกัน ผู้ที่ใช้ไซฟอนประเภทนี้ปัจจุบันมีเพียงแค่คาสเตอร์และยูกิ ความฝันสามประการ ความเชื่อของผู้คนในโลกของเซเว่นโกสต์ มีเนื้อหาว่า"ก่อนที่มนุษย์จะถือกำเนิด เจ้าแห่งสวรรค์จะให้พรพวกเขาสามข้อ เมื่อเกิดมาแล้ว มนุษย์จะต้องทำความฝันเหล่านั้นให้สำเร็จ เมื่อทำสำเร็จก็จะกลับไปอยู่กับเจ้าแห่งสวรรค์อีกครั้ง" คอร์ จากความเชื่อเรื่องความฝันสามประการ มนุษย์จะต้องทำความฝันให้สำเร็จด้วยตนเอง แต่คอร์จะเข้ามาแทรกแซงและทำให้สมหวังและนำพาผู้คนเข้าสู่ความมืด ผู้ที่ทำสัญญากับคอร์จะไม่ได้กลับไปอยู่บนสวรรค์อีกและจมลงสู่ความมืดจนกว่าจะได้รับการชำระล้าง วาลส์ คอร์ที่ทำความฝันของมนุษย์ทั้งสามประการให้เป็นจริงจะเข้ายึดร่างกายและวิญญาณเพื่อพัฒนาเป็นวาลส์และกลายเป็นรากฐานของการคืนชีพของเวอโลเรนผู้เป็นนาย การชำระวาลส์นั้นจำเป็นต้องมีความสามารถในระดับหนึ่งจึงจะสามารถทำได้ บากูลูส อาวุธที่บิชอปใช้กำจัดคอร์ เพราะไซฟอนธรรมดาไม่สามารถกำจัดคอร์ได้ บากูลูสจะทำให้ไซฟอนโจมตีและกำจัดคอร์ได้ หรือถ้าเป็นไซฟอนสายรักษาจะสามารถกำจัดคอร์ที่สิงคนอยู่โดยไม่ทำอันตรายคนที่ถูกสิงได้ แต่บากูลูสยังสามารถใช้ได้อีกแบบคือการควบคุมวาลส์โดยการอ่านเวทในไบเบิลย้อนกลับ โดยการใช้ในลักษณะนี้จะต้องชดใช้ด้วยชีวิต ก็อดเฮาส์ ก็อดเฮาส์คือตระกูล7ตระกูลที่มีหน้าที่เลือกจักรพรรดิและสันตะปาปา โดยก็อดเฮาส์นั้นเป็นลูกหลานของเซเว่นโกสต์ ทีทั้งหมด7แห่งใน7ทวีปโดย"นักเดินทางแห่งเซเล่"จะต้องมาขอ"ตั๋วผ่านต้องคำสาป"เพื่อไปที่ดินแดนแห่งเซเล่โดยวิธีการได้ตั๋วผ่านต้องคำสาปคือการเปิดเผย"บาป"ของก็อดเฮาส์ที่อยู่เหนือการพิพากษาของจักรวรรดิและโบสถ์รายชื่อตอน</doc>
