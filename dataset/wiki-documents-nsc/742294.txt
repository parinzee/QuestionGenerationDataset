<doc id="742294" url="https://th.wikipedia.org/wiki?curid=742294" title="มณีเนื้อแท้">มณีเนื้อแท้ มณีเนื้อแท้ เป็นละครเย็นเรื่องแรกที่ หนุ่ม คงกระพัน แสดงเป็นพระเอก และเป็นละครเรื่องแรกของ อั้ม พัชราภา และเพียงเรื่องแรกก็ทำให้ทั้งสองคนเริ่มเป็นที่รู้จักของหลายๆคน ละครเรื่องนี้สร้างจากบทประพันธ์ของ โสภี พรรณราย นักเขียนชื่อดัง แล้วนำมาแปลงเป็นบทโทรทัศน์โดย ราชาวดี และกำกับการแสดงโดย สยม สังวริบุตร, สมชาย สังข์สวัสดิ์ ออกอากาศเมื่อปี พ.ศ. 2540 โดยออกอากาศทุกวัน เวลา 18.30 น. ทางสถานีโทรทัศน์สีกองทัพบกช่อง 7 ผลิตโดยดีด้า วิดีโอ โปรดักชั่นเนื้อเรื่องโดยย่อ เนื้อเรื่องโดยย่อ. พลอยไพลิน เด็กสาวผู้มีพร้อมทุกอย่างในชีวิต เธอเป็นทายาทของนายประจวบ ชาเยนทร์ธร มหาเศรษฐีผู้แทนจำหน่ายรถยนต์ที่มีชื่อเสียงของประเทศ แต่แล้ววันหนึ่งเธอก็ได้เจอกับความผันผวนปรวนแปรในชีวิต และเลือกแก้ปัญหาด้วยการคิดทำตัวเหลวไหลเพื่อประชดชีวิต หลายครั้งที่เธอได้เจอกับภัยของสังคม และผู้ไม่หวังดีรอบๆ ตัว แต่ขึ้นชื่อว่ามณีแล้ว ไม่ว่าจะเจอมรสุมหนักหนาสาหัสแค่ไหน เธอก็ยังคงรักษาความเป็นมณีเนื้อแท้เอาไว้ได้ ทินภัทร หนุ่มนักเรียนนอก ที่ต้องมามีชีวิตเกี่ยวพันกับ พลอยไพลิน โดยที่เขาเองไม่ได้ตั้งใจ ในตอนแรกเขาคิดว่าเธอเป็นผู้หญิงก๋ากั่นใจแตก แต่สุดท้ายเขาก็ได้พบความดีในตัวและจิตใจของเธอรายชื่อนักแสดงรายชื่อนักแสดง. - คงกระพัน แสงสุริยะ รับบท ทินภัทร - พัชราภา ไชยเชื้อ รับบท พลอยไพลิน - ชไมพร จตุรภุช รับบท อรนิช - สุวัจนี ไชยมุสิก รับบท บุษราคัม - หาญส์ หิมะทองคำ รับบท นุวี - ภานุเดช วัฒนสุชาติ รับบท ประจวบ - ภคกุล สนิทวงศ์ ณ อยุธยา  รับบท ศุภจิตรา - ด.ช.ศิรชัช เจียรถาวร รับบทเป็น ทินกร (หลานชายของทินภัทร) - ด.ญ.เอเชีย ปทุมแก้วรับบทเป็น แพรวพรรณราย (ลูกสาวพลอยไพลิน)เพลงประกอบละครเพลงประกอบละคร. - ชื่อเพลง มณีเนื้อแท้ เนื้อร้องโดย จารุณี แก้วแสงทอง ทำนองโดย Goodnote Music เรียบเรียงโดย ชิตพงษ์ ตรีมาศ และขับร้องโดย ชะฎาทิพย์ ชุติมา - ชื่อเพลง มณีเนื้อแท้ เนื้อร้องโดย NTV ทำนองโดย วัชรินทร์ วานิช เรียบเรียงโดย วิชิต ปิยะกุละวัฒน์ และขับร้องโดย บริพันธ์ ชัยภูมิ</doc>
