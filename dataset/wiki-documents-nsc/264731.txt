<doc id="264731" url="https://th.wikipedia.org/wiki?curid=264731" title="คาซึระ โคทาโร่">คาซึระ โคทาโร่ คาซึระ โคทาโร่ () เป็นตัวละครในหนังสือการ์ตูนและภาพยนตร์การ์ตูนเรื่องกินทามะ ผลงานของฮิเดอากิ โซราจิข้อมูลตัวละคร ข้อมูลตัวละคร. คาซึระ โคทาโร่ เป็นเพื่อนสนิทของซากาตะ กินโทกิและทากาสุงิ ชินสุเกะมาตั้งแต่ยังเรียนหนังสือด้วยกัน ต่อมา ทั้งสามจึงได้เป็นนักรบขับไล่ชาวสวรรค์ หลังจากชาวสวรรค์สามารถยึดเอโดะได้อย่างสมบูรณ์ กินโทกิได้วางมือจากซามูไรขับไล่ต่างแดนมาเป็นนักรับจ้างอิสระ ทากาสุงิกลับซ่องสุมกำลังเตรียมจะทำลายเอโดะทั้งเมือง ส่วนคาซึระก็ยังคงทำหน้าที่นักรบขับไล่ต่อไปอย่างลับๆ โดยหลบซ่อนตัวจากการตามล่าของตำรวจพิเศษติดอาวุธชินเซ็นงุมิ ในช่วงแรกๆ คาซึระวางแผนที่จะสร้างความปั่นป่วนโดยการทำลายสถานทูตหรือก่อความวุ่นวายแบบอื่นๆ แต่ภายหลัง คาซึระได้ใช้วางแผนใช้วิธีปฏิวัติโดยไม่เสียเลือดเนื้อ คาซึระมักจะตอบคนที่เรียกชื่อเขาผิดหรือไม่ได้เรียกว่า "ไม่ใช่ซึระ...คาซึระต่างหาก"อยู่บ่อยๆ ในตอนแรกพยายามชักชวนให้กินโทกิกลับมาร่วมกองซามูไรขับไล่ต่างแดน แต่ก็ได้รับการปฏิเสธจากกินโทกิโดยให้เหตุผลทำนองว่าตนเองไม่สามารถปกป้องเพื่อนพ้องได้ อยู่แบบนี้ก็มีความสุขดีอยู่แล้ว ไม่อยากเห็นคนตายและไม่อยากฆ่าคนอีก คาซึระจึงไม่พยายามชวนกินโทกิอีก แต่ก็เป็นแหล่งข้อมูลสำคัญของกินโทกิเวลาที่กินโทกิจำเป็นต้องสู้เพื่อปกป้องอะไรบางอย่างไม่เว้นแม้แต่หนังสือซีคิดส์ และเป็นคนห่วงใยกินโทกิอยู่บ้างเหมือนกัน สังเกตจากตอนที่คาซึระยอมไปช่วยคางุระและชินปาจิกับกินโทกิ โดยบอกว่าภาระที่กินโทกิแบกมาตลอดจนถึงทุกวันนี้มันหนักเกินไป และจะช่วยแบกรับภาระนั้นเอง ในภาพยนตร์จอเงินนั้น คาซึระถูกนักฆ่าที่เคยเป็นเพื่อนกับเขาและกินโทกิในสมัยเด็กลอบทำร้ายจนบาดเจ็บสาหัส นักรับจ้างสารพัดจึงออกตามหาเบาะแส ตามไตเติ้ลนั้นทั้งสามคนต่อสู้แบบเอาเป็นเอาตาย กินโทกิก็ถูกดาบแทงไปหลายทีจนบาดเจ็บสาหัสหนัก คาซึระมีความสามารถพิเศษคือการปลอมตัวเพื่อหลบหลีกสายตาชินเซ็นงุมิ จนได้รับฉายาว่า "โคทาโร่จอมหลบหนี"</doc>
