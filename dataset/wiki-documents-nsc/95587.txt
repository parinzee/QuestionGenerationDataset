<doc id="95587" url="https://th.wikipedia.org/wiki?curid=95587" title="ราชมังคลากีฬาสถาน">ราชมังคลากีฬาสถาน ราชมังคลากีฬาสถาน (Rajamangala National Stadium) เป็นสนามกีฬาขนาดใหญ่ที่สุดในประเทศไทย โดยเป็นสนามกลางหรือสนามหลัก (Main Stadium) ภายในสนามกีฬาหัวหมาก ของการกีฬาแห่งประเทศไทย สร้างขึ้นเพื่อเฉลิมพระเกียรติพระบาทสมเด็จพระปรมินทรมหาภูมิพลอดุลยเดช เนื่องในโอกาสพระราชพิธีมหามงคลเฉลิมพระชนมพรรษา 5 รอบ 5 ธันวาคม 2530 และ พระราชพิธีรัชมังคลาภิเษก พ.ศ. 2531 สนามได้รับการออกแบบโดย รังสรรค์ ต่อสุวรรณ แล้วเสร็จเมื่อปี พ.ศ. 2541 เพื่อใช้ในการแข่งขันกีฬาเอเชี่ยนเกมส์ ครั้งที่ 13 ที่กรุงเทพมหานคร เป็นเจ้าภาพ ราชมังคลากีฬาสถาน เป็นสนามเหย้าของทีมฟุตบอลทีมชาติไทย ในปัจจุบัน และใช้จัดแข่งขันฟุตบอลนัดสำคัญต่างๆ นอกจากนี้ ยังใช้สำหรับจัดการแสดงดนตรี(คอนเสิร์ต)กลางแจ้ง มีศักยภาพรองรับผู้เข้าชมภายในอาคาร จำนวน 80,000 คน และอัฒจันทร์จำนวน 49,722 ที่นั่ง ซึ่งเป็นเก้าอี้ทั้งหมด ภายในมีสนามฟุตบอลขนาดมาตรฐาน ลู่วิ่ง ลานกรีฑา และสิ่งอำนวยความสะดวกอื่น ๆ นอกจากนี้ ยังเป็นสนามกีฬาที่มีขนาดใหญ่ เป็นอันดับที่ 55 ของโลก และเป็นอันดับ 17 ของทวีปเอเชียประวัติ ประวัติ. เมื่อปี พ.ศ. 2512 คณะรัฐมนตรีซึ่งนำโดยนายกรัฐมนตรี จอมพล ถนอม กิตติขจร มีมติเห็นชอบด้วยกับโครงการจัดสร้างสนามกีฬาที่หัวหมาก ขนาดความจุ 1 แสนคน ด้วยงบประมาณ 40 ล้านบาท ซึ่งเสนอเข้าสู่ที่ประชุม ตามที่องค์การส่งเสริมกีฬาแห่งประเทศไทย (อสกท.; ปัจจุบันคือการกีฬาแห่งประเทศไทย หรือ กกท.) นำเสนอมา แต่ยังไม่มีการก่อสร้าง เนื่องจากไม่มีงบประมาณ จนกระทั่งในปี พ.ศ. 2528 ไพบูลย์ วัชรพรรณ ผู้ว่าการ กกท.คนแรก เสนอของบประมาณ 500 ล้านบาท สำหรับก่อสร้างสนามกีฬากลาง ขนาดความจุ 80,000 ที่นั่ง ภายในสนามกีฬาหัวหมาก เพื่อเฉลิมพระเกียรติพระบาทสมเด็จพระเจ้าอยู่หัว เนื่องในวโรกาสทรงเจริญพระชนมายุครบ 60 พรรษา และใช้ในการแข่งขันกีฬาระดับชาติร่วมกับสนามศุภชลาศัย ซึ่งได้รับความเห็นชอบ โดยมอบหมายให้คณะสถาปัตยกรรมศาสตร์ จุฬาลงกรณ์มหาวิทยาลัยเป็นผู้ออกแบบ และทำสัญญาจ้าง ห้างหุ้นส่วนจำกัดวิวัฒน์ก่อสร้าง พร้อมทั้งจัดจ้าง บริษัท สยามซีเท็ค จำกัด เป็นผู้ควบคุมการก่อสร้าง เมื่อวันที่ 22 กันยายน พ.ศ. 2531 จนกระทั่งแล้วเสร็จเมื่อวันที่ 31 พฤษภาคม พ.ศ. 2538 รวมระยะเวลาก่อสร้างทั้งสิ้น 2,443 วัน คิดเป็นเงินทั้งสิ้น 630 ล้านบาท ต่อมาในระยะที่ 2 คณะสถาปัตยกรรมศาสตร์ จุฬาลงกรณ์มหาวิทยาลัย เข้าให้ความร่วมมือตกแต่งรายละเอียด ทางสถาปัตยกรรมและวิศวกรรม และระบบไฟส่องสว่าง ระบบเสียงเพิ่มเติม การติดตั้งเก้าอี้บนอัฒจันทร์ฝั่งมีหลังคา พร้อมราวกันตก โดยห้างหุ้นส่วนจำกัดช้างม่อยเฟอร์นิเจอร์ เป็นผู้รับจ้าง รวมค่าใช้จ่ายประมาณ 550 ล้านบาท แต่ใช้วงเงินไปประมาณ 367 ล้านบาท ตามนโยบายลดค่าใช้จ่ายของนายสุขวิช รังสิตพล ประธานคณะกรรมการจัดการแข่งขันกีฬาเอเชี่ยนเกมส์ครั้งที13 และระยะที่ 3 ในช่วงก่อนเปิดการแข่งขัน กีฬาเอเชียนเกมส์ ครั้งที่ 13ประมาณ 1 เดือน คือการจัดทำตราสัญลักษณ์พระราชพิธีรัชมังคลาภิเษก และตัวอักษรแสดงชื่อสนามเป็นภาษาไทยและภาษาอังกฤษ เพื่อติดตั้งบนกำแพงส่วนนอกอัฒจันทร์ฝั่งกระถางคบเพลิง การตกแต่งบริเวณส่วนที่ประทับ และส่วนที่นั่งประธาน รวมทั้งการทาสีภายในบางส่วน ตลอดถึงการสถาปัตยกรรมต่างๆ เป็นเงิน 8 ล้านบาท โดยรวมงบทั้ง 3 ระยะ เป็นเงินทั้งสิ้นประมาณ 1,188 ล้านบาท หลังจากแข่งขันกีฬาเอเชียนเกมส์ ครั้งที่ 13 เสร็จสิ้นแล้ว มีการปรับปรุงต่อเติม ที่ทำการสมาคมกีฬา, ห้องประชุม และสำนักงานฝ่ายต่างๆ ของ กกท.โดยรอบใต้ถุนอัฒจันทร์ ทำให้ยอดงบประมาณการก่อสร้างสนามแห่งนี้ รวมทั้งสิ้น 1,255,569,337 บาท ซึ่งในปัจจุบัน ใช้รองรับการแข่งขันฟุตบอลระหว่างประเทศที่สำคัญ รวมถึงการแข่งขันฟุตบอลถ้วยพระราชทาน และนัดกระชับมิตรของฟุตบอลทีมชาติไทย หรือสโมสรฟุตบอลของไทย กับฟุตบอลทีมต่างชาติ หรือสโมสรฟุตบอลจากต่างประเทศเช่น แมนเชสเตอร์ยูไนเต็ด, ลิเวอร์พูล, ลีดส์ยูไนเต็ด, เรอัลมาดริด, บาร์เซโลนา และเชลซี เป็นต้นเหตุการณ์สำคัญกีฬาเหตุการณ์สำคัญ. กีฬา. - 6 และ 20 ธันวาคม พ.ศ. 2541 - พิธีเปิดและปิด การแข่งขันกีฬาเอเชียนเกมส์ ครั้งที่ 13 - 9 ธันวาคม และ 20 ธันวาคม พ.ศ. 2543 - พิธีเปิดและปิด การแข่งขันกีฬาแห่งชาติ ครั้งที่ 32 - 6 และ 27 พฤศจิกายน พ.ศ. 2547 - พิธีเปิดและปิด การแข่งขันฟุตบอลโลกหญิงอายุไม่เกิน 20 ปี 2004 - 8 ถึง 21 กรกฎาคม พ.ศ. 2550 - พิธีเปิดการแข่งขัน และการแข่งขันรอบ 8 ทีมสุดท้าย เอเชียนคัพ ครั้งที่ 14 - 8 และ 18 สิงหาคม พ.ศ. 2550 - พิธีเปิดและปิด การแข่งขันกีฬามหาวิทยาลัยโลกฤดูร้อน ครั้งที่ 24 - 14 ถึง 16 ธันวาคม พ.ศ. 2555 - เรซ ออฟ แชมเปียนส์ 2012 - 10 และ 17 ธันวาคม พ.ศ. 2557 - เอเอฟเอฟ ซูซูกิ คัพ 2014 - 3 และ 5 มิถุนายน พ.ศ. 2559 - ฟุตบอลชิงถ้วยพระราชทานคิงส์คัพ ครั้งที่ 44 - 17 ธันวาคม พ.ศ. 2559 - ฟุตบอลชิงแชมป์แห่งชาติอาเซียน 2016 นัดชิงชนะเลิศ - 14 และ 16 กรกฎาคม พ.ศ. 2560 - ฟุตบอลชิงถ้วยพระราชทานคิงส์คัพ ครั้งที่ 45คอนเสิร์ตคอนเสิร์ต. - 25 ธันวาคม พ.ศ. 2542 - 15 ปีเมดอินไทยแลนด์ ของคาราบาว - 10 ธันวาคม พ.ศ. 2547 - บี-เดย์ ของเบเกอรีมิวสิก - 7 พฤษภาคม พ.ศ. 2548 - เทศกาลดนตรีกรุงเทพ (Bangkok Music Festival) โดยการท่องเที่ยวแห่งประเทศไทย - 17 พฤศจิกายน พ.ศ. 2550 - ร่ำไรคอนเสิร์ต ของอัสนี-วสันต์ - 7 กุมภาพันธ์ พ.ศ. 2552 - เอสเอ็มทาวน์ไลฟว์’08 ของเอสเอ็มทาวน์ - 6 เมษายน พ.ศ. 2553 - โชว์คิงเอ็ม - 27 พฤศจิกายน พ.ศ. 2553 - บอดีสแลมไลฟว์อินคราม ของบอดีสแลม - 12 มีนาคม พ.ศ. 2554 - โคเรียนมิวสิกเวฟอินแบงคอก - 7 ถึง 8 พฤษภาคม พ.ศ. 2554 - เทศกาลฤดูร้อนกรุงเทพฯ (Bangkok Summer Festival) - 7 เมษายน พ.ศ. 2555 - โคเรียนมิวสิกเวฟอินแบงคอก 2012 - 25 พฤษภาคม พ.ศ. 2555 - เดอะบอร์นดิสเวย์บอลทัวร์ (Lady Gaga The Born This Way Ball Live in Bangkok) ของเลดีกากา - 4 ตุลาคม พ.ศ. 2555 - วันเอเชียทัวร์ 2012 เอ็มเคานท์ดาวน์สไมล์ไทยแลนด์ (One Asia Tour 2012 M Countdown Smile Thailand) - 2 มีนาคม พ.ศ. 2556 - เสียงจริงตัวจริง เดอะวอยซ์ไทยแลนด์ ประกอบด้วยเจนนิเฟอร์ คิ้ม, โจอี้ บอย, สหรัถ สังคปรีชา, อภิวัชร์ เอื้อถาวรสุข และลูกทีมอีก 59 คน - 16 มีนาคม พ.ศ. 2556 - เอ็มบีซีโคเรียนมิวสิกเวฟอินแบงคอก - 30 มีนาคม พ.ศ. 2556 - ซูเปอร์จอยนท์คอนเสิร์ตอินไทยแลนด์ - 2 พฤศจิกายน พ.ศ. 2557 - คอนเสิร์ต 40 ปีเสก โลโซ (40 แต่รู้สึกเหมือน 14) - 14 มีนาคม พ.ศ. 2558 - วันไดเรกชันออนเดอะโรดอะเกนทัวร์ - 7 เมษายน พ.ศ. 2560 - อะเฮดฟูลออฟดรีมส์ทัวร์ โดย โคลด์เพลย์ - 10 กุมภาพันธ์ พ.ศ. 2561 - Genie Fest 19 ปี กว่าจะร็อกเท่าวันนี้ โดย จีนี่เรคอร์ดสกิจกรรมทางการเมืองกิจกรรมทางการเมือง. - 1 พฤศจิกายน พ.ศ. 2551 - ครอบครัวความจริงวันนี้สัญจร (แดงทั้งแผ่นดินสัญจร) 19 - 20 พฤศจิกายน พ.ศ. 2556 - 24 พฤศจิกายน - 1 ธันวาคม พ.ศ. 2556 - รัฐ (ถูก) ประหาร โดยศาลรัฐธรรมนูญ และ หยุดทำร้ายประเทศไทย หยุดใช้คนไทยเป็นตัวประกันภาพ</doc>
