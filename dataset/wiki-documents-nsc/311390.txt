<doc id="311390" url="https://th.wikipedia.org/wiki?curid=311390" title="แมรี่ อึ้งรังษี">แมรี่ อึ้งรังษีประวัติ ประวัติ. แมรี่ อึ้งรังษี (เกิด 21 พฤษภาคม พ.ศ. 2518) มีชื่อเกิดว่า แมรี่ เจน โจนส์ (ภาษาอังกฤษ: Mary Jane Jones) เป็นนักร้องแจ๊สและป๊อปชาวอเมริกัน มีประสบการณ์การแสดงคอนเสิร์ตมากกว่า 300 ครั้งทั่วสหรัฐอเมริกา ญี่ปุ่น ไทย และเกาหลีใต้ รวมทั้งการแสดงกับวงออร์เคสตร้าชั้นนำเช่น Charleston Symphony Orchestra, Seoul Philharmonic Orchestra, Bangkok Symphony Orchestra, Thailand Philharmonic Orchestra, International Orchestra of Italy ฯลฯ และกับ วงแจ๊สชั้นนำของอเมริกาอีกมากมาย ในสหรัฐฯ แมรี่เคยเป็นนักร้องของวง Extempo ที่ได้รับรางวัล CARAs (Contemporary A Cappella Recording Awards) และยังได้รับการเสนอชื่อเข้าชิงรางวัลนักร้องหญิงแห่งปี ก่อนหน้านั้น แมรี่ทำงานเป็นนักร้องในห้องอัดเสียงและนักแสดงทางโทรทัศน์ (TV actress) ซึ่งเธอได้สร้างผลงานระดับมืออาชีพไว้มากมาย และได้รับความนิยมอย่างสูงในโซล ประเทศเกาหลีใต้ ที่ซึ่งเธอใช้ชีวิตอยู่ 13 ปี แมรี่ (ซึ่งพูดภาษาไทยได้คล่องแคล่ว) ได้สร้างผลงานเพลงไทยไว้หนึ่งอัลบั้ม โดยได้นำเพลงรักของบอย โกสิยพงษ์มาขับร้อง ร่วมกับวงออร์เคสตร้า International Orchestra of Italy ล่าสุดผลงานของเธอได้ถูกเลือกเป็นเพลงเอกของภาพยนตร์เรื่อง “ความสุขของกะทิ”- และอีกหนึ่งผลงานเพลง คือ อัลบั้ม บุพเพสันนิวาส & Popular Jazz Favourites- ผลงานที่ภาคภูมิใจ แมรี่ อึ้งรังษี ได้มีเกียรติร้องเพลง "สรรเสริญพระบารมี" ของโรงภาพยนตร์ เอส เอฟ เวิลด์ ซีเนม่า และเป็นเพลง “สรรเสริญพระบารมี” ในรูปแบบ 3 มิติครั้งแรกในประเทศไทยอีกด้วย</doc>
