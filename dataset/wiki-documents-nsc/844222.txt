<doc id="844222" url="https://th.wikipedia.org/wiki?curid=844222" title="เจ้าหญิงคริสตีนาแห่งเนเธอร์แลนด์">เจ้าหญิงคริสตีนาแห่งเนเธอร์แลนด์ เจ้าหญิงคริสตีนาแห่งเนเธอร์แลนด์ () เป็นหนึ่งในพระราชธิดาทั้ง 4 พระองค์ โดยเป็นพระราชธิดาพระองค์เล็กของสมเด็จพระราชินีนาถยูเลียนาแห่งเนเธอร์แลนด์ กับเจ้าชายแบร์นฮาร์ดแห่งลิพเพอ-บีสเตอร์เฟลด์ ยังเป็นพระมาตุจฉาในพระราชโอรสทั้ง 3 ของสมเด็จพระราชินีนาถเบียทริกซ์ คือ สมเด็จพระราชาธิบดีวิลเลิม-อเล็กซานเดอร์แห่งเนเธอร์แลนด์ เจ้าชายฟริโซแห่งออเรนจ์-นัสเซา เจ้าชายคอนสตันตินแห่งเนเธอร์แลนด์พระประวัติ พระประวัติ. เจ้าหญิงครีสตินาประสูติเมื่อวันที่ 18 กุมภาพันธ์ พ.ศ. 2490 เป็นพระราชธิดาพระองค์เล็กใน สมเด็จพระราชินีนาถยูเลียนาแห่งเนเธอร์แลนด์ และ เจ้าชายแบร์นฮาร์ดแห่งลิพเพอ-บีสเตอร์เฟลด์ พระองค์ได้รับการบัพติศมาเมื่อวันที่ 9 ตุลาคม ปีเดียวกัน โดยทรงมีพระบิดามารดาทูลหัวดังนี้- สมเด็จพระราชินีนาถวิลเฮลมินาแห่งเนเธอร์แลนด์ พระราชอัยยิกา(ยาย) - เซอร์ วินตัน เบอร์นี - อาร์มการ์ด วอน คัมมา พระปิตุลานี(อาสะใภ้) - เจ้าชายเฟลิกซ์แห่งบูร์บง-ปาร์มา ในระหว่างที่พระราชมารดาทรงพระครรภ์พระองค์นั้น พระราชมารดาได้ประชวรด้วยโรคหัดเยอรมัน ทำให้พระองค์ประสูติมาด้วยพระเนตรเกือบบอด แต่ต่อมาความก้าวหน้าของแพทย์ที่มีประสิทธิภาพ พระองค์ได้เข้ารับการรักษาจนพระเนตรสามารถกลับมาใช้งานได้ แต่คณะแพทย์ได้ถวายคำแนะนำให้พระองค์ต้องฉลองพระเนตร(แว่นตา) ที่คณะแพทย์จัดทำถวาย และต้องเสวยพระกระยาหารที่มีประโยชน์สม่ำเสมอ ซึ่งต่อมาพระองค์สามารถเข้าศึกษาได้ตามปกติพระเชษฐภคินี พระเชษฐภคินี. เจ้าหญิงคริสตีนาทรงมีพระเชษฐภคินีจำนวน 3 พระองค์ดังนี้- อดีตสมเด็จพระราชินีนาถเบียทริกซ์ - เจ้าหญิงไอรีนแห่งเนเธอร์แลนด์ - เจ้าหญิงมาร์ครีตแห่งเนเธอร์แลนด์เสกสมรส เสกสมรส. พระองค์เสกสมรสและหย่ากับ คอร์เค เปเรซ อี กีเยร์โม มีพระบุตร 3 คน ดังนี้- เบอร์นาโด กีเยร์โม - นีโคลอส กีเยร์โม - ยูเลียนา กีเยร์โม พระบุตรของพระองค์ มิได้รับการสถาปนาเป็น เจ้า ดังเช่นพระบุตรใน เจ้าหญิงมาร์ครีตแห่งเนเธอร์แลนด์ พระเชษฐภคินี และไม่ได้เป็น สมาชิกพระราชวงศ์ดัตช์ แต่สามารถพำนักในพระราชวังหลวงได้ และมีสิทธิในการได้รับเงินจากพระราชวังตามสิทธิในฐานะ สมาชิกราชวงศ์ออเรนจ์-นัสเซา</doc>
