<doc id="299644" url="https://th.wikipedia.org/wiki?curid=299644" title="แนช">แนช แนช (; ) หรือ ชาร์ลี () เป็นตัวละครจากเกมสตรีทไฟท์เตอร์ เป็นตัวละครที่สามารถเลือกมาต่อสู้ได้ครั้งแรกในเกมสตรีทไฟท์เตอร์ซีโร่ภาคแรก และมีเรื่องราวที่กล่าวถึงอดีตที่เกี่ยวของกับตัวเขาในสตรีทไฟท์เตอร์ II แนชเป็นนายทหารอากาศชาวสหรัฐ เขามีจุดมุ่งหมายที่จะโค่นองค์กรชาโดลู มีบทบาทสำคัญในภาคซีโร่ และภาคเกมต่อสู้ข้ามฝั่ง ที่ต้องทำศึกกับตัวละครจากมาร์เวลคอมิกส์อยู่หลายภาค แนช มีท่าไม้ตาย คือ โซนิคบูม และ ซัมเมอร์ซอลท์คิก และมีซูเปอร์คอมโบ คือ โซนิคเบรกประวัติตามท้องเรื่องประวัติตามท้องเรื่อง. - สตรีทไฟท์เตอร์ II แนชได้รับการอ้างถึงครั้งแรกในสตรีทไฟท์เตอร์ II ซึ่งเป็นเพื่อนร่วมศึกของไกล์ แนชได้สละชีวิตตนเองเพื่อเข้าต่อสู้กับเวก้า แต่ไม่ประสบความสำเร็จ เขาได้ถูกเวก้าสังหารลงอย่างเหี้ยมโหด ส่งผลให้ไกล์ ซึ่งเป็นเพื่อนรักเกิดความแค้น จึงเข้าร่วมการแข่งขันเวิลด์ทัวร์นาเมนท์โดยมีวัตถุประสงค์ที่จะกำจัดเวก้าลงในเวลาต่อมา และในซูเปอร์สตรีทไฟท์เตอร์ II X ได้มีฉากที่ไกล์มาเยี่ยมหลุมฝังศพของแนชด้วยเช่นกัน- สตรีทไฟท์เตอร์ ซีโร่ แนชได้เป็นตัวละครที่สามารถนำมาต่อสู้ได้ในเกมสตรีทไฟท์เตอร์ ซีโร่ ซึ่งเป็นเหตุการณ์ก่อนที่สตรีทไฟท์เตอร์ II จะอุบัติขึ้น ในโครงเรื่องของภาคซีโร่นี้ แนชได้เป็นแชมเปี้ยนศิลปะป้องกันตัวของสหรัฐอเมริกามาสองปีซ้อน ซึ่งมีการบันทึกสถิติโดยเคน และแนชยังเป็นผู้สอนเทคนิคการต่อสู้บางส่วนให้กับไกล์ ในภายหลัง แนชได้รับมอบหมายในการตามล่าเวก้ารวมทั้งเปิดโปงความลับขององค์กรชาโดลูให้แก่กองทัพสหรัฐ ในฉากจบของเขา เมื่อทำการกำจัดเวก้าลงแล้ว เขาก็ไม่คาดคิดมาก่อนเลยว่าเวก้าจะสามารถฟื้นขึ้นมาทำร้ายเขาได้อีกครั้งการตอบรับ การตอบรับ. ตัวละครดังกล่าวได้รับการตอบรับในเกณฑ์ที่ดีจากนักวิจารณ์และแฟน ๆ ของซีรีส์ ใน ค.ศ. 2008 ดี.เอฟ.สมิธ แห่งเว็บไซต์ไอจีเอ็นได้จัดให้แนชอยู่ในอันดับ 16 ของตัวละครยอดนิยมอันดับต้นในสตรีทไฟท์เตอร์ และตัวละครนี้ยังได้รับการจัดให้อยู่ในอันดับที่ 26 ของตัวละครยอดนิยมอันดับต้นของสตรีทไฟท์เตอร์ โดยพอล เฟอร์ฟารี แห่งเว็บไซต์ยูจีโอใน ค.ศ. 2010 ในปีเดียวกันนี้ แชมป์เกมสตรีทไฟท์เตอร์ทวีปยุโรปอย่างไรอัน ฮาร์ต ได้จัดให้แนชเป็นตัวละครสตรีทไฟท์เตอร์ยอดเยี่ยมอันดับสิบส่วนเกี่ยวข้อง ส่วนเกี่ยวข้อง. ในเกมฉบับภาษาอังกฤษ จะใช้ชื่อว่า ชาร์ลี (Charlie) รวมถึงตัวละครนี้ ได้ปรากฏตัวในภาพยนตร์ฮอลลีวูดเรื่อง สตรีทไฟท์เตอร์ภาคเดอะเลเจนท์ออฟชุนลี โดยใช้ชื่อว่า ชาร์ลี แนช (นำแสดงโดย คริส ไคลน์) และเนื้อเรื่องกำหนดว่ามีแฟนสาวเป็นชาวไทยซึ่งมีชื่อว่า มายา ซึ่งมีบทบาทอยู่ในเนื้อเรื่องหลายตอน</doc>
