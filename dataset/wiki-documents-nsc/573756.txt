<doc id="573756" url="https://th.wikipedia.org/wiki?curid=573756" title="ปิยะรัฐ ตุ้นทัพไทย">ปิยะรัฐ ตุ้นทัพไทย ปิยะรัฐ ตุ้นทัพไทย เป็นอดีตนักกีฬาวอลเลย์บอลชายทีมชาติไทย ผู้ทำหน้าที่ในตำแหน่งตัวรับอิสระ และเป็นกำลังสำคัญให้แก่ทีมชาติไทยชุดแชมป์ซีเกมส์ 2011 ที่ประเทศอินโดนีเซียประวัติ ประวัติ. ปิยะรัฐ ตุ้นทัพไทย เริ่มเล่นวอลเลย์บอลเมื่ออายุ 10 ขวบ สำเร็จการศึกษาระดับมัธยมต้นจากโรงเรียนกีฬา จังหวัดอุบลราชธานี ระดับมัธยมปลายจากโรงเรียนกีฬา จังหวัดสุพรรณบุรี แล้วจึงมาศึกษาต่อที่มหาวิทยาลัยราชภัฏวไลยอลงกรณ์ ในพระบรมราชูปถัมภ์ รวมถึงวิทยาลัยพละ วิทยาเขตสุพรรณบุรี วันที่ 26 กรกฎาคม พ.ศ. 2554 ปิยะรัฐเข้าแข่งขันรายการวอลเลย์บอลสโมสรชายชิงแชมป์เอเชีย 2011 ที่ประเทศอินโดนีเซีย ให้แก่สโมสรช้าง โดยเป็นฝ่ายแพ้ต่อทีมวอลเลย์บอลอัล เรย์ยาน จากประเทศกาตาร์ที่ 2-3 เซต และในวันที่ 28 กรกฎาคม ปิยะรัฐซึ่งทำหน้าที่ร่วมกับสโมสรช้าง ได้เป็นฝ่ายแพ้ต่อทีมซะไกเบลเซอร์ส จากประเทศญี่ปุ่น 1-3 เซต ในรอบ 8 ทีมสุดท้าย วันที่ 6 ธันวาคม พ.ศ. 2554 สโมสรวอลเลย์บอล อุดรธานี ได้มีการแถลงการเปิดตัวสมาชิกใหม่ของทีม โดยให้ปิยะรัฐ ตุ้นทัพไทย ซึ่งทำหน้าที่ในตำแหน่งลิเบอโร เข้าแข่งขันระดับอาชีพในไทยแลนด์ลีก 2012 พ.ศ. 2556 เขาสามารถแสดงผลงานได้อย่างยอดเยี่ยมเมื่อครั้งที่อยู่ร่วมกับทีมเชียงราย วีซี ในศึกไทยแลนด์ลีก 2013 จนได้รับการเรียกตัวกลับสู่ทีมชาติไทยอีกครั้งในการแข่งขันซีเกมส์ 2013 ที่ประเทศพม่า วันที่ 26 มิถุนายน พ.ศ. 2556 ในการแข่งขันวอลเลย์บอลชายชิงแชมป์โลก 2014 รอบคัดเลือก โซนเอเชียตะวันออกเฉียงใต้ ที่จังหวัดนครปฐม ปิยะรัฐได้เป็นหนึ่งในผู้มีส่วนช่วยให้ทีมชาติไทยเป็นฝ่ายชนะทีมชาติเวียดนามที่ 3-1 เซต จากนั้น ในวันที่ 27 มิถุนายน เขาได้เป็นผู้มีส่วนช่วยให้ทีมชาติไทยเป็นฝ่ายชนะทีมชาติพม่าที่ 3-0 เซต รวมถึงเป็นฝ่ายชนะทีมชาติอินโดนีเซีย ส่งผลให้ทีมชาติไทยเป็นที่ 1 ของโซนอาเซียน และเข้าสู่รอบคัดเลือกโซนเอเชียได้สำเร็จ วันที่ 30 กันยายน พ.ศ. 2556 ในการแข่งขันวอลเลย์บอลชายชิงแชมป์เอเชีย 2013 ที่จัดขึ้น ณ ดูไบ สหรัฐอาหรับเอมิเรตส์ ปิยะรัฐซึ่งทำหน้าที่เป็นตัวรับอิสระ ได้มีส่วนช่วยให้ทีมชาติไทยเป็นฝ่ายชนะทีมชาติเลบานอน 3-1 เซต โดยมีมนต์ชัย สุภจิรกุล เป็นผู้ฝึกสอนรางวัลเกียรติยศรางวัลเกียรติยศ. - พ.ศ. 2554 - รางวัลเหรียญทอง ร่วมกับทีมชาติไทย จากการแข่งขันซีเกมส์ 2011 ณ ปาเล็มบัง ประเทศอินโดนีเซีย</doc>
