<doc id="279884" url="https://th.wikipedia.org/wiki?curid=279884" title="ธนาคารศรีนคร">ธนาคารศรีนคร ธนาคารศรีนคร เป็นธนาคารของไทย เปิดดำเนินกิจการเมื่อวันที่ 21 สิงหาคม พ.ศ. 2493 (ในอดีตใช้ชื่อว่า ธนาคารสิงขร) โดยมีจอมพล ป.พิบูลสงคราม นายกรัฐมนตรีในสมัยนั้น เป็นประธานในพิธีเปิด ณ อาคารเลขที่ 84 ถนนยุคล 2 แขวงจักรวรรดิ เขตสัมพันธวงศ์ กรุงเทพมหานคร คณะผู้ก่อตั้งประกอบด้วย พระยาโทณวณิกมนตรี (วิสุทธิ์ โทณวณิก) นายอื้อจือเหลียง นายอุเทน เตชะไพบูลย์ พระยาจินดารักษ์ นายเกียรติ ศรีเฟื่องฟุ้ง โดยมีวัตถุประสงค์เบื้องต้น เพื่อจะส่งเสริมการออมทรัพย์ของประชาชนให้เป็นปึกแผ่น และนำเงินออมเหล่านั้นมาพัฒนาให้เกิดประโยชน์ในด้านการสร้างสรรค์ เป็นต้นว่า ให้กู้ยืมแก่กิจการอุตสาหกรรม การพาณิชยกรรมในประเทศและต่างประเทศ การเกษตรกรรม และอื่น ๆคณะกรรมการชุดแรกประกอบด้วยคณะกรรมการชุดแรกประกอบด้วย. - พระยาโทณวณิกมนตรี (วิสุทธิ์ โทณวณิก) ประธานกรรมการ - นายอื้อจือเหลียง รองประธานกรรมการ - นายอุเทน เตชะไพบูลย์ กรรมการผู้จัดการ - พระยาจินดารักษ์ กรรมการ - นายเกียรติ ศรีเฟื่องฟุ้ง กรรมการ - นายโชวกุงเคียม กรรมการ - ขุนเศรษฐภักดี กรรมการ - นายแต้คายซิว กรรมการ - นายเหียเจี๊ยะเซ็ง กรรมการการดำเนินกิจการ การดำเนินกิจการ. แรกเริ่มดำเนินการ ธนาคารศรีนคร เป็นตึกแถว 4 ชั้น 4 คูหา มีพนักงาน 58 คน มีบริการเงินฝาก 2 ประเภท คือ ประเภทกระแสรายวัน และประเภทฝากประจำ มีทุนจดทะเบียน 10 ล้านบาท นับแต่เริ่มดำเนินกิจการมา ธนาคารศรีนคร กิจการของธนาคารรุ่งเรืองขึ้นเป็นลำดับ ธนาคารจึงได้ดำเนินการขยายกิจการสาขา โดยเปิดสาขาสามแยกขึ้นเป็นแห่งแรก เมื่อวันที่ 1 พฤศจิกายน พ.ศ. 2501 และในเดือนธันวาคมปีเดียวกันนั้น ก็ได้เปิดสาขาขึ้นอีก 3 แห่ง คือ สาขาบางลำภู สาขาบางรัก และสาขาประตูน้ำ ในปีต่อ ๆ มาก็ได้เปิดเพิ่มขึ้นอีกหลายสาขาทั่วกรุงเทพมหานคร และในปี พ.ศ 2512 ธนาคารก็ได้ขยายกิจการสาขาไปยังส่วนภูมิภาคเป็นครั้งแรก โดยได้เริ่มเปิดสาขาหาดใหญ่ เป็นสาขาแรกในส่วนภูมิภาค และได้ขยายกิจการสาขาตามจังหวัดต่าง ๆ อีกมากมายหลายแห่ง จำนวนกว่า 177 สาขาทั่วประเทศ ในปี พ.ศ. 2513 คณะกรรมการฯ ได้เริ่มโครงการขยายกิจการธนาคารให้กว้างขวางยิ่งขึ้น โดยได้จัดซื้อที่ดินบริเวณสวนมะลิ จำนวน 3 ไร่ เพื่อสร้างอาคารสำนักงานใหญ่แห่งใหม่ และได้ทำพิธีวางศิลาฤกษ์ เมื่อวันที่ 21 สิงหาคม พ.ศ. 2513 ต่อมา ธนาคารก็ได้กระทำพิธีเปิดอาคารสำนักงานใหญ่แห่งใหม่ขึ้นอย่างเป็นทางการ ณ อาคารเลขที่ 2 ถนนเฉลิมเขตร์ 4 สวนมะลิ แขวงวัดเทพศิรินทร์ เขตป้อมปราบศัตรูพ่าย กรุงเทพมหานคร เมื่อวันที่ 1 สิงหาคม 2519 โดยสมเด็จพระอริยวงศาคตญาณ สมเด็จพระสังฆราช (วาสน์) เป็นองค์ประธานในพิธี สำนักงานใหญ่ของธนาคารเป็นอาคารสูง 16 ชั้น ในเดือนเมษายน พ.ศ. 2545 ธนาคารศรีนคร ได้ยุบรวมกิจการเข้ากับธนาคารนครหลวงไทย ตามประกาศกระทรวงการคลัง เมื่อวันที่ 29 มีนาคม พ.ศ. 2545สัญลักษณ์ของธนาคาร สัญลักษณ์ของธนาคาร. ตั้งแต่เริ่มต้นธนาคารฯ ได้ใช้ตราสัญลักษณ์ ประตูสวัสดิโสภา มาตลอด- โดยเริ่มแรกมีการใช้วงกลมล้อมรอบ มีชื่อธนาคารเป็นภาษาไทยและภาษาอังกฤษ แต่ตอนหลังเป็นรูปสามเหลี่ยมครอบตราแล้วรูปประตูเป็นรูปคล้ายบ้าน ซึ่งใช้ในยุค พ.ศ. 2530 และเขียนคำว่า ธนาคารศรีนคร เป็นสีฟ้า- คำขวัญเดิม คือ เมียคือศรีบ้าน ธนาคารคือศรีนคร- คำขวัญสุดท้าย ก่อนปิดกิจการคือ บริการเพื่อท่าน สร้างสรรค์เพื่อสังคม</doc>
