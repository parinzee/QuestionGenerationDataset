<doc id="792919" url="https://th.wikipedia.org/wiki?curid=792919" title="บรรจบ เจริญพร">บรรจบ เจริญพร บรรจบ เจียวเล้ง หรือ บรรจบ เจริญพร (5 พฤษภาคม พ.ศ. 2483 - 30 ตุลาคม พ.ศ. 2559) เป็นชาว จ.ชลบุรี เข้าสู่วงการเพลงลูกทุ่งเมื่อปี 2511 เมื่อมาเชียร์รำวงมากับบุปผา สายชล คนบ้านเดียวกัน ที่คณะรำวง ส.ดาราศิลป์ และต่อมาได้ย้ายไปอยู่กับวงดาราน้อย คณะรำวงชื่อดังของชลบุรี ที่มีเรียม ดาราน้อย ,พนม นพพร , ฉลอง ภู่สว่าง สังกัดอยู่ประวัติ ประวัติ. บรรจบ เจียวเล้ง หรือบรรจบ เจริญพร เป็นชาว อ.พัสนิคม จ.ชลบุรี บรรจบ เริ่มเข้าสู่กรุงเทพเมื่อบุปปผา สายชล ชวนเข้ามาร่วมเชียร์รำวง บรรจบ เจริญพร เป็นชื่อจริง นามสกุลจริง เกิด 5 พฤษภาคม 2483 ที่อำเภอพนัสนิคม จังหวัดชลบุรี บรรจบเป็นลูกชาวไร่ ชอบร้องเพลงมาแต่เด็กๆ โดยเฉพาะเพลงของสุรพล สมบัติเจริญ.. กระทั่ง บุปผา สายชล นักร้องหญิงซึ่งเป็นคนจังหวัดเดียวกันเห็นหน่วยก้านดี จึงชวนมาอยู่ด้วยกันในวงดนตรี ศรีไพร ใจพระ..แล้วบรรจบก็ได้นามสกุลใหม่ในการร้องเพลงว่า บรรจบ ใจพระ.. เพลงที่สร้างชื่อเสียงก็คือ อย่าเดินโชว์.. กระทั่งเมื่อ สุรพล สมบัติเจริญ ถูกลอบยิงเสียชีวิตเมื่อคืนวันที่ 16 สิงหาคม 2511 ก็มีการจะสร้างหนังชีวประวัติของสุรพล สมบัติเจริญ.. บรรจบ เจริญพร ซึ่งถูกเรียกว่าเป็น เงาเสียงสุรพลมาก่อนหน้านี้ ก็ถูกครูรังสี ทัศนพยัคฆ์ ผู้กำกับหนังชื่อดังในยุคนั้นชักชวนให้มาแสดงเป็น สุรพล สมบัติเจริญ ตั้งชื่อเรื่องว่า สุรพลลูกพ่อ (2511 บรรจบ-โสภา) แหละนั่นก็เป็นก้าวแรกของการเข้ามาเป็นพระเอกหนังของบรรจบ เจริญพร.. แต่เผอิญว่า หนังชีวประวัติสุรพลถูกสร้างออกฉายอีกเรื่องคือ 16 ปีแห่งความหลัง (2511 มิตร-เพชรา) ทำให้ชื่อของบรรจบไม่โด่งดังเท่าที่ควร.. กระนั้นครูรังสีก็ไม่ทอดทิ้งนักร้องลูกทุ่งท่านนี้.. ต่อมาปี 2512 ครูรังสีสร้างหนังเรื่อง ชาติลำชี (2512 มิตร-เพชรา) ก็นำบรรจบไปแสดงและร้องเพลงในหนังด้วย.. ชาติลำชีโด่งดังเกินคาดอย่างหนึ่งก็เพราะเป็นหนังมีเพลง.. ทำให้ครูรังสีตัดสินใจสร้างหนังมีเพลงในระบบ 35 มม.เสียงในฟิล์มทั้งเรื่อง มีการนำนักร้องลูกทุ่งหลายคนมาร่วมแสดงซึ่งก็ต้องมี บรรจบ เจริญพร รวมอยู่ด้วย นั่นคืออมตะหนังไทยเรื่อง มนต์รักลูกทุ่ง (2513 มิตร-เพชรา).. มนต์รักลูกทุ่งโด่งดังเป็นพลุแตก ทั้งดาราและนักร้องต่างมีชื่อเสียงเพิ่มมากขึ้น แถมยังก่อให้เกิดกระแสการสร้างหนังมีเพลงเพิ่มมากขึ้นอีก.. (ช่วงนี้ บรรจบได้ปรากฏตัวร้องเพลงในหนังเรื่อง จุ๊บแจง 2513 สมบัติ-อรัญญา) ครูรังสี เจ้าของฉายา เสือปืนไว ไม่ยอมปล่อยโอกาสให้ผ่านไปง่ายๆ ตัดสินใจสร้างหนังมีเพลงอีกเรื่องตั้งชื่อว่า มนต์รักจากใจ.. กะว่าจะใช้นักแสดงชุดเดิม เพิ่มนักร้อง เพิ่มเพลงอีกตามกระแส แต่ก็เกิดข่าวช็อกวงการเมื่อพระเอกมิตร ชัยบัญชา เสียชีวิตอย่างกะทันหันจากการถ่ายหนังเรื่อง อินทรีทอง.. (8 ตุลาคม พ.ศ. 2513) จึงจำเป็นต้องหาพระเอกใหม่มาแสดงแทน.. มนต์รักจากใจ แม้จะมีเพลงดีๆ หลายเพลง แต่ก็ไม่ค่อยประสบความสำเร็จเท่าที่ควร.. บรรจบก็ออกเดินสายแสดงดนตรีไปอย่างเก่า.. แล้วบรรจบก็มาปรากฏตัวบนจอเงินอีกครั้งเมื่ออายุมากขึ้นโดยได้แสดงหนัง (สะใภ้นิโกร 2523 และพลทองดี ใจซื่อ 2525) ให้กับ เปี๊ยก ดารณี ณ วังอินทร์ นักพากย์หนังชื่อดัง (ขุนแผน-ดารณี) ซึ่งให้ความเคารพรักครูรังสี ทัศนพยัคฆ์ ดุจบิดา บรรจบ เจริญพร เสียชีวิตเมื่อเช้าตรู่ของวันที่ 30 ต.ค.59 เวลา 05.10 ด้วยโรคตับแข็ง, ใตวาย หลังจากเข้ารักษาตัวที่ รพ.รามาธิบดีตั้งแต่วันที่ 19 ต.ค.59 ที่ผ่านมา สิ้นตำนานนักร้องลูกทุ่งเงาเสียงสุรพล สมบัติเจริญ สิริอายุได้ 76 ปีเส้นทางสู่วงการเพลง เส้นทางสู่วงการเพลง. เข้าสู่วงการเพลงลูกทุ่งเมื่อปี ๒๕๑๑ ครั้งมาเชียร์รำวงมากับ บุปผา สายชล คนบ้านเดียวกัน ที่คณะรำวง ส.ดาราศิลป์ และต่อมาได้ย้ายไปอยู่กับวงดาราน้อย คณะรำวงชื่อดังของชลบุรี ที่มี เรียม ดาราน้อย, พนม นพพรและฉลอง ภู่สว่าง สังกัดร่วมอยู่ด้วย ว่ากันว่าชื่อเสียงของบรรจบขณะที่อยู่กับคณะดาราน้อยนั้นโด่งดังมาก โด่งดังถึงขั้น สุรพล สมบัติเจริญต้องแอบมาชมการร้องเพลงของเขา เนื่องจากบรรจบร้องเพลงในแนวของสุรพล พร้อมกับชมว่านักร้องคนนี้มีอนาคตไกล ต่อมาบุปผา สายชลชักชวนให้บรรจบมาเป็นนักร้องโดยไปอยู่กับวงของศรีไพร ใจพระ (ปัจจุบันเปลี่ยนชื่อเป็นเก่งกาจ จงใจพระ) ซึ่งตอนนั้นใช้ชื่อวงกระดิ่งทอง ที่วงกระดิ่งทอง บรรจบใช้ชื่อว่าบรรจบ ใจพระ และมีผลงานเพลงอย่าเดินโชว์ จากการแต่งของ สุรินทร์ ภาคสิริ เป็นเพลงแรกที่อัดเสียงและก็มีชื่อเสียงโด่งดังในทันที หลังจากสุรพล สมบัติเจริญถูกยิงตาย, รังสี ทัศนพยัคฆ์ จึงทาบทามไปเป็นพระเอกภาพยนตร์เรื่องสุรพลลูกพ่อ เมื่อโด่งดังจึงแยกจากวงศรีไพร และเปลี่ยนชื่อจากบรรจบ ใจพระมาเป็นบรรจบ เจริญพร นอกจากนั้นเขาก็มีโอกาสได้ร่วมแสดงและร้องเพลงประกอบภาพยนตร์เรื่อง ชาติลำชี มนต์รักลูกทุ่ง และได้ร้องเพลงในภายนตร์ชาติลำชี หนึ่งเพลงคือ ฮักสาวลำชี และมนต์รักลูกทุ่งมีเพลงที่ขับร้องถึงสามเพลงคือเพลงหนุ่มพเนจร รักร้าวหนาวลมและ ใจเจ้าชู้ หลังจากนั้นก็มีผลงานภาพยนตร์มากมาย เช่นสะใภ้นิโกร พลทหารทองดี ใสซื่อ และตั้งวงบรรจบ เจริญพร แต่อยู่ 3 ปี ก็ยุบวงไป บรรจบ เจริญพร เป็นนักร้องลูกทุ่งคนแรกที่ย้ายมาอยู่ในซอยบุปผาสวรรค์ ซึ่งเรื่องนี้ต้องถือว่าเป็นหนึ่งในตำนานของวงการลูกทุ่ง เพราะในสมัยที่วงการลูกทุ่งกำลังเฟื่องฟู ซอยบุปผาสวรรค์ถือได้ว่าเป็นเมืองหลวงทางธุรกิจของวงการลูกทุ่งไทยเลยทีเดียว และผู้เปิดตำนานนี้ก็คือบรรจบ เจริญพรผลงานเพลงผลงานเพลง. - อย่าเดินโชว์ (เมษายน 2511)- สุรพลคนกล่อมโลก (ประกอบภาพยนตร์ สุรพลลูกพ่อ 2511)- ฮักสาวลำชี (ประกอบภาพยนตร์ ชาติลำชี 2512)- หนุ่มพเนจร (6 พฤศจิกายน 2512 ประกอบภาพยนตร์ มนต์รักลูกทุ่ง- รักร้าวหนาวลม (11 ธันวาคม 2512 ประกอบภาพยนตร์ มนต์รักลูกทุ่ง- สิบสองปีแห่งการรอคอย- ใจเจ้าชู้ (31 ธันวาคม 2512) ประกอบภาพยนตร์ มนต์รักลูกทุ่ง- เสียงจากบรรจบ- เซ้าๆ อย่าเว้าหลาย (ประกอบภาพยนตร์ จุ๊บแจง 2513)- คุณพ่อไม่สปอร์ต (ประกอบภาพยนตร์ มนต์รักจากใ จ2514)- หมดท่า (ประกอบภาพยนตร์ มนต์รักจากใจ 2514)- กระทบไหล่ดาราผลงานภาพยนตร์ผลงานภาพยนตร์. - สุรพลลูกพ่อ (2511) สุรพล สมบัติเจริญ- ชาติลำชี (2512)- มนต์รักลูกทุ่ง (2513). เชน เมืองอุบล- จุ๊บแจง (2513)- มนต์รักจากใจ (2514)- สะใภ้นิโกร (2523) นายวัฒน์- พลทหารทองดี ใจซื่อ (2525) จ่าทองแถมบั้นปลาย บั้นปลาย. บรรจบพักอยู่ในซอยนี้ และพยายามผลักดันผลงานเพลงอออกสู่ตลาดอยู่เสมอ แต่ไม่ค่อยประสบความสำเร็จสักเท่าไหร่ เพราะไม่มีทุนในการโปรโมต สำหรับชีวิตครอบครัว บรรจบ เจริญพร แต่งงานกับนางสมใจ หลังนางสมใจเสียชีวิตบรรจบเป็นพ่อหม้ายเมียตาย มีลูก ๒ คน และหลานอีก ๓ คนลาลับ ลาลับ. บรรจบ เจริญพร เสียชีวิตเมื่อเช้าตรู่ของวันที่ 30 ต.ค.59 เวลา 05.10 น. ด้วยโรคตับแข็ง ไตวาย หลังจากเข้ารักษาตัวที่ รพ.รามาธิบดีตั้งแต่วันที่ 19 ต.ค.59 ที่ผ่านมา สิริอายุได้ 76 ปี</doc>
