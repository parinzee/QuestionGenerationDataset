<doc id="346932" url="https://th.wikipedia.org/wiki?curid=346932" title="การเลือกตั้งทั่วไปในประเทศพม่า พ.ศ. 2553">การเลือกตั้งทั่วไปในประเทศพม่า พ.ศ. 2553 การเลือกตั้งทั่วไปในประเทศพม่า พ.ศ. 2553 เป็นการเลือกตั้งที่จัดขึ้นเมื่อวันที่ 7 พฤศจิกายน พ.ศ. 2553 นับเป็นการเลือกตั้งครั้งแรกของพม่าในรอบ 20 ปี สอดคล้องกับรัฐธรรมนูญฉบับใหม่ซึ่งได้รับการประกาศใช้ตามผลการลงประชามติเมื่อเดือนพฤษภาคม พ.ศ. 2551 วันจัดการเลือกตั้งได้รับการประกาศโดยสภาสันติภาพและการพัฒนาแห่งรัฐ (SPDC) เมื่อวันที่ 13 สิงหาคม ผลการเลือกตั้งปรากฏว่า พรรคสหภาพเอกภาพและการพัฒนา (USDP) ได้รับชัยชนะ โดยพรรคฝ่ายค้านอย่างน้อย 2 พรรคประกาศยอมรับผลการเลือกตั้ง การเลือกตั้งทั่วไปถือเป็นก้าวที่ห้าใน "แผนการสู่ประชาธิปไตย" จำนวนเจ็ดก้าว ซึ่งเสนอโดยสภาสันติภาพและการพัฒนาแห่งรัฐในปี พ.ศ. 2546 สำหรับก้าวที่หกและก้าวที่เจ็ดนั้นเป็นขั้นตอนที่เกี่ยวข้องกับการเลือกผู้แทนประชาชนมาทำหน้าที่ในการสร้างชาติทันสมัยและเป็นประชาธิปไตยตามลำดับ อย่างไรก็ตาม พรรคสันนิบาตแห่งชาติเพื่อประชาธิปไตย พรรคฝ่ายค้านหลักซึ่งมีออง ซาน ซูจีเป็นอดีตหัวหน้าพรรค ได้ประกาศคว่ำบาตรการเลือกตั้งผลการเลือกตั้ง ผลการเลือกตั้ง. คณะกรรมการการเลือกตั้งพม่า ได้ประกาศรับรองผลการเลือกตั้งเมื่อวันที่ 17 พฤศจิกายน พ.ศ. 2553 ดังนี้สภาสูง สภาสูง. ผลการเลือกตั้ง 168 ที่นั่ง จากทั้งหมด 224 ที่นั่ง ของสภาแห่งชาติ (Amyotha Hluttaw)สภาล่าง สภาล่าง. ผลการเลือกตั้ง 330 ที่นั่ง จากทั้งหมด 440 ที่นั่ง ของสภาผู้แทนราษฎร (Pyithu Hluttaw)</doc>
