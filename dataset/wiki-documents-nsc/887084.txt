<doc id="887084" url="https://th.wikipedia.org/wiki?curid=887084" title="แผ่นดินไหวในปวยบลา พ.ศ. 2560">แผ่นดินไหวในปวยบลา พ.ศ. 2560 แผ่นดินไหวในปวยบลา พ.ศ. 2560 () หรือ แผ่นดินไหวในโมเรโลส พ.ศ. 2560 () เกิดขึ้นเมื่อวันที่ 19 กันยายน เวลา 13:14 น. ตามเวลาออมแสงกลาง (01:14 น. ของวันที่ 20 กันยายน ตามเวลาในประเทศไทย) โดยมีขนาดความรุนแรงประมาณ 7.1 ตามมาตราขนาดโมเมนต์ ณ บริเวณห่างจากเมืองปวยบลา ประเทศเม็กซิโก ไปทางทิศใต้ประมาณ 55 กิโลเมตร (34 ไมล์) สร้างความเสียหายในรัฐปวยบลา รัฐโมเรโลส และเขตมหานครเม็กซิโก รวมทั้งทำให้อาคารกว่าสี่สิบหลังพังทลาย เหตุแผ่นดินไหวครั้งนี้ส่งผลให้มีผู้เสียชีวิตจากอย่างน้อย 342 คน (203 คนเฉพาะในกรุงเม็กซิโกซิตี) และมีผู้บาดเจ็บกว่า 5,400 คน แผ่นดินไหวในรัฐปวยบลาเกิดขึ้นหลังจากเหตุแผ่นดินไหวขนาดใหญ่นอกชายฝั่งรัฐเชียปัสเมื่อ 11 วันก่อน นอกจากนี้ยังเกิดขึ้นในวันครบรอบปีที่ 32 ของเหตุแผ่นดินไหวในเม็กซิโกซิตี พ.ศ. 2528 ซึ่งคร่าชีวิตผู้คนไปประมาณ 10,000 คน ก่อนที่จะเกิดเหตุแผ่นดินไหวประมาณสองชั่วโมง ทั่วประเทศได้เริ่มจัดการซ้อมหลบภัยแผ่นดินไหวเนื่องในโอกาสครบรอบการเกิดแผ่นดินไหวเมื่อปี พ.ศ. 2528 พอดีระเบียงภาพ</doc>
