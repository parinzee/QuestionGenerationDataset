<doc id="491894" url="https://th.wikipedia.org/wiki?curid=491894" title="นิวเฮเวน">นิวเฮเวน นิวเฮเวน () เป็นเมืองใหญ่เป็นอันดับ 2 ของรัฐคอนเนตทิคัต สหรัฐอเมริกา เป็นรองเมืองบริดจ์พอร์ต และใหญ่เป็นอันดับ 6 ของนิวอิงแลนด์ มีประชากร 129,779 คน (ค.ศ. 2010) เมืองตั้งอยู่ริมอ่าวนิวเฮเวน ก่อตั้งเมื่อปี ค.ศ. 1638 โดยพวกเพียวริตัน และตั้งชื่อว่า ควินนิพิแอก ภายใต้การนำของจอห์น แดเวนพอร์ตและทีโอฟิลัส อีตัน เมืองได้รับชื่อปัจจุบันเมื่อ ค.ศ. 1640 รวมเข้ากับอาณานิคมคอนเนตทิคัตใน ค.ศ. 1664 เป็นเมืองหลวงของคอนเนตทิคัตร่วมกับเมืองฮาร์ตฟอร์ดระหว่าง ค.ศ. 1701-1875 ในสงครามปฏิวัติอเมริกาถูกพวกจงรักภักดีอังกฤษบุกเข้าทำลายเมื่อ ค.ศ. 1779 สถาปนาเป็นเมืองเมื่อ ค.ศ. 1784 ต่อมาในตอนปลายคริสต์ศตวรรษที่ 18 และตอนต้นคริสต์ศตวรรษที่ 19 เป็นศูนย์กลางอุตสาหกรรมที่สำคัญ</doc>
