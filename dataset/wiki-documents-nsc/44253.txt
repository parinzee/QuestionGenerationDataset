<doc id="44253" url="https://th.wikipedia.org/wiki?curid=44253" title="หม่อมราชวงศ์เทพ เทวกุล">หม่อมราชวงศ์เทพ เทวกุล หม่อมราชวงศ์เทพ เทวกุล (หม่อมราชวงศ์เทพกมล เทวกุล) (12 เมษายน 2479 - ) อดีตองคมนตรีในรัชสมัยพระบาทสมเด็จพระปรมินทรมหาภูมิพลอดุลยเดช และอดีตรัฐมนตรีช่วยว่าการกระทรวงการต่างประเทศ หม่อมราชวงศ์เทพ เทวกุล เป็นบุตรของหม่อมเจ้าวงศานุวัตร เทวกุลและหม่อมเจ้าหญิงกมลปราโมทย์ กิติยากร สมรสกับคุณหญิงขวัญตา เทวกุล ณ อยุธยา สกุลเดิม ศิริวงศ์ บุตรีของ[นายแพทย์บุญจอง และ สมพ้อง ศิริวงศ์ หรือ แข ณ วังน้อย มีบุตร 3 คนการศึกษาการศึกษา. - จบการศึกษามัธยมศึกษาตอนปลาย จากโรงเรียนอำนวยศิลป์ พระนคร - ด้านกฎหมาย Barrister-at-Law จากสถาบัน Middle Temple ลอนดอน ประเทศอังกฤษ - วิทยาลัยป้องกันราชอาณาจักรการทำงานการทำงาน. - พ.ศ. 2506 รับราชการเลขานุการตรี กองสนธิสัญญา กรมสนธิสัญญาและกฎหมาย กระทรวงการต่างประเทศ - พ.ศ. 2510 เลขานุการโท สถานเอกอัครราชทูตไทย ณ กรุงโตเกียว ประเทศญี่ปุ่น - พ.ศ. 2514 หัวหน้ากองอเมริกา กรมการเมือง - พ.ศ. 2516 หัวหน้ากองเอเชียตะวันออกเฉียงใต้ กรมการเมือง - พ.ศ. 2518 รองอธิบดี กรมพิธีการทูต ปี 2518 - พ.ศ. 2519 รองอธิบดี กรมการเมือง ปี 2519 - พ.ศ. 2522 เอกอัครราชทูตไทย ณ ย่างกุ้ง ประเทศพม่า - พ.ศ. 2523 เอกอัครราชทูตไทย ณ กรุงบรัสเซลส์ ประเทศเบลเยียม - พ.ศ. 2527 อธิบดีกรมการเมือง ปี 2527 - พ.ศ. 2532 รองปลัดกระทรวงการต่างประเทศ - พ.ศ. 2533 เอกอัครราชทูตไทย ประจำกรุงปารีส ประเทศฝรั่งเศส - 20 มิถุนายน พ.ศ. 2538 ปลัดกระทรวงการต่างประเทศ (เกษียณอายุราชการ 30 กันยายน พ.ศ. 2539) - พ.ศ. 2539 สมาชิกวุฒิสภา - 27 กันยายน พ.ศ. 2539 รัฐมนตรีช่วยว่าการกระทรวงการต่างประเทศ หม่อมราชวงศ์เทพได้รับพระบรมราชโองการโปรดเกล้าฯ ให้เป็นองคมนตรี เมื่อวันที่ 7 สิงหาคม พ.ศ. 2540เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้นปฐมจุลจอมเกล้า (ป.จ.) - พ.ศ. 2532 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก (ม.ป.ช.) - พ.ศ. 2528 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - เหรียญจักรพรรดิมาลา (ร.จ.พ.)ต่างประเทศต่างประเทศ. - พ.ศ. 2530 - เครื่องราชอิสริยาภรณ์เลโอโปลด์ ชั้นประถมาภรณ์ ประเทศเบลเยียม</doc>
