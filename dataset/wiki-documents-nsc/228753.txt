<doc id="228753" url="https://th.wikipedia.org/wiki?curid=228753" title="คินนิกุบันซึเกะ">คินนิกุบันซึเกะ คินนิกุบันซึเกะ () หรือ มัสเซิลแรงกิง (Muscle Ranking) เป็นรายการโทรทัศน์ประเภทกีฬาของสถานีโทรทัศน์TBS ประเทศญี่ปุ่น ซึ่งได้รับความนิยมในประเทศญี่ปุ่นเป็นอย่างมาก โดยเนื้อหาของรายการจะเป็นการนำกีฬาที่มีอยู่แล้วมาปรับเปลี่ยนรูปแบบกติกาเพื่อท้าทายผู้เข้าแข่งขัน ซึ่งผู้ที่สามารถพิชิตเกมได้ก็จะได้รับรางวัลตามที่ทางทีมงานกำหนดให้ และในทุกปีจะมีการนำเอาการแข่งขันทุกรูปแบบมาแข่งรวมกัน เพื่อหาผู้ชนะเพียงคนเดียวเท่านั้นที่จะได้รับรางวัลในฐานะ "สปอร์ตแมนนัมเบอร์วัน" ในส่วนของประเทศไทยเคยออกอากาศทางสถานีโทรทัศน์ไอทีวีในชื่อว่า สุดยอดไฮสคูล โดยผู้ที่นำออกอากาศคือบริษัท กันตนา จำกัดโดยออกอากาศในปี พ.ศ. 2547 - พ.ศ. 2548 อย่างไรก็ตามได้ถูกกลับมาฉายอีกครั้งทาง สถานีโทรทัศน์โมเดิร์นไนน์ โดยออกอากาศในรายการแชมป์เฉือนแชมป์ ออกอากาศครั้งแรกเมื่อวันที่ 1 กุมภาพันธ์ พ.ศ. 2554เกมการแข่งขัน เกมการแข่งขัน. แบ่งได้เป็นสองประเภท คือ1. เกมที่แข่งขันกันในห้องส่งของรายการ 2. เกมที่แข่งขันในสนามกีฬาเฉพาะเกมที่แข่งขันในห้องส่งของรายการเกมที่แข่งในสนามกีฬาเฉพาะ เกมที่แข่งในสนามกีฬาเฉพาะ. มีดังต่อไปนี้- สทรัคเอาท์ () () เป็นเกมที่แผลงมาจากกีฬาเบสบอลโดยที่กติกาปกตินั้น ผู้เล่นจะต้องขว้างลูกเบสบอลให้เข้าครบทุกเป้าย่อย ซึ่งผู้เล่นนั้นมีโอกาสขว้างได้เพียง 12 ลูก ส่วนเป้านั้นจะติดตั้งไว้ในตำแหน่งของคนตีลูก และบนเป้าจะมีเป้าย่อยอยู่ 9 เป้า ซึ่งจัดเรียงแบบลักษณะ 3*3</doc>
