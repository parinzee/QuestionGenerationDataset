<doc id="599897" url="https://th.wikipedia.org/wiki?curid=599897" title="เขตคังนัม">เขตคังนัม เขตคังนัม หรือ กังนัม (Hangul: 강남구; hanja: 江南區; RR: Gangnam-gu) เป็นหนึ่งใน 25 เขตที่อยู่ในกรุงโซล ความหมายของ ย่านนี้นั้น มีความหมายว่า "ฝั่งใต้ของแม่น้ำ" ในปี 2553 เขตคังนัมมีผู้คนอาศัยอยู่ปรมาณ 527,641 ซึ่งมากเป็น 1ใน 5 ย่านที่คนอาศัยมากที่สุดในกรุงโซล เขตคังนัมนั้นมีขนาดใหญ่เป็น อันดับ 3 ในโซล มีพื้นที่ประมาณ 39.5ตารางกิโลเมตร คังนัมเป็นหนึ่งในสามเขตของโซลซึ่งได้แก่ เขตซอโช เขต ซงพาซึ่งเมื่อทั้ง 3 เขตมารวมกันแล้วจะมีพื้นที่อยู่ประมาณ 120 กิโลเมตร และมีจำนวนประชากรทั้งสิ้น 1,567,881ของปี 2554 คิดเป็น20% ของพื้นที่และ 15% ของประชากรของโซล โดยในย่านคังนัมนั้นโดยส่วนมากจะเป็น โรงเรียน สถานศึกษาที่อยู่บริเวณย่านนี้ ส่วนสาเหตุที่ทำให้ที่ดินย่านนี้แพงก็เพราะว่า เป็นย่านใจกลางเมืองของโซลที่มีสภาพแวดล้อมที่ดีเช่น มีโรงเรียนที่มีชื่อเสียง รวมถึงยังมีสำนักงานของบริษัทมากมายมาตั้งอยู่ย่านนี้ ในปี 2550 เคยมีการจัดอันดับดับที่ดินในเขตคังนัมแพงเป็นอันดับ 10 ของโลก หากจะเปรียบเทียบกับกรุงเทพมหานคร ย่านนี้ก็อาจเปรียบได้กับย่านสีลม-สาทรประวัติ ประวัติ. ในอดีต เขตคังนัมนั้นป็นเพียงหมู่บ้านธรรมดาที่ถูกล้อมรอบด้วยพื้นที่เกษตรกรรม เมื่อกาลเวลาผ่านไป ผลจากการเติบโตเศรษฐกิจในช่วงยุค 1970 ทำให้แผ่นดินย่านกังนัมกลายเป็นทอง กลายเป็นย่านธุรกิจ การค้า และเป็นที่อยู่อาศัยของคนมีอันจะกิน แต่คนในย่านนี้ก็จะถูกมองว่าเป็นเศรษฐีใหม่ แตกต่างจากย่านธุรกิจและที่ทำการรัฐบาลย่านเก่าที่ตั้งอยู่ฝั่งเหนือของแม่น้ำฮัน อันเป็นที่ตั้งของบ้านเรือนเก่าของขุนนาง และเศรษฐีเก่า ปัจจุบัน ย่านกังนัมเป็น 1 ใน 25 เขต ที่รวมกันเป็นโซล เมืองหลวงของเกาหลีใต้ มีประชากรอาศัยอยู่เพียง 1 เปอร์เซ็นต์ของโซล แต่ที่ดินในเขตกังนัมรวมกันแล้วมีมูลค่าสูงกว่าราคาที่ดินของเมืองปูซาน เมืองใหญ่อันดับสองของเกาหลีใต้เสียอีก ทั้งๆ ที่ปูซานเป็นเมืองท่าขนส่งสินค้า และเป็นเมืองอุตสาหกรรมการศึกษา การศึกษา. เกาหลีใต้ เป็นประเทศที่รู้จักในเรื่องของ มาตรฐานของการศึกษาที่สูงและ การแข่งขันที่รุนแรงของเด็กนักเรียนที่เตรียมตัวเข้ามหาวิทยาลัย กังนัมถือเป็นศูนย์รวมของการศึกษาซึ่งเป็นหนึ่งในปัจจัยชี้ขาดที่จะทำให้ กังนัม ถือเป็นเขตที่น่าสนใจที่สุด ในเกาหลีใต้ ในปี 2554 ประมาณ 6% ของ ผู้สมัครที่ประสบความสำเร็จใน มหาวิทยาลัยโซล ซึ่งถือเป็นมหาวิทยาลัยที่ดีที่สุดในเกาหลีใต้ มาจากเขตคังนัม ในขณะที่ประชากรในย่านคังนัม มีเพืยง 1% ของประชากรของประเทศ.ในปี 2551 ,อัตราเฉลี่ยของนักเรียนที่พักอาศัยในย่าน คังนัม ได้ไปศึกษาต่อที่ต่างประเทศอยู่ที่ 22.7 ต่อ 1,000 ในขณะที่อัตราส่วนค่าเฉลี่ยของประเทศใน เวลาเดียวกันก็เป็นเพียง 3.6 ต่อ 1,000 คน .ที่สำคัญชื่อเสียงย่านคังนัมในต่างประเทศ ได้กลายเป็นปลายทางยอดนิยมสำหรับนักเรียนต่างชาติที่ กำลังมองหาที่เรียนภาษาเกาหลี การศึกษา การท่องเที่ยววัฒนธรรมร่วมสมัย วัฒนธรรมร่วมสมัย. คังนัม เป็นที่รู้จักไปทั่วโลกในปี 2555 จากซิงเกิล Gangnam Style เคป๊อปที่ได้รับความนิยมไปทั่วโลก จากไซ ซึ่งเกิดในเขตนี้ โดยเนื้อหาเพลงต้องการบอกกล่าวถึง วิถีชีวิตผู้คนในเขตนี้ที่ฟุ้งเฟ้อ</doc>
