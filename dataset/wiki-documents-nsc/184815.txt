<doc id="184815" url="https://th.wikipedia.org/wiki?curid=184815" title="พระเจ้าบรมวงศ์เธอ พระองค์เจ้ากุญชร กรมพระพิทักษเทเวศร์">พระเจ้าบรมวงศ์เธอ พระองค์เจ้ากุญชร กรมพระพิทักษเทเวศร์ พระเจ้าบรมวงศ์เธอ พระองค์เจ้ากุญชร กรมพระพิทักษเทเวศร์ (18 เมษายน พ.ศ. 2341 - 16 เมษายน พ.ศ. 2406) ประสูติเมื่อวันพุธ เดือน 6 ขึ้น 4 ค่ำ ปีมะเมีย สัมฤทธิศก จุลศักราช 1160 ตรงกับวันที่ 18 เมษายน พ.ศ. 2341 เป็นพระราชโอรสในพระบาทสมเด็จพระพุทธเลิศหล้านภาลัยและเจ้าจอมมารดาศิลา ทรงเป็นต้นราชสกุลกุญชร พระบาทสมเด็จพระนั่งเกล้าเจ้าอยู่หัว โปรดเกล้าฯ สถาปนาขึ้นเป็น กรมหมื่นพิทักษเทเวศร์ และโปรดให้ทรงว่ากรมม้า ในวันที่ 25 สิงหาคม พ.ศ. 2394 พระบาทสมเด็จพระจอมเกล้าเจ้าอยู่หัว โปรดเกล้าฯ ให้เลื่อนกรมขึ้นเป็น กรมพระพิทักษเทเวศร์ นเรศรราชรวิวงศ์ อิศวรพงศพิพัฒนศักดิ อุดมอรรควรยศ วงศประนตนาถนเรนทร์ พาหเนนทรบพิตร และโปรดเกล้าฯ ให้กำกับกรมคชบาลเพิ่มอีกกรมหนึ่ง สิ้นพระชนม์ในรัชกาลที่ 4 เมื่อวันพฤหัสบดี เดือน 5 แรม 13 ค่ำ ปีกุน เบญจศก จุลศักราช 1225 ตรงกับวันที่ 16 เมษายน พ.ศ. 2406 พระชันษา 65 ปีพระโอรส-พระธิดาพระโอรส-พระธิดา. - หม่อมเจ้าหญิงลม้าย กุญชร - หม่อมเจ้าหญิงลมุน กุญชร (ไม่มีข้อมูล - 26 มิถุนายน พ.ศ. 2430) - หม่อมเจ้าหญิงกลาง กุญชร - หม่อมเจ้าหญิงเล็ก กุญชร - หม่อมเจ้าชายไม่ปรากฏพระนาม - หม่อมเจ้าชายไม่ปรากฏพระนาม - หม่อมเจ้าหญิงไม่ปรากฏพระนาม - หม่อมเจ้าชายไม่ปรากฏพระนาม - หม่อมเจ้าชายไม่ปรากฏพระนาม - หม่อมเจ้าชายสิงหนาถ หรือพระวรวงศ์เธอ พระองค์เจ้าสิงหนาทราชดุรงค์ฤทธิ์ (28 กรกฎาคม พ.ศ. 2369 - 6 มกราคม พ.ศ. 2423) - หม่อมเจ้าหญิงลไม กุญชร (พ.ศ. 2372 - 14 กุมภาพันธ์ พ.ศ. 2401) - หม่อมเจ้าหญิงสถิตย์ กุญชร (ไม่มีข้อมูล - 27 กุมภาพันธ์ พ.ศ. 2452) - หม่อมเจ้าหญิงฉวี กุญชร (ไม่มีข้อมูล - 8 มกราคม พ.ศ. 2450) - หม่อมเจ้าหญิงนารี กุญชร - หม่อมเจ้าหญิงละไม กุญชร - หม่อมเจ้าหญิงละมุล กุญชร - หม่อมเจ้าหญิงพริ้ง กุญชร - หม่อมเจ้าชายภาณุมาศ กุญชร (พ.ศ. 2384 - 27 พฤศจิกายน พ.ศ. 2432) สมรสกับ หม่อมกลิ่น คชเสนี - หม่อมเจ้าชายทรงทัด กุญชร (พ.ศ. 2392 - 7 ธันวาคม พ.ศ. 2432) - หม่อมเจ้าหญิงเฉลิม กุญชร (พ.ศ. 2399 - 15 พฤษภาคม พ.ศ. 2465) - หม่อมเจ้าหญิงไม่ปรากฏพระนาม (3 มีนาคม พ.ศ. 2400 - ไม่มีข้อมูล) - หม่อมเจ้าชายศรีโสภณ กุญชร (พ.ศ. 2400 - ไม่มีข้อมูล) - หม่อมเจ้าชายจุ้ย กุญชร - หม่อมเจ้าชายสวัสดิ กุญชร (ไม่มีข้อมูล - พ.ศ. 2425) - หม่อมเจ้าชายจิต กุญชร</doc>
