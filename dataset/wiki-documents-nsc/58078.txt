<doc id="58078" url="https://th.wikipedia.org/wiki?curid=58078" title="หลุยส์ ซีโต้ เอสปิโนซา">หลุยส์ ซีโต้ เอสปิโนซา หลุยส์ ซีโต้ เอสปิโนซา นักมวยสากลชาวฟิลิปปินส์ เกิดเมื่อ 26 มิถุนายน พ.ศ. 2510 สถิติการชก 60 ครั้ง ชนะ 47 (น็อค 26) แพ้ 13ประวัติ ประวัติ. เอสปีโนซ่าขึ้นชกมวยสากลอาชีพครั้งแรกเมื่อ 25 พฤษภาคม พ.ศ. 2527 ชนะคะแนน วลาดิเมอร์ ราฟฟั ที่ฟิลิปปินส์ จากนั้น ขึ้นชกชนะเป็นส่วนใหญ่ เคยชกชนะคะแนน อาลี บลังกาเมื่อ พ.ศ. 2529 ชนะน็อครูเบน เดอ ลาครูซ ยก 9 และชนะคะแนน ดาดอย แอนดูจาร์ เมื่อ พ.ศ. 2530 ต่อมา ได้ชิงแชมป์เงารุ่นแบนตัมเวท WBC เมื่อ 14 มีนาคม พ.ศ. 2531 แพ้น็อค ฮวน โฮเซ เอสตราดา ยก 10 ไม่ได้แชมป์ ต่อมา เอสปีโนซ่าได้ครองแชมป์มลรัฐแคลิฟอร์เนียในรุ่นแบนตัมเวท และได้ชิงแชมป์โลกรุ่นแบนตัมเวท WBA เมื่อ 18 ตุลาคม พ.ศ. 2532 ปรากฏว่าแชมป์โลกคือเขาค้อ แกอล็คซี่ ล้มหมดสติในยกที่ 1 ทำให้เอสปีโนซาเป็นฝ่ายชนะน็อค และได้แชมป์โลกมาครอง เขาป้องกันแชมป์ได้ 2 ครั้ง ก่อนจะเสียแชมป์ไปเมื่อ 19 ตุลาคม พ.ศ. 2534 แพ้น็อค อิสราเอล คอนเทรรัส ยก 5 ที่ ฟิลิปินส์ หลังจากเสียแชมป์โลก เอสปีโนซ่า เลื่อนขึ้นมาชกในรุ่นเฟเธอร์เวทและชกชนะรวด รวมทั้งชนะน็อค ถนอมจิต เกียรติเกรียงไกร ยก 1 ที่ ฟิลิปปินส์ เมื่อ พ.ศ. 2535 ต่อมา เอสปีโนซาได้ชิงแชมป์ WBC Mundo Hispano รุ่นเฟเธอร์เวทที่ว่างเมื่อ 20 กุมภาพันธ์ พ.ศ. 2536 ชนะคะแนน ราอูล มาร์ติเนซ โมรา ได้แชมป์มาครอง จากนั้นขึ้นชิงแชมป์เงารุ่นเฟเธอร์เวท WBC เมื่อ 13 สิงหาคม พ.ศ. 2536 แต่เป็นฝ่ายแพ้น็อค อะเลฮานโดร กอนซาเลซ ยก 2 ที่ เม็กซิโก ไม่ได้แชมป์ และเคยชนะน็อค สิงห์หนุ่ม ชูวัฒนะ ยก 8 ที่ ญี่ปุ่นเมื่อ พ.ศ. 2538 ด้วย เอสปีโนซาได้ครองแชมป์โลกอีกครั้งเมื่อ 11 ธันวาคม พ.ศ. 2538 ชนะคะแนน มานูเอล เมดินา ที่ ญี่ปุ่น จากนั้น ป้องกันแชมป์โลกไว้ได้ถึง 7 ครั้ง ซึ่งการชกป้องกันแชมป์ครั้งที่ 2 ของเอสปีโนซ่ากับเซซาร์ โซโต้ เมื่อ 6 กรกฎาคม พ.ศ. 2539 ได้รับการบันทึกว่าเป็นการชกมวยชิงแชมป์โลกที่มียอดคนดูมากที่สุดในโลก โดยประมาณคนดูนับแสนคน เอสปีโนซาเสียแชมป์ไปเมื่อ 15 พฤษภาคม พ.ศ. 2542 แพ้คะแนน เซซาร์ โซโต ที่ สหรัฐ ในปีต่อมา เอสปีโนซาได้ชิงแชมป์โลกรุ่นเดิมที่ว่างอีก เมื่อ 14 เมษายน พ.ศ. 2543 แต่เป็นฝ่านแพ้คะแนนโดยเทคนิค กูตี เอสปาดาส จูเนียร์ ที่ เม็กซิโก ไม่ได้แชมป์ จากนั้น เอสปีโนซายังคงขึ้นชกอย่างต่อเนื่อง มีทั้งแพ้และชนะ แต่ไม่ได้ชิงแชมป์โลกอีก เขาได้ชิงแชมป์ WBC Mundo Hispano รุ่นเฟเธอร์เวทที่ว่างเมื่อ 9 กรกฎาคม พ.ศ. 2547 ก็เป็นฝ่ายแพ้น็อค คาร์ลอส นาวาร์โร ยก 7 จากนั้น เอสปีโนซาขึ้นชกอีกเพียงครั้งเดียวเมื่อ 18 กุมภาพันธ์ พ.ศ. 2548 แพ้น็อค คาร์ลอส นาวาร์โรอีกครั้งในยกที่ 3 จากนั้น เอสปีโนซาก็แขวนนวมไปเกียรติประวัติเกียรติประวัติ. - แชมป์โลกรุ่นแบนตัมเวท WBA (2532 – 2534)- ชิง, 18 ตุลาคม 2532 ชนะน็อค เขาค้อ แกแล็คซี่ ยก 1 ที่ เวทีราชดำเนิน - ป้องกันครั้งที่ 1, 30 พฤษภาคม 2533 ชนะน็อค เฮอร์เลย์ สนีด ยก 8ที่ เวทีราชดำเนิน - ป้องกันครั้งที่ 2, 29 พฤศจิกายน 2533 ชนะคะแนน ถนอมศักดิ์ ศิษย์โบ๊เบ๊ ที่ เวทีราชดำเนิน - เสียแชมป์, 19 ตุลาคม 2534 แพ้น็อค อิสราเอล คอนเทรรัส  ยก 5 ที่ ฟิลิปปินส์ - แชมป์โลกรุ่นเฟเธอร์เวท WBC (2538 – 2542)- ชิง, 11 ธันวาคม 2538 ชนะคะแนน มานูเอล มาดิน่า ที่ ญี่ปุ่น - ป้องกันครั้งที่ 1, 1 มีนาคม 2539 ชนะน็อค อเลฮานโดร กอนซาเลซ ยก 4 ที่ เม็กซิโก - ป้องกันครั้งที่ 1, 2 พฤศจิกายน 2539 ชนะน็อค ยก 8 โนบุโตชิ ฮิรานากะ ที่ ญี่ปุ่น - ป้องกันครั้งที่ 2, 6 กรกฎาคม 2539 ชนะคะแนน เซซาร์ โซโต้ ที่ ฟิลิปปินส์ - ป้องกันครั้งที่ 3, 17 พฤษภาคม 2540 ชนะคะแนนโดยเทคนิค(แตก) มานูเอล มาดิน่าที่ ฟิลิปปินส์ - ป้องกันครั้งที่ 4, 6 ธันวาคม 2540 ชนะน็อค คาร์ลอส อัลเบฮร์โต รามอน ริออสยก 6 ที่ ฟิลิปปินส์ - ป้องกันครั้งที่ 5, 15 สิงหาคม 2541 ชนะน็อค ฮวน คาร์ลอส รามิเรซ ยก 11 ที่ สหรัฐ - ป้องกันครั้งที่ 6, 28 พฤศจิกายน 2541 ชนะน็อค เคนเนดี้ แม็คคินนีย์ ยก 2 ที่ สหรัฐ - เสียแชมป์, 15 พฤษภาคม 2542 แพ้คะแนน เซซาร์ โซโต้ ที่ สหรัฐ - เคยชิงแชมป์ต่อไปนี้แต่ไม่สำเร็จ- ชิงแชมป์เงารุ่นแบนตัมเวท WBC 14 มีนาคม 2531 แพ้น็อค ฮวน โฮเซ่ เอสตราดา ยก 2 ที่ เม็กซิโก - ชิงแชมป์เงารุ่นเฟเธอร์เวท WBC 13 สิงหาคม 2536 แพ้น็อค อเลฮานโดร กอนซาเลซ ยก 2 ที่ เม็กซิโก - ชิงแชมป์โลกรุ่นเฟเธอร์เวท WBC 14 เมษายน 2543 แพ้คะแนน กูตี้ เอสปาดาส จูเนียร์ ที่ เม็กซิโก</doc>
