<doc id="475971" url="https://th.wikipedia.org/wiki?curid=475971" title="เหงือกปลาหมอ">เหงือกปลาหมอ เหงือกปลาหมอ (; ชื่อวิทยาศาสตร์ Acanthus ebracteatus; ชื่อท้องถิ่น: แก้มหมอ, แก้มหมอเล, จะเกร็ง, นางเกร็ง, อีเกร็ง, เหงือกปลาหมอน้ำเงิน) เป็นพรรณไม้ที่มีชื่อเสียงในจังหวัดสมุทรปราการ ขึ้นอยู่บริเวณชายฝั่งแม่น้ำลำคลอง อยู่บริเวณริมแม่น้ำเจ้าพระยาฝั่งตะวันออกเหนือปากคลองมหาวงษ์และโรงเรียนนายเรือ ประโยชน์ของเหงือกปลาหมอนั้น เป็นสมุนไพรใกล้ตัวหรืออาจจะเรียกว่าสมุนไพรชายน้ำ/สมุนไพรชายเลนก็ได้ ช่วยรักษาโรคได้มากมายหลายชนิดการแพร่กระจายและถิ่นที่อยู่อาศัย การแพร่กระจายและถิ่นที่อยู่อาศัย. เกิดเองตามบริเวณป่าชายเลน ชอบขึ้นตามชายน้ำริมลำคลอง ชายฝั่งแม่น้ำที่มีน้ำเค็ม-น้ำกร่อยขึ้นถึง หรือที่ชุ่มชื้นทั่วไป ไม่ชอบที่ดอนเหงือกปลาหมอนั้นจะพบอยู่ 2 พันธุ์ คือ ชนิดที่เป็นดอกสีขาวและดอกสีม่วง ดอกสีขาวจะพบมากในทางภาคกลางและภาคตะวันออกส่วนดอกสีม่วงจะพบมากทางภาคใต้ลักษณะทั่วไปต้น ลักษณะทั่วไป. ต้น. เป็นพืชที่มีลักษณะเป็นไม้พุ่ม มีความสูงถึง 1.5 เมตร ลำต้นของพืชชนิดนี้จะมีลักษณะแข็ง มีหนามอยู่ตามข้อของลำต้น ถ้าเป็นต้นที่เจริญเติบโตตามธรรมชาติหรือไม่มีการตัดออกไป จะมีลักษณะของลำต้นตั้งตรงพุ่งสูงขึ้น แต่ถ้ามีการตัดออกนำไปใช้ประโยชน์บ้างก็จะแตกเป็นพุ่มออกมาใหม่ใบ ใบ. ใบจะมีลักษณะแข็ง มีหนามคมอยู่ริมขอบใบและปลายใบ ผิวใบเรียบมันเนื้อใบเหนียวแข็งดอก ดอก. ออกที่ปลายกิ่ง มีลักษณะของดอกเป็นดอกช่อตั้งตรง มีสีม่วง สีฟ้า หรือสีขาว มีกลีบรองดอก 4 กลีบ บริเวณของกลางดอกนั้นจะมีเกสรของตัวผู้และเกสรตัวเมียอยู่ผล ผล. เป็นฝักรูปไข่หรือทรงกระบอกการขยายพันธุ์ การขยายพันธุ์. ขยายพันธุ์โดยการใช้เมล็ด เป็นพรรณไม้ที่ขึ้นกลางแจ้ง เจริญเติบโตได้ดีในที่ร่มและมีความชื้นสูง ใช้กิ่งปักชำสรรพคุณสรรพคุณ. - ราก : สรรพคุณช่วยขับเสมหะ เป็นยาอายุวัฒนะ จากเว็บ แก้หืด แก้อัมพาต บำรุงประสาท รักษามุตกิดระดูขาว - ต้น : รสเค็มกร่อย สรรพคุณแก้ปวดศีรษะ ช่วยถอนพิษ แก้ลมพิษ แก้พิษฝีดาษ ถ้าใช้ทาจะช่วยโรคเหน็บชาได้ - ใบ : รสเค็มกร่อยร้อน สรรพคุณช่วยรักษาแผลอักเสบ แก้โรคผิวหนัง แก้ไข้ แก้ปวดต่างๆ รักษากลากเกลื้อน ใช้นำคั้นจากใบนำมาทาศีรษะ จะช่วยในการบำรุงรากผม - ผล : รสเผ็ดร้อน สรรพคุณช่วยถอนพิษ ขับโลหิต - เมล็ด : รสเผ็ดร้อน สรรพคุณช่วยขับน้ำเหลืองที่เสีย ขับพยาธิ ปิดพอกฝี ใช้เหงือกปลาหมอทั้ง 5 (ราก,ต้น,ใบ,ผล,เมล็ด) มีสรรพคุณช่วยแก้พิษฝี แก้มะเร็ง ช่วยในการเจริญอาหาร ช่วยให้เลือดลมปกติ เป็นยาอายุวัฒนะการใช้ตามภูมิปัญญาท้องถิ่นการใช้ตามภูมิปัญญาท้องถิ่น. - ใบและต้นสดประมาณ 3-4 กำมือนำมาสับต้มน้ำอาบช่วยรักษาแก้ผื่นคัน ใช้เป็นประจำ 3-4ครั้ง - ต้นและใบสด ประมาณ 1 กำมือ วิธีแรก นำมาบดให้ละเอียด พอกตรงบริเวณที่เป็นฝี วิธีที่สอง นำมาสับเป็นชิ้นเล็กๆใส่น้ำให้ท่วมต้มน้ำให้เดือดเป็นเวลา 10 นาทีดื่มกินแต่น้ำ ครั้งละ 1/2-3/4 แก้ว วันละ 3 ครั้ง ก่อนรับประทานอาหาร เป็นอย่างน้อย 2-3 อาทิตย์ - นำทั้งต้นมาตำผสมกับขิงช่วยแก้ไข้หนาวสั่น - นำทั้งต้นมาตำผสมกับขมิ้นอ้อยและน้ำมันช่วยรักษาโรคริดสีดวง - นำทั้งต้นมาตำผสมกับน้ำมันงา - น้ำผึ้ง ช่วยรักษาประจำเดือนมาผิดปกติ - นำทั้งต้นมาตำผสมกับพริกไทยและคลุกเคล้ากับน้ำผึ้งปั้นเป็นลูกกลอนเพื่อเป็นยาอายุวัฒนะ โดยใช้อัตราส่วน 2:1 - นำทั้งต้นมาตำผสมกับหัวสามสิบ ในอัตราส่วน 2:1 ใช้รักษาสมานแผล - นำทั้งต้นมาบดผสมกับชะเอมเทศ นำมาละลายในน้ำเพื่อบริโภคแก้อาการเจ็บหลังเจ็บเอวการตลาด การตลาด. เหงือกปลาหมอมีทั้งผลิตภัณฑ์ที่เป็นยาแคปซูลสมุนไพร ยาชงสมุนไพรและยาเม็ด สรรพคุณช่วยในการรักษาโรคผิวหนังและยังเป็นยาสมุนไพรที่ใช้ในการอบตัว คืออบด้วยไอน้ำ ซึ่งได้มาจากที่ต้มสมุนไพร การอบแห้งหรือการซาวนา (Sauna) อีกทั้งเหงือกปลาหมอนั้นยังเป็นส่วนผสมในการผลิตผลิตภัณฑ์เครื่องสำอางอีกด้วยไม่ว่าจะเป็น สบู่ ผลิตภัณฑ์เปลี่ยนสีผม จนกระทั่งแชมพูของสุนัข เป็นต้น</doc>
