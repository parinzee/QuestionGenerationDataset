<doc id="474996" url="https://th.wikipedia.org/wiki?curid=474996" title="เซอร์เก ออฟชินนิคอฟ">เซอร์เก ออฟชินนิคอฟ เซอร์เก อนาโตลเยวิช ออฟชินนิคอฟ (; ; 25 มกราคม ค.ศ. 1969 — 29 สิงหาคม ค.ศ. 2012) เป็นหัวหน้าโค้ชวอลเลย์บอลหญิงทีมชาติรัสเซีย เขากระทำการอัตวินิบาตกรรมในช่วงสามสัปดาห์ภายหลังจากที่ทีมของเขาเป็นฝ่ายแพ้วอลเลย์บอลหญิงทีมชาติบราซิลในวอลเลย์บอลในโอลิมปิกฤดูร้อน 2012 รอบควอเตอร์ไฟนอลประวัติ ประวัติ. เซอร์เก ออฟชินนิคอฟ ได้รับการฝึกฝนที่โรงเรียนกีฬาประจำสเวิร์ดลอฟสค์ และในภายหลังได้เล่นให้กับสโมสรวอลเลย์บอลของรัสเซียหลายสโมสร ทั้ง CSKA, SKA (คาบารอฟสค์), เนฟยานิค (ยาโรสลาฟ), ออคตัน (โนโวคายบีเชฟสค์) และ เนฟยานิค (ยูฟา) เขาเริ่มอาชีพโค้ชใน ค.ศ. 1998 เมื่ออดีตเพื่อนร่วมทีมอย่าง เซอร์เก ชิลยาพนิคอฟ ได้เชิญออฟชินนิคอฟ ให้ทำหน้าที่ผู้ฝึกสอนทีม เนฟยานิค (ยาโรสลาฟ) ในฐานะผู้ช่วยผู้ฝึกสอน เขาเป็นผู้รับผิดชอบในส่วนของการสอดแนมสำหรับผู้เล่นระดับเยาวชน ใน ค.ศ. 2001 เขามีส่วนร่วมกับสตาฟฟ์ประจำทีม เนฟยานิค (ยูฟา) เมื่อวันที่ 29 สิงหาคม ค.ศ. 2012 ได้มีการพบร่างของ เซอร์เก ออฟชินนิคอฟ ในวัย 43 ปี ซึ่งอยู่ในสภาพถูกแขวนคออยู่ในห้องพักของโรงแรม ณ ค่ายฝึกในเมืองโพเรค ประเทศโครเอเชีย ภายหลังจากตำรวจโครเอเชียตรวจสอบสถานที่เกิดเหตุ ก็ไม่ได้พบหลักฐานการก่อเหตุฆาตกรรมแต่อย่างใด โดยได้สรุปเหตุการณ์นี้ว่าเป็นการฆ่าตัวตายความสำเร็จในการทำหน้าที่ผู้ฝึกสอน</doc>
