<doc id="145966" url="https://th.wikipedia.org/wiki?curid=145966" title="พอล ไซมอน">พอล ไซมอน พอล ไซมอน (; 13 ตุลาคม พ.ศ. 2484 - ) นักร้อง นักแต่งเพลงชาวอเมริกัน หนึ่งในสมาชิกวงดูโอ ไซมอน แอนด์ การ์ฟังเกล ซึ่งมีผลงานร่วมกับอาร์ต การ์ฟังเกล ช่วงปี พ.ศ. 2507 - พ.ศ. 2513 และออกผลงานเดี่ยว พอล ไซมอน เกิดในครอบครัวชาวโรมาเนียเชื้อสายยิว เป็นเพื่อนกับอาร์ต การ์ฟังเกล มาตั้งแต่เด็ก เคยมีผลงานร่วมกันมาตั้งแต่ปี พ.ศ. 2499 ในชื่อวงดูโอ "ทอม แอนด์ เจอรี" (การ์ฟังเกลใช้ชื่อแฝงว่า "ทอม กราฟ" ไซมอนใช้ชื่อแฝงว่า "เจอรี แลนดิส") และหันไปทำงานเดี่ยว ออกผลงานร่วมกับศิลปินหลายคน รวมทั้ง แคโรล คิง ในปี พ.ศ. 2507 พอล ไซมอน และอาร์ต การ์ฟังเกล ผลิตผลงานร่วมกันในสังกัตโคลัมเบีย เรคคอร์ดส ในชื่อ "ไซมอน แอนด์ การ์ฟังเกล" กับอัลบั้ม Wednesday Morning, 3 A.M. ในช่วงแรกไม่ได้รับการตอบรับที่ดีนัก แต่กลุ่มผู้ฟังเริ่มชื่นชอบเพลง "The Sounds of Silence" จนกระทั่งเพลงนี้ติดอันดับหนึ่งในสหรัฐอเมริกา ไซมอน แอนด์ การ์ฟังเกล มีผลงานอัลบัมร่วมกัน 5 ชุด มีซิงเกิลที่ประสบความสำเร็จเช่น "The Sounds of Silence", "Mrs. Robinson", "Bridge over Troubled Water", "Scarborough Fair" และ "The Boxer" ก่อนจะแยกย้ายกันไปทำงานส่วนตัว และกลับมาแสดงดนตรีสดร่วมกันเป็นครั้งคราว โดยครั้งที่ประสบสำเร็จสูงสุดคือ การแสดงสดที่เซ็นทรัลพาร์ก เมื่อวันที่ 19 กันยายน พ.ศ. 2524 ซึ่งมีผู้ชมมากกว่า 500,000 คน หลังจากแยกวงในปี พ.ศ. 2514 พอล ไซมอนผลิตผลงานเดี่ยวออกมาอย่างสม่ำเสมอ ผลงานที่ประสบความสำเร็จคืออัลบัม Paul Simon (1972), There Goes Rhymin' Simon (1973), Still Crazy After All These Years (1975) โดยเฉพาะอัลบัม Graceland (1986) และ The Rhythm of the Saints (1990) ในแนวเวิร์ลมิวสิก ซึ่งทำให้เกิดกระแสความนิยมดนตรีประเภทนี้ผลงานอัลบัมในนาม ไซมอน แอนด์ การ์ฟังเกลผลงาน. อัลบัมในนาม ไซมอน แอนด์ การ์ฟังเกล. - Wednesday Morning, 3 A.M. (1964) (#24 UK #30 US) - Sounds of Silence (1966) (#13 UK #21 US) - Parsley, Sage, Rosemary and Thyme (1966) (#15 UK #4 US) - Bookends (1968) (#1 UK #1 US) - Bridge Over Troubled Water (1970) (#1 UK #1 US, 8X Platinum) - The Graduate Original Soundtrack (1968) - The Concert in Central Park (1982)อัลบัมเดี่ยวอัลบัมเดี่ยว. - The Paul Simon Songbook (1965) - Paul Simon (1972) (#4 US) - There Goes Rhymin' Simon (1973) (#2 US) - Still Crazy After All These Years (1975) (#1 US) - One Trick Pony (1980) (#12 US) - Hearts and Bones (1983) (#35 US) - Graceland (1986) (#1 US) - The Rhythm of the Saints (1990) (#4 US) - Songs from The Capeman (1997) (#42 US) - You're the One (2000) (#19 US) - Surprise (2006) (#14 US)อัลบัมบันทึกการแสดงสดอัลบัมบันทึกการแสดงสด. - Paul Simon in Concert: Live Rhymin' (1974) (#33 US) - Paul Simon's Concert in the Park, August 15, 1991 (1991) (#74 US)</doc>
