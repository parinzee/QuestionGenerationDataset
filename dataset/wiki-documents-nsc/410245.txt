<doc id="410245" url="https://th.wikipedia.org/wiki?curid=410245" title="อุโมงค์สมาร์ท">อุโมงค์สมาร์ท อุโมงค์สมาร์ต ( ย่อมาจาก Stormwater Management And Road Tunnel) หรือทางด่วนหมายเลข E38 เป็นอุโมงค์ขนาดใหญ่เพื่อใช้ประโยชน์สองอย่างคือเป็นทางด่วน และทางระบายน้ำขนาดใหญ่ อยู่ในกัวลาลัมเปอร์ ประเทศมาเลเซีย และเป็นโครงการระดับชาติของประเทศ อุโมงค์มีความยาว ซึ่งเป็นอุโมงค์ระบายน้ำที่ยาวที่สุดในเอเชียตะวันออกเฉียงใต้, ยาวที่สุดเป็นอันดับสองในเอเชีย, และเป็นอุโมงค์ที่มีวัตุประสงค์การใช้งานหลายอย่างที่ยาวที่สุดในโลก วัตถุประสงค์หลักของการสร้างอุโมงค์นี้คือแก้ปัญหาน้ำท่วมฉับพลันในกรุงกัวลาลัมเปอร์ พร้อมทั้งลดการจราจรติดขัดในชั่วโมงเร่งด่วนบนถนนสุไหงเบซี (Jalan Sungai Besi) และทางยกระดับ Loke Yew ในเขตปูดู ในปี ค.ศ. 2011 อุโมงค์สมาร์ตได้รับรางวัล UN Habitat Scroll of Honour Award สำหรับการบริหารจัดการทั้งน้ำท่วมฉับพลันและการจราจรในชั่วโมงเร่งด่วนที่แปลกใหม่และเป็นเอกลักษณ์ อุโมงค์เริ่มต้นที่ทะเลสาบ Kampung Berembang ใกล้กับแม่น้ำกลัง ที่เขต Ampang และสิ้นสุดที่ทะเลสาบ Taman Desa ใกล้กับแม่น้ำกรายง ที่เขตสลักใต้ โครงการนี้นำโดยรัฐบาล ประกอบไปด้วย การทางหลวงแห่งประเทศมาเลเซีย (Lembaga Lebuhraya Malaysia, LLM) และกรมชลประทานและการระบายน้ำมาเลเซีย (Jabatan Pengairan dan Saliran, JPS) และยังมีบริษัททำสัญญาร่วมกันระหว่างบริษัท Gamuda Berhad และ Malaysian Mining Corporation Berhad (MMC)ประวัติ</doc>
