<doc id="152878" url="https://th.wikipedia.org/wiki?curid=152878" title="ถนนพัฒนาการ">ถนนพัฒนาการ สำหรับถนนพัฒนาการในฝั่งธนบุรี ดูที่ ถนนเทอดไท ถนนพัฒนาการ () เป็นถนนสายสำคัญสายหนึ่งของกรุงเทพมหานคร มีระยะทางประมาณ 10.3 กิโลเมตร เป็นถนนขนาด 6 ช่องทางจราจร เริ่มจากทางแยกคลองตัน ซึ่งมีถนนเพชรบุรี ถนนรามคำแหง และถนนสุขุมวิท 71 มาบรรจบกันในพื้นที่แขวงสวนหลวง เขตสวนหลวง มุ่งไปทางทิศตะวันออก ตัดกับทางพิเศษฉลองรัช และซอยพัฒนาการ 25 ข้ามคลองลาวเข้าพื้นที่แขวงพัฒนาการ ตัดกับถนนศรีนครินทร์ที่ทางแยกพัฒนาการ ข้ามคลองบึงเข้าพื้นที่แขวงประเวศ เขตประเวศ จากนั้นตรงไปทางทิศตะวันออกเฉียงใต้ ข้ามคลองประเวศบุรีรมย์ ตัดกับถนนอ่อนนุชที่ทางแยกต่างระดับอ่อนนุช-พัฒนาการ ไปทางทิศเดิมจนกระทั่งบรรจบถนนเฉลิมพระเกียรติ ร.9 ในพื้นที่แขวงดอกไม้ โดยมีอุโมงค์กลับรถบริเวณซอยพัฒนาการ 44 ด้วยประวัติ ประวัติ. จุดเริ่มต้นของถนนพัฒนาการเกิดจากนักธุรกิจภาคเอกชนต้องการบุกเบิกที่ดินซึ่งแต่เดิมถือว่าเป็นที่ตาบอดต้องเดินทางด้วยเรือทางคลอง จึงได้ร่วมกันลงทุนตัดถนนพัฒนาการขึ้นจุดเริ่มต้นจากทางแยกคลองตันไปบรรจบกับถนนเฉลิมพระเกียรติ ร.9 ซึ่งใช้เงินลงทุนประมาณกิโลเมตรละ 1 ล้านบาท เริ่มแรกเป็นเพียงถนนเอกชน ต่อมาจึงยกให้ราชการ ซึ่งหลังจากยกให้ราชการแล้วจึงได้ขยายถนนให้กว้างขึ้น ผลจากการตัดถนนพัฒนาการทำให้สามแยกคลองตันเดิมกลายเป็นสี่แยกคลองตัน</doc>
