<doc id="192348" url="https://th.wikipedia.org/wiki?curid=192348" title="หลวงเกรียงศักดิ์พิชิต (พิชิต เกรียงศักดิ์พิชิต)">หลวงเกรียงศักดิ์พิชิต (พิชิต เกรียงศักดิ์พิชิต) พลโท พลเรือโท พลอากาศโท หลวงเกรียงศักดิ์พิชิต (20 กรกฎาคม พ.ศ. 2439 - 29 กรกฎาคม พ.ศ. 2507) อดีตแม่ทัพกองทัพภาคอีสานในสงครามไทย-อินโดจีน, อดีตผู้บัญชาการทหารบก, อดีตรัฐมนตรีว่าการกระทรวงกลาโหม, อดีตรัฐมนตรีว่าการกระทรวงสาธารณสุข, อดีตสมาชิกคณะราษฎร และอดีตสมาชิกสภาผู้แทนราษฎรประเภทที่ 2 (ส.ส.ประเภทที่ 2) ในปี พ.ศ. 2476ประวัติ ประวัติ. หลวงเกรียงศักดิ์พิชิต มีชื่อจริงว่า พิชิต เกรียงศักดิ์พิชิต มีนามเดิมว่า "ค้วน จิตตะคุณ" เกิดเมื่อวันอังคารที่ 20 กรกฎาคม พ.ศ. 2439 ตรงกับวัน 2 8 8 ค่ำ ปีวอก ภูมิลำเนาเดิม คลองบางกอบัว อำเภอพระประแดง จังหวัดสมุทรปราการ บิดาชื่อนายจิ้น มารดาชื่อนางเพียร จบการศึกษาจากโรงเรียนนายร้อยมัธยม (โรงเรียนนายร้อยทหารบก) ในปี พ.ศ. 2457 ร่วมรุ่นเดียวกันกับ จอมพล แปลก พิบูลสงคราม, พลตำรวจเอก อดุล อดุลเดชจรัส, พลเอก มังกร พรหมโยธี, พลอากาศโท กาจ กาจสงคราม และจอมพล ผิน ชุณหะวัณ ซึ่งต่อมาในปี พ.ศ. 2475 นักเรียนนายร้อยรุ่นเดียวกันนี้หลายคนได้เข้าร่วมเป็นคณะราษฎร ทำการเปลี่ยนแปลงการปกครองประเทศ ซึ่งรวมถึงตัวของหลวงเกรียงศักดิ์พิชิตด้วย ในเวลาต่อมาเมื่อรัฐบาลจะยกเลิกบรรดาศักดิ์ไทย หลวงเกรียงศักดิ์พิชิตในฐานะรัฐมนตรีพร้อมด้วยคณะรัฐมนตรีชุดที่ 9 จึงลาออกจากบรรดาศักดิ์ โดยใช้ราชทินนามเป็นนามสกุล เมื่อ พ.ศ. 2484 หลวงเกรียงศักดิ์พิชิต มีบุตรธิดารวม 11 คน โดยกับ คุณหญิงชื่น เกรียงศักดิ์พิชิต มีบุตรธิดา 9 คน และกับ นางบุญเหลือ ปีเจริญ มีบุตรธิดา 2 คน ถึงแก่อนิจกรรม ด้วยโรคมะเร็งลำไส้ใหญ่ เมื่อวันพุธที่ 29 กรกฎาคม พ.ศ. 2507 ตรงกับวันพุธ แรม 5 ค่ำ เดือน 8-8 (เดือน 8 ทุติยาสาฬห) ปีมะโรง สิริอายุได้ 68 ปี 9 วันสงครามไทย-อินโดจีน สงครามไทย-อินโดจีน. ในระหว่างสงครามไทย-อินโดจีน (กรณีพิพาทอินโดจีน) พ.ศ. 2483 กองทัพในบัญชาของ พันเอก หลวงเกรียงศักดิ์พิชิต (ยศในขณะนั้น) สามารถเข้ายึดนครจำปาศักดิ์ได้ พลตรี หลวงวิจิตรวาทการ ได้แต่งเพลงให้เพลงหนึ่งคือ นครจำปาศักดิ์ มีเนื้อหายกย่องวีรกรรมครั้งนี้สัญญาบัตรยศทหารสัญญาบัตรยศทหาร. - 10 ธันวาคม พ.ศ. 2458 เป็น ว่าที่ร้อยตรี - 23 พฤษภาคม พ.ศ. 2459 เป็น ร้อยตรี - 25 พฤษภาคม พ.ศ. 2464 เป็น ร้อยโท - 7 พฤษภาคม พ.ศ. 2470 เป็น ร้อยเอก - 1 เมษายน พ.ศ. 2476 เป็น พันตรี - 1 เมษายน พ.ศ. 2477 เป็น พันโท - 1 เมษายน พ.ศ. 2480 เป็น พันเอก - 8 พฤษภาคม พ.ศ. 2484 เป็น พลตรี - 17 สิงหาคม พ.ศ. 2486 เป็น พลโท - 20 พฤศจิกายน พ.ศ. 2486 เป็น พลเรือโท พลอากาศโทบรรดาศักดิ์บรรดาศักดิ์. - 7 พฤษภาคม พ.ศ. 2471 เป็น ขุนเกรียงศักดิ์พิชิต ถือศักดินา 600 - 3 มิถุนายน พ.ศ. 2473 เป็น หลวงเกรียงศักดิ์พิชิต ถือศักดินา 800เครื่องราชอิสริยาภรณ์และเหรียญตราเครื่องราชอิสริยาภรณ์และเหรียญตรา. - เหรียญบรมราชาภิเษก รัชกาลที่ 6 - เหรียญจักรมาลา - เบญจมาภรณ์ช้างเผือก - เหรียญเฉลิมพระนคร 150 ปี - เหรียญพิทักษ์รัฐธรรมนูญ - ตริตราภรณ์มงกุฏไทย - เหรียญรัตนาภรณ์ รัชกาลที่ 8 ชั้นที่ 2 - ทวีติยาภรณ์ช้างเผือก - เหรียญชัยสมรภูมิ - ประถมาภรณ์มงกุฏไทย - เหรียญช่วยราชการเขตภายใน - ประถมาภรณ์ช้างเผือก - 15 ตุลาคม พ.ศ. 2486 ได้รับพระราชทานเครื่องราชอิสริยาภรณ์ซุยโฮ ชั้นที่ 1 จากสมเด็จพระจักรพรรดิญี่ปุ่น</doc>
