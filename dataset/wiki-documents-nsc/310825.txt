<doc id="310825" url="https://th.wikipedia.org/wiki?curid=310825" title="คริส เบเคอร์">คริส เบเคอร์ คริส เบเคอร์ () หรือชื่อเต็มว่า คริสโตเฟอร์ จอห์น เบเคอร์ (ภาษาอังกฤษ: Christopher John Baker) เป็นนักเขียน บรรณาธิการวารสารสยามสมาคม และนักวิจัยอิสระ เขาอาศัยอยู่ในประเทศไทยมาเป็นเวลามากกว่า 20 ปี จบการศึกษาในระดับปริญญาเอกจากมหาวิทยาลัยเคมบริดจ์ สหราชอาณาจักร ผลงานที่เป็นที่รู้จักคือหนังสือ A History of Thailand, Thaksin: The Business of Politics in Thailand, Thailand's Boom and Bust and Thailand's Crisis ซึ่งหนังสือดังกล่าวทั้งหมดเขียนร่วมกับ ศาสตราจารย์ ดร. ผาสุก พงษ์ไพจิตร นอกจากนี้ คริส เบเคอร์ ยังเป็นผู้เขียนหลักของสำนักงานโครงการพัฒนาแห่งสหประชาชาติ (UNDP) ใน the United Nations Development Programme's Thailand Human Development Report 2007: Sufficiency Economy and Human Development ซึ่งกล่าวยกย่องทฤษฎีเศรษฐกิจพอเพียงของพระบาทสมเด็จพระเจ้าอยู่หัวภูมิพลอดุลยเดช</doc>
