<doc id="367381" url="https://th.wikipedia.org/wiki?curid=367381" title="ฟานี่ เพลุมพี">ฟานี่ เพลุมพี ฟานี่ เพลุมพี (; ) หรือ ธีโอฟาโน (ฟานี่) เพลุมพี "วรพิน" () เป็นนักมวยไทยหญิงสัญชาติแอลเบเนีย-กรีซ ซึ่งเป็นนักมวยไทยระดับแชมป์โลก ซึ่งเธอได้เดินทางมาเรียนมวยไทยที่ประเทศไทยอยู่เสมอ โดยแบ่งเวลาทำงานที่ประเทศกรีซเป็นระยะเวลา 6 เดือน และอีก 6 เดือนเธอเดินทางมาที่ประเทศไทยเพื่อฝึกซ้อมมวยไทยประวัติ ประวัติ. ฟานี่ เพลุมพี เริ่มให้ความสนใจศิลปะการต่อสู้ตั้งแต่อายุ 16 ปี เธอได้ตัดสินใจสมัครเข้าฝึกชกมวยสากลไปพร้อมกับการเข้าเรียนสายอาชีพในสาขาช่างยนต์ เมื่อเธอฝึกฝนสามารถขึ้นชกไปเพียงสองสามครั้ง ก็ได้มีการเปิดสอนมวยไทยที่โรงยิมขึ้น เธอจึงหันเหความสนใจมายังการต่อสู้แบบดังกล่าวแทน อย่างไรก็ตาม การเรียนมวยไทยในประเทศกรีซนั้นไม่สามารถที่จะเรียนรู้ได้อย่างลึกซึ้ง เนื่องจากยังไม่มีบุคลากรผู้เชี่ยวชาญโดยตรงไปฝึกให้ กระทั่งต่อมาเธอได้พบกับครูมวยที่มีความรู้โดยตรง ซึ่งก็คือ อาจารย์เสน่ห์ ทับทิมทอง โดยเป็นตัวแทนจากสหพันธ์มวยไทยอาชีพโลก ซึ่งเดินทางมายังประเทศกรีซเพื่อเผยแพร่ศิลปะมวยไทยในช่วง พ.ศ. 2552 จากนั้น เธอได้มีโอกาสเดินทางมายังประเทศไทย ซึ่งทำให้เธอมีโอกาสขึ้นเวทีอยู่หลายครั้งในระดับสมัครเล่น และได้รับเหรียญรางวัลจากการแข่งขันรายการ ก่อนจะหันมาแข่งในระดับอาชีพ ในวันที่ 17 มีนาคม พ.ศ. 2554 เธอสามารถเอาชนะ "หงส์ฟ้า ต.บัวมาศ" ในวันรำลึกนายขนมต้ม ที่จังหวัดราชบุรี และสามารถคว้าเข็มขัดแชมเปี้ยนมวยไทยหญิงรุ่นฟลายเวท ของสหพันธ์มวยไทยอาชีพโลกได้สำเร็จ</doc>
