<doc id="52036" url="https://th.wikipedia.org/wiki?curid=52036" title="ทางหลวงแผ่นดินหมายเลข 401">ทางหลวงแผ่นดินหมายเลข 401 ทางหลวงแผ่นดินหมายเลข 401 สายแยกโคกเคียน–นครศรีธรรมราช เป็นทางหลวงที่อยู่ในเขตควบคุมของสำนักงานทางหลวงสุราษฎร์ธานี (สำนักงานบำรุงทางพังงา) สำนักทางหลวงที่ 14 นครศรีธรรมราช มีระยะทางเริ่มต้นจากชายฝั่งตะวันตกของภาคใต้ โดยแยกจากถนนเพชรเกษมบริเวณกิโลเมตรที่ 762+481 ที่สามแยกโคกเคียน ใกล้ตัวเมืองอำเภอตะกั่วป่า จังหวัดพังงา จากนั้นตัดไปทางทิศตะวันออกผ่านจังหวัดสุราษฎร์ธานีไปยังชายฝั่งตะวันออก และลงใต้ไปยังจังหวัดนครศรีธรรมราช โดยสิ้นสุดที่ถนนพัฒนาการคูขวางรายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 401 เป็นเส้นทางหลักที่เชื่อมระหว่างจังหวัดสุราษฎร์ธานีกับจังหวัดนครศรีธรรมราช โดยมีเส้นทางเริ่มจากใกล้ ๆ อำเภอตะกั่วป่า ในช่วงแรกเป็นถนน 2 ช่องจราจร จากนั้นวิ่งไปทางตะวันออก เข้าสู่จังหวัดสุราษฎร์ธานี โดยผ่านอำเภอพนมอำเภอบ้านตาขุน อำเภอคีรีรัฐนิคมจากนั้นได้ขยายเป็น 4 ช่องจราจรไปยังอำเภอพุนพิน และต่อไปยังตัวเมืองสุราษฎร์ธานี อำเภอกาญจนดิษฐ์ จากนั้นก็เข้าสู่เขตจังหวัดนครศรีธรรมราชที่อำเภอขนอม แต่ไม่ได้ผ่านตัวอำเภอขนอม จากนั้นก็วิ่งลงใต้ผ่านอำเภอสิชล อำเภอท่าศาลา และสิ้นสุดที่บ้านท่าแพ ประมาณ 10 กิโลเมตร ทางเหนือของตัวเมืองนครศรีธรรมราช ระยะทางทั้งหมดประมาณ 290 กิโลเมตร อยู่ในจังหวัดพังงาประมาณ 25 กิโลเมตร อยู่ในจังหวัดสุราษฎร์ธานีประมาณ 175 กิโลเมตร และอยู่ในจังหวัดนครศรีธรรมราชประมาณ 90 กิโลเมตร เส้นทางส่วนใหญ่เป็นถนนลาดยาง แต่ช่วงระหว่างอำเภอพุนพิน ถึงจุดเริ่มเส้นทางเลี่ยงตัวเมืองสุราษฎร์ธานีเป็นถนนคอนกรีตเสริมเหล็ก ช่วงที่มี 4 ช่องจราจร การจราจรแต่ละทิศทางจะถูกคั่นด้วยเกาะกลางถนน หรือคูกลางถนน ยกเว้นช่วงสั้น ๆ ตอนผ่านบ้านต้นเหรียง และบ้านท่าแพ ไม่มีสิ่งใดกั้นระหว่างแต่ละทิศทาง จากอำเภอพุนพินถึงอำเภอขนอม เส้นทางผ่านเนินเขาหลายลูก จุดที่สูงที่สุดคือเขาหัวช้าง ซึ่งอยู่ไม่กี่กิโลเมตรก่อนถึงทางแยกกับทางหลวงแผ่นดินหมายเลข 4014 เส้นทางด้านตะวันออกของภูเขาระยะทางประมาณ 1 กิโลเมตร ได้ถูกขยายเป็น 6 ช่องจราจร โดยให้ช่องจราจรด้านนอกสุดสำหรับรถที่แล่นช้า จากอำเภอสิชลถึงบ้านท่าแพ เส้นทางเกือบจะราบเรียบ และที่อำเภอท่าศาลา มีช่วงประมาณ 2 กิโลเมตร ที่เส้นทางได้เข้าใกล้ชายทะเลมาก (ห่างจากฝั่งราว 10–50 เมตร) ซึ่งเป็นจุดเดียวที่ทางหลวงแผ่นดินหมายเลข 401 ได้เข้าใกล้ชายทะเล ช่วงระหว่างทางแยกกับทางหลวงแผ่นดินหมายเลข 4008 (ใกล้ ๆ อำเภอพุนพิน) จนถึงทางแยกกับทางหลวงแผ่นดินหมายเลข 4103 (ใกล้ ๆ บ้านท่าแพ) เคยเป็นเส้นทางหลักของภาคใต้ตอนล่างสำหรับเดินทางไปกรุงเทพมหานคร แต่เมื่อทางหลวงแผ่นดินหมายเลข 41 ช่วงอำเภอพุนพิน–อำเภอทุ่งสงถูกสร้างเสร็จ การจราจรจำนวนมากได้หันไปใช้เส้นทางนี้แทนรายชื่อทางแยกรายชื่อทางแยก. - จังหวัดพังงา - (เริ่มต้น) ทางแยกโคกเคียน ทางหลวงแผ่นดินหมายเลข 4 (ทางตะวันตกไปอำเภอตะกั่วป่า ทางเหนือไปอำเภอคุระบุรี และ จังหวัดระนอง) - ทางแยกตำตัว ทางหลวงแผ่นดินหมายเลข 4090 (ลงใต้ไปอำเภอกะปง)- จังหวัดสุราษฎร์ธานี - ทางแยกพนม ทางหลวงแผ่นดินหมายเลข 4118 (ลงใต้ไปอำเภอทับปุด จังหวัดพังงา) - ทางหลวงแผ่นดินหมายเลข 415 (ลงใต้ไปอำเภออ่าวลึก จังหวัดกระบี่) - ทางหลวงแผ่นดินหมายเลข 4100 (ทางเหนือไปอำเภอคีรีรัฐนิคม) - ทางหลวงแผ่นดินหมายเลข 4133 (ทางใต้ไปอำเภอเคียนซา) - ทางหลวงแผ่นดินหมายเลข 41 (ขึ้นเหนือไปจังหวัดชุมพร ลงใต้ไปอำเภอทุ่งสง) - ทางหลวงแผ่นดินหมายเลข 4263 (ทางเหนือไปทางหลวงแผ่นดินหมายเลข 41) - ทางหลวงแผ่นดินหมายเลข 4248 (ทางใต้ไปบ้านบ่อกรัง) - ทางหลวงแผ่นดินหมายเลข 4008 (ทางตะวันตกไปอำเภอพุนพิน) - ทางหลวงแผ่นดินหมายเลข 4313 (ทางเหนือไปบรรจบทางหลวงแผ่นดินหมายเลข 417) - ทางหลวงแผ่นดินหมายเลข 4152 (ทางเหนือไปทางหลวงแผ่นดินหมายเลข 417 และเทศบาลตำบลวัดประดู่) - ทางหลวงแผ่นดินหมายเลข 420 (ทางเหนือไปท่าอากาศยานสุราษฎร์ธานี) - ทางหลวงแผ่นดินหมายเลข 4079 (ทางเหนือไปปากน้ำ) - ทางหลวงแผ่นดินหมายเลข 420 (ทางเหนือไปปากน้ำ) - ทางหลวงแผ่นดินหมายเลข 4177 (ทางเหนือไปบ้านกะแดะ) - ทางหลวงแผ่นดินหมายเลข 4010 (ทางใต้ไปทางหลวงแผ่นดินหมายเลข 44) - ทางหลวงแผ่นดินหมายเลข 44 (ทางตะวันตกเฉียงใต้ไปอำเภอเคียนซา) - ทางหลวงแผ่นดินหมายเลข 4177 (ทางเหนือไปบ้านท่าทอง) - ทางหลวงแผ่นดินหมายเลข 4010 (ทางตะวันตกเฉียงใต้ไปบ้านกรูด) - ทางหลวงแผ่นดินหมายเลข 4142 (ขึ้นเหนือไปอำเภอดอนสัก ท่าเรือเฟอร์รี่ไปยังเกาะสมุย)- จังหวัดนครศรีธรรมราช - ทางหลวงแผ่นดินหมายเลข 4014 (ขึ้นเหนือไปอำเภอขนอม) - ทางหลวงแผ่นดินหมายเลข 4161 (ทางตะวันออกไปอำเภอสิชล) - ทางหลวงแผ่นดินหมายเลข 4232 (ทางตะวันออกไปเขาพลายดำ) - ทางหลวงแผ่นดินหมายเลข 4215 (ทางตะวันตกไปบ้านสี่ขีด ทางตะวันออกไปอำเภอสิชล) - ทางหลวงแผ่นดินหมายเลข 4105 (ทางตะวันตกไปบ้านเขาใหญ่ ทางตะวันออกไปบ้านชายทะเล) - ทางหลวงแผ่นดินหมายเลข 4140 (ทางตะวันตกไปอำเภอนบพิตำ, ทางตะวันออกไปอำเภอท่าศาลา) - ทางหลวงแผ่นดินหมายเลข 4141 (ทางตะวันตกไปบ้านโมคลาน) - ทางหลวงแผ่นดินหมายเลข 4103 (ทางใต้ไปท่าอากาศยานนครศรีธรรมราช) - (สิ้นสุด) ถนนพัฒนาการคูขวาง</doc>
