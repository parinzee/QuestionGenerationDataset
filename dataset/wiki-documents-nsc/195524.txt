<doc id="195524" url="https://th.wikipedia.org/wiki?curid=195524" title="โรดรีกู ซานโตรู">โรดรีกู ซานโตรู โรดริโก้ ซานโตโร (Rodrigo Santoro) เกิดเมื่อวันที่ 22 สิงหาคม ค.ศ. 1975 ที่ริโอเดอจาเนโร ประเทศบราซิล เป็นนักแสดงชาวบราซิลประวัติ ประวัติ. โรดริโก้ศึกษาที่ PUC-Rio เขาเข้าเวิร์กช็อปการแสดงที่ Rede Globo โดยได้มีส่วนร่วมกับการแสดงใน Globo อย่างเช่น Olho no Olho (1993), Pátria Minha (1994), Explode Coração (1995), O Amor Está no Ar (1997), Suave Veneno (1999) และ Mulheres Apaixonadas (2003), เช่นเดียวกับมินิซีรีส์เรื่อง Hilda Furacão (1998) เขาได้รับรางวัลการแสดง อย่าง รางวัลนักแสดงยอดเยี่ยมหลายรางวัลรวมไปถึง รางวัลนักแสดงนำชายยอดเยี่ยมจาก Brazilian Academy of Arts and Film และรางวัล Cinema Brazil Grand Prize ในฐานะนักแสดงนำชายยอดเยี่ยม จาก คือเรื่อง Bicho de Sete Cabecas (หรือ Brainstorm) เขายังได้รับการเสนอชื่อเข้ารับอีกรางวัล Cinema Brazil Grand Prize สำหรับผลงานของเขาในเรื่อง Carandiru ในปี 2003 ซึ่งทำรายได้ถล่มทลายในบราซิล และยังเข้าชิงสาขารางวัลต่างประเทศยอดเยี่ยม จากเวทีรางวัลออสการ์ เขายังมีผลงานโฆษณาชาแนล ที่ร่วมเล่นกัน นิโคล คิดแมนในผลงานการกำกับการแสดงของ แบซ ลุคแมน เขาเริ่มต้นอาชีพในสหรัฐอเมริกา ในปี 2003 กับภาพยนตร์ของโชว์ไทม์เรื่อง The Roman Spring of Mrs. Stone ร่วมงานกับ เฮเลน เมียร์เรนและแอนน์ แบนครอฟท์ จากนั้นแสดงในหนังฟอร์มยักษ์เรื่อง Charlie’s Angels: Full Throttle และยังแสดงในภาพยนตร์โรแมนติคคอมเมดี้เรื่อง Love Actually ซึ่งซานโตโรรับบทเป็น คาร์ล หนุ่มออฟฟิส เขาได้รับรางวัล Chopard Trophy ในฐานะ Male Revelation ในงานเทศกาลหนังเมืองคานส์ ในปี 2004 ในปี 2006 เขาแสดงในซีรีส์ยอดนิยมเรื่อง อสุรกายดงดิบ ทางช่องเอบีซี รับบทเป็น เปาโล หนึ่งในผู้รอดชีวิตจากประสบอุบัติเหตุเครื่องบินตกจากเที่ยวบิน Oceanic Flight 815 ผลงานต่อมาของเขาอย่าง เรื่อง Out of Tune เรื่อง Not by Chance และเรื่อง Party Crashers และยังแสดงในภาพยนตร์เรื่อง 300 ขุนศึกพันธุ์สะท้านโลก</doc>
