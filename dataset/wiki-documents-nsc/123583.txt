<doc id="123583" url="https://th.wikipedia.org/wiki?curid=123583" title="เซบาสเตียง อีซองบาร์ด">เซบาสเตียง อีซองบาร์ด เซบาสเตียง อีซองบาร์ด () (7 มีนาคม พ.ศ. 2516 — ) ศิลปินป็อป-คลาสสิก ปัจจุบันสังกัดวง อิล ดิโว่ ซึ่งเสียงของเขาถูกจัดอยู่ในประเภท Vox Populi และเขายังมีความสามารถในการเล่นเปียโน กีตาร์อีกด้วย นอกจากนี้ ยังได้ร้องเพลงคู่กับศิลปินระดับโลก อย่างเซลีน ดิออน และเป็นแขกรับเชิญพิเศษในทัวร์คอนเสิร์ตของบาร์บรา สไตรแซนด์ อีกด้วยประวัติ ประวัติ. เซบาสเตียง เกิดวันที่ 7 มีนาคม พ.ศ. 2516 เป็นสมาชิกวงดนตรีคลาสสิก-ป็อป อิล ดิโว่ เซบาสเตียงเป็นสมาชิกคนเดียวในวงที่ไม่ได้มาจากแนวคลาสสิก แม้ว่าเสียงของเขาเป็นแนวเทอร์เนอร์ () แต่เสียงเขาถูกจัดประเภทเป็น vox populi ก่อนเซบาสเตียงสังกัดวงอิล ดิโว่ เขาเป็นนักดนตรีป๊อปในฝรั่งเศส ซึ่งมีอัลบั้มได้แก่ Libre และเพลงของเขา Si Tu Savais ติดอันดับ 1 ในชาร์ทเพลงฮิตฝรั่งเศส นอกจากการเป็นนักร้องแล้ว เซบาสเตียงเป็นนักประพันธ์ดนตรีและนักเปียโน และนักกีตาร์อีกด้วย ในฝรั่งเศส เป็นผู้เขียนเพลงให้กับนักร้องมากมาย เขากล่าวว่า เขามีความฝัน 2 สิ่งขณะที่อยู่ในวงอิล ดิโว่ คือประพันธ์เพลงสำหรับบรรเลง และร้องเพลงในภาษาฝรั่งเศส ในความเป็นจริงแล้ว อังโกร่า อัลบั้มที่ 2 ของอิล ดิโว่ บรรจุ 2 เพลงฝรั่งเศส อย่าง "ไอบีลีฟอินยู (เชอกรัวซองตัว)" (ร้องคู่กับเซลีน ดิออน) และ "ปูร์เกอตูแมมอองกอร์" (ต้นฉบับขับร้องโดยเซลีน ดิออน) ในปี พ.ศ. 2544 เขาแสดงพร้อมกับ Johnny Halliday ในฐานะแขกพิเศษที่ Olympia Theater กรุงปารีส เพลงของเขา ได้รับอิทธิพลจาก Jeff Buckley อย่างมาก ทำให้เขาได้รับการยอมรับจากผู้ชมชาวฝรั่งเศสและแคนาดา เขาได้บันทึก 2 คลิปวิดีโอทำงานร่วมกันในโครงการร่วมกัน อย่าง Noël Ensemble บันทึกเสียงโดยนักร้องมากกว่า 100 คน เพื่อเข้าร่วมทุนต่อสู้กับโรคเอดส์ ในฐานะที่เป็นสมาชิกวงอิล ดิโว่ เขาทำงานต่อเนื่องกับมูลนิธิ Assistance Médicale Toit du Monde (AMTM) ซึ่งช่วยเด็กยากจน และได้มีการช่วยเงินทุนเมื่อกันยายนที่แล้ว สำหรับ AMTM ท่ามกลางแฟนเพลงเพื่อชิงสูท Armani ของเขา Sébastien แสดงในเดือนกุมภาพันธ์ พ.ศ. 2545 ใน Richard Cocciante’s musical “Le Petit Prince” เขาเล่นเป็นนักธุรกิจหนุ่ม ก่อนจะเป็นสมาชิกวงอิล ดิโว่ เขาเล่นในโรงละครมากมายในฐานะเป็นส่วนหนึ่งของกลุ่ม “La Troupe” เขากำลังเตรียมทำอัลบั้มที่ 2 กับ Francis Madjouli และ Lionel Florence เมื่อเขากำลังเกี่ยวข้องกับวงอิล ดิโว่ ในเดือนธันวาคม พ.ศ. 2546 เขาได้เป็นสมาชิกหนึ่งของวงสากล อิล ดิโว่ พร้อมกับอูร์ส บือเลอร์ (สวิตเซอร์แลนด์) เดวิด มิลเลอร์ (สหรัฐอเมริกา) และการ์โลส มารีน (สเปน) นอกจากประสบการณ์ทางดนตรีแล้ว สมาชิกวงอิล ดิโว่ยังต้องมีรสนิยมที่ไร้ที่ติในเรื่องแฟชั่น ใส่ชุดสูทของ Armani พร้อม ๆ กับหน้าตาที่ดูดีของพวกเขา ผลลัพธ์คืออัลบั้มแรกของพวกเขา อิล ดิโว่ กลายเป็นอัลบั้มขายดีทั่วโลกเมื่อวางขายในเดือนพฤศจิกายน พ.ศ. 2547 เข้าสู่ชาร์ตบิลบอร์ดอันดับที่ 4 และยอดขายกว่า 5 ล้านแผ่นทั่วโลก ใช้เวลาน้อยกว่า 1 ปี และอัลบั้มที่ 2 ของพวกเขา อังโกร่า วางจำหน่ายเมื่อ 7 พฤศจิกายน พ.ศ. 2548 ในสหราชอาณาจักร และอัลบั้มที่ 3 เซียมเปร วางจำหน่ายเมื่อ 21 พฤศจิกายน พ.ศ. 2549 ในสหรัฐอเมริกา 27 พฤศจิกายน พ.ศ 2549 ทั่วโลก และ 28 พฤศจิกายน พ.ศ. 2549 ในประเทศไทย เซบาสเตียงหมั้นกับ Renee Murphy ซึ่งพบกันระหว่างทัวร์ที่ออสเตรเลียในปี 2549 Murphy เป็นคนเมลเบิร์นทำงานให้กับ โซนี่ บีเอ็มจี ก่อนลาออกเพื่ออยู่กับเซบาสเตียงพวกเขาซื้อบ้านที่นอตติงฮิลล์ อังกฤษ และจะแต่งงานในปีหน้าผลงานผลงานก่อนสังกัดวงอิล ดิโว่ผลงานเมื่อสังกัดวงอิล ดิโว่อัลบั้มสตูดิโอซิงเกิลดีวีดีหนังสือ</doc>
