<doc id="171393" url="https://th.wikipedia.org/wiki?curid=171393" title="อัสบัต อัลอันซาร์">อัสบัต อัลอันซาร์ อัสบัต อัลอันซาร์ (Asbat an-Ansarr หรือ Osbat al-Ansar) เป็นกลุ่มของมุสลิมปาเลสไตน์นิกายซุนนีหัวรุนแรง ฐานที่มั่นอยู่ในเลบานอน มีความร่วมมือกับกลุ่มอัลกออิดะฮ์ จุดหมายขององค์กรคือล้มล้างรัฐบาลเลบานอนและทำลายแนวคิดที่ต่อต้านอิสลาม กลุ่มนี้เริ่มเปิดการโจมตีในเลบานอนตั้งแต่ พ.ศ. 2533 ประสบความสำเร็จทั้งการลอบสังหารผู้นำทางศาสนาและการลอบวางระเบิดสถานบันเทิง มีส่วนร่วมในการสู้รบทางภาคเหนือของเลบานอนเมื่อเดือนธันวาคม พ.ศ. 2542 และการวางระเบิดสถานทูตรัสเซียในเลบานอนเมื่อ พ.ศ. 2543 คาดว่ากลุ่มนี้มีนักรบราว 300 คน ฐานที่มั่นอยู่ในค่ายผู้อพยพปาเลสไตน์ทางตอนใต้ของเลบานอน ได้รับความช่วยเหลือจากกลุ่มอัลกออิดะฮ์ และเครือข่ายมุสลิมซุนนีระหว่างประเทศที่นิยมความรุนแรง</doc>
