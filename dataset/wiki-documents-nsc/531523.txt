<doc id="531523" url="https://th.wikipedia.org/wiki?curid=531523" title="อินแชนแนล">อินแชนแนล อิน แชนแนล () เป็นสถานีโทรทัศน์ข่าวและสาระบันเทิงภาคภาษาอังกฤษ ภายใต้การบริหารของบริษัท ทีเอชเอ็น เน็ตเวิร์ค จำกัด มีปราเสริฐ ปราสาททองโอสถ เจ้าของสายการบินบางกอกแอร์เวย์ และเครือโรงพยาบาลกรุงเทพ เป็นเจ้าของ และมี หม่อมหลวงนันทิกา วรวรรณ รองผู้อำนวยการใหญ่ฝ่ายโฆษณาและประชาสัมพันธ์ สายการบินบางกอกแอร์เวย์ส เป็นกรรมการผู้จัดการบริษัท ออกอากาศทางทรูวิชั่นส์ ช่อง 90 โดยออกอากาศครั้งแรกเมื่อวันที่ 21 กันยายน พ.ศ. 2555 โดยใช้งบลงทุนประมาณ 100 ล้านบาท เนื้อหาของช่อง อิน แชนแนล ประกอบไปด้วย รายการข่าวร้อยละ 30 โดยมีสโรชา พรอุดมศักดิ์ อดีตผู้อำนวยการสถานีโทรทัศน์ผ่านดาวเทียม ไทย อาเซียน นิวส์ เน็ตเวิร์ค ดำรงตำแหน่งผู้อำนวยการฝ่ายข่าว หลังสถานีโทรทัศน์ผ่านดาวเทียม ไทย อาเซียน นิวส์ เน็ตเวิร์ค ของเครือหนังสือพิมพ์เอเอสทีวีผู้จัดการ ได้ปิดตัวลงเมื่อวันที่ 1 พฤษภาคม พ.ศ. 2555 โดยผู้ประกาศข่าวและทีมงานบางส่วนย้ายมาทำงานที่ช่องอิน แชนแนล รวมทั้งมีการซื้อฟุตเทจและข่าวบางส่วนมาจากทางสถานีโทรทัศน์ผ่านดาวเทียมสปริงนิวส์ ส่วนร้อยละ 70 เป็น รายการท่องเที่ยว ไลฟ์สไตล์ และบันเทิง โดยมีนายกุลพงษ์ บุนนาค อดีตผู้บริหารบริษัท ฟอกซ์ อินเตอร์เนชั่นแนล (ประเทศไทย) จำกัด มาดำรงตำแหน่งที่ปรึกษาสถานี และมีนายอัษฎา พานิชกุล นักแสดงและอดีตพิธีกรสถานีโทรทัศน์เอ็มทีวี เอเชีย ดำรงตำแหน่งผู้อำนวยการฝ่ายสร้างสรรค์และรายการ ซึ่งมีทั้งรายการที่ทางสถานีผลิตเอง มีโปรดิวเซอร์จากประเทศสิงคโปร์เข้ามาดูแลการผลิต และซื้อรายการบันเทิงจากต่างประเทศ เช่น การท่องเที่ยว สุขภาพ แฟชั่น อิน แชนแนล ได้ยุติการออกอากาศเมื่อวันที่ 31 มีนาคม พ.ศ. 2557รายการข่าวรายการข่าว. - Rise & Shine Thailand รายการข่าวภาคเช้า ออกอากาศ วันจันทร์ ถึง วันศุกร์ เวลา 7.00 ถึง 9.00 น. ดำเนินรายการโดย พัชรี รักษาวงศ์ และ ดลศิณี กฤตยาพิมลพร - Lunch Break รายการข่าวภาคเที่ยง ออกอากาศ วันจันทร์ ถึง วันศุกร์ เวลา 12.00 ถึง 12.30 น. ดำเนินรายการโดย ภลดา ม่วงศิริ และ จินดา วีเดล - On the Grid รายการข่าวภาคค่ำ ออกอากาศ วันจันทร์ ถึง วันศุกร์ เวลา 19.00 – 20.00 น. ดำเนินรายการโดย ปริญญา รุ่นประพันธ์ และ อัคนิจ วิเชียรเจริญรายการบันเทิงรายการบันเทิง. - Flagship รายการทอล์คโชว์ ออกอากาศ ทุกวันอาทิตย์ 22.00 ถึง 23.00 น. ดำเนินรายการโดย อัษฎา พานิชกุล, ซาร่า บอลล์, บาร์บาร่า วูลซี่ และ ทรงสิทธิ์ เติมจิตรอารีย์ - Double M Adventures รายการท่องเที่ยว ออกอากาศ ทุกวันเสาร์ เวลา 20.00 ถึง 20.30 น. ดำเนินรายการโดย มาร์ค กิ่งโพยม และ ไมค์ กิ่งโพยม - Traveler’s Quest รายการเกมโชว์ท่องเที่ยว โดยมีชาวต่างชาติเป็นผู้เข้าแข่งขัน ออกอากาศ ทุกวันพฤหัสบดี เวลา 20.00 ถึง 20.30 น. ดำเนินรายการโดย จรัล พานิชกุล และ ฐิติกร พนาวิวัฒนาการ - Tag Along with Me รายการท่องเที่ยวตามคำขวัญประจำจังหวัด ออกอากาศ ทุกวันจันทร์ เวลา 20.00 ถึง 20.30 น. ดำเนินรายการโดย วันทภ นิลอุบล</doc>
