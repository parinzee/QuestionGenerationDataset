<doc id="152070" url="https://th.wikipedia.org/wiki?curid=152070" title="ลิขิต เอกมงคล">ลิขิต เอกมงคล ลิขิต เอกมงคล (แด็กซ์) นามสกุลเดิมคือ ศุกรเสพย์ เกิดเมื่อวันที่ เกิด 15 มกราคม พ.ศ. 2501 ที่จังหวัดอ่างทอง เป็นนักแสดงชาวไทยประวัติ ประวัติ. ลิขิต เอกมงคลเป็นชาวอำเภอวิเศษชัยชาญ จ.อ่างทอง เป็นลูกคนที่ 4 ในจำนวนพี่น้อง 5 คน พ่อแม่ส่งมาเรียนหนังสือที่กรุงเทพฯ เริ่มเรียนที่โรงเรียนทหาร (กองทัพบกอุปถัมภ์วิทยา) ซึ่งอยู่ในกรมวิทยาศาสตร์การทหารบางเขน กรุงเทพฯ ตั้งแต่ชั้น ป.4 จนถึงมัธยมต้น ต่อมัธยมปลายที่โรงเรียนผะดุงศิษย์พิทยา เดิมทีฝันอยากเป็นตำรวจอุตส่าห์มุ่งมั่นจนสอบข้อเขียนติดโรงเรียนนายร้อยสามพรานแต่ก็พลาด เพราะตาบอดสี เลยหันเหไปเรียนคณะรัฐศาสตร์ มหาวิทยาลัยรามคำแหง แต่ไม่จบเพราะเข้าวงการแสดงเสียก่อน ได้เล่นละครเรื่องแรกคือ จดหมายจากเมืองไทย ของ ม.จ.ชาตรีเฉลิม ยุคล ออกอากาศทางช่อง 7 สี มีบทไม่มากนัก ต่อมาได้เป็นหนุ่มแพรว ประจำปี 2527 เริ่มอาชีพจากการเป็นนายแบบ จากนั้นคิด สุวรรณศร ชักชวนมาเล่นภาพยนตร์เรื่องแรกคือ "ปล.ผมรักคุณ" คู่ อรพรรณ พานทอง เมื่อปลายปี 2526 หลังจากนั้นก็ได้เล่นหนังมาเรื่อยๆ ในเครือสหมงคลฟิล์ม เช่น เพลิงพิศวาส, ฉันผู้ชาย (นะยะ) ฯ ต่อมาก็เริ่มซาลง รับบทรองหลายเรื่องเช่น สะใภ้ (พระรอง) , ฟ้าสีทอง (ผู้ร้าย) ช่วงที่พอมีเวลาว่างบ้างก็หันไปเล่นการเมือง เป็น สจ.อ่างทอง ก็กลับเข้าสู่วงการบันเทิง พอปลายปี 2530 ได้รับตุ๊กตาทองดารานำชายจากเรื่อง"ครั้งเดียวก็เกินพอ" แล้วหันกลับมาเล่นบทพระเอกเต็มตัวเรื่องแรกสำหรับละครโทรทัศน์ คือเรื่อง "จำเลยรัก" คู่กับสาวิตรี สามิภักดิ์ เป็นละครที่ได้รับความนิยมอย่างมาก และมีผลงานละครเรื่อยมา เช่น เชลยศักดิ์ (พบจินตหราครั้งแรกและครั้งเดียว) ส่วนใหญ่เป็นละครของช่อง 7 ไปเล่นให้ช่องอื่น ก็มีเรื่อง ท่าฉลอม ของวิทยา สุขดำรงค์ (ช่อง 9) และยังมีอีกหลายเรื่องเช่น อุบัติเหตุ, เสราดารัล, นางทาส, สารวัตรใหญ่ (กันตนา) ทางด้านผลงานภาพยนตร์เช่น ช่างมันฉันไม่แคร์, ฉันรักผัวเขา, อุบัติโหด, หัวใจห้องที่ 5, แม่เบี้ย นอกจากนี้ได้รับตุ๊กตาทองดารานำชายเป็นตัวที่ 2 จากเรื่อง "ขยี้" ปลายปี พ.ศ. 2534 โดยรับร่วมกับสามารถ พยัคฆ์อรุณ เป็นครั้งเดียวในประวัติศาสตร์ที่ดารานำชายมี 2 คนและจากเรื่องเดียวกันและหนังเรื่องนี้ก็ยังไม่เคยเข้าฉายในโรง ในช่วงที่ภาพยนตร์ไทยเริ่มซบเซา จึงหันมาเล่นหนังบู๊ภูธรเกรดบี ต่อมาบทบาททางการการแสดงก็ยุติลงเนื่องจากเป็นงูสวัดและทำตา รับเล่นละครเรื่องสุดท้ายคือ เพชรตัดเพชร และประกาศออกมาว่าจะไม่ออกรายการทีวีอีก แต่เมื่อหลายปีก่อนได้ออกรายการทไวไลท์โชว์ บอกว่าทำธุรกิจส่วนตัว เปิดมินิมาร์ทผลงานภาพยนตร์ผลงานภาพยนตร์. - เพลิงพิศวาท (2527) - ปล.ผมรักคุณ (2527) - สะใภ้ (2529) - ไฟเสน่หา (2529) - นางนวล (2530) - ฉันรักผัวเขา (2530) - ฟ้าสีทอง (2530) - บาปสวาท (2530) - ฉันผู้ชายนะยะ (2531) - เรือมนุษย์ (2531) - ทายาทคนใหม่ (2531) - ช่างมันฉันไม่แคร์ (2531) - เหยื่ออารมณ์ (2531) - ครั้งเดียวก็เกินพอ (2531) - อุบัติโหด (2531) - ทอง 3 (2532) - กลกามแห่งความรัก (2532) - ปล้น เช็คบิล (2532) - แม่เบี้ย (2532) - รักเธอเท่าฟ้า (2532) - ทะนง (2532) - แด่เพื่อนพ้องและตัวกู (2532) - รักคืนเรือน (2532) - 3 อันตราย (2533) - ข้ามากับปืน (2533) - ดอกฟ้าในมือมาร (2533) - ดอกแก้วดำ, ลายแทงมหาภัย (2533) - นางฟ้าอีดิน (2533) - บ่อเพลิงที่โพธิ์ทะเล (2533) - กว่าจะถึงสวรรค์ (2533) - เพลิงอารมณ์ (2533) - ก่อนจะสิ้นแสงตะวัน (2533) - ก้อนหินในดินทราย (2533) - หัวใจห้องที่ 5 (2533) - มายาเพชรฆาต (2533) - แม่นาคคืนชีพ (2533) - ข้ามฟ้ามาหารัก (2533) - แผนกับดัก (2534) - เลือดเข้าตา (2534) - สงครามเมีย (2534) - สองฝั่งโขง (2535) - นักฆ่า (ปีศาจ) (2537) - นักฆ่าตาปีศาจ (2537) - เสือล่าเสือ (2537) - รำปืนลำเพลิน (2538) - วิมานเสน่หา - ชื่นชีวานาวี - ข้ามฟ้ามาหารัก - ยากูซ่าผลงานละครโทรทัศน์ผลงานละครโทรทัศน์. - [2525] จดหมายจากเมืองไทย ช่อง 7 ร่วมกับ ดวงใจ หทัยกาญจน์, ปัญญา นิรันดร์กุล - [2531] จำเลยรัก ช่อง 7 คู่กับ สาวิตรี สามิภักดิ์ - [2532] ท่าฉลอม ช่อง 9 คู่กับ ลีลาวดี วัชโรบล - [2532] อยู่เพื่อรัก ช่อง 7 คู่กับ มาช่า วัฒนพานิช - [2533] อุบัติเหตุ ช่อง 7 คู่กับ สิเรียม ภักดีดำรงฤทธิ์ - [2533] หงส์ทอง ช่อง 7 คู่กับ อรพรรณ พานทอง - [2534] เชลยศักดิ์ ช่อง 7 คู่กับ จินตหรา สุขพัฒน์ - [2534] กำแพงบุญ ช่อง 7 คู่กับ ชฎาพร รัตนากร - [2535] ภาพอาถรรพ์ ช่อง 7 คู่กับ มนฤดี ยมาภัย, ชฎาพร รัตนากร - [2536] นางทาส ช่อง 7 คู่กับ มนฤดี ยมาภัย - [2537] สารวัตรใหญ่ ช่อง 7 คู่กับ มนฤดี ยมาภัย - [2538] เสราดารัล ช่อง 7 คู่กับ นุสบา ปุณณกันต์ - [2538] ยอดตำรวจหญิง ช่อง 7 ร่วมกับ กมลชนก เขมะโยธิน, ชไมพร จตุรภุช, ชฎาพร รัตนากร - [2539] พันหนึ่งราตรี ช่อง 7 คู่กับ กัญญารัตน์ จิรรัชชกิจ - [2540] แม่น้ำไม่เคยหลับ ช่อง 3 ลิขิต ชุดาภา - [2541] กิ่งไผ่ ช่อง 7 คู่กับ กชกร นิมากรณ์ / ร่วมกับ สวิช เพชรวิเศษศิริ, วรนุช วงษ์สวรรค์ - [2541] บ่วงหงส์ ช่อง 7 คู่กับ ปัทมาศ ยงวิสุทธิ์ / ร่วมกับ จอห์น รัตนเวโรจน์, บุษกร พรวรรณะศิริเวช - [2543] ชาติมังกร ช่อง 7 ร่วมกับ สัญญา คุณากร, ณัฐริกา ธรรมปรีดานันท์ - [2544] เพชรตัดเพชร ช่อง 7 คู่กับ ชลิตา พานิชการ / ร่วมกับ เจตริน วรรธนะสิน, พัชราภา ไชยเชื้อ - [2544] ขุมทรัพย์แม่น้ำแคว ช่อง 7 ร่วมกับ นวพล ภูวดล, อรวรรษา ฐานวิเศษ - [2547] 7 พระกาฬ ช่อง 7 คู่กับ อุทุมพร ศิลาพันธุ์ / ร่วมกับ ดนุพร ปุณณกันต์, พัชราภา ไชยเชื้อ, วินัย ไกรบุตร, เอกราช สุวรรณภูมิ</doc>
