<doc id="57197" url="https://th.wikipedia.org/wiki?curid=57197" title="อิสรา สุนทรวัฒน์">อิสรา สุนทรวัฒน์ นายอิสรา สุนทรวัฒน์ สมาชิกสภาผู้แทนราษฎร สังกัดพรรคประชาธิปัตย์ อดีตกรรมการผู้ช่วยรัฐมนตรี อดีตรองเลขาธิการนายกรัฐมนตรี ฝ่ายการเมือง ในรัฐบาลของนายอภิสิทธิ์ เวชชาชีวะประวัติ ประวัติ. นายอิสรา เกิดเมื่อวันที่ 20 มิถุนายน พ.ศ. 2513 ที่ประเทศสหรัฐอเมริกา มีชื่อเล่นว่า "จ๊อบ" เป็นบุตรชายของ นายแสงชัย สุนทรวัฒน์ อดีตผู้อำนวยการองค์การสื่อสารมวลชนแห่งประเทศไทย และ นางวัชรี สุนทรวัฒน์ จบการศึกษาระดับปริญญาตรีจาก วิทยาลัยนานาชาติ มหาวิทยาลัยมหิดล ปริญญาโทจากบัณฑิตวิทยาลัย จุฬาลงกรณ์มหาวิทยาลัยสมรสกับ นางสาวปัทมา ธรรมรัตน์การทำงาน การทำงาน. นายอิสรา เป็นที่รู้จักเมื่อเป็นพิธีกรในรายการ "ฟุดฟิดฟอไฟ" รายการสอนภาษาอังกฤษ ทางช่อง 9 แทนนายแสงชัย บิดาที่ล่วงลับไป ซึ่งปัจจุบันมี คาร่า พลสิทธิ์ ร่วมเป็นพิธีกรอีกหนึ่งคน นายอิสรา สุนทรวัฒน์ ลงรับสมัครเลือกตั้งในการเลือกตั้งทั่วไปทั้งประเทศ เมื่อปี พ.ศ. 2544 สังกัดพรรคประชาธิปัตย์ โดยลงในเขต 10 ซึ่งประกอบด้วยเขตห้วยขวางและเขตวัฒนาบางแขวง กรุงเทพมหานคร และนายอิสรา ก็ได้รับเลือกตั้งไป โดยชนะคู่แข่งคนสำคัญจากพรรคไทยรักไทย คือ ดร.ณหทัย ทิวไผ่งาม ไปเพียงแค่ 102 คะแนน ในการเลือกตั้งครั้งต่อมา ในปี พ.ศ. 2548 นายอิสรา ลงสมัครในพรรคเดิม เขตเดิม และพบกับคู่แข่งคนเดิม แต่คราวนี้นายอิสรากลับเป็นฝ่ายแพ้นางสาวณหทัยไปเกือบ 4,000 คะแนน หลังจากเกิดการเปลี่ยนขั้วทางการเมืองปลายปี พ.ศ. 2551 ทำให้พรรคประชาธิปัตย์ได้เป็นแกนนำจัดตั้งรัฐบาล และนายอภิสิทธิ์ เวชชาชีวะ ดำรงตำแหน่งนายกรัฐมนตรี นายอิสราได้รับแต่งตั้งให้ดำรงตำแหน่ง รองเลขาธิการนายกรัฐมนตรี และต่อมาโยกย้ายไปดำรงตำแหน่งกรรมการผู้ช่วยรัฐมนตรีว่าการกระทรวงการต่างประเทศ นายกษิต ภิรมย์ เพื่อเปิดทางให้ พล.ต.อ.ธานี สมบูรณ์ทรัพย์ อดีตรองผู้บัญชาการตำรวจแห่งชาติ เข้ามาช่วยงานด้านความมั่นคงให้กับนายกรัฐมนตรี ในการเลือกตั้ง พ.ศ. 2554 นายอิสรา ได้ลงสมัครรับเลือกตั้งในระบบบัญชีรายชื่อ ลำดับที่ 47 สังกัดพรรคประชาธิปัตย์ แต่ไม่ได้รับเลือกตั้ง เนื่องจากพรรคได้รับเลือกตั้งถึงลำดับที่ 45 ต่อมาในเดือนมีนาคม พ.ศ. 2556 ได้รับการเลื่อนเป็นสมาชิกสภาผู้แทนราษฎรแบบบัญชีรายชื่อ แทน พล.อ.พิชาญเมธ ม่วงมณี ซึ่งถึงแก่อนิจกรรมด้วยโรคมะเร็ง นอกจากงานการเมืองแล้ว นายอิสรา ยังคงทำงานพิธีกร และ คอลัมนิสต์ในหนังสือพิมพ์มติชน โดยปัจจุบันเป็นพิธีกรรายการ ข้ามขอบฟ้า ซึ่งเป็นรายการโทรทัศน์ที่เกี่ยวกับการต่างประเทศทางสถานีโทรทัศน์ฟ้าวันใหม่ โดยมีนายกษิต ภิรมย์ เป็นวิทยากรประจำรายการเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
