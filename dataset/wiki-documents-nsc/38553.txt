<doc id="38553" url="https://th.wikipedia.org/wiki?curid=38553" title="คาทอลิก">คาทอลิก คาทอลิก ( มาจากภาษากรีกคำว่า καθολικός) แปลว่า สากล ทั่วไป เป็นรูปแบบหนึ่งในศาสนาคริสต์ ที่มีแนวศรัทธา เทววิทยา หลักความเชื่อ พิธีกรรม จริยศาสตร์ จิตวิญญาณ พฤติกรรม เป็นลักษณะเฉพาะของตน ตลอดจนประชากรในนิกายนั้น คำว่าคาทอลิก มีความหมายโดยสรุปได้ 3 อย่าง คือ- หมายถึง คริสตจักรโรมันคาทอลิกโดยเฉพาะ ซึ่งเป็นคริสตจักรที่มีพระสันตปาปาเป็นผู้นำ มีศาสนิกชนประมาณ 1 พันล้านคนทั่วโลก - หมายถึง นิกายในศาสนาคริสต์ ที่เรียกตนเองว่าคาทอลิกโดยรวม เช่น คริสตจักรโรมันคาทอลิก คริสตจักรคาทอลิกเก่า คริสตจักรคาทอลิกแห่งอัครทูต เป็นต้น - หมายถึง คุณสมบัติด้านความเป็นสากลของคริสตจักร คือเป็นประชาคมของผู้ที่เชื่อและยอมรับว่าพระเยซูเป็นพระผู้ไถ่ โดยไม่ได้หมายถึงการเชื่อตามคำสอนของโรมันคาทอลิก</doc>
