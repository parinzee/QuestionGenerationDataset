<doc id="41105" url="https://th.wikipedia.org/wiki?curid=41105" title="ลาลิกา">ลาลิกา ปริเมราดิบิซิออน () ซึ่งเป็นที่รู้จักกันทั่วไปในชื่อ ลาลิกา หรือเรียกว่า ลาลิกา ซันตันเดร์ ด้วยเหตุผลด้านผู้สนับสนุน เป็นระบบการแข่งขันลีกฟุตบอลอาชีพลีกสูงสุดในประเทศสเปน ลาลิกาได้รับการยอมรับว่าเป็นลีกฟุตบอลที่เข้มข้นที่สุดแห่งหนึ่งในทวีปยุโรป ใกล้เคียงกับเซเรียอาของประเทศอิตาลี และพรีเมียร์ลีกของอังกฤษ ลาลิกาจะเริ่มแข่งขันในเดือนสิงหาคมไปถึงเดือนพฤษภาคมของปีถัดไป ทีมชนะเลิศในแต่ละปีจะได้สิทธิ์ในการแข่งถ้วยซูเปร์โกปาเดเอสปาญากับทีมที่ชนะเลิศฟุตบอลถ้วยโกปาเดลเรย์ ทีมที่อันดับดีที่สุด 4 ทีมจะได้รับสิทธิ์แข่งยูฟ่าแชมเปียนส์ลีก โดยสี่ทีมอันดับแรกจะผ่านเข้าไปรอในรอบแบ่งกลุ่ม(ทีมชนะเลิศได้อยู่โถ 1) ส่วนอันดับ 5 จะมีสิทธิเข้าไปเล่นในยูฟ่ายูโรปาลีก มีสโมสรฟุตบอลเพียง 9 แห่งที่เคยคว้าแชมป์ลาลิกา โดยทีมที่ชนะเลิศจำนวนครั้งมากที่สุดคือ สโมสรฟุตบอลเรอัลมาดริด 33 ครั้ง และสโมสรฟุตบอลบาร์เซโลนา 23 ครั้ง ทีมผู้ชนะล่าสุดในฤดูกาล 2016/2017คือ สโมสรฟุตบอลเรอัลมาดริด บิ๊กทรี หมายถึง ทีมขนาดใหญ่ทั้งหมด 3 ทีมที่ถูกมองว่ามีศักยภาพเพียงพอที่จะคว้าแชมป์รายการนี้ ประกอบไปด้วยบาร์เซโลนา, เรอัลมาดริด และอัตเลตีโกมาดริดสโมสรที่เข้าร่วมลาลิกา (ฤดูกาล 2017–18)ทีมชนะเลิศแบ่งตามปีแบ่งตามสโมสร</doc>
