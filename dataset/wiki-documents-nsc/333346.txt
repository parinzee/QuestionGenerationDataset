<doc id="333346" url="https://th.wikipedia.org/wiki?curid=333346" title="สมพัฒน์ แก้วพิจิตร">สมพัฒน์ แก้วพิจิตร นายสมพัฒน์ แก้วพิจิตร (22 พฤศจิกายน พ.ศ. 2504 — 19 มกราคม พ.ศ. 2556) อดีตรัฐมนตรีช่วยว่าการกระทรวงเกษตรและสหกรณ์ ในรัฐบาลสมัคร สุนทรเวช และรัฐบาลสมชาย วงศ์สวัสดิ์ และอดีตสมาชิกสภาผู้แทนราษฎรจังหวัดนครปฐม สังกัดพรรคชาติไทย นายสมพัฒน์ เป็นพี่ชายของ พันโท สินธพ แก้วพิจิตร สมาชิกสภาผู้แทนราษฎรจังหวัดนครปฐมประวัติ ประวัติ. นายสมพัฒน์ แก้วพิจิตร เป็นชาวจังหวัดนครปฐม สำเร็จการศึกษาจากโรงเรียนสวนกุหลาบวิทยาลัย จากนั้นเข้าศึกษาต่อในระดับปริญญาตรี สาขาการเมืองการปกครอง คณะรัฐศาสตร์ มหาวิทยาลัยธรรมศาสตร์ และระดับปริญญาโท สาขาการบริหารธุรกิจ (M.BA.) จากมหาวิทยาลัยแซมฟอร์ด ประเทศสหรัฐอเมริกา ด้านครอบครัวสมรสกับนางกนกวลี แก้วพิจิตร มีบุตร 3 คนการทำงาน การทำงาน. นายสมพัฒน์ แก้วพิจิตร เริ่มทำงานเป็นผู้จัดการโรงแรมเวล ในจังหวัดนครปฐม จากนั้นจึงเริ่มมีกิจการของตนเองคือ บริษัท ดาวอรพรรณ จำกัด บริษัท สหพัฒนพันธุ์ จำกัด และบริษัท สหอรพรรณ จำกัด ต่อมาจึงได้ลงสมัครรับเลือกตั้งเป็นสมาชิกสภาผู้แทนราษฎร จังหวัดนครปฐม สังกัดพรรคชาติไทย ในการเลือกตั้ง พ.ศ. 2538 และได้รับตำแหน่งผู้ช่วยเลขานุการรัฐมนตรีว่าการกระทรวงศึกษาธิการ ในปี พ.ศ. 2538 และตำแหน่งเลขานุการรัฐมนตรีว่าการกระทรวงเกษตรและสหกรณ์ ในปี พ.ศ. 2541 - พ.ศ. 2543 ต่อมาได้รับตำแหน่งรัฐมนตรีครั้งแรกในรัฐบาลสมัคร สุนทรเวช ในตำแหน่งรัฐมนตรีช่วยว่าการกระทรวงเกษตรและสหกรณ์ และพ้นจากตำแหน่งเมื่อคณะรัฐมนตรีคณะดังกล่าวสิ้นสภาพเนื่องจากศาลรัฐธรรมนูญวินิจฉัยให้สมัคร สุนทรเวช นายกรัฐมนตรี พ้นสภาพ แต่สมพัฒน์ แก้วพิจิตร ยังคงได้รับมอบหมายให้ทำหน้าที่เดิมในคณะรัฐมนตรีคณะต่อมา ซึ่งนำโดยสมชาย วงศ์สวัสดิ์ ในปี พ.ศ. 2551 ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคชาติไทยถึงแก่กรรม ถึงแก่กรรม. สมพัฒน์ แก้วพิจิตร ถึงแก่กรรมด้วยอาการไขมันอุดตันบริเวณเส้นหลอดเลือดไปเลี้ยงหัวใจ เมื่อวันที่ 19 มกราคม พ.ศ. 2556 ที่ห้องพักในโรงแรมเชียงใหม่ภูคำ จังหวัดเชียงใหม่ ในระหว่างที่นายสมพัฒน์ ได้นำคณะองค์กรปกครองส่วนท้องถิ่นจากจังหวัดนครปฐม มาดูงานที่จังหวัดเชียงใหม่เครื่องราชอิสริยาภรณ์</doc>
