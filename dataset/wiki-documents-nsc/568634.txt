<doc id="568634" url="https://th.wikipedia.org/wiki?curid=568634" title="เพลิงพรหม">เพลิงพรหม เพลิงพรหม ละครโทรทัศน์ไทยออกอากาศทางช่อง 7 สร้างโดย บริษัท มาสเคอเรด จำกัด บทประพันธ์ โดย สาธิตา ทรัพย์กุลธร บทโทรทัศน์ โดย ฐา นวดี สถิตยุทธการ กำกับการแสดงโดย มารุต สาโรวาทเรื่องย่อ เรื่องย่อ. ไกรสร นักธุรกิจนำเข้าและส่งออกได้สูญเสียภรรยาไป ขณะที่เธอให้กำเนิด มนชญา ลูกสาวเพียงคนเดียวของทั้งคู่ ขณะเดียวกัน อินตรา ลูกสาวของคนรับใช้ในบ้าน ก็ถูกผู้เป็นแม่ทอดทิ้ง ด้วยความสงสารไกรสรจึงนำอินตรามาเลี้ยงเป็นลูกอีกคน เด็กทั้ง 2 นั้นอายุไล่เลี่ยกัน โดยที่อินตราจะแก่วัยกว่า 25 ปีผ่านไป มนชญา เติบโตขึ้นอย่างเป็นเด็กสาวที่นิสัยดี มีน้ำจิตน้ำใจโอบอ้อมอารี และรักไกรสร ผู้เป็นพ่อมาก โดยเฉพาะอย่างยิ่งไกรสรต้องกลายมาเป็นคนอัมพาต พูดหรือขยับช่วยเหลือตัวเองไม่ได้ ขณะที่อินตรานั้นตรงกันข้ามโดยสิ้นเชิง ทั้งเจ้าอารมณ์ เอาแต่ใจตนเอง สร้างความเสื่อมเสียมาแก่ครอบครัวอยู่เสมอ ๆ จึงทำให้ กัลยาณี น้องสาวของไกรสรนั้นรักแต่มนชญา แต่รังเกียจอินตรามาก วันหนึ่ง ขณะที่ทั้งคู่เดินทางด้วยกัน รถเกิดอุบัติเหตุ เมื่อฟื้นขึ้นมา ปรากฏว่าทั้งคู่สลับร่างกัน โดยวิญญาณของอินตรา เข้าไปอยู่ในร่างของมนชญา และวิญญาณของมนชญาก็เข้าไปอยู่ในร่างของอินตรา มนชญาตกใจมาก พยายามบอกกับใครต่อใครว่าจริง ๆ แล้วเธอคือมนชญา หาใช่อินตรา แต่ไม่มีใครเชื่อ นอกจาก นพดล และยุวดี เพื่อนของเธอเท่านั้น ส่วนอินตราได้ทีใช้ร่างของมนชญาอย่างเต็มที่ ทั้งใส่ร้ายมนชญา รวมทั้งพยายามจะฆ่าไกรสรและแย่งเอา ภูมินทร์ คนรักของมนชญาและพี่ชายของยุวดีมาเป็นของตนให้ได้นักแสดง</doc>
