<doc id="684890" url="https://th.wikipedia.org/wiki?curid=684890" title="อะชิกะงะ โยะชิโนะริ">อะชิกะงะ โยะชิโนะริ อะชิกะงะ โยะชิโนะริ () โชกุน ลำดับที่ 6 แห่ง รัฐบาลโชกุนอะชิกะงะ ดำรงตำแหน่งช่วงปี ค.ศ. 1428 ถึง ค.ศ. 1441ประวัติ ประวัติ. อะชิกะงะ โยะชิโนะริ เกิดเมื่อค.ศ. 1394 เป็นบุตรชายของโชกุนอะชิกะงะ โยะชิมิสึ () กับภรรยาน้อยคือนางฟุจิวะระ โนะ โยะชิโกะ () มีพี่ชายร่วมมารดาคืออะชิกะงะ โยะชิโมะชิ () ในปีเดียวกันกับที่โยะชิโนะริเกิดขึ้น โชกุนโยะชิมิสึผู้เป็นบิดาได้สละตำแหน่งโชกุนให้แก่โยะชิโมะพี่ชาย ขึ้นครองตำแหน่งโชกุนต่อจากบิดา เพื่อไม่ให้เกิดความขัดแย้งทางการเมือง โยะชิโนะริจึงบรรพชาเป็นพระภิกษุได้รับฉายาว่า พระภิกษุกิเอ็ง () ในค.ศ. 1408 ในค.ศ. 1423 โชกุนโยะชิโมะชิ สละตำแหน่งให้แก่บุตรชายของตนเองคือ อะชิกะงะ โยะชิกะซุ () ขึ้นเป็นโชกุนคนต่อมา แต่ทว่าโชกุนโยะชิกะซุดำรงตำแหน่งโชกุนได้เพียงสองปีก็ถึงแก่อสัญกรรมในค.ศ. 1425 จากนั้นอีกสามปีโชกุนโยะชิโมะชิก็ถึงแก่อสัญกรรมในค.ศ. 1428 โดยปราศจากทายาท บรรดาผู้แทนของรัฐบาลโชกุนอะชิกะงะเดินทางไปยังศาลเจ้าฮะชิมัง อิวะชิมิซุ () ในเมืองเคียวโตะเพื่อทำการเสี่ยงทายหาผู้สืบทอดตำแหน่งโชกุนต่อไป ผลการเสี่ยงทายปรากฏว่า พระภิกษุกิเอ็งได้รับเลือกให้เป็นโชกุนคนต่อมา พระภิกษุกิเอ็งจึงสึกออกจากบรรพชิตมาเพื่อดำรงตำแหน่งโชกุน ในสมัยของโชกุนโยะชิโนะริมีเหตุการณ์สำคัญสองอย่างได้แก่ การฟื้นฟูความสัมพันธ์กับจีนราชวงศ์หมิง และสงครามกับคันโตคุโบ () แม้ว่าโชกุนโยะชิมิสึผู้เป็นบิดาได้เริ่มนำรัฐบาลโชกุนฯสร้างความสัมพันธ์กับราชสำนักจีนราชวงศ์หมิงตั้งแต่ค.ศ. 1402 แต่ในสมัยของโชกุนโยะชิโมะชิผู้เป็นพี่ชายได้ตัดความสัมพันธ์กับจีน ในสมัยของโชกุนโยะชิโนะริค.ศ. 1433 โยะชิโนะริได้ฟื้นฟูความสัมพันธ์กับราชสำนักจีนอีกครั้งโดยการส่งคณะทูตไปเจริญสัมพันธไมตรียังนครปักกิ่งตรงกับรัชสมัยของจักรพรรดิเซฺวียนเต๋อ นำประเทศญี่ปุ่นเข้าสู่ระบอบบรรณาการจิ้มก้องอีกครั้ง และจัดตั้งโทเซ็ง-บุเงียว ( ) ขึ้นในค.ศ. 1434เพื่อดูแลเรื่องงานการทูตกับจีน ในภูมิภาคคันโต มีผู้สำเร็จราชการแทนโชกุนเรียกว่า คันโตคุโบ ซึ่งพำนักอยู่ที่เมืองคะมะกุระและมีอำนาจเหนือซะมุไรในภูมิภาคคันโตและภาคตะวันออกทั้งมวล ด้วยอำนาจอันมหาศาลของคันโตคุโบ ทำให้คันโตคุโบกลายเป็นคู่แข่งทางการเมืองของรัฐบาลโชกุนที่เมืองเกียวโต ในค.ศ. 1438 คันโตคุโบอะชิกะงะ โมะชิอุจิ () ซึ่งเป็นหนึ่งในผู้มีสิทธิ์ขึ้นดำรงตำแหน่งโชกุนหลังจากการถึงแก่อสัญกรรมของโชกุนโยะชิโมะชิ แต่พลาดโอกาสไปในการเสี่ยงทายที่ศาลเจ้า คันโตคุโบโมะชิอุจิต้องการตำแหน่งโชกุนที่เกียวโต จึงก่อการกบฎต่อโชกุนโยะชิโนะริ เรียกว่า สงครามปีเอเกียว () โชกุนโยชิโนะริส่งทัพเข้ายึดเมืองคะมะกุระได้สำเร็จ คันโตคุโบโมะชิอุจิทำการเซ็ปปุกุเสียชีวิต ทำให้ตำแหน่งคันโตคุโบว่างลง ในค.ศ. 1440 โชกุนโยะชิโนะริมีความต้องการที่จะปลด อะกะมะซึ มิซึซุเกะ ()  ชูโงเจ้าครองแคว้นในภูมิภาคชูโงะกุออกจากตำแหน่ง สร้างความวิตกกังวลให้แก่อะกะมะซึ มิซึซุเกะ ปีต่อมาค.ศ. 1441 หลังจากที่โชกุนโยะชิโนะริเสร็จสิ้นสงครามในภูมิภาคคันโตและเดินทางกลับกรุงเกียวโต อะกะมะซึ มิซึซุเกะ ได้เชื้อเชิญให้โชกุนโยะชิโนะริเดินทางมายังคฤหาสน์ของตนเพื่อฉลองสังสรรค์ ในงานเลี้ยงนั้นเกิดความวุ่นวายและโชกุนโยะชิโนะริถูกลอบสังหารถึงแก่อสัญกรรม อะกะมะซึ มิซึซุเกะ หลบหนีกลับไปยังแคว้นของตน รัฐบาลโชกุนฯส่งทัพไปทำการสังหารอะกะมะซึ มิซึซุเกะ ได้สำเร็จ อะชิกะงะ โยะชิกะซึ () ผู้เป็นบุตรชายคนโตของโชกุนโยะชิโนะริขึ้นดำรงตำแหน่งโชกุนต่อมา ครอบครัวครอบครัว. - บิดา: อะชิกะงะ โยะชิมิสึ - มารดา: ฟุจิวะระ โนะ โยะชิโกะ () - มิไดโดะโกะโระ: ฮิโนะ ชิเงะโกะ ()- บุตรชาย: อะชิกะงะ โยะชิกะซึ โชกุนลำดับที่เจ็ด - บุตรชาย: อะชิกะงะ โยะชิมะซะ โชกุนลำดับที่แปด- ภรรยาน้อย- บุตรชาย: อะชิกะงะ โยะชิมิ</doc>
