<doc id="186420" url="https://th.wikipedia.org/wiki?curid=186420" title="ฮีโร่ เพชฌฆาต ล่าข้ามโลก">ฮีโร่ เพชฌฆาต ล่าข้ามโลก ฮีโร่ เพชฌฆาต ล่าข้ามโลก () เป็นภาพยนตร์แอคชั่นซึ่งนำแสดงโดย นิโคลัส เคจ, ชาคริต แย้มนาม, เป้ย ปานวาด และนักแสดงชาวฮ่องกง หยาง ไฉ่หนี ออกฉายในปี พ.ศ. 2551 กำกับโดย ออกไซด์ แปง และแดนนี่ แปง ภาพยนตร์เรื่องนี้สร้างโดยบริษัท Saturn Films ของนิโคลัส เคจ โดยได้ซื้อสิทธิ์การสร้างภาพยนตร์เรื่อง บางกอกแดนเจอรัส (ฮีโร่ เพชฌฆาตเงียบ อันตราย) ผลงานกำกับชิ้นแรกของพี่น้องแปงในปี พ.ศ. 2542 กลับมาสร้างใหม่ โดยให้สองพี่น้องแปงเป็นผู้กำกับเช่นเดิมตัวละครหลักตัวละครหลัก. - นิโคลัส เคจ รับบทเป็น โจ - ชาคริต แย้มนาม รับบทเป็น ก้อง - ปานวาด เหมมณี รับบทเป็น อ้อม - หยาง ไฉ่หนี รับบทเป็น ฝน - นิรัติศัย กัลย์จาฤก รับบทเป็น สุรัตน์ - ดอม เหตระกูล รับบทเป็น อรัญเนื้อเรื่อง เนื้อเรื่อง. โจ (นิโคลัส เคจ) เป็นมือปืนรับจ้างชาวอเมริกันฝีมือระดับพระกาฬ ทำงานโดยยึดกฎ 4 ข้อ และตรงต่อเวลาเสมอ โดยไม่พลาดแม้แต่วินาทีเดียว โจเดินทางมาถึงกรุงเทพเพื่อสังหารบุคคล 4 คนตามคำสั่งของ สุรัตน์ (นิรัติศัย กัลย์จาฤก) และ อรัญ (ดอม เหตระกูล) มือขวาของสุรัตน์ เมื่อมาถึงโจได้พบกับ ก้อง (ชาคริต แย้มนาม) เด็กหนุ่มผู้หากินข้างถนนด้วยการหลอกนักท่องเที่ยวชาวต่างชาติ โจได้ว่าจ้างก้องให้เป็นคนเดินสารระหว่างตนกับสุรัตน์ โดยมี อ้อม (ปานวาด เหมมณี) แดนเซอร์สาวเป็นนกต่อ แต่ต่อมา โจ ได้พบกับ ฝน (หยาง ไฉ่หนี) เภสัชกรสาวผู้เป็นใบ้ ผู้ที่ทำให้จิตใจเขาอ่อนโยนลง โจได้ทำลายกฎของตนเองลงโดยการสอนก้องและรับเป็นลูกศิษย์ เมื่อโจสังหารคนไทยไป 3 คนแล้ว พบว่าคนสุดท้ายที่อยู่ในบัญชีให้สังหารตามคำสั่งของสุรัตน์นั้น เป็นนักการเมืองที่ดีตามคำบอกเล่าของก้อง โจจึงตัดสินใจในที่สุดว่าไม่สังหารเขา ทำให้สุรัตน์และอรัญต้องตามเก็บโจและก้องแทนเบื้องหลังและคำวิจารณ์ เบื้องหลังและคำวิจารณ์. นิโคลัส เคจ ได้เดินทางมาถ่ายทำภาพยนตร์เรื่องนี้ในกลางปี พ.ศ. 2549 และได้เกิดเหตุรัฐประหารเมื่อวันที่ 19 กันยายน ขึ้นพอดี ทำให้เจ้าตัวถึงเกิดตื่นตระหนกและสั่งให้หยุดกองถ่ายทันที แต่เมื่อทราบว่าไม่มีเหตุการณ์ร้ายแรงเกิดขึ้น จึงถ่ายทำต่อไปได้ เมื่อเข้าฉาย ได้รับเสียงวิจารณ์ว่า จบห้วนและสั้น โดยผู้ชมไม่เข้าใจในตอนจบว่า เหตุใด ตัวเอกของเรื่อง คือ โจ ต้องฆ่าตัวตายและในฉากสุดท้าย ที่ ก้อง ไปยืนอยู่ที่ท่าน้ำสื่อความหมายถึงอะไรอีกทั้งในเว็บไซต์ IMDb ก็ได้ให้ระดับของภาพยนตร์เรื่องนี้เพียง 5.4 ดาวจากเต็มที่ 10 ดาวเท่านั้น</doc>
