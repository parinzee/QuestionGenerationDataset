<doc id="546746" url="https://th.wikipedia.org/wiki?curid=546746" title="องค์การเพื่อการปฏิรูประบบสถาบันการเงิน">องค์การเพื่อการปฏิรูประบบสถาบันการเงิน องค์กรเพื่อการปฏิรูประบบสถาบันการเงิน (ย่อ: ปรส.) () เป็นนิติบุคคลจัดตั้งขึ้นโดย พระราชกำหนดการปฏิรูประบบสถาบันการเงิน พุทธศักราช 2540 เพื่อกำกับดูแลสถาบันการเงินที่ถูกระงับการดำเนินกิจการทั้ง 58 แห่ง เพื่อให้ความคุ้มครองแก่ผู้ฝากเงินและเจ้าหนี้สุจริตรวมทั้งการชำระบัญชีของสถาบันการเงินการประมูลขายทรัพย์สินและคดีความ การประมูลขายทรัพย์สินและคดีความ. ปรส. ไม่ได้แยกหนี้ดีและหนี้เสียออกจากกัน จนทำให้ทรัพย์สินของสถาบันการเงินที่ถูกปิดกิจการ มูลค่าประมาณ 851,000 ล้านบาท ถูกประมูลขายไปเพียง 190,000 ล้านบาท สร้างความเสียหายแก่ประเทศชาติมหาศาล เรื่องดังกล่าวนำไปสู่การสอบสวนของคณะกรรมการป้องกันและปราบปรามการทุจริตแห่งชาติ เหตุการณ์นี้มีผลมาจนปัจจุบัน เพราะได้สร้างหนี้สาธารณะให้กับประเทศไทย อีกทั้งรัฐบาลยังต้องชำระเงินจากงบประมาณ ปีละประมาณ 6 หมื่นล้านบาททุกปีมากว่าสิบปีแล้ว บริษัทเลแมน บราเดอร์ส (ไทยแลนด์) จำกัด เป็นผู้ชนะการประมูลสินทรัพย์หลักครั้งที่ 2 ประเภทสินเชื่อที่อยู่อาศัยของ ปรส. จำนวน 17,747 สัญญาจาก สถาบันการเงิน ที่ถูกปิดกิจการ 53 แห่ง ด้วยราคา 11,520 ล้านบาท คิดเป็นสัดส่วนที่ต่ำกว่าราคาตามยอดหนี้คงค้าง 24,600 ล้านบาท 53% จากจำนวนผู้เข้าร่วมประมูลทั้งสิ้น 4 ราย</doc>
