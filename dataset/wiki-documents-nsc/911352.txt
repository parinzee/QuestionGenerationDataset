<doc id="911352" url="https://th.wikipedia.org/wiki?curid=911352" title="ไดไฮโดรสเตรปโตมัยซิน">ไดไฮโดรสเตรปโตมัยซิน ไดไฮโดรสเตรปโตมัยซิน () เป็นอนุพันธ์ของสเตรปโตมัยซิน ที่มีคุณสมบัติในการฆ่าเชื้อแบคทีเรีย โดยไดไฮโดรสเตรปโตมัยซินถูกจัดเป็นยาปฏิชีวนะกลุ่มอะมิโนไกลโคไซด์กึ่งสังเคราะห์ และถูกนำมาใช้ในการรักษาวัณโรค ส่วนกลไกการออกฤทธิ์ของไดไฮโดรสเตรปโตมัยซินนั้น หลังจากถูกลำเลียงผ่านเยื่อหุ้มเซลล์เข้าไปภายในเซลล์แบคทีเรีย ไดไฮโดรสเตรปโตมัยซินจะเข้าจับกับโปรตีน S12 บนหน่วยย่อย 30 เอสของไรโบมโซมแบคทีเรียแบบไม่ผันกลับ ซึ่งจะส่งผลรบกวนการเข้าจับกันเป็นสารเซิงซ้อนแรกเริ่ม (initial complex) ของเอ็มอาร์เอ็นเอและไรโบโซมของแบคทีเรีย ทำให้โปรตีนที่สังเคราะห์ได้จากกระบวนการดังกล่าวไม่สามารถทำงานได้ ส่งผลให้เซลล์แบคทีเรียตายในที่สุด ทั้งนี้ พบว่าการใช้ไดไฮโดรสเตรปโตมัยซินนั้นเป็นสาเหตุทำให้เกิดความเป็นพิษต่อระบบการได้ยิน (ototoxicity) ได้ ทำให้ในปัจจุบันไม่มีการใช้ยานี้ในมนุษย์แล้ว</doc>
