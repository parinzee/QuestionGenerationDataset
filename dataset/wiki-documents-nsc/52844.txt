<doc id="52844" url="https://th.wikipedia.org/wiki?curid=52844" title="พระนอนจักรสีห์">พระนอนจักรสีห์ พระนอนจักรสีห์ เป็นพระพุทธรูปไสยาสน์ ปางโปรดอสุรินทราหู ประดิษฐานอยู่ภายในวัดพระนอนจักรสีห์วรวิหาร หรือ วัดพระนอนจักรสีห์ ตั้งอยู่ที่หมู่ 5 ตำบลจักรสีห์ อำเภอเมืองสิงห์บุรี จังหวัดสิงห์บุรี เป็นพระอารามหลวง ชั้นตรี ชนิดวรวิหาร พื้นที่ของวัด มีขนาดกว้างประมาณ 7 เส้น (280 เมตร) ยาวประมาณ 10 เส้น (400 เมตร) วิหาร ยาว 1 เส้น 7 วา กว้าง 11 วา เสาข้างในเป็นแปดเหลี่ยม พ.ศ. 2297 ปีจอ ฉศก จุลศักราช 1111 พระเจ้าอยู่หัวบรมโกศ สร้างวัดพระนอนจักรสีห์วรวิหาร และเมื่อ พ.ศ. 2299 พระเจ้าอยู่หัวบรมโกศได้เสด็จไปสมโภชวัดพระนอนจักรสีห์วรวิหาร</doc>
