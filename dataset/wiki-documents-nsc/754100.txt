<doc id="754100" url="https://th.wikipedia.org/wiki?curid=754100" title="จระเข้ (ภาพยนตร์)">จระเข้ (ภาพยนตร์) จระเข้ เป็นภาพยนตร์ไทยที่ออกฉายในปี พ.ศ. 2523 โดย บริษัท ไชโยภาพยนตร์ กำกับและอำนวยการสร้างโดย สมโพธิ แสงเดือนฉาย นำแสดงโดย นาท ภูวนัย, มานพ อัศวเทพ, มีน วู, เถียน หนี, แองเจลา เวลล์, เคิร์ก วอร์เรน, สมชาย สวามิภักดิ์ และโรเบิร์ต ชานเนื้อเรื่อง เนื้อเรื่อง. อาคม (นาท ภูวนัย) และมีน (มีน วู) เป็นสองนายแพทย์ที่ทำงานอยู่ในโรงพยาบาลที่กรุงเทพ ทั้งคู่ไม่มีเวลาให้ครอบครัวมากนัก จนกระทั่งได้หยุดพักผ่อนและพาครอบครัวไปเที่ยวเล่นน้ำทะเลที่พัทยา แต่ปรากฏว่าลูกสาวและภรรยาของทั้งคู่เกิดจมน้ำหายไป เมื่อพบศพกลายเป็นว่าถูกทำร้ายด้วยสัตว์ร้ายขนาดใหญ่ ต่อมาเมื่อปรากฏข่าวทางหนังสือพิมพ์ จึงเชื่อว่าเป็นการกระทำของจระเข้ขนาดใหญ่ที่กลายพันธุ์เป็นจระเข้ยักษ์ ที่เป็นผลมาจากการทดลองระเบิดปรมาณูในมหาสมุทร ทั้งคู่จึงออกตามล่าด้วยความแค้น ด้วยความช่วยเหลือจากชาวประมง (มานพ อัศวเทพ)เบื้องหลังและความสำเร็จ เบื้องหลังและความสำเร็จ. จระเข้ นับเป็นผลงานภาพยนตร์อีกเรื่องของไชโยภาพยนตร์ ที่มีเนื้อหาเกี่ยวกับสัตว์ประหลาด และใช้สเปเชียลเอฟเฟกส์รวมถึงเทกนิกในการสร้างเป็นจำนวนมาก โดยเป็นการร่วมกันสร้างของหลายชาติ และใช้นักแสดงหลากหลายเชื้อชาติ เมื่อออกฉาย ภาพยนตร์ประสบความสำเร็จอย่างมาก จนกล่าวกันว่าสร้างความหวาดกลัวให้แก่ผู้คนถึงขนาดไม่กล้าลงไปอาบน้ำในแหล่งน้ำธรรมชาติ อย่าง แม่น้ำหรือลำคลองเลยทีเดียว ภาพยนตร์ได้ถูกนำไปฉายยังต่างประเทศ โดย ดิก เรนดอลล์ ด้วยการติดต่อขอซื้อลิขสิทธิ์ไปในราคา 1 ล้านเหรียญสหรัฐ (ประมาณ 20 ล้านบาท) เมื่อปี พ.ศ. 2522 ประสบความสำเร็จทำรายได้อย่างมาก โดยนำฉายควบคู่กับ Jaws ของสตีเวน สปีลเบิร์ก แต่ว่าได้มีการตัดต่อ ทำให้มีบางส่วนแตกต่างออกไปกับต้นฉบับที่ฉายในประเทศไทย</doc>
