<doc id="182171" url="https://th.wikipedia.org/wiki?curid=182171" title="ดารณี ชาญเชิงศิลปกุล">ดารณี ชาญเชิงศิลปกุล ดารณี ชาญเชิงศิลปกุล (ฉายา: ดา ตอร์ปิโด) อดีตผู้สื่อข่าวหนังสือพิมพ์พิมพ์ไทย และสถานีโทรทัศน์เคเบิลไทยสกายทีวี อดีตแกนนำกลุ่มสภาประชาชน และแนวร่วมประชาธิปไตยขับไล่เผด็จการ (นปก.) นางสาวดารณี เป็นบุตรของ นายลิ่ม และนางกิมลุ้ย เม่งคิม เกิดเมื่อวันที่ 23 กันยายน พ.ศ. 2501 ที่เขตบางแค กรุงเทพมหานครคดีหมิ่นพระบรมเดชานุภาพ คดีหมิ่นพระบรมเดชานุภาพ. อัยการได้ยื่นฟ้องนางสาวดารณี ในข้อหาหมิ่นพระบรมเดชานุภาพ ตามประมวลกฎหมายอาญา มาตรา 112 สืบเนื่องมาจากวันที่ 7 มิถุนายน พ.ศ. 2551 เวลากลางคืน นางสาวดารณี ได้ขึ้นกล่าวปราศรัย บนเวทีเสียงประชาชน ท้องสนามหลวง ท่ามกลางประชาชนหลายคน อัยการตั้งข้อกล่าวหาว่า นางสาวดารณี จาบจ้วงล้วงเกินสถาบันเบื้องสูง โดยในวันที่ 28 สิงหาคม พ.ศ. 2552 ศาลอาญาพิเคราะห์แล้วเห็นว่าจำเลยมีความผิดจริงโดยหลักฐาน พิพากษาลงโทษ จำคุก 3 กระทง กระทงละ 6 ปี รวมจำคุก 18 ปี ไม่รอลงอาญา</doc>
