<doc id="650167" url="https://th.wikipedia.org/wiki?curid=650167" title="สงครามนางงาม">สงครามนางงาม สงครามนางงาม Beauty and the Bitches เป็นละครชุดแนวโมเดิร์นเรียลลิตี้ดราม่า ผลิตโดย บริษัท ซีเนริโอ จำกัด โดยเป็นละครที่จะตีแผ่เบื้องหลังวงการขาอ่อนที่ทุกคนไม่เคยได้รับรู้ กำกับการแสดงโดย นิพนธ์ ผิวเณร และสร้างบทโทรทัศน์โดย ชวนนท์ สารพัฒน์, วรรณถวิล สุขน้อย, รฐาพัชร์ ตุลยพิทักษ์, มิกิ ยามาโตริ นำแสดงโดย เมทินี กิ่งโพยม และนักแสดงอื่นๆ อีกมากมาย รวมถึงยังเป็นละครที่แจ้งเกิดให้กับนักแสดงสาวแท้และสาวเทียมหน้าใหม่อีกเป็นจำนวนมากการผลิตรายการและการออกอากาศ การผลิตรายการและการออกอากาศ. สงครามนางงามออกอากาศให้ชมทุกคืนวันศุกร์-เสาร์ เวลา 22:15 - 23:15 น. (วันศุกร์ที่ 3 ตุลาคม พ.ศ. 2557 ถึง วันศุกร์ที่ 16 มกราคม พ.ศ. 2558) และเวลา 22:20 - 23:20 น. (วันเสาร์ที่ 17 มกราคม พ.ศ. 2558 ถึง วันศุกร์ที่ 20 กุมภาพันธ์ พ.ศ. 2558 ทางช่องวัน รวมทั้งสิ้น 37 ตอน และยังมีการออกอากาศตอนพิเศษทั้งหมด 4 ตอน ได้แก่ สงครามนางงามสเปเชียล ในวันที่ 2 และวันที่ 3 มกราคม พ.ศ. 2558 และ กว่าจะมาเป็นสงครามนางงาม ในวันที่ 14 และวันที่ 20 กุมภาพันธ์ พ.ศ. 2558 และได้มีการวางแผนกับทีมเขียนบทละครในการจัดสร้างละคร สงครามนางงาม ซีซั่น 2 อีกด้วย ในปี พ.ศ. 2558 ช่องวัน และ บริษัท เดอะวัน เอ็นเตอร์ไพรส์ จำกัด ได้จัดกิจกรรม สงครามนางงาม เดอะแคสติ้งโปรเจ็กท์ เพื่อค้นหาหญิงสาวทั้งสาวแท้ และสาวเทียมที่เข้ารอบ 50 คน มาประชันบทบาทแบบโจทย์ต่อโจทย์ โดยมีกรรมการหลักคือ เมทินี กิ่งโพยม อรนภา กฤษฎี ปฏิภาณ ปฐวีกานต์ และนิพนธ์ ผิวเณร และมี อริศรา วงษ์ชาลี เป็นครูฝึกสอนการแสดงและกรรมการร่วม โดยเริ่มรอบคัดเลือกที่ศูนย์การค้าเซ็นทรัลพลาซา และเซ็นทรัลเฟสติวัล ใน 5 จังหวัดตั้งแต่เดือนกันยายน-ตุลาคม และออกอากาศรอบคัดเลือก 50 คนสุดท้ายทุกวันเสาร์ เวลา 20.30 - 22.00 น. ตั้งแต่วันเสาร์ที่ 21 พฤศจิกายน พ.ศ. 2558 ถึง วันเสาร์ที่ 6 กุมภาพันธ์ พ.ศ. 2559 และในปี พ.ศ. 2559 สงครามนางงามได้กลับมาออกอากาศอีกครั้งเป็นฤดูกาลที่ 2 โดยย้ายเวลาออกอากาศเป็นทุกวันจันทร์-อังคาร เวลา 20.30 - 22.00 น. ในช่วงละครดีดูที่ช่องวัน 31 ตั้งแต่วันจันทร์ที่ 23 พฤษภาคม พ.ศ. 2559 ถึง วันจันทร์ที่ 18 กรกฎาคม พ.ศ. 2559 โดยมีการปรับเรตละครลงมาเหลือ น 13+ จากเดิม น 18+ ลดความแรงของละครลง แต่ยังคงเค้าโครงเป็นละครชุดเรื่องย่อฤดูกาลที่ 1 เรื่องย่อ. ฤดูกาลที่ 1. นัสริน (เมทินี กิ่งโพยม) ผู้จัดการกองประกวดคนเก่ง ทำให้ ซัมเมอร์ (พิมพ์จิรา เจริญลักษณ์) สาวลูกครึ่งจากแอล เอ ที่บังเอิญมาเที่ยวเมืองไทยแล้วเงินหมด ตัดสินใจเข้าประกวดเพื่อหาเงินเพื่อเที่ยวต่อ ตอนแรกนั้นเธอคิดเพียงว่าจะประกวดสนุกๆ ไม่จริงจังอะไร แต่หารู้ไม่ว่าเธอกำลังก้าวเข้าสู่โลกใบใหม่ที่จะเปลี่ยนแปลงชีวิต และมุมมองต่อโลกของเธอไปตลอดกาล ที่กองประกวดซัมเมอร์ได้พบกับ เพียงฟ้า (ภคกัญญา เจริญยศ) เด็กสาวผู้เพียบพร้อม ลูกนางงามเก่าที่ถูก รัศมี (พิมพ์พรรณ ชลายนคุปต์) ผู้เป็นแม่ ฝึกฝนให้เป็นนางงามมาตั้งแต่เด็ก ด้วยความจริงใจ สนุกสนานของซัมเมอร์ ทำให้ทั้งคู่สนิทสนมผูกพันกันอย่างรวดเร็ว ยิ่งซัมเมอร์ทำหน้าที่เป็นแม่สื่อให้ฟ้ากับ คิว (เจษฏ์พิพัฒน์ ติละพรพัฒน์) ผู้กำกับหนุ่มหล่อประจำกองประกวด ยิ่งทำให้ฟ้ารัก และไว้ใจซัมเมอร์มากขึ้น โดยที่ไม่รู้เลยว่าความเป็นไปทั้งหมดอยู่ในสายตาของ ริบบิ้น (เปรมินทร์ ทับแก้ว) เน็ตไอดอล เจ้าแม่โซเชียลแคม ที่ภายใต้ภาพลักษณ์สวยใสไร้สติของริบบิ้น คือสายตาอันแหลมคมที่เก็บข้อมูลฉาวๆ ของผู้เข้าประกวดทุกคน และ ลูกโซ่ (เรวิญานันท์ ทาเกิด) สาวหน้าสวยที่หนี ต้น (ณัฏฐ์ เทพหัสดิน ณ อยุธยา) แฟนหนุ่มมาประกวด ลูกโซ่ที่สวยสงบแต่ภายในใจพร้อมที่จะฟาดฟันผู้เข้าประกวดคนอื่นที่กล้ามาขวางทาง 'ก้องเกียรติ' (ยุกต์ ส่งไพศาล) กรรมการหนุ่มหล่อเจ้าเสน่ห์ ให้ความสนใจกับ 'ไวน์ (ศรุชา เพชรโรจน์) สาวงามคนหนึ่งเป็นพิเศษ แต่ที่เขาสนใจเธอไม่ใช่เพราะความสวย ความมีเสน่ห์อย่างที่เคยสนใจผู้หญิงคนอื่น แต่กลับเป็นความลับอันมืดดำที่ไวน์ปกปิดไว้ ทำให้ก้องเกียรติต้องทำทุกอย่างเพื่อที่จะรู้ความลับนั้นให้ได้ ซึ่งผู้ที่รู้ความลับเรื่องของไวน์มีเพียง ใบข้าว (จุฑารัตน์ อนุศิลป์) นางงามบ้านนาหน้าซื่อเด็กปั้น ป้าสไบ (ณหทัย พิจิตรา) เจ้าของค่ายนางงามใหญ่ ใบข้าวจะชอบสะสมมงกุฎ สายสะพาย และยังชื่นชอบการสะสมแต้มผู้ชายเป็นพิเศษ และ หมอเอย (ดาริน แฮนเซน) แพทย์หญิงที่ลงประกวด เพราะอยากจะพิสูจน์ว่าผู้หญิงสวยก็มีสมองเหมือนกัน ถึงแม้ทั้งใบข้าวและหมอเอยจะต้องร่วมมือกันช่วยไวน์ปกปิดความลับ แต่ด้วยทัศนคติ ปูมหลังที่ต่างกันของทั้งคู่ ทำให้ใบข้าวและเอยต้องมาทะเลาะกันทุกครั้งที่เจอ ก้องเกียรติสนใจไวน์เพราะความลับ ต่างจาก ชยุต (โอลิเวอร์ พูพาร์ท) กรรมการหนุ่มใหญ่อีกคนหนึ่ง ที่เผลอใจมีความสัมพันธ์กับ บีบี (วราไพลินทร์ ลภัสนิธิโรจน์) สาวงามที่สวยด้วยมีดหมอ ทำให้ชยุตต้องแอบให้ความช่วยเหลือบีบีอยู่ตลอดเวลา แต่ความสัมพันธ์ของทั้งคู่ก็ล่วงรู้ไปถึง เดียร์ (พรพรรณ ฤกษ์อัตการ) สาวห้าว ปากกล้า และ ลูกหว้า (รัตนาภรณ์ กลิ่นกุหลาบหิรัญ) สาวสวย หัวอ่อน คู่หูพริตตี้ตะกายดาว เดียร์และลูกหว้าจึงพยายามหาทางเปิดเผยความจริงของบีบี ในขณะที่บีบีก็หาทางเขี่ยทั้งคู่ให้ตกรอบไป ขึ้นอยู่กับว่าฝ่ายใดจะเพลี่ยงพล้ำก่อน การฟาดฟันของบรรดาสาวงามในกองประกวด Miss Beauty And Talent Thailand ว่าร้อนแรงแล้ว การแข่งขัน ระหว่างเวทีก็ดุเดือดไม่แพ้กัน เมื่อ คุณไก่ (อรนภา กฤษฎี) เจ้าของเวที Miss Elegant Thailand เวทีประกวดสาวงามคู่แข่ง คิดจะทำลายเวที Miss Beauty And Talent Thailand เพื่อที่ว่าเวทีประกวดของตนเองจะขึ้นเป็นอันดับหนึ่งแทนที่ จึงได้ใช้ให้ อลิส (ราศี วัชราพลเมฆ) ผู้ช่วยของนัสรินคอยเป็นคนสร้างข่าวฉาวทำลายเวทีจากภายใน โลกของผู้หญิงสวยและการฟาดฟันเชือดเฉือน โลกของเวทีขาอ่อนที่ซ่อนเขี้ยวเล็บไว้ ใครจะอยู่ใครจะไปฤดูกาลที่ 2 ฤดูกาลที่ 2. Miss Beauty And Talent Thailand เตรียมกลับมาอีกครั้งในปี 2016 หลังจากการประกวดในปีก่อนเกิดปัญหามากมาย ทั้งในเรื่องของผู้สนับสนุนและช่องสถานีโทรทัศน์ที่จะร่วมถ่ายทอด เพราะทางสถานีโทรทัศน์ทีวีไทม์ (TV Time) คู่สัญญาถ่ายทอดสดเดิม เลือกที่จะถ่ายทอดเวทีการประกวด Miss Elegant Thailand ซึ่งมีพี่ไก่ (อรนภา กฤษฎี) เป็นผู้ก่อตั้ง เนื่องจากจุดขายด้านสีสันและความดราม่า ทำให้การประกวดมีความเข้มข้นมากขึ้น ไม่น่าเบื่อ และสามารถดึงความนิยมได้มากกว่า นัสริน (เมทินี กิ่งโพยม) บงกช (นนทิยา จิวบางป่า) และอลิส (ราศี วัชราพลเมฆ) จึงต้องทำงานหนักทั้งในเรื่องการหาผูสนับสนุนและสถานีที่จะเป้นพันธมิตรร่วมถ่ายทอด บงกชตัดสินใจวางมือและให้นัสรินสานงานต่อ โดยมีอลิสเป็นผู้ช่วย ในที่สุดนัสรินก็สามารถหาพันธมิตรร่วมถ่ายทอดได้สำเร็จ โดยคู่สัญญารายใหม่ คือสถานีโทรทัศน์โชว์บิซไนน์ตีไนน์ (Show Bizz 99) ซึ่งมีพศุฒม์ (ปฏิภาณ ปฐวีกานต์) เป็นผู้บริหาร โดยมีการกำหนดเงื่อนไขว่าพศุฒม์ต้องสามารถเปลี่ยนแปลงรูปแบบการประกวดทุกอย่างได้ และสิ่งแรกที่พศุฒม์ดำเนินการคือแก้ไขกฎระเบียบการประกวด ให้สาวประเภทสองเข้าร่วมการประกวด จึงมีมิวมิว (ปิยดา อินทะวงศ์) สาวประเภทสองลูกครึ่งไทยลาว ที่ฝ่าฟันเข้ามาอยู่ร่วมการประกวดกับสาวแท้ได้ นอกจากนั้นแล้ว ยังชักนำมิ้งค์ (ธัญชนก จิตตกุล) หญิงสาวที่มีความบกพร่องในการได้ยินเข้ามาประกวดอีกคน โดยที่มิ้งค์ไม่เคยรู้ว่าเธอเป็นเพียงเครื่องมือของพศุฒม์และสถานีโทรทัศน์ช่องนั้นที่หวังเรียกความนิยมเท่านั้น มิ้งค์และมิวมิวสนิทกับเฟิร์น (อารียา ผลฟูตระกูล) สาวงามจากนครราชสีมาที่หวังจะพิชิตมงกุฎเพื่อเอาไปให้ยายที่ป่วยหนักได้ชื่นชม แต่เฟิร์นกลับเป็นไม้เบื่อไม้เมากับนิก (อัครัฐ นิมิตรชัย) ล่ามประจำตัวของมิ้งค์ ซึ่งเฟิร์นไม่รู้เลยว่านิกแอบชอบเธออยู่ ทางด้านพี่ไก่ที่รู้ว่าคู่แค้นอย่างนัสรินกลับมา จึงส่งกิ๊บ (ปาณิสรา ปริญญารักษ์) หลานสาวเข้ามาประกวดเพื่อต้องการสืบเรื่องราวในกองประกวดของอีกฝ่ายหนึ่ง แต่เพราะความป้ำๆ เป๋อๆ ทำให้ถูกวุฒิกรณ์ (ชลวิทย์ มีทองคำ) กรรมการหนุ่มจับพิรุธได้อยู่บ่อยๆ นอกจากนี้ยังมีมะเหมี่ยว (อนิส สุวิทย์) สาวไซด์ไลน์ที่หวังจะชุบตัวจากการประกวดนางงาม แต่กลับถูกพิม (ธนาภา ภูมิดิษฐ์) นางงามที่มารดาของเขาต้องโทษจำคุก รู้อดีตของมะเหมี่ยวเข้า จึงคอยขัดขวางทุกวิถีทาง ทำให้ทั้งคู่มีเรื่องทะเลาะกันบ่อยๆ ส่วนโบว์ (กรกช แข็งขัน) นางงามที่เข้ามาประกวดเพราะหวังหาเงินไปจุนเจือครอบครัว ก็ได้พบกับคนรักเก่าอย่างทินวัฒน์ (ยุทธนา เปื้องกลาง) เจ้าของเวปไซด์ที่นัสรินจ้างให้มาทำข่าวการประกวด ถ่านไฟเก่าจึงลุกโชน โบว์และทินวัฒน์พยายามเก็บความลับเรื่องความสัมพันธ์เอาไว้ แต่ก็ไม่รอดสายตาเชอร์รี่ (พิชยา ทิพพาละ) นางงามเด็กสร้างของบีบี (วราไพรินทร์ ลภัสนิธิโรจน์) อดีตผู้เข้าประกวดในฤดูกาลแรก ที่จ้องจะขุดคุ้ยความสัมพันธ์ของทั้งคู่ โชคดีโบว์ได้ฝน (ปุณณิศา ศิริสังข์) นักมวยหญิงหลานแท้ๆ ของจีจี้ (กรกฎ พวงสวัสดิ์) พี่เลี้ยงนางงามคอยช่วยเหลือ การแข่งขันเป็นไปอย่างดุเดือด จนทำให้น้ำ (กุลธิดา พริ้งเกษมชัย) สาวใสซื่อจากขอนแก่น ต้องตกเป็นเหยื่อจากเพื่อนนางงามอยู่เสมอ ยังดีที่เธอมีอลิสคอยช่วยเหลือ จึงทำให้น้ำรู้สึกดีกับอลิสมาก กองประกวดภายใต้อำนาจของพศุฒม์เกิดเรื่องวุ่นวายมากมาย เพราะพศุฒม์มักจะสร้างสถานการณ์ให้กองประกวดตกเป็นข่าวเพื่อเรียกความนิยมให้ช่องซึ่งขัดแย้งกับความต้องการนัสรินที่ต้องการให้การประกวดเป็นไปอย่างโปร่งใส ยุติธรรม จึงต้องหาทางรับมือกับพศุฒม์ ขณะเดียวกันก็ต้องจัดการกับพี่ไก่ ฝ่ายตรงข้ามที่ไม่ยอมหยุดยั้งการทำลายล้าง แต่ศัตรูของเวที Miss Beauty And Talent Thailand ไม่ได้มีแค่นี้ ยังมีใครอีกคนที่แฝงตัวอยู่ในหมู่นางงามคอยสร้างเรื่องวุ่นวายในกองประกวด ซึ่งนัสรินจำเป็นต้องกระชากหน้ากากมือมืดออกมาให้ได้นักแสดงสงครามนางงาม ฤดูกาลที่ 1สงครามนางงาม ฤดูกาลที่ 2การตอบรับ การตอบรับ. กระแสการตอบรับที่ถูกพูดถึงละครชุดเรื่องนี้ในหลากหลายกระแส โดยมีทั้งกระแสในแง่บวกและแง่ลบสำหรับละครเรื่องนี้ตามโซเชียล เน็ตเวิร์กโดยเฉพาะจากเว็บไซต์พันทิปเพลงประกอบละครเพลงประกอบละคร. - เพลง นางฟ้าหรือปีศาจ - คิว สุวีระ บุญรอดวงฟลัวร์ - เพลง ที่หนึ่งในหัวใจเธอ - แก้ม วิชญาณี เปียกลิ่น - เพลง ร้ายเพราะรัก - นิว จิ๋ว หมายเหตุ เพลงร้ายเพราะรัก ประกอบละครสงครามนางงาม ซีซั่น 2</doc>
