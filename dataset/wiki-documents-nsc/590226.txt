<doc id="590226" url="https://th.wikipedia.org/wiki?curid=590226" title="มิสกา">มิสกา คณะผู้แทนสนับสนุนระหว่างประเทศซึ่งมีแอฟริกาเป็นผู้นำประจำสาธารณรัฐแอฟริกากลาง () หรือเรียกโดยย่อว่า มิสกา (MISCA จากภาษาฝรั่งเศสว่า Mission internationale de soutien à la Centrafrique sous conduite africaine) เป็นคณะผู้แทนเพื่อรักษาความสงบเรียบร้อยซึ่งสหภาพแอฟริกาส่งไปประจำสาธารณรัฐแอฟริกากลาง จัดตั้งขึ้นเมื่อวันที่ 5 ธันวาคม 2013 ตามข้อมติคณะมนตรีความมั่นคงแห่งสหประชาชาติที่ 2122 เพื่อสร้างความมั่นคงให้แก่สาธารณรัฐแอฟริกากลาง โดยเป็นผลมาจากความขัดแย้งในสาธารณรัฐแอฟริกากลางภายใต้การปกครองของโจโตเดีย (Djotodia) และรัฐประหารเมื่อปี 2013 คณะผู้แทนซึ่งฝรั่งเศสให้การสนับสนุนอย่างเป็นทางการและสหภาพแอฟริกาเป็นผู้นำในระยะเริ่มแรกนั้นจะเข้าปฏิบัติหน้าที่ในวันที่ 19 ธันวาคม 2013 ข้อมติข้างต้นยังมีตัวเลือกให้โอนคณะผู้แทนไปสังกัดคณะผู้แทนชุดใหญ่กว่าของสหประชาชาติซึ่งประกอบด้วยกองกำลังรักษาความสงบเรียบร้อยจากหลาย ๆ ประเทศได้ ถ้าจำเป็นและเหมาะสมแก่พฤติการณ์ในท้องที่</doc>
