<doc id="206727" url="https://th.wikipedia.org/wiki?curid=206727" title="ชดช้อย โสภณพนิช">ชดช้อย โสภณพนิช คุณหญิง ชดช้อย โสภณพนิช เป็นทั้งนักพัฒนาชุมชน นักสังคมสงเคราะห์ และเคยเป็นสมาชิกวุฒิสภากรุงเทพมหานคร ชุดเลือกตั้ง พ.ศ. 2543 ปัจจุบันเป็นผู้อำนวยการสำนักงานอุทยานการเรียนรู้ (ทีเค พาร์ก) คุณหญิง ชดช้อย โสภณพนิช เกิดเมื่อวันที่ 7 มกราคม พ.ศ. 2487 เป็นบุตรีของนายชิน โสภณพนิช ผู้ก่อตั้งธนาคารกรุงเทพ กับนางบุญศรี โสภณพนิช ภรรยาคนที่สอง มีพี่ชายร่วมมารดาคือ นายโชติ โสภณพนิช สามีของคุณหญิงกัลยา โสภณพนิช และเป็นน้องสาวต่างมารดาของนายชาตรี โสภณพนิช จบปริญญาตรี สาขาเศรษฐศาสตร์ จากมหาวิทยาลัยแห่งซิดนีย์ ประเทศออสเตรเลีย สมรสและหย่ากับนายแพทย์ จอน ยังพิชิต สูตินรีแพทย์ โรงพยาบาลบำรุงราษฎร์ ผู้เชี่ยวชาญการแพทย์แบบทางเลือกด้วยสเต็มเซลล์ มีบุตร-ธิดา ชื่อ ชยุส, ฆฤต (ยังพิชิต), เจษฎา และดลิน คุณหญิง ชดช้อย เป็นที่รู้จักกันดีในฐานะนายกสมาคมสร้างสรรค์ไทย ที่มีผลงานรณรงค์การรักษาความสะอาดในโครงการ "ตาวิเศษ" ตั้งแต่ พ.ศ. 2527กีฬาไพ่บริดจ์ กีฬาไพ่บริดจ์. คุณหญิง ชดช้อยยังเป็นนักเล่นไพ่บริดจ์ที่ได้รับการฝึกสอนโดย พิศวง คุณะดิลก ครั้นเมื่อผู้ฝึกสอนได้เห็นแววจึงชวนให้เข้าแข่งขันในรายการต่างๆ โดยคุณหญิงชดช้อยสามารถคว้าแชมป์ทีมผสมอาเซียน และรองแชมป์เอเชียแปซิฟิก ตลอดจนดำรงตำแหน่งฐานะนายกสมาพันธ์บริดจ์ภาคพื้นเอเชียแปซิฟิกมาแล้วกว่า 16 ปี คุณหญิงชดช้อยยังเป็นนักกีฬาทีมชาติไทยเข้าแข่งขันกีฬาไพ่บริดจ์ในซีเกมส์ 2011 โดยคุณหญิงชดช้อยเป็นผู้ชนะรางวัลเหรียญทองในประเภททีมผสมเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - เครื่องราชอิสริยาภรณ์จุลจอมเกล้า ชั้นทุติยจุลจอมเกล้า (ท.จ.)</doc>
