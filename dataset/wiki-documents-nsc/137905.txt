<doc id="137905" url="https://th.wikipedia.org/wiki?curid=137905" title="ทีมออล-เอ็นบีเอ">ทีมออล-เอ็นบีเอ ทีมออล-เอ็นบีเอ (Associated Press All-NBA Team หรือเรียกย่อๆ ว่า All-NBA Team) เป็นการยกย่องนักบาสเกตบอลที่เก่งที่สุดในลีกเอ็นบีเอในแต่ละฤดูกาล โหวตโดยสมาชิกของสำนักข่าวเอพี (Associated Press) เมื่อฤดูกาลสิ้นสุดลง ซึ่งในปี พ.ศ. 2550 มีผู้ร่วมโหวต 129 คน การโหวตนี้เริ่มใช้ตั้งแต่การก่อตั้งลีกในฤดูกาล 1946-47 จนถึงปัจจุบัน ปัจจุบัน ทีมออล-เอ็นบีเอ ในแต่ละปีจะประกอบไปด้วย ทีมที่หนึ่ง ทีมที่สอง และทีมที่สาม ทีมละ 5 คน รวมเป็นผู้เล่น 15 คน ในสมัยฤดูกาล 1946-47 จนถึง 1954-55 การคัดเลือกจะเลือกผู้เล่นมา 5 คนต่อทีมโดยไม่สนใจตำแหน่งของผู้เล่น แต่นับจากฤดูกาล 1955-56 เป็นต้นมา จะเลือกการ์ด 2 คน ฟอร์เวิร์ด 2 คน และ เซ็นเตอร์ 1 คนในแต่ละทีม โดยผู้เล่นที่มีผลโหวตสูงสุดตามตำแหน่งดังกล่าวจะจัดอยู่ในทีมแรก ผลโหวตรองลงมาจะอยู่ในทีมสอง และทีมสาม ตามลำดับ แต่อดีตในฤดูกาล 1946-47 ถึง 1987-88 จะเลือกเพียงสองทีม บางครั้งกรณีที่คะแนนเสมอกัน อาจขยายทีมให้มี 6 คนก็ได้ แต่โอกาสที่เกิดมีน้อย</doc>
