<doc id="615805" url="https://th.wikipedia.org/wiki?curid=615805" title="จุลรัฐ">จุลรัฐ จุลรัฐ () เป็นรัฐที่มีอธิปไตยเป็นของตนเองแต่มีขนาดพื้นที่ประเทศหรือจำนวนประชากรที่น้อยมาก อาทิ ประเทศลิกเตนสไตน์, ประเทศมอลตา, ประเทศซานมารีโน, ประเทศสิงคโปร์ และนครรัฐวาติกัน เป็นต้น จุลรัฐมักมีปัญหาพิเศษโดยเฉพาะด้านการป้องกันประเทศ และการป้องกันการแทรกแซงจากภายนอก ส่วนจุลรัฐที่มีขนาดเล็กที่สุดในโลก คือ นครรัฐวาติกัน ที่มีประชากรเพียง 842 คน (จากการสำรวจในเดือนกรกฎาคม พ.ศ. 2556) กับพื้นที่ 0.44 ตารางกิโลเมตร จุลรัฐ (Microstate) แตกต่างจากประเทศจำลอง (Micronation) เนื่องจากจุลรัฐจะได้รับการยอมรับจากประเทศต่าง ๆ แต่ตรงกันข้ามประเทศจำลองจะไม่ได้รับการยอมรับนานาชาติว่าเป็นรัฐอธิปไตย ส่วนเขตปกครองพิเศษ (Special territory) อาทิอาณานิคมโพ้นทะเลของสหราชอาณาจักร หรือเขตปกครองพิเศษของจีน ไม่จัดว่าเป็นจุลรัฐเรียงตามประเทศที่มีขนาดพื้นที่น้อย เรียงตามประเทศที่มีขนาดพื้นที่น้อย. เป็นลำดับประเทศอธิปไตยที่มีขนาดพื้นที่น้อยกว่า 1,000 ตารางกิโลเมตร (386 ตารางไมล์) จำนวนนี้ให้ยกเว้นประเทศสิงคโปร์และบาห์เรน เนื่องจากสองประเทศนี้มีประชากรเกิน 500,000 คน นอกนั้นมีประชากรไม่ถึงจำนวนดังกล่าวเรียงตามประเทศที่มีประชากรน้อย เรียงตามประเทศที่มีประชากรน้อย. รัฐอธิปไตยที่มีประชากรน้อยที่สุด โดยสำรวจของสำนักงานสถิติแห่งชาติ หรือ ซีไอเอ ที่ประเมินในปี พ.ศ. 2557 จำนวนนี้ให้ยกเว้นประเทศซามัว, วานูอาตู, ไอซ์แลนด์, บาฮามาส, เบลีซ และบรูไน เนื่องจากประเทศดังกล่าวนี้มีพื้นที่มากกว่า 1,000 ตารางกิโลเมตร (386 ตารางไมล์)</doc>
