<doc id="340676" url="https://th.wikipedia.org/wiki?curid=340676" title="แจ๋วใจร้ายกับคุณชายเทวดา">แจ๋วใจร้ายกับคุณชายเทวดา แจ๋วใจร้ายกับคุณชายเทวดา เป็นละครโทรทัศน์ ผลิตโดยโพลีพลัส เอ็นเตอร์เทนเม้นท์ ออกอากาศทางสถานีโทรทัศน์สีกองทัพบกช่อง 7 มีจำนวนทั้งหมด 19 ตอน โดยออกกาศตั้งแต่วันที่ 17 เมษายน พ.ศ. 2552 --- 29 พฤษภาคม พ.ศ. 2552 เรตติ้งตอนจบของละครเรื่องนี้อยู่ที่ 22 เรตติ้งเฉลี่ยอยู่ที่ 16.8 ซึ่งเป็นละครที่มีเรตติ้งสูงที่สุด ประจำปี พ.ศ. 2552 เป็นอันดับที่ 3เรื่องย่อ เรื่องย่อ.           ยายแจ่ม (พิศมัย วิไลสักดิ์) ญาติเพียงคนเดียวของ แจ๋ว (พัชราภา ไชยเชื้อ) ไกด์สาวและผู้จัดการ "เสือป่ารีสอร์ท" ที่เคยหาเงินเลี้ยงดูตั้งแต่พ่อกับแม่ของเธอเสียชีวิต และส่งแจ๋วไปอยู่กับ ลุงสิงห์ (ไพโรจน์ สังวริบุตร) และ ป้าพิม (พัณณ์ชยา สิทธิ์เศรษบกุล) เพื่อนสนิทของพ่อเธอที่เสือป่ารีสอร์ท เพราะกำลังป่วยหนักอยู่โรงพยาบาลทำให้แจ๋วต้องมาดูแลเป็นการด่วน ยายแจ่มฝากให้แจ๋วดูแล คุณหนูชาย (อารักษ์ อมรศุภสิริ) ลูกชายคนเดียวที่เอาแต่ใจของครอบครัว "ทัตเทพ" แจ๋วจำใจรับคำยายทั้งๆ ที่ไม่เคยรู้จัก แจ๋วถึงกับตะลึงกับฤทธิ์ของคุณชายที่กำลังอาละวาดใส่คนรับใช้ หนำซ้ำยังด่าพาดพิงมาถึงแจ๋วที่เพิ่งมาถึงบ้านทัตเทพ แจ๋วโต้กลับทันทีจนทั้งคู่ปะทะฝีปากกัน ใหญ่ (ภาณุ สุวรรณโณ) กับ น้องเล็ก (มาติกา อรรถกรศิริโพธิ์) พี่ชายและน้องสาวลูกติดของ ดุจดาว (สรารัตน์ หรุ่มเรืองวงศ์) แม่เลี้ยงของชาย ต้องรีบไปบอก ชัชวาล (ตฤณ เศรษฐโชค) พ่อของเขาทั้งหมดจึงได้รู้ว่าแจ๋วเป็นหลานยายแจ่มที่มาที่นี่เพื่อดูแลคุณหนู           ชายแผลงฤทธิ์ใส่แจ๋วสารพัดจนทนไม่ไหวจึงไปบอกยายแจ่มเพื่อลาออกจากตำแหน่งพี่เลี้ยงนี้ แต่ยายบอกว่าคุณหนูกำลังจะถูกแม่เลี้ยงที่รวมหัวกับ เชิดศักดิ์ (ภัทรวรรธน์ นาควิลัยโรจน์) ทนายประจำตระกูลโกงสมบัติของทัตเทพ แจ๋วจึงใจอ่อนกลับไปดูแลชายอีกครั้ง           แจ๋วได้กลับไปตั้งหลักใหม่ที่รีสอร์ท แต่ เสือ (บัณฑวิช ตระกูลพานิชย์) ลูกชายคนเดียวของลุงกับป้าที่หลงรักพี่แจ๋วเต็มหัวใจ ไม่เห็นด้วยที่แจ๋วจะกลับไปดูแลชายอีก แจ๋วเลยโกหกว่าชายเป็นคนปัญญาอ่อน เสือจึงยอมให้พี่สาวทำภารกิจต่อ ดุจดาวเริ่มแผนทำให้พ่อเกลียดชาย ขณะที่ใหญ่ก็ส่ง หญิงนุ้ย (พิมพ์นิภา จิตตธีรโรจน์) หม่อมหลวงตกยากกิ๊กของเขามาเป็นเลขาฯ ชาย แจ๋วบังคับให้ชายยอมรับบัญญัติ 5 ประการ คือ มีน้ำใจ, ไม่เห็นแก่ตัว, กลัวบาป, ซาบซึ้งกับสิ่งดีๆ รอบข้าง, เปิดใจกว้างเพื่อรับคนอื่น แต่ชายก็แอบนอกกฏบ้าง ซึ่งแจ๋วก็รับมือได้ทุกครั้ง หญิงนุ้ยอึดอัดด้วยความหึงหวงที่เห็นใหญ่ตีสนิทกับแจ๋วเลยระบายความแค้นกับน้องเล็ก น้องเล็กจึงนำเรื่องของชายไปเล่าให้แจ๋วฟัง ขณะนั้นเสือมาหาแจ๋วที่บ้านหญิงนุ้ยเลยยุให้พาแจ๋วกลับรีสอร์ท แต่ชายขอตามไปด้วยเพื่อหวังจะป่วนงานของแจ๋ว แต่กลายเป็นว่าแจ๋วใช้กฏเหล็กที่รีสอร์ททำให้ชายต้องหัดช่วยเหลือตัวเองอย่างที่ไม่เคยทำมาก่อน           ในเวลาเดียวกันระหว่างที่ชายไม่อยู่ ดุจดาวกับใหญ่ก็เริ่มปอกลอกชัชวาลมากขึ้นโดยมีเชิดศักดิ์ให้ความช่วยเหลือ จนกระทั่งวางแผนร้ายทำให้ชัชวาลกลายเป็นอัมพฤกษ์ เพื่อจะบังคับให้เซ็นยกมรดกให้ นมแจ่มรู้เข้าจึงโทร. ตามชายกับแจ๋วกลับมาขัดขวาง โดยมี แพท (ณัฏฐินี เจียรวนนท์) เพื่อสมัยเด็กของชายคอยร่วมมือช่วยเหลืออีกแรง แจ๋วเริ่มเห็นความสนิทสนมของชายกับแพท เลยเข้าใจว่าทั้งคู่เป็นแฟนกัน จึงเตรียมตัวจะถอยห่างออกจากความใกล้ชิดที่เริ่มมากขึ้นเรื่อยๆ           หญิงนุ้ยตั้งท้องกับใหญ่แต่ถูกใหญ่สลัดทิ้งอย่างไม่ใยดีจนคิดฆ่าตัวตาย แต่ชายมาช่วยไว้และพูดให้ได้คิด ในที่สุดก็ยอมร่วมมือกับชายและแจ๋วล้วงความลับจากใหญ่มาเป็นหลักฐานเอาผิด ใหญ่กลัวตำรวจจับจึงหนีไปขึ้นรถของชายโดยไม่รู้ว่าเชิดศักดิ์วางระเบิดเอาไว้ ทำให้ถูกระเบิดตายคาที่ ดุจดาวหัวใจสลายและกลายเป็นคนเสียสติเพราะสิ่งที่เกิดขึ้น เชิดศักดิ์แค้นใจที่ตัวเองกำลังจะสูญเสียทุกอย่าง จึงจับตัวชัชวาลที่โรงพยาบาลไปเป็นตัวประกัน แต่ชายกับแจ๋วตามไปช่วยพร้อมกับตำรวจเชิดศักดิ์ยิงชายจนได้รับบาดเจ็บก่อนจะถูกตำรวจจับตาย แจ๋วเป็นห่วงชายมาก จึงบริจาคเลือดเพื่อช่วยชีวิตเขาและเดินทางกลับไปอยู่รีสอร์ทตามเดิมเพราะถือว่างานของตนจบลงแล้ว แต่แล้วเมื่อชายฟื้นขึ้นก็พบว่าขาดแจ๋วไม่ได้จึงออกอุบายล่อให้แจ่วมาหาที่โรงพยาบาลโดยอ้างว่าป่วย โดยไม้รู้ว่าเสือแอบตามมาด้วยความหึงหวงและถูกรถชนจนเสียชีวิตที่กรุงเทพฯ           แจ๋วโทษว่าชายเป็นต้นเหตุการตายของเสือ จึงไม่ยอมพบหน้าอีกและหนีกลับไปอยู่ที่รีสอร์ทเหมือนเดิม แพทซึ่งรู้ดีว่าหัวใจของชายมอบให้แจ๋วไปหมดแล้ว จึงยุให้เขาตามไปปรับความเข้าใจกับเธอ เพื่อพิสูจน์ให้เห็นว่าความดีของแจ๋วเปลี่ยนแปลงชีวิตของเขาไปในแง่ดีมากเพียงใด เรื่องราวจะเป็นอย่างไรต่อไป ติดตามได้ในละคร แจ๋วใจร้าย กับคุณชายเทวดานักแสดงนักแสดง. - พัชราภา ไชยเชื้อ รับบทเป็น แจ๋ว - อารักษ์ อมรศุภสิริ รับบทเป็น คุณหนูชาย - ณัฏฐินี เจียรวนนท์ รับบทเป็น แพท - ภาณุ สุวรรณโณ รับบทเป็น ใหญ่ - มาติกา อรรถกรศิริโพธิ์ รับบทเป็น น้องเล็ก - บัณฑวิช ตระกูลพานิชย์ รับบทเป็น เสือ - พิมพ์นิภา จิตตธีรโรจน์ รับบทเป็น หญิงนุ้ย - ตฤน เศรษฐโชค รับบทเป็น ชัชวาล - สรารัตน์ หรุ่มเรืองวงศ์ รับบทเป็น ดุจดาว - สถาพร นาควิไลโรจน์ รับบทเป็น เชิดศักดิ์ - พิศมัย วิไลศักดิ์ รับบทเป็น ยายแจ่ม - รุ่งกานดา เบญจมาภรณ์ รับบทเป็น ยายแมว - ไพโรจน์ สังวริบุตร รับบทเป็น ลุงสิงห์ - พัณณ์ชยา สิทธิ์เศรษฐกุล รับบทเป็น ป้าพิมพ์ - บอล เชิญยิ้ม รับบทเป็น เบิ้มรางวัลรางวัลที่ได้รับรางวัล. รางวัลที่ได้รับ. - ได้รับรางวัลละครยอดฮิต จากงาน สยามดารา สตาร์ส ปาร์ตี้ 2009 - ได้รับรางวัลละคร HOT แห่งปี จากงาน TV inside hot awards 2009 - ได้รับรางวัลนางเอก HOT แห่งปี จากงาน TV inside hot awards 2009 (พัชราภา ไชยเชื้อ) - ได้รับรางวัลละครไทยยอดนิยม จากงาน คมชัดลึก อวอร์ด ครั้งที่ 7 - ได้รับรางวัลนางเอกยอดนิยม จากงาน คมชัดลึก อวอร์ด ครั้งที่ 7 - ได้รับรางวัลผู้กำกับละครยอดเยี่ยม จากงาน ท็อปอวอร์ด 2009 (พีรพล เธียรเจริญ) - ได้รับรางวัลละครยอดเยี่ยม จากงาน ท็อปอวอร์ด 2009 - ได้รับรางวัลนางร้ายป้ายแดง จากงาน อิน ยัง เจนเนอเรชั่น ช้อยส์ 2009 (พิมพ์นิภา จิตตธีรโรจน์)รางวัลที่เข้าชิงรางวัลที่เข้าชิง. - 1 ใน 5 รางวัลดารานำชายยอดเยี่ยม จากงาน สยามดารา สตาร์ส ปาร์ตี้ 2009 (อารักษ์ อมรศุภสิริ) - 1 ใน 5 รางวัลจอมขโมยซีน จากงาน สยามดารา สตาร์ส ปาร์ตี้ 2009 (พิมพ์นิภา จิตตธีรโรจน์) - 1 ใน 5 รางวัลเพลงไทยสากล HOT แห่งปี จากงาน TV inside hot awards 2009 (เพลงโอ๊ย...โอ๊ย ขับร้องโดย ชลาทิศ ตันติวุฒิ) - 1 ใน 5 รางวัลพระเอก HOT แห่งปี จากงาน TV inside hot awards 2009 (อารักษ์ อมรศุภสิริ) - 1 ใน 5 รางวัลนักแสดงนำหญิงยอดเยี่ยม จากงาน คมชัดลึก อวอร์ด ครั้งที่ 7 (พัชราภา ไชยเชื้อ) - 1 ใน 5 รางวัลนักแสดงนำชายยอดเยี่ยม จากงาน คมชัดลึก อวอร์ด ครั้งที่ 7 (อารักษ์ อมรศุภสิริ) - 1 ใน 5 รางวัลดารานำชายยอดเยี่ยม จากงาน ท็อปอวอร์ด 2009 (อารักษ์ อมรศุภสิริ) - 1 ใน 5 รางวัลบทละครโทรทัศน์ดีเด่น จากงานรางวัลโทรทัศน์ทองคำ ครั้งที่ 24 (สรัยรัญ และ ปณธีร์) - 1 ใน 5 รางวัลผู้กำกับละครดีเด่น จากงานรางวัลโทรทัศน์ทองคำ ครั้งที่ 24 (พีรพล เธียรเจริญ) - 1 ใน 5 รางวัลดารานำหญิงดีเด่น จากงานรางวัลโทรทัศน์ทองคำ ครั้งที่ 24 (พัชราภา ไชยเชื้อ) - 1 ใน 5 รางวัลผู้แสดงนำหญิงยอดเยี่ยม จากงานสตาร์เอนเตอร์เทนเมนต์อวอร์ดส 2009 ครั้งที่ 8 (พัชราภา ไชยเชื้อ) - 1 ใน 5 รางวัลละครยอดเยี่ยม จากงานสตาร์เอนเตอร์เทนเมนต์อวอร์ดส 2009 ครั้งที่ 8 - 1 ใน 5 รางวัลผู้กำกับการแสดงยอดเยี่ยม จากงานสตาร์เอนเตอร์เทนเมนต์อวอร์ดส 2009 ครั้งที่ 8 (พีรพล เธียรเจริญ) - 1 ใน 5 รางวัลนักแสดงนำหญิงยอดเยี่ยม จากงานรางวัลนาฏราช ครั้งที่ 1 (พัชราภา ไชยเชื้อ)เพลงประกอบละครเพลงประกอบละคร. - เล่นของสูง ขับร้องโดย เคลียร์ - โอ๊ย โอ๊ย ขับร้องโดย เบน ชลาทิศ ตันติวุฒิ</doc>
