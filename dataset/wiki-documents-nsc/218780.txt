<doc id="218780" url="https://th.wikipedia.org/wiki?curid=218780" title="พระเจ้าฮเยจง">พระเจ้าฮเยจง พระเจ้าฮเยจงแห่งโครยอ ( ค.ศ. 912 - ค.ศ. 945) พระราชาองค์ที่ 2 แห่งราชวงศ์โครยอ (ค.ศ. 943 - ค.ศ. 945) เป็นพระโอรสของพระเจ้าแทโจแห่งโครยอ ปฐมกษัตริย์แห่งราชวงศ์โครยอ พระราชมารดาของพระองค์เป็นหญิงสามัญชนธรรมดาที่อภิเษกกับพระเจ้าแทโจตั้งแต่สมัยยังรับใช้คุง เย เมื่อพระเจ้าฮโยจงทรงขึ้นครองราชย์ ก็ต้องเผชิญหน้ากับการแก่งแย่งอำนาจระหว่างตระกูลเก่าที่มีอำนาจของชิลลา วัง คยู (왕규, 王珪 คนละตระกูลกับราชวงศ์โครยอ) เป็นขุนนางเก่าชิลลาที่มีส่วนในการส่งเสริมพระเจ้าแทโจสู่อำนาจ และได้ส่งบุตรสาวของตนสองคนไปเป็นมเหสีของพระเจ้าแทโจ ซึ่งก็มีพระโอรสองค์หนึ่งคือองค์ชายควางจู วังคยูจึงหวังเป็นอย่างยิ่งว่าราชบัลลังก์จะตกมาสู่หลานของตนเองในที่สุด แต่วังคยูก็ถูกขัดขวางโดยตระกูลยูแห่งชองจู นำโดยพระมเหสีชินมยองซุนซองและองค์ชายวัง โย และองค์ชายวัง โซพระอนุชาทั้งสอง วังคยูจึงทูลพระเจ้าฮเยจงว่าองค์ชายวังโยและวังโซจะก่อการกบฏ แต่พระเจ้าฮเยจงที่จริงแล้วก็ไม่มีพระราชอำนาจจะทำอะไรได้ วังคยูจึงตัดสินใจรวบรับวางแผนลอบปลงพระชนม์พระเจ้าฮเยจงและตั้งองค์ชายควางจู (광주원군, 廣州院君) พระอนุชาต่างพระราชมารดาเป็นกษัตริย์แต่ไม่สำเร็จ พระเจ้าฮเยจงสิ้นพระชนม์อย่างปริศนาเมื่อปีค.ศ. 945 หลังจากครองราชย์ได้เพียงสองปีพระชนมายุได้ 33 พรรษาบรรดาขุนนางจึงเชิญองค์ชายวังโยขึ้นเป็นพระเจ้าจองจงเป็นกษัตริย์องค์ต่อไปพระราชวงศ์พระราชวงศ์. - พระราชบิดา: พระเจ้าแทโจแห่งโครยอ (태조) - พระราชมารดา: สมเด็จพระนางเจ้าจางฮวา ตระกูล โอ (장화왕후 오씨, 莊和王后 吳氏) พระ:- สมเด็จพระมเหสีอึยฮวา ตระกูล อิม (의화왕후 임씨, 義和王后 林氏) พระสนม:- พระสนมควางจู ตระกูล วัง (광주원부인 왕씨, 廣州院夫人 王氏 (เป็นพระสนมของพระเจ้าแทโจมาก่อน) - พระสนมชอนจูวอน ตระกูล คิม (청주원부인 김씨, 淸州院夫人 金氏) - นางกำนัล ลีแอจู (궁인 연씨, 宮人 連氏) พระราชโอรส:- เจ้าชายฮึงฮวา (흥화군, 興化君) พระราชโอรสของสมเด็จพระนางเจ้าอึยฮวา - เจ้าชายวังเจ (태자 왕제, 太子 王齊) พระโอรสของนางกำนัล ลีแอจู พระราชธิดา:- เจ้าหญิงคยองฮวา (경화궁부인, 慶化宮夫人) พระราชธิดาของสมเด็จพระนางเจ้าอึยฮวา (เป็นพระสนมของพระเจ้าควางจง) - เจ้าหญิงจองฮอน (정헌공주, 貞憲公主) พระราชธิดาของสมเด็จพระนางเจ้าอึยฮวา - เจ้าหญิงมยองฮเย (명혜부인, 明惠夫人) พระราชธิดาของสมเด็จพระนางเจ้าอึยฮวา</doc>
