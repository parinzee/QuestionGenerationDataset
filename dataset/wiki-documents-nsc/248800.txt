<doc id="248800" url="https://th.wikipedia.org/wiki?curid=248800" title="โกซีโม ตูรา">โกซีโม ตูรา โคสิโม ทูรา () (ราว ค.ศ. 1430 - ค.ศ. 1495) เป็นจิตรกรยุคฟื้นฟูศิลปวิทยาของอิตาลีตอนต้นของตระกูลการเขียนภาพแบบเฟอร์ราราของคริสต์ศตวรรษที่ 15 ผู้มีความเชี่ยวชาญทางการเขียนจิตรกรรมฝาผนังประวัติ ประวัติ. โคสิโม ทูราเกิดเมื่อราว ค.ศ. 1430 ที่เมืองเฟอร์ราราใน ประเทศอิตาลี โคสิโมเป็นลูกศิษย์ของฟรานเชสโค สควาร์ชิโอเน (Francesco Squarcione) แห่งปาดัว ต่อมาก็เข้าอยู่ในการอุปถัมภ์ของบอร์โซ เดสเต และแอร์โคเล เดสเตที่ 1 ดยุคแห่งเฟอร์รารา เมื่อมาถึงปี ค.ศ. 1460 โคสิโมก็ได้รับค่าจ้างประจำจากสำนักดยุคแห่งเฟอร์รารา ลูกศิษย์ของโคสิโมก็ได้แก่ฟรานเชสโค เดล คอสสา และ ฟรานเชสโค บิอังชิ (Francesco Bianchi) และตนเองได้รับอิทธิพลจากอันเดรีย มานเทนยา และ เปียโร เดลลา ฟรานเชสกา ในเฟอร์ราราโคสิโมมีงานเขียนจิตรกรรมฝาผนังอุปมานิทัศน์ที่วังสคิฟาโนเอีย (ค.ศ. 1469–ค.ศ. 1471)  ซึ่งเป็นวังฤดูร้อนของตระกูลเดสเตที่ตั้งอยู่นอกประตูเมืองเฟอร์รารา งานนี้เป็นงานที่ทำร่วมกับฟรานเชสโค เดล คอสสา เป็นงานอุปมานิทัศน์ในบริบทของ “วัฏจักรสิบสองเดือน” (Cycle of the Year) ที่ประกอบด้วยจักรราศี และเหตุการณ์ที่เกิดขึ้นในรอบสิบสองเดือนของแต่ละปี นอกจากนั้นโคสิโมก็ยังเขียนภาพบนบานประตูออร์แกนของมหาวิหารเป็นภาพ “การประกาศของเทพ” (ค.ศ. 1469) และเขียนงานชุด “มิวส์” สำหรับห้องแคบิเน็ท (Cabinet) ของเลโอเนลโล เดสเต (Leonello d'Este) ที่รวมทั้งภาพอุปมานิทัศน์ของ Calliope ผู้เป็นมิวส์ของคีตกรรม งานที่ระบุบางว่าเขียนบางชิ้นก็มักจะเป็นที่ขัดแย้งกันงานบางชิ้นงานบางชิ้น. - “นักบุญจอร์จนักบุญ” - พิพิธภัณฑ์ศิลปะแซนดิเอโก  - “ปีเอต้า” (ราวค.ศ. 1460) - พิพิธภัณฑ์คอร์เรอร์, เวนิส - “การพลีชีพของนักบุญมอเรเลียสนักบุญ” (คริสต์ทศวรรษ 1470) - พิพิธภัณฑ์แห่งชาติ, เฟอร์รารา - “การทำสุนัตของพระเยซู” (คริสต์ทศวรรษ ) - พิพิธภัณฑ์อิสาเบลลา สจวต การ์ดเนอร์, บอสตัน  - “พระแม่มารีและพระบุตร” (ค.ศ. 1455) - หอศิลป์แห่งชาติ, วอชิงตัน ดี.ซี.  - “ภาพเหมือนขอวเอเลโอโนราแห่งอารากอน ดัชเชสแห่งเฟอร์รารา” - ห้องสมุดเพียร์พองต์ มอร์แกน, นิวยอร์ก  - “ฤดูใบไม้ผลิ” หรือ "Calliope มิวส์ของคีตกรรม" (ค.ศ. 1460) - หอศิลป์แห่งชาติ, ลอนดอน  - “เจ้าหญิง” (ค.ศ. 1470) - พิพิธภัณฑ์ของมหาวิหารแห่งเฟอร์รารา  - “นักบุญจอร์จและมังกร” (ราว ค.ศ. 1470) - พิพิธภัณฑ์ของมหาวิหารแห่งเฟอร์รารา  - “พระแม่มารีบนบัลลังก์” (ค.ศ. 1474) - หอศิลป์แห่งชาติ, ลอนดอน  - “นักบุญเซบาสเตียน” - Gemäldegalerie, เดรสเดน  - “นักบุญโดมินิค” - หอศิลป์อุฟฟิซิ - “ปีเอต้า”, พิพิธภัณฑ์ลูฟร์  - “นักบุญแอนโทนีแห่งปาดัวอ่านหนังสือ” - พิพิธภัณฑ์ลูฟร์  - “ปีเอต้า” (ราว ค.ศ. 1472) - พิพิธภัณฑ์คอร์เรอร์, เวนิส - “ความโทมนัส” (ราว ค.ศ. 1472) - “แท่นบูชาโรเวเรลลา” - จิตรกรรมฝาผนังที่วังสคิฟาโนเอีย, เฟอร์รารา  - :“อุปมานิทัศน์ของเดือนกันยายน: ชัยชนะของวัลคัน” - :“อุปมานิทัศน์ของเดือนสิงหาคม: ชัยชนะของเซเรส” - :“อุปมานิทัศน์ของเดือนมิถุนายน: ชัยชนะของเมอร์คิวรี”</doc>
