<doc id="680372" url="https://th.wikipedia.org/wiki?curid=680372" title="พระสนมตังกุยฮุย">พระสนมตังกุยฮุย พระสนมตังกุยฮุย (; ) เป็นตัวละครในวรรณกรรมจีนอิงประวัติศาสตร์เรื่องสามก๊กที่มีตัวตนจริงในประวัติศาสตร์ยุคสามก๊ก โดยเป็นพระสนมในพระเจ้าฮั่นเลนเต้ประวัติ ประวัติ. พระสนมตังกุยฮุยเป็นลูกสาวของตังสินดำรงตำแหน่งเป็นนายพลทหารม้าในพระเจ้าฮั่นเลนเต้ หลังจากเคงต๋องคนใช้ใกล้ชิดโกรธที่ถูกตังสินโบยก็นำความไปบอกโจโฉ โจโฉจึงจับเอาตัวตังสินกับเพื่อนอีกสี่คน รวมทั้งบุตรภรรยา และสมัครพรรคพวกประมาณเจ็ดร้อยคนไปประหารชีวิตทั้งหมด เมื่อทราบว่าพระเจ้าเหี้ยนเต้ได้เป็นผู้ออกรับสั่งเอง จึงเหน็บกระบี่เข้าไปในวัง พบพระเจ้าฮั่นเลนเต้กำลังปรึกษาอยู่กับฮกเฮา ก็ไม่ถวายบังคม โดยถามว่าตังสินคิดร้ายต่อโจโฉ พระเจ้าเหี้ยนเต้แกล้งรับสั่งวกวน แต่โจโฉไม่ฟังคาดคั้นว่า พระองค์เขียนพระอักษรด้วยโลหิตให้ตังสินไปนั้น ลืมไปเสียแล้วหรือ พระเจ้าเหี้ยนเต้จึงต้องนิ่งเงียบไป โจโฉจึงสั่งให้ตำรวจวังจับตัวนางตังกุยหุย สนมเอกที่เป็นน้องสาวของตังสินเอาไปฆ่าเสีย พระเจ้าเหี้ยนเต้ก็ขอร้องให้ไว้ชีวิตแก่ พระสนมตังกุยหุย เพราะมีครรภ์อยู่ได้ห้าเดือนแล้ว แต่โจโฉไม่ฟังโดยอ้างว่า สมเด็จพระจักรพรรดินั้นรับสั่งตังสินทำร้ายโจโฉ หาก พระสนมตังกุยหุยยังมีชีวิตอยู่ภายหน้าก็จะมีอันตรายแก่โจโฉแม้จักรพรรดินีจะช่วยทูลขอชีวิต ก็ไม่เป็นผล โดยโจโฉอ้างว่า หากนางบุตรแล้วจะพยาบาททำร้ายแก่โจโฉ พระสนมตังกุยหุยจึงขอความกรุณาเป็นครั้งสุดท้ายว่า หากโจโฉไม่ไว้ชีวิตแล้ว อย่าฆ่าด้วยอาวุธให้นำแพรขาวมารัดคอให้สิ้นชีพตามปกติ แล้วพระเจ้าเหี้ยนเต้กับพระเจ้าฮั่นเลนเต้และสนมเอก ก็กอดกันร้องไห้ร่ำไรด้วยความอาลัยอาวรณ์ โจโฉจึงตวาดเอาว่า "...คบคิดกันจะทำร้ายเขา ครั้นเขาจับได้สิมาร้องไห้รักกันเล่า..." แล้วก็เร่งให้ทหารของตัวเอาตัวสนมตังกุยหุยออกไปนอกวัง และรัดคอด้วยผ้าแพรขาวจนสิ้นใจตาย พระสนมตังกุยหุยผู้โชคร้าย จึงต้องสิ้นชีวิตลงพร้อมกับลูกในครรภ์ โดยมิได้กระทำความผิดแต่อย่างใด นอกจากความเป็นน้องของตังสิน เท่านั้นเอง.</doc>
