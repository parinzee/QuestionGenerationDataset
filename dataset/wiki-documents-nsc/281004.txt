<doc id="281004" url="https://th.wikipedia.org/wiki?curid=281004" title="โคลัมเบียพิคเจอร์ส">โคลัมเบียพิคเจอร์ส โคลัมเบีย พิคเจอร์ส อินดัสทรีส์, อิงก์. () เป็นบริษัทผลิตภาพยนตร์และจัดจำหน่าย ปัจจุบันโคลัมเบียพิคเจอร์สเป็นส่วนหนึ่งของ โคลัมเบีย ไตรสตาร์ โมชัน พิกเจอร์ กรุป มีเจ้าของคือโซนี พิคเจอร์ส เอนเตอร์เทนเมนต์ บริษัทลูกของโซนี ถือว่าเป็นบริษัทภาพยนตร์ชั้นนำของโลกบริษัทหนึ่ง ที่เรียกกันว่า บิ๊กซิกซ์ และยังเคยถูกเรียกว่า ลิตเทิลทรี ในบรรดาสตูดิโอภาพยนตร์ใหญ่ 8 บริษัทในยุคทองของฮอลลีวูด สตูดิโอก่อตั้งในปี ค.ศ. 1919 ในชื่อ คอห์น-แบรนดต์-คอห์น ฟิล์ม เซลส์ โดยพี่น้องแจ็กและแฮร์รี คอห์น และโจ แบรนดต์ ออกฉายภาพยนตร์เรื่องแรกในเดือนสิงหาคม ค.ศ. 1922 และมาใช้ชื่อว่าโคลัมเบียพิคเจอร์สในปี ค.ศ. 1924 และสู่สาธารณะในอีก 2 ปีถัดมา ในยุคแรกของวงการฮอลลีวูด โคลัมเบียพิคเจอร์สเติบโตในช่วงปลายคริสต์ทศวรรษ 1920 กับความสำเร็จของผู้กำกับอย่างแฟรงก์ คาปรา กับผลงานร่วมกับคาปราและคนอื่น โคลัมเบียพิคเจอร์สเป็นหนึ่งในที่รู้จักในภาพยนตร์ตลกบ้าบอ ในช่วงคริสต์ทศวรรษ 1930 ดาราในโคลัมเบียพิคเจอร์สที่โด่งดังอย่างเช่น ฌอง อาร์เธอร์ และแครี แกรนต์ (ที่อยู่ใต้ค่ายอาร์เคโอพิคเจอร์สด้วย) ในคริสต์ทศวรรษ 1940 ริตา เฮย์เวิร์ธเป็นดาราดังและในปลายคริสต์ทศวรรษ 1950 มีดาราดังอย่าง โรซาไลด์ รัสเซลล์, เกลน ฟอร์ด และวิลเลียม โฮลเดน ในปี ค.ศ. 1982 สตูดิโอถูกซื้อโดยโคคา-โคลา และในปีเดียวกันได้เปิดตัวไตรสตาร์พิคเจอร์ส ในฐานะบริษัทร่วมทุนกับเอชบีโอและซีบีเอส 5 ปีต่อมาโคคา-โคลาขายบริษัทคืน และได้รวมกับไตร-สตาร์ หลังจากเป็นสตูดิโออิสระในช่วงสั้น ๆ ก็ได้รวมสตูดิโอโดยโซนีในปี ค.ศ. 1989</doc>
