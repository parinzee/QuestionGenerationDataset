<doc id="816875" url="https://th.wikipedia.org/wiki?curid=816875" title="พระเจ้าฟรีดริช วิลเฮล์มที่ 3 แห่งปรัสเซีย">พระเจ้าฟรีดริช วิลเฮล์มที่ 3 แห่งปรัสเซีย พระเจ้าฟรีดริช วิลเฮล์มที่ 3 () เป็นกษัตริย์แห่งปรัสเซียระหว่าง ค.ศ. 1797 ถึง 1840 พระองค์ทรงปกครองปรัสเซียในช่วงเวลายากลำบากระหว่างสงครามนโปเลียนและเป็นยุคที่จักรวรรดิโรมันอันศักดิ์สิทธิ์ล่มสลาย แม้ว่าในตอนแรก พระองค์จะพยายามวางตัวเป็นกลางในสงครามนโปเลียน แต่ด้วยอิทธิพลอย่างรุนแรงจากพระมเหสีซึ่งอยู่ฝ่ายฝักใฝ่สงคราม ท้ายที่สุดก็ไม่สามารถหลีกเลี่ยงที่จะต้องเข้าสู่สงครามในเดือนตุลาคม ค.ศ. 1806 โดยกองทัพปรัสเซียของพระองค์ได้เข้าร่วมกับกองทัพอังกฤษในการต่อต้านการแผ่อำนาจของฝรั่งเศส หลังจากที่นโปเลียนพ่ายแพ้และสิ้นอำนาจแล้ว พระองค์ในฐานะกษัตริย์แห่งปรัสเซียได้เข้าร่วมการประชุมใหญ่แห่งเวียนนา เพื่อจัดระเบียบทางการเมืองการปกครองในทวีปยุโรปหลังสงครามนโปเลียน พระองค์ตัดสินพระทัยที่จะรวมคริสตจักรโปรเตสแตนต์ให้เป็นหนึ่งเดียวเพื่อความเป็นเอกภาพเวลาประกอบพิธีกรรมทางศาสนา และส่วนหนึ่งก็เพื่อจะรวมศูนย์อำนาจการปกครองคริสตจักรโปรเตสแตนต์ทั้งหมดไว้ที่ราชสำนักปรัสเซีย พระเจ้าฟรีดริช วิลเฮล์ม ประสูติในพอตสดัม เป็นพระราชโอรสในพระเจ้าฟรีดริช วิลเฮล์มที่ 2 แห่งปรัสเซียกับพระนางฟรีเดริกา ลุยซา แห่งเฮสเซิน-ดาร์มสตัด และพระองค์ยังมีเชื้อสายพระเจ้าจอร์จที่ 1 แห่งบริเตนใหญ่ผ่านทางพระอัยกา (ปู่) ในขณะที่พระเจ้าฟรีดริช วิลเฮล์มทรงพระเยาว์นั้น มีพระนิสัยขี้อายและเก็บตัว และติดบุคลนิสัยนี้เรื่องมา ด้วยบุคลนิสัยไม่ค่อยตรัสแบบนี้จึงเป็นผลดีต่อเหล่านายทหาร พระเจ้าฟรีดริช วิลเฮล์ม ขึ้นครองราชสมบัติเมื่อ 16 พฤศจิกายน 1797 หลังจากครองราชย์แล้ว พระองค์ทรงตัดลดงบประมาณของราชสำนัก ปลดเหล่ารัฐมนตรีของพระราชบิดาออกตลอดจนยกเลิกการปกครองที่กดขี่ข่มเหงของพระราชบิดา ตัวพระองค์ไม่มีความไว้ใจอย่างยิ่งที่จะมอบหมายงานสำคัญๆให้กับบรรดารัฐมนตรี</doc>
