<doc id="277140" url="https://th.wikipedia.org/wiki?curid=277140" title="ซัคเซิน-อัลเทนบูร์ก">ซัคเซิน-อัลเทนบูร์ก ดัชชีซัคเซิน-อัลเทนบูร์ก (, ) เป็นอดีตดัชชีซัคเซินที่เป็นส่วนหนึ่งของดัชชีเอิร์นเนสทีนสาขาของราชวงศ์เวททินที่ในปัจจุบันอยู่ในทือริงเงินประวัติ ประวัติ. ซัคเซิน-อัลเทนบูร์กเดิมเป็นอาณาจักรเบอร์กราฟอัลเทนบูร์กที่เป็นของอาณาจักรมาร์กราฟแห่งไมส์เสนของราชวงศ์เวททินมาตั้งแต่ ค.ศ. 1243 เมื่อมีการแบ่งแยกตามสนธิสัญญาในปี ค.ศ. 1485 อัลเทนบูร์กก็ตกไปเป็นของแอร์นส์ ผู้คัดเลือกแห่งซัคเซินประมุขของราชวงศ์เวททิน หลังจากการแบ่งแยกที่แอร์ฟวร์ตในปี ค.ศ. 1572 ระหว่าง โยฮันน์ วิลเฮล์ม ดยุกแห่งซัคเซิน และหลาน, อัลเทนบูร์กก็ตกไปเป็นของดัชชีแห่งซัคเซิน-ไวมาร์ ในปี ค.ศ. 1602 เมื่อผู้สืบครองดินแดนและบุตรชายของโยฮันน์ วิลเฮล์มฟรีดริช วิลเฮล์มที่ 1 มาเสียชีวิตลงดัชชีซัคเซิน-ไวมาร์ก็ตกไปเป็นของน้องชายที่ 2 ปีต่อมา ค.ศ. 1603 บุตรชายคนโตของฟรีดริช วิลเฮล์มโยฮันน์ ฟิลิปได้รับอาณาจักรใหม่ที่เพิ่งได้รับการก่อตั้งขึ้น "ดัชชีซัคเซิน-อัลเทนบูร์ก" ที่เป็นราชรัฐในเครือจักรวรรดิโรมันอันศักดิ์สิทธิ์ ที่มีสิทธิมีเสียงและการออกเสียงในราชสภาเยอรมัน ตลอดมาในคริสต์ศตวรรษที่ 17 มาจนกระทั่งสิ้นสุดสายการปกครองในปี ค.ศ. 1672 เมื่อตกไปเป็นของเอิร์นสท์ที่ 1 ดยุกแห่งซัคเซิน-โกทาผู้มาสมรสกับทายาทของอาณาจักร จากนั้นซัคเซิน-อัลเทนบูร์กก็กลายเป็นส่วนหนึ่งของซัคเซิน-โกทา-อัลเทนบูร์ก จนกระทั่งราชวงศ์มาสิ้นสุดลงในปี ค.ศ. 1825 เมื่อโกทาและอัลเทนบูร์กแยกจากกัน โกทาตกไปเป็นของดยุกแห่งซัคเซิน-โคบวร์ก-ซาลเฟลด์ และอัลเทนบูร์กตกไปเป็นของดยุกแห่งซัคเซิน-ฮิลด์บวร์กเฮาเซ็นผู้เพื่อเป็นการแลกเปลี่ยนสละสิทธิฮิลด์บวร์กเฮาเซ็นแก่ดยุกแห่งซัคเซิน-ไมนิงเก็น ผู้ครองอาณาจักรต่อมาจนมีการยุบเลิกสถาบันพระมหากษัตริย์ระหว่างการปฏิวัติเยอรมัน, ค.ศ. 1918-1919 "รัฐอิสระซัคเซิน-อัลเทนบูร์ก" ต่อมารวมเข้าเป็นส่วนหนึ่งของทือริงเงินในปี ค.ศ. 1920 ซัคเซิน-อัลเทนบูร์กมีเนื้อที่ 1,323&nbsp;ตารางกิโลเมตร และมีประชากร 207,000 คน (ค.ศ. 1905) โดยมีเมืองหลวงอยู่ที่อัลเทนบูร์ก ซัคเซิน-อัลเทนบูร์กมาสิ้นสุดลงหลังจากการเสียชีวิตของเจ้าชายจอร์จ โมริทซ์แห่งอัลเทนบูร์กในปี ค.ศ. 1991</doc>
