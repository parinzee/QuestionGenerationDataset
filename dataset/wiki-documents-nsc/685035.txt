<doc id="685035" url="https://th.wikipedia.org/wiki?curid=685035" title="พรรคประชาธิปไตยใหม่ (อินโดนีเซีย)">พรรคประชาธิปไตยใหม่ (อินโดนีเซีย) พรรคประชาธิปไตยใหม่ (Democratic Renewal Party ภาษาอินโดนีเซีย: Partai Demokrasi Pembaruan; PDP) เป็นพรรคการเมืองในอินโดนีเซีย ก่อตั้งเมื่อ พ.ศ. 2548 โดยอดีตสมาชิกของพรรคประชาธิปไตยอินโดนีเซีย-การต่อสู้ ซึ่งเคยเป็นผู้ช่วยเหลือที่ใกล้ชิดของเมกาวตี ซูการ์โนปุตรี หลังจากการประชุมพรรค พ.ศ. 2548 ได้เกิดความแตกต่างขึ้นภายในพรรค กลุ่มของเปอตรุส เซอเลสตีนุสเห็นว่าพรรคประชาธิปไตยอินโดนีเซีย-การต่อสู้เป็นพรรคใหม่แต่ใช้วิธีการของพรรคการเมืองแบบเก่าในการเลือกหัวหน้าพรรค กลุ่มนี้จึงแยกออกไปจัดตั้งพรรคประชาธิปไตยใหม่ พรรคนี้เข้าร่วมการเลือกตั้ง พ.ศ. 2552 แต่ไม่ได้รับเลือก</doc>
