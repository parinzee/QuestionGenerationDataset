<doc id="421854" url="https://th.wikipedia.org/wiki?curid=421854" title="ฝ่ายยุนเล็ก">ฝ่ายยุนเล็ก ฝ่ายยุนเล็ก (; ค.ศ. 1534 — 1565) เป็นกลุ่มขุนนางที่ทรงอำนาจระหว่างรัชกาล พระเจ้าจุงจง - พระเจ้าเมียงจง ฝ่ายยุนเล็ก ถูกตั้งขึ้นเมื่อปี ค.ศ. 1534 โดย ยุน วอนฮย็อง, ยุน วอนโล 2 พระเชษฐาของ พระมเหสีมุนจอง และ ยิม แบยอง ขุนนางหนุ่มจากแฮอันภายหลังจากการประสูติของ องค์ชายคังวอน ทำให้ฝ่ายยุนเล็กเริ่มมีอิทธิพลในราชสำนักเทียบเท่ากับ ฝ่ายยุนใหญ่ ที่นำโดย ยุนนิม และ คิม อันโล ซึ่งสนับสนุน องค์ชายรัชทายาทลีโฮ ซึ่งในภายหลังคิม อันโลถูกประหารชีวิตทำให้เหลือยุนนิมเพียงคนเดียวต่อมาเมื่อพระเจ้าจุงจงสวรรคตในปี 1544 ลีโฮขึ้นครองราชย์เป็น พระเจ้าอินจง ฝ่ายยุนใหญ่พยายามจัดการกับฝ่ายยุนเล็กแต่ไม่สำเร็จและโชคก็เข้าข้างฝ่ายยุนเล็กเมื่อพระเจ้าอินจงสวรรคตในปี 1545 ทำให้องค์ชายคังวอนได้ขึ้นเป็นพระเจ้าเมียงจงและฝ่ายยุนเล็กก็จัดการกับฝ่ายยุนใหญ่ได้สำเร็จด้วยการทำให้ยุนนิมและขุนนางคนสนิทถูกประหารชีวิตในที่สุด โดยในตอนนั้น ยุน วอนโล และ ยิม แบยอง ก็สิ้นชีพไปหมดแล้วทำให้ ยุน วอนฮย็อง เป็นขุนนางที่ทรงอิทธิพลที่สุดในราชสำนักโดยมี ชองนานจอง ภรรยาเป็นที่ปรึกษาแต่แล้วเมื่อ พระพันปีมุนจอง สิ้นพระชนม์ในปี 1565 ขุนนางและบัณฑิตได้ถวายฎีกาต่อพระเจ้าเมียงจงให้ลงโทษยุน วอนฮย็อง และ ชองนานจองซึ่งคนทั้งคู่ก็ฆ่าตัวตายไปในปีนั้นทำให้ฝ่ายยุนเล็กหมดอำนาจไปในที่สุด</doc>
