<doc id="59670" url="https://th.wikipedia.org/wiki?curid=59670" title="ลำดับเหตุการณ์แห่งอาร์ดา">ลำดับเหตุการณ์แห่งอาร์ดา บทความนี้แสดงลำดับเหตุการณ์ที่เกิดขึ้นในตำนานของ เจ. อาร์. อาร์. โทลคีนเหตุการณ์ที่อยู่นอกตารางเวลาแห่งอาร์ดาเหตุการณ์ที่อยู่นอกตารางเวลาแห่งอาร์ดา. - เอรู อิลูวาทาร์ ทรงสร้างท้องพระโรงอันไร้กาล และสร้างเหล่าไอนัวร์ - เหล่าไอนัวร์บรรเลงมหาคีตา เกิดภาพแห่งโลกอาร์ดา เมลคอร์พยายามชักนำให้วงดนตรีบรรเลงไปตามใจตัวเอง ทำให้คีตาผิดเพี้ยน - เอรูทรงสร้างเออาและอัคคีอันลี้ลับ - ไอนัวร์หลายองค์เดินทางมายังเออาเหตุการณ์แห่งอาร์ดายุคแห่งวาลาร์เหตุการณ์แห่งอาร์ดา. ยุคแห่งวาลาร์. - 1 - เริ่มต้น เหล่าวาลาร์เริ่มต้นงานสร้าง - สงครามครั้งแรก : เมลคอร์ โจมตีพี่น้องของตน ทำลายความสมดุลที่พวกเขาได้สร้างไว้ในอาร์ดา - 1500 - ทุลคัส มายังอาร์ดา เป็นวาลาองค์สุดท้ายที่มาถึงอาร์ดา เมลคอร์หนีไปและซ่อนตัวอยู่ในโถงคูหาแห่งเออา - วาลาร์เริ่มงานสร้างของตนใหม่ ปรับแผ่นดินและห้วงสมุทรให้เป็นไปตามที่ตนต้องการยุคแห่งตะเกียงยุคแห่งตะเกียง. - 1900 - ตะเกียงทั้ง 2 ดวง อิลลูอิน (Illuin) และ ออร์มัล (Ormal) ถูกติดตั้งเพื่อให้แสงสว่างแก่โลก - ฤดูใบไม้ผลิแห่งอาร์ดา : ป่าไม้แห่งแรก และสัตว์ทั้งหลายได้ถือกำเนิดขึ้น - สายสืบและสหายลับของเมลคอร์รายงานว่าวาลาร์กำลังอ่อนล้าในการสร้างโลก ในบรรดานี้มีสมุนเอกซึ่งเป็นช่างฝีมือผู้เก่งกล้า อดีตบริวารของอาวเล มีชื่อว่า เซารอน - 3400 - งานอภิเษกระหว่างทุลคัส กับ เนสซา เมลคอร์แอบกลับมาพร้อมผู้ติดตามจำนวนมาก และเริ่มสร้าง อุทุมโน - เมลคอร์เริ่มทำลายแผ่นดินและสิ่งมีชีวิตในอาร์ดา เปลี่ยนให้พวกมันมีรูปร่างวิกลวิการ - วาลาร์เริ่มรู้ว่าเมลคอร์กลับมาแล้ว เริ่มการค้นหาขุมกำลังของเขา - 3450 - เมลคอร์และสมุนทำลายดวงตะเกียงทั้งสองและเกาะอัลมาเรน สิ้นสุดฤดูใบไม้ผลิแห่งอาร์ดา - เมลคอร์หนีกลับไปอุทุมโน วาลาร์พยายามกู้และรักษางานสร้างของตัวเท่าที่จะทำได้ - วาลาร์สร้างนิวาสใหม่ที่ อามัน ยกเทือกเขา เพโลริ ขึ้นเพื่อป้องกันอาณาจักรนั้นไว้ - 3500 - ยาวันนาสร้าง ทวิพฤกษาแห่งวาลินอร์.ยุคแห่งพฤกษา ยุคแห่งพฤกษา. ลำดับปีต่อไปนี้ยังคงแสดงเป็นวาเลียนศก แต่หลังจากปี ว.ศ.4580 เป็นต้นไป ไม่สามารถระบุปีที่เกิดเหตุการณ์ได้อย่างแน่ชัด- 3501 - เริ่มนับศักราชแห่งพฤกษา - อาวเล เทพวิศวกรรม สร้าง คนแคระ แต่ยังไม่ได้รับอนุญาตให้ปลุกเหล่าคนแคระให้ตื่น ยาวันนา เริ่มมีดำริเกี่ยวกับ เอนท์ - 4500 - วาลาร์ประชุมหารือเรื่องข่าวจาก โอโรเม ยาวันนาเดินทางไปมิดเดิ้ลเอิร์ธเพื่อเตรียมสถานที่รอรับบุตรแห่งอิลูวาทาร์ - วาร์ดา เก็บหยาดน้ำค้างจาก ทวิพฤกษา และนำไปสร้างดวงดาว - วาร์ดาสร้างกลุ่มดาว เมเนลมาคาร์ และกลุ่มดาวต่างๆ ประดับบนท้องฟ้า - 4550 - วาร์ดาสร้างกลุ่มดาวเสร็จ และประดับกลุ่มดาว คมเคียวแห่งวาลาร์ ไว้ทางตอนเหนือของโลกเป็นการท้าทายต่อ เมลคอร์ยุคที่หนึ่ง ยุคที่หนึ่ง. ยุคที่หนึ่งของเหล่าบุตรแห่งอิลูวาทาร์เริ่มขึ้นตั้งแต่ในยุคแห่งพฤกษา โดยเริ่มนับตั้งแต่การตื่นขึ้นของเหล่าเอลฟ์- 4550 - เอลฟ์ตื่น - เมลิอัน เทพีไมอา เดินทางมายังมิดเดิ้ลเอิร์ธ - 4580 - เมลคอร์พบพวกเอลฟ์ และลอบจับตัวไป - เมลคอร์เริ่มสร้างออร์คโดยการทรมานพวกเอลฟ์ และเริ่มสร้างโทรลล์ - 4585 - โอโรเมพบเอลฟ์เป็นครั้งแรก - 4586 - โอโรเมนำข่าวกลับไปแจ้งวาลาร์ถึงอันตรายที่คุกคามพวกเอลฟ์ และกลับมาคุยวิเอเนนทันที - 4590 - วาลาร์ทำสงครามกับเมลคอร์เพื่อช่วยเหลือพวกเอลฟ์ - 4592 - วาลาร์เข้ายึดอุทุมโน - เมลิอันพำนักในป่านันเอลมอธ เพื่อคอยดูแลสรรพชีวิตต่างๆ ในเบเลริอันด์ - 4599 - เมลคอร์ถูกจับ อุทุมโนถูกทำลาย เซารอนหนีรอดไปได้และไปซ่อนอยู่ในอังก์บันด์ - 4600 - เมลคอร์ถูกจับไปวาลินอร์ และถูกตัดสินให้ขังอยู่ในท้องพระโรงแห่งมานดอสเป็นเวลาสามยุค - 4601 - วาลาร์ตัดสินใจให้เรียกพวกเอลฟ์มาอาศัยอยู่ที่อามัน - 4602 - โอโรเมพาทูตเอลฟ์สามคนไปยังอามัน คืออิงเวชาววันยาร์ ฟินเวชาวโนลดอร์ และเอลเวชาวเทเลริ - 4604 - ทูตเอลฟ์ทั้งสามกลับมาชักชวนพวกพ้องให้ยอมรับคำเชิญของวาลาร์ - 4605 - การอพยพครั้งใหญ่ของเอลฟ์ มุ่งหน้าสู่อามัน (ดูเพิ่มเติม การแบ่งชาติพันธุ์ของเอลฟ์) - 4615 - พวกเอลฟ์เดินทางมาถึงแม่น้ำใหญ่ ซึ่งต่อมามีชื่อว่า อันดูอิน - เทเลริกลุ่มหนึ่งนำโดยเลนเว ละทิ้งขบวนเดินทาง ต่อมากลายเป็นชาวนันดอร์ - บิดาแห่งคนแคระ และเอนท์ตนแรก ตื่นขึ้นโดยพรขององค์เอรู เอลฟ์ค้นพบเอนท์และสอนภาษาของตนให้เอนท์ - 4625 - ชาววันยาร์และโนลดอร์ เดินทางถึงเบเลริอันด์ - 4628 - ชาวเทเลริเดินทางถึงเบเลริอันด์ - 4630 - เอลเวพบกับเมลิอัน และถูกตรึงด้วยมนต์เสน่หา - 4632 - ชาววันยาร์และโนลดอร์เดินทางข้ามมหาสมุทรด้วยเกาะโทลเอเรสเซอา ขณะที่ชาวเทเลริยังคงค้นหากษัตริย์เอลเวของตนอยู่ - 4633 - ชาววันยาร์และโนลดอร์ก่อตั้งนครทิริออนใกล้กับวาลิมาร์ - 4640 - อิงเว และชาววันยาร์จำนวนหนึ่ง ออกจากทิริออนไปอาศัยอยู่กับมานเวที่วาลินอร์ - 4642 - ยาวันนาสร้างพฤกษาขาว กาลาธิลิออน มอบให้ชาวโนลดอร์ - 4649 - อุลโมกลับมาหาชาวเทเลริ เทเลริกลุ่มหนึ่งไม่ยอมเดินทางต่อเพราะไม่ยอมทิ้งเอลเว ต่อมากลุ่มนี้กลายเป็นชาวซินดาร์ เทเลริอีกกลุ่มหนึ่งยังคงอยู่ต่อตามคำขอร้องของเทพออสเซ ต่อมากลุ่มนี้กลายเป็นเอลฟ์แห่งฟาลัส ในการปกครองของเคียร์ดัน - 4651 - ชาวเทเลริกลุ่มใหญ่เดินทางข้ามมหาสมุทรไปด้วยเกาะโทลเอเรสเซอา เกาะนี้ทอดตัวลงในอ่าวเอลดามาร์ กลุ่มนี้ยกให้โอลเว น้องชายของเอลเว ขึ้นเป็นผู้นำของพวกตน - 4652 - เอลเวฟื้นคืนสติ และกลับมารวมกลุ่มกับชาวซินดาร์ ต่อมาเอลเวเป็นที่รู้จักในชื่อ ธิงโกล และตั้งอาณาจักรของตนขึ้นที่โดริอัธ - ฟินเวอภิเษกกับมีริเอล - 4661 - ชาวเทเลริแห่งโทลเอเรสเซอาเรียนรู้วิธีการต่อเรือ และแล่นใบข้ามมายังชายหาดเอลดามาร์บนฝั่งอามัน ก่อตั้งนครอัลควาลอนเดขึ้น ทิ้งโทลเอเรสเซอาร้างไว้ - 4665 - วันยาร์คนสุดท้ายออกจากนครทิริออน คงมีแต่ชาวโนลดอร์อยู่ในทิริออนภายใต้การปกครองของกษัตริย์ฟินเว - 4669 - เฟอานอร์เกิด มีริเอลสิ้นพระชนม์ - 4679 - รูมิลคิดค้นอักขระสำหรับเขียน - ดูรินผู้อมตะก่อตั้งคาซัด-ดูม - คนแคระก่อตั้งนครโนกร็อดและเบเลกอสต์ - 4685 - ฟินเวอภิเษกกับอินดิส ฟินดิสเกิดในช่วงปีนี้ - 4690 - ฟิงโกลฟินเกิด - 4700 - ลูธิเอนเกิด - c.4690-4730 - อิริเมเกิด - เอลฟ์แห่งฟาลัสเป็นพันธมิตรกับชาวซินดาร์ - 4730 - ฟินาร์ฟินเกิด - 4750 - คนแคระแห่งโนกร็อดและเบเลกอสต์เดินทางมาถึงเบเลริอันด์ สร้างเส้นทางการค้าขึ้น เริ่มสร้างวังเมเนกร็อธ เฟอานอร์คิดค้นอักขระเทงกวาร์ - 4780 - ฟินาร์ฟินอภิเษกกับเออาร์เวน - 4800 - กำเนิด ทัวร์กอน และ ฟินร็อด เมเนกร็อธสร้างเสร็จ ดายรอนเริ่มประดิษฐ์อัขระเคียธดั้งเดิม - 4850 - เดเนธอร์นำชาวนันดอร์เดินทางมาถึงเบเลริอันด์ ต่อมากลุ่มนี้เป็นที่รู้จักในชื่อ ไลเควนดิ แห่ง ออสซิริอันด์ - 4862 - กาลาเดรียลกำเนิดในเอลดามาร์ อาเรเดล กำเนิดในทิริออน - 4900 - ครบกำหนดโทษของเมลคอร์ เขาเริ่มการยุแยงชาวโนลดอร์ - 4950 - เฟอานอร์สร้าง ซิลมาริล สำเร็จ - 4990 - เฟอานอร์ถูกเมลคอร์ยุยง จนใช้อาวุธกับน้องชายของตัวเอง จึงถูกลงโทษให้เนรเทศออกจากทิริออน ฟินเวกับชาวโนลดอร์หลายคนติดตามเขาไปยังฟอร์เมนอส - 4992 - เฟอานอร์วิวาทกับเมลคอร์ที่ฟอร์เมนอส เมลคอร์หนีวาลาร์ไปร่วมมือกับอุงโกเลียนท์ - 4995 - มานเวต้องการสมานสามัคคีในหมู่โนลดอร์ จึงจัดงานเลี้ยงในวาลิมาร์และเชิญเฟอานอร์มาร่วมงาน เมลคอร์กับอุงโกเลียนท์ทำลายทวิพฤกษา สังหารฟินเว และขโมยซิลมาริลหนีไป เฟอานอร์เรียกเมลคอร์ว่า มอร์กอธ เฟอานอร์กับโอรสเอ่ยคำสาบานเพื่อชิงซิลมาริลกลับคืน ชาวโนลดอร์ส่วนใหญ่ออกจากวาลินอร์ ชาวโนลดอร์สังหารชาวเทเลริและยึดเรือของพวกเขาในสงครามประหัตประหารญาติครั้งแรก - 4996 - คำพยากรณ์ของมานดอส : ชาวโนลดอร์ถูกเนรเทศจากวาลินอร์ และต้องผจญกับชะตากรรมอันร้าย วาลาร์ซ่อนวาลินอร์ไว้ด้วยแก่งมายา และยกเทือกเขาเพโลริให้สูงขึ้น - 4997 - เมลคอร์กลับไปยังอังก์บันด์ และพยายามเข้ายึดเบเลริอันด์ เกิดการสัประยุทธ์ครั้งแรกแห่งเบเลริอันด์ เดเนธอร์แห่งไลเควนดิถูกสังหาร เมืองท่าฟาลัสถูกยึด ทัพโนลดอร์เดินทางมาถึงเฮลคารัคเซ เฟอานอร์หักหลังบุตรแห่งอินดิสโดยข้ามเรือหนีไปก่อนแล้วเผาเรือทิ้งเสีย ชาวโนลดอร์นิวัติมามิดเดิ้ลเอิร์ธ กองทัพมอร์กอธโจมตีเฟอานอร์ เกิดการสัประยุทธ์ใต้หมู่ดาว เฟอานอร์เสียชีวิตจากการต่อสู้กับบัลร็อก - วาลาร์เริ่มงานสร้างดวงจันทร์และดวงอาทิตย์ - 5000 - ทัพโนลดอร์ที่เหลือเดินทางมาถึงมิดเดิ้ลเอิร์ธ ดวงจันทร์เริ่มล่องขึ้นสู่ท้องฟ้ายุคที่หนึ่งแห่งตะวัน ยุคที่หนึ่งแห่งตะวัน. การนับปีในยุคต่อไปนี้เป็นการนับแบบปีตะวัน ซึ่งเป็นการนับปีแบบปกติที่พวกเราเข้าใจ ลำดับเหตุการณ์นำมาจาก เกรย์อันนัล (Grey Annals) ซึ่งปรากฏในหนังสือ สงครามแห่งอัญมณี (The War of Jewels) ในชุดหนังสือประวัติศาสตร์มิดเดิลเอิร์ธ เรียบเรียงโดย คริสโตเฟอร์ โทลคีน การนับศักราชจะเริ่มต้นที่ 1 อีกครั้ง แม้จะยังคงอยู่ในช่วงยุคที่หนึ่งแห่งอาร์ดาก็ตาม- 1 - ดวงอาทิตย์ปรากฏขึ้นเป็นครั้งแรก เริ่มต้นนับ 'ยุคแห่งตะวัน', มนุษย์ตื่นขึ้นเป็นครั้งแรกที่ฮิลดอริเอน - 5 - ฟิงกอนเดินทางไปช่วยมายดรอส โนลดอร์ทั้งหมดสามัคคีกันอีกครั้ง - 7 - บุตรแห่งเฟอานอร์แยกไปตั้งถิ่นฐานทางตะวันออกของแผ่นดินเบเลริอันด์ - 20 - งานเฉลิมฉลอง เมเรธ อะแดธัด ที่เอย์เธลอิฟริน - 50 - ทัวร์กอนและฟินร็อดได้รับเตือนจากเทพอุลโมให้เตรียมสถานที่ลี้ภัย - 52 - ฟินร็อดเริ่มสร้างนครนาร์โกธรอนด์ - 60 - สงคราม ดากอร์ อะกลาเร็บ : ทัพโนลดอร์เอาชนะทัพมอร์กอธได้ เริ่มต้นการปิดล้อมแห่งอังก์บันด์ - 64 - ทัวร์กอนเริ่มสร้างนครกอนโดลิน - 65 - ตั้งเมืองท่าบริธอมบาร์และเอกลาเรสต์ เริ่มสร้างหอคอยบารัดนิมรัส - 67 - ธิงโกลสั่งห้ามใช้ภาษาเควนยา - 102 - นครนาร์โกธรอนด์สร้างเสร็จ - 116 - นครกอนโดลินสร้างเสร็จ ทัวร์กอนแอบอพยพประชาชนจากเนฟรัสต์ไปยังกอนโดลิน - 150 - คนแคระเริ่มกิจการค้ากับแผ่นดินเบเลริอันด์ - 155 - ทัพฟิงโกลฟินต้านทานการลอบโจมตีแคว้นฮิธลุมจากฟยอร์ดเดรงกิสต์ - 260 - เกลารุงออกโจมตีทุ่งอาร์ด-กาเลน แต่ถูกตีพ่ายกลับไป เกิดสันติสุขอันยาวนาน - 310 - เบออร์นำชาวเอไดน์ตระกูลแรกเดินทางมาถึงเบเลริอันด์ และได้พบกับฟินร็อด ต่อมามนุษย์กลุ่มนี้ย้ายไปอยู่เอสโตลัด ไม่กี่ปีต่อมา มนุษย์ตระกูลที่สองเดินทางไปถึงธาร์เกลิออน และตระกูลที่สามติดตามไปตั้งบ้านเรือนที่เอสโตลัดด้วย - 316 - อาเรเดลเดินทางออกจากกอนโดลิน และพบกับเอโอล - 320 - ชาวเอไดน์เริ่มอพยพออกจากเอสโตลัดไปยังดอร์โธนิออน, ฮิธลุม และ ทาลัธเดียร์เนน - 369 - ชาวเอไดน์จำนวนมากนำโดยเบเร็ก เดินทางกลับไปสู่เอเรียดอร์ - 375 - ทัพออร์คโจมตีธาร์เกลิออน ชาวเอไดน์ตระกูลที่สองล้มตายไปมาก ปีถัดมา ฮาเล็ธนำผองชนของตัวเดินทางอพยพไปสู่เอสโตลัด - 390 - ฮาเล็ธนำผองชนตระกูลที่สองเดินทางไปสู่แผ่นดินทางใต้ของแม่น้ำเทย์กลิน ส่วนใหญ่ตั้งถิ่นฐานในป่าเบรธิล - 400 - อาเรเดลและมายกลินเดินทางหวนคืนกอนโดลิน เอโอลและอาเรเดลสิ้นชีพ - 410 - โบโรเมียร์ แห่งตระกูลเบออร์ ได้รับมอบแคว้นลาดรอสเป็นแคว้นศักดินาอย่างเป็นทางการ - 416 - ตระกูลมารัคได้รับมอบแคว้นดอร์-โลมินเป็นแคว้นศักดินา - 432 - กำเนิด เบเรน แอร์ฅามิออน - 455 - สงคราม ดากอร์ บราโกลลัค : มอร์กอธทำลายวงล้อมแห่งอังก์บันด์ ดอร์โธนิออนกลายเป็นแผ่นดินร้าง กองกำลังของบาราเฮียร์กลายเป็นคนเถื่อน หอคอยมินัสทิริธของฟินร็อดถูกยึดไปโดยกองกำลังของเซารอน และโทลซิริออนถูกเปลี่ยนชื่อเป็น โทล-อิน-เการ์ฮอธ หรือ "เกาะแห่งหมาป่า" - 456 - ฟิงโกลฟินท้าดวลกับมอร์กอธ ฟิงโกลฟินสิ้นพระชนม์ - 458 - ฮูรินกับฮูออร์ไปเยือนกอนโดลิน - 459 - ฮูรินกับฮูออร์ได้กลับคืนสู่บ้านเกิด ดอร์-โลมิน - 460 - กอร์ลิมทรยศต่อบาราเฮียร์และพวก ทั้งหมดถูกสังหาร คงเหลือแต่เบเรนรอดชีวิต - 463 - ชาวอีสเตอร์ลิงกลุ่มแรกปรากฏตัวในเบเลริอันด์ - 464 - กำเนิด ทูริน ทูรัมบาร์ ในเดือนกวายรอน (เดือนเจ็ด) เบเรนเดินทางไปถึงโดริอัธ และตกหลุมรักกับลูธิเอน - 465 - เบเรนเดินทางไปสู่ภารกิจชิงซิลมาริล เขาไปถึงนาร์โกธรอนด์และได้รับความช่วยเหลือจากกษัตริย์ฟินร็อด แต่ทั้งสองถูกจับตัวได้ระหว่างทางและนำไปขังที่เกาะโทล-อิน-เการ์ฮอธ ฟินร็อดสิ้นชีพเพื่อปกป้องเบเรน ลูธิเอนเดินทางมาช่วยเบเรน - 466 - กำเนิดลาไลธ์ เบเรนและลูธิเอนไปถึงอังก์บันด์ และชิงซิลมาริลจากมงกุฎของมอร์กอธได้สำเร็จ ทั้งสองเดินทางกลับโดริอัธ คาร์ฅาร็อธผลาญทำลายแผ่นดิน เบเรนสิ้นชีพ ลูธิเอนละทิ้งชีวิตและอ้อนวอนมานดอสจนได้กลับมาเกิดใหม่พร้อมกับเบเรน โดยต้องสูญเสียความเป็นอมตะ - 468 - เริ่มก่อตั้งทัพพันธมิตรแห่งมายดรอส - 469 - ลาไลธ์เสียชีวิตในฤดูใบไม้ร่วง - 472 - สงคราม เนียร์นายธ์อาร์นอยดิอัด : มอร์กอธปราบทัพผสมของเอลฟ์และมนุษย์ลงอย่างราบคาบ ฟิงกอนกับฮูออร์สิ้นชีพ กวินดอร์กับฮูรินถูกจับตัวเป็นเชลย ชาวอีสเตอร์ลิงเข้าครองแคว้นฮิธลุม ในฤดูใบไม้ร่วงมอร์เวนส่งตัวทูรินให้หนีไปยังโดริอัธ กำเนิดทูออร์บุตรแห่งฮูออร์ - 473 - นิเอนอร์ เกิด ในช่วงต้นปี ทูรินเดินทางไปถึงโดริอัธ - 481 - ดอร์-โลมินถูกตัดขาดจากภายนอก ทูรินเข้าร่วมกองกำลังชายแดนที่ดิมบาร์ - 484 - ทูรินสังหารซายรอส หนีออกจากโดริอัธ และไปอยู่กับพวกโจร - 485 - ทูรินเป็นหัวหน้าโจร ได้พบกับเบเล็กอีกครั้งในช่วงฤดูร้อน - 486 - มีมพากลุ่มโจรของทูรินไปอะมอนรูธ - 487 - เบเล็กกลับมาหาทูริน เริ่มตั้งกองกำลัง ดอร์-คูอาร์โธล - 489 - อะมอนรูธถูกยึดได้ ทูรินถูกจับเป็นเชลย แต่ต่อมากวินดอร์กับเบเล็กไปช่วยออกมาได้ เบเล็กถูกสังหาร - 490 - ทูรินไปถึงนาร์โกธรอนด์ ดาบกัวร์ธังถูกตีขึ้นใหม่ ทูรินเป็นที่รู้จักในนามจอมดาบดำ - 494 - มอร์เวนและนิเอนอร์หนีไปยังโดริอัธ - 495 - นาร์โกธรอนด์ล่มสลาย โอโรเดร็ธกับกวินดอร์สิ้นชีพ ทูรินเดินทางขึ้นเหนือผ่านเอย์เธลอิฟริน ทูออร์เดินทางไปยังกอนโดลิน - 496 - ทูรินก่อกบฏในดอร์-โลมิน ต้นฤดูใบไม้ผลิเขาหนีไปยังป่าเบรธิล มอร์เวนกับนิเอนอร์เดินทางไปนาร์โกธรอนด์ นีนิเอลไปถึงเบรธิล - 497 - ทูรัมบาร์ขอแต่งงานกับนีนิเอล แต่นางปฏิเสธ - 498 - ทูรัมบาร์แต่งงานกับนีนิเอลในฤดูใบไม้ร่วง - 499 - นีนิเอลตั้งครรภ์ เกลารุงถูกสังหารช่วงต้นฤดูร้อน ทูริน ทูรัมบาร์ กับนิเอนอร์ นีนิเอล สิ้นชีวิต - 500 - ฮูรินถูกปล่อยตัว - 501 - มอร์เวนสิ้นชีวิต - 502 - ฮูรินนำสร้อยพระศอเนากลามีร์ออกจากนาร์โกธรอนด์มาให้แก่ธิงโกล ลำดับเหตุการณ์ต่อไปนี้นำมาจาก บันทึกศักราชของยุคที่หนึ่ง (The Tale of Years of the First Age)- 502 - สร้อยพระศอเนากลามีร์ถูกสร้างขึ้นใหม่ เกิดเหตุวิวาทระหว่างธิงโกลกับพวกคนแคระ ธิงโกลถูกปลงพระชนม์ เทพีเมลิอันหวนคืนสู่วาลินอร์ - 503 - คนแคระจากโนกร็อดบุกทำลายโดริอัธ เบเรนกับพวกเอนท์รบกับคนแคระและได้ชัยชนะ ลูธิเอนได้สวมสร้อยพระศอซิลมาริล ดิออร์เดินทางมาสู่โดริอัธเพื่อฟื้นฟูอาณาจักร เบเรนและลูธิเอนสิ้นชีพ ซิลมาริลตกทอดไปสู่ดิออร์ - 506-7 - บุตรแห่งเฟอานอร์โจมตีโดริอัธ เกิดสงครามประหัตประหารญาติครั้งที่สอง ดิออร์ เคเลกอร์ม คูรูฟิน และคารันเธียร์ ล้วนสิ้นชีพ เอลวิงหนีไปยังปากแม่น้ำซิริออนพร้อมกับซิลมาริล - 509 - มายกลินถูกสายสืบของมอร์กอธจับตัวได้ - 510 - การล่มสลายของกอนโดลิน กลอร์ฟินเดลรบกับบัลร็อกบนเทือกเขาเอโฅริอัธ เอคเธลิออนสังหารก็อธม็อก ทัวร์กอนสิ้นพระชนม์ ทูออร์กับอิดริลหนีออกมาได้ - 511 - ทูออร์กับอิดริลพาเออาเรนดิลและชาวกอนโดลินลี้ภัยไปสู่ปากแม่น้ำซิริออน - 525 - เออาเรนดิลแต่งงานกับเอลวิง ทูออร์กับอิดริลแล่นเรือ 'เออาร์ราเม' ไปสู่ตะวันตก - 532 - เอลรอนด์กับเอลรอสเกิด - 534 - เออาเรนดิลเริ่มออกเดินทาง - 538 - สงครามประหัตประหารญาติครั้งที่สาม บุตรแห่งเฟอานอร์ที่เหลือโจมตีเมืองท่าปากแม่น้ำซิริออนเพื่อชิงซิลมาริล เอลวิงกระโจนลงทะเลพร้อมอัญมณี แต่เทพอุลโมช่วยนางไว้ให้ไปพบกับเออาเรนดิล บุตรแห่งเฟอานอร์สิ้นชีพคงเหลือเพียงมายดรอสและมากลอร์ - 540 - มอร์กอธตีที่มั่นสุดท้ายของประชาชนแห่งเฟอานอร์ที่อะมอนเอเร็บแตก เอลฟ์แห่งเบเลริอันด์ลี้ภัยไปยังเกาะบาลาร์ มอร์กอธได้ครองแผ่นดินทั้งหมดอย่างสิ้นเชิง - 542 - เออาเรนดิลเดินทางไปถึงวาลินอร์ และเข้าเฝ้าปวงเทพในฐานะตัวแทนของสองเผ่าพันธุ์ - 545 - กองทัพเทพของวาลาร์เดินทางสู่เบเลริอันด์ - 545-587 - สงครามแห่งพระพิโรธ มอร์กอธถูกตีพ่าย ซิลมาริลที่เหลืออีกสองดวงถูกมายดรอสและมายกลอร์ขโมยไป แต่ภายหลังก็สูญหายไปในใต้พิภพและในมหาสมุทร แผ่นดินเบเลริอันด์เกือบทั้งหมดจมลงสู่ทะเล - 590 - มอร์กอธถูกคุมขังไว้ในสุญญภูมิ พวกเอลฟ์ได้รับอภัยโทษให้สามารถกลับไปตั้งถิ่นฐานบนโทลเอเรสเซอาได้ คงเหลือชาวโนลดอร์และซินดาร์อยู่บนมิดเดิลเอิร์ธเพียงเล็กน้อยยุคที่สอง ยุคที่สอง. ยุคที่สองแห่งอาร์ดากินเวลาทั้งสิ้น 3,441 ปี ลำดับเหตุการณ์ต่อไปนี้นำมาจากภาคผนวก ข ของ ลอร์ดออฟเดอะริงส์ ยกเว้นจุดที่ระบุไว้ต่างหาก- 1 - ก่อตั้งนครท่ามิธลอนด์ หรือเกรย์เฮเว่นส์ ในการปกครองของคีร์ดัน ก่อตั้งอาณาจักรลินดอนของชาวโนลดอร์ในการปกครองของกิล-กาลัด - 32 - ชาวเอไดน์เดินทางไปถึงนูเมนอร์ เอลรอสขึ้นเป็นกษัตริย์องค์แรกของนูเมนอร์ - ช่วงทศวรรษ 40 - ชาวคนแคระจำนวนมากทิ้งถิ่นฐานที่นครเบเลกอสต์กับโนกร็อดในเทือกเขาเอเร็ดลูอิน แล้วย้ายมารวมกับพลเมืองของดูรินที่อาณาจักรมอเรีย - 61 - วาร์ดาเมียร์ โนลิมอน โอรสองค์ใหญ่ของเอลรอสประสูติ หลังจากนั้นทรงมีโอรสธิดาอีก 3 องค์ - 192 - กาลประสูติของ ทาร์-อามันดิล - 222 - โนลอนดิลเกิด - 350 - กาลประสูติของ ทาร์-เอเลนดิล - 361 - เออาเรนดัวร์เกิด - 442 - เอลรอส หรือ ทาร์-มินยาทัวร์ สิ้นพระชนม์ วาร์ดาเมียร์ โนลิมอนขึ้นครองราชย์ต่อ แต่ทรงสละราชสมบัติทันที ทาร์-อามันดิล ขึ้นครองราชย์เป็นกษัตริย์องค์ที่ 3 ของนูเมนอร์ - ช่วงทศวรรษ 500 - เซารอนคืนอำนาจบนมิดเดิลเอิร์ธ - 521 - เจ้าหญิงซิลมาริเอนแห่งนูเมนอร์ประสูติ เริ่มต้นสายวงศ์เจ้าผู้ครองอันดูนิเอ แยกต่างหากจากราชวงศ์ - 532 - อิซิลเม ขนิษฐาของซิลมาริเอน ประสูติ - 543 - เมเนลดัวร์ อนุชาของซิลมาริเอน ประสูติ - 590 - ทาร์-เอเลนดิล ขึ้นเป็นกษัตริย์องค์ที่ 4 ของนูเมนอร์ - 600 - นาวาของนูเมนอร์ลำแรกแล่นไปถึงมิดเดิลเอิร์ธ - 700 - เจ้าชายอนาร์ดิลเกิด - 740 - ทาร์-เมเนลดัวร์ ขึ้นเป็นกษัตริย์องค์ที่ 5 ของนูเมนอร์ - 750 - ชาวโนลดอร์ก่อตั้งอาณาจักรเอเรกิออน ใกล้มอเรีย - 870 - อนาร์ดิลแต่งงานกับเอเรนดิส - 873 - อังคาลิเมเกิด - 875 - ทาร์-อัลดาริออน สร้างเมืองท่าวินยาลอนเดบนชายฝั่งเอเนดไวธ์ของมิดเดิลเอิร์ธ เพื่อเป็นแหล่งขนถ่ายไม้และอู่ซ่อมเรือ - 882 - อนาร์ดิลกับเอเรนดิสแยกกันอยู่ - 883 - ทาร์-อัลดาริออนขึ้นเป็นกษัตริย์องค์ที่ 6 ของนูเมนอร์ - 985 - เอเรนดิสตาย - ช่วงทศวรรษ 1050 - เซารอนเริ่มสร้างบารัด-ดูร์ - 1075 - ทาร์-อังคาลิเม ขึ้นเป็นกษัตรีองค์แรกของนูเมนอร์ และครองราชย์เป็นลำดับที่ 7 - ช่วงทศวรรษ 1200 - เซารอนแฝงตัวเข้าไปอยู่กับพวกเอลฟ์ช่างในเอเรกิออน แต่กิล-กาลัดไม่ไว้ใจเขา ชาวนูเมนอร์เริ่มสร้างนครท่าถาวรขึ้นบนฝั่งมิดเดิลเอิร์ธที่ลอนดายร์ อุมบาร์ และอื่นๆ - 1280 - ทาร์-อนาริออน ขึ้นเป็นกษัตริย์องค์ที่ 7 ของนูเมนอร์ - ช่วงทศวรรษ 1350 - เคเลบอร์น กาลาเดรียล และธิดาของทั้งสองคือเคเลเบรียน ย้ายออกจากเอเรกิออนไปยังลอริเอน เคเลบริมบอร์ได้เป็นลอร์ดแห่งเอเรกิออน - 1394 - ทาร์-ซูริออน ขึ้นเป็นกษัตริย์องค์ที่ 8 ของนูเมนอร์ - ช่วงทศวรรษ 1500 - เอลฟ์โนลดอร์แห่งเอเรกิออนได้รับคำแนะนำจากเซารอน เริ่มต้นการสร้างแหวนแห่งอำนาจ - 1566 - ทาร์-เทลเพริเอน เป็นกษัตรีองค์ที่สองของนูเมนอร์ และครองราชย์เป็นลำดับที่ 10 - ช่วงทศวรรษ 1590 - แหวนไตรธำมรงค์สร้างขึ้นในเอเรกิออนสำเร็จ - ช่วงทศวรรษ 1600 - แหวนเอก สร้างขึ้นในบารัด-ดูร์สำเร็จ เคเลบริมบอร์เริ่มรบกับเซารอน - 1693 - สงครามระหว่างเอลฟ์กับเซารอนเริ่มต้น แหวนเอลฟ์ทั้งสามถูกส่งไปซ่อนไว้ - 1695 - เอลรอนด์ถูกส่งไปช่วยเอเรกิออนในฐานะผู้แทนกิล-กาลัด - 1697 - เอเรกิออนแตก เอลรอนด์ตั้งอาณาจักรของผู้ลี้ภัยขึ้นที่ริเวนเดลล์ เคเลบริมบอร์เสียชีวิต ประตูแห่งมอเรียถูกปิดตาย - 1699 - ริเวนเดลล์กับลินดอนถูกทัพเซารอนล้อม เซารอนยึดครองดินแดนเอเรียดอร์ได้ทั้งหมด - 1700 - มินัสเตียร์แห่งนูเมนอร์นำทัพเรือมายังลินดอน เซารอนแพ้และถอนทัพกลับ - 1731 - ทาร์-มินัสเตียร์ ขึ้นเป็นกษัตริย์องค์ที่ 11 ของนูเมนอร์ - ช่วงทศวรรษ 1800 - ชาวนูเมนอร์เริ่มมาลงหลักปักฐานบนมิดเดิลเอิร์ธ เซารอนขยายอำนาจออกไปทางตะวันออก - 1869 - ทาร์-เคียร์ยาทัน ขึ้นเป็นกษัตริย์องค์ที่ 12 ของนูเมนอร์ - 2029 - ทาร์-อทานาเมียร์มหาราช ขึ้นเป็นกษัตริย์องค์ที่ 13 ของนูเมนอร์ เริ่มทำตัวเป็นปฏิปักษ์กับเหล่าวาลาร์ ชาวเอเลนดิลิหรือ "ผู้ศรัทธา" ยังคงลอบติดต่อกับพวกเอลฟ์ - 2221 - ทาร์-อังคาลิมอน ขึ้นเป็นกษัตริย์องค์ที่ 14 ของนูเมนอร์ - 2251 - ภูตแหวน เริ่มปรากฏตัวเป็นครั้งแรก - 2280 - ชาวนูเมนอร์ตั้งถิ่นฐานที่อุมบาร์ - 2350 - เหล่า "ผู้ศรัทธา" สร้างเมืองท่าเพลาเกียร์ - 2386 - ทาร์-เทเลมไมเท ขึ้นเป็นกษัตริย์องค์ที่ 15 ของนูเมนอร์ - 2526 - ทาร์-วานิเมลเด ขึ้นเป็นกษัตรีองค์ที่ 3 และครองราชย์เป็นลำดับที่ 16 - 2637 - เฮรูคัลโมชิงบัลลังก์ ปราบดาขึ้นเป็น ทาร์-อันดูคัล แต่ไม่เป็นที่ยอมรับในลำดับกษัตริยวงศ์ - 2657 - ทาร์-อัลคาริน ขึ้นเป็นกษัตริย์องค์ที่ 17 ของนูเมนอร์ - 2737 - ทาร์-คัลมาคิล ขึ้นเป็นกษัตริย์องค์ที่ 18 ของนูเมนอร์ - 2825 - ทาร์-อาร์ดามิน ขึ้นเป็นกษัตริย์องค์ที่ 19 ของนูเมนอร์ - 2899 - อาร์-อดูนาคอร์ ขึ้นเป็นกษัตริย์องค์ที่ 20 ของนูเมนอร์ เป็นองค์แรกที่เฉลิมพระนามเป็นภาษาอดูนาอิก แทนที่ภาษาเควนยาตามประเพณีเดิม - ช่วงทศวรรษ 2900 - การสอนภาษาเอลฟ์เป็นที่ต้องห้ามในนูเมนอร์ - 2962 - อาร์-ซิมราธอน ขึ้นเป็นกษัตริย์องค์ที่ 21 ของนูเมนอร์ - 3033 - อาร์-ซาคัลธอร์ ขึ้นเป็นกษัตริย์องค์ที่ 22 ของนูเมนอร์ - 3102 - อาร์-กิมิลซอร์ ขึ้นเป็นกษัตริย์องค์ที่ 23 ของนูเมนอร์ - ช่วงทศวรรษ 3110 - นูเมนอร์ประกาศห้ามใช้ภาษาเอลฟ์และห้ามการติดต่อกับเหล่าเอลฟ์โดยสิ้นเชิง - 3119 - เอเลนดิลเกิด - 3177 - ทาร์-พาลันเทียร์ ทรงสำนึกผิด เกิดสงครามกลางเมืองในนูเมนอร์ - 3209 - อิซิลดัวร์เกิด - 3219 - อนาริออนเกิด - 3243 - กิมิลคาดตาย อายุได้ 198 ปี - 3255 - อาร์-ฟาราโซน ราชันทอง สมรสกับ เจ้าหญิงมิริเอล พระธิดาของทาร์-พาลันเทียร์ ซึ่งเป็นลูกพี่ลูกน้องของพระองค์เอง แล้วยึดราชบัลลังก์นูเมนอร์ - 3261 - อาร์-ฟาราโซน แล่นเรือไปมิดเดิลเอิร์ธ ขึ้นฝั่งที่อุมบาร์ แล้วจับตัวเซารอนได้ - 3262 - เซารอนถูกนำตัวกลับไปนูเมนอร์ในฐานะนักโทษ เขาเริ่มล่อหลอกปั่นหัวชาวนูเมนอร์ - ช่วงทศวรรษ 3265 - เซารอนได้เป็นที่ปรึกษาส่วนพระองค์ของอาร์-ฟาราโซน - ช่วงทศวรรษ 3280 - อิซิลดัวร์ขโมยผลของนิมลอธ พฤกษาขาวถูกโค่นและเอาไปเผาทิ้งในวิหารของเซารอน - ช่วงทศวรรษ 3300 - เซารอนตั้งตัวเป็นเจ้าพิธีของเมลคอร์ "เทพแห่งความมืด" เหล่าผู้ศรัทธาถูกจับตัวมาเซ่นสังเวยให้มอร์กอธ - 3310 - เซารอนยุแหย่จนอาร์-ฟาราโซนเริ่มสร้างอาวุธสำหรับการรบใหญ่ - 3318 - เมเนลดิลเกิด เขาเป็นบุตรคนที่สี่ของอนาริออน และเป็นมนุษย์คนสุดท้ายที่เกิดบนนูเมนอร์ - 3319 - อาร์-ฟาราโซน บุกอามัน แล้วพิภพก็เปลี่ยนแปลงไปทั้งหมด อามันกับโทลเอเรสเซอาถูกแยกออกไปจากอาร์ดา เกาะนูเมนอร์จมสมุทร และพิภพกลายเป็นทรงกลม เอเลนดิลกับบุตรของเขาพาบริวารหนีมาถึงชายฝั่งมิดเดิลเอิร์ธ - 3320 - ก่อตั้งอาณาจักรอาร์นอร์และกอนดอร์ โดยเอเลนดิลกับบุตรทั้งสอง อิซิลดัวร์และอนาริออน ส่วนพวกนูเมนอร์ดำก็ยึดอุมบาร์เป็นอาณาจักร เซารอนหนีกลับไปมอร์ดอร์ - 3429 - เซารอนโจมตีกอนดอร์ ยึดมินัสอิธิลได้และเผาพฤกษาขาว อิซิลดัวร์หนีไปอาร์นอร์ ขณะที่อนาริออนปักหลักป้องกันออสกิเลียธและมินัสอะนอร์ - 3430 - เริ่มก่อตั้งพันธมิตรครั้งสุดท้ายระหว่างเอลฟ์และมนุษย์ - 3434 - ทัพพันธมิตรครั้งสุดท้ายเดินทางข้ามเทือกเขามิสตี้ ทัพเซารอนพ่ายในสมรภูมิทุ่งดากอร์ลัด เริ่มการปิดล้อมบารัด-ดูร์ - 3440 - อนาริออนถูกสังหาร - 3441 - เอเลนดิลและกิล-กาลัดถูกเซารอนสังหารในการต่อสู้ตัวต่อตัว อิซิลดัวร์หยิบดาบหักของบิดา นาร์ซิล ตัดนิ้วของเซารอนที่สวมแหวนเอก ร่างของเซารอนสูญสลาย หลังสงคราม เอลฟ์ในปกครองของกิล-กาลัดพากันเดินทางกลับสู่วาลินอร์ เป็นอันสิ้นสุดอาณาจักรชาวโนลดอร์บนมิดเดิลเอิร์ธยุคที่สาม ยุคที่สาม. ยุคที่สามมีความยาว 3,021 ปี ลำดับเหตุการณ์ต่อไปนี้นำมาจากภาคผนวก ข ของ เดอะลอร์ดออฟเดอะริงส์ หมายเหตุว่าด้วยไชร์ศักราช : ปีที่ 1601 ของยุคที่สาม เป็นปีที่เริ่มก่อตั้งอาณาจักรไชร์ นับเป็นปีที่ 1 ของไชร์ศักราช ดังนั้นการคำนวณไชร์ศักราชจึงเท่ากับ พรายศักราช ลบด้วย 1600- ปีที่ 2 - พฤกษาขาวต้นที่สองถูกนำมาปลูกที่มินัสทิริธ อิซิลดูร์สิ้นพระชนม์ที่ทุ่งแกลดเดน แหวนเอกสูญหายไป - 109 - เอลรอนด์แต่งงานกับเคเลเบรียน บุตรีของเคเลบอร์นกับกาลาเดรียล - 130 - กำเนิด เอลโรเฮียร์และเอลลาดาน บุตรของเอลรอนด์และเคเลเบรียน - 241 - กำเนิด อาร์เวน อุนโดเมียล บุตรีของเอลรอนด์และเคเลเบรียน - 490 - พวกอีสเตอร์ลิงรุกรานกอนดอร์  - 541 - พวกอีสเตอร์ลิงรุกรานกอนดอร์อีกครั้ง และสังหารกษัตริย์โรเมนดาคิล - ทศวรรษที่ 550 - กษัตริย์ทูรัมบาร์แห่งกอนดอร์มีชัยเหนือพวกอีสเตอร์ลิงที่แคว้นรูห์น อาณาจักรโรห์วานิออนร่วมเป็นพันธมิตรกับกอนดอร์ - 861 - กษัตริย์เออาเรนดัวร์สิ้นพระชนม์ อาณาจักรอาร์นอร์แตกสลาย กลายเป็นแคว้นอาร์เธไดน์ คาร์โดลัน และรูห์เดาร์ - 933 - กษัตริย์เออาร์นิลที่ 1 แห่งกอนดอร์โจมตีแคว้นอุมบาร์ - 936 - กษัตริย์เออาร์นิลที่ 1 สูญหายไปในทะเล - ทศวรรษที่ 1000 - พ่อมด เดินทางมาถึงมิดเดิลเอิร์ธ - 1015 - กษัตริย์ฮยาร์เมนดาคิลที่ 1 ขึ้นครองบัลลังก์กอนดอร์ - 1015 - ชาวนูเมนอร์ดำแห่งอุมบาร์ทำสงครามยึดเมืองของตัวคืน - 1030 - อุมบาร์ถูกพวกนูเมนอร์ดำยืดคืนไปได้ - 1050 - ฮยาร์เมนดาคิลที่ 1 ตีอุมบาร์และชนะ พวกฮอบบิทอพยพเข้าสู่แผ่นดินเอเรียดอร์ อำนาจปีศาจของเซารอนแผ่เข้าป่าใหญ่กรีนวู้ด ซึ่งเปลี่ยนชื่อกลายเป็นเมิร์ควูด - 1149 - ฮยาร์เมนดาคิลที่ 1 สิ้นพระชนม์ อทานาทาร์ขึ้นสืบบัลลังก์แห่งกอนดอร์ - ทศวรรษที่ 1200 - ผู้ปกครองอาณาจักรโรห์วานิออนตั้งตนเป็น "กษัตริย์แห่งโรห์วานิออน" - 1248 - กษัตริย์โรเมนดาคลิที่ 2 แห่งกอนดอร์ร่วมมือกับโรห์วานิออน ตีโต้พวกอีสเตอร์ลิง ทรงแผ่อำนาจครองดินแดนฝั่งตะวันออกของแม่น้ำอันดูอินทั้งหมด - 1255 - เอลดาคาร์ ประสูติ - 1300 - พวกนาซกูล ปรากฏตัวบนมิดเดิลเอิร์ธอีกครั้ง ก่อตั้งอาณาจักรอังก์มาร์ขึ้นในดินแดนตะวันออกเฉียงเหนือของแคว้นอาร์เธไดน์ - 1356 - กษัตริย์อาร์กาเล็บที่ 1 แห่งอาร์เธไดน์สิ้นพระชนม์ในการรบต้านทานการรุกรานของพวกรูห์เดาร์ ซึ่งอยู่ใต้การควบคุมของอังก์มาร์ โอรสของพระองค์คืออาร์เวเล็กที่ 1 ขึ้นสืบบัลลังก์ - 1366 - กษัตริย์วาลาคาร์ขึ้นครองกอนดอร์ - 1409 - แคว้นคาร์โดลันถูกอังก์มาร์พิชิต แคว้นรูห์เดาร์สิ้นสลาย ป้อมเวเธอร์ทอปถูกเผาทำลาย - 1432 - เอลดาคาร์สืบบัลลังก์กอนดอร์ต่อจากวาลาคาร์พระบิดา - 1437 - พาลันเทียร์แห่งออสกิเลียธสูญหายไปในแม่น้ำ - 1447 - เอลดาคาร์ยกทัพตีกอนดอร์ชิงบัลลังก์คืน โดยความช่วยเหลือจากทัพโรห์วานิออน สังหารคาสตาเมียร์ - 1448 - บุตรของคาสตาเมียร์ผู้ทรยศนำกองเรือกอนดอร์หนีลงใต้ไปยังอุมบาร์ ต่อมาใช้ชื่อว่า ชาวคอร์แซร์แห่งอุมบาร์ - 1540 - กษัตริย์อัลดาเมียร์แห่งกอนดอร์ถูกพวกฮาลาดริมปลงพระชนม์ - 1600 - ชาวฟอลโลไฮด์ (ดูเพิ่มใน ฮอบบิท) สองคนพี่น้อง ตัดสินใจอพยพข้ามแม่น้ำบารันดูอิน ตั้งถิ่นฐานบนอีกฟากของแม่น้ำ ต่อมาพวกฮอบบิทอพยพตามมาด้วยเป็นจำนวนมาก - 1601 - พวกฮอบบิทตั้งอาณาจักรไชร์ - 1634 - ชาวคอร์แซร์แห่งอุมบาร์โจมตีกอนดอร์ สังหารกษัตริย์มินาร์ดิลที่เมืองท่าเพลาเกียร์ และยึดเมืองไป - 1636 - เกิดโรคระบาดใหญ่ในกอนดอร์และโรห์วานิออน คิริธอุงโกลถูกทิ้งร้าง - 1810 - กษัตริย์เทลูเมห์ทาร์แห่งกอนดอร์ยกทัพขยี้อุมบาร์ เปลี่ยนพระนามใหม่เป็น อุมบาร์ดาคิล - 1851 - พวกเวนไรเดอร์ (Wainriders) โจมตีกอนดอร์ - 1856 - พวกเวนไรเดอร์ยึดดินแดนตะวันออกของกอนดอร์ได้ กษัตริย์นาร์เมคิลที่ 2 สิ้นพระชนม์ในการรบ - 1899 - กอนดอร์โจมตีพวกเวนไรเดอร์จากทางตะวันออก อาณาจักรโรห์วานิออนที่ถูกเวนไรเดอร์ยึดไว้ ได้รับอิสระ - 1936 - ออนโดแฮร์ขึ้นเป็นกษัตริย์แห่งกอนดอร์ - 1944 - กษัตริย์ออนโดแฮร์สิ้นพระชนม์พร้อมพระโอรสในการรบกับพวกเวนไรเดอร์และฮาราดริม อุมบาร์ถูกยึดกลับไป - 1945 - เออาร์นิลที่ 2 ขึ้นครองกอนดอร์ - 1964 - อาร์เวดุย โอรสแห่งอาราฟันท์ ขึ้นครองอาร์เธไดน์ - 1974 - อาณาจักรอาร์เธไดน์พ่ายแพ้ต่ออังก์มาร์ - 1975 - กอนดอร์ทำลายอังก์มาร์ลงได้ในสงครามแห่งฟอร์นอสต์ อาร์เวดุยสิ้นพระชนม์ - 1980 - คนแคระแห่งมอเรียปลุกมฤตยูแห่งดูริน หรือบัลร็อก ขึ้นจากการหลับใหล นาซกูลหนีกลับมอร์ดอร์และเข้ายึดมินัสอิธิล - 1981 - นาอิน บุตรแห่งดูรินที่ 6 ถูกสังหาร เหล่าคนแคระหนีออกจากมอเรีย อัมร็อธและนิมรอเดลสิ้นชีพ - 1999 - พวกคนแคระตั้งอาณาจักรเอเรบอร์ - 2043 - กษัตริย์เออาร์นิลที่ 2 สิ้นพระชนม์ โอรสของพระองค์ซึ่งเป็นศัตรูตัวฉกาจของวิชคิง คือเออาร์นัวร์ ขึ้นครองราช - 2050 - วิชคิงท้าดวลกับเออาร์นัวร์ ทรงรับคำท้า เออาร์นัวร์ขับม้าไปยังนครมินัสมอร์กูลของวิชคิง แล้วไม่ได้ทรงกลับมาอีกเลย นับแต่นั้นกอนดอร์ก็อยู่ในความดูแลของสจ๊วตแห่งกอนดอร์จนกระทั่งถึงยุคสมัยของกษัตริย์เอเลสซาร์ - 2430 - คาดว่าเป็นปีเกิดของสมีโกล - 2460 - เซารอนหวนคืนสู่มิดเดิลเอิร์ธ ซุ่มตัวอยู่ในโดลกุลดัวร์ ทางตอนใต้ของป่าเมิร์ควูด - 2463 - สมีโกล (หรือภายหลังเรียกว่า กอลลัม) ได้เป็นผู้ถือแหวนคนที่สี่ หลังจากสังหารดีเอโกลญาติของตัวเอง - 2501 - 2510 เอออร์ลผู้เยาว์วัย เจ้าแห่งเอโอเธด ได้เป็นกษัตริย์องค์แรกของแคว้นโรฮัน - 2509 - คิริออน เสนาบดีแห่งกอนดอร์ ขอกำลังทัพสนับสนุนจากเอโอเธด; เคเลเบรียนถูกออร์คซุ่มโจมตีได้รับบาดเจ็บสาหัส ต่อมาเดินทางออกจากมิดเดิลเอิร์ธไป - 2510 - การเจริญสัมพันธไมตรีอย่างเป็นทางการระหว่างโรฮันและกอนดอร์ พวกอีสเตอร์ลิงยกทัพบุกกอนดอร์ บัลโคธรุกรานโรห์วานิออนและกอนดอร์ แต่ทัพเอโอเธดยกมาช่วยตีแตกถอยไป กอนดอร์ยกแคว้นคาเลนาร์ดอนให้แก่พลเมืองเอโอเธด - 2545 - เอออร์ลผู้เยาว์วัย กษัตริย์องค์แรกของโรฮัน สิ้นพระชนม์ในสงครามกับชาวอีสเตอร์ลิง เบรโกขึ้นเป็นกษัตริย์องค์ที่ 2 ของโรฮัน - 2570 - อัลดอร์ โอรสของเบรโก ขึ้นเป็นกษัตริย์แห่งโรฮันหลังการสิ้นพระชนม์ของบิดา ขณะอายุเพียง 26 ปี - 2645 - เฟรอา ขึ้นเป็นกษัตริย์องค์ที่ 4 ของโรฮันหลังการสิ้นพระชนม์ของบิดา คืออัลดอร์ 'ผู้ชรา' - 2659 - เฟรอาไวน์ เป็นกษัตริย์องค์ที่ 5 ของโรฮัน - 2680 - โกลด์ไวน์ เป็นกษัตริย์องค์ที่ 6 ของโรฮัน - 2699 - เดออร์ เป็นกษัตริย์องค์ที่ 7 ของโรฮัน - 2718 - แกรม เป็นกษัตริย์องค์ที่ 8 ของโรฮัน - 2741 - เฮล์ม แฮมเมอร์แฮนด์ (ขุนค้อน) ขึ้นเป็นกษัตริย์องค์ที่ 9 ของโรฮัน และเป็นองค์สุดท้ายของราชวงศ์แรก - 2746 - อัมโรโธส เจ้าชายองค์ที่ 15 ของโดลอัมรอธ สิ้นพระชนม์ในการรบกับชาวคอร์แซร์แห่งอุมบาร์ เพื่อป้องกันแคว้น โดล-เอน-แอร์นิล - 2758 - วูล์ฟ (Wulf) นำชาวดันเลนดิงรุกรานโรฮัน โดยมีพวกคอร์แซร์จากอุมบาร์ร่วมด้วย - ฤดูหนาวอันยาวนานระหว่างปี 2758-2759 - ชาวดันเลนดิงล้อมป้อมฮอร์นเบิร์ก - 2759 - กษัตริย์เฮล์ม แฮมเมอร์แฮนด์ สิ้นพระชนม์จากความหนาวเหน็บนอกปราการถ้ำผาเฮล์ม ซึ่งทรงให้เหล่าพลเมืองใช้เป็นที่ลี้ภัยจากพวกดันเลนดิง เฟรอาลาฟ ฮิลเดสัน ผู้หลาน ขึ้นครองบัลลังก์ต่อ; ซารูมานเข้ามาอาศัยอยู่ที่ไอเซนการ์ด - 2798 - เฟรอาลาฟ ฮิลเดสัน กษัตริย์องค์ที่ 10 ของโรฮัน สิ้นพระชนม์ บัลลังก์ตกเป็นของโอรสของพระองค์คือ บริตตา เลโอฟา - 2799 - สงครามอซานูลบิซาร์ ที่ประตูตะวันออกของมอเรีย พวกคนแคระเอาชนะทัพบริวารของเซารอนได้ แต่ต้องพ่ายแพ้ต่อบัลร็อก ยมทูตแห่งดูริน - 2842 - บริตตา เลโอฟา กษัตริย์องค์ที่ 11 ของโรฮัน สิ้นพระชนม์ โอรสชื่อ วัลดา ขึ้นสืบบัลลังก์ - 2850 - แกนดัล์ฟบุกไปถึงโดลกุลดัวร์ และยืนยันว่าปีศาจผู้ครอบครองปราการนั้นที่แท้คือ เซารอน ที่หวนกลับคืนมา - 2851 - วัลดา กษัตริย์องค์ที่ 12 ของโรฮัน ถูกออร์คสังหาร โอรสชื่อ ฟอลคา ขึ้นสืบบัลลังก์ - 2864 - ฟอลคา กษัตริย์องค์ที่ 13 ของโรฮัน ถูกหมูป่าแห่งเอเวอร์โฮลต์สังหาร โอรสชื่อ ฟอลค์ไวน์ ขึ้นสืบบัลลังก์ - 2885 - ชาวฮาลาดริมเข้ายึดแคว้นฮารอนดอร์อีกครั้ง โดยมีชาวคอร์แซร์แห่งอุมบาร์หนุนหลัง ฟาสเทร็ดและฟอลค์เรด โอรสฝาแฝดของกษัตริย์ฟอลค์ไวน์ สิ้นพระชนม์ในระหว่างการรบที่ทางข้ามโพรอส - 22 กันยายน 2890 - บิลโบ แบ๊กกิ้นส์ เกิด - 2903 - ฟอลค์ไวน์ กษัตริย์องค์ที่ 14 ของโรฮัน สิ้นพระชนม์ โอรสองค์เล็กคือ เฟงเกล ขึ้นสืบบัลลังก์ - 2907 - กิลรายน์ เกิด (ภายหลังเป็นภริยาของอาราธอร์นที่ 2) - ฤดูหนาวอันหฤโหด ระหว่างปี 2911-2912 - ฝูงหมาป่าบุกแคว้นไชร์ เมืองธาร์บัดถูกน้ำท่วมใหญ่จนกลายเป็นเมืองร้าง - 2930 - อาราธอร์นที่ 2 ขึ้นเป็นผู้นำชาวดูเนไดน์ - 2931 - อารากอร์น บุตรแห่งอาราธอร์นที่ 2 และกิลรายน์ เกิด - 2933 - อาราธอร์นที่ 2 ถูกสังหารขณะไล่ล่าพวกออร์ค - กรกฎาคม 2941 - บิลโบ แบ๊กกิ้นส์ ได้ครอบครองแหวนเอก; สภาขาวขับไล่เซารอนหนีเตลิดออกจากโดลกุลดัวร์ - 2941 - มังกรสม็อก โจมตีเมืองเอสการอธ ต่อมา บาร์ด นักธนู สังหารมันได้ในระหว่างสงครามห้าทัพ - 22 มิถุนายน 2942 - บิลโบ แบ๊กกิ้นส์ เดินทางกลับแบ๊กเอนด์ - 2951 - เอสเตล หรือต่อมามีชื่อว่า อารากอร์น เติบใหญ่ขึ้นจนได้รับทราบเรื่องราวความเป็นมาของตัวเอง ชาวคอร์แซร์แห่งอุมบาร์ร่วมเป็นพันธมิตรกับมอร์ดอร์อย่างเป็นทางการ โค่นทำลายอนุสาวรีย์ของอาร์-ฟาราโซนที่สร้างไว้เมื่อครั้งมีชัยชนะเหนือเซารอน - 2953 - การประชุมครั้งสุดท้ายของสภาขาว เฟงเกล กษัตริย์องค์ที่ 15 ของโรฮันสิ้นพระชนม์ พระโอรสเธงเกลได้ขึ้นเป็นกษัตริย์ - 2956 - อารากอร์นได้พบแกนดัล์ฟพ่อมดเทา - 2957-2980 - อารากอร์นในชื่อ โธรองกิล เข้ารับราชการอยู่กับกษัตริย์เธงเกลแห่งโรฮัน และสจ๊วตเอคเธลิออนที่ 2 ของกอนดอร์ - 22 กันยายน 2968 - โฟรโด แบ๊กกิ้นส์ เกิด - 2978 - โบโรเมียร์ เกิด - 2980 - อาร์เวนตัดสินใจร่วมชีวิตกับอารากอร์น; พ่อแม่ของโฟรโดเสียชีวิตในอุบัติเหตุทางน้ำ; อารากอร์นยกทัพกอนดอร์โจมตีเมืองท่า สังหารเจ้าแห่งอุมบาร์; แซมไวส์ แกมจี เกิด; เธโอเดน โอรสของเธงเกล ได้ขึ้นเป็นกษัตริย์โรฮันองค์ที่ 17 - 2982 - เมอเรียด็อค แบรนดี้บั๊ก (เมอร์รี่) เกิด - 2983 - ฟาราเมียร์ เกิด - 2989 - โฟรโดมาอยู่ในอุปถัมภ์ของบิลโบ แบ๊กกิ้นส์ ผู้เป็นลุง; คนแคระกลุ่มใหญ่ภายใต้การนำของบาลิน หวนคืนไปฟื้นฟูอาณาจักรมอเรีย - 2990 - เปเรกริน ตุ๊ก (ปิ๊บปิ้น) เกิด - 2991 - เอโอแมร์ เกิด - 2994 - บาลินถูกสังหาร อาณาจักรคนแคระแห่งมอเรียถูกทำลาย - 2995 - เอโอวีน เกิด - 3001 - บิลโบ แบ๊กกิ้นส์ อายุครบ 111 ปี และเดินทางออกจากไชร์ อารากอร์นกับแกนดัล์ฟเริ่มต้นการค้นหากอลลัม - 3002 - บิลโบเดินทางไปพำนักอยู่ในริเวนเดลล์ - 3014 - ซารูมานเริ่มแผนบ่อนทำลายเธโอเดน - 3017 - กอลลัมถูกปล่อยตัวจากมอร์ดอร์ อารากอร์นตามรอยไปจนจับตัวได้ และนำตัวไปฝากขังไว้กับกษัตริย์ธรันดูอิลแห่งเมิร์ควู้ด"ศักราชอันยิ่งใหญ่" "ศักราชอันยิ่งใหญ่". ลำดับเหตุการณ์ต่อไปนี้นำมาจากภาคผนวก ข ของ เดอะลอร์ดออฟเดอะริงส์30183018. - ภูตแหวน ได้รับมอบหมายให้ออกตามหาแหวนเอก - 12 เมษายน - แกนดัล์ฟมาถึงฮอบบิตัน เพื่อเตือนโฟรโดให้นำแหวนเอกไปเสียให้ไกล - 20 มิถุนายน - เซารอนโจมตีออสกิเลียธ - 4 กรกฎาคม - โบโรเมียร์ออกเดินทางจากมินัสทิริธ - 10 กรกฎาคม - ซารูมานขังแกนดัล์ฟไว้ในออร์ธังก์ - 18 กันยายน - แกนดัล์ฟหนีออกจากออร์ธังก์ - 19-21 กันยายน - แกนดัล์ฟไปถึงเอโดรัส และได้รับชาโดว์แฟกซ์เป็นของขวัญ - 23 กันยายน - โฟรโดเดินทางออกจากแบ๊กเอนด์ - 26 กันยายน - โฟรโดพบกับ ทอม บอมบาดิล - 30 กันยายน - อารากอร์นพบกับโฟรโด ที่โรงเตี๊ยมแพรนซิ่งโพนี่ ในเมืองบรี - 6 ตุลาคม - โฟรโดได้รับบาดเจ็บบนเวเธอร์ทอป - 20 ตุลาคม - โฟรโดข้ามฟอร์ดบรุยเนน - 25 ตุลาคม - ที่ประชุมของเอลรอนด์ ที่ริเวนเดลล์ - 25 ธันวาคม - คณะพันธมิตรแห่งแหวน เดินทางออกจากริเวนเดลล์ในตอนเย็น30193019. - 15 มกราคม - แกนดัล์ฟต่อสู้กับบัลร็อก จนตกลงไปในเหวของคาซัดดูม - 25 กุมภาพันธ์ - คณะพันธมิตรแห่งแหวนเดินทางผ่านอาร์โกนาธ มาตั้งค่ายที่พาร์ธกาเลน สงครามแห่งฟอร์ดไอเซนครั้งแรก เธโอเดร็ด บุตรแห่งเธโอเดน เสียชีวิตในการรบ - 26 กุมภาพันธ์ - โบโรเมียร์ถูกสังหาร คณะพันธมิตรแห่งแหวนสูญสลาย - 29 กุมภาพันธ์ - เมอร์รี่และปิ๊บปิ้นหนีพวกออร์ค ไปพบทรีเบียร์ด - 1 มีนาคม - แกนดัล์ฟพบกับอารากอร์น เลโกลัส และกิมลี แล้วมุ่งหน้าไปเอโดรัส โฟรโดเริ่มเดินทางผ่านบึงมรณะ - 3 มีนาคม - สมรภูมิแห่งฮอร์นเบิร์ก - 5 มีนาคม - ทัพโรฮันไปถึงไอเซนการ์ด - 7 มีนาคม - ฟาราเมียร์พาโฟรโดไปยังเฮนเนธอันนูน - 8 มีนาคม - อารากอร์น เลโกลัส และกิมลี เดินทางผ่าน Paths of the Dead - 9 มีนาคม - แกนดัล์ฟกับปิ๊บปิ้นเดินทางไปถึงมินัสทิริธ - 10 มีนาคม - โฟรโดกับแซม พบทัพมอร์กูลนำโดยวิชคิงเดินทางออกจากมินัสมอร์กูล ทัพโมรันนอนเข้ายึดไคร์อันดรอส - 12 มีนาคม - กอลลัมนำทางโฟรโดไปยังรังของชีล็อบ - 13 มีนาคม - โฟรโดถูกออร์คเฝ้าป้อมคิริธอุงโกลจับตัวไป อารากอร์นยึดทัพเรืออุมบาร์ได้ที่เพลาเกียร์ - 15 มีนาคม - วิชคิงทำลายประตูเมืองมินัสทิริธ เดเนธอร์เผาตัวตาย แกนดัล์ฟเผชิญหน้ากับวิชคิงที่ประตูเมือง เสียงแตรศึกโรฮันดึงขึ้นเมื่อรุ่งสาง สมรภูมิทุ่งเพเลนนอร์ เธโอเดนกษัตริย์โรฮันสิ้นพระชนม์ เอโอวีนและเมอร์รี่สังหารวิชคิง อารากอร์นกับเหล่าคนจรและบุตรของเอลรอนด์นำทัพมาสมทบ ทำให้ผลการรบเปลี่ยนไปโดยสิ้นเชิง แซมกับโฟรโดหนีออกมาได้ เกิดสงครามในป่าเมิร์ควู้ดและลอธลอริเอน - 17 มีนาคม - การศึกที่เดล - 18 มีนาคม - ทัพใหญ่ยกออกจากมินัสทิริธ โฟรโดและแซมลอบเข้าร่วมทัพออร์ค - 25 มีนาคม - โฟรโดกับแซมไปถึงแซมมัธเนาร์ กอลลัมแย่งแหวนเอกจนตกลงไปในบ่อเมาท์ดูม บารัด-ดูร์พินาศ เซารอนสิ้นสลาย - พฤษภาคม - อาร์เวน อุนโดเมียล และลอร์ดเอลรอนด์ผู้บิดา เดินทางมาถึงลอริเอน - พฤษภาคม - อารากอร์นรับมงกุฎขึ้นเป็นกษัตริย์เอเลสซาร์ แห่งอาณาจักรอาร์นอร์และกอนดอร์ แกนดัล์ฟช่วยอารากอร์นค้นหาหน่ออ่อนของพฤกษาขาว - (ไม่ทราบวันแน่ชัด) - ฟาราเมียร์แต่งงานกับเอโอวีน - วันกลางปี (ระหว่างมิถุนายนและกรกฎาคม) - อารากอร์นอภิเษกกับอาร์เวน อุนโดเมียล - กรกฎาคม - พิธีศพกษัตริย์เธโอเดน ที่สุสานราชวงศ์แห่งโรฮัน ในเอโดรัส - 21 กันยายน - ฮอบบิททั้งสี่เดินทางไปถึงริเวนเดลล์ - 22 กันยายน - ซารูมานไปถึงไชร์ - 1 พฤศจิกายน - ฮอบบิททั้งสี่ถูกจับที่ฟร็อกมอร์ตัน - 3 พฤศจิกายน - การรบที่บายวอเตอร์ ซารูมานกับเวิร์มทังสิ้นชีพ เป็นอันสิ้นสุดสงครามแหวน3020-213020-21. - 1 พฤษภาคม 3020 - แซมไวส์ แกมจี แต่งงานกับโรซี่ คอตต้อน ทั้งสองย้ายไปอยู่แบ๊กเอนด์ ที่แบ๊กช็อตโรว์ - 3021 - เอโอแมร์แต่งงานกับธิดาของเจ้าชายอิมราฮิล คือ โลธิริเอลแห่งโดลอัมรอธ - 22 กันยายน 3021 - บิลโบอายุครบ 131 ปี มีอายุยืนนานกว่าผู้เฒ่าตุ๊ก - 29 กันยายน 3021 - เอลรอนด์ (อายุ 6,520 ปี) กาลาเดรียล แกนดัล์ฟ โฟรโด และบิลโบ เดินทางออกจากเกรย์เฮเวนส์ - 6 ตุลาคม - แซมกลับมาถึงแบ๊กเอนด์ยุคที่สี่ยุคที่สี่. - 1427 - แซมไวส์ได้รับเลือกให้เป็นนายกเทศมนตรีแห่งไชร์แทนวิลล์ บิ๊กฟุตที่ลาออกจากตำแหน่ง - 1431 - เมอเรียด๊อคขึ้นเป็นายใหญ่แห่งบั๊กแลนด์ - 1434 - เปเรกรินขึ้นเป็นตุ๊กและเธนแห่งไชร์ - 1452 - กษัติริย์เอเลสซาร์พระราชทานพื้นที่เวสต์มาร์ชเป็นของขวัญให้ชาวไชร์ - 1476 - แซมไวส์ลาออกจากตำแหน่งนายกเทศมนตรี - 1482 - แซมไวส์เดินทางสู่เกรย์เฮเวนส์ - 1541 - กษัติรย์เอเลสซาร์สวรรคต เลโกลัสและกิมลีเดินทางออกจากมิดเดิ้ลเอิร์ธการสัประยุทธ์ยุคที่หนึ่ง การสัประยุทธ์. ยุคที่หนึ่ง. ยุคแห่งพฤกษา- 4590 - สงครามระหว่างปวงเทพ - 4995 - สงครามประหัตประหารญาติ ที่อัลควาลอนเด - 4997 - การสัประยุทธ์ครั้งที่หนึ่งแห่งเบเลริอันด์ ยุคแห่งตะวัน- 1 - ดากอร์-นูอิน-กิลิอัธ การสัประยุทธ์ใต้หมู่ดาว - 75 - ดากอร์ อกลาเร็บ การสัประยุทธ์อันรุ่งโรจน์ - เริ่มการปิดล้อมอังก์บันด์ - 75-455 - ช่วงเวลาปิดล้อมอังก์บันด์ - 455 - ดากอร์ บราโกลลัค การสัประยุทธ์แห่งเพลิงฉับพลัน - สิ้นสุดการปิดล้อมอังก์บันด์ - 473 - เนียร์นายธ์ อาร์นอยดิอัด - สงครามมหาวิปโยค - 583 - สงครามแห่งความโกรธา นอกจากนี้ยังมีการรบย่อยๆ อีก เช่น สมรภูมิทุ่งทุมฮาลัด การล่มสลายของกอนโดลิน การโจมตีโดริอัธครั้งที่หนึ่ง และครั้งที่สอง (ครั้งแรกโดริอัธถูกคนแคระโจมตี ส่วนครั้งที่สองเป็นสงครามประหัตประหารญาติครั้งที่สอง) การโจมตีเมืองท่าปากแม่น้ำซิริออน (เป็นสงครามประหัตประหารญาติครั้งที่สาม)ยุคที่สองยุคที่สอง. - 1693-1701 - สงครามระหว่างเอลฟ์กับเซารอน - 3255 - กองทัพ อาร์-ฟาราโซน สงบศึกกับเซารอน - 3319 - อาร์-ฟาราโซน บุกอามัน - การล่มสลายของนูเมนอร์ - 3429 - เซารอนยึดมินัสอิธิล และโจมตีมินัสอะนอร์ - 3434 - สมรภูมิทุ่งดาร์กอลัด - 3434-3441 - การปิดล้อมบารัด-ดูร์ - 3441 - การรบระหว่างเซารอนกับเอเลนดิลและกิล-กาลัด ที่เชิงภูมรณะยุคที่สามยุคที่สาม. - 2 - สมรภูมิทุ่งแกลดเดน - 1432 - สงครามภายในกอนดอร์ หรือ Kin-strife - มีการก่อกบฏเกิดขึ้น - 1447 - สงครามทางผ่านแม่น้ำอีรุย - 1856 - สมรภูมิที่ราบใหญ่ - 1945 - สงครามค่ายมนุษย์ - 1975 - สมรภูมิแห่งฟอร์นอสต์ - 2509 - สงครามทุ่งแห่งพิธีกรรม - 2747 - สงครามแห่งทุ่งกรีนฟีลด์ - เป็นจุดกำเนิดของกีฬากอล์ฟ - 2799 - สงครามอซานูลบิซาร์ (สงครามระหว่างคนแคระและออร์ค) - 2885 - สงครามทางผ่านแม่น้ำพอรอส - 2941 - สงครามห้าทัพสงครามแหวนสงครามแหวน. - 23 กุมภาพันธ์ 3019 - สงครามครั้งแรกที่ฟอร์ดไอเซน - 2 มีนาคม 3019 - สงครามครั้งที่สองที่ฟอร์ดไอเซน - 2 มีนาคม 3019 - ภินทนาการแห่งไอเซนการ์ด - 3 มีนาคม 3019 - สงครามแห่งฮอร์นเบิร์ก - 13 มีนาคม 3019 - การรบที่ออสกิเลียธ - 15 มีนาคม 3019 - สมรภูมิทุ่งเพเลนนอร์ - 17-20 มีนาคม 3019 - การรบที่เมืองเดล - 25 มีนาคม 3019 - การสัประยุทธ์ที่โมรันนอน - 27 มีนาคม 3019 - การโอบล้อมโจมตีที่เอเรบอร์ - 3 พฤศจิกายน 3019 - การรบที่บายวอเตอร์การปะทะกันอื่นๆ ในช่วงสงครามแหวนการปะทะกันอื่นๆ ในช่วงสงครามแหวน. - 20 พฤษภาคม 3018 - เซารอนโจมตีออสกิเลียธ - 23 กันยายน 3018 - นาซกูลโจมตีพรานป่าที่ดูแลไชร์ - 23 กันยายน 3018 - การประจันหน้ากับภูติม้าดำในไชร์ - 26 กันยายน 3018 - การพบประกับผู้เฒ่าหลิว - 28 กันยายน 3018 - โฟรโด แซม เมอร์รี่ และปิ๊ปปิ้น ถูกจับตัวโดนคนจรแปลกหน้า - 30 กันยายน 3018 - นาซกูลโจมตีบรี - 3 ตุลาคม 3018 - การต่อสู้ระหว่างแกนดาล์ฟและนาซกูลที่เวทเธอร์ท็อป - 6 ตุลาคม 3018 - นาซกูลจู่โจมอารากอร์นและเหล่าฮอบบิทที่เวทเธอร์ท็อป - 11 ตุลาคม 3018 - กลอร์ฟินเดลขับไล่นาซกูลออกจากสะพานแห่งมิเธย์เธล - 20 ตุลาคม 3018 - การเสียม้าของนาซกูลที่แม่น้ำบรุยเนน - 13 มกราคม 3019 - การจู่โจมของฝูงวาร์กที่ช่องแคบคาราดราส - 14 มกราคม 3019 - การต่อสู้กับออร์คในเหมืองมอเรีย - 15-25 มกราคม 3019 - การต่อสู้ระหว่างแกนดาล์ฟและบัลร็อกบนสะพานแห่งคาซัดดูมและการต่อสู้บนจุดสูงสุด - 17 มกราคม 3019 - ฝูงออร์คไล่ตามเหล่าพันธมิตรจนไปถึงลอธลอริเอนและก็ถูกกำราบ</doc>
