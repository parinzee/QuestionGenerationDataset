<doc id="930011" url="https://th.wikipedia.org/wiki?curid=930011" title="บาตังกัสซิตี">บาตังกัสซิตี บาตังกัสซิตี () เป็นนครศูนย์กลางของจังหวัดบาตังกัส ประเทศฟิลิปปินส์ และเป็นนครที่มีพื้นที่มากที่สุดในจังหวัด และเป็นหนึ่งในนครที่พัฒนาเป็นเมืองรวดเร็วที่สุดของประเทศ ในปี ค.ศ. 2015 บาตังกัสซิตีมีประชากร 329,874 คน บาตังกัสซิตีรู้จักกันในฐานะ "ท่าเรืออุตสาหกรรมแห่งคาลาบาร์โซน" เนื่องจากเป็นที่ตั้งของท่าเรือนานาชาติบาตังกัส หนึ่งในท่าเรือที่มีผู้โดยสารหนาแน่นที่สุด และยังมีโรงกลั่นน้ำมันที่ใหญ่เป็นอันดับต้น ๆ ของประเทศ นอกจากนี้ยังมีโรงไฟฟ้าจากแก๊สธรรมชาติ 3 แห่ง และโรงงานอุตสาหกรรมอีกหลายแห่ง ตัวนครเป็นศูนย์กลางในด้านพาณิชยกรรม การศึกษา สาธารณสุข การท่องเที่ยว และการขนส่งของภูมิภาคการขนส่ง การขนส่ง. การขนส่งหลักในตัวเมือง ได้แก่ รถจิปนีย์ และรถจักรยานสามล้อ โดยเชื่อมต่อระหว่างบารังไกย์ เมืองและเทศบาลอื่น ๆ ศูนย์กลางการขนส่งอยู่ที่สถานีขนส่งผู้โดยสารแกรนด์เซ็นทรัล ถนนไดเวอร์ชันการศึกษา การศึกษา. สถาบันการศึกษาที่สำคัญได้แก่ มหาวิทยาลัยรัฐบาตังกัส, สถานศึกษาแห่งมหาวิทยาลัยฟิลิปปินส์–บาตังกัส, มหาวิทยาลัยบาตังกัส, วิทยาลัยเซนต์บริดเก็ต, โรงเรียนนานาชาติเวสต์มีด, วิทยาลัยโกลเดนเกต และวิทยาลัยลุงซดบาตังกัส แผนกการศึกษาได้แบ่งเขตพื้นที่การศึกษาในบาตังกัสซิตี ในช่วงปีการศึกษา 2013-2014 มีโรงเรียนประถม 82 แห่ง และโรงเรียนมัธยม 18 แห่ง ต่อมาในปีการศึกษา 2016-2017 มีโรงเรียนเอกชนที่ได้รับอนุญาต 50 แห่ง ซึ่งสอนในหลายระดับจนถึงระดับวิทยาลัยระเบียงภาพ</doc>
