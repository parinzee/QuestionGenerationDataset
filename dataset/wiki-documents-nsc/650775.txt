<doc id="650775" url="https://th.wikipedia.org/wiki?curid=650775" title="อภิรดี ตันตราภรณ์">อภิรดี ตันตราภรณ์ นางอภิรดี ตันตราภรณ์ เป็นอดีตรัฐมนตรีว่าการกระทรวงพาณิชย์ รองประธานกรรมการคนที่สาม คณะกรรมการนโยบายทรัพย์สินทางปัญญาแห่งชาติ ประธานคณะกรรมการกลางว่าด้วยราคาสินค้าและบริการ ประธานคณะกรรมการพิจารณาการทุ่มตลาดและอุดหนุน และ ประธานคณะกรรมการพิจารณามาตรการปกป้อง ในรัฐบาลพลเอกประยุทธ์ จันทร์โอชา อดีตเอกอัครราชทูตผู้แทนถาวรไทยประจำองค์การการค้าโลก อดีตอธิบดีกรมเศรษฐกิจการพาณิชย์ อดีตอธิบดีกรมเจรจาการค้าระหว่างประเทศ อดีตอธิบดีกรมการค้าต่างประเทศ และเป็นอดีตประธานบริหารสถาบันนานาชาติเพื่อเอเชียแปซิฟิกศึกษา มหาวิทยาลัยกรุงเทพประวัติ ประวัติ. อภิรดี ตันตราภรณ์ เกิดเมื่อวันที่ 9 สิงหาคม พ.ศ. 2492 เป็นธิดาของพลเรือโทใบ และนางประเทือง เทศนสดับ จบชั้นมัธยมศึกษาปีที่ 5 จากโรงเรียนราชินีบน จากนั้นเข้าศึกษาระดับปริญญาตรีทางพาณิชยศาสตร์ และการบัญชี มหาวิทยาลัยธรรมศาสตร์ ต่อมาจึงไปศึกษาต่อปริญญาโททางบริหารธุรกิจ ด้านการค้าระหว่างประเทศ มหาวิทยาลัยซีราคิว สหรัฐอเมริกา อภิรดี ตันตราภรณ์ สมรสกับสุรพล ตันตราภรณ์การทำงาน การทำงาน. อภิรดี ตันตราภรณ์ ที่ตำแหน่งเศรฐกรตรี กรมเศรษฐกิจการพาณิชย์ กระทรวงพาณิชย์ และได้เลื่อนเป็นเศรษฐกรโท และเศรษฐกรเอก ในเวลาต่อมา ต่อมาได้เลื่อนเป็นหัวหน้าฝ่ายการประชุมระหว่างประเทศ กองนโยบาย นอกจากนี้ยังได้รับเลือกให้เป็นผู้แทนไทยในการประชุมใหญ่ของสหประชาชาติว่าด้วยการค้าและการพัฒนาครั้งที่ 5 ที่กรุงมะนิลา ,ผู้แทนไทยในการประชุมกลุ่ม 77ประเทศ กำลังพัฒนา ว่าด้วยการค้าและการพัฒนาที่อาร์เจนตินา ,ผู้แทนไทยในการประชุมสหประชาติ เพื่อจัดทำความตกลงเรื่องปอ ระหว่างประเทศ ที่เจนีวา กับบังคลาเทศ ,ผู้แทนไทยในการประชุมมนตรีองค์การกาแฟระหว่างประเทศที่ลอนดอน และเป็นที่ปรึกษาการพาณิชย์ของคณะผู้แทนถาวรไทยประจำองค์การสหประชาชาติ ณ นครเจนีวา ประเทศสวิสเซอร์แลนด์ ต่อมาเมื่อพ.ศ. 2537 ได้ดำรงตำแหน่งรองอธิบดีกรมเศรษฐกิจการพาณิชย์ ในปี พ.ศ. 2540 เป็นที่ปรึกษาการพาณิชย์ พ.ศ. 2542 เป็นเอกอัครราชทูตผู้แทนถาวรไทยประจำองค์การการค้าโลก พ.ศ. 2545 เป็นอธิบดีกรมเศรษฐกิจการพาณิชย์ พ.ศ. 2548 เป็นอธิบดีกรมเจรจาการค้าระหว่างประเทศ พ.ศ. 2549 เป็นอธิบดีกรมการค้าต่างประเทศ พ.ศ. 2552 เป็นรองปลัดกระทรวงพาณิชย์ และได้เกษียณอายุราชการเมื่อวันที่ 1 ตุลาคม พ.ศ. 2552 ในเดือนสิงหาคม พ.ศ. 2557 อภิรดีได้รับแต่งตั้งเป็นรัฐมนตรีช่วยว่าการกระทรวงพานิชย์ ในรัฐบาลของพลเอกประยุทธ์ จันทร์โอชา ต่อมาได้รับแต่งตั้งเป็นรัฐมนตรีว่าการกระทรวงพาณิชย์ เมื่อวันที่ 19 สิงหาคม พ.ศ. 2558เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
