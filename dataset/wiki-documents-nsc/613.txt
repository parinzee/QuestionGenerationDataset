<doc id="613" url="https://th.wikipedia.org/wiki?curid=613" title="พันธุ์ทิพย์พลาซ่า">พันธุ์ทิพย์พลาซ่า พันธุ์ทิพย์พลาซ่า () เป็นศูนย์การค้าเกี่ยวกับเทคโนโลยีสารสนเทศและการสื่อสารโทรคมนาคมแห่งแรกและขนาดใหญ่ที่สุดในประเทศไทย มีสาขาแรกสุด ตั้งอยู่บนถนนเพชรบุรี แขวงถนนเพชรบุรี เขตราชเทวี กรุงเทพมหานคร บริหารงานโดย บริษัท ทิพยพัฒน์อาเขต จำกัด ในเครือบริษัท ที.ซี.ซี.แลนด์รีเทล จำกัดประวัติ ประวัติ. พันธุ์ทิพย์พลาซ่า เปิดดำเนินการเมื่อ พ.ศ. 2527 เดิมใช้ชื่อว่า "เอ็กซ์เซล" โดยนำลิฟท์แก้วมาติดตั้งเป็นแห่งที่สองของประเทศไทย และใช้ระบบการอ่านรหัสแท่ง (Bar Code) เพื่อตรวจสอบราคาจากตัวสินค้า เป็นอันดับต้นๆ ของประเทศไทยอีกด้วย ซึ่งภายในมี โรงภาพยนตร์พันธุ์ทิพย์ และ พันธุ์ทิพย์ภัตตาคาร ซึ่งจำหน่ายอาหารจีน ในระยะต่อมา จำนวนลูกค้าที่เข้าใช้บริการเริ่มลดน้อยลงเรื่อยๆ เนื่องจากมีห้างสรรพสินค้าเปิดตัวขึ้นหลายแห่งในละแวกนั้น เป็นผลให้ร้านค้าที่มีอยู่ทยอยปิดตัวลง จึงเปิดให้ทางห้างเอ็กเซลเช่าพื้นที่ภายในส่วนหนึ่ง พร้อมกันนั้นก็จัดร้านค้าเฉพาะกลุ่มเข้าเป็นสัดส่วน อาทิ ศูนย์เช่าพระเครื่อง ร้านจำหน่ายสินค้ามือสอง เป็นต้น หลังจากนั้น เป็นช่วงอสังหาริมทรัพย์เฟื่องฟู จึงกลายเป็นศูนย์รวมสำนักงานโครงการคอนโดมิเนียมต่างๆ โดยแบ่งอยู่กับศูนย์เช่าพระเครื่อง ส่วนภัตตาคารที่ปิดกิจการไป ก็ปรับปรุงเป็นห้างไอทีซิตี และตั้งแต่ปี พ.ศ. 2541 ก็ปรับปรุงเป็นศูนย์รวมร้านค้าคอมพิวเตอร์แห่งแรกของประเทศไทย ขณะเดียวกัน แผงเช่าพระเครื่องก็ค่อย ๆ ลดลงไป จนกลายเป็นศูนย์ไอทีเต็มพื้นที่มาถึงปัจจุบัน และกลายเป็นแหล่งกาารค้าขายบสินค้าไอทีที่ใหญ่ที่สุดในประเทศไทยสาขาสาขา. - สาขาประตูน้ำ ตั้งอยู่ที่ถนนเพชรบุรี แขวงถนนเพชรบุรี เขตราชเทวี กรุงเทพมหานคร - สาขางามวงศ์วาน ตั้งอยู่ที่ถนนงามวงศ์วาน ตำบลบางเขน อำเภอเมืองนนทบุรี จังหวัดนนทบุรี ซึ่งเป็นพื้นที่เดิมของห้างสรรพสินค้าบางลำภู - สาขาเชียงใหม่ ตั้งอยู่ที่ถนนช้างคลาน ตำบลช้างคลาน อำเภอเมืองเชียงใหม่ จังหวัดเชียงใหม่ - สาขาบางกะปิ ตั้งอยู่ที่ซอยลาดพร้าว 127 ถนนลาดพร้าว แขวงคลองจั่น เขตบางกะปิ กรุงเทพมหานคร ซึ่งเป็นพื้นที่เดิมของโรงแรมบางกะปิรอยัลโรส</doc>
