<doc id="351801" url="https://th.wikipedia.org/wiki?curid=351801" title="หวานขม บิทเทอร์สวีท บอย ป๊อด เดอะ ชอต ฟิล์ม">หวานขม บิทเทอร์สวีท บอย ป๊อด เดอะ ชอต ฟิล์ม หวานขม บิทเทอร์สวีท บอย ป๊อด เดอะ ชอต ฟิล์ม () เป็นภาพยนตร์สั้นสัญชาติไทย ออกฉายในปี พ.ศ. 2551 แนวรัก 13 เรื่องโดยได้แรงบันดาลใจจาก 13 บทเพลงรักของบอย โกสิยพงษ์และธนชัย อุชชิน จากอัลบั้ม Bitter Sweet ที่เรียงร้อยออกมาจากบทเพลงกลายเป็นภาพยนตร์ และบอย โกสิยพงษ์ เป็นผู้ริเริ่มการสร้างภาพยนตร์เรื่องนี้ โดยได้รับแรงบันดาลใจจากภาพยนตร์ที่บอยชื่นชอบเพลงประกอบ อย่างเรื่อง Notting Hill (1999) และ Paris, Je T'aime (2006) โดยเฉพาะ Paris, Je T'aime ที่เป็นภาพยนตร์รักขนาดสั้นหลายๆ เรื่องมาร้อยรวมกัน ภาพยนตร์เรื่องนี้เป็นภาพยนตร์ไทยเรื่องแรกของเอ็ม พิคเจอร์ส เอ็นเตอร์เทนเม้นท์ โดยสร้างร่วมกับจอกว้างฟิล์ม เป็นผลงานการกำกับของหลายผู้กำกับฯ จาก 365 ฟิล์ม (วิทยา ทองอยู่ยง, วิชชพัชร์ โกจิ๋ว, คมกฤษ ตรีวิมล, ทรงยศ สุขมากอนันต์, อดิสรณ์ ตรีสิริเกษม และนิธิวัฒน์ ธราธร) ที่โด่งดังจากการร่วมกันกำกับภาพยนตร์เรื่อง แฟนฉัน และเป็นผลงานการแสดงของหลายนักแสดง เข้าโรงฉายเมื่อวันที่ 20 - 30 พฤศจิกายน พ.ศ. 2551 เฉพาะโรงภาพยนตร์เอสพละนาด ซีนีเพล็กซ์, เมเจอร์ ซีนีเพล็กซ์สาขา รัชโยธิน และสาขา สุขุมวิท เท่านั้นตอน</doc>
