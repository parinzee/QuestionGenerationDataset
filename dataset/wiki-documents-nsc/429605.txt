<doc id="429605" url="https://th.wikipedia.org/wiki?curid=429605" title="เพลงแผ่นดิน">เพลงแผ่นดิน เพลงแผ่นดิน หรือ เพลงแผ่นดิน จาก 3 คีตกานต์กวี เป็นสตูดิโออัลบั้มพิเศษที่ออกจำหน่ายในปลายปี พ.ศ. 2547 ในสังกัดวอร์เนอร์ มิวสิก ประเทศไทย จำกัด อัลบั้มเพลงแผ่นดิน เป็นการร่วมงานกันของกวี และนักดนตรีระดับที่ได้รับการยกย่องว่าเป็น "ปรมาจารย์" ของไทย 3 ท่าน คือ เนาวรัตน์ พงษ์ไพบูลย์, ธนิสร์ ศรีกลิ่นดี และพงษ์เทพ กระโดนชำนาญ เป็นอัลบั้มที่เกิดจากการที่ทั้ง 3 เมื่อปี พ.ศ. 2528 ได้เดินทางไปร่วมทัวร์คอนเสิร์ตกับวงคาราบาว ที่ประเทศสหรัฐอเมริกา ซึ่งที่นั่น เนาวรัตน์ได้จรนาบทกวีออกมา 2 บท ซึ่งต่อมาได้กลายมาเป็นบทเพลงที่มีชื่อเสียง มีผู้นำไปขับร้องหลายคน คือ ทานตะวัน และนางนวล โดยมีพงษ์เทพเป็นผู้ร้องนำให้ และธนิสร์เป็นผู้เรียบเรียงดนตรี จนกระทั่งถึงในปี พ.ศ. 2547 ธนิสร์จึงได้มีความคิดที่จะนำความทรงจำเหล่านี้ถ่ายทอดออกมาเป็นเสียงเพลงอีกครั้ง โดยบทกวีหลายบทนี้ ได้ถูกรจนาไว้ก่อนหน้านี้ เช่น คนทำทาง ที่ถูกเผยแพร่อย่างกว้างขวางในช่วงเหตุการณ์ 14 ตุลา หรือบางเพลง เช่น ชาวนาฮาเฮ, คนทำนา ใช้ทำนองของเพลงไทยเดิม หรือ เจ้านกกางเขน ใช้ทำนองเพลงพื้นบ้านของภาคใต้ ในขณะที่แทร็กสุดท้าย คือ หยัดอยู่ เป็นบทกวีร่ายโดยตัวเนาวรัตน์เอง ก็ได้เคยร่ายมาก่อนหน้านั้นในคอนเสิร์ต คอนเสิร์ต เมด อิน ไทยแลนด์ ภาค 2546 ของคาราบาว เมื่อกลางปีเดียวกันคำโปรยรายชื่อเพลงเครดิต เครดิต. บันทึกเสียง: PMK45 STUDIO มิกซ์ดาวน์: ศักดิ์ กะ นะ โปรดิวซ์: อ.ธนิสร์ ศรีกลิ่นดี</doc>
