<doc id="683628" url="https://th.wikipedia.org/wiki?curid=683628" title="ธงรัฐอะแลสกา">ธงรัฐอะแลสกา ธงรัฐอะแลสกา เป็นธงพื้นหลังสีน้ำเงินเข้ม ประกอบด้วยดาวสีทอง 8 ดวง เรียงตัวกันตามกลุ่มดาวหมีใหญ่ โดยดาวเหนือ (ดวงที่อยู่มุมขวาบน) มีขนาดใหญ่กว่าดาวอีก 7 ดวงที่เหลือประวัติ ประวัติ. 30 ปีก่อนอะแลสกาจะเป็นส่วนหนึ่งของสหรัฐอเมริกา ได้มีการจัดประกวดแบบธงประจำรัฐสำหรับเด็ก โดยแต่ละท้องถิ่นจะคัดเลือกแบบธงที่ดีที่สุด เพื่อมาตัดสินรอบสุดท้ายที่เมืองจูโน เมืองหลวงของอะแลสกา ซึ่งผู้ชนะเลิศได้แก่ จอห์น เบลล์ "เบนนี" เบนสัน เด็กชายวัย 13 ปีที่อาศัยอยู่สถานเลี้ยงเด็กกำพร้าในเมืองซีวาร์ด แบบธงของเขาประกอบด้วยพื้นหลังสีน้ำเงิน แทนท้องฟ้าและดอกฟอร์เก็ตมีนอต มีดาวสีทอง 7 ดวง เรียงตามกลุ่มดาวหมีใหญ่ แทนพลัง และมีดาวเหนืออีก 1 ดวง แทนการเป็นรัฐที่อยู่ทิศเหนือสุดของสหรัฐอเมริกา ฝ่ายนิติบัญญัติของอะแลสกานำแบบธงไปใช้ในเดือนพฤษภาคม ค.ศ. 1927 และประกาศใช้ในเดือนกรกฎาคม ปีเดียวกัน ส่วนเบนนีได้รับรางวัลเป็นนาฬิกาทองคำที่สลักแบบธงของเขา และเงินรางวัลอีก 1,000 ดอลลาร์สหรัฐ ซึ่งเขาใช้เป็นทุนเรียนต่อด้านกลศาสตร์</doc>
