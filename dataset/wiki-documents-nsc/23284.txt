<doc id="23284" url="https://th.wikipedia.org/wiki?curid=23284" title="มหาวิทยาลัยเทคนิคแห่งเบอร์ลิน">มหาวิทยาลัยเทคนิคแห่งเบอร์ลิน มหาวิทยาลัยเทคนิกแห่งเบอร์ลิน (TUB หรือ TU-Berlin) (เยอรมัน: Technische Universität Berlin ; อังกฤษ: Technical University of Berlin) ตั้งอยู่ใจกลางกรุงเบอร์ลินเมืองหลวงของประเทศเยอรมนี ก่อตั้งในปี ค.ศ. 1879 (พ.ศ. 2422) เป็นมหาวิทยาลัยเทคนิกที่ใหญ่ที่สุดในประเทศ เปิดสอนโดยเน้นวิชาด้านวิทยาศาสตร์ วิศวกรรมศาสตร์ เศรษฐศาสตร์ เทคโนโลยีและสิ่งแวดล้อม ทั้งนี้ยังเป็นหนึ่งในมหาวิทยาลัยชั้นนำของประเทศ มีชื่อเสียงมากในเรื่องคุณภาพทางวิชาการ คุณภาพของอาจารย์ที่สอนและคุณภาพของนักศึกษา โดยศิษย์เก่าและอาจารย์ของมหาวิทยาลัยได้รับรางวัลโนเบลรวมกัน 10 รางวัล มีคณาจารย์เข้าไปเป็นที่ปรึกษาทางเศรษฐกิจของรัฐบาลหลายท่าน และได้ผลิตผู้บริหารองค์การทางธุรกิจที่มีชื่อเสียงจำนวนมาก ทำให้นักธุรกิจหรือผู้ประสงค์ที่จะประสบความสำเร็จทางธุรกิจจากทั้งในและนอกประเทศได้เข้ามาเรียนกันมาก มีนักศึกษาประมาณ 29,500 คน (8 มิ.ย. 2548) ในจำนวนนี้เป็นนักศึกษาต่างชาติถึง 20% หรือประมาณ 6,000 คน ซึ่งส่วนใหญ่มาจากประเทศตุรกี, จีน, แคเมอรูน, อินโดนีเซีย และทวีปยุโรป</doc>
