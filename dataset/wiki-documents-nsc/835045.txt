<doc id="835045" url="https://th.wikipedia.org/wiki?curid=835045" title="รักชั้นนัย">รักชั้นนัย รักชั้นนัย (อังกฤษ:The Underwear) เป็นละครชุดที่มีจุดเด่นของเรื่องนำเสนอภาพสังคมของวัยรุ่นกลุ่มหนึ่งที่รวมกลุ่มกันบนเว็บบอร์ด บนอินเทอร์เน็ตที่ใช้ชื่อวา "The Underwear" ซึ่งเป็นเว็บบอร์ดที่มีเนื้อหาในเรื่องทางเพศเสียเป็นส่วนใหญ่ โดยละครชุดเรื่องนี้ออกอากาศในวันอาทิตย์ เวลา 22:00-23:00 ทางช่องวัน โดยเป็นความร่วมมือระหว่าง MBO Teen Entertainment กับ จีเอ็มเอ็มบราโว โดยถือเป็นละครชุดเรื่องที่สองของทางเอ็มบีโอเอง ต่อจากเรื่อง เป็ดIdol และเป็นละครชุดเรื่องแรกของเอ็มบีโอที่ออกอากาศในช่วงเวลาหลัง 22:00 น. รวมถึงเป็นละครชุดเรื่องแรกของทางเอ็มบีโอที่มีการเผยแพร่ผ่านช่องทางไลน์ทีวี โดยมีกำหนดออกอากาศตอนแรกในวันอาทิตย์ที่ 29 มกราคม พ.ศ. 2560 - 2 เมษายน พ.ศ. 2560 แรกเริ่มทางเอ็มบีโอมีกำหนดจะปล่อยตัวอย่างผ่านสื่อสังคมออนไลน์ในวันที่ 19 ธันวาคม พ.ศ. 2559 แต่ก็เลื่อนออกไปเป็นการชั่วคราวระยะหนึ่ง เนื่องจากยังคงอยู่ในช่วงของการถวายความอาลัย พระบาทสมเด็จพระปรมินทรมหาภูมิพลอดุลยเดช เอ็มบีโอจึงใช้วิธีปล่อยตัวอย่างทีละชุด เริ่มจากวันที่ 5 มกราคม พ.ศ. 2560 เป็นการเสนอภาพเหตุการณ์ที่จะเกิดในละครชุดเรื่องนี้ และต่อมาในวันที่ 10 มกราคม ปีเดียวกัน มีการปล่อยตัวอย่างแบบทางการ และสองวันหลังจากนั้น ในวันที่ 12 มกราคม ปีเดียวกัน มีการปล่อยคลิปวิดีโอแนะนำตัวละครตามลำดับเนื้อเรื่องย่อ เนื้อเรื่องย่อ. ในห้วงเวลาแห่งความมืดที่ทุกคนนอนหลับ แต่ยังมีอีกโลกที่ไม่เคยหลับใหล The Underwearเว็บบอร์ด 18+ ที่เปิดตลอด 24 ชั่วโมง ให้ผู้คน ที่เหงา เศร้า เบื่อ ว้าวุ่นและกำลังสับสนในตัวเอง ได้เข้าไประบายความสุข ทุกข์ หาเพื่อน หาที่ปรึกษา หรือแม้แต่...หาคนรู้ใจ เหตุการณ์ทั้งหมดเริ่มต้นในคืนวันที่ 31 ธันวาคม พ.ศ. 2558 ม่อน (มิว MBO) ได้มาร่วมงานปาร์ตี้ Countdown ส่งท้ายปีเก่าต้อนรับปีใหม่ที่ร้าน Small Talk ของ เจ (เอ็มม่า MBO) นักแสดงสาวดาวรุ่งพุ่งแรงสาวรุ่นพี่ที่ม่อนแอบปลื้มมาตลอด ซึ่งเกมส์ที่เป็นจุด Climax ของปาร์ตี้ในคืนนั้น คือการปิดไฟทั้งร้านและให้ เจ เดินไปจูบกับใครก็ได้คนหนึ่งในงานและ ม่อน ก็โดนจูบในคืนนั้น ทำให้ ม่อน คิดว่า เจ มีใจให้กับเขา แต่ด้วยความที่ เจ เป็นดาราจึงไม่กล้ามาบอกรักกับเขาตรงๆ เขาจึงเริ่มความคิดที่จะเป็นฝ่ายจีบ เจ ก่อน แต่ด้วยความที่เป็นหนุ่มอ่อนหัด ไม่เคยผ่านการมีความรัก สาวเพื่อนซี้อย่างถ้วยฟู (จิด้า MBO) จึงอาสาเป็นโค้ช สอนวิชารักให้กับ ม่อน เพราะหวังจะได้ใกล้ชิดกับม่อน เนื่องจากเธอก็แอบมีใจให้ ม่อนเช่นกัน ถ้วยฟู ใช้วิธีการสมัคร Log In ในเวบบอร์ด The Underwear เพื่อหาข้อมูลในการจีบสาวมาบอกเพื่อนสนิทของตน จนได้มาเจอกับที่ปรึกษาในเวบบอร์ด The Underwearอย่าง ดื้อ (ก็อต MBO) นักศึกษาหนุ่มที่ทำงานพิเศษเป็นบาริสต้า ในร้านกาแฟ Small Talkที่กำลังมีปัญหาความรักเช่นเดียวกัน เพราะเขาเริ่มไม่แน่ใจว่า ตัวเองคิดยังไงกับ โคน (ตองMBO) รูมเมทที่เป็นเพื่อนสนิทกันตั้งแต่สมัยมัธยม ในขณะเดียวกัน เจ ก็กำลังมีปัญหาชีวิตของตัวเอง เนื่องจากคืนCountdown วันที่ 31 ธันวาคม พ.ศ. 2558 ระหว่างที่อยู่ในงานปาร์ตี้เธอก็ได้รับข่าวร้ายว่า ชิน แฟนหนุ่มของเธอฆ่าตัวตาย หลังจากนั้นเธอก็ถูกคุกคามจากLoginในเว็บบอร์ด The Underwear อย่างหนักแม้ว่าเรื่องนี้จะผ่านไปแล้วหลายเดือนก็ตาม ทั้งการสร้างข่าวเสียๆหายๆ และถูกแฉว่าเป็นสาเหตุที่ทำให้ ชิน ฆ่าตัวตายซึ่ง ยีนส์ (จีน่า.ดี MBO)เพื่อนสนิทที่สุดของ เจ ได้ตั้งข้อสงสัยว่าคนที่ทำเรื่องทั้งหมดน่าจะเป็น จั๊ม (ภีม MBO) เพื่อนสนิทอีกคนในกลุ่มซึ่งเป็นน้องชายของชิน แคท (โบลิ่ง MBO) ก็ใช้เวบบอร์ด The Underwear ในการระบายความเศร้าหลังจากคบกับ จั๊ม ได้เพียง 2 สัปดาห์ก็ถูกโดนบอกเลิกจนไม่เป็นอันทำอะไร แม้แต่ตอนที่เรียนพิเศษกับติวเตอร์อย่าง พี่ต่อ (ไอเฟล MBO) เธอก็ยังคงกระวนกระวายถึงจั๊มอยู่ตลอดเวลา และนอกจาก แคท แล้ว พี่ต่อ ยังมีลูกศิษย์อีกคนหนึ่งคือ นุ่น (นินน่า MBO)สาวมัธยมหน้าสวย หุ่นผอมบาง (จนดูผิดปกติ เป็นที่ถูกตาต้องใจของ โคน หนุ่ม Lolicon จอมหื่นที่เห็นสาวมัธยมเป็นไม่ได้ ต้องเก็บไปเป็นภาพจินตนาการในฝันของเขาตลอด แต่สิ่งหนึ่งที่ โคน ไม่รู้ก็คือ นุ่น มีความลับที่เธอไม่เคยบอกใคร ซึ่งมีแค่ พราว (แพม MBO) เพื่อนร่วมชั้นเรียน ของ นุ่น ที่แอบรู้ความลับนั้น ส่วนตัว พราว เองก็มีความลับที่ไม่สามารถบอกใครได้เช่นกัน เพราะเธอกำลังสร้างความสัมพันธ์ลับๆกับ ครูพี ครูประจำชั้นของเธอ และนำเรื่องราวของตัวเองมาเขียนลงเว็บบอร์ด The Underwear ให้คนได้ติดตามรายชื่อนักแสดงตัวละครหลัก รายชื่อนักแสดง. ตัวละครหลัก. "เรียงตามวิดีทัศน์ประชาสัมพันธ์ชุดแรกที่เผยแพร่เมื่อวันที่ 17 ธันวาคม พ.ศ. 2559- ชิษณุชา ตันติเมธ รับบท ม่อน - จิดาภา ศิริบัญชาวรรณ รับบท ถ้วยฟู - ธนบดี ใจเย็น รับบท จั๊ม - ณัฐชา เดอซูซ่า รับบท ยีนส์ - เอมิกา กร้านท์ รับบท เจ - พงศธร เลียวรักษ์โอฬาร รับบท ดื้อ - ศุภณัฐ สุดจินดา รับบท โคน - ญาณิน โอภาสสถาวร รับบท นุ่น - เปมิกา สุขสวี รับบท พราว - คริษฐ์ เฉิน รับบท ต่อ - กุลิสรา นุตวงษ์ รับบท แคทนักแสดงสมทบนักแสดงสมทบ. - ปณิพร อินทรา รับบท ไวน์ - เอลิชา ตริวิวัฒน์กุล รับบท ครูพี - ภุชงค์ ผึ่งผาย รับบท ชิน - วาโย อัศวรุ่งเรือง รับบท นัท - บวรรัตน์ มณีรัตน์ รับบท เพื่อนนุ่น - ณัฐชยา ไพรฑูรย์ รับบท เพื่อนนุ่น - เศรษทรงพล คำมุง รับบท พ่อพราว - รัชณี บุญยธโรกุล รับบท แม่นุ่น - บุญมี สว่างวงศ์ รับบท พิธีกรวันปีใหม่ - มณฑน์สิตา จิราพัชรภาณุภัคค์ รับบท สาวcosplay1 - มินท์ธิตา ชาญสว่าง รับบท สาวcosplay2 - รติพันธ์ พันธ์พินิจ รับบท เปิ้ลเพลงประกอบซีรีส์เพลงประกอบซีรีส์. 1. เพลง ความลับในใจ (เพลงเปิดเรื่อง) – ต้นฉบับ วงสิบล้อ ขับร้องโดย จีน่า ดี (ณัฐชา เดอซูซ่า) , เอ็มม่า (เอมิกา กร้านท์) , แพม (เปมิกา สุขสวี) 2. เพลง ไม่เคยคิดแค่เพื่อน(I'm not your friend) (เพลงปิดเรื่อง) – ขับร้องโดย มิว mbo 3. เพลง นาฬิกาตาย [Special cover] (Ver. #ทีมเมียยีนส์) - ต้นฉบับ วงบอดี้สแลม ขับร้องโดย Jeena D. MBO 4. เพลง ไม่เคยคิดแค่เพื่อน (Special Version) - (เพลงปิดเรื่องตอนที่ 10) ขับร้องโดย มิว mbo, ญารนิน ภารวี ไวเกล</doc>
