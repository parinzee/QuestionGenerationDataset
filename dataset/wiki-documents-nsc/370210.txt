<doc id="370210" url="https://th.wikipedia.org/wiki?curid=370210" title="คาร์โล มาเซราตี">คาร์โล มาเซราตี คาร์โล มาเซราตี () (โฟกีรา, ค.ศ. 1881–1910) เป็นช่างยนต์และช่างจักรยานชาวอิตาลี ซึ่งเป็นคนโตสุดของพี่น้องตระกูลมาเซราตี เขาได้เริ่มอาชีพช่างของเขาที่โรงงานจักรยานในแอฟโฟรี ใกล้กับมิลาน ซึ่งเขาได้พัฒนาเครื่องยนต์สันดาปภายในแบบหนึ่งกระบอกสูบสำหรับจักรยานมอเตอร์ไฟฟ้า โดยได้นำเครื่องยนต์ไปผลิตที่ "โรงงานมาร์ควิส มิเชล คาร์คาโน ดิ อันซาโน เดล ปาร์โก" โดยใช้สายหนังเป็นการถ่ายผ่าน คาร์โลได้เข้าร่วมเป็นนักแข่งรถจักรยานประเภทนี้ และชนะรายการเบรสเซีย-ออร์สิโนวี ในค.ศ. 1899, เบรสเซีย-เครโมนา-แมนทัว-เวโรนา-เบรสเซีย และพาโดวา-โบโวเลนตา ในค.ศ. 1900 โรงงานคาร์คาโนปิดตัวลงใน ค.ศ. 1901 และคาร์โลได้ทำงานเป็นคนขับรถทดลองให้กับผู้ผลิตรถยนต์เฟียต ในค.ศ. 1901-1903 จากนั้น ได้เป็นคนขับรถทดลองและเป็นช่างเครื่องที่ไอซอตตา-ฟราสชีนีในค.ศ. 1903 ที่ซึ่งเขาได้ร่วมกับน้องชายชื่ออัลเฟรี มาเซราตี เขาได้ย้ายไปทำงานด้านรถยนต์เบียงคี่ในค.ศ. 1907 ซึ่งเขาได้แข่งรายการคอปปา ฟลอริโอ (ได้ที่ 7) และรายการไคเซอร์ไพร์ส (ได้ที่ 9) ก่อนที่จะกลายมาเป็นผู้จัดการของบริษัทรถจูเนียร์ในค.ศ. 1908 ที่จูเนียร์แห่งนี้ เขาได้ว่าจ้างเอตัวร์ มาเซราตี ผู้เป็นน้องชายของเขามาร่วมงานด้วย คาร์โลเสียชีวิตจากวัณโรคในค.ศ. 1910 และเหล่าบรรดาน้องของเขาได้ก่อตั้งแหล่งผลิตรถมาเซราตีที่โบโลญญา ในค.ศ. 1914</doc>
