<doc id="248633" url="https://th.wikipedia.org/wiki?curid=248633" title="การประชุมที่แกลร์มง">การประชุมที่แกลร์มง การประชุมที่แกลร์มง () เป็นการประชุมของนักบวชและฆราวาสในคริสตจักรโรมันคาทอลิก จัดขึ้นเมื่อวันที่ 27 พฤศจิกายน ค.ศ. 1095 ที่เมืองแกลร์มง-แฟร็อง และเป็นต้นกำเนิดของสงครามครูเสดครั้งที่ 1เบื้องหลัง เบื้องหลัง. ในปี ค.ศ. 1095 จักรพรรดิอเล็กซิออสที่ 1 โคมเนนอส แห่งจักรวรรดิไบแซนไทน์ ทรงส่งทูตมายังตะวันตกเพื่อขอให้ส่งกองทัพไปช่วยในการต่อต้านเซลจุคตุรกี สมเด็จพระสันตะปาปาเออร์บันที่ 2ทรงได้รับข่าวระหว่างที่ทรงประชุมอยู่ที่การประชุมที่ปีอาเชนซา (Council of Piacenza) ต่อมาในเดือนพฤศจิกายนปีเดียวกันพระองค์ก็ทรงเรียกประชุมที่แกลร์มงเพื่อถกกันถึงปัญหานี้ และทรงแนะนำให้มุขนายกและอธิการอารามที่จะมาเข้าร่วมประชุมให้นำขุนนางผู้นำจากท้องถิ่นมาด้วย การประชุมเริ่มตั้งแต่วันที่ 19 พฤศจิกายน จนถึงวันที่ 28 พฤศจิกายน โดยมีผู้เข้าร่วมประชุมที่เป็นักบวช 300 คนจากทั่วฝรั่งเศส พระสันตะปาปาเออร์บันทรงกล่าวถึงการปฏิรูปกลูว์นี (Cluniac Reforms) และยืดเวลาการขับพระเจ้าฟิลิปที่ 1 แห่งฝรั่งเศส ออกจากศาสนจักร โทษฐานที่ทรงไปเสกสมรสกับแบร์ทราด เดอ มงฟอร์ โดยผิดหลักศาสนา เมื่อวันที่ 27 พฤศจิกายนพระสันตะปาปาเออร์บันจึงทรงกล่าวถึงปัญหาทางตะวันออกเป็นครั้งแรก และทรงสนับสนุนให้คริสต์ศาสนิกชนทางตะวันตกเดินทางไปต่อสู้กับมุสลิมผู้ยึดแผ่นดินศักดิ์สิทธิ์และกำลังโจมตีจักรวรรดิโรมันตะวันออก</doc>
