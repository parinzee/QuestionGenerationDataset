<doc id="180569" url="https://th.wikipedia.org/wiki?curid=180569" title="จอห์น เมเยอร์">จอห์น เมเยอร์ จอห์น เคลย์ตัน เมเยอร์ () (นามสกุลอ่านว่า: ) เกิดเมื่อวันที่ 16 ตุลาคม ค.ศ. 1977 เป็นนักร้อง นักแต่งเพลงชาวอเมริกัน มาจากรัฐคอนเนตทิคัต เข้าศึกษาที่ Berklee College of Music ก่อนที่จะย้ายมาแอตแลนต้า จอร์เจีย ในปี ค.ศ. 1998 ที่ที่เขาฝึกฝนหาประสบการณ์ทางด้านดนตรีเพิ่มเติม ผลงาน 2 อัลบั้มแรก Room for Squares และ Heavier Things ประสบความสำเร็จทางด้านยอดขายเป็นอย่างดี ได้รับรางวัลแผ่นเสียงทองคำขาวอยู่หลายรางวัล ต่อมาในปี 2003 เขาได้รับรางวัลแกรมมี่สาขานักร้องชายเพลงป็อปยอดเยี่ยม จากเพลง "Your Body Is a Wonderland" เมเยอร์เริ่มต้นโดยแสดงเพลงในแนวอคูสติกร็อก และป็อป และเริ่มมีกลิ่นอายของเพลงบลูส์ (จากการที่เขาชื่นชมในตัว Stevie Ray Vaughan เป็นพิเศษ) ในช่วงปี 2005 โดยร่วมงานกับศิลปินบลูส์อย่าง บี.บี. คิง, อีริก แคลปตัน จนได้ฟอร์มวง จอห์น เมเยอร์ ทริโอ ขึ้นมา ในการประกาศรางวัลแกรมมี ครั้งที่ 49 ประจำปี ค.ศ. 2007 เมเยอร์ได้รับรางวัลศิลปินป็อปฝ่ายชายยอดเยี่ยมกับเพลง "Waiting on the World to Change" และรางวัลอัลบั้มเพลงป็อปยอดเยี่ยม เมเยอร์ยังมีผลงานสแตนด์อัพคอเมดี้ และงานเขียนให้กับนิตยสารหลายเล่ม ที่เป็นที่รู้จักเช่น นิตยสารเอสไควร์ นอกจากนี้เขายังร่วมกิจกรรมการกุศลหลายครั้งผ่านโครงการ "Back to You" ที่รณรงค์ภาวะโลกร้อน ชีวิตส่วนตัว จอห์นเคยคบหาดูใจกับดารานักร้องหญิงในวงการมาแล้วหลายคน อาทิ เจสสิก้า ซิมป์สัน เจนนิเฟอร์ เลิฟ ฮิววิต เจนนิเฟอร์ อนิสตัน วาเนสซา คาร์ลตัน เคต วินสเล็ต มินคา เคลลี เทย์เลอร์ สวิฟต์ เป็นต้นจอห์น เมเยอร์ ทริโอ จอห์น เมเยอร์ ทริโอ. ในฤดูใบไม้ผลิปี 2005 เมเยอร์ได้ฟอ์รมวง จอห์น เมเยอร์ ทริโอ ขึ้นมา กับมือเบส Pino Palladino และ มือกลอง Steve Jordan เขาพบกับทั้งคู่ในงานสตูดิโอที่ผ่านมา ในงานเพลงทริโอมักจะเล่นเพลงในแนว บลูส์ ร็อค ในเดือนตุลาคม 2005 วงของเขาได้ไปเปิดตัวให้กับวง The Rolling Stones และในเดือนพฤศจิกายนปีเดียวกัน ได้ออกอัลบั้มแสดงสด อัลบั้มแรกชื่อว่า Try! ก่อนจะแยกวงกันในกลางปี 2006 ในเดือนกันยายน เมเยอร์ได้ประกาศว่าเขามีแผนจะเริ่มงานกับวงใหม่ในอัลบั้มต่อไป (ปัจจุบันทั้งหมดกำลังทำอัลบั้มด้วยกันในสตูดิโอ)ผลงานอัลบั้มผลงานอัลบั้ม. - Inside Wants Out (EP), ออกกับค่ายอินดี้ 24 กันยายน ค.ศ. 1999, ออกกับค่ายใหญ่เมื่อ 2 สิงหาคม ค.ศ. 2002 - Room for Squares, ออกขาย 18 กันยายน ค.ศ. 2001 - Any Given Thursday (Live CD & DVD), ออกขาย 11 กุมภาพันธ์ ค.ศ. 2003 - Heavier Things, ออกขาย 9 กันยายน ค.ศ. 2003 - As/Is (Live CD), ออกขาย 19 ตุลาคม ค.ศ. 2004 - Continuum, ออกขาย 12 กันยายน ค.ศ. 2006 - The Village Sessions (EP), ออกขาย 12 ธันวาคม ค.ศ. 2006 - Where the Light Is (CD, DVD, Blu-ray Disc), ออกขาย 1 กรกฎาคม ค.ศ. 2008รางวัลที่ได้รับ</doc>
