<doc id="500375" url="https://th.wikipedia.org/wiki?curid=500375" title="นิกกีและเปาลู">นิกกีและเปาลู นิกกี เฟอร์นันเดซและเปาลู () เป็นสองตัวละครที่เป็นตัวประกอบในละครโทรทัศน์แนวดรามาทางช่องเอบีซีเรื่อง อสุรกายดงดิบ ซึ่งทั้งคู่อยู่ร่วมกับอีก 40 ชีวิตหลังเหตุการณ์เครื่องบินตกบนเกาะร้างแห่งหนึ่งในมหาสมุทรแปซิฟิกใต้ นักแสดงหญิงคือคีลี ซานเชซและนักแสดงชายชาวบราซิล โรดรีกู ซานโตรู รับบทเป็นนิกกีและเปาลู ตามลำดับ ซึ่งเป็นผู้รอดชีวิตจากอุบัติเหตุสายการบินโอเชียนิกเที่ยวบินที่ 815 ตก ทั้งคู่ปรากฏตัวครั้งแรกในช่วงต้นฤดูกาลที่ 3 ผู้ผลิตรายการของเรื่องนี้ที่มักได้รับคำถามเกี่ยวกับผู้รอดชีวิตที่เหลือ เพราะเนื้อเรื่องมุ่งเน้นแต่ตัวละคร 15 คนหลัก จึงทำให้เกิดตัวละครนิกกีและเปาลู เสียงวิจารณ์ของตัวละครทั้งคู่ ส่วนใหญ่เป็นในทางลบ เหตุเพราะการแนะนำเข้ามาในเนื้อเรื่องอย่างปัจจุบันทันด่วน ผู้สร้าง อสุรกายดงดิบ เดมอน ลินเดลอฟ ก็ออกมาเปิดเผยว่าทั้งคู่ต่าง "ถูกแฟน ๆ ดูถูกอย่างถ้วนหน้า" จึงเป็นผลให้ทั้งคู่ถูกฆ่าตายในฤดูกาลเดียวกันนี้ ทั้งนิกกีและเปาลูถูกฝังโดยเฮอร์ลีย์และซอว์เยอร์ ขณะที่ยังมีชีวิตอยู่ โดยพวกเขาคิดว่าทั้งคู่ตายแล้วการปรากฏตัวในเรื่อง การปรากฏตัวในเรื่อง. เปาลูซึ่งมาจากบราซิล เป็นนักต้มตุ๋น ทำงานกับแฟนสาวชาวอเมริกัน นิกกี เปาลูทำงานเป็นพ่อครัวให้กับผู้บริหารรายการโทรทัศน์ที่มั่งคั่งในซิดนีย์ นิกกีเป็นดารารับเชิญให้กับรายการของผู้บริหารนี้ นิกกีได้ยั่วยวนผู้บริหาร ทำให้เปาลูรู้สึกอึดอัด เปาลูได้วางยาพิษในอาหารฆ่าผู้บริหาร ทั้งคู่ได้ขโมยถุงที่มีเพชร มีค่า 8 ล้านดอลลาร์สหรัฐ ต่อมาอีก 3 วัน ในวันที่ 22 กันยายน ค.ศ. 2004 นิกกีและเปาลูได้เดินทางกับสายการบินโอเชียนิกเที่ยวบินที่ 815 เพื่อกลับมายังบ้านเกิดของนิกกีในลอสแอนเจลิส สหรัฐอเมริกา ทั้งคู่ทำเพชรหายเนื่องจากอุบัติเหตุเครื่องบินตก และใช้เวลาอย่างมากในการค้นหาเพชรบนเกาะ เปาลูสงสัยในความสัมพันธ์ของทั้งคู่ ดังนั้นเมื่อเปาลูเจอเพชรในวันที่ 33 หลังเครื่องบินตก ก็มิได้บอกนิกกี วันหนึ่งขณะที่อยู่ในป่าพวกเขาได้พบสถานีไข่มุกของธรรมะปฏิบัติการ ซึ่งเป็นสถานีวิจัยทางวิทยาศาสตร์ สร้างขึ้นต้นคริสต์ทศวรรษ 1980 นิกกีไม่สนใจอะไรแต่เปาลูกลับมาสถานีแห่งนี้อีกครั้งในวันที่ 49 ที่อยู่บนเกาะนี้ และได้ซ่อนเพชรไว้ในโถส้วม ขณะที่เปาลูอยู่ในห้องน้ำได้ยินเสียงจากบุคคลลึกลับ 2 คน และผู้อยู่อาศัยบนเกาะ ที่รู้จักในชื่อ "คนอื่น" เขาได้ยินว่าเพื่อนผู้รอดชีวิตบางคนของเขาถูกจับตัวโดยกลุ่ม "คนอื่น" แต่เขาก็ไม่ได้บอกใคร ในวันที่ 72 บนเกาะ นิกกีและเปาลูเดินทางไปเสี่ยงภัยร่วมกับล็อก ไปยังสถานีไข่มุก โดยหวังที่จะติดต่อกับกลุ่ม "คนอื่น" เปาลูกลับมายังห้องส้วมเพื่อเอาเพชรที่ซ่อนไว้คืน โดยซ่อนไว้ในกางเกงใน แต่หลังออกจากสถานี มิสเตอร์เอโคก็เสียชีวิตและได้ฝังไว้ไม่ไกลจากสถานีไข่มุก ต่อมาในวันที่ 81 หลังเครื่องบินตก นิกกีรู้ว่าเปาลูซ่อนเพชรไว้ ทำให้เธอโกรธมาก เธอได้ปล่อยแมงมุมพิษให้กัดเปาลู เป็นผลให้เขาเป็นอัมพาต 8 ชั่วโมง แต่ขณะที่อยู่ในภาวะอัมพาต เปาลูบอกว่าที่เขาไม่บอกเรื่องเพชรกับเธอเพราะคิดว่าถ้าเธอได้เพชร เธอจะทิ้งเขาไป แต่ด้วยความตกใจ ทำให้เธอฆ่าแมงมุงพิษ ซึ่งศพของแมงมุมพิษทำให้เป็นเหยื่อล่อแมงมุมพิษตัวอื่นด้วย ท้ายสุดแมงมุมพิษก็กัดนิกกี ทำให้เธออยู่ในภาวะอัมพาตชั่วคราวเช่นกัน ทั้งคู่ถูกเข้าใจผิดว่าตายแล้ว หลังจากนั้น เจมส์ "ซอว์เยอร์" ฟอร์ด และฮูโก "เฮอร์เลย์" เรเยส ช่วยกันฝังทั้งคู่ และได้โยนเพชรลงไปในหลุมด้วย โดยที่พวกเขาคิดว่าเพชรไม่มีค่าอะไรบนเกาะแห่งนี้ ในเวลาต่อมา ไมลส์ สเตราเม คนทรงที่สามารถรู้ความคิดของคนที่ตาย สามารถบอกได้เกี่ยวกับเพชรนี้บุคลิกและนิสัย บุคลิกและนิสัย. ตัวละครเปาลู ถูกเขียนมาเพื่อไม่เป็นที่ชื่นชอบ โดยหวังว่าเขาจะถูกชดใช้ผลของการกระทำของเขา ที่ความจริงเปิดเผยในตอนสุดท้ายที่เขาปรากฏ เปาลูรู้สึกไม่พอใจหรือการกระทำไม่ใกล้กับผู้กล้าหาญในบรรดาผู้รอดชีวิต เขาใช้เวลาโดยมากในการเล่นกอล์ฟ เขาบ่นกับนิกกีเกี่ยวกับการไม่มีส่วนร่วมของกลุ่ม อย่างไรก็ตามเขาก็ได้ช่วยเหลือเรื่องเล็ก ๆ น้อย ๆ ในค่ายพัก และไม่พยายามพิสูจน์สถานะของตนเองในลำดับขั้นของผู้รอดชีวิต ตัวอย่างเช่น เมื่อเขามีโอกาสร่วมเดินทางในป่า เมื่อเฮอร์ลีย์เจอรถยนต์ เปาลูก็ไม่สนใจและขัดขวางไม่ให้นิกกีร่วมกับเฮอร์ลีย์ในการเดินทาง เมื่อนิกกีพยายามมีส่วนร่วมในการช่วยเหลือ มิสเตอร์เอโคที่บาดเจ็บ และอาสาจะไปสถานีไข่มุกกับล็อกซึ่งก็สร้างความตกใจให้กับเปาลู เขาจึงร่วมเดินทางไปกับเธอและเขาก็ได้แสดงพฤติกรรมเสียดสีเธอที่สถานีไข่มุก นิกกีเป็นคนที่ตามใจเปาลูและดูจะสนใจเกี่ยวกับเพชรมากกว่าความสัมพันธ์ของทั้งคู่ หลังเครื่องบินตก เปาลูเริ่มสงสัยนิกกีว่าแค่ต้องการใช้เขาเพื่อจะได้เพชรมา สิ่งแรกที่เธอถามหลังเครื่องบินตกคือ เพชรอยู่ที่ไหน และพยายามหลีกเลี่ยงการตอบคำถามเปาลูเมื่อเขาถามว่า ทั้งคู่จะอยู่กันได้หรือไม่หากเธอไม่ต้องการให้เขาช่วยหาเพชร เปาลูทำในสิ่งที่นิกกีบอกเพราะกลัวที่จะสูญเสียเธอไป ซึ่งต่อมาส่งผลให้ทั้งคู่ต้องตายการสร้าง การสร้าง. ในท้ายฤดูกาลแรก ผู้เขียนมีแนวความคิดเกี่ยวกับหนึ่งในภูมิหลังของผู้รอดชีวิตที่จะเกิดขึ้นและจะมีเรื่องราวย้อนหลังบนเกาะ เพื่อที่จะช่วยตอบคำถามที่ว่า "เกิดอะไรขึ้นกับอีกคนอื่นที่เหลือ อีก 35 คน ไม่มีอะไรเกิดขึ้นเลยหรือ" ตัวละครแรกที่เกิดขึ้นคือ เลสลี อาซต์ เป็นตัวละครที่มีภูมิหลัง ซึ่งถูกระเบิดตายในอีกไม่กี่ตอนภายหลัง แนวคิดแรกมีเพียงผู้หญิงคนเดียว ที่ก่อนหน้านี้มีอาชีพเป็นนักแสดง ที่จะแนะนำมาในโครงเรื่องหลัก แต่ก็เปลี่ยนแนวคิดในเวลาต่อมา โดยเพิ่มแฟนหนุ่มของเธอมาด้วย ผู้เขียนได้ตัดสินใจที่จะเล่าเรื่องของทั้งคู่เพียงแค่ตอนเดียวและกำจัดตัวละครนั้นทิ้งออกอย่างรวดเร็ว เนื่องจากได้คำวิจารณ์ด้านลบเกี่ยวกับตัวละครและคนดูในฤดูกาลที่ 3 มียอดลดลง และยังใส่เป็นมุขตลกที่ซอว์เยอร์ไม่รู้จักนิกกีและเปาลู เรียกพวกเขาว่า "นีนา" และ "ปาโบล" และถามว่าพวกเขาคือใคร ต่อมาลินเดลอฟได้ออกมาพูดว่า "พวกเรารู้สึกกับนิกกีและเปาลูว่าเป็นสิ่งไม่ถูกต้องกว่า 1 เดือน ก่อนที่แฟน ๆ จะเริ่มแสดงปฏิกิริยากัน พวกเราได้คิดแล้วว่า บางทีสัญชาตญาณของเราอาจจะผิด" ได้มีการแนะนำตัวละครนิกกีและเปาลูในเรื่องในตอน "Further Instructions" แต่ก็ตัดออกในท้ายสุด โดยเป็นฉากที่ ตัวละครแคลร์ ลิตเทิลตัน พบทั้งคู่โดยบังเอิญในเต็นท์ของแจ็ก ที่กำลังมีเพศสัมพันธ์กันในตอนกลางของเรื่อง แต่ฉากแนะนำที่มาแทนคือตอนจบของตอนเดียวกัน เมื่อล็อกกล่าวสุนทรพจน์การแสดง การแสดง. คีลี มิเชลล์ แซนเชซ ลูกครึ่งฝรั่งเศส-เปอร์โตริโก รับบทเป็นนิกกี 6 ตอนในฤดูกาลที่ 3 ของ Lost เธอมีปัญหาในการถ่ายทำฉากที่ถูกฝัง เนื่องจากเธอเป็นโรคกลัวที่ปิดทึบ (claustrophobia) ส่วนโรดรีกู ซานโตรู ที่ได้รับฉายาว่า ทอม ครูซชาวบราซิล และรัสเซล โครว์ชาวบราซิล ได้แสดงเรื่องนี้ที่ถือเป็นบทสำคัญในซีรีส์โทรทัศน์อเมริกันเรื่องแรกของเขา ในบท เปาลู เขาปรากฏอยู่ในเรื่อง 7 ตอน มีรายงานว่าเขาได้เงินค่าจ้างระหว่าง 2634-6427 ดอลลาร์สหรัฐ ต่อสัปดาห์ ลินเดลอฟพูดถึงซานโตรูว่า "มีความสามารถ" และเหมาะสมกับ Lost เพราะ ผู้ชมชาวอเมริกันยังไม่คุ้นเคยหน้าของเขา เป็นเหตุผลเดียวกับยุนจิน คิม ที่มีฉายาจูเลีย โรเบิตส์แห่งเกาหลี รับบทบาทซุน ควอน ส่วนหนึ่งที่ซานโตรูผ่านการคัดตัวนักแสดงเพราะ รูปร่างหน้าตาดี อย่างไรก็ตามผู้เขียนกล่าวว่า พวกเขาไม่ได้เขียนตัวละครนี้อย่างที่เขาคิด หรือไม่ได้ต้องการให้เขาเป็นเช่นนี้ ซานโตรูกล่าวว่าเขารู้สึกในการทำงานกับซานเชซและหวังว่าจะได้กลับมาทำงานร่วมกับทีมงาน Lost อีกการตอบรับ การตอบรับ. การตอบรับของ ตัวละครทั้งคู่นี้ที่มีลักษณะเสแสร้งและได้รับโทษ ได้รับเสียงวิจารณ์ด้านลบมากกว่าตัวละครอื่น ๆ ในเรื่อง หนึ่งในนักเขียนของ เอนเตอร์เทนเมนต์วีกลี ตั้งฉายาให้เปาลูว่า ""Paulo Poops-a-Lot"" (เปาลูถ่ายหนักบ่อย) โดยอ้างจากฉากในตอน "The Cost of Living" และ "Enter 77" นิตยสารแม็กลีนส์ วิจารณ์การเขียนตัวละครและเรียกตัวละครว่า "น่ารำคาญอย่างไม่น่าเชื่อ" นิตยสาร ทีวีไกด์ เขียนเกี่ยวกับทั้งคู่ว่า "หน้าตาดูสมบูรณ์แบบเกินไปที่จะเชื่อว่าเป็นมนุษย์" เมื่อมีข่าวลือแพร่สะพัดทางอินเทอร์เน็ตและมีการโฆษณาทางช่องเอบีซีว่าตัวละครทั้งสองจะตาย ผู้ชมบางคนก็คาดหวัง "การฆาตกรรมของคู่" และรู้สึกยินดีมากเมื่อทั้งนิกกีและเปาลูตายตามคำปรารถนาของผู้ชม โดยก่อนหน้านี้ 3 เดือน ก่อนที่จะออกอากาศทางโทรทัศน์ ซานโตรูให้สัมภาษณ์กับนิตยสารโรลลิงสโตนฉบับบราซิลว่า ตัวละครที่เขาแสดงจะตายในกลางฤดูกาลที่ 3 ขณะเดียวกันก็มีการประกาศว่า ซานเชซได้เซ็นสัญญาแสดงในตอนไพรอตของซีรีส์ภาพยนตร์ออกอากาศทางเอบีซีในฤดูใบไม้ร่วงปี ค.ศ. 2007 เรื่อง Football Wives ดังนั้นจะเป็นไปไม่ได้ที่เธอจะแสดงต่อใน Lost ในฐานะหญิงฆาตกร</doc>
