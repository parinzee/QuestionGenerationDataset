<doc id="220083" url="https://th.wikipedia.org/wiki?curid=220083" title="เกมทศกัณฐ์เด็ก">เกมทศกัณฐ์เด็ก เกมทศกัณฐ์เด็ก เป็นรายการเกมโชว์ควิซโชว์สำหรับเด็กเยาวชน โดยเริ่มออกอากาศครั้งแรกเมื่อวันที่ 3 เมษายน 2547 ออกอากาศทุกวันเสาร์และวันอาทิตย์ ทางโมเดิร์นไนน์ทีวี ทำเนียบทศกัณฐ์เด็ก- ด.ช.พัทธดนย์ เกลี้ยงจันทร์ (น้องเดียว) เป็นทศกัณฐ์เด็กชายคนแรกที่สามารถพิชิต 200 หน้าได้ รับทุนการศึกษาร่วม 4,000,000 บาท - ด.ญ.สุพิชชา มงคลจิตตานนท์ (น้องแพร) ทศกัณฐ์เด็กหญิงคนแรกที่สามารถพิชิต 200 หน้าได้ รับทุนการศึกษาร่วม 4,000,000 บาท - ด.ช.พีรพล เพิ่มเพ็ชร (น้องพีพี) ทศกัณฐ์เด็กชายคนที่สองที่สามารถพิชิต 200 หน้าได้ รับทุนการศึกษาร่วม 4,000,000 บาท รายการ เกมทศกัณฐ์เด็ก แจกทุนการศึกษารวมทั้งหมด 12,000,000 บาทวันเวลาและออกอากาศวันเวลาและออกอากาศ. - เสาร์ - อาทิตย์ เวลา 19.30 - 20.00 น. - เสาร์ - อาทิตย์ เวลา 19.00 - 19.30 น. - เสาร์ - อาทิตย์ เวลา 16.05 - 16.30 น. (หลังข่าวต้นชั่วโมง) - ออกอากาศ วันจันทร์,พุธ,พฤหัสบดี และศุกร์ เวลา 17.30-18.00 น./13.00-13.30 น.ทางเวิร์คพอยท์ ทีวี - ออกอากาศ วันเสาร์-อาทิตย์ เวลา 09.00-09.30 น.ทางเวิร์คพอยท์ ทีวี - ออกอากาศ วันจันทร์-ศุกร์ เวลา 11:00-11:30 น./17:00-17:30 น./23:00-23:30 น.ทางช่อง 6 รอบรู้ดูสนุก - ออกอากาศ วันจันทร์-ศุกร์ เวลา 11:30-12:00 น./17:30-18:00 น./23:30-00:00 น.ทางช่อง 6 รอบรู้ดูสนุกชื่อรายการชื่อรายการ. - เกมทศกัณฐ์เด็ก (3 เมษายน 2547 - 2 มีนาคม 2551 / 7 มิถุนายน 2551 - 14 มิถุนายน 2551) - เกมทศกัณฐ์เด็ก 3 วัย (8 มีนาคม 2551 - 30 มีนาคม 2551) - เกมทศกัณฐ์เด็ก ช่วยโรงเรียน (5 เมษายน 2551 - 4 พฤษภาคม 2551) - เกมทศกัณฐ์เด็ก ช่วยโรงพยาบาล (10 พฤษภาคม 2551 - 1 มิถุนายน 2551)กติการูปแบบที่ 1 กติกา. รูปแบบที่ 1. รูปแบบการเล่นจะคล้ายคลึงกับเกมทศกัณฐ์ของผู้ใหญ่แทบทุกประการ เพียงแต่ว่าจะเป็นการเล่นเพียงคนเดียว และเน้นการสะสมเงินรางวัลเป็นหลัก โดยเมื่อเริ่มการแข่งขัน ผู้เข้าแข่งขันจะต้องเลือกใบหน้าที่จะเป็นใบหน้าแรกขึ้นมาทายก่อน โดยใบหน้านั้นจะถูกสลับสับเปลี่ยนไปเรื่อยๆ เมื่อผู้เข้าแข่งขันพอใจแล้วสามารถกดปุ่มหยุดเพื่อเลือกใบหน้านั้นได้ และเมื่อได้ใบหน้าแล้วผู้เข้าแข่งขันจะมีเวลา 1 นาที ในการทายให้ถูกว่าบุคคลคนนี้คือใคร หากตอบถูกต้อง ก็จะมีสิทธิ์ในการเล่นใบหน้าต่อไป แต่ถ้าหากตอบผิด เกมจะยุติลงทันที อย่างไรก็ดี ผู้เข้าแข่งขันสามารถขอโยนใบหน้านั้นได้ ซึ่งการโยนนั้นจะเท่ากับการขอผ่านไปเลย โดยสิทธิ์การโยนจะมีให้ 1 ครั้ง ต่อการเล่นทุกๆ 10 หน้า (หมายความว่าเมื่อเข้าสู่ 10 หน้าถัดไป ไม่ว่าก่อนหน้านี้จะใช้หรือไม่ก็ตาม สิทธิ์นี้จะมีให้ 1 ครั้งเสมอ) การสะสมเงินรางวัล จะมาจากการทายใบหน้าให้ถูกต้องมากที่สุด โดยทุก 10 หน้าที่ทายถูก จะได้รับเงินรางวัลสะสมดังนี้- ตอบถูก 10 หน้า รับเงินรางวัล 100,000 บาท - ตอบถูก 20 หน้า รับเงินรางวัลเพิ่มอีก 200,000 บาท - ตอบถูก 30 หน้า รับเงินรางวัลเพิ่มอีก 300,000 บาท - ตอบถูก 40 หน้า รับเงินรางวัลเพิ่มอีก 400,000 บาท และจะเป็นเช่นนี้ไปเรื่อยๆ ทุกครั้งที่ตอบถูกรูปแบบที่ 2 รูปแบบที่ 2. รูปแบบนี้ยังคงเน้นการทายใบหน้าเพื่อสะสมเงินรางวัล แต่ครั้งนี้จะเป็นทายใบหน้าจากโจทย์ที่กำหนด โดยกติกาคือผู้เข้าขันขันจะต้องทายว่าใครคือบุคคลที่โจทย์กำหนดให้ โดยจะมีใบหน้าให้เลือก 2 ใบหน้า คือบนและล่าง ผู้เข้าแข่งขันจะมีเวลา 1 นาทีในการทาย หากทายถูกก็จะมีสิทธิ์เล่นในใบหน้าถัดไป แต่ถ้าหากตอบผิด เกมจะยุติลงทันที การสะสมเงินรางวัล จะมาจากการทายใบหน้าให้ถูกต้องมากที่สุด โดยทุก 10 หน้าที่ทายถูก จะได้รับเงินรางวัลสะสมดังนี้- ตอบถูก 10 หน้า รับเงินรางวัล 10,000 บาท - ตอบถูก 20 หน้า รับเงินรางวัลเพิ่มอีก 20,000 บาท เป็นมูลค่า 30,000 บาท - ตอบถูก 30 หน้า รับเงินรางวัลเพิ่มอีก 30,000 บาท เป็นมูลค่า 60,000 บาท - ตอบถูก 40 หน้า รับเงินรางวัลเพิ่มอีก 40,000 บาท เป็นมูลค่า 100,000 บาท และจะเป็นเช่นนี้ไปเรื่อยๆ ทุกครั้งที่ตอบถูก แต่ถ้าหากผู้เข้าแข่งขันสามารถทายได้ถูกต้องถึง 200 หน้า จะได้รับบ้านอีก 1 หลัง รวมมูลค่า 4,000,000 บาท</doc>
