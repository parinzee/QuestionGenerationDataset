<doc id="377160" url="https://th.wikipedia.org/wiki?curid=377160" title="ออสการ์ พิสโตริอุส">ออสการ์ พิสโตริอุส ออสการ์ เลนเนิร์ด คาร์ล พิสโตริอุส (; 22 พฤศจิกายน ค.ศ. 1986 — ) เป็นนักวิ่งในกีฬาพาราลิมปิกชาวแอฟริกาใต้ ซึ่งรู้จักกันในฐานะ "เบลดรันเนอร์" และ "ชายไร้ขาที่วิ่งได้เร็วที่สุด" พิสโตริอุสซึ่งถูกตัดขาทั้งสองเป็นเจ้าของสถิติโลกในรายการ 100, 200 และ 400 เมตร (สปอร์ทคลาส T44) โดยด้านรายการแข่งขันและการวิ่งแข่งได้รับการช่วยเหลือจากชีต้าเฟล็กซ์-ฟุต (Cheetah Flex-Foot) ด้วยอุปกรณ์เสริมชนิดคาร์บอนไฟเบอร์จากบริษัทออสเซอร์ (Ossur) ในค.ศ. 2007 พิสโตริอุสได้เป็นส่วนหนึ่งในการเข้าร่วมการแข่งขันระดับนานาชาติเป็นครั้งแรกสำหรับนักกีฬาที่มีความสามารถทางด้านร่างกาย อย่างไรก็ตาม ขาเทียมของเขาได้ลดต่ำลงในขณะที่เขาร่วมการแข่งขัน และได้มีการสร้างข้อเรียกร้องว่าเขามีข้อได้เปรียบที่ไม่เป็นธรรมเหนือกว่านักวิ่งที่มีความสามารถทางด้านร่างกาย ในปีเดียวกันนี้ สมาคมระหว่างประเทศแห่งสหพันธ์กรีฑา (IAAF) ได้แก้ไขเพิ่มเติมกฎของการห้ามใช้อุปกรณ์ทางเทคนิคที่รวมเอาสปริง, ล้อหรือองค์ประกอบอื่นๆที่ทำให้ผู้ใช้ได้เปรียบกว่านักกีฬารายอื่นที่ไม่ได้ใช้อุปกรณ์ดังกล่าว ซึ่งอ้างว่าการแก้ไขนี้ไม่ได้มุ่งเน้นเฉพาะพิสโตริอุสเท่านั้น หลังจากตรวจสอบติดตามการแข่งขันของเขา ตลอดจนการดำเนินการทดสอบ, นักวิทยาศาสตร์ได้ยึดเอามุมมองที่เห็นว่าพิสโตริอุสได้เปรียบมากกว่านักกีฬาที่ไม่มีแขนขาเทียม กับความแข็งแกร่งที่ได้พบเหล่านี้มาประกอบการพิจารณา เมื่อวันที่ 14 มกราคม ค.ศ. 2008 ทาง IAAF ได้ตั้งกฎให้เขาไม่มีสิทธิ์ในการแข่งขันภายใต้กฎที่กำหนดไว้ รวมทั้งในโอลิมปิกฤดูร้อน 2008 การตัดสินใจนี้ได้กลับเป็นผลตรงกันข้ามโดยศาลอนุญาโตตุลาการเพื่อการกีฬาเมื่อวันที่ 16 พฤษภาคม ค.ศ. 2008 ซึ่งศาลได้ระบุว่า IAAF ไม่ได้ให้หลักฐานเพียงพอที่จะพิสูจน์ว่าพิสโตริอุสจะใช้ขาเทียมของเขาได้ดีกว่านักกีฬาที่มีความสามารถทางด้านร่างกาย เดือนมีนาคม ค.ศ. 2012 เขาได้ร่วมแข่งขันกรีฑาที่กรุงพริทอเรีย ซึ่งเป็นถิ่นเกิดของเขาเอง โดยทำเวลาได้ 45.20 วินาที ซึ่งดีกว่าเวลามาตรฐาน เอ สแตนดาร์ด ที่ 45.30 วินาที นอกจากนี้ เขายังเป็นนักกีฬาพิการสองขาคนแรกที่เข้าร่วมแข่งขันในกีฬากรีฑาในโอลิมปิก ในวันที่ 14 กุมภาพันธ์ ค.ศ. 2013 เขาได้ถูกตำรวจจับกุมในข้อหาฆาตกรรมแฟนสาวชื่อรีวา สทีนคัมพ์ ในบ้านของตนเอง ในการพิจารณาคดีเมื่อ ค.ศ. 2014 เขาถูกวินิจฉัยว่าไม่มีความผิดฐานฆ่าคน แต่มีความผิดฐานฆ่าคนโดยไม่เจตนา (culpable homicide)</doc>
