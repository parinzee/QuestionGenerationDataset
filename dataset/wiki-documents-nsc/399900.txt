<doc id="399900" url="https://th.wikipedia.org/wiki?curid=399900" title="หวง เชิ่งอี">หวง เชิ่งอี หวง เชิ่งอี (; ) นักแสดงและนักร้องสาวชาวจีน เกิดเมื่อวันที่ 11 กุมภาพันธ์ ค.ศ. 1983 ที่เซี่ยงไฮ้ ประเทศจีน จบการศึกษาจากสถาบันภาพยนตร์ปักกิ่ง ในปี ค.ศ. 2001 มีผลงานการแสดงครั้งแรกจากการรับบทนางเอกประกบคู่กับ โจว ซิงฉือ ในภาพยนตร์กังฟูตลกเรื่อง Kung Fu Hustle ในปี ค.ศ. 2004 ด้วยการเซ็นสัญญาเป็นนักแสดงในสังกัดบริษัทของโจว ซิงฉือ ต่อมาเมื่อหมดสัญญา ได้เป็นพรีเซ็นเตอร์โฆษณาสินค้าหลายชิ้น และมีผลงานภาพยนตร์และซีรีส์ชุดต่าง ๆ เช่น Dragon Squad, Royal Swordsmen, Lethal Ninja ในปี ค.ศ. 2006, The Founding of a Republic ในปี ค.ศ. 2009, รับบท ซูซู่ นางพญางูขาว ใน The Sorcerer and the White Snake ในปี ค.ศ. 2011และ Iceman 3D ในปี ค.ศ. 2014 ด้านผลงานเพลงได้เข้าร่วมกับบริษัท เอ็มเพอเรอร์ เอ็นเตอร์เทนเมนต์ กรุ๊ป ในปี ค.ศ. 2008 ต่อมาในปี ค.ศ. 2009 ได้เป็นผู้บริหารของบริษัท ไชน่า จูลี่ กรุ๊ป'ส เอ็นเตอร์เทนเมนต์ มีเดีย คอร์ป.</doc>
