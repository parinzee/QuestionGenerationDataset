<doc id="736671" url="https://th.wikipedia.org/wiki?curid=736671" title="ทฤษฎีรักนิรันดร">ทฤษฎีรักนิรันดร ทฤษฎีรักนิรันดร () เป็นภาพยนตร์ชีวประวัติแนวโรแมนติกในปี 2015 ของประเทศอังกฤษ กำกับโดยเจมส์ มาร์ช และเขียนบทดัดแปลงโดยแอนโธนี นิคาร์เทิน Travelling to Infinity: My Life with Stephen โดยเจน ไวลด์ ฮอว์กิ้ง เขียนถึงความสัมพันธ์ของเธอกับอดีตสามีนักฟิสิกส์ทฤษฎี สตีเฟน ฮอว์คิง ที่เป็นโรคเซลล์ประสาทสั่งการ และความสำเร็จของเขาในฟิสิกส์ นำแสดงโดย เอดดี เรดเมย์น, เฟลิซิตี้ โจนส์, ชาร์ลี ค็อกซ์, เอมิลี่ วัตสัน, ไซม่อน แม็คเบอร์นี่ย์ และเดวิด ธิวลิส ฉายรอบปฐมทัศน์โลกที่ โตรอนโตอินเตอร์เนชั่นแนลฟิล์มเฟสติวัล วันที่ 7 กันยายน ค.ศ. 2014 ภาพยนตร์เรื่องนี้ได้รับการตอบรับและคำวิจารณ์ในเชิงบวกทั่วโลก และได้รับการเสนอชื่อเข้าชิงรางวัลมากมาย เช่น รางวัลสมาคมนักแสดงภาพยนตร์และโทรทัศน์, รางวัลแซทเทิร์น เป็นต้น เรดเมย์นเป็นสตีเฟน ฮอว์คิง เขาได้รับเสียงชื่นชมอย่างกว้างขวาง ได้รับรางวัลหลายรางวัลและการเสนอชื่อเข้าชิง รวมทั้งได้รับรางวัลออสการ์ สาขานักแสดงนำชายยอดเยี่ยมอีกด้วย ภาพยนตร์ได้รับการเสนอชื่อเข้าชิงรางวัลลูกโลกทองคำ 4 สาขา และคว้ามาได้ 2 สาขาคือ สาขานักแสดงนำชายยอดเยี่ยม ในภาพยนตร์ประเภทดราม่า (เรดเมย์น) และดนตรีประกอบภาพยนตร์ยอดเยี่ยม (โจฮานสัน) เข้าชิงรางวัลแบฟตาทั้งหมด 10 สาขา คว้ามาได้ 3 สาขาคือ สาขาภาพยนตร์อังกฤษยอดเยี่ยม, นักแสดงนำชายยอดเยี่ยม (เรดเมย์น) และบทภาพยนตร์ดัดแปลงยอดเยี่ยม (นิคาร์เทิน)เนื้อเรื่อง เนื้อเรื่อง. สตีเฟน ฮอว์คิง (เอดดี เรดเมย์น) นักฟิสิกส์ดาราศาสตร์ผู้มีชื่อเสียงโด่งดัง ซึ่งป่วยเป็นโรคเซลล์ประสาทสั่งการเสื่อม (หรือโรคกล้ามเนื้ออ่อนแรง) ตั้งแต่อายุ 21 ปี และแพทย์วินิจฉัยว่าเขาจะมีชีวิตอยู่ได้อีก 2 ปี แต่ด้วยความรัก กำลังใจ และความมุ่งมั่นของ เจน (เฟลิซิตี้ โจนส์) แฟนสาวผู้ไม่เคยหวั่นไหว ทั้งสองจึงแต่งงานกัน โดยที่สตีเฟนไม่ย่อท้อในการต่อสู้กับโรคร้าย ทั้งคู่สร้างครอบครัวและเริ่มต้นสร้างผลงานใหม่ทางด้านการแพทย์และวิทยาศาสตร์ พวกเขาสร้างความสำเร็จได้มากกว่าที่พวกเขาเคยนึกฝันไว้ นั่นก็คือการอยู่มาจนถึงศตวรรษที่ 21</doc>
