<doc id="860941" url="https://th.wikipedia.org/wiki?curid=860941" title="คิม ฮย็อง-จิก">คิม ฮย็อง-จิก คิม ฮย็อง-จิก (; 10 กรกฎาคม พ.ศ. 2437 – 5 มิถุนายน พ.ศ. 2469) เป็นบิดาของคิม อิล-ซ็อง เป็นปู่ของคิม จ็อง-อิล และเป็นทวดของคิม จ็อง-อึน ผู้นำประเทศเกาหลีเหนือประวัติ ประวัติ. ประวัติส่วนตัวของเขาไม่เป็นที่ทราบและมีปรากฏอยู่น้อยนิด ทราบเพียงว่าเขาเกิดเมื่อวันที่ 10 กรกฎาคม พ.ศ. 2437 ณ เทศมณฑลแทดง จังหวัดพย็องอัน อาณาจักรโชซ็อน บิดาชื่อ คิม โบ-ฮย็อน (; ; พ.ศ. 2414–2498) กับมารดาชื่อ รี โบ-อิก (; ; พ.ศ. 2419–2502) เขาเข้ารับการศึกษาจากโรงเรียนซ็องชิล (Sungshil School) อันเป็นโรงเรียนที่ก่อตั้งโดยมิชชันนารีชาวอเมริกัน หลังจบการศึกษาจึงประกอบกิจเป็นครูและเป็นหมอพื้นบ้านค้ายาสมุนไพร เขาเสียชีวิตด้วยแผลหิมะกัดระดับที่สาม คิม ฮย็อง-จิก และคัง พัน-ซ็อกภริยา นับถือศาสนาคริสต์ เขาเป็นมิชชันนารีโปรเตสแตนต์เผยแผ่ศาสนาเป็นงานเสริม ซึ่งคิม อิล-ซ็อง บุตรชายคนโตของเขาก็เคยรับใช้คริสตจักรมาก่อน แต่ภายหลังเขาไม่นับถือศาสนา</doc>
