<doc id="178866" url="https://th.wikipedia.org/wiki?curid=178866" title="วัดสาลวนาราม (หนองจอก)">วัดสาลวนาราม (หนองจอก) วัดสาลวนาราม (หนองจอก) ตั้งอยู่ที่ หมู่ที่ 1 ตำบลหนองจอก อำเภอบ้านไร่ จังหวัดอุทัยธานี ซึ่งติดต่อกับเขตอำเภอเนินขาม จังหวัดชัยนาท และอำเภอด่านช้าง จังหวัดสุพรรณบุรี มีที่ดินเป็นที่สร้างวัดประมาณ 64 ไร่ โดยมีนายโฮม จันทร ได้รับอนุญาตสร้างวัดขึ้นเมื่อวันที่ 26 เมษายน พ.ศ. 2504 และได้รับอนุญาตให้ตั้งเป็นวัดโดยถูกต้องตามกฎหมายทางราชการ เมื่อวันที่ 16 ตุลาคม พ.ศ. 2506 ได้รับพระราชทานวิสุงคามสีมา เมื่อวันที่ 1 มีนาคม พ.ศ. 2520 และต่อมาเมื่อวันที่ 1–7 กุมภาพันธ์ พ.ศ. 2543 ได้จัดงานผูกพัทธสีมาฝังลูกนิมิต โดยมีพระมหาสมุทร สุนฺทรธมฺโม ป.ธ.9 เจ้าอาวาสรูปปัจจุบัน พร้อมด้วยทายกทายิกา เป็นประธานจัดสร้างอุโบสถขึ้นเป็นพัทธสีมาจนถึงทุกวันนี้ประวัติ ประวัติ. บันทึกพระอาจารย์พันธ์ ญาณสุโก เมื่อปี พ.ศ. 2501 วันที่ 9 มีนาคม ตรงกับเดือน 4 ข้างขึ้น ชาวบ้านหนองจอก ประมาณ 100 กว่าคน ได้ไปรับเอา... พระอาจารย์พันธ์ ญาณสุโก ที่วัดทัพหลวง ตำบลทัพหลวง อำเภอบ้านไร่ จังหวัดอุทัยธานี มาเป็นอาจารย์อยู่ที่วัดหนองจอกเป็นรูปแรก เมื่อกระผมมาถึงวัดแล้วพิจารณาดูแล้ว ไม่เห็นมีกุฏิเลยสักหลัง มีแต่ศาลาพักร้อนอยู่หนึ่งหลัง ประมาณ 2 ห้อง ทำด้วยไม้ไผ่ ส่วนเสานั้นทำด้วยไม้จริง ข้างบนมุงด้วยหญ้าคา มีศาลาอยู่อีกหลังหนึ่งไม่ใหญ่โตสักเท่าไรนัก เอาไว้เรียนหนังสือของเด็กๆ เขาให้ชื่อว่า “โรงเรียนบ้านหนองจอก” มีเด็กนักเรียนอยู่ประมาณ 60 คน สอนโดยอาจารย์วิโรจน์ ภูมิพันฒน์ เป็นครูใหญ่ในเวลานั้น ถามว่าโรงเรียนทำไมไม่เอา “วัด” นำหน้า ผมตอบว่า เพราะโรงเรียนเขามีมาก่อนวัดหลายปีแล้ว เมื่อก่อนโรงเรียนอยู่ทางทิศเหนือของหมู่บ้าน ที่เขาเรียกกันว่า “วัดเก่า” ที่ผมมาสร้างนี้เป็นวัดใหม่ สร้างขึ้นใหม่ อยู่ในระหว่างกลางบ้านใต้และบ้านเหนือ เมื่อเป็นเช่นนั้นกระผมจึงได้ร่วมมือกับชาวบ้านหนองจอก ได้มาช่วยกันดัดแปลงศาลาพักร้อนให้เป็นกุฏิขึ้นมา 1 หลังต่อจากนั้นชาวบ้านหนองจอกและญาติโยมก็ได้สร้างกุฏิขึ้นมาอีก 2 หลัง หลังที่ 1 ใช้เวลาสร้าง 3 วันจึงแล้วเสร็จ เพราะทำด้วยไม้ไผ่ทั้งนั้น หลังที่ 2 ใช้เวลาสร้าง 17 วันจึงแล้วเสร็จเพราะสร้างดีหน่อย ทำด้วยไม้กระดาน ทั้งนั้นหลังคามุงด้วยสังกะสี ปีแรกนั้นมีกุฏิอยู่ 3 หลัง ต่อมาก็สร้างกุฏิขึ้นมาอีก 1 หลังและสร้างศาลาสำหรับใช้สวดปาติโมกอีก 1 หลัง ปัจจุบันนี้อุโบสถทับอยู่ สร้างกลองเพลงอีก 1 คู่เป็นพยานอยู่ทุกวันนี้ ต่อมาในเดือนตุลาคม พ.ศ. 2501 กระผมขอเท้าความถึงอาจารย์ผมอีกคนหนึ่ง เขาชื่อว่า มหาบุญช่วย มงคลประเสริฐ เขาเป็นอาจารย์ของกระผมตั้งแต่กระผมเป็นสามเณรตรีเล็ก ๆ อยู่ ตอนนั้นอายุได้ประมาณ 16 ปีเท่านั้นเอง ต่อจากนั้น อาจารย์บุญช่วยก็ได้ส่งกระผมไปเรียนต่อนักธรรม อยู่ที่...วัดลานคา ตำบลโครกคราม อำเภอบางปลาม้า จังหวัดสุพรณณบุรี ภายหลังมา เมื่อผามาเป็นหัวหน้าที่หวัดหนองจอก เขาก็ได้มาเยี่ยมผมบ่อยๆ ชื่อวัด “สาลวนาราม” ชื่อนี้ผมเป็นคนตั้งเอง ผมเองและอาจารย์มหาบุญช่วยเราคุยกันถูกคอดี ผมก็เลยเอ่ยปากขึ้นว่า “อยากได้ธรณีสักแปลงหนึ่งเพื่อเอาไว้เป็นทุนก่อสร้างวัดต่อไปในภาคหน้า” เขาก็บอกว่า “ที่ผมมีอยู่แปลงหนึ่งผมจะขายถ้าผมย้ายไปอยู่ที่อื่นที่ของผมยังขายไม่ได้ ผมจะถวายท่านไว้เป็นสมบัติของวัดต่อไป “ต่อจากนั้นมาอีกไม่นานท่าน อาจารย์มหาบุญช่วยก็มาหาผมอีก ท่านบอกว่ “ผมขอถวายที่นาของผมประมาณ 200 กว่าไร่ไว้กับอาจารย์ผู้เป็นลูกศิษย์ ให้เป็นสมบัติของวัดหนองจอกต่อไป” ท่านยังบอกต่อไปว่า “ไม่ต้องลำบากเรื่องเขตแดนผม ขึ้นคันดินไว้หมดแล้ว” เมื่อเป็นเช่นนั้น ประมาณเดือนกุมภาพันธ์ พ.ศ. 2502 ผมก็ได้แจ้งกับผู้ใหญ่โฮม ผู้ช่วยจันมา ผู้ช่วยสง่า และทายกก๋อย ให้รับทราบ และต่อมาพวกเราทั้งหลายก็พร้อมใจกันไปรางวัดที่นาตรงนั้นไว้ ที่นาตรงนั้นจึงได้มาเป็นสมบัติของวัดหนองจอกโดยสมบูรณ์ทุกวันนี้ บันทึกโดย... ทยากพันธ์ ป้อมคำ 2 กันยายน 2542 หมายเหตุ1. พระอาจารย์พันธ์ ญารสุโภ กับทายกพันธ์ ป้อมคำ เป็นคนคนเดียวกัน 2. ส่วนพระครูวิรัตน์นั้น เราได้เจอกันและได้คุยกันครั้งหนึ่ง ในขณะนั้นเป็นเวลาเดือน 4 กลางปี 2502 3. ที่ผมเขียนเล่าทั้งหมดนี้ เขียนตอนที่ผมเป็นเจ้าสำนักวัดเท่านั้น ไม่ก้าวก่ายสมัยอาจารย์รูปอื่นๆ 4. เมื่อผมลาสิกขาออกจากวัดแล้ว อาจารย์ทา เป็นอาจารย์รูปที่ 2 ต่อจากผม 5. ปีแรกมีพระภิกษุพรรษจำพรรษาอยู่ 6 รูป มีการสอนนักธรรมตรีด้วย สอบได้ 1 รูปนอกนั้นตก ออกพรรษาแล้วมีงานเทโวด้วยเจ้าอาวาสและรักษาการเจ้าอาวาส เจ้าอาวาสและรักษาการเจ้าอาวาส. รวม 12 รูป คือ1. พระอาจารย์พันธ์ ญาณสุโภ รักษาการที่พักสงฆ์วัดสาลวนารามตั้งแต่วันที่ 9 มีนาคม พ.ศ. 2501 ถึง พ.ศ. 2503 แล้วลาสิกขา 2. พระอาจารย์ท สุภโร รักษาการที่พักสงฆ์ ตั้งแต่ พ.ศ. 2503 ถึง พ.ศ. 2505 แล้วลาสิกขา 3. พระอธิการสม สิริทินฺโน (พระครูอุเทศธรรมนิวิฐ สม) ได้รับแต่งตั้งเป็นเจ้าอาวาสวัดสาลวนาราม เป็นรูปแรก ตั้งแต่ พ.ศ. 2506 ถึง พ.ศ. 2508 แล้วย้ายไปเป็นเจ้าอาวาสวัดบ้านไร่ 4. พระอธิการมนัส แสนพรม ได้รับแต่งตั้งเป็นเจ้าอาวาสวัดสาลวนาราม ตั้งแต่ พ.ศ. 2508 ถึง พ.ศ. 2519 แล้วลาสิกขา 5. พระวิเชียร โฆสธมฺโม รักษาการแทนเจ้าอาวาส ตั้งแต่ พ.ศ. 2519 ถึง พ.ศ. 2524 แล้วย้ายไปอยู่จำพรรษา ณ วัดมหาธาตุ กรุงเทพฯ 6. พระมหามนัส สมชาโน (พระครูอุดมจริยาภรณ์) ได้รับการแต่งตั้งเป็นเจ้าอาวาสวัดสาลวนาราม ตั้งแต่ พ.ศ. 2524 ถึง พ.ศ. 2534 แล้วย้ายไปเป็นเจ้าอาวาสวัดหนองขุนชาติ 7. พระอาจารย์อนันต์ ภูคลัง รักษาการแทนเจ้าอาวาสในช่วงพระมหามนัส สมชาโน ไปเรียนต่อระดับปริญญาโท ที่ประเทศอินเดีย ตั้งแต่ พ.ศ. 2526 ถึง พ.ศ. 2529 แล้วลาสิกขา 8. พระอาจารย์สมชาย (เกียรติศักดิ์) เลี้ยงบุตร รักษาการแทนเจ้าอาวาส ตั้งแต่ พ.ศ. 2534 ถึง พ.ศ. 2538 แล้วสาสิกขา 9. พระใบฎีกาสุชิน วาสารโท ได้รับแต่งตั้งเป็นเจ้าอาวาส ตั้งแต่ พ.ศ. 2535 แล้วลาสิกขา 10. พระอาจารย์สั้น จนฺทสาโร รักษาการแทนเจ้าอาวาส ตั้งแต่ พ.ศ. 2538 ถึง พ.ศ. 2539 แล้วลาออกจากตำแหน่งรักษาการ 11. พระครูอุปกิตวรการ (เจ้าอาวาสวัดเมืองการุ้ง จ.ต.เมืองการุ้ง) รักษาการแทนเจ้าอาวาสตั้งแต่ พ.ศ. 2540 ถึง พ.ศ. 2541 (ไม่ได้ย้ายมาจำพรรษาที่วัดสาลวนาราม) 12. พระมหาสุนทร สุนฺทรธมฺโม เปรียญธรรม 9 ประโยค ได้รับการแต่งตั้งเป็นเจ้าอาวาสวัดสาลวนาราม (หนองจอก) ตั้งแต่วันที่ 19 มกราคม พ.ศ. 2541 ถึงปัจจุบัน หมายเหตุ ลำดับ ปี พ.ศ. ที่อยู่จำพรรรษาไม่แน่นอนอาจคลาดเคลื่อนได้ประวัติพระสังฆาธิการตำแหน่ง ประวัติพระสังฆาธิการ. ตำแหน่ง. ชื่อ พระมหาสุนทร ฉายา สุนฺทรธมฺโม อายุ ๕๔ พรรษา ๓๓ วิทยฐานะ ป.ธ.๙ นักธรรมชั้น เอก วัดสาลวนาราม ตำบลหนองจอก อำเภอบ้านไร่ จังหวัดอุทัยธานี ปัจจุบันดำรงตำแหน่ง- เจ้าอาวาสวัดสาลวนาราม - เจ้าคณะอำเภอทัพทัน - พระอุปัชฌาย์สถานะเดิม สถานะเดิม. ชื่อ สุนทร นามสกุล นิโรจน์ เกิด ๒ ฯ ๗ ค่ำ ปี มะเส็ง วันที่ ๑ เดือน มิถุนายน พ.ศ. ๒๔๙๖ บิดาชื่อ นายสุวรรณ์ มารดาชื่อ นางพลี นิโรจน์ บ้านเลขที่ ๕๒ หมู่ที่ ๖ ตำบลหนองกลางดง อำเภอทัพทัน จังหวัดอุทัยธานีบรรพชา บรรพชา. วัน ๒ ฯ ๖ ค่ำ ปี กุน วันที่ ๓ พฤษภาคม พ.ศ. ๒๕๑๔ วัดตลุกหมู ตำบลหนองกลางดง อำเภอทัพทัน จังหวัดอุทัยธานี พระอุปัชฌาย์ พระครูอุทานวรพจน์ วัดตลุกหมู ตำบลหนองกลางดง อำเภอทัพทัน จังหวัดอุทัยธานีอุปสมบท อุปสมบท. วัน ๔ ฯ ๔ ค่ำ ปี ขาล วันที่ ๑๓ มีนาคม พ.ศ. ๒๕๑๗ ณ พัทธสีมาวัดตลุกหมู ตำบลหนองกลางดง อำเภอทัพทัน จังหวัดอุทัยธานี พระอุปัชฌาย์ พระครูอุทานวรพจน์ วัดตลุกหมู ตำบลหนองกลางดง อำเภอทัพทัน จังหวัดอุทัยธานี พระกรรมวาจาจารย์ พระครูอุเทศกัลยาณคุณ วัดวังสาริกา ตำบลหนองกระทุ่ม อำเภอทัพทัน จังหวัดอุทัยธานี พระอนุสาวนาจารย์ พระครูปภากรวิชัย วัดปากคลองมะขามเฒ่า ตำบลมะขามเฒ่า อำเภอวัดสิงห์ จงหวัดชัยนาทวิทยฐานะวิทยฐานะ. - พ.ศ. ๒๕๐๗ สำเร็จชั้นประถมศึกษาปีที่ ๔ โรงเรียนวัดตลุกหมู ตำบลหนองกลางดง อำเภอทัพทัน จังหวัดอุทัยธานี - พ.ศ. ๒๕๑๗ สอบไล่ได้นักธรรมชั้นเอก สำนักศาสนศึกษาวัดปากคลอดมะขามเฒ่า ตำบลมะขามเฒ่า อำเภอวัดสิงห์ จังหวัดชัยนาท - พ.ศ. ๒๕๓๑ สอบไล่ได้เปรียญธรรม ๙ ประโยค วัดใหม่อมตรส สำนักเรียนวัดสามพระยาเขตพระนคร กรุงเทพฯ - ความชำนาญการนวกรรมงานปกครอง งานปกครอง. (1) พ.ศ. ๒๕๕๑ เป็นเจ้าอาวาสวัดสาลวนาราม ตำบลหนองจอก อำเภอบ้านไร่ จังหวัดอุทัยธานีงานการศึกษา งานการศึกษา. (๑) พ.ศ. ๒๕๑๘ ได้รับแต่งตั้งเป็นครูสอนพระปริยัติธรรมแผนกธรรม (บาลี) สำนักศาสนศึกษา วัดปากคลองมะขามเฒ่า ตำบลมะขามเฒ่า อำเภอวัดสิงห์ จังหวัดชัยนาท</doc>
