<doc id="386274" url="https://th.wikipedia.org/wiki?curid=386274" title="พันแซร์เฟาสท์">พันแซร์เฟาสท์ พันแซร์เฟาสท์ () เป็นเครื่องยิงจรวดต่อสู้รถถังของนาซีเยอรมนีในสงครามโลกครั้งที่สอง ขึ้นชื่อว่าเป็นเครื่องยิงจรวดต่อสู้รถถังแบบแรกของโลก ประกอบด้วยท่อส่งกระสุนขนาดเล็กที่ใช้ยิงหัวรบระเบิดแรงสูงต่อสู้รถถังซึ่งสามารถปฏิบัติงานได้โดยทหารเพียงนายเดียว ความรุนแรงของหัวรบระเบิดนั้นทำให้รถถังถูกทำลายลงหรือไม่ก็ทำให้เกิดก่อประกายไฟลุกลามไปทั่วรถถัง อาจทำให้ลุกลามไปถึงห้องคนขับรถถังทำให้คนขับถูกไฟคลอกตายได้ ข้อเสียของพันแซร์เฟาสท์คือเมื่อยิงไปแล้วท่อส่งกระสุนจะใช้การไม่ได้เลยทำให้จำเป็นจะต้องทิ้งไปและต้องใช้อันใหม่แทน, อาจไม่แม่นยำพอสำหรับการยิงทำลายเป้าหมายและไม่เหมาะสำหรับการยิงใส่บุคคลด้วย พันแซร์เฟาสท์ได้ถูกผลิตและนำมาใช้ครั้งแรกในสงครามโลกครั้งที่สอง ในช่วงปี 1943 กองทัพนาซีเยอรมันได้บุกสหภาพโซเวียตในปฏิบัติการบาร์บารอสซา ทหารได้ใช้มันในการต่อสู้ T-34 รถถังของฝ่ายสหภาพโซเวียต หลังจากพันแซร์เฟาสท์ก็ได้ผลิตออกมาเป็นจำนวนมากและถูกใช้งานตลอดทุกสมรภูมิรบทั้งแนวรบด้านตะวันตกและด้านตะวันออก แต่ก่อนสงครามโลกครั้งที่สองจะยุติลง นาซีเยอรมันได้พ่ายแพ้แก่กองทัพแดงของสหภาพโซเวียตในยุทธการเบอร์ลิน ทหารรัสเซียได้ยึดพันแซร์เฟาสท์มาหลายกระบอกรวมทั้งโรงงานผลิตด้วย ต่อมาทางวิศวกรรัสเซียได้นำมันมาในการออกแบบเครื่องยิงจรวดรุ่นใหม่จนกลายมาเป็นเครื่องยิงจรวดอาร์พีจีที่ได้ถูกนำใช้กันแพร่หลายไปทั่วโลกจนถึงปัจจุบัน ส่วนพันแซร์เฟาสท์นั้นได้ถูกปลดประจำการในกองทัพไปแล้วหลังสงครามโลกครั้งที่สองยุติลง แต่ยังคงเหลือไว้ที่พิพิธภัณฑ์แห่งหนึ่งในประเทศเยอรมนี เวลาต่อมาบริษัทแห่งหนึ่งได้ปรับปรุงและพัฒนามันใหม่จนกลายมาเป็นพันแซร์เฟาสท์ 3 และหลังจากนั้นมันก็ได้เข้าประจำการในกองทัพสหพันธ์สาธารณรัฐเยอรมนีและประเทศที่เคยเป็นพันธมิตรฝ่ายอักษะคือ ออสเตรีย, ญี่ปุ่น, เนเธอร์แลนด์, สวิสเซอร์แลนด์, เกาหลีใต้และอิตาลีสิ่งที่เกี่ยวข้อง สิ่งที่เกี่ยวข้อง. นอกจากจะมีพันแซร์เฟาสท์แล้ว ยังมีเครื่องยิงจรวดอีกแบบหนึ่งนั่นก็คือ พันแซร์เชร็ค</doc>
