<doc id="228830" url="https://th.wikipedia.org/wiki?curid=228830" title="หอยพิม">หอยพิม หอยพิม (; ) เป็นหอยสองฝาทะเลที่เป็นเอกลักษณ์ของจังหวัดสมุทรสาคร เนื่องจากในบริเวณก้นอ่าวไทย และปากแม่น้ำท่าจีนในจังหวัดสมุทรสาครเป็นแหล่งที่พบหอยพิมมากกว่าชายทะเลด้านอื่น ๆรูปร่าง รูปร่าง. หอยพิมจะมีรูปร่างกลมยาวรี เปลือกขาวบางเปราะมีปุ่มสากมือ เปลือกนี้ถ้ากลางออกจะดูคล้ายปีกนางฟ้าในเทพนิยายลักษณะ ลักษณะ. ตัวหอยแบ่งออกเป็น 2 ส่วน คือ1. ส่วนลำตัว มีลักษณะอ้วนป้อมและนิ่ม ประกอบด้วยปาก ซึ่งมีเขี้ยวคล้ายฟันกระต่าย 2 ซี่ ไว้สำหรับบดอาหาร ต่อไปเป็นกระเพาะ ลำไส้ และอวัยวะต่าง ๆ 2. เนื้อเยื่อ มีลักษณะเป็นเนื้อเยื่อมีกล้มเนื้อเหนียวนุ่มคล้ายงวงช้าง ใช้ดูดอาหารจากน้ำที่อยู่อาศัย ที่อยู่อาศัย. หอยพิมชอบอาศัยอยู่บริเวณแนวระดับน้ำลงต่ำสุด พื้นพื้นดินเหนียวปนทรายละเอียด ผิวหน้าดินเป็นโคลนเลนบาง ๆ อาศัยอยู่ในรูลึกประมาณ 30-40 เซนติเมตร ปากรูกว้างประมาณ 1 เซนติเมตร ลึกลงไปจะกว้าง ตามตัวเวลาน้ำขึ้นจะเคลื่อนตัวและชูงวงขึ้นไปในน้ำเพื่อดูดอาหาร เมื่อเวลาน้ำลงจะเคลื่อนตัวลงไปอยู่ในก้นรูอาหาร อาหาร. หอยพิมกินอาหารจำพวกแพลงก์ตอนที่ล่องลอยอยู่ใกล้ผิวหน้าดิน โดยการกรอง หอยพิมขนาดใหญ่อ้วนสมบูรณ์ จะพบมากในช่วงเดือนธันวาคม - มีนาคม การจับหอยพิมใช้วิธีดำน้ำลงไปก็บด้วยมือ นับว่าหอยพิมเป็นสัตว์สัญลักษณ์ของจังหวัดสมุทรสาคร เนื่องจากแหล่งที่พบหอยพิมมากอยู่บริเวณชายฝั่งทะเลตำบลโกรกกราก ตำบลพันท้ายนรสิงห์, ตำบลบางหญ้าแพรก, ตำบลกาหลง และอำเภอเมืองสมุทรสาคร หอยพิมสามารถนำมาทำเป็นอาหาร ได้หลายรูปแบบ เช่น ตากแห้ง, ลวก, แกงจืด,  แกงส้ม หรือผัดฉ่า เป็นต้น แต่ก่อนที่จะนำมาทำเป็นอาหารจะต้องนำเอาเขี้ยวออกเสียก่อน และถ้าจำนำหอยสด ๆ มาทำอาหาร ควรนำหอยเป็น ๆ มาแช่น้ำเค็ม 1 คืน เพื่อให้คายโคลนแล้วจึงค่อยแกะเปลือกออกล้างส่วนหัว รีดส่วนที่เป็นงวงเพื่อให้สิ่งที่ยังคงค้างอยู่ภายในออกทิ้ง นำเขี้ยวออกแล้วจึงนำไปประกอบอาหารตามต้องการ</doc>
