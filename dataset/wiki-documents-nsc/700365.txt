<doc id="700365" url="https://th.wikipedia.org/wiki?curid=700365" title="พระผู้ไถ่">พระผู้ไถ่ ในศาสนาคริสต์ พระผู้ไถ่ () หรือ พระผู้ช่วยให้รอด () หมายถึง พระเยซู เพราะเชื่อว่าพระองค์ได้สละพระชนม์ชีพเพื่อไถ่มนุษย์ให้รอดจากบาปหลักเทววิทยา หลักเทววิทยา. คริสต์ศาสนาเชื่อว่ามนุษย์ทุกคนทำบาปและเสื่อมจากพระสิริของพระเป็นเจ้า ความอ่อนแอของมนุษย์ทำให้มนุษย์ไม่สามารถรอดพ้นจากอำนาจของบาปได้เอง แต่ด้วยพระเมตตาของพระเป็นเจ้า จึงทรงไถ่บาปให้มนุษย์ ซึ่งมีวิธีเดียวคือการเกิดเป็นพระเยซู มีสถานะเป็นพระบุตรที่พระเจ้าพระบิดาทรงส่งมาให้รับความทุกข์อยู่ตลอดพระชนม์ชีพ ท้ายที่สุดยังถูกทรมานและตรึงกางเขนจนสิ้นพระชนม์ทั้งที่ไม่มีความผิด เพื่อแบกรับบาปและใช้พระโลหิตของพระองค์เป็นเครื่องบูชาไถ่บาปนั้นให้มนุษย์ คริสต์ศาสนิกชนเชื่อว่าการกระทำนี้ยิ่งใหญ่มาก จนแม้เกิดขึ้นเพียงครั้งเดียวก็สามารถชำระมนุษย์ให้บริสุทธิ์ได้ตลอดกาล คริสต์ศาสนาเชื่อว่ามนุษย์จะรับการไถ่บาปนี้ได้ มีวิธีเดียวคือทางพระเยซู ด้วยเริ่มจากการยอมรับว่าตนเองเป็นคนบาป แล้วเชื่อวางใจในพระเยซูว่าเป็นพระบุตรของพระเจ้า ผู้มาไถ่มนุษย์ให้รอดด้วยการสิ้นพระชนม์บนไม้กางเขน แล้วกลับคืนพระชนม์ ผู้รับการไถ่บาปแล้วจะดำเนินชีวิตโดยปราศจากบาปเหมือนพระคริสต์มากขึ้นเรื่อย ๆ</doc>
