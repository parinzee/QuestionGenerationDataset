<doc id="122297" url="https://th.wikipedia.org/wiki?curid=122297" title="นิโคล คิดแมน">นิโคล คิดแมน นิโคล แมรี คิดแมน () เกิดวันที่ 20 มิถุนายน ค.ศ. 1967 เป็นนักแสดงหญิงชาวออสเตรเลีย นักร้อง ผู้กำกับภาพยนตร์ และนักมนุษยธรรม เริ่มเข้าสู่วงการผ่านการแสดงในภาพยนตร์และรายการโทรทัศน์ของออสเตรเลีย คิดแมนเริ่มเป็นที่รู้จักจากภาพยนตร์ระทึกใจเรื่อง Dead Calm (1989) และมีผลงานการแสดงหลากหลายเรื่องในช่วงต้นปี 1990 เธอเริ่มเป็นที่จดจำของคนทั่วโลกจากผลงานการแสดงของเธอเรื่อง Days of Thunder (1990), Far and Away (1992) และ Batman Forever (1995) หลังประสบความสำเร็จทางด้านภาพยนตร์ในช่วงปลายปี 1990 แล้ว เธอก็ยังมีผลงานการแสดงในด้านดนตรีอีกคือ Moulin Rouge! (2001) ที่ทำให้คิดแมนคว้ารางวัล Golden Globe Award เป็นครั้งที่สอง และได้รับเสนอชื่อเข้าชิงรางวัล Academy Award ในสาขานักแสดงนำหญิงยอดเยี่ยม นอกจากนี้บทบาทการแสดงของเธอในฐานะ Virginia Woolf จากภาพยนตร์ดราม่าเรื่อง The Hours (2002) ยังได้รับคำวิจารณ์ที่ยอดเยี่ยมและทำให้เธอได้รับรางวัล Academy Award สาขานักแสดงนำหญิงยอดเยี่ยม ผลงานภาพยนตร์อื่นที่ประสบความสำเร็จของคิดแมนยังมีเรื่อง Cold Mountain (2003), Ther Interpreter (2005), Happy Feet (2006) และ Australia (2008) งานแสดงของเธอในปี 2010 เรื่อง Rabbit Hole (ซึ่งเธอเป็นงานกำกับของเธอเอง) ได้ทำให้เธอได้ถูกเสนอชื่อเข้าชิงรางวัล Academy Award ในสาขานักแสดงนำหญิงยอดเยี่ยม คิดแมนได้เป็นทูตสันทวไมตรีให้กับองค์การUNICEFตั้งแต่ปี 1994 และให้กับองค์การUNIFEM ตั้งแต่ปี 2006 งานของคิดแมนทำให้เธอได้รับตำแหน่ง Star ใน Hollywood Walk of Fame, สามรางวัลสำหรับ Golden Globe Award, รางวัล BAFTA และรางวัล Academy Award ในปี 2006 คิดแมนถูกตั้งให้เป็น Companion of the Order of Australia ซึ่งถือเป็นเกียรติยศอันสูงสุดของประชาชนชาวออสเตรเลีย และยังได้เป็นนักแสดงหญิงที่มีค่าตัวสูงสุดในอุตสาหกรรมภาพยนตร์ เนื่องจากเธอเกิดที่ฮาวายและมีพ่อแม่เป็นชาวออสเตรเลีย จึงทำให้คิดแมนถือสัญชาติทั้งออสเตรเลียและอเมริกันประวัติช่วงแรกของชีวิต ประวัติ. ช่วงแรกของชีวิต. นิโคล คิดแมน เป็นชาวออสเตรเลีย แต่เธอเกิดที่เมืองโฮโนลูลูบนเกาะฮาวาย ในช่วงที่คุณพ่อนักชีวะเคมีของเธอ พาคุณแม่ซึ่งเป็นทั้งพยาบาลและครู ไปอยู่ที่นั่นเพื่อทำงานวิจัย เมื่องานวิจัยของคุณพ่อเสร็จสมบูรณ์ ทั้งครอบครัวจึงได้ย้ายกลับออสเตรเลีย คิดแมนชื่นชอบศิลปะตั้งแต่ยังเด็ก โดยเฉพาะอย่างยิ่งการเต้นรำและการแสดง เธอเรียนบัลเล่ต์ตั้งแต่อายุ 3 ขวบ และได้แสดงฝีมือการแสดงครั้งแรกตอนอายุ 6 ขวบ ในละครเกี่ยวกับการประสูติของพระเยซูคริสต์ พออายุได้ 10 ขวบ เธอเข้าเรียนการแสดงในโรงเรียนการละครแห่งหนึ่ง และได้เข้าฝึกแสดงที่โรงละครเยาวชน เซนต์มาร์ติน (St. Martin?s Youth Theatre) ในกรุงเมลเบิร์น และที่โรงละครฟิลลิปสตรีท (Phillip Street Theatre) ในนครซิดนีย์ คิดแมนก้าวสู่อาชีพนักแสดงอย่างเต็มตัวเมื่ออายุ 14 ปี ในภาพยนตร์โทรทัศน์เรื่อง Bush Christmas (1983) จากนั้นกับ BMX Bandits ในปีเดียวกัน เธอแสดงหนังทางโทรทัศน์อีกหลายเรื่อง จนได้บทสำคัญ ในมินิซีรีส์ผลงานของผู้กำกับ จอห์น ดุยแกน เรื่อง Vietnam ชีวิตส่วนตัวนิโคลนับถือศาสนาคริสต์นิกายโรมันคาทอลิกแจ้งเกิด แจ้งเกิด. ในปี 1989 คิดแมนได้รับบทนำในหนังเรื่อง Dead Calm ของ ฟิลลิป นอยซ์ ซึ่งเป็นหนังไซโคแนวตื่นเต้น ในปีเดียวกันนั้นชื่อเสียงของเธอก็เริ่มโด่งดังขึ้นอีก เมื่อเธอแสดงนำในหนังทางโทรทัศน์เรื่อง Bangkok Hilton ในบทหญิงสาวที่ถูกจำคุกในประเทศไทยในข้อหาลักลอบขนยาเสพย์ติดโดยที่ไม่ได้เป็นผู้กระทำผิด คิดแมน เริ่มเป็นที่รู้จักทั่วเอเชียแปซิฟิก ในปี 1989 ทอม ครู๊ซ เลือกเธอให้แสดงนำคู่กับเขา ในหนังอเมริกันเรื่องแรกของเธอ คือ Days of Thunder (1990) ของ โทนี่ สก๊อตต์ หนังเรื่องนี้ทำให้ คิดแมน และ ครู๊ซ พบรักกัน จนได้แต่งงานกัน ในเดือนธันวาคมปีที่หนังออกฉาย คิดแมนมีหนังฮอลลีวูดตามออกมาอีกอย่างสม่ำเสมอ เช่น Billy Bathgate (1991) ที่ได้ร่วมแสดงกับ ดัสติน ฮอฟฟ์แมน และ บรู๊ซ วิลลิส, Far and Away (1992) ซึ่งแสดงนำคู่กับครู๊ซอีกครั้ง และยังมี Batman Forever (1995)ช่วงประสบความสำเร็จ ช่วงประสบความสำเร็จ. ในที่สุด คิดแมนก็เป็นที่ยอมรับถึงความสามารถด้านการแสดงของเธอ และได้รับเสียงชื่นชมจากบรรดานักวิจารณ์ ในภาพยนตร์เรื่อง To Die For (1995) ของ กัส แวง แซง และยังได้รับบท อิซาเบล อาร์เชอร์ ใน The Portrait of a Lady (1996) ซึ่ง เจน แคมเปียน ดัดแปลงจากวรรณกรรมคลาสสิกของ เฮนรี่ เจมส์ นับจากนั้น เธอก้าวขึ้นเป็นนักแสดงหญิงที่มาแรงที่สุดในฮอลลีวูด หลังจากนั้น เธอประชันบทกับดาราชั้นนำในหนังดัง ๆ อีกหลายเรื่อง เช่น The Peacemaker (1997) ที่แสดงคู่กับ จอร์จ คลูนีย์, Practical Magic (1998) ที่ประกบกับ แซนดร้า บุลล็อก เป็นต้น และเธอได้หวนสู่ละครเวที ในเรื่อง The Blue Room ซึ่งเธอแสดงหลายบท และหนึ่งในตัวละครที่เธอแสดงนั้น มีฉากนู๊ดที่สร้างความเกรียวกราวทั้งในหมู่ผู้ชมและนักวิจารณ์ โดยบรรดานักวิจารณ์ต่างยกย่องชมเธอ และการแสดงละครเวทีเรื่องนี้ก็เต็มทุกรอบ ทั้งในลอนดอนและนิวยอร์ก เรื่องนี้ยังทำให้เธอได้รับการเสนอชื่อเข้าชิงรางวัล Evening Standard Award and Olivier ต่อมาในปี 1999 คิดแมนรับบทนำเป็นแม่บ้านชาวแมนฮัตตัน ใน Eyes Wide Shut ของ สแตนลีย์ คูบริค ซึ่งมี ทอม ครู๊ซ ร่วมแสดงด้วยในบทสามีของเธอที่มีอาชีพเป็นหมอ เรื่องนี้ได้รับเสียงวิจารณ์ทั้งในแง่บวกและลบ แต่สำหรับคิดแมน เธอได้รับเสียงวิจารณ์ที่ดีที่สุดเท่าที่เธอเคยได้รับมา ในปีต่อมา ได้แสดงภาพยนตร์เรื่อง Birthday Girl ของ เจซ บัทเตอร์เวิร์ธ และ Moulin Rouge! ของ บาซ เลอร์แมนน์ เมื่อต้นเดือนกุมภาพันธ์ปี 2001 ทอม ครู๊ซ ได้ยื่นคำฟ้องหย่าขาดจากคิดแมน ครู๊ซให้สาเหตุการหย่าในคำร้องว่า เกิดจากความแตกต่าง ที่ไม่สามารถปรับเข้าหากันได้ หลังจากประกาศแยกทางกันแล้ว ทั้งคู่ต่างเก็บตัวเงียบ และพยายามหลีกเลี่ยงการพบปะ หรือให้สัมภาษณ์กับนักข่าว อย่างไรก็ตาม ช่วงที่ใช้ชีวิตอยู่ด้วยกัน ทั้งคู่ได้รับอุปการะเด็ก 2 คนเป็นบุตรบุญธรรม คือ คอเนอร์ และ อิซาเบลล่า และแม้จะแยกทางกันแล้ว ทั้งคู่จะยังคงช่วยกันอุปการะเด็กทั้งคู่อยู่เช่นเดิม หลังจากที่ นิโคล คิดแมน ประสบความสำเร็จจาก Moulin Rouge! ในปีเดียวกันนี้ก็มีหนังสยองขวัญเรื่องเยี่ยมอีกเรื่องคือ The Others ที่ได้คำวิจารณ์ดีเยี่ยมทำให้ นิโคล คิดแมน มีชื่อเข้าชิงรางวัลออสการ์ครั้งแรกจาก Moulin Rouge! และเข้าชิงรางวัลลูกโลกทองคำ ทั้ง Moulin Rouge! และ The Others หลังจากที่ปี 2001 เป็นปีที่ประสบความสำเร็จแล้วมาในปี 2002 ถือเป็นการประสบความสำเร็จทางการแสดงอย่างแท้จริงเมื่อเธอรับบทเป็น Virginia Woolf หญิงสาวที่มีความสับสนด้านอารมณ์ ภาพยนตร์เรื่องนี้ยังได้ จูเลียน มัวร์ และ เมอรีล สตรีป มานำแสดงด้วยภาพยนตร์เรื้อง The Hours นี้ทำให้ นิโคล คิดแมน ได้รางวัลนักแสดงนำหญิงยอดเยี่ยมจาก 3 สถาบันสำคัญคือ รางวัลออสการ์,รางวัลบาฟต้า และ รางวัลลูกโลกทองคำ ในปี 2003 เธอยังมีภาพยนตร์ที่เธอนำแสดงทั้ง 3 เรื่องเรื่องแรกคือ Dogville ผลงานกำกับและเขียนบทโดย Lars von Trier ต่อด้วย The Human Stain ที่เธอนำแสดงคู่กับ แอนโธนี่ ฮอปกิ้นส์ กำกับภาพยนตร์โดย Robert Benton และปิดท้ายด้วย Cold Mountain หน้งที่ได้นักแสดงชั้นนำหลายคนมานำแสดงเช่น จู้ด ลอว์ เรเน่ เซลล์เวเกอร์,นาตาลี พอร์ตแมน เป็นต้นหนังเรื่องนี้กล่าวถึงหญิงสาวที่รอการกลับมาของแฟนหนุ่มที่ไปร่วมทำศึกสงครามหนังเรื่องนี้กำกับภาพยนตร์โดยแอนโทนี มิงเกลลาและได้เข้าชิงรางวัลออสการ์ถึง 7 สาขาและนิโคล คิดแมนก็เข้าชิงนักแสดงนำหญิงอีกครั้งในรางวัลลูกโลกทองคำ แต่ นิโคล คิดแมนก็พลาดโอกาสที่จะนำแสดงร่วมกับ แบรด พิตต์ ในหนังเรื่อง Mr.& Mrs. Smith โดยที่ทีมงานวางตัวไว้แล้วว่าจะให้ นิโคล คิดแมน และ แบรด พิตต์ มาร่วมแสดงกันแต่ นิโคล คิดแมน ก็ได้ขอถอนตัวออกไปเนื่องจากมีปัญหากันเรื่องสัญญาและ แองเจลิน่า โจลี่ ก็มารับบทนี้แทน ในปี 2004 เธอได้แสดงหนังคอมเมดี้เรื่อง The Stepford Wives ของผู้กำกับ Frank Oz โดยหนังเรื่องนี้เป็นการนำมาสร้างใหม่จากปี 1975 ที่ Katharine Ross นำแสดงเอาไว้และยังมีหนังดราม่าเรื่อง Birth ที่ทำให้เธอเข้าชิงรางวัลลูกโลกทองคำอีกครั้ง ในปี 2005 มีหนัง 2 เรื่องที่เธอนำแสดงเรื่องแรกคือ The Interpreter ทีได้แสดงร่วมกับ ฌอน เพนน์ เรื่องราวเกี่ยวกับหญิงสาวที่ได้ยินการการวางแผนลอบสังหารผู้นำทำให้เธออยู่ในอันตราย กำกับภาพยนตร์โดย Sydney Pollack อีกเรื่องหนังคอมเมดี้จากซีรีส์สุดฮิตเรื่อง Bewitched นำแสดงร่วมกับ วิล เฟอร์เรลล์ เรื่องราวกล่าวถึงแม่มดที่อยากจะเป็นมนุษย์ธรรมดาแต่แล้วเธอก็ตกหลุดรักหนุ่มพระเอกทีวีที่เอาแต่ใจและเห็นแก่ตัว กำกับโดย Nora Ephron ในปี 2006 นิโคล ได้แต่งงานอีกครั้งกับ คีธ เออร์เบิร์น โดยที่ทำพิธีแต่งงานกันที่ ออสเตรเลีย โดยนักแสดงฮอลลีวู้ดมากมายที่มาร่วมงานเช่น รัชเซล โคลว์ นาโอมิ วัตต์ เป็นต้นและในปีเดียวกันอดีตสามีเก่า ทอม ครูซ ก้ได้แต่งงานกับ Katie Holmes และมีลูกด้วยกันโดยที่ ทอม ครูซ กล่าวว่าการแต่งงานใหม่ครั้งนี้เขาอยากให้ นิโคล คิดแมน มาร่วมพิธีเป็นอย่างมากแต่ นิโคล ส่งของชำร่วยไปงานเท่านั้น ปี 2006 นิโคล มีผลงาน 2 เรื่องคือพากย์เป็น Norma Jean ใน Happy Feet อีกเรื่องคือหนังดราม่าเรื่อง Fur: An Imaginary Portrait of Diane Arbus เธอรับบทเป็นช่างภาพที่สงสัยว่าทำไมชายหนุ่มข้างห้องถึงได้ใส่หน้ากากตลอดเวลาทำให้เธอสนใจจะถ่ายภาพของเขา กำกับโดย Steven Shainberg ปี 2007 มีหนังของเธอถึง 3 เรื่องคือ The Invasion เป็นเรื่องราวเกี่ยวกับเอเลี่ยนที่มาจากนอกโลกและจะเข้ามาเปลี่ยนร่างกายเราตอนเราหลับ ทำให้เธอห้ามหลับเพื่อจะช่วยชีวิตลูกไว้อีกเรื่องคือ Margot at the Wedding ที่นำแสดงร่วมกับ แจ็ค แบล็ค และ เจนนิเฟอร์ เจสัน ลีย์ หนังเป็นแนวดราม่า คอมเมดี้ กำกับและเขียนบทโดย Noah Baumbach เรื่องสุดท้ายคือ The Golden Compass เรื่องนี้เธอพลิกบทบาทมาเล่นร้ายเป็นเรื่องแรกโดยเธอรับบทเป็น Marisa Coulter ผู้ที่อยู่เบื้องหลังการหายตัวไปของเด็กและมีความต้องการที่จะครองเข็มทิศทองคำ ส่วนในปี 2008 นั้นมีหนังเรื่อง Australia ผลงานกำกับโดยบาซ เลอร์แมนน์ ทั้งสองกลับมาร่วมงานกันอีกครั้งหลังจากที่ประสบความสำเร็จจาก Moulin Rouge โดยเธอจะแสดงคู่กับ ฮิวจ์ แจ๊คแมน จะเล่าเรื่องราวในยุคก่อนสงครามโลกครั้งที่ 2 หญิงสาวผู้ดีคนหนึ่ง (คิดแมน) ได้รับมรดกจากสามีเป็นฟาร์มขนาดใหญ่ทางตอนเหนือของออสเตรเลีย แต่ผู้มีอำนาจในท้องถิ่นกลับพยายามจะฮุบมันไว้ เธอจึงต้องอาศัยความช่วยเหลือจากคนเลี้ยงสัตว์ (แจ็คแมน) ให้ช่วยต้อนฝูงสัตว์หนีผ่านภูมิประเทศยาวไกลและเต็มไปด้วยอันตราย แต่หลังจากนั้นก็ต้องถอนตัวออกจากโปรเจ็กต์ The Reader ของผู้กำกับ Stephen Daldry เนื่องจากเธอได้ตั้งครรภ์กะทันหันทำให้บท Hanna Schmitz ตกไปเป็นของ เคต วินสเล็ต และในบทนี้เองทำให้เธอได้รางวัลออสการ์สาขาดารานำหญิง อย่างที่กล่าวในปีนี้เองเธอได้ตั้งครรภ์กับสามี คีธ เออร์เบิร์น และให้กำเนิดลูกสาวเมื่อเช้าวันจันทร์ที่ 7 ก.ค. 2008 ในอเมริกาโดยที่เธอได้ตั้งชื่อลูกสาวของเธอว่า Sunday Rose Kidman Urban ในปี 2009 เธอได้ร่วมแสดงในหนังเพลงเรื่อง Nine ของผู้กำกับ Rob Marshall โดยในหนังเรื่องนี้เธอได้ร่วมงานกับนักแสดงชื่อดังหลายคนเช่น แดเนี่ยล เดย์ ลิววิส,เคท ฮัดสัน,เพเนโลพี ครูซ,มารีออน โกติญาร์ด,จูดี้ เด็นช์,โซเฟีย ลอเรน,สเตซี่ เฟอร์กูสัน โดยที่เธอจะรับบท Claudia Nardi นางเอกชื่อดังเจ้าประจำของ Guido Contini(แดเนี่ยล เดย์ ลิววิส)กำหมดฉาย 26 พฤศจิกายน 2009 ในปี 2010 เธอได้นำแสดงและโปรดิวเซอร์ในภาพยนตร์เรื่อง Rabbit Hole เธอรับบท Becca แม่ผู้โศกเศร้าที่สูญเสียลูกชายคนเดียวจากอุบัติเหตุเธอกับสามีจึงต้องค้นหาความหมายของชีวิตกันอีกครั้งนอกจากนี้แล้วยังได้เลือกให้ แอรอน เอ็คฮาร์ท มารับบทสามีของเธอด้วยตนเองอีกด้วย และจากหนังเรื่องนี้ทำให้ นิโคล คิดแมน กลับมาได้รับคำวิจารณ์ที่ดีเยี่ยมจนทำให้เธอได้รับการเสนอชื่อเข้าชิงรางวัล ออสการ์ สาขาดารานำหญิงอีกครั้ง ปี 2011 เธอได้แสดงรับเชิญในภาพยนตร์ตลกเรื่อง Just Go With It โดยเธอรับบทเป็น Devlin Adams สาวสวยผู้มั่นใจในตัวเองและยังเป็นเพื่อนรักและคู่แค้นของ เจนนิเฟอร์ อนิสตัน ในเรื่องอีกด้วย ผลงานอีกเรื่องคือ Trespass หนังทริลเลอร์ของผู้กำกับ โจล ชูเมคเกอร์ และยังร่วมงานกับ นิโคลลาส เคจ เป็นเรื่องแรกอีกด้วย หนังใช้ทุนสร้าง 35 ล้านดอลล่าร์สหรัฐ เป็นเรื่องราวของไคล์ จอห์นสัน กับซาร่าห์ ภรรยาที่ถูกกลุ่มผู้กรรโชกทรัพย์ลักพาตัวไป และวัฏจักรของวงการทรยศหักหลัง และการหลอกลวงที่เผยออกมา ท่ามกลางสภาพการณ์ที่สุดกดดัน และในปีนี้เองเธอได้ประกาศอย่างเป็นทางการเมื่อเช้าของวัน จันทร์ที่ 17 ม.ค. เกี่ยวกับข่าวดีเรื่องทายาทคนที่ 2 ของพวกเขา หนูน้อยที่มีชื่อว่า เฟธ มาร์กาเร็ต คิดแมน เออร์เบิร์น ซึ่งลืมตาดูโลกเมื่อวันที่ 28 ธ.ค. 2010 ที่โรงพยาบาลใน แนชวิลล์ รัฐเทนเนสซี ปี 2012 เธอมีภาพยนตร์ 2 เรื่องเรื่องแรกของผู้กำกับ ลี แดเนียล เธอรับบท Charlotte Bless สาวผู้ตกหลุมรักนักโทษในคุกในบทนี้ของเธอถือว่าเป็นบทที่แรงที่สุดในอาชีพนักแสดงเพราะเธอต้องแสดงบทที่มีความก้าวร้าวตลอดทั้งเรื่องแต่บทนี้ก็ทำให้เธอเข้าชิงนักแสดงสมทบหญิงยอดเยี่ยม ลูกโลกทองคำ และอีกหลายสถาบันแต่ถูกเมินในเวที ออสการ์ ส่วนอีกเรื่องคือ Hemingway & Gellhorn เธอรับบทเป็น Martha Gellhorn นักข่าวในสงครามโลกหนังเรื่องนี้เป็นหนังที่ฉายทางทีวีเรื่องแรกของเธอและบทนี้ก็เข้าชิงนำหญิงยอดเยี่ยมทั้ง ลูกโลกทองคำ และ เอมมี่ อวอร์ดส์FilmographyProducerFilmography. Producer. - In The Cut (2003) - Rabbit Hole (2010) - Monte Carlo (2011)</doc>
