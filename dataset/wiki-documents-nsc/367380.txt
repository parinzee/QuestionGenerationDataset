<doc id="367380" url="https://th.wikipedia.org/wiki?curid=367380" title="ฟุเริน">ฟุเริน ฟุเริน () เป็นเทศบาลทางตะวันออกเฉียงใต้ของมณฑลลิมเบิร์กในประเทศเบลเยียม และเป็นเมืองในเขตฟลามส์ที่ไม่มีพื้นที่ติดกับเขตฟลามส์ด้วยกัน โดยทางเหนือติดต่อกับประเทศเนเธอร์แลนด์ ส่วนทางใต้ติดต่อกับมณฑลลีแยฌในเขตวัลลูน ชื่อฟุเรินมาจากแม่น้ำที่ไหลผ่านเมืองชื่อว่า แม่น้ำฟูร์ () ซึ่งเป็นแม่น้ำสาขาของแม่น้ำเมิซ ฟุเรินมีประชากรประมาณ 4,000 คน ประมาณร้อยละ 25 เป็นชาวต่างชาติซึ่งส่วนใหญ่มีสัญชาติเนเธอร์แลนด์ ประมาณช่วงต้นของคริสต์ศตวรรษที่ 20 ฟุเรินยังเป็นส่วนหนึ่งของมณฑลลีแยฌ หน่วยงานรัฐใช้ภาษาฝรั่งเศส แต่โบสถ์และโรงเรียนใช้ภาษาเยอรมันหรือดัตช์ และได้เกิดการถกเถียงเรื่องภาษาขึ้น จนในปี ค.ศ. 1962 มีการเสนอให้ฟุเรินมีภาษาดัตช์เป็นภาษาทางการ แต่ยังคงเป็นส่วนหนึ่งของมณฑลลีแยฌ หลังจากการถกเถียงกันอย่างดุเดือดในรัฐสภา ข้อเสนอนี้ก็ได้มีการอนุมัติ และได้มีการแก้ไขเพิ่มเติมให้ฟุเรินย้ายจากส่วนหนึ่งของมณฑลลีแยฌมาเป็นของมณฑลลิมเบิร์ก ต่อมาวันที่ 1 มกราคม ค.ศ. 1977 ก็ได้ควบรวมเขตย่อยทั้ง 6 ของฟุเรินให้กลายมาเป็นฟุเรินในปัจจุบัน</doc>
