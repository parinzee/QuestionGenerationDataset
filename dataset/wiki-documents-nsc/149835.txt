<doc id="149835" url="https://th.wikipedia.org/wiki?curid=149835" title="การไหว้">การไหว้ ทรีึ การไหว้ เป็นมารยาทไทยที่เป็นที่สืบทอดกันมาช้านาน การไหว้เป็นการแสดงถึงความมีสัมมาคารวะ และการให้เกียรติซึ่งกันและกัน ซึ่งเป็นการแสดงออกถึงความหมายเพื่อการทักทาย การขอบคุณ/การขอบใจ การขอโทษ หรือการกล่าวลา โดยยกมือสองข้างประนม นิ้วชิดกัน ปลายนิ้วจรดกัน ยกมือขึ้นในระดับต่าง ๆ ตามฐานะของบุคคล และเมื่อมีผู้ทำความเคารพด้วยการไหว้ ให้ทำการรับไหว้ทุกครั้ง คำที่มักกล่าวเมื่อไหว้ทักทายหรือลาคือ "สวัสดี" มาจากคำว่า "โสตฺถิ" sotthi ในภาษาบาลี และ คำว่า "สฺวสฺติ स्वस्ति svasti" ในภาษาสันสกฤต แปลว่า ความดีงาม ความเจริญรุ่งเรือง หรือความปลอดภัย พระยาอุปกิตศิลปสาร (นิ่ม กาญจนาชีวะ) ริเริ่มใช้ มีความหมายเชิงอำนวยพรให้เจริญรุ่งเรือง สืบต่อไปที่มา ที่มา. การไหว้เดิมนั้น พัฒนามาจากการแสดงความเคารพและทักทายตามแบบโบราณ โดยการยื่นมือมาข้างหน้า ซึ่งเป็นการแสดงออกให้เห็นว่าผู้ทักทายทั้งสองฝ่ายต่างก็ไม่มีอาวุธทั้งสิ้น ว่ากันว่าการไหว้ของคนไทยน่าได้รับอิทธิพลมาจากอินเดีย ผ่านทางพุทธศาสนา โดยการไหว้มีอยู่หลายรูปแบบขึ้นอยู่กับสถานะทางสังคม เพศและวัยระดับในการไหว้ ระดับในการไหว้. การประนมมือไหว้นั้น ฝ่ามือทั้งสองข้างจะต้องทาบทับกัน ปลายนิ้วทาบสนิทกัน ทำหลังมือให้โป่งออกเล็กน้อย ไม่ต้องมากเป็นดอกบัวตูมและไม่แบนราบเป็นใบไม้ จะมีด้วยกัน 5 ระดับ คือไหว้พระ ไหว้พระ. ประนมมือขึ้น ก้มหัวลง ค้อมหลังพอประมาณ ให้จรดนิ้วโป้งที่กลางหว่างคิ้ว นิ้วชี้จรดผม แตะที่หน้าผากไหว้พ่อแม่ ไหว้พ่อแม่. ประนมมือขึ้น ก้มหัวลง ค้อมหลังพอประมาณ ให้นิ้วโป้งจรดปลายจมูก นิ้วชี้จรดระหว่างคิ้ว (หมายถึงพ่อแม่เป็นคนที่ให้ชีวิตให้ลมหายใจ)ไหว้ครูบาอาจารย์ ไหว้ครูบาอาจารย์. ประนมมือขึ้น ก้มหัวลง ค้อมหลังพอประมาณ ให้นิ้วโป้งจรดปาก นิ้วชี้นาบกับจมูก (หมายถึงครูเป็นผู้สั่งสอนให้มีความรู้มีคุณธรรม)ไหว้ผู้ใหญ่หรือคนที่มีอายุมากกว่า ไหว้ผู้ใหญ่หรือคนที่มีอายุมากกว่า. ประนมมือขึ้น ก้มหัวลง ค้อมหลังพอประมาณ ให้นิ้วโป้งจรดปลายคาง นิ้วชี้จรดปลายจมูกไหว้เพื่อนหรือผู้ที่เสมอกัน ไหว้เพื่อนหรือผู้ที่เสมอกัน. ประนมมือขึ้น ให้มือชิดอยู่ที่หน้าอก ปลายนิ้วชี้จรดปลายจมูก</doc>
