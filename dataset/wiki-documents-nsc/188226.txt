<doc id="188226" url="https://th.wikipedia.org/wiki?curid=188226" title="กูเกิล โครม">กูเกิล โครม กูเกิล โครม () เป็นซอฟต์แวร์เว็บเบราว์เซอร์ พัฒนาโดยกูเกิล เปิดตัวครั้งแรกในปี 2008 โดยยังรองรับระบบปฏิบัติการ ไมโครซอฟท์ วินโดวส์ ก่อนจะออกโปรแกรมให้กับ ลินุกซ์, แมคโอเอส, ไอโอเอส และ แอนดรอยด์ ในภายหลัง กูเกิล โครม ยังเป็นองค์ประกอบหลักของ โครม โอเอส ซึ่งจะทำหน้าที่เป็นหน้าจอหลักสำหรับการเรียกใช้เว็บแอป กูเกิล โครม เป็นตัวพัฒนาจากโค้ดของโครงการโอเพนซอร์ซซอฟต์แวร์ โครเมียม ซึ่งใช้สัญลักษณ์เดียวกัน แต่คนละสี โดยจะมีองค์ประกอบหรือคุณสมบัติบางอย่างที่ถูกเพิ่มเข้าไปเช่นการฝัง อะโดบี แฟลชเพลเยอร์ ลงไปในโครม (ซึ่งปัจจุบันนั้นกูเกิล โครมได้ปิดกั้นองค์ประกอบนี้แล้ว) ปัจจุบัน กูเกิล โครมพัฒนาโดยใช้ Blink เป็นเรนเดอริงเอนจินหลักสำหรับวาดหน้าจอ ยกเว้นเพียง ไอโอเอสที่ยังใช้เว็บคิตเป็นเรนเดอริงเอนจินหลักประวัติ ประวัติ. เอริก ชมิดต์ อดีตซีอีโอกูเกิล (ปัจจุบันดำรงตำแหน่งประธานกรรมการบริหาร แอลฟาเบต บริษัทแม่ของกูเกิล) ได้คัดค้านการการพัฒนาเว็บเบราว์เซอร์ที่เป็นอิสระเป็นเวลาหกปี เขาระบุว่า "ตอนนี้กูเกิลยังเป็นบริษัทขนาดเล็ก และยังไม่ต้องการที่จะเข้าร่วมสงครามเบราว์เซอร์" ภายหลังที่ 2 ผู้ก่อตั้ง เซอร์เกย์ บริน และ แลร์รี เพจ ได้จ้างนักพัฒนามอซิลลา ไฟร์ฟอกซ์หลายคนพัฒนาและผลิตรุ่นสาธิตของโครม ชมิดต์ ยอมรับรับว่า "มันเป็นสิ่งที่ดี แล้วมันก็ทำให้ฉันเปลี่ยนความคิดนั้น" ข่าวลือเกี่ยวกับกูเกิลกำลังพัฒนาเว็บเบราว์เซอร์เกิดขึ้นครั้งแรกเมื่อช่วงเดือนกันยายนปี 2004 สำนักข่าวออนไลน์และหนังสือพิมพ์ในสหรัฐระบุว่า กูเกิลได้จ้างอดีตนักพัฒนาเว็บไซต์ของไมโครซอฟท์และที่อื่นๆ ซึ่งเป็นเวลาไม่นานนักหลังจากที่มอซิลลา ไฟร์ฟอกซ์ ได้ออกรุ่นสมบูรณ์ 1.0 ซึ่งได้รับความนิยมและชิงส่วนแบ่งตลาดมาจาก อินเทอร์เน็ตเอกซ์พลอเรอร์ ซึ่งในขณะนั้นกำลังประสบปัญหาด้านความปลอดภัยเป็นอย่างมากประกาศเปิดตัว ประกาศเปิดตัว. กูเกิลเปิดตัวโครม ในวันที่ 3 กันยายน 2008 และหนังสือการ์ตูนความยาว 38 หน้า เล่ารายละเอียดของเบราว์เซอร์ เล่าว่าได้ทีมงานพัฒนาเบราว์เซอร์ไฟร์ฟอกซ์และอดีตทีมงานมอซิลลามากกว่า 2 คนร่วมพัฒนาเริ่มให้บริการจริง เริ่มให้บริการจริง. กูเกิล โครมเปิดตัวรุ่นเบต้าครั้งแรกในวันที่ 2 กันยายน 2008 สำหรับระบบปฏิบัติการไมโครซอฟท์วินโดว์ (สำหรับวินโดวส์เอกซ์พีหรือใหม่กว่าเท่านั้น) โดยมีทั้งหมด 43 ภาษา และออกรุ่นสมบูรณ์ในวันที่ 11 ธันวาคมปีเดียวกัน ในวันเดียวกันนั้น, รายการข่าว CNET ดึงความสนใจในข้อกำหนดในการใช้งานรุ่นเบต้าซึ่งดูเหมือนจะกำหนดให้ Google อนุญาตให้เนื้อหาทั้งหมดนั้นจะถูกโอนผ่านทางโครม เบราว์เซอร์ ซึ่งข้อความนี้ดูเหมือนจะนำมาจากส่วนหนึ่งของข้อกำหนดทั่วไปของกูเกิลเอง ภายหลังจากนั้นกูเกิลได้ตอบรับคำวิจารณ์นี้ในทันทีโดยระบุว่าภาษาที่ใช้นั้นถูกหยิบยืมมาจากผลิตภัณฑ์อื่น และได้ลบข้อความดังกล่าวออกจากข้อกำหนดให้บริการแล้ว โครม สามารถชิงส่วนแบ่งตลาดเบราว์เซอร์ 1% ได้อย่างรวดเร็ว ภายหลังจากนั้นก็ลดลงเหลือเพียง 0.69% ในเดือนตุลาคม และกลับมาเพิ่มขึ้นอีกครั้งและเกิน 1% ในเดือนธันวาคมปีเดียวกัน ในเดือนมกราคม ปี 2009 CNET รวยงานว่าเตรียมการที่จะเปิดตัวโครมเวอร์ชัน โอเอสเทน และลินุกซ์ ภายในครึ่งปีแรก โดยโครมเวอร์ชันตัวอย่างนักพัฒนาสำหรับ โอเอสเทน และลินุกซ์ ประกาศในวันที่ 4 มิถุนายน ผ่านทางบล็อก โดยกล่าวว่าพวกเขายังขาดคุณสมบัติจำนวนมาก และมีความตั้งใจที่จะรับฟังความคิดเห็นในการใช้ง่ายในช่วงแรก เดือนธันวาคม ปี 2009 กูเกิลได้ออกโครมรุ่นเบต้าสำหรับ โอเอสเทน และลินุกซ์ และในวันที่ 25 พฤษภาคม ปี 2010 ก็ได้ออกกูเกิลโครมเวอร์ชัน 5.0 ซึ่งเป็นรุ่นสมบูรณ์สำหรับทั้ง 3 ระบบปฏิบัติการ ปัจจุบันกูเกิล โครม เป็นหนึงในสิบสองเบราว์เซอร์ที่ให้ผู้ใช้ในเขตเศรษฐกิจยุโรปเลือกใช้ สำหรับระบบปฏิบัติการไมโครซอฟท์วินโดวส์รุ่นต่างๆ</doc>
