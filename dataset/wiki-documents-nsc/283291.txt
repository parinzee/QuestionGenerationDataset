<doc id="283291" url="https://th.wikipedia.org/wiki?curid=283291" title="ไพเรทส์ออฟเดอะแคริบเบียน">ไพเรทส์ออฟเดอะแคริบเบียน ไพเรทส์ออฟเดอะแคริบเบียน () เป็นภาพยนตร์ชุดแนวผจญภัย อำนวยการสร้างโดยเจอร์รี่ บรัคไฮเมอร์ โดยอิงจากสวนสนุก ไพเรทส์ออฟเดอะแคริบเบียน ของวอลต์ ดิสนีย์ ภาพยนตร์มีเนื้อเรื่องเกี่ยวกับผจญภัยของโจรสลัดที่ผสมผสานความเป็นแฟนตาซี ตัวละครหลักได้แก่ กัปตันแจ็ก สแปร์โรว์ (รับบทโดย จอห์นนี เดปป์), วิล เทอร์เนอร์ (รับบทโดย ออร์แลนโด บลูม) และเอลิซาเบธ สวอนน์ (รับบทโดย คีร์รา ไนท์ลีย์) ภาพยนตร์ภาคแรกของชุดคือ คืนชีพกองทัพโจรสลัดสยองโลก ออกฉายเมื่อวันที่ 9 กรกฎาคม พ.ศ. 2546 หลังจากภาพยนตร์ภาคแรกประสบความสำเร็จเป็นอย่างสูง วอลต์ดิสนีย์พิกเจอส์จึงได้ผลิตภาคต่ออันได้แก่ สงครามปีศาจโจรสลัดสยองโลก ออกฉายหลังจากภาคแรก 3 ปีเมื่อวันที่ 7 กรกฎาคม พ.ศ. 2549, ผจญภัยล่าโจรสลัดสุดขอบโลก ออกฉายเมื่อวันที่ 24 พฤษภาคม พ.ศ. 2550 และ ผจญภัยล่าสายน้ำอมฤตสุดขอบโลก ออกฉายเมื่อวันที่ 20 พฤษภาคม พ.ศ. 2554 ภาคที่ห้า สงครามแค้นโจรสลัดไร้ชีพ (Pirates of the Caribbean: Dead Men Tell No Tales) ออกฉายเมื่อวันที่ 26 พฤษภาคม พ.ศ. 2560ภาพยนตร์คืนชีพกองทัพโจรสลัดสยองโลก ภาพยนตร์. คืนชีพกองทัพโจรสลัดสยองโลก. เอลิซาเบธ สวอนน์ สูกสาวของข้าหลวงแห่งพอร์ตรอยัล ถูกลูกเรือของเรือแบล็กเพิร์ลนำโดยกัปตันเฮกเตอร์ บาร์บอสซ่าลักพาตัวไป วิล เทอร์เนอร์ เพื่อนตั้งแต่สมัยเด็กของเอลิซาเบธจึงได้ทำการชักชวนกัปตันแจ็ก สแปร์โรว์ ร่วมมือกับเขาในการพาตัวเอลิซาเบธกลับคืนมาสงครามปีศาจโจรสลัดสยองโลก สงครามปีศาจโจรสลัดสยองโลก. ลอร์ด คัตเลอร์ เบ็คเก็ตต์ ผู้แทนของบริษัทการค้าอีสต์อีนเดีย ได้นำหมายจับมาแสดงเพื่อจับกุม วิล เอลิซาเบธ และเจมส์ นอริงตัน ในข้อหาร่วมกันปล่อยตัวแจ็ค สแปร์โรว์ แต่ลอร์ดเบ็คเก็ตต์ได้ยื่นข้อเสนอให้วิลไปตามหาแจ็กแล้วนำเข็มทิศวิเศษของแจ็กมาให้เขา ขณะเดียวกัน แจ็ก สแปร์โรว์ ก็พยายามหลบหนีหนี้เลือดที่ติดค้างไว้กับเดวี่ โจนส์ผจญภัยล่าโจรสลัดสุดขอบโลก ผจญภัยล่าโจรสลัดสุดขอบโลก. ลอร์ด คัตเลอร์ เบ็คเก็ตต์ควบคุมเหนือเดวี่ โจนส์และเรือฟลายอิ้งดัตซ์แมน และเริ่มการกวาดล้างเหล่าโจรสลัดอย่างจริงจัง วิล เทอร์เนอร์และเหล่าลูกเรือของเรือแบล็คเพิร์ลต้องการจะต่อสู้กับบริษัทอีสต์อีนเดียเทรดดิ้งกัมปะนีจึงได้เดินทางไปช่วยเหลือแจ็ก สแปร์โรว์จากก้นทะเล เพราะแจ็กเป็นหนึ่งในเก้าเจ้าโจรสลัดที่มีเหรียญ 8 เรียลโบราณ เพื่อการเรียกตัวเทพธิดาแห่งท้องทะเลให้ช่วยเหลือพวกเขาผจญภัยล่าสายน้ำอมฤตสุดขอบโลก ผจญภัยล่าสายน้ำอมฤตสุดขอบโลก. เรื่องราวของการตามหาน้ำพุแห่งวัยเยาว์ในตำนาน มีส่วนผสมของมนต์ดำวูดู, ซอมบี้, ศาสตราจาร์ยแขนเดียวและบรรดาผู้คนในยุคโบราณที่เคยมีชีวิตอยู่จริง เช่น นักสำรวจชาวสเปน Juan Ponce de Leon และ เคราดำ (Blackbeard) โจรสลัดที่น่าสะพรึงกลัวสงครามแค้นโจรสลัดไร้ชีพ สงครามแค้นโจรสลัดไร้ชีพ. กัปตันแจ๊กอยู่ในยุคตกต่ำ ความเชื่อมั่นในลูกเรือเป็นศูนย์ และศัตรูเก่าแก่อย่าง "กัปตันอามันโด ซาลาซาร์"(คาเบียร์ บาร์เดน) กลับมาจากคำสาปในสามเหลี่ยมปีศาจ โดยมีจิตมุ่งหมายล้างแค้นมายังแจ็ก ในขณะเดียวกับคู่ปรับตลอดกาลอย่าง "กัปตันบาร์บอสซ่า" ที่เรืองอำนาจจนตั้งตัวเป็นบริษัทค้าขายและมีกองเรือเป็นของตัวเอง ต้องถูกแย่งชิงอำนาจโดยเรือมฤตยู "ไซเลนท์แมรี่" ส่วน " เฮนรี่ เทอร์เนอร์" ลูกชายของวิลและอลิซาเบธต้องค้นหา "ตรีศูลของโพไซดอน" ซึ่งจะใช้ลบล้างคำสาปแห่งทะเลปลดปล่อยวิลผู้ถูกสาปไว้กับเรือฟลายอิ้ง ดัดซ์แมนตัวแสดงหลัก</doc>
