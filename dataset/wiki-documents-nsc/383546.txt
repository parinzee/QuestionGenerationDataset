<doc id="383546" url="https://th.wikipedia.org/wiki?curid=383546" title="องค์การบริหารส่วนตำบลมะม่วงสองต้น">องค์การบริหารส่วนตำบลมะม่วงสองต้น องค์การบริหารส่วนตำบลมะม่วงสองต้น ตำบลมะม่วงสองต้น ตั้งอยู่ในเขตอำเภอเมืองนครศรีธรรมราช จังหวัดนครศรีธรรมราช ระยะทางจากตัวอำเภอเมืองนครศรีธรรมราช ประมาณ 4 กิโลเมตรประวัติ ประวัติ. 1. บ้านในฉาง ได้มาจากสภาพการใช้พื้นที่ของหมู่บ้านเป็นที่ทำนาและเก็บข้าวเปลือก ไว้ในฉางเพื่อเป็นคลังหรือเสบียงอาหารของเมืองนครศรีธรรมราชในสมัยรัตนโกสินทร์ตอนต้น (ช่วงรัชกาลที่ 2-3) 2. บ้านนาสำโรง ภูมิประเทศของบ้านนาสำโรงเป็นที่ราบลุ่มซึ่งในสมัยโบราณก่อนจะเกิดสันดอนทรายเหมาะสำหรับการทำนาจึงเรียกว่า นาสำโรง 3. บ้านต้นยาง เป็นหมู่บ้านที่ 3 ของตำบลมะม่วงสองต้น เป็นหมู่บ้านที่มีต้นยางนาชุกชุม จึงเรียกว่าบ้านตนยาง 4. บ้านสมอชัย 5. บ้านสามดอน ภูมิประเทศของบ้านสามดอนเป็นที่ลุ่มริมสันทราย ซึ่งแต่เดิมพื้นที่ในหมู่บ้านถูกน้ำท่วมขัง มีลักษณะเป็นพรุ มีเพียงบางแห่งซึ่งเป็นที่ดอนอยู่สามแห่ง จึงเรียกว่าบ้านสามดอน 6. บ้านคลองลาว ในหมู่บ้านมีลำน้ำสองสาย สายหนึ่งเป็นลำน้ำธรรมชาติ คือ คลองท่าดีซึ่งไหลมาจากบ้านคีรีวงอำเภอลานสกา ผ่านเข้ามาในหมู่บ้าน และกลายเป็นเส้นแบ่งเขตระหว่างบ้านคลองลาวกับบ้านต้นยาง ส่วนอีกสายหนึ่งคือคลองส่งน้ำชลประทานของโครงการชลประทานคลองท่าดี ทำให้หมู่บ้านมีคลองไหลผ่าน จึงเรียกหมู่บ้านว่า บ้านคลองยาวสภาพทั่วไป สภาพทั่วไป. ภูมิประเทศเป็นที่ลุ่มริมสันทราย ซึ่งแต่เดิมพื้นที่ในหมู่บ้านถูกน้ำท่วมขัง มีลักษณะเป็นพรุ มีเพียงบางแห่งซึ่งเป็นที่ดอน แต่โดยทั่วไปสภาพภูมิประเทศทั้งสองลักษณะกระจัดกระจายและปะปนกันจนมองไม่ค่อยเห็นความแตกต่างที่ชัดเจน บางแห่งเป็นเป็นพื้นที่ราบลุ่มต่ำมีน้ำท่วมในฤดูฝน ดินส่วนใหญ่เป็นดินเนื้อละเอียดหรือดินเหนียว บางแห่งพบดินเนื้อหยาบ ขึ้นอยู่กับแหล่งวัตถุต้นกำเนิดดิน และลักษณะตะกอนที่ถูกน้ำจากคลองท่าดีพัดมาทับถมอาณาเขตติดต่อ อาณาเขตติดต่อ. องค์การบริหารส่วนตำบลมะม่วงสองต้น ตั้งอยู่ทางทิศตะวันตกของตัวอำเภอเมืองนครศรีธรรมราช- ทิศเหนือ ติดต่อกับ เทศบาลตำบลโพธิ์เสด็จ อำเภอเมืองนครศรีธรรมราช จังหวัดนครศรีธรรมราช - ทิศใต้ ติดต่อกับ เทศบาลตำบลนาสาร อำเภอพระพรหม จังหวัดนครศรีธรรมราช - ทิศตะวันออก ติดต่อ เทศบาลนครนครศรีธรรมราช อำเภอเมืองนครศรีธรรมราช จังหวัดนครศรีธรรมราช - ทิศตะวันตก ติดต่อกับ องค์การบริหารส่วนตำบลไชยมนตรี อำเภอเมืองนครศรีธรรมราช จังหวัดนครศรีธรรมราชหมู่บ้าน หมู่บ้าน. จำนวนหมู่บ้านในเขตองค์การบริหารส่วนตำบลมะม่วงสองต้น มีทั้งหมด 6 หมู่บ้าน คือ- หมู่ที่ 1 บ้านในฉาง - หมู่ที่ 2 บ้านนาสำโรง - หมู่ที่ 3 บ้านต้นยาง - หมู่ที่ 4 บ้านสมอชัย - หมู่ที่ 5 บ้านสามดอน - หมู่ที่ 6 บ้านคลองลาวอนามัยอนามัย. - อนามัยตำบลมะม่วงสองต้นสถานศึกษาสถานศึกษา. - มหาวิทยาลัย- มหาวิทยาลัยมหาจุฬาลงกรณ์ราชวิทยาลัย วิทยาเขตนครศรีธรรมราช - โรงเรียนประถมศึกษา- โรงเรียนวัดม่ะม่วงสองต้น - โรงเรียนวัดราษฎร์ประดิษฐ์ - ศูนย์พัฒนาเด็กเล็กบ้านคลองลาววัด วัด. จำนวนวัดในเขตองค์การบริหารส่วนตำบลมะม่วงสองต้นมีทั้งหมด 3 วัด คือ- วัดมะม่วงสองต้น (วัดร้าง) - วัดราษฎร์ประดิษฐ์ - วัดเตาปูนมัสยิดมัสยิด. - มัสยิดนูรุลฮูดา</doc>
