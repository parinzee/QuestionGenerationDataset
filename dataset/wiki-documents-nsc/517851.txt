<doc id="517851" url="https://th.wikipedia.org/wiki?curid=517851" title="ซูซูกิ เอสคูโด้">ซูซูกิ เอสคูโด้ ซูซูกิ เอสคูโด้ () เป็นรถยนต์เอนกประสงค์สมรรถนะสูงขนาดเล็ก (Compact SUV) ที่ผลิตโดยซูซูกิ เริ่มการผลิตในประเทศญี่ปุ่นเมื่อปี พ.ศ. 2531 และมีชื่อในการทำตลาดในแต่ละประเทศแตกต่างกันไป เช่น เอสคูโด้ ,แกรนด์ เอสคูโด้ ,วิทาร่า และแกรนด์ วิทาร่า สำหรับตลาดญี่ปุ่น จะใช้ชื่อในการขายว่า Escudo และต่อมาได้เปลี่ยนชื่อเป็น Grand Escudo แต่ในตลาดส่งออกรวมถึงในประเทศไทยจะใช้ชื่อว่า Vitara และต่อมาได้เปลี่ยนเป็น Grand Vitara ซึ่งใช้ชื่อนี้มาตั้งแต่รุ่นที่ 2 จนถึงรุ่นปัจจุบัน เป็นรถประเภท Compact SUV (หรือบางครั้งอาจเรียกว่า Urban SUV) รุ่นแรกของโลกที่ผลิตออกจำหน่ายจริง และมีการประกอบในประเทศญี่ปุ่น ,อินโดนีเซีย ,อิหร่าน ,แคนาดา ,สเปน ,ฟิลิปปินส์ ,เอกวาดอร์และอาร์เจนตินา เป็นต้นรุ่นที่ 1 ET/TA (พ.ศ. 2531-2549) รุ่นที่ 1 ET/TA (พ.ศ. 2531-2549). ซูซูกิ เอสคูโด้ รุ่นที่ 1 เริ่มผลิตในประเทศญี่ปุ่นเมื่อเดือนพฤษภาคมปี พ.ศ. 2531 โดยมีตัวถังเอสยูวี 2 ประตูและเอสยูวี 4 ประตู และคอนเวอร์เทเบิล 2 ประตู มีเครื่องยนต์ขนาด 1.0 ,1.3 ,1.6 ,1.8 และ 2.0 ลิตร เป็นเครื่องยนต์เบนซินทั้งหมด โดยยังไม่มีเครื่องยนต์ดีเซลให้เลือกแต่อย่างใด รุ่นนี้มีเกียร์ธรรมดา 5 สปีด และมีเกียร์อัตโนมัติ 3 และ 4 สปีด เอสคูโด้เวอร์ชันไทยเริ่มทำตลาดโดยใช้ชื่อว่า ซูซูกิ วิทาร่า () เป็นรถที่มาถูกที่ถูกเวลาเนื่องจากในขณะนั้นกระแสของรถ SUV และรถ Off-Road กำลังบูม ความที่ราคาไม่แพงมากนักเหมือนรถ SUV ขนาดใหญ่กว่าในสมัยนั้นเช่น Pajero Land Cruiser หรือ Trooper แต่มีออพชันมากมายเหมือนรถขนาดกลางในสมัยนั้น เป็นรถที่สามารถตอบโจทย์ผู้บริโภคในขณะนั้นได้ดีทั้งในด้านความเล็ก เบา คล่อง และประหยัดน้ำมัน เป็นข้อดีของ Caribian มาปรับปรุงให้อยู่ในบอดี้ที่ใหญ่ขึ้น เครื่องยนต์ที่ทางซูซูกิ มอเตอร์ ประเทศไทยนำเข้ามาขายจะเป็นรุ่น 1.6 ลิตร ใช้เกียร์ธรรมดาและอัตโนมัติ 3 สปีด และมีตัวถังเอสยูวี 3 ประตู โดยเปิดตัวก่อนรุ่น 5 ประตู ช่วงล่างของ Vitara จะเป็นแบบช่วงล่างหน้าอิสระปีกนก 2 ชั้นพร้อมคอยล์สปริง แม้ด้านหลังจะเป็นคานแข็ง แต่ก็เป็นแบบคอยล์สปริงเช่นกัน จนกระทั่งในปี พ.ศ. 2540 ทางซูซูกิ มอเตอร์ ประเทศไทยได้นำรุ่น 2.0 ลิตร V6 ขุมพลัง 140 แรงม้ามาเปิดตัว แม้ในสมัยนั้นจะมีคู่แข่งซึ่งเป็นรถจากเกาหลีใต้นั่นก็คือ Kia Sportage แต่ในด้านความทนทานสมบุกสมบันนั้น Suzuki ได้รับการยอมรับว่าเล็กแต่แจ๋วจริง ถือได้ว่าเป็น Compact SUV ที่พร้อมลุยจริงและไม่ใช่ Soft-Roader SUV แบบที่เห็นกันในปัจจุบัน ในสมัยนั้น Suzuki Motor Thailand กำลังเน้นการขาย Suzuki Caribian เป็นหลัก ในขณะนั้นรถยนต์ของซูซูกิในไทยมีเพียง 3 รุ่นคือ Swift Caribian และ Vitara เป็นรถประกอบในประเทศเพียง 2 รุ่นคือ Caribian และ Swift 1.3 ลิตร Sedan ในขณะนั้นถือเป็นที่น่าแปลกใจสำหรับวงการยานยนต์ในยุค No Internet มากเพราะไม่มีใครคิดว่า Vitara จะมาขายในไทย รถรุ่นนี้ได้รับความนิยม และประสบความสำเร็จเป็นอย่างมากโดยเฉพาะผู้ที่หัดขับรถใหม่ๆ โดยเฉพาะในรุ่น 3 ประตู เป็นรถยนต์ซูซูกิอีกรุ่นที่ขายดีในเมืองไทย แต่จะมีปัญหาอยู่นิดหน่อยคือตำแหน่งเบาะนั่งกับพวงมาลัย ที่ปรับอย่างไรก็ไม่เข้ากับสรีระของคนขายาว และราคาอะไหล่ที่แพง โดยเฉพาะราคาของชุดระบบขับเคลื่อนสี่ล้อที่ค่อนข้างจะแพง และต้องสั่งจากศูนย์บริการของ Suzuki โดยตรง ขายไปได้เรื่อยๆ จนกระทั่งมีรุ่นใหม่คือ Grand Vitara มาเปิดตัวในปี พ.ศ. 2547 ซึ่งก็คือรุ่นที่ 2 นั่นเองรุ่นที่ 2 FT/GT (พ.ศ. 2542-2548) รุ่นที่ 2 FT/GT (พ.ศ. 2542-2548). ซูซูกิ เอสคูโด้ รุ่นที่ 2 เริ่มผลิตใน พ.ศ. 2542 ในรุ่นนี้มีการประกอบที่ประเทศญี่ปุ่นและแคนาดา รุ่นนี้เป็นรุ่นแรกที่มีเครื่องยนต์ดีเซลมาให้เลือกในรุ่น 2.0 ลิตร และยังมีเครื่องยนต์เบนซินให้เลือกในรุ่น 1.6 ,2.0 และ 2.5 ลิตร มีตัวถังเอสยูวี 3 ประตู เอสยูวี 5 ประตู และคอนเวอร์เทเบิล 3 ประตู ส่วนระบบเกียร์ยังคงเหมือนเดิม แต่ได้ยกเลิกการผลิตรุ่นเกียร์อัตโนมัติ 3 สปีด ซึ่งก็คือเกียร์ธรรมดา 5 สปีดและเกียร์อัตโนมัติ 4 สปีด เอสคูโด้รุ่นที่ 2 เวอร์ชันไทยเปิดตัวเมื่อปี พ.ศ. 2547 โดยเป็นรุ่นแรกที่ใช้ชื่อแกรนด์ วิทาร่า และยังพบเห็นได้ตามท้องถนน แม้ไม่มากเท่ารุ่นที่ 1รุ่นที่ 3 JT (พ.ศ. 2548-พ.ศ. 2558) รุ่นที่ 3 JT (พ.ศ. 2548-พ.ศ. 2558). ซูซูกิ เอสคูโด้ รุ่นที่ 3 เริ่มผลิตในปี พ.ศ. 2548 จนถึงปัจจุบัน รุ่นนี้ยังมีการผลิตเครื่องยนต์ดีเซลอยู่ในรุ่น 1.9 ลิตร ส่วนเครื่องยนต์เบนซินยังมีการผลิตในรุ่น 1.6 ,2.0 ,2.4 ,2.7 และ 3.2 ลิตร รุ่นนี้ได้มีการยกเลิกผลิตรุ่นคอนเวอร์เทเบิล และมีตัวถังเอสยูวีเพียงอย่างเดียว รุ่น 3 และ 5 ประตู ยังมีการผลิตเกียร์ธรรมดา 5 สปีด เกียร์อัตโนมัติ 4 และ 5 สปีด มีการประกอบในประเทศญี่ปุ่น ,สเปน ,อิหร่าน ,อินโดนีเซียและเอกวาดอร์ ปัจจุบันได้มีการ Minorchange แล้ว ก่อนที่จะเตรียมเปลี่ยนโฉมในอนาคตอันใกล้นี้ ในประเทศไทย เปิดตัวเมื่อปี พ.ศ. 2551 มีการทำตลาดรุ่นนี้เฉพาะรุ่น 5 ประตู โดยยังไม่มีการปรับโฉมใดๆ ทั้งสิ้นรุ่นที่ 4 JY (พ.ศ. 2558 - ปัจจุบัน) รุ่นที่ 4 JY (พ.ศ. 2558 - ปัจจุบัน). Suzuki Vitara ถึงเวลาบุกครั้งใหม่ เพื่อให้รับกับกระแสการขยายตัวของตลาด SUV ในยุโรป ทางซูซูกิจัดการเผยโฉมใหม่ของวีทาร่า SUV ขนาดซับคอมแพ็กต์รุ่นใหม่ออกสู่ตลาดแล้ว โดยจะรุกตลาดด้วยทางเลือกของตัวถังแบบเดียวคือ 5 ประตู พร้อมเครื่องยนต์เบนซินและเทอร์โบดีเซลที่มีความจุและแรงม้าเท่ากัน แต่ต่างกันที่แรงบิดสูงสุด ชื่อของวีทาราเป็นที่รู้จักของนักขับในตลาดมานานกว่า 26 ปีแล้วนับตั้งแต่ซูซูกิเปิดตัวรุ่นแรก ออกมาในปี 1988 โดยนอกจากชื่อวีทาร่าแล้วตลาดในบางประเทศยังรู้จัก SUV รุ่นนี้ในชื่อเอสคูโด้ (Escudo) อีกด้วย สำหรับรุ่นใหม่ถือเป็นเจนเนอเรชั่นที่ 4 และเข้ามาแทนที่รุ่นเดิมที่อยู่ในตลาดมานานตั้งแต่ปี 2005 สำหรับโมเดลเชนจ์ครั้งนี้เป็นการพัฒนาต่อยอดในแง่ของการออกแบบมาจากต้นแบบที่ชื่อ iV-4 ที่เปิดตัวมาตั้งแต่ปี 2013 และมีการปรับปรุงรายละเอียดรอบคันเพื่อให้เหมาะสมและสอดคล้องกับ การทำตลาดจริง ในรุ่นที่ทำตลาดเป็นแบบ 5 ประตูที่มีความยาว 4,175 มิลลิเมตร กว้าง 1,775 มิลลิเมตร สูง 1,610 มิลลิเมตร และระยะฐานล้อ 2,500 มิลลิเมตร ทางเลือกของเครื่องยนต์มี 2 แบบทั้งเบนซินและเทอร์โบดีเซล ที่มีความจุ จำนวนกระบอกสูบ และแรงม้าเท่ากันโดยบังเอิญ ที่ 4 สูบ 1,600 ซีซี 120 แรงม้า เพียงแต่ในรุ่นเบนซินจะมีแรงบิดสูงสุดอยู่ที่ 15.9 กก.-ม. และรุ่นเทอร์โบดีเซลอยู่ที่ 32.6 กก.-ม. เลือกส่งกำลังได้ทั้งแบบเกียร์อัตโนมัติ 6 จังหวะทั้งแบบธรรมดา และแบบที่มี Stick Shift สำหรับเลือกเปลี่ยนเกียร์ได้เอง และเกียร์ธรรมดา 5 จังหวะที่จะเป็นรุ่นหลักสำหรับทั้ง 2 เครื่องยนต์ นอกจากนั้นในส่วนของระบบขับเคลื่อนจะมาพร้อมกับระบบ ALLGRIP แบบขับเคลื่อน 4 ล้อที่สามารถเลือกโหมดการใช้งานได้ 4 รูปแบบ คือ Auto ที่จะมีการเปลี่ยนการกระจายแรงบิดจาก เครื่องยนต์สู่ล้อทั้ง 4 อย่างเหมาะสมกับสภาพเส้นทาง Sport เน้นการขับที่สปอร์ตบนเส้นทางที่คดเคี้ยว Snow เน้นการยึดเกาะมาเป็นพิเศษ โดยเฉพาะเมื่อต้องขับอยู่บนถนนที่เปียกลื่น และ Lock ซึ่งสามารถ ล็อคอัตราทดในการกระจายกำลังไปสู่ล้อขับเคลื่อนทั้ง 4 เพื่อประสิทธิภาพในการลุกวิบากที่ดีขึ้น ฐานการผลิตของวีทาร่าใหม่จะอยู่ที่โรงงานในฮังการี และจะเริ่มวางขายในช่วงปลายปีนี้ ส่วนตลาดอืนๆ จะเริ่มวางขายในปีหน้า ส่วนบ้านเรายังไม่มีความคืบหน้าใดๆ แม้ว่าวีทาร่าจะเป็น SUV ที่ขายดีไม่แพ้แคริบเบี้ยนก็ตาม</doc>
