<doc id="781435" url="https://th.wikipedia.org/wiki?curid=781435" title="ทอร์เบิร์น เบิร์กมัน">ทอร์เบิร์น เบิร์กมัน ทอร์เบิร์น โอลอฟ เบิร์กมัน (; 20 มีนาคม ค.ศ. 1735 – 8 กรกฎาคม ค.ศ. 1784) เป็นนักเคมีและนักวิทยาแร่ชาวสวีเดน เกิดที่เมืองคาทารินเบิร์ก (ปัจจุบันอยู่ในประเทศสาธารณรัฐเช็ก) เป็นบุตรของบาร์โธลด์ เบิร์กมันและซารา แฮก เบิร์กมันเข้าเรียนที่มหาวิทยาลัยอุปซอลาเมื่ออายุได้ 17 ปี โดยบิดาต้องการให้เขาเรียนกฎหมายและศาสนา ในขณะที่ตัวเบิร์กมันเองอยากเรียนคณิตศาสตร์และวิทยาศาสตร์ธรรมชาติ เพื่อไม่ให้เกิดปัญหา เบิร์กมันทำงานอย่างหนักจนต้องหยุดเรียน ระหว่างหยุดเรียน เบิร์กมันสนใจด้านพฤกษศาสตร์และกีฏวิทยา และส่งตัวอย่างแมลงชนิดใหม่ ๆ หลายชนิดไปให้คาโรลัส ลินเนียส ในปี ค.ศ. 1758 เบิร์กมันกลับไปเรียนที่มหาวิทยาลัยอีกครั้งจนจบปริญญาเอกและเป็นอาจารย์สอนฟิสิกส์และคณิตศาสตร์ที่มหาวิทยาลัย เมื่อโยฮัน กอตต์ชอล์ก วอลเลเรียสเกษียณอายุ เบิร์กมันดำรงตำแหน่งศาสตราจารย์ด้านเคมีต่อและอยู่ในตำแหน่งจนกระทั่งเสียชีวิต เบิร์กมันมีส่วนในการพัฒนาการวิเคราะห์เชิงปริมาณและการจัดหมวดหมู่แร่ธาตุ ในปี ค.ศ. 1771 สี่ปีหลังจากโจเซฟ พรีสต์ลีย์คิดค้นโซดา เบิร์กมันได้สร้างกระบวนการสร้างโซดาจากชอล์กที่ทำปฏิกิริยากับกรดซัลฟิวริก นอกจากนี้เบิร์กมันยังเป็นผู้ให้การสนับสนุนคาร์ล วิลเฮล์ม เชเลอ นักเคมีชาวเยอรมัน/สวีเดน ด้านชีวิตส่วนตัว เบิร์กมันแต่งงานกับมาร์กาเรตา คาทารินา ทราสต์ ในปี ค.ศ. 1771 เขาเสียชีวิตในปี ค.ศ. 1784สิ่งสืบเนื่อง สิ่งสืบเนื่อง. ชื่อของเบิร์กมันได้รับการนำไปตั้งเป็นชื่อแร่ ทอร์เบอไนต์ และแอ่งดวงจันทร์ เบิร์กมัน</doc>
