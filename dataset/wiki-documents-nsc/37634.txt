<doc id="37634" url="https://th.wikipedia.org/wiki?curid=37634" title="โรงเรียนเตรียมอุดมศึกษาน้อมเกล้า">โรงเรียนเตรียมอุดมศึกษาน้อมเกล้า โรงเรียนเตรียมอุดมศึกษาน้อมเกล้า เป็นโรงเรียนมัธยมศึกษาขนาดใหญ่สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่เลขที่ 22/24 ถนนรามคำแหง แขวงสะพานสูง เขตสะพานสูง กรุงเทพมหานคร ซึ่งคุณย่าฉวี ทัศนปรีดา มีความรู้สึกซาบซึ้งและสำนึกในพระมหากรุณาธิคุณของพระบาทสมเด็จพระเจ้าอยู่หัว ที่ทรงแผ่เมตตาบารมีคุ้มเกล้าฯ พสกนิกร ชาวไทย โดยเฉพาะอย่างยิ่งทรงสนพระราชหฤทัยเป็นพิเศษ ในด้านการศึกษาของเยาวชน คุณย่าฉวี ทัศนปรีดาจึงได้เข้าเฝ้าสมเด็จพระเทพรัตนราชสุดาฯ สยามบรมราชกุมารี น้อมเกล้าน้อมกระหม่อมถวายที่ดินถมแล้วจำนวน 10 ไร่ 3 งาน 28 ตารางวา (ปัจจุบันมีเนื้อที่ 15 ไร่ 93 ตารางวา) เมื่อวันพุธที่ 10 สิงหาคม 2526 เพื่อพระราชทานแก่กระทรวงศึกษาธิการ และได้ประกาศจัดตั้งโรงเรียนเมื่อวันที่ 11 สิงหาคม 2526 โดยใช้ชื่อว่า "'โรงเรียนเตรียมอุดมศึกษาน้อมเกล้า" ตามความประสงค์ของคุณย่าฉวี ทัศนปรีดา ทั้งนี้ คุณหญิงสุชาดา ถิระวัฒน์ ดำรงตำแหน่งผู้ตรวจการกระทรวงศึกษาธิการในขณะนั้นเป็นผู้ประสานงานในการจัดตั้งสัญลักษณ์ประจำโรงเรียนพระเกี้ยว สัญลักษณ์ประจำโรงเรียน. พระเกี้ยว. พระเกี้ยว หรือ จุลมงกุฎ เป็นศิราภรณ์ประดับพระเกศาหรือพระเศียรของพระราชโอรสและพระราชธิดาของพระมหากษัตริย์ และเป็นพิจิตรเลขาประจำรัชกาลในพระบาทสมเด็จพระจุลจอมเกล้าเจ้าอยู่หัว ทั้งนี้เพราะ พระนามาภิไธยของพระบาทสมเด็จพระจุลจอมเกล้าเจ้าอยู่หัวนั้น คือ "จุฬาลงกรณ์" ซึ่งแปลว่า เครื่องประดับศีรษะ หรือ จุลมงกุฎ ซึ่งมีความหมายเชื่อมโยงกับพระนามาภิไธยของพระบาทสมเด็จพระจอมเกล้าเจ้าอยู่หัว นั่นคือ "มงกุฎ" อีกทั้ง พระปรมาภิไธยในพระบาทสมเด็จพระจุลจอมเกล้าเจ้าอยู่หัว ยังมีหมายความว่า "พระจอมเกล้าน้อย" อีกด้วย เมื่อพระนามาภิไธยเดิมและพระปรมาภิไธยเดิมของพระบาทสมเด็จพระจุลจอมเกล้าเจ้าอยู่หัวมีความหมายว่าพระเกี้ยว หรือจุลมงกุฎ จึงได้ใช้พระเกี้ยวหรือจุลมงกุฎวางบนเบาะ เป็นพิจิตรเลขาประจำรัชกาลของพระองค์ประวัติโรงเรียนกำเนิด ประวัติโรงเรียน. กำเนิด. ด้วยนางฉวี ทัศนปรีดามีความรู้สึกซาบซึ้งและสำนึกในพระมหากรุณาธิคุณของพระบาทสมเด็จพระ เจ้าอยู่หัวฯ ที่ทรงแผ่เมตตาบารมีคุ้มเกล้าฯ พสกนิกรชาวไทยทั่วหน้ามหาศาลสุดประมาณ โดยเฉพาะอย่างยิ่งทรงสนพระราชหฤทัยเป็นพิเศษในด้านการศึกษาของเยาวชน จึงเกิดความศรัทธาเปี่ยมด้วยความจงรักภักดีที่จะได้มีโอกาสโดยเสด็จพระราชกุศล ด้วยการน้อมเกล้าฯถวายที่ดินถมแล้วติดริมถนนรามคำแหง (สุขาภิบาล ๓) แขวงสะพานสูง เขตบางกะปิ กรุงเทพมหานคร จำนวน ๔ โฉนดติดต่อกัน ได้แก่ โฉนดเลขที่ ๖๐๑๕๔-๖๐๑๕๗ รวมเนื้อที่ทั้งหมด ๑๐ ไร่ ๓ งาน ๒๘ ตารางวา มูลค่าในขณะนั้นประมาณ ๒๐ ล้านบาท ทั้งนี้ตามราคาประเมินของหัวหน้าเจ้าพนักงานที่ดินเขตบางกะปิ โดยโอนกรรมสิทธิ์ให้แก่กรมธนารักษ์ เมื่อวันที่ ๒๙ มิถุนายน พ.ศ. ๒๕๒๖ และขอพระบารมีปกเกล้าฯ พระราชทานที่ดินแปลงนี้ให้แก่กระทรวงศึกษาธิการเพื่อจัดสร้างโรงเรียนมัธยม ศึกษา อันจะเกิดประโยชน์แก่การพัฒนาเยาวชนในท้องถิ่นได้ทั่วถึงยิ่งขึ้นไป ทั้งนี้นางฉวี ทัศนปรีดา ได้มอบหมายให้นางอิราวดี นวมานนท์ ผู้เป็นหลานและเป็นกรรมการผู้หนึ่งของสมาคมนิสิตเก่าอักษรศาสตร์ ในพระราชูปถัมภ์ สมเด็จพระเทพรัตนราชสุดาฯ สยามบรมราชกุมารี ติดต่อท่านผู้ตรวจราชการกระทรวงศึกษาธิการ คุณหญิงสุชาดา ถิระวัฒน์ ในฐานะนายกสมาคมฯ ขอความอนุเคราะห์เป็นผู้ติดต่อประสานงานกับกระทรวงศึกษาธิการ และสำนักงานราชเลขาธิการ ซึ่งคุณหญิงสุชาดาได้ติดต่อประสานงานมาโดยตลอด โดยได้ขอพระราชทานพระบรมราชวโรกาสนำนางฉวี ทัศนปรีดา เข้าเฝ้าน้อมเกล้าฯ ถวายที่ดินเพื่อพระราชทานแก่กระทรวงศึกษาธิการ จัดสร้างโรงเรียนมัธยมศึกษา เมื่อความทราบฝ่าละอองธุลีพระบาทแล้ว ทรงพระกรุณาโปรดเกล้าให้เข้าเฝ้าสมเด็จพระเทพรัตนราชสุดาฯ สยามบรมราชกุมารี แทนพระองค์ ในวันพุธที่ ๑๐ สิงหาคม พ.ศ. ๒๕๒๖ ณ พระตำหนักจิตรลดารโหฐานเริ่มเปิดสอน เริ่มเปิดสอน. เมื่อกระทรวงศึกษาธิการได้รับพระราชทานที่ดินแล้ว ได้ประกาศตั้งโรงเรียนเมื่อวันที่ ๑๑ สิงหาคม พ.ศ. ๒๕๒๖ โดยใช้ชื่อว่า โรงเรียนเตรียมอุดมศึกษาน้อมเกล้า ตามความปรารถนาของเจ้าของที่ดินและได้มีคำสั่งแต่งตั้งผู้บริหารโรงเรียน ตามคำสั่งกรมสามัญศึกษา ที่ ๒๗๙๙/๒๖ ลงวันที่ ๑๙ กันยายน พ.ศ. ๒๕๒๖ ให้นายอัศวิน วรรณวินเวศร์ ผู้ช่วยผู้อำนวยการฝ่ายปกครองโรงเรียนเตรียมอุดมศึกษาพัฒนาการมาปฏิบัติ หน้าที่ในตำแหน่งครูใหญ่ ๕ โรงเรียนเตรียมอุดมศึกษาน้อมเกล้า นับเป็นผู้บริหารคนแรกของโรงเรียน ต่อมากระทรวงศึกษาธิการได้จัดสรรงบประมาณปีพ.ศ. ๒๕๒๖ สำหรับการก่อสร้างอาคารเรียนและส่วนประกอบอื่นๆเท่าที่จำเป็นก่อน เพื่อให้ทันเปิดรับนักเรียนในปีการศึกษา ๒๕๒๗ ชั้นมัธยมศึกษาปีที่ ๑ จำนวน ๘ ห้องเรียน มีนักเรียนจำนวน ๔๐๐ คน และเนื่องจากอาคารสถานที่ยังอยู่ในระหว่างการก่อสร้าง แต่มีสถานที่บางส่วนเสร็จเรียบร้อยแล้วและพร้อมที่จะดำเนินการได้ จึงได้ย้ายนักเรียนมาเรียนตั้งแต่วันที่ ๑ พฤศจิกายน พ.ศ. ๒๕๒๗ ซึ่งเป็นวันแรกของการเปิดเรียนภาคเรียนที่ ๒ ซึ่งในปัจจุบันโรงเรียนเตรียมอุดมศึกษาน้อมเกล้าได้เจริญก้าวหน้า พัฒนาอย่างไม่หยุดยั้ง โดยในปัจจุบันมีนักเรียนกว่า ๔,๐๐๐ คน ที่ดิน ๑๕ ไร่เศษ มีอาคารเรียน ๓ หลัง สูง ๕ ชั้น มีห้องสมุด ห้องสารสนเทศ ห้องเรียนคอมพิวเตอร์ ห้องปฏิบัติการวิทยาศาสตร์ สนามกีฬา ศูนย์ดนตรี ห้องเรียนตามกลุ่มสาระวิชาต่างๆซึ่งมีความทันสมัย อีกทั้งยังมีโดมขนาดใหญ่อีก ๒ หลัง ที่ติดตั้งพัดลมไอน้ำเอาไว้ ด้วยอาศัยผู้บริหาร คณะครู ผู้ปกครอง ศิษย์เก่า นักเรียน รวมถึงผู้ที่มีจิตศรัทธาที่ร่วมกันพัฒนาจนเป็นโรงเรียนเตรียมอุดมศึกษาน้อมเกล้าในปัจจุบันรายนามผู้บริหารเกียรติประวัติเกียรติประวัติ. - โรงเรียนปฏิบัติการตัวอย่าง โครงการนำทางสถานศึกษาเพื่อพัฒนาคุณภาพชีวิตเยาวชน และประชาชน (2529) - โรงเรียนปฏิบัติการตัวอย่าง โครงการนิเทศงานวิชาการภายในโรงเรียน (2529) - โรงเรียนผู้นำการใช้หลักสูตรดีเด่น ระดับมัธยมศึกษา (2530) - โรงเรียนที่จัดบริการงานแนะแนวดีเด่นของโรงเรียนมัธยมศึกษาส่วนกลาง สมาคมแนะแนวแห่งประเทศไทย (2530) - โรงเรียนมัธยมศึกษาดีเด่นขนาดใหญ่ (2530) - โรงเรียนปฏิบัติการตัวอย่าง โครงการส่งเสริมสุขภาพและอนามัยโรงเรียน (2530) - โรงเรียนแม่แบบงานแนะแนว (2531) - โรงเรียนมัธยมศึกษาดีเด่นขนาดใหญ่ (2531) - โรงเรียนดีเด่น ด้านส่งเสริมคุณธรรม จริยธรรม ของกรมการศาสนา และกระทรวงศึกษาธิการ (2532) - โรงเรียนที่มีผลงานดีเด่น โครงการอิสระเพื่อการมีรายได้ระหว่างเรียนของนักเรียน (2534)ศิษย์เก่าผู้มีชื่อเสียงศิษย์เก่าผู้มีชื่อเสียง. - กิตติทัต จงฟุ้งเฟื่อง (เบิร์ด) - ดีเจSEED FM - จิราภา จิตร์ระเบียบ (แนน) - ศิลปิน/นักร้อง AF10 - ชมะนันท์ วรรณวินเวศร์(เอก) - ผู้ประกาศข่าว/พิธีกร/ทนายความ/อาจารย์/นักแสดง - ณภัทร เสือภู่ (เซียร์) - นักร้องค่ายอาร์สยาม - ณัชฐพงศ์ มูฮำหมัด - ผู้สื่อข่าว ช่อง 7 - ณัฐพล พุทธภาวนา (โต) - นักร้องนำวงแฮงแมน - ทัศรินทร์ พันธุ์แพ (อุ๋ย) - พิธีกร/นักร้องวงเดอะ ฟิน - ธนพล แมคโดนัลด์ (เชสเตอร์) - นักแสดง - ธนะบูลย์ วัลลภศิรินันท์ (นะ) - พิธีกร รายการ OIC/นักแข่งรถ - ธรรม์ โทณะวณิก (ธรรม์) - นายแบบ/นักแสดง - ปวันรัตน์ อัศวะธนาพงศ์ (น้ำฝน) - ศิลปิน/นักร้อง kpn24 - ผลิตโชค อายนบุตร (เป๊ก) - นักร้อง/พิธีกร - พลภูมิ วิภัติภูมิประเทศ - สมาชิกสภาผู้แทนราษฎร กรุงเทพมหานคร เขต 16 พรรคเพื่อไทย - พิมพ์นิภา จิตตธีรโรจน์ (แก้มบุ๋ม) - นักแสดง - ภูมิพัฒน์ ไพบูลย์ (เปรม) - นักร้องวงแมดมังกีส์ - มิรา โกมลวนิช (ออย) - นักแสดง - แมน เจริญวัลย์ - สมาชิกสภากรุงเทพมหานคร เขตบึงกุ่ม - ริญญารัตน์ วัชรโรจน์สิริ (คะน้า) - นักแสดงช่อง7สี - วาโย อัศวรุ่งเรือง (เก่ง) - ศิลปิน/นักร้อง TheStar6 - ศรุต วิจิตรานนท์ (บิ๊ก) - นักดนตรีวงโซลอาฟเตอร์ซิกซ์/นักแสดง - สุเชษฐ์ รัตนานนท์ - นักแสดงภาพยนตร์โฆษณา - อรรถพร ธีมากร(หนุ่ม เสือใหญ่) - นักร้อง/นักแสดง - อนัญญา ชินแสงไชย (หมิว) - นักแสดง/รองมิสไทยแลนยูนิเวิร์ส - อัญสุมาลย์ ตันประเสริฐ (ลูกแพร) - นางแบบ - อนุทิน วงศ์สรรคกร - นักออกแบบตัวอักษรรายชื่อคณะสีต่าง ๆ ในโรงเรียนรายชื่อคณะสีต่าง ๆ ในโรงเรียน. - ราชพฤกษ์ (สีเหลือง) - จามจุรี (สีแดง) - นนทรี (สีเขียว) - ยูงทอง (สีส้ม) - อินทนิล (สีม่วง)ประเภทห้องเรียนระดับชั้นมัธยมศึกษาตอนต้นประเภทห้องเรียนระดับชั้นมัธยมศึกษาตอนต้น. - ห้องเรียนห้องปกติ 8 ห้อง - ห้องเรียนพิเศษวิทยาศาสตร์-คณิตศาสตร์ 2 ห้อง - ห้องเรียน English Program (EP) 2 ห้องแผนการเรียนมัธยมศึกษาตอนปลายแผนการเรียนมัธยมศึกษาตอนปลาย. - ห้องเรียนพิเศษวิทยาศาสตร์-คณิตศาสตร์ - แผนการเรียนวิทยาศาสตร์-คณิตศาสตร์ - แผนการเรียนวิทยาศาสตร์-คณิตศาสตร์-คอมพิวเตอร์ - แผนการเรียนภาษาอังกฤษ-คณิตศาสตร์ - แผนการเรียนภาษาอังกฤษ-ภาษาฝรั่งเศส - แผนการเรียนภาษาอังกฤษ-ภาษาจีน - แผนการเรียนภาษาอังกฤษ-ภาษาญี่ปุ่น - แผนการเรียนภาษาอังกฤษเพื่อการท่องเที่ยว - แผนการเรียนสหสาระรายนามกลุ่มโรงเรียนเตรียมอุดมศึกษาน้อมเกล้า</doc>
