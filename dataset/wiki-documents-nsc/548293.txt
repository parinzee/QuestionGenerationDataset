<doc id="548293" url="https://th.wikipedia.org/wiki?curid=548293" title="แอนเดรีย สวอเรซ">แอนเดรีย สวอเรซ แอนเดรีย สวอเรซ เกิดวันที่ 2 มกราคม พ.ศ. 2522 เป็นนักแสดง และนักร้องชาวไทย เข้าสู่วงการด้วยการเป็นแดนซ์เซอร์ในงานคอนเสิร์ตให้กับ อ้อม-สุนิสา สุขบุญสังข์ และเริ่มมีผลงานในวงการบันเทิงครั้งแรกในเวลาต่อมา กับการแสดงเป็นนางเอกมิวสิกวีดีโอในเพลง "แกล้งโง่" ของ ฝันดี-ฝันเด่น ทางสังกัดคีตา เรคคอร์ดส จากนั้นที่ค่ายก็เรียกไปคุยเพื่อเซนต์สัญญาเพื่อเป็นนักร้องกับทางค่าย และเป็นที่รู้จักในเวลาต่อมากับเพลง บ้านเธอสิ และเพลง สบตา เป็นต้น ปัจจุบันยุติการเป็นนักร้องแล้ว และได้ทำงานเป็นทนายความ ที่ประเทศสหรัฐอเมริกาประวัติ ประวัติ. แอนเดรีย สวอเรซ ชื่อเล่น แอน แต่สื่อและแฟนเพลงจะจดจำเธอในชื่อ "แอนเดรีย" เธอมีชื่อไทยว่า "วิภาวี สวอเรซ" เกิดเมื่อวันที่ 2 มกราคม พ.ศ. 2522 แอนเดรียมีสัญชาติอเมริกันและมีเชื้อสายของไทย สเปน เปอร์โตริโก อยู่ด้วย เธอมีความสามารถในการเต้นรำ และการร้องเพลง โดยเธอเรียนการร้องเพลงกับครู อ้วน มณีนุช เสมรสุต เป็นเวลาถึงสองปีเต็ม นอกจากนี้เธอยังเรียนการเต้น ในด้าน Jazz Dance กับครู Strom Walker นักเต้นระดับตำนาน ตั้งแต่อายุ 11 ปีเท่านั้น เป็นเวลาถึงสามปีเต็ม จากความรักในการเต้นของเธอ ทำให้มีโอกาสได้แสดงการเต้น บนเวทีในงานต่างต่าง ไม่ว่าจะเป็นคอนเสริต์โชว์ของครู Strom Walker ไปพร้อมกับเริ่มทำงาน ในวงการบันเทิงไปด้วย ไม่ว่าจะเป็นการถ่ายโฆษณา ถ่ายแบบ เดินแบบ พิธีกรในงานต่างๆ การแสดงละครโทรทัศน์ในเรื่อง "ผู้ชายสามเลือด" และ "แม่เลี้ยงต่างดาว" นอกจากนี้เธอยังเป็น dancer ในงานคอนเสริต์ของ อ้อม-สุนิสา สุขบุญสังข์ เพื่อแทนเพื่อนนักเต้น จากโรงเรียน Strom ที่ขาดไป แอนเดรียถูกชักชวนจากบริษัท คีตา เรคคอร์ดส ให้มาเป็นนักร้อง จากนั้นจึงเริ่มมีการพูดคุยถึงสัญญา และเริ่มต้นผลิตงานเพลงชุดแรก ของเธอในชื่อว่า andrea โดยเธอพยายามบอกเล่า ถึงตัวตนของเธอให้พี่พี่ทีมงาน ได้รู้จักนิสัย ความรู้สึก มุมมองในเรื่องต่างต่าง ให้ออกมาเป็นเพลงต่างๆ ที่แสดงตัวตนของเธอ ให้ออกมาอย่างถูกต้องที่สุด ปัญหาในด้านการทำงานเพลง ในอัลบั้มชุดแรกของแอนเดรีย คือด้านการออกเสียงในภาษาไทย เช่นคำที่ลงท้ายด้วย ม. และ น. เธอจะออกเสียงไม่ค่อยได้ หรืออกมาเพี้ยนกว่าคนอื่นๆ แต่ก็ได้ครูอ้วน มณีนุช เสมรสุต มาเป็นที่ปรึกษาให้ในด้านนี้ และยังมีคุณนก ฉัตรชัย ดุริยประณีต ซึ่งเป็น executive producer คอยดูแลอย่างใกล้ชิด อัลบั้มชุดแรกของแอนเดรียนี้ ประสบความสำเร็จอย่างสูง วัยรุ่นที่ผ่านช่วงยุค 90 มา คงจะคุ้นเคยกับเพลงดังๆ ของเธอ ไม่ว่าจะเป็นเพลงน่ารักอย่างเพลง "สบตา" ที่บอกความรู้สึกถึงการแอบรัก ที่แสนจะบริสุทธิ์และน่ารัก หรือจะเป็นเพลง "บ้านเธอสิ" ที่เป็นเพลงเร็วสนุกสนาน ผสมการเต้นที่น่าตื่นเต้น จากภาพการแสดงสด ที่ใครหลายคนยังคงจดจำ ท่าฉีกขาแบบบัลเลต์ของเธอได้ นอกจากนั้นในอัลบั้มชุดนี้ ยังมีเพลงติดหูของผู้ฟังมากมายอย่าง "เด็กดี" , "24 ชั่วโมง" , "วัดรอบเอว" , "ไม่อยากทิ้งเธอ" , "ยอมใจร้าย" , "ไว้ชีวิต" , "ให้เตะ" , "อยากเป็นตัวเอง" โดยเป็นเพลงเร็วทั้งหมดหกเพลง และเพลงช้าสี่เพลงในชุดนี้ แม้จะประสบความสำเร็จอย่างสูง จากอัลบั้มชุดแรกที่ออกมานี้ แต่แอนเดรียตัดสินใจ เลือกที่จะทุ่มเทให้กับการเรียน โดยไปศึกษาต่อที่สหรัฐอเมริกา โดยใช้เวลาในช่วงปิดเทอม ออกอัลบั้มต่อมากับบริษัทคีตา โดยออกเป็น mini album ในชื่อ "i miss you" โดยเพลงทั้งสามเพลง ในอัลบั้มชุดพิเศษนี้ ประสบความสำเร็จมากเช่นกัน จากความไพเราะของเพลง ไม่ว่าจะเป็นหนึ่งคำสัญญา คนดีที่ลืมกัน ทักทาย โดยหลังจาก mini album ชุดนี้แล้ว เธอก็ได้มีผลงาน mini album อีกหนึ่งชุดในชื่อ "อีกสักครู่…โปรดติดตาม" ให้แก้คิดถึงสาวน้อยคนนี้ ในช่วงเวลาที่ห่างหายไป และทิ้งความทรงจำ ในวงการบันเทิงไว้เบื้องหลัง โดยเธอใช้ชีวิตและศึกษา ที่ประเทศอเมริกาจนปัจจุบันนี้ แอนเดรีย สวอเรซ สาวน้อยที่น่ารักในอดีตคนนี้ ได้กลับมาปรากฏตัวล่าสุด ในคอนเสิร์ตเพื่อรำลึกถึงบริษัทคีตา "Kita Back To The Future Concert" ในปีพศ 2550 ที่ผ่านมา โดยเธอกลับมาจากต่างประเทศ เพื่อร่วมร้องเพลงกับศิลปิน ร่วมค่ายท่านอื่นอื่นอีกครั้ง และแม้เวลาจะผ่านไปแค่ไหน แต่เธอก็ยังคงความสดใส และความสามารถในการ้องเพลง และเต้นรำได้เหมือนเดิม โดยผู้ที่สนใจงานเพลงของเธอ ปัจจุบัน แอนเดรียมีอาชีพเป็นทนายความ ที่สหรัฐอเมริกา และได้แต่งงานแล้วกับสามีชาวอเมริกัน- จบการศึกษาระดับประถมศึกษา Estancia High School (สหรัฐอเมริกา) - จบการศึกษาระดับมัธยมศึกษา โรงเรียนนานาชาติร่วมฤดี - จบการศึกษาระดับปริญญาตรี Occidental College (สหรัฐอเมริกา) - จบการศึกษาระดับปริญญาโท chapman University School of Law (สหรัฐอเมริกา)ผลงานเพลงสตูดิโออัลบั้มมินิอัลบั้มผลงานละครผลงานเพลง. ผลงานละคร. - ละครเรื่อง "ผู้ชาย 3 เลือด" ทางช่อง 3 (2536) - ละครเรื่อง "แม่เลี้ยงต่างดาว" ทางช่อง 3 (2537)มิวสิควีดีโอมิวสิควีดีโอ. - เพลง "แกล้งโง่" ของ ฝันดี-ฝันเด่นพรีเซ็นเตอร์โฆษณาพรีเซ็นเตอร์โฆษณา. - โฆษณา แดนซ์โคโลจน์ - โฆษณา กล้องถ่ายรูปโกดัก - โฆษณา world trade centerเพลงประกอบภาพยนตร์เพลงประกอบภาพยนตร์. - เพลง "สบตา" เพลงประกอบภาพยนตร์เรื่อง เฟรนด์ชิพ เธอกับฉัน - เพลง "สบตา" เพลงประกอบภาพยนตร์เรื่อง Yes or No อยากรัก ก็รักเลยคอนเสิร์ต</doc>
