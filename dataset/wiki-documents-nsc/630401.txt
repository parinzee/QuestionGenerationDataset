<doc id="630401" url="https://th.wikipedia.org/wiki?curid=630401" title="เคาน์ติงสตาส์">เคาน์ติงสตาส์ "เคาน์ติงสตาส์" เป็นเพลงของวงดนตรีแนวป็อปร็อก วันรีพับลิก จากสตูดิโออัลบั้มลำดับที่สาม เนทีฟ (ค.ศ. 2013) เขียนขึ้นโดยนักร้องนำ ไรอัน เท็ดเดอร์ และโปรดิวซ์โดยเท็ดเดอร์ และโนล ซานคาเนลลา ด้านดนตรี เป็นเพลงป็อปที่มีส่วนผสมของดนตรีโฟล์กอย่างหนักแน่น เพลงเผยแพร่เป็นซิงเกิลที่สามในวันที่ 14 มิถุนายน ค.ศ. 2013 ในออสเตรีย เยอรมนี และสวิตเซอร์แลนด์ "เคาน์ติงสตาส์" เป็นหนึ่งในเพลงที่ประสบความสำเร็จมากที่สุดของวง ขึ้นอันดับหนึ่งในหลายประเทศ เช่น แคนาดา สหราชอาณาจักร ขึ้นอันดับสองในสหรัฐอเมริกา และติดสิบอันดับแรกมากกว่า 20 ประเทศ มิวสิกวิดีโอกำกับโดยเจมส์ ลี นำเสนอวงกำลังเล่นดนตรีในห้องใต้ดินใต้โบสถ์ซึ่งมีการชุมนุมอยู่</doc>
