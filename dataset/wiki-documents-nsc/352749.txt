<doc id="352749" url="https://th.wikipedia.org/wiki?curid=352749" title="นพพร สุวรรณพานิช">นพพร สุวรรณพานิชประวัติ ประวัติ. นพพร สุวรรณพานิช เกิดเมื่อวันที่ 6 ธันวาคม พ.ศ. 2489 ที่บ้านเลขที่ 5 ถนนพญาไท เขตพญาไท เป็นบุตรของคุณวีรศักดิ์ นฤหล้า และคุณรวยรื่น สุวรรณพานิช เจ้าของกิจการรวยรื่นไหมไทย นพพรเป็นอดีตล่ามฉับพลันประจำองค์กรสหประชาชาติ และ อาจารย์ด้านรัฐศาสตร์ ความสัมพันธ์ระหว่างประเทศ คณะรัฐศาสตร์ มหาวิทยาลัยธรรมศาสตร์ เป็นผู้เชี่ยวชาญและนักวิชาการด้านรัฐศาสตร์ ความสัมพันะ์ระหว่างประเทศ เคยเข้าร่วมขบวนการเรียกร้องประชาธิปไตย เป็น 1ใน 13 กบฏรัฐธรรมนูญใน เหตุการณ์ 14 ตุลา พ.ศ. 2516 เป็นผู้ให้การและลงนามต่อหน้าทนายความศาลสูงอังกฤษ ณ กรุงลอนดอน เมื่อวันที่ 23 มิถุนายน พ.ศ. 2521 กรณีเหตุการณ์ 6 ตุลาคม พ.ศ. 2519 นอกจากนี้ ยังเป็นเจ้าของร้านอาหารและร้านหนังสือ "บุ๊คส์ แอนด์ เบียร์" (ย่านอนุสาวรีย์ชัยสมรภูมิและสุขุมวิท) อันโด่งดังในอดีต และเป็นตำนานหนึ่งของประวัติศาสตร์ร้านหนังสือเมืองไทย ชีวิตครอบครัวสมรสกับนางธิติกร สุวรรณพานิช มีบุตร 2 คน คือ น.ส. เชิญตะวัน สุวรรณพานิช และ น.ส.เฌอทะเล สุวรรณพานิชการศึกษา การศึกษา. นพพรสำเร็จการศึกษาจากโรงเรียนเซนต์คาเบรียล และ โรงเรียนเตรียมอุดมศึกษารุ่นที่ 25 ได้รับทุนรัฐบาลญี่ปุ่นไปศึกษาระดับปริญญาตรีด้านรัฐศาสตร์ การทูตที่ University of Tokyo (Todai) ต่อมาได้ไปศึกษาต่อในระดับปริญญาโทที่ UCLA, UC Berkely สหรัฐอเมริกาด้วยทุนส่วนตัวการทำงานและบทบาทด้านการเมืองการทำงานและบทบาทด้านการเมือง. - เคยเข้าร่วมขบวนการเรียกร้องประชาธิปไตย เป็น 1ใน 13 กบฏรัฐธรรมนูญใน เหตุการณ์ 14 ตุลา พ.ศ. 2516 - เป็นผู้ให้การและลงนามต่อหน้าทนายความศาลสูงอังกฤษ ณ กรุงลอนดอน เมื่อวันที่ 23 มิถุนายน พ.ศ. 2521 กรณีเหตุการณ์ 6 ตุลาคม พ.ศ. 2519 - เคยทำงานเป็นที่ปรึกษาด้านการเมืองให้กับพรรคประชาธิปัตย์ เป็นล่ามฉับพลันให้กับองค์กรสหประชาชาติ (United Nations) - เป็นอาจารย์พิเศษที่คณะรัฐศาสตร์ มหาวิทยาลัยธรรมศาสตร์และเป็นที่ปรึกษาด้านการเมืองประมาณ 30 ปีผลงานผลงาน. - นอกจากนี้ยังเป็นนักสะสมหนังสือเก่า หนังสือโบราณ เป็นนักเขียนสารคดี นักแปล มีผลงานต่าง ๆ ซึ่งตีพิมพ์มาแล้วกว่า 40 เล่ม และแปลตำราต่างๆ จากภาษาไทยเป็นภาษาอังกฤษมากกว่า 10 เล่ม สำหรับผลงานสารคดีที่รู้จักกันเป็นอย่างดีในหมู่นักอ่าน เช่น พจนานุกรมเครื่องดื่ม พจนานุกรมตำนานคำ พจนานุกรมขนมนมเนย พจนานุกรมชาและกาแฟ พจนานุกรมการพนัน พจนานุกรมฉบับสัปดน- นพพร สุวรรณพานิช ยังได้เขียนตำราด้านรัฐศาสตร์ เช่น The Communist Party of Thailand and Conflict in Indochina โดยเขียนร่วมกับ นายไกรศักดิ์ ชุณหะวัณ - และเมื่อปี 2552 ได้รับรางวัลสุรินทราชา ในฐานะนักแปลและล่ามดีเด่น จากสมาคมนักแปล และล่ามแห่งประเทศไทย ถึงแก่กรรมเมื่อวันที่ 17 พฤศจิกายน พ.ศ. 2553</doc>
