<doc id="152703" url="https://th.wikipedia.org/wiki?curid=152703" title="นารถ ถาวรบุตร">นารถ ถาวรบุตร นารถ ถาวรบุตร (16 ตุลาคม พ.ศ. 2448 - 26 มกราคม พ.ศ. 2524) นักดนตรี และนักแต่งเพลงที่มีชื่อเสียง โดยเฉพาะเพลงที่แต่งคู่กับครูแก้ว อัจฉริยกุลประวัติวัยต้น ประวัติ. วัยต้น. เกิดที่จังหวัดราชบุรี เป็นบุตรของนายจู และนางเอี่ยม ถาวรบุตร เข้าเป็นนักเรียนประจำที่โรงเรียนกรุงเทพคริสเตียนจนถึงชั้นมัธยม 8 ในระหว่างนั้นได้เรียนเปียโนและอ่านโน้ตเพลง จากครูชาวต่างชาติชื่อ มิสแอนนาเบล คอลส์ (แหม่มกอ) เมื่ออายุ 18 ปี ได้ออกจากโรงเรียนไปเป็นนักดนตรีตามบาร์ฝรั่งแถบถนนเจริญกรุง ถนนสีลม ถนนสาทรวัยหนุ่ม วัยหนุ่ม. พ.ศ. 2468 เมื่ออายุ 20 ปี ได้เข้าเป็นนักดนตรีวงเครื่องสายฝรั่งหลวงของพระเจนดุริยางค์ แล้วสมัครเข้าทำงานที่โรงเรียนพลตำรวจ พร้อมกับเล่นดนตรีตอนกลางคืน และแต่งเพลงให้กับละครร้อง คณะละครปรีดาลัย ของพระนางเธอลักษมีลาวัณ พ.ศ. 2478 ได้เป็นหัวหน้าวงดนตรีของภาพยนตร์เสียงศรีกรุง กับแต่งเพลงประกอบหนังพูดไว้จำนวนมาก เช่น "ข้างบ้านเรือนเคียง" "เพลินเพลงรัก" "ฉันฝันไป" "เธอกับฉันคือเพลง" "ใจสนองใจ" "หนึ่งทิวา" "เธอใกล้หรือไกล" เพลงหนึ่งที่มีชื่อเสียง คือ สยามานุสติ นำพระราชนิพนธ์ในพระบาทสมเด็จพระมงกุฎเกล้าเจ้าอยู่หัว มาใส่ทำนองประกอบเรื่อง "ค่ายบางระจัน " ของศรีกรุง พ.ศ. 2482วัยกลางคน วัยกลางคน. ต่อมา สมัครเข้ารับราชการกรมโฆษณาการในปี พ.ศ. 2484 เป็นนักแต่งเพลงให้กับวงดนตรีกรมโฆษณาการ ที่มีครูเอื้อ สุนทรสนานเป็นหัวหน้าวง แต่เกิดข้อขัดแย้งกันจึงลาออกไปเป็นหัวหน้าวงดนตรีของสำนักงานทรัพย์สินส่วนพระมหากษัตริย์วัยเกษียน วัยเกษียน. พ.ศ. 2495 เป็นหัวหน้าวงดนตรีของโรงงานยาสูบ จนเกษียณอายุราชการในปี พ.ศ. 2508 จากนั้นเป็นครูสอนดนตรี และแต่งเพลงให้กับโรงเรียนเซนต์จอห์น จนเสียชีวิต เมื่อวันที่ 26 มกราคม พ.ศ. 2524ผลงานเด่นผลงานเด่น. - ทำนองเพลงประกอบภาพยนตร์เสียงศรีกรุง หลายเรื่อง พ.ศ. 2478-2482 เช่น "ฉันหาหวานใจ" "พบเธอแล้ว" "ความรักของฉัน" "ใจสนองใจ" "ชื่นชีวิต" "แสนอาลัย" ฯลฯ- ทำนองเพลงประจำหน่วยราชการ เพลงภาพยนตร์และเพลงไทยสากล ร่วมกับ ครูแก้ว อัจฉริยกุล ผู้แต่งคำร้อง เช่น "มาร์ชกองทัพบก" "มาร์ชพิทักษ์สันติราษฎร์" "ลุ่มเจ้าพระยา" "อาลัยรัก" "คนขาดรัก" "คนจน" "คนเดียว" "คนที่ฉันรัก" "คนพเนจร" "คนมีกรรม" "คนอาภัพ" ฯลฯ</doc>
