<doc id="30710" url="https://th.wikipedia.org/wiki?curid=30710" title="รัฐแมริแลนด์">รัฐแมริแลนด์ รัฐแมริแลนด์ (Maryland, ) เป็นรัฐทางฝั่งตะวันออกของสหรัฐอเมริกา ตั้งอยู่ทางตอนเหนือของกรุงวอชิงตัน ดี.ซี. และอยู่ทางตอนใต้ของรัฐเพนซิลเวเนีย เมืองหลวงของรัฐคือ แอนแนโพลิส เมืองที่ใหญ่ที่สุดในรัฐคือ บอลทิมอร์ มหาวิทยาลัยที่มีชื่อเสียงในรัฐได้แก่ มหาวิทยาลัยจอหนส์ฮอปกินส์ และ มหาวิทยาลัยแมริแลนด์ ทีมกีฬาที่มีชื่อเสียงได้แก่ บอลทิมอร์ โอเรี่ยลส์ (เบสบอล) และ บอลทิมอร์ เรเวนส์ (อเมริกันฟุตบอล) จุดสูงสุดในรัฐคือภูเขาแบ็กโบน และจุดต่ำสุดคือมหาสมุทรแอตแลนติกการแบ่งเขตการปกครอง การแบ่งเขตการปกครอง. รัฐแมริแลนด์ แบ่งเขตการปกครองออกเป็น 23 เคาน์ตี และหนึ่งเมืองอิสระ (Independenct City) ซึ่งเมืองบอลทิมอร์ ได้รับการก่อตั้งขึ้นในปี พ.ศ. 2272 และแยกตัวออกจากเคาน์ตีบอลทิมอร์ (Baltimore) ในปีพ.ศ. 2394 โดยได้รับการยกฐานะให้เป็นเมืองอิสระ (Independent City) มีฐานะเทียบเท่าเคาน์ตี สำหรับเคาน์ตีมีรายละเอียดต่อไปนี้เคาน์ตีในรัฐแมริแลนด์เคาน์ตีในรัฐแมริแลนด์. 1. การ์เรตต์ (Garrett) : ก่อตั้งขึ้นในปีพ.ศ. 2415 โดยแยกตัวออกมาจากเคาน์ตีแอลลิเกนี มีศูนย์กลางการปกครองอยู่ที่เมืองโอกแลนด์ (Ockland) 2. คาร์รอลล์ (Carroll) : ก่อตั้งขึ้นในปีพ.ศ. 2416 โดยแยกตัวออกมาจากเคาน์ตีบอลทิมอร์และเคาน์ตีเฟรเดอริก มีศูนย์กลางการปกครองอยู่ที่เมืองเวสต์มินสเตอร์ (Westminster) 3. คาลเวิร์ต (Calvert) : ก่อตั้งขึ้นในปีพ.ศ. 2197 โดยในครั้งก่อตั้งใช้ชื่อว่าแพทักเซนต์ (Patuxent) แล้วเปลี่ยนมาใช้ชื่อปัจจุบันในปีพ.ศ. 2201 มีศูนย์กลางการปกครองอยู่ที่เมืองปรินซ์เฟรเดอริก (Prince Frederick) 4. เคนต์ (Kent) : ก่อตั้งขึ้นในปีพ.ศ. 2185 มีศูนย์กลางการปกครองอยู่ที่เมืองเชสเตอร์ทาวน์ (Chestertown) 5. แครอไลน์ (Caroline) : ก่อตั้งขึ้นในปีพ.ศ. 2316 โดยแยกตัวออกมาจากเคาน์ตีดอร์เชสเตอร์และเคาน์ตีควีนแอนส์มีศูนย์กลางการปกครองอยู่ที่เมืองเดนตัน (Denton) 6. ชาลส์ (Charles) : ก่อตั้งขึ้นในปีพ.ศ. 2201 มีศูนย์กลางการปกครองอยู่ที่เมืองแลพลาตา (La Plata) 7. ซีซิล (Cecil) : ก่อตั้งขึ้นเมืองปีพ.ศ. 2215 โดยแยกตัวออกมาจากเคาน์ตีบอลทิมอร์และเคาน์ตีเคนต์ (Kent) มีศูนย์กลางการปกครองอยู่ที่เมืองเอลก์ตัน (Elkton) 8. ซัมเมอร์เซต (Somerset) : ก่อตั้งขึ้นในปีพ.ศ. 2209 มีศูนย์กลางการปกครองอยู่ที่เมืองปรินเซสส์แอนน์ (Princess Anne) 9. ดอร์เชสเตอร์ (Dorchester) : ก่อตั้งขึ้นในปีพ.ศ. 2211 มีศูนย์กลางการปกครองอยู่ที่เมืองเคมบริดจ์ (Cambridge) 10. เซนต์มารีส์เคาน์ตี (Saint Mary’s County) : ก่อตั้งขึ้นในปีพ.ศ. 2180 มีศูนย์กลางการปกครองอยู่ที่เมืองเลโอนาร์ดทาวน์ (Leonardtown) มณฑลนี้เคยถูกเปลี่ยนชื่อเป็นโพโตแมก (Potomac) ในปีพ.ศ. 2197 แต่ได้เปลี่ยนกลับมาใช้ชื่อเดิมในอีกสี่ปีต่อมา 11. ปรินซ์จอจส์เคาน์ตี (Prince George’s County) : ก่อตั้งขึ้นในปีพ.ศ. 2239 โดยการแยกตัวออกมาจากเคาน์ตีคาลเวิร์ตและเคาน์ตีชาลส์ มีศูนย์กลางการปกครองอยู่ที่เมืองอัปเปอร์มาร์ลโบโร (Upper Marlboro) 12. ควีนแอนส์เคาน์ตี (Queen Anne’s County) : ก่อตั้งขึ้นเมื่อปีพ.ศ. 2249 โดยการแยกตัวออกมาจากเคาน์ตีแทลบอต มีศูนย์กลางการปกครองอยู่ที่เมืองเซนเตอร์วิลล์ (Centerville) 13. แทลบอต (Talbot) : ก่อตั้งขึ้นในปีพ.ศ. 2205 โดยแยกตัวออกมาจากเคาน์ตีเคนต์ มีศูนย์กลางการปกครองอยู่ที่เมืองอีสตัน (Easton) 14. บอลทิมอร์ (Baltimore) : ก่อตั้งขึ้นในปีพ.ศ. 2202 มีศูนย์กลางการปกครองอยู่ที่เมืองทาวซัน (Towson) 15. เฟรเดอริก (Frederick) : ก่อตั้งขึ้นในปีพ.ศ. 2291 โดยการแยกตัวออกมาจากเคาน์ตีปรินซ์จอจส์ มีศูนย์กลางการปกครองอยู่ที่เมืองเฟรเดอริก 16. มอนต์กอเมอรี (Montgomery) : ก่อตั้งขึ้นในปีพ.ศ. 2319 โดยแยกตัวออกมาจากเคาน์ตีเฟรเดอริก มีศูนย์กลางการปกครองอยู่ที่เมืองร็อกวิลล์ (Rockville) 17. วอชิงตัน (Washington) : ก่อตั้งขึ้นในปีพ.ศ. 2319 โดยแยกตัวออกมาจากเคาน์ตีเฟรเดอริก มีศูนย์กลางการปกครองอยู่ที่เมืองแฮกเกอร์สทาวน์ (Hagerstown) 18. วูสเตอร์ (Worcester) : ก่อตั้งขึ้นในปีพ.ศ. 2285 โดยแยกตัวออกมาจากเคาน์ตีซัมเมอร์เซต มีศูนย์กลางการปกครองอยู่ที่เมืองสโนว์ ฮิลล์ (Snow Hill) 19. วิโคมิโก (Wicomico) : ก่อตั้งขึ้นในปีพ.ศ. 2410 โดยแยกตัวออกมาจากเคาน์ตีซัมเมอร์เซตและเคาน์ตีวูสเตอร์ มีศูนย์กลางการปกครองอยู่ที่เมืองซอลิสเบอรี (Salisbury) 20. แอลลิเกนี (Allegany) : ก่อตั้งขึ้นในปีพ.ศ. 2332 โดยแยกตัวออกมาจากเคาน์ตีวอชิงตัน ศูนย์กลางการปกครองอยู่ที่เมืองคัมเบอร์แลนด์ (Cumberland) 21. แอนน์ อะรันเดล (Anne Arundel) : ก่อตั้งขึ้นในปีพ.ศ. 2193 ศูนย์กลางการปกครองอยู่ที่เมืองแอนแนโพลิส ซึ่งเป็นเมืองหลวงของรัฐแมริแลนด์ด้วย เคาน์ตีนี้ เคยถูกเปลี่ยนชื่อเป็นพรอวิเดนซ์ (Providence) ในปีพ.ศ. 2197 แต่ได้เปลี่ยนกลับมาใช้ชื่อเดิมในอีกสี่ปีต่อมา 22. ฮาร์ฟอร์ด (Harford) : ก่อตั้งขึ้นในปีพ.ศ. 2316 โดยการแยกตัวออกมาจากเคาน์ตีบอลทิมอร์ มีศูนย์กลางการปกครองอยู่ที่เมืองเบลแอร์ (Bel Air) 23. โฮวาร์ด (Howard) : ก่อตั้งขึ้นในปีพ.ศ. 2394 โดยการแยกตัวออกมาจากเคาน์ตีแอนน์ อะรันเดล และเคาน์ตีบอลทิมอร์ มีศูนย์กลางการปกครองอยู่ที่เมืองเอลลิคอตต์ซิตี (Ellicott City)</doc>
