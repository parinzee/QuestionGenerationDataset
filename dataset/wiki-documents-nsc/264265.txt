<doc id="264265" url="https://th.wikipedia.org/wiki?curid=264265" title="สแลกแวร์">สแลกแวร์ สแลกแวร์ () เป็นระบบปฏิบัติการลินุกซ์แบบเสรีและโอเพนซอร์ซ ที่พัฒนาขึ้นโดย Patrick Volkerding โปรแกรมเมอร์ชาวอเมริกัน โดยปรับปรุงมาจาก Softlanding Linux System (SLS Linux) เผยแพร่เป็นครั้งแรกเมื่อปี ค.ศ. 1993 และยังมีการพัฒนาต่อเนื่องจนถึงปัจจุบัน เป็นลินุกซ์ดิสทริบิวชันที่เก่าแก่ที่สุด ที่ยังมีการพัฒนาอยู่ สแลกแวร์พัฒนาขึ้นโดยมุ่งเน้นไปที่เสถียรภาพและความเรียบง่าย เป็นระบบปฏิบัติการแบบยูนิกซ์ (Unix-like) มีรูปแบบการใช้งานคล้ายคลึงกับยูนิกซ์ มีการตั้งค่าในเท็กซ์โหมด สแลกแวร์รุ่นแรก ใช้ชื่อว่า Slackware 1.00 เผยแพร่ในรูปแบบอิมเมจไฟล์ของฟลอปปีดิสก์ขนาด 3½ นิ้ว จำนวน 24 แผ่น เปิดให้ผู้ใช้ทั่วไปสามารถดาวน์โหลดผ่านเซิร์ฟเวอร์ FTP เป็นครั้งแรกเมื่อวันที่ 16 กรกฎาคม ค.ศ. 1993 ปัจจุบันการพัฒนาสแลกแวร์ดำเนินการโดย Slackware Linux, Inc รุ่นล่าสุดคือรุ่น 12.2</doc>
