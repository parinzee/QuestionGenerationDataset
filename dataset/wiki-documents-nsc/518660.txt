<doc id="518660" url="https://th.wikipedia.org/wiki?curid=518660" title="สำนักงานพัฒนาพิงคนคร (องค์การมหาชน)">สำนักงานพัฒนาพิงคนคร (องค์การมหาชน) สำนักงานพัฒนาพิงคนคร (องค์การมหาชน) () เป็นองค์การมหาชนภายใต้การกำกับดูแลของนายกรัฐมนตรี ที่จัดตั้งขึ้นตามพระราชกฤษฎีกาจัดตั้งสำนักงานพิงคนคร (องค์การมหาชน) พ.ศ. 2556 ซึ่งประกาศในราชกิจจานุเบกษา เมื่อวันที่ 11 กุมภาพันธ์ พ.ศ. 2556 โดยมีจุดมุ่งหมายในการพัฒนาพื้นที่จังหวัดเชียงใหม่และพื้นที่ที่เชื่อมโยงหรือต่อเนื่องกับเขตพื้นที่จังหวัดเชียงใหม่ เพื่อเพิ่มพูนศักยภาพการเป็นแหล่งท่องเที่ยวกับทั้งเพื่อยกระดับคุณภาพชีวิตและความเป็นอยู่ของประชาชนในพื้นที่ดังกล่าวประวัติ ประวัติ. สำนักงานพัฒนาพิงคนคร (องค์การมหาชน) จัดตั้งขึ้นจากเจตนารมณ์ที่จะพัฒนาพื้นที่จังหวัดเชียงใหม่และบริเวณที่เกี่ยวเนื่อง ซึ่งมีศักยภาพสูงมีความพร้อมในด้านต่างๆ โดยคณะรัฐมนตรีในรัฐบาลนางสาวยิ่งลักษณ์ ชินวัตร ได้มีมติเห็นชอบให้จัดตั้งหน่วยงานรูปแบบพิเศษขึ้นมาเพื่อบริหารจัดการเชียงใหม่ไนท์ซาฟารีและศูนย์ประชุมและแสดงสินค้านานาชาติเฉลิมพระเกียรติ 7 รอบ พระชนมพรรษา ต่อมาเมื่อวันที่ 11 กุมภาพันธ์ พ.ศ. 2556 ได้มีพระราชกฤษฎีกาจัดตั้งสำนักงานพัฒนาพิงคนคร (องค์การมหาชน) พ.ศ. 2556 ประกาศในราชกิจจานุเบกษามีผลบังคับใช้ในวันถัดมา และคณะรัฐมนตรีได้มอบหมายให้ ดร.ปลอดประสพ สุรัสวดี รองนายกรัฐมนตรี เป็นผู้กำกับดูแลหน่วยงานดังกล่าวประธานกรรมการประธานกรรมการ. - อุดม พัวสกุล (1 ตุลาคม พ.ศ. 2556 - 1 เมษายน พ.ศ. 2558) - สุริยะ ประสาทบัณฑิตย์ (1 เมษายน พ.ศ. 2558 - 30 กันยายน พ.ศ. 2558) - ปวิณ ชำนิประศาสน์ (1 ตุลาคม พ.ศ. 2558 - 12 มีนาคม พ.ศ. 2561) - กอบกาญจน์ วัฒนวรางกูร (13 มีนาคม พ.ศ. 2561 - ปัจจุบัน)หน่วยงานในการดูแลหน่วยงานในการดูแล. - เชียงใหม่ไนท์ซาฟารี โอนมาจากองค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน (องค์การมหาชน) - ศูนย์ประชุมและแสดงสินค้านานาชาติเฉลิมพระเกียรติ 7 รอบ พระชนมพรรษา โอนมาจากสำนักงานปลัดกระทรวงการท่องเที่ยวและกีฬา</doc>
