<doc id="521714" url="https://th.wikipedia.org/wiki?curid=521714" title="เหรียญชัยสมรภูมิ">เหรียญชัยสมรภูมิ เหรียญชัยสมรภูมิ เป็นเหรียญที่สร้างขึ้นเมื่อปี พ.ศ. 2488 ในสมัยพระบาทสมเด็จพระปรเมนทรมหาอานันทมหิดล ใช้อักษรย่อว่า ช.ส. โดยสร้างตามพระราชบัญญัติเหรียญชัยสมรภูมิ พ.ศ. 2484 เพื่อพระราชทานแก่ทหาร ตำรวจ หรือผู้ที่กระทำหน้าที่ อย่างทหารหรือตำรวจ ที่ได้รับคำสั่งจากหน่วยทหารหรือตำรวจให้ไปทำการรบ และได้เคลื่อนที่ไปปฏิบัติการแล้วการพระราชทานกรรมสิทธิและการเรียกคืนเช่นเดียวกับเหรียญกล้าหาญ เหรียญนี้ไม่มีประกาศนียบัตร แต่ประกาศนามผู้ได้รับพระราชทานในราชกิจจานุเบกษาลักษณะของเหรียญ ลักษณะของเหรียญ. ตัวเหรียญเหมือนเหรียญกล้าหาญ ห้อยกับแพรแถบเป็นสีต่าง ๆ ตามที่ได้กำหนดโดยพระราชกฤษฎีกาเป็นคราว ๆ ไป (ยกเว้นการรบในสงครามอินโดจีนที่ได้กำหนดแพรแถบไว้ในพระราชบัญญัติ) ให้ประดับที่หน้าอกเสื้อเบื้องซ้าย ผู้ได้รับเหรียญชัยสมรภูมิ หากได้กระทำการจนได้รับคำชมเชยจากทางราชการ หรือกระทำความชอบมีบาดเจ็บ จะได้รับเครื่องหมายสีทองเป็นรูปขีด ประกอบด้วยเปลวระเบิดติดที่แพรแถบทุกครั้งชนิดของเหรียญ ชนิดของเหรียญ. เหรียญชัยสมรภูมิสงครามอินโดจีน เหรียญชัยสมรภูมิสงครามเอเชียบูรพา เหรียญชัยสมรภูมิสงครามร่วมรบกับสหประชาชาติ ณ ประเทศเกาหลี เหรียญชัยสมรภูมิการรบ ณ สาธารณรัฐเวียดนามผู้ที่ได้รับพระราชทาน ผู้ที่ได้รับพระราชทาน. ผู้ที่ได้รับพระราชทานเหรียญนี้นอกจากพระบาทสมเด็จพระเจ้าอยู่หัวซึ่งเป็นประธานแล้วยังมีข้าราชการชั้นผู้ใหญ่ที่ได้รับพระราชทานดังนี้- จอมพล แปลก พิบูลสงคราม ได้รับพระราชทาน เหรียญชัยสมรภูมิสงครามมหาเอเชียบูรพา และเหรียญชัยสมรภูมิสงครามอินโดจีน - จอมพล สฤษดิ์ ธนะรัชต์  ได้รับพระราชทาน เหรียญชัยสมรภูมิสงครามมหาเอเชียบูรพา -  จอมพล ถนอม กิตติขจร  ได้รับพระราชทานเหรียญชัยสมรภูมิกรณีสงครามเกาหลี เหรียญชัยสมรภูมิสงครามมหาเอเชียบูรพา เหรียญชัยสมรภูมิกรณีสงครามเวียดนาม (ประดับเปลวระเบิด) -  พลเอก เปรม ติณสูลานนท์  ได้รับพระราชทาน เหรียญชัยสมรภูมิ สงครามอินโดจีน และ เหรียญชัยสมรภูมิ สงครามมหาเอเชียบูรพา - สุจินดา คราประยูร ได้รับพระราชทาน เหรียญชัยสมรภูมิกรณีสงครามเวียดนาม (ประดับเปลวระเบิด) - ยุทธศักดิ์ ศศิประภาได้รับพระราชทานเหรียญชัยสมรภูมิ สงครามร่วมรบกับสหประชาชาติ ณ ประเทศเกาหลี และ เหรียญชัยสมรภูมิ การรบ ณ สาธารณรัฐเวียดนามเครื่องหมายประดับเปลวระเบิด - ประวิตร วงษ์สุวรรณ ได้รับพระราชทาน เหรียญชัยสมรภูมิกรณีสงครามเวียดนาม (ประดับเปลวระเบิด) - บุญรอด สมทัศน์ ได้รับพระราชทาน เหรียญชัยสมรภูมิกรณีสงครามเวียดนาม (ประดับเปลวระเบิด) - ชวลิต ยงใจยุทธ ได้รับพระราชทาน เหรียญชัยสมรภูมิกรณีสงครามเวียดนาม (ประดับเปลวระเบิด) - เชษฐา ฐานะจาโร ได้รับพระราชทาน เหรียญชัยสมรภูมิกรณีสงครามเวียดนาม (ประดับเปลวระเบิด) - บรรจบ บุนนาค ได้รับพระราชทาน เหรียญชัยสมรภูมิ สงครามอินโดจีน และ เหรียญชัยสมรภูมิ การรบ ณ สาธารณรัฐเวียดนาม - สมทัต อัตตะนันทน์ ได้รับพระราชทาน เหรียญชัยสมรภูมิ สงครามร่วมรบกับสหประชาชาติ ณ ประเทศเกาหลี - มงคล อัมพรพิสิฏฐ์ ได้รับพระราชทาน เหรียญชัยสมรภูมิกรณีสงครามเวียดนาม (ประดับเปลวระเบิด) - สำเภา ชูศรี ได้รับพระราชทาน เหรียญชัยสมรภูมิกรณีสงครามเวียดนาม (ประดับเปลวระเบิด) - ประมณฑ์ ผลาสินธุ์ ได้รับพระราชทาน เหรียญชัยสมรภูมิ (เวียดนาม) และ เหรียญชัยสมรภูมิ กรณีสงครามเกาหลี - ประยุทธ จารุมณี ได้รับพระราชทาน เหรียญชัยสมรภูมิ กรณี สงครามมหาเอเชียบูรพา - บุญชัย บำรุงพงศ์ ได้รับพระราชทาน เหรียญชัยสมรภูมิ กรณี สงครามอินโดจีน และ เหรียญชัยสมรภูมิ กรณี สงครามมหาเอเชียบูรพา - สัมพันธ์ บุญญานันต์ ได้รับพระราชทาน เหรียญชัยสมรภูมิกรณีสงครามเวียดนาม - ประภาส จารุเสถียร ได้รับพระราชทาน เหรียญชัยสมรภูมิ สงครามอินโดจีน และ เหรียญชัยสมรภูมิสงครามมหาเอเชียบูรพา - เฉลียว ยางงาม ได้รับพระราชทาน เหรียญชัยสมรภูมิ กรณีสงครามเวียดนาม - ส.ท.พเยาว์ เกิดโชค ได้รับพระราชทาน เหรียญชัยสมรภูมิ กรณีสงครามเกาหลีแพรแถบแพรแถบ. - เหรียญชัยสมรภูมิ กรณีสงครามเกาหลี - เหรียญชัยสมรภูมิ สงครามมหาเอเชียบูรพา - เหรียญชัยสมรภูมิ กรณีสงครามเวียดนาม (ประดับเปลวระเบิด) - เหรียญชัยสมรภูมิ กรณีสงครามอินโดจีน (ประดับเปลวระเบิด) - เหรียญชัยสมรภูมิ สงครามอินโดจีน</doc>
