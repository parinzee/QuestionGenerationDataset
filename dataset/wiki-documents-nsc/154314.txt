<doc id="154314" url="https://th.wikipedia.org/wiki?curid=154314" title="อี อึน-จู">อี อึน-จู อี อึนจู เกิดวันที่ 16 พฤศจิกายน พ.ศ. 2523 ที่โซล ประเทศเกาหลี มีพี่น้อง 2 คน เป็นชาย 1 หญิง 1 เป็นเด็กที่มีความสามารถพิเศษในการแสดงมาตั้งแต่เธอยังเล็กๆ ด้วยความที่เธอเป็นคนรักเสียงเพลง เธอจึงให้ความสนใจกับการเล่นเปียโน จนกลายเป็นความสามารถพิเศษอีกอย่างหนึ่งของเธอที่ติดตัวมาจนถึงปัจจุบัน เธอจบการศึกษาจาก โรงเรียนอนุบาลและประถมศึกษา Kunsan , โรงเรียนมัธยมศึกษา Glory , มหาวิทยาลัย DanKook ลี ฮุนจู เข้าวงการครั้งแรกเมื่อปี พ.ศ. 2540 จากการเป็นนางแบบ ก่อนที่ในปีเดียวกันเธอจะมีผลงานละครเรื่องแรกในละครของทางสถานีโทรทัศน์ KBS เรื่อง Start หลังจากนั้นในปีต่อๆมาเธอก็มีงานละครเข้ามาอีกมากมาย ปี พ.ศ. 2542 เป็นปีที่ อี อึนจู เริ่มต้นงานแสดงภาพยนตร์ด้วยบทสมทบในภาพยนตร์เรื่อง Rainbow Trout โดยเธอรับบทเป็น Se Hwa ปี พ.ศ. 2543 เธอก้าวขึ้นมาเป็นนักแสดงนำครั้งแรกในภาพยนตร์เรื่อง Virgin Stripped Bare by Her Bachelors ภาพยนตร์ขาว-ดำ ผลงานการกำกับของ ฮองซังซู ในเรื่องนี้เธอรับบทเป็น Soo Jung หญิงสาวที่กำลังเดินทางไปหาแฟนของเธอ Jae Hoon (รับบทโดย Jeong Bo-Seok) โดยภาพยนตร์เรื่องนี้แบ่งเรื่องราวของเขาและเธอออกเป็น 5 ตอน ด้วยการเล่าเรื่องย้อนไปมาในช่วงเวลา 7 วันที่เขาและเธอได้รู้จักกัน ด้วยความลงตัวของภาพยนตร์เรื่องนี้ทำให้ภาพยนตร์ได้รับรางวัลภาพยนตร์ยอดเยี่ยมในหลายๆเทศกาลภาพยนตร์ที่ได้เข้าไปฉาย ปี 2001 เธอกลับมาอีกครั้งกับภาพยนตร์เรื่อง Bungee Jumping of Their Own โดยเธอรับบทเป็น Tae Hee แฟนสาวของ In Woo (รับบทโดย Lee Byeong-Hun) ที่เสียชีวิตไปเมื่อหลายปีที่ผ่านมา In Woo เกิดความรู้สึกว่า Tae Hee นั้นได้เกิดมาใหม่แล้วกลายเป็นเด็กนักเรียนชายที่ชื่อ Hyun Bin (รับบทโดย Yeo Hyun-Soo) ลูกศิษย์ในโรงเรียนที่เขาสอนอยู่ ปี พ.ศ. 2547 ลี ฮุนจู กลับมารับงานภาพยนตร์อีกครั้งใน Au Revoir , UFO โดยเธอได้รับบทเป็น Kyung Woo หญิงสาวที่ตาบอดมาตั้งแต่เธอยังเป็นเด็กหลังจากที่เธอได้เห็น UFO พอโตขึ้นเป็นผู้ใหญ่เธอก็ได้พบรักกับหนุ่มขี้อาย Sang Hyun (รับบทโดย Lee Beom-Soo) ชายหนุ่มซึ่งมีอาชีพเป็นพนักงานขับรถเมล์ หลังจาก Au Revoir , UFO เข้าฉายได้ไม่นานนัก ภาพยนตร์เรื่องที่สองของเธอในปีนี้ Taegukgi ก็เข้าฉายตามมาติดๆ ในภาพยนตร์เรื่องนี้เธอได้รับบทเป็น Young Shin แฟนสาวของ Jin Tae (รับบทโดย Jang Dong-Gun) ที่เขาต้องกลับเข้าไปร่วมสงครามอีกครั้งเพื่อช่วยน้องชายของเขา Jin Seok (รับบทโดย Won Bin) ให้กลับมาจากสงครามได้อย่างปลอดภัย เดือนเมษายน ลี อุนจู กลับมารับงานละครอีกครั้งในละครของทางสถานีโทรทัศน์ MBC เรื่อง Fire Bird ในละครเรื่องนี้ ลี อุนจู ได้รับบทเป็น Lee Jin-Eun ล่าสุด ลี ฮุนจู มีผลงานภาพยนตร์เรื่อง The Scarlet Letter ร่วมกับ Han Suk-Kyu และ Sung Hyun-Ah โดย ลี ฮุนจูได้รับบทเป็น Ga Hie หนึ่งในภรรยาสาวของ Ki Hun (รับบทโดย Han Suk-Kyu) The Scarlet Letter เข้าฉายในเดือนพฤศจิกายนการเสียชีวิต การเสียชีวิต. แหล่งข่าวจากเวปไซต์เกาหลี รายงานว่า เมื่อเวลา 13.00 น. วันที่ 22 กุมภาพันธ์ พ.ศ. 2548 ตามเวลาประเทศเกาหลี พี่ชายของนางเอกชื่อดังได้พบศพ อี อึนจู ในสภาพที่แขวนคอตายกับราวตากผ้าที่ห้องพักของตัวเอง โดยที่ข้อมือด้านซ้ายมีรอยถูกกรีด ข้างศพพบจดหมายเขียนด้วยรอยเลือดว่า "แม่หนูรักแม่ หนูขอโทษ ความจริงลูกก็อยากทำงาน แต่การมีชีวิตอยู่แสนลำบาก ทั้งๆที่ใจอยากหาเงินให้ได้มาก" พี่ชายของ นางเอกคนดังได้ให้สัมภาษณ์ว่า เห็นน้องสาวของตนเดินไปมาตั้งแต่ช่วงกลางคืน จนถึงเวลา 06.00 น.ของวันที่ 22 กุมภาพันธ์ ท่าทางเหมือนคนนอนไม่หลับ แต่ตนก็ไม่ได้คิดอะไรมาก จึงได้กลับไปนอน จนกระทั่งตื่นมาช่วงเวลา 13.00 น. เห็นห้องของน้องสาวเงียบผิดปกติ และเมื่อได้เปิดประตูห้องไปดู จึงพบว่าน้องสาวได้แขวนคอตายกับราวตากผ้า "ผมจึงได้โทรไปแจ้งตำรวจ และตำรวจได้นำศพไปชันสูต พบว่าสาเหตุการตายเกิดจากการแขวนคอตาย ส่วนข้อมือซ้ายที่มีรอยกรีด ตำรวจสันนิษฐานว่า ในตอนแรกคงตัดสินใจฆ่าตัวตายด้วยการกรีดข้อมือ แต่ทำไม่สำเร็จก็เลยใช้วิธีแขวนคอ แต่ทั้งนี้ตำรวจก็กำลังชันสูตรหาสาเหตุการตายอื่นๆด้วย"พี่ชายของ อี อึนจู กล่าว นอกจากนี้ตำรวจยังได้กล่าวด้วยว่า ทางครอบครัวของนางเอกสาว ได้ให้การว่า หนังเรื่องล่าสุด "จูฮงคึลชี" (주홍글씨，The Scarlet Letter, พ.ศ. 2547) คู่กับพระเอกสุดฮ็อต ฮันซุกกิว เธอแสดงได้เศร้ามาก ซึ่งในหนังจะมีฉากบนเตียงหวือหวานค่อนข้างเยอะ ซึ่งนางเอกสาวรู้สึกว่าฉากนี้น่าอายมาก ทำให้รู้สึกกดดันและเครียดมาก โดยก่อนหน้านี้ 1 เดือน เธอได้เข้าโรงพยาบาลเพื่อตรวจสภาพจิตใจ สำหรับสาเหตุการตายตำรวจกำลังหาข้อสรุปที่แน่ชัดอีกครั้งหนึ่ง</doc>
