<doc id="43770" url="https://th.wikipedia.org/wiki?curid=43770" title="อพาร์ตเมนต์คุณป้า">อพาร์ตเมนต์คุณป้า อพาร์ตเมนต์คุณป้า กลุ่มดนตรีที่มีกำเนิดจากตุลและปั๊ม 2 สมาชิกของวง "อะไรจ๊ะ" กับเพื่อนๆ อีก 3 คน โดยผสมผสานดนตรีในแนวบลูส์, ฟังก์ , แจ๊ส, ฮิพฮอพ และฮาร์ดร็อกเข้าด้วยกัน เป็นวงที่ประสบความสำเร็จในฐานะวงดนตรีอินดี้ มีเพลงดังอย่าง "ไม่รู้จักฉัน ไม่รู้จักเธอ", "ลิปสติกบนลิปสติก", "กำแพง" ปัจจุบันอพาร์ตเมนต์คุณป้าสังกัดค่าย สนามหลวงมิวสิก โดยได้ปล่อยผลงานเพลงออกมา อาทิ เปลือก, สถานีต่อไป, ระเบิดเวลา เป็นต้นประวัติ ประวัติ. อพาร์ตเมนต์คุณป้า รวมตัวกันในปี พ.ศ. 2545 โดยเริ่มจากการแจมดนตรีกันเล่นๆ 3 คนของ จ้า - ทรรศน์ฤกษ์ ลิ่มศิลา, ใหม่ - ภู่กัน สันสุริยะ และ บอล - กันต์ รุจิณรงค์ หลังจากนั้นจึงเริ่มชักชวน ตุล - ตุล ไวทูรเกียรต ซึ่งเคยเป็นอดีตนักร้องนำวง "อะไรจ๊ะ" และ ปั๊ม - ปิย์นาท โชติกเสถียร อดีตสมาชิกวง "สยามซีเคร็ทเซอร์วิส" ในอดีต มาร่วมแต่งเพลงกันเป็นเรี่องเป็นราว ชื่อวง "อพาร์ตเมนต์คุณป้า" มีที่มาจาก ชื่ออพาร์ตเมนต์แห่งหนึ่งแถวลาดพร้าว พวกเขาออกอัลบัมแรก "Bangkok Love Story" มีเพลงที่เป็นที่นิยม อาทิเพลง "กำแพง" ที่ขึ้นถึงอันดับ 1 ของชาร์ตแฟตเรดิโอ และได้รับรางวัลเพลงยอดเยี่ยม จากงาน แฟตอวอร์ด ปี พ.ศ. 2547 รวมถึงมิวสิควิดีโอเพลง "กำแพง" ยังได้รับการเสนอชื่อเข้าชิงรางวัลมิวสิควิดีโอยอดเยี่ยมจาก Channel [v] Awards 2005 อีกด้วย ส่วนเพลงอื่น อาทิเช่น "อพาร์ตเมนต์คุณป้า", "อิสระในความเมา", "ถ้วยกาแฟที่ถูกลืม" ก็ได้รับความนิยมตามมาเช่นเดียวกัน โดย อพาร์ตเมนต์คุณป้าได้รับเกียรติเป็นแขกรับเชิญ และตระเวนทัวร์ร่วมกับวงดนตรีอินดี้อีกหลายๆ วงในงานคอนเสิร์ตต่างๆ มากมาย ทั้งในและต่างประเทศ ต่อมาปี พ.ศ. 2547 พวกเขาก็ออกอีพีอัลบั้ม "ยัวร์เฟิร์สคิสส์" (Your First Kiss) ที่นับว่าเป็นอีพีที่ยาวที่สุดในประเทศไทย มีเพลงที่เป็นที่นิยม เช่น "เรื่องธรรมดา", "ร็อคแอนด์โรลเราเล่น", "ฟรอยด์", "ทัก", "ด้วยน้ำลาย", "สูง" ได้ทยอยไต่ขึ้นไปติดอันดับต้นๆ บนชาร์ตแฟตเรดิโอ ถัดมาเพียงปีเดียว ซิงเกิล "เสือร้องไห้" ก็ออกมาในปี พ.ศ. 2548 ซึ่งเป็นเพลงประกอบภาพยนตร์ชื่อเดียวกันที่กำกับโดยน้องชายของโน้ต อุดม ตามมาด้วยอัลบั้มที่สอง "Romantic Comedy" ที่ออกมาในปี พ.ศ. 2549 และกวาดรางวัลในสาขาต่างๆ ทั้ง ศิลปินยอดเยี่ยม อัลบั้มยอดเยี่ยม และเพลงยอดเยี่ยมจากหลายเวทีไปครอง วงอพาร์ตเมนต์คุณป้าเคยได้รับโอกาสได้ขึ้นเล่นในงาน Hundred rock เมื่อ ปี พ.ศ. 2548 ร่วมกับศิลปินชั้นนำต่างประเทศมากมาย และเคยร่วมโครงการ FAT Connection โดยเล่นกับวง The Traveller จากญิ่ปุ่น ที่ Brick Bar ถนนข้าวสาร ปัจจุบันอพาร์ตเมนต์คุณป้าเข้ามาอยู่ในค่าย สนามหลวงมิวสิก โดยได้ปล่อยผลงานจากอัลบั้ม รักสนิยม อาทิเพลง เปลือก, สถานีต่อไป, ระเบิดเวลา เป็นต้นสมาชิกผลงานอัลบั้มเพลงผลงาน. อัลบั้มเพลง. - บางกอกเลิฟสตอรี (1 พฤศจิกายน พ.ศ. 2546) - โรแมนติกคอมเมดี (พ.ศ. 2549) - สมรสและภาระ (17 กันยายน พ.ศ. 2551) - รักสนิยม (22 ตุลาคม พ.ศ. 2556 ออกแผ่นจริง 5 มีนาคม 2559) - อพาร์ตเมนต์คุณป้า (พ.ศ. 2561)อีพีและซิงเกิลอีพีและซิงเกิล. - ยัวร์เฟิร์สคิสส์ (6 พฤศจิกายน พ.ศ. 2547) - เสือร้องไห้ (5 พฤศจิกายน พ.ศ. 2548) - ลิปสติกบนลิปสติก (8 มีนาคม พ.ศ. 2551)บันทึกการแสดงสดบันทึกการแสดงสด. - ไลฟ์แอนด์รอง (10 พฤศจิกายน พ.ศ. 2550)อัลบั้มรวมเพลง และผลงานอื่นๆอัลบั้มรวมเพลง และผลงานอื่นๆ. - เพลง สงกรานต์ จากอัลบั้ม A Day Album 3 - เพลง กำแพง (New Version) จากอัลบั้ม DDT CD#1 - เพลง Turn On Tune In ร่วมกับ ฟูตอง จากอัลบั้ม Fat Code 2 - เพลง If You Want To (Demo Version) จากอัลบั้ม Give#1 - อัลบั้มรวมเพลง The Greatest Shit ปี พ.ศ. 2555รางวัลที่ได้รับรางวัลที่ได้รับ. - รางวัลศิลปินกลุ่มยอดเยี่ยม จากงาน คม ชัด ลึก อวอร์ด ครั้งที่ 4 - รางวัล มิวสิก เอ็กซ์เพลส อวอร์ด สาขา ศิลปินยอดเยี่ยมประจำปี พ.ศ. 2550 - รางวัลเพลงยอดเยี่ยม จากเพลง "ผลิตภัณฑ์นี้รับประกัน 100 ปี" จากอัลบั้ม "โรแมนติก คอเมดี้" (Romantic Comedy)ข้อมูลเพิ่มเติมข้อมูลเพิ่มเติม. - เพลง "กำแพง" ได้รับรางวัลในการประกาศรางวัล FaT Award ครั้งที่ 2 - เพลง "ไม่รู้จักฉัน ไม่รู้จักเธอ" ในอัลบั้ม Romantic Comedy ได้รับเลือกเป็นเพลงนำภาพยนตร์เรื่อง "สายลับจับบ้านเล็ก" ของ จีเอ็มเอ็ม ไท หับ โดยทางค่ายมีการทำดนตรีขึ้นใหม่ และมอบหมายให้ ปองกูล สืบซึ้ง (ป๊อบ แคลอรี บลา บลา) และธนิดา ธรรมวิมล (ดา เอ็นโดรฟิน) เป็นผู้ขับร้องเพลงนี้ - ตุล ไวทูรเกียรติ มีผลงานหนังสือรวมบทกวี เรื่อง "หลบเวลา" ออกกับสำนักพิมพ์ เดย์โพเอ็ตส์ เจ้าของนิตยสาร อะเดย์ ต่อมา ได้ออกหนังสือบทกวีเล่มที่สอง ชื่อว่า ไม่รู้จักฉัน ไม่รู้จักเธอ กับสำนักพิมพ์ Openbooks และเล่มที่สามเป็นหนังสือบทกวีอีกเช่นกัน ชื่อว่า มกรา 52 กับสำนักพิมพ์ชายขอบ - ทรรศน์ฤกษ์ ลิ่มศิลา เป็นบุตรชายของ แพทย์หญิงเพ็ญแข ลิ่มศิลา แพทย์ด้านจิตวิทยาเด็กชื่อดัง ที่ได้เคยถวายการรักษา คุณพุ่ม เจนเซน พระโอรส ใน ทูลกระหม่อมหญิงอุบลรัตนราชกัญญา สิริวัฒนาพรรณวดี และ เป็นศิษย์เก่า โรงเรียนสมถวิล (พระโขนง) ด้วย - อพาร์ตเมนต์คุณป้า เคยขึ้นเวทีแสดงดนตรีบนเวทีของพันธมิตรประชาชนเพื่อประชาธิปไตยในการขับไล่ พ.ต.ท.ทักษิณ ชินวัตร ที่ท้องสนามหลวง มาแล้ว - ในภาพยนตร์เรื่อง Suck Seed ห่วยขั้นเทพ มีวงหนึ่งที่ผ่านเข้ารอบคัดเลือกฮอตเวฟมิวสิกอวอร์ดสภาคเหนือชื่อ "คอนโดมิเนียมคุณลุง" ซึ่งผู้กำกับตั้งชื่อล้อเลียนวงอพาร์ตเมนต์คุณป้า</doc>
