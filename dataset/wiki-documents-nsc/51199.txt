<doc id="51199" url="https://th.wikipedia.org/wiki?curid=51199" title="สถาบันเทคโนโลยีปทุมวัน">สถาบันเทคโนโลยีปทุมวัน สถาบันเทคโนโลยีปทุมวัน (; ชื่อย่อ: สปท. - PIT) เป็นสถาบันการศึกษาในประเทศไทย ยกฐานะขึ้นมาจาก "วิทยาลัยช่างกลปทุมวัน" เป็นสถาบันการศึกษาที่เน้นด้านวิทยาศาสตร์และเทคโนโลยีเป็นหลัก โดยมุ่งเน้นให้ผู้สำเร็จการศึกษาด้านอาชีวศึกษาเข้ามาศึกษาต่อเฉพาะทางในระดับปริญญาประวัติ ประวัติ. โรงเรียนช่างกลแห่งแรกของประเทศไทย ก่อตั้งขึ้นเมื่อวันที่ 1 สิงหาคม พ.ศ. 2475 ในนาม "โรงเรียนอาชีพช่างกล" ณ ตึกพระคลังข้างที่ ตรอกกัปตันบุช ถนนสีลม เขตบางรัก กรุงเทพมหานคร โดยคณะนายทหารเรือ นำโดย น.อ. พระประกอบกลกิจ ร.น. และพลเรือตรีสงบ จรูญพร ร.น. กับเรือเอกทิพย์ ประสานสุข ร.น. เป็นผู้ช่วยเหลือในการก่อกำเนิดโรงเรียน ด้วยเหตุผลที่ต้องการให้ปลูกฝังอาชีพช่างให้กับเยาวชนไทย อีกสองปีต่อมาคือในปี พ.ศ. 2477 โรงเรียนอาชีพช่างกลจึงย้ายไปตั้งแทนที่กรมแผนที่ทหารบก ซึ่งได้ย้ายไปจากบริเวณท่าเรือ โรงเรียนราชินีล่าง จนปีต่อมาได้โอนโรงเรียนอาชีพช่างกลมาอยู่ในสังกัดกระทรวงธรรมการ เมื่อวันที่ 1 กรกฎาคม พร้อมชื่อโรงเรียนใหม่ว่า โรงเรียนมัธยมอาชีพช่างกล ในปี พ.ศ. 2480 ได้มีการดำเนินการเช่าที่ดินตรงข้ามสนามกีฬาแห่งชาติของสำนักงานทรัพย์สินส่วนพระมหากษัตริย์ ซึ่งเป็นวังของสมเด็จพระเจ้าบรมวงศ์เธอ พระองค์เจ้าสวัสดิโสภณ กรมพระสวัสดิวัดนวิศิษฎ์ เดิม มีเนื้อที่ประมาณ 18 ไร่ ได้จัดสร้างอาคารเรียน 1 หลัง โรงฝึกงานอีก 8 หลัง แล้วย้ายโรงเรียนมัธยมอาชีพช่างกลมาอยู่ที่โรงเรียนใหม่นี้ เมื่อวันที่ 17 พฤษภาคม 2482 ตั้งชื่อโรงเรียนใหม่ว่า "ช่างกลปทุมวัน" ในระหว่างเกิดสงครามมหาเอเชียบูรพา ทหารญี่ปุ่นประมาณร้อยนาย ได้เข้ายึดโรงเรียนช่างกลปทุมวัน เมื่อวันที่ 11 ธันวาคม 2485 เวลา 19.00 น. ปีการศึกษา 2484 ทางโรงเรียนจึงได้อพยพนักเรียนไปอาศัยเรียนที่โรงเรียนมัธยมวัดเทพศิรินทร์ จนจบปีการศึกษา 2484 ต่อมาในวันที่ 4 มิถุนายน 2485 ได้ย้ายไปทำการสอนที่เชิงสะพานเฉลิมโลก ประตูน้ำปทุมวัน ซึ่งเป็นโรงเรียนการช่างอินทราชัยในขณะนั้น และในระหว่างเกิดสงครามนั้น โรงเรียนช่างกลปทุมวันได้ส่งนักเรียนแผนกช่างยนต์ปีสุดท้ายจำนวน 32 คนและคุณครูอีกสองท่านไปช่วยงานด้านการซ่อมพาหนะที่แนวหน้ากองทัพสนามภาคพายัพของกระทรวงกลาโหม เมื่อสงครามสงบ กองทัพทหารสหประชาชาติ ได้เข้ายึดโรงเรียนช่างกลปทุมวันคืนจากญี่ปุ่นได้ นักเรียนจึงได้กลับมาเรียนที่ช่างกลปทุมวันดังเดิม ในปี พ.ศ. 2511 โรงเรียนช่างกลปทุมวัน ได้อยู่ในการพัฒนาอาชีวศึกษา ตามแผนโครงการเงินกู้เพื่อปรับปรุงโรงงาน เครื่องมือ เครื่องจักร และส่งครูอาจารย์ฝึกงานและดูงานต่างประเทศ ต่อมาในปี พ.ศ. 2518 ได้รับการยกฐานะขึ้นเป็นวิทยาลัยช่างกลปทุมวัน เปิดสอนหลักสูตร ระดับประกาศนียบัตรวิชาชีพ (ปวช.) และระดับประกาศนียบัตรวิชาชีพชั้นสูง (ปวส.) ในปี พ.ศ. 2533 เริ่มเปิดสอนหลักสูตรประกาศนียบัตรครูเทคนิคชั้นสูง (ปทส.) และ พ.ศ. 2537 เปิดสอนหลักสูตรประกาศนียบัตรวิศวกรรมศาสตร์ (ป.วศ.) สาขาวิศวกรรมเมคคาทรอนิกส์ ในปี พ.ศ. 2540 ทรงพระกรุณาโปรดเกล้าฯ พระราชทานชื่อวิทยาลัยช่างกลปทุมวัน ว่า "ปทุมวัน" (ที่ รล. 0003/12644 สำนักราชเลขาธิการ พระบรมมหาราชวัง กทม. 10200 24 กรกฎาคม 2540. เรื่อง ทรงพระกรุณาโปรดเกล้าฯ พระราชทานชื่อวิทยาลัยช่างกลปทุมวัน ว่า "ปทุมวัน") ต่อมาเมื่อวันที่ 2 พฤศจิกายน พ.ศ. 2541 วิทยาลัยช่างกลปทุมวัน ได้ยกฐานะเป็นสถาบันเทคโนโลยีปทุมวัน ตามพระราชบัญญัติการจัดการศึกษาระดับปริญญาตรีในสถาบันเทคโนโลยีปทุมวัน พ.ศ. 2541 และเปิดสอนหลักสูตรวิศวกรรมศาสตรบัณฑิต (วศ.บ.) และหลักสูตรวิทยาศาสตรบัณฑิต (วท.บ.) เป็นครั้งแรกในปีเดียวกันโครงการจัดตั้งวิทยาเขตพิจิตร โครงการจัดตั้งวิทยาเขตพิจิตร. รองศาสตราจารย์ ดร.ปัญญา มินยง อธิการบดีสถาบันเทคโนโลยีปทุมวัน กล่าวว่า ที่ผ่านมาสถาบันฯ ได้วางแนวทางการขยายพื้นที่การศึกษา สู่ภูมิภาคต่างๆ ภายในประเทศ จึงได้ทำความร่วมมือกับจังหวัดพิจิตรที่มีความสนใจที่จะจัดการศึกษาของจังหวัดไปสู่ระดับอุดมศึกษาเช่นกัน โดยเฉพาะด้านวิศวกรรมศาสตร์ ด้านวิทยาศาสตร์เทคโนโลยี และสาขาที่เกี่ยวข้องกับคุณภาพชีวิตของในพื้นที่ สำหรับโครงการจัดตั้งสถาบันเทคโนโลยีปทุมวัน วิทยาเขตพิจิตร ต้องใช้ระยะเวลา 4-5 ปีในการจัดตั้งบนเนื้อที่กว่า 600ไร่ พร้อมด้วยงบประมาณกว่า 900 ล้าน คาดน่าจะเริ่มดำเนินการได้ในปีงบประมาณ 2559 เพื่อรองรับการเปิดการค้าเสรี AEC ในปี 2558 เริ่มต้นรับนักศึกษารุ่นแรก 650-700 คน ในปีการศึกษา 2559เน้นสร้างบัณฑิตคุณภาพ มีความรู้คู่กับนักปฏิบัติ เพื่อป้อนตลาดแรงงานภาคอุตสาหกรรมต่างๆ ของจังหวัดและพื้นที่ใกล้เคียงหน่วยงานหน่วยงาน. - คณะวิศวกรรมศาสตร์- สาขาวิชาวิศวกรรมการวัดคุม - สาขาวิชาวิศวกรรมเคมี - สาขาวิชาวิศวกรรมเครื่องกล - สาขาวิชาวิศวกรรมเมคคาทรอนิกส์ - สาขาวิชาวิศวกรรมการผลิต - สาขาวิชาวิศวกรรมไฟฟ้า - สาขาวิชาวิศวกรรมอิเล็กทรอนิกส์และโทรคมนาคม - สาขาวิชาวิศวกรรมอุตสาหการ - คณะวิทยาศาสตร์และเทคโนโลยี- ศึกษาทั่วไป - สาขาวิชาเทคโนโลยีคอมพิวเตอร์ - พื้นฐานวิทยาศาสตร์และคณิตศาสตร์ - สมาคมศิษย์เก่าฯ- สมาคมศิษย์เก่าสถาบันเทคโนโลยีปทุมวัน- บัณฑิตศึกษา(เว็บไซด์บัณฑิตศึกษา) ได้เริ่มเปิดการเรียนการสอนหลักสูตรวิศวกรรมศาสตรมหาบัณฑิต (วศ.ม.) และหลักสูตรวิศวกรรมศาสตร์ดุษฎีบัณฑิต(วศ.ด.) ในปีการศึกษา 2556 โดยเริ่มเปิดสาขาวิชาดังนี้- สาขาวิชาวิศวกรรมไฟฟ้า - สาขาวิชาปิโตรเคมีและการจัดการสิ่งแวดล้อม - สาขาวิชาเทคโนโลยีการผลิตขั้นสูงรายนามผู้บริหารครูใหญ่ อาจารย์ใหญ่ ผู้อำนวยการรายนามผู้บริหาร. ครูใหญ่ อาจารย์ใหญ่ ผู้อำนวยการ. - นาวาเอก พระประกอบกลกิจ ร.น. (ผู้อำนวยการ) พ.ศ. 2475 - พ.ศ. 2478 - เรือเอก หลวงสุรภัฎพิศิษฐ์ ร.น. (อาจารย์ใหญ่) พ.ศ. 2475 - พ.ศ. 2478 - เรือโท สมบุญ กายสุต ร.น. (อาจารย์ใหญ่) พ.ศ. 2478 - พ.ศ. 2479 - พลเรือโท พระวิจิตรนาวี (ผู้อำนวยการ) พ.ศ. 2479 - นาวาตรี หลวงกลกิจกำจร ร.น (อาจารย์ใหญ่) พ.ศ. 2479 - พ.ศ. 2483 - นาวาตรี หลวงประจักรกิจ ร.น. (อาจารย์ใหญ่) พ.ศ. 2483 - พ.ศ. 2485 - นาวาตรี หลวงประพรรดิ์จักรกิจ ร.น. (อาจารย์ใหญ่) พ.ศ. 2485 - พ.ศ. 2497 - นายสิทธิผล พลาชีวิน (อาจารย์ใหญ่) พ.ศ. 2497 - พ.ศ. 2503 - นายปัญญัติ สูญสิ้นภัย (อาจารย์ใหญ่) พ.ศ. 2503 - พ.ศ. 2504 - นายพิชัย อังค์จันทร์เพ็ญ (อาจารย์ใหญ่) พ.ศ. 2504 - พ.ศ. 2508 - นายอรรณพ ประชัยรณรงค์ (ผู้อำนวยการ) พ.ศ. 2508 - พ.ศ. 2522 - นายอาทร จันทวิมล (ผู้อำนวยการ) พ.ศ. 2522 - พ.ศ. 2527 - นายจรูญ ชูลาภ (ผู้อำนวยการ) พ.ศ. 2527 - พ.ศ. 2530 - นายสงวน บุญปิยทัศน์ (ผู้อำนวยการ) พ.ศ. 2530 - พ.ศ. 2538 - นายเดชา ศิริรัตน์ (ผู้อำนวยการ) พ.ศ. 2538 - พ.ศ. 2539 - นายวิจิตร ติจันทึก (ผู้อำนวยการ) พ.ศ. 2539 - พ.ศ. 2541 - นายโชค อ่อนพรม (ผู้อำนวยการ) พ.ศ. 2541 - พ.ศ. 2543อธิการบดีศิษย์เก่าที่มีชื่อเสียงศิษย์เก่าที่มีชื่อเสียง. - รองศาสตราจารย์ ดร.อิสสรีย์ หรรษาจรูญโรจน์ อธิการบดีมหาวิทยาลัยเทคโนโลยีราชมงคลรัตนโกสินทร์ - มนตรี พงษ์พานิช อดีตรองนายกรัฐมนตรี - ผู้ช่วยศาสตราจารย์ ดร.นพพร ลีปรีชานนท์ ประธานสภาอาจารย์มหาวิทยาลัยธรรมศาสตร์ และประธานที่ประชุมประธานสภาอาจารย์มหาวิทยาลัยแห่งประเทศไทย (ปอมท.) - ร้อยตำรวจเอก อดุลย์ สุขสำราญ นักมวยไทยหรือ อดุลย์ ศรีโสธร อดีตนักมวยไทยที่มีชื่ออยู่ในหอเกียรติยศของเวทีราชดำเนิน(แชมป์มงกุฏเพชร)</doc>
