<doc id="435808" url="https://th.wikipedia.org/wiki?curid=435808" title="สมมุติ เบ็ญจลักษณ์">สมมุติ เบ็ญจลักษณ์ นายสมมุติ เบ็ญจลักษณ์ สมาชิกสภาผู้แทนราษฎรจังหวัดปัตตานี สังกัดพรรคภูมิใจไทย ได้รับเลือกตั้งเป็นสมาชิกสภาผู้แทนราษฎรคนเดียวของพรรคภูมิใจไทย ที่ชนะการเลือกตั้งในพื้นที่ภาคใต้ประวัติ ประวัติ. นายสมมุติ เกิดเมื่อวันที่ 30 ธันวาคม พ.ศ. 2509 เป็นบุตรของนายแวซาเฮาะ กับนางเจ๊ะลีเม๊าะ เบ็ญจลักษณ์ และเป็นหลานชายของนายวิไล เบญจลักษณ์ อดีต ส.ส. สามสมัย จบการศึกษานิติศาสตรบัณฑิต จากมหาวิทยาลัยรามคำแหง สมรสกับนางรสนา เบ็ญจลักษณ์ (สกุลเดิม กาซอ) พยาบาลวิชาชีพ ประจำโรงพยาบาลหนองจิก จังหวัดปัตตานี มีบุตร 3 คนการทำงาน การทำงาน. นายสมมุติ ประกอบอาชีพทนายความ ลงรับสมัครรับเลือกตั้งสมาชิกสภาผู้แทนราษฎร จังหวัดปัตตานี มาหลายสมัย เริ่มจาก พ.ศ. 2544 สังกัดพรรคราษฎร (เปลี่ยนชื่อเป็นพรรคมหาชน) พ.ศ. 2548 สังกัดพรรคมหาชน และ พ.ศ. 2550 ได้ลงสมัคร สังกัดพรรคเพื่อแผ่นดิน แต่ไม่ได้รับเลือกตั้ง จนกระทั่งในการเลือกตั้ง พ.ศ. 2554 ได้รับเลือกตั้งเป็นสมาชิกสภาผู้แทนราษฎร จังหวัดปัตตานี เขต 4 สังกัดพรรคภูมิใจไทย เป็นครั้งแรก และเป็น ส.ส.เพียงคนเดียวของพรรคภูมิใจไทย ที่ชนะการเลือกตั้งในพื้นที่ภาคใต้ และเป็น ส.ส.ที่ได้รับคะแนนเสียงน้อยที่สุดในประเทศ เพียง 21,510 คะแนนเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - ทวีตริตราภรณ์ช้างเผือก (ท.ช.)</doc>
