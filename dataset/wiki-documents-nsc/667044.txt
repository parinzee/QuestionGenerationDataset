<doc id="667044" url="https://th.wikipedia.org/wiki?curid=667044" title="บีสต์แอนด์เดอะฮาร์ลอต">บีสต์แอนด์เดอะฮาร์ลอต "บีสต์แอนด์เดอะฮาร์ลอต" () เป็นเพลงของวงดนตรีเฮฟวีเมทัลชาวอเมริกัน อะเว็นจด์เซเวนโฟลด์ เพลงนี้ออกจำหน่ายเป็นซิงเกิลลำดับที่ 3 จากสตูดิโออัลบั้มชุดที่ 3 ของวง ซิตีออฟอีวิล เพลงนี้ได้ติดอันดับที่ 19 ในชาร์ตฮอตเมนสตรีมร็อกแทร็ก สหรัฐอเมริกา, อันดับที่ 47 ในชาร์ตซิงเกิลแห่งสหราชอาณาจักร และอันดับที่ 1 ในชาร์ตเพลงร็อกในสหราชอาณาจักร ในวันที่ 12 มีนาคม พ.ศ. 2549 "บีสต์แอนด์เดอะฮาร์ลอต" เป็นเพลงหนึ่งในเพลงที่บันทึกในช่วงแรก ๆ ที่มีการเปลี่ยนแปลงเสียงร้องของ เอ็ม. แชโดวส์ โดยการหลีกเลี่ยงการแผดเสียง และทำให้มีความเป็นฮาร์ดร็อกมากขึ้น เมื่อเทียบกับผลงานที่ผ่านมา เพลงมีจังหวะที่หนักและรวดเร็ว และมีโครงสร้างของเพลงที่ค่อนข้างปกติ ยกเว้นท่อนกีตาร์โซโลของ ซินนิสเตอร์ เกตส์ ที่เล่นหลังท่อนคอรัสแรก แทนที่จะเป็นหลังท่อนคอรัสครั้งที่สอง ซึ่งผิดปกติและแตกต่างไปจากเพลงทั่วไปรายชื่อเพลง รายชื่อเพลง. เพลงทั้งหมดแต่งโดยอะเว็นจด์เซเวนโฟลด์บุคคลที่เกี่ยวข้องบุคคลที่เกี่ยวข้อง. - อะเว็นจด์เซเวนโฟลด์ - เอ็ม. แชโดวส์ – ร้องนำ - แซกกี เวนเจนซ์ – จังหวะกีตาร์, ร้องเสียงประสาน - เดอะเรฟ – กลอง, ร้องเสียงประสาน - ซินนิสเตอร์ เกตส์ – กีตาร์นำ, ร้องเสียงประสาน - จอห์นนี คริสต์ – กีตาร์เบส- การผลิต - แอนดรูว์ เมอร์ดอก – โปรดิวเซอร์เพลง - แคม แร็กแคม – งานศิลปะ</doc>
