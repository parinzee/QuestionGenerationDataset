<doc id="531708" url="https://th.wikipedia.org/wiki?curid=531708" title="อาสนวิหารแอร์">อาสนวิหารแอร์ อาสนวิหารแอร์ () เรียกชื่อเต็มว่า อาสนวิหารนักบุญยอห์นผู้ให้บัพติศมาแห่งแอร์ () ในปัจจุบันมีฐานะเป็นอาสนวิหารร่วม (co-cathedral) นิกายโรมันคาทอลิก สร้างขึ้นเพื่ออุทิศแด่นักบุญยอห์นผู้ให้บัพติศมา ในอดีตเคยมีฐานะเป็นอาสนวิหารประจำมุขมณฑลแอร์ซึ่งต่อมาถูกยุบลงในปี ค.ศ. 1801 ตามสนธิสัญญาความตกลง ค.ศ. 1801 โดยเสียพื้นที่ปกครองให้กับมุขมณฑลบายอน อาสนวิหารจึงถูกลดฐานะเป็นเพียงโบสถ์ประจำเขต ต่อมาได้มีการฟื้นฟูฐานะมุขมณฑลนี้กลับขึ้นมาอีกในปี ค.ศ. 1822 และในปี ค.ศ. 1857 ได้มีการผนวกเพื้นที่เข้ากับพื้นที่ของอดีตมุขมณฑลดักซ์ กลายเป็นมุขมณฑลแอร์และดักซ์ อาสนวิหารแห่งนี้จึงมีฐานะเป็นอาสนวิหารร่วมจนถึงปัจจุบัน ตั้งอยู่ที่เมืองแอร์-ซูร์-ลาดูร์ จังหวัดล็องด์ แคว้นนูแวลากีแตน ประเทศฝรั่งเศส อาสนวิหารแห่งนี้ได้ขึ้นทะเบียนเป็นอนุสรณ์สถานทางประวัติศาสตร์เมื่อปี ค.ศ. 1906เส้นทางแห่งผู้แสวงบุญ เส้นทางแห่งผู้แสวงบุญ. อาสนวิหารแห่งนี้ตั้งอยู่บนเส้นทางของผู้แสวงบุญแห่งนักบุญเจมส์ใหญ่ (เส้นทางซานเตียโกเดกอมโปสเตลาในประเทศฝรั่งเศส) โดยตั้งอยู่หนึ่งในสี่ของเส้นทางหลักในประเทศฝรั่งเศส ซึ่งเส้นทางนี้มีชื่อว่า "วิอาปอดิแอ็นซิส" () โดยเริ่มต้นจากเมืองเลอปุย-อ็อง-เวอแล และสิ้นสุดที่ซานเตียโกเดกอมโปสเตลาระเบียงภาพ</doc>
