<doc id="740693" url="https://th.wikipedia.org/wiki?curid=740693" title="บายเดอะเกรซออฟกอด (เพลง)">บายเดอะเกรซออฟกอด (เพลง) "บายเดอะเกรซออฟกอด" () เป็นเพลงของนักร้องชาวอเมริกัน เคที เพร์รี จากสตูดิอัลบั้มที่สี่ ปริซึม (2013) เป็นเพลงสุดท้ายของอัลบั้ม เพลงเขียนและผลิตโดยเพร์รี และโปรดิวเซอร์เพลงชาวแคนาดา เกร็ก เวลส์ เพลงเกิดขึ้นจากการหย่าร้างระหว่างเพร์รีกับนักแสดงและนักตลกชาวอังกฤษ รัสเซลล์ แบรนด์ เดิมเพร์รีตั้งใจจะทำให้เป็นอัลบั้มที่ "มืดลง" แต่ได้ลดระดับเหลือแค่เป็นเพลงที่ "มืดลง" แทน ในเนื้อเพลงเป็นการบอกเล่าอัตชีวประวัติเล่าถึงความเข้มแข็งและการยืนหยัดด้วยตนเอง เพลงถูกเปิดเผยครี่งแรกในงานไอทูนส์เฟสติวัล 2013 หลังจากออกอัลบั้มปริซึม "บายเดอะเกรซออฟกอด" ได้รับคำวิจารณ์โดยทั่วไปเป็นที่ชื่นชอบ นักวิจารณ์ยกย่องความทนทานของเพลงและเลือกให้เป็นเพลงโดดเด่นจากอัลบั้ม แต่ตำหนิเรื่องลำดับในเพลง หลังจากอัลบั้มออกจำหน่าย เพลงเข้าชาร์ตเพลงหลายชาร์ต เนื่องจากยอดดาวน์โหลดสูงเบื้องหลังและการผลิต เบื้องหลังและการผลิต. หลังจากนักแสดงและนักแสดงตลก รัสเซลล์ แบรนด์ หย่าร้างกับเพร์รีในปลายเดือนธันวาคม ค.ศ. 2011 เธอรู้สึกเสียใจจนคิดที่จะฆ่าตัวตาย เกร็ก เวลส์ ผู้ช่วยเพร์รีแต่งเพลง "บายเดอะเกรซออฟกอด" ให้ความเห็นถึงเหตุการณ์นี้ว่า "ผมคิดว่าเธอรู้สึกสับสนในหัว และละอายใจที่ถูกขอหย่าผ่านข้อความ" หลังจากเอาชนะความคิดฆ่าตัวตาย และอาการช็อคเบื้องต้น เธอต้องการสร้างโครงการที่ "มืดลง" เมื่อเทียบกับอัลบั้มก่อนหน้า เธอนำเหตุการณ์หย่าร้างมาใส่ในเพลง "บายเดอะเกรซออฟกอด" โดยเนื้อเพลงเล่าเกี่ยวกับเพร์รีต่อสู้ความคิดฆ่าตัวตายขณะนอนอยู่บนพื้นห้องน้ำ ระหว่างบทสัมภาษณ์กับนิตยสารเอนเตอร์เทนเมนต์วีกลี เพร์รีพูดถึงความรู้สึกขณะอกหักว่า "นึกถึงสิ่งที่คุณผ่านมา นึกถึงสิ่งที่เกิดขึ้นเมื่อคุณผ่านช่วงเวลาอกหักมาได้ พวกเราทุกคนผ่านช่วงเวลาอกหักมาได้ และเราทุกคนรู้สึกเศร้าและสิ้นหวัง" "บายเดอะเกรซออฟกอด" เผยแพร่สู่คนวงในอุตสาหกรรมระหว่างการพบปะเพื่อฟังเพลงจากอัลบั้มปริซึมในแมนฮัตตัน ขณะที่มีการยืนยันว่าเพลงถูกรวมอยู่ในอัลบั้มเมื่อวันที่ 1 ตุลาคม ค.ศ. 2013 เพร์รียืนยันว่าเพลงนี้เป็นเพลงเดียวในอัลบั้มปริซึมที่มีเนื้อหาเกี่ยวกับการหย่าร้างกับแบรนด์ อย่างไรก็ตาม เพลง "โกสต์" ในอัลบั้มปริซึม กล่าวถึงการหย่าร้าง โดยเฉพาะในเนื้อเพลงที่ร้องว่า "You sent a text, it was like the wind changed your mind" แม้ว่าเพร์รีกล่าวว่าเพลงนี้ไม่เกี่ยวกับการแยกทาง ต่อมาเธอกล่าวว่า "นั่นเป็นเรื่องตลก มันไม่เกี่ยวอะไรกับชีวิตฉันเลย คนคิดว่าเพลงบางเพลงจะต้องเกี่ยวข้องกับคนบางคน และมีแค่เพลงเดียวเท่านั้นที่เกี่ยวข้องกับเรื่องนั้นในชีวิตฉัน และเพลงนั้นคือ 'บายเดอะเกรซออฟกอด'" ต่างจากเพลงหลายเพลงในอัลบั้มที่แต่งจากทัศนคติของนักแต่งเพลงหลายคน เพร์รีแต่งเพลง "บายเดอะเกรซออฟกอด" ร่วมกับเกร็ก เวลส์ เวลส์แต่งเพลง "ชูสยัวร์แบตเทิลส์" เพลงพิเศษเพลงที่สามจากอัลบั้มฉบับดีลุกซ์ ในเพลงนี้ เขาเล่นกลอง เปียโน และเครื่องสังเคราะห์เสียง เพลงถูกปรับแต่งเสียงโดยเอียน แม็กเกรเกอร์ ที่ร็อกเก็ตคาเราเซลสตูดิโอในลอสแอนเจลิส และผสมเสียงโดยเซอร์บัน เกเนีย ที่มิกซ์สตาร์สตูดิโอส์ ที่เวอร์จิเนียบีชการจัดวางองค์ประกอบเพลง การจัดวางองค์ประกอบเพลง. เพลง "บายเดอะเกรซออฟกอด" เป็นเพลงแนวคริสเตียนป็อปเพาเวอร์บัลลาด บรรเลงด้วยเปียโน ความยาว 4 นาที 27 วินาที ดนตรีของเพลงประกอบด้วยเครื่องดนตรีหลากหลาย เช่น กลอง เปียโน และเครื่องสังเคราะห์เสียง ร่วมกับกลองทหาร Throughout the song, drums, piano, and synthesizers are used in its instrumental. มีการใช้กลอง เปียโน และเครื่องสังเคราะห์เสียงตลอดทั้งเพลง จากโน้ตดนตรีที่ตีพิมพ์โดยบริษัทอัลเฟรดพับบลิชชิง บนเว็บไซต์มิวสิกโน้ตส์ดอตคอม เพลงแต่งด้วยคีย์จีไมเนอร์และกำหนดด้วยอัตราจังหวะ 4 4 ที่เทมโป 82 จังหวะต่อนาที ทำนองเพลงกว้างตั้งแต่โน้ต B ถึง D ขณะที่เพลงบรรเลงด้วยคอร์ด Gm—Esus2—B—Gm—Esus2—Fsus4.</doc>
