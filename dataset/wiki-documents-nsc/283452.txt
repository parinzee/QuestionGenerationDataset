<doc id="283452" url="https://th.wikipedia.org/wiki?curid=283452" title="รอยัล คลิฟ โฮเต็ลส์ กรุ๊ป">รอยัล คลิฟ โฮเต็ลส์ กรุ๊ป รอยัล คลิฟ โฮเต็ลส์ กรุ๊ป เป็นโรงแรมแบบอย่างสถานพักตากอากาศ ระดับ 5 ดาว ภายในประกอบด้วยโรงแรม 4 โรง และศูนย์ประชุมมาตรฐานระดับสากล 1 ศูนย์ โรงแรมมีเนื้อที่กว่า 100 ไร่ ตั้งอยู่ระหว่างหาดจอมเทียนและพัทยาใต้ ริมชายฝั่งทะเลตะวันออกของอ่าวไทย ประเทศไทย รอยัล คลิฟ โฮเต็ลส์ กรุ๊ป ได้รับรางวัลทรงเกียรติมากมาย และนับเป็นโรงแรมแห่งแรกในเอเชียที่ได้รับรางวัลและยกย่องให้อยู่ในหอเกียรติยศแห่งการท่องเที่ยว Travel Trade Gazette (TTG)ประวัติ ประวัติ. รอยัล คลิฟ โฮเต็ลส์ กรุ๊ป ตั้งอยู่ เลขที่ 353 ม.2 ถ.พระตำหนัก ต.หนองปรือ อ.บางละมุง จ.ชลบุรี ได้เริ่มเปิดดำเนินการครั้งแรก ในปี พ.ศ. 2516 โดยเริ่มให้บริการโรงแรม รอยัล คลิฟ บีช เทอเรซ เป็นแห่งแรก ด้วยห้องพักจำนวน 106 ห้อง และในปีต่อมาได้ดำเนินการเปิดให้บริการโรงแรม รอยัล คลิฟ บีช โฮเต็ล เพิ่มเติม ซึ่งตลอดระยะเวลา 12 ปี ที่โรงแรมทั้ง 2 แห่งได้เปิดบริการนั้น ได้รับการชื่นชมให้เป็นโรงแรมที่พักที่มีความสวยงามมากแห่งหนึ่งของเมืองพัทยา ต่อมาทางคณะผู้บริหารได้ดำเนินการเปิดโรงแรมขึ้นอีก 1 แห่ง ในปี พ.ศ. 2529 โรงแรม รอยัล วิง สวีท สปา ซึ่งครั้งนั้นได้รับพระกรุณาธิคุณจากสมเด็จพระบรมโอรสาธิราชฯ สยามมกุฎราชกุมาร เสด็จพระราชดำเนินเป็นองค์ประธานในพิธีเปิดอาคาร และในปี พ.ศ. 2535 โรงแรม รอยัล คลิฟ แกรนด์ โอเต็ล ได้ดำเนินการก่อสร้างอาคารหลังที่ 4 เสร็จสิ้นเรื่อยมาจนถึงปัจจุบัน ซึ่งโรงแรมแห่งนี้ครั้งหนึ่งได้รับการจัดอันดับให้เป็นโรงแรมที่พักที่ดีที่สุดเป็นอันดับที่ 1 ของเมืองพัทยา ต่อมาในช่วงปลายปี 2542 ทางโรงแรมได้สร้างสิ่งอำนวยความสะดวกสำหรับการประชุมสัมมนาและแสดงสินค้านานาชาติในบริเวณเดียวกันอย่างศูนย์ประชุมพีช Pattaya Exhibition and Convention Hall (PEACH) ศูนย์แสดงสินค้าและประชุมสัมมนาครบวงจรมาตรฐานระดับโลกขนาดใหญ่ซึ่งสามารถรองรับผู้เข้าร่วมประชุมได้กว่า 10,000 คน ตลอดระยะเวลาที่ผ่านมา รอยัล คลิฟ โฮเต็ลส์ กรุ๊ป ได้รับความไว้วางใจให้เป็นสถานที่จัดการประชุมสัมมนาสำคัญระดับภูมิภาคมากมาย อาทิ การประชุมสุดยอดผู้นำอาเซียน เมื่อต้นปีนี้ (พ.ศ. 2552), ปี พ.ศ. 2534 การประชุมการเจรจาสันติภาพในกัมพูชา(เขมรสามฝ่าย), การประชุมร่างรัฐธรรมนูญแห่งราชอาณาจักรไทย พุทธศักราช 2540, และการประชุมความร่วมมือทางเศรษฐกิจของคณะทำงานด้านการท่องเที่ยวในภาคพื้นเอเชีย-แปซิฟิค หรือ เอเปค (APEC) โดยมีผู้แทนจากกลุ่มประเทศสมาชิกเข้าร่วมประชุมจาก 21 ประเทศ ในเดือน เมษายน ปี พ.ศ. 2552 ที่ผ่านมา การประชุมสุดยอดผู้นำอาเซียนกับประเทศคู่เจรจา ที่กระทรวงการต่างประเทศ และรัฐบาลไทยเป็นเจ้าภาพจัดการประชุมในสองวันแรกได้ลุล่วงไปได้ด้วยดี แต่ภายหลังการมีการประกาศยุติและเลื่อนประชุมอาเซียนออกไปในทันทีอย่างไม่คาดคิด ในวันสุดท้ายของการประชุมสุดยอดอาเซียน ภายหลังเกิดเหตุการณ์การชุมนุมบุกยึดสถานที่ประชุมอาเซียน โดยกลุ่มผู้ชุมนุมกว่า 100 คน ทำให้ผู้นำอาเซียนทยอยเดินทางกลับออกจากโรงแรมโดยเฮลิคอปเตอร์ ส่วนผู้เข้าร่วมประชุมและกลุ่มผู้ชุมนุมก็ทยอยกลับกันกลับออกจากโรงแรม โดยไม่มีผู้เข้าร่วมประชุม แขกผู้เข้าพัก พนักงาน หรือผู้ใดได้รับบาดเจ็บจากเหตุการณ์การชุมนุมครั้งนี้สิ่งอำนวยความสะดวกและบริการ สิ่งอำนวยความสะดวกและบริการ. ภายใน รอยัล คลิฟ โฮเต็ลส์ กรุ๊ป ประกอบด้วย โรงแรมระดับ 5 ดาวไว้ถึง 4 แห่ง รวมห้องพัก 1,090 ห้อง, 10 ห้องอาหาร, 10 บาร์, 5 สระว่ายน้ำ, 2 สปา, โรงเรียนสอนศิลปการทำอาหารไทย รอยัล คลิฟ, ศูนย์ออกกำลังกาย รอยัล คลิฟ สปอร์ต แอนด์ ฟิตเนส คลับ, 7 สนามเทนนิส, 2 สนามสควอช, สนามพัตกอล์ฟ 4 หลุม, 2 ชายหาดส่วนตัว, ศูนย์แสดงสินค้าและประชุมสัมมนาครบวงจรมาตรฐานระดับโลก, 3 ห้องบอลรูม, 54 ห้องประชุมย่อย และบริการเรือสำราญคาทามารานแขกผู้เข้าพักที่มีชื่อเสียงของโรงแรม แขกผู้เข้าพักที่มีชื่อเสียงของโรงแรม. ตลอดระยะเวลากว่า30ปีที่ผ่านมา รอยัล คลิฟ โฮเต็ลส์ กรุ๊ป ได้ให้การต้อนรับแขกผู้เข้าพัก ซึ่งเป็นบุคคลสำคัญและผู้นำจากประเทศต่างๆทั่วโลก อีกทั้งนักร้องนักแสดงมากมาย ตั้งแต่ พระมหากษัตริย์แห่งราชอาณาจักรสวีเดน, อดีตประธานาธิบดี สหรัฐอเมริกา Jimmy Carter, นักแสดงอย่าง Roger Moore, William Hurt และ Britt Ekland รวมไปถึงนักกีฬาที่ชื่อเสียงระดับโลกอย่าง Nikolay Davydenko, Mikhail Youzhny, Nicolas Kiefer และ ภราดร ศรีชาพันธุ์ ซึ่งจะมาพักเก็บตัวฝึกซ้อมที่ศูนย์ออกกำลังกายของโรงแรมอยู่เป็นประจำ นอกจากนี้รอยัล คลิฟ โฮเต็ลส์ กรุ๊ป ได้มีโอกาสให้การต้อนรับบุคคลสำคัญระดับผู้ปกครองประเทศ ซึ่งได้มาพักที่โรงแรม อาทิ สมเด็จพระราชาธิบดีอัลแบร์ ที่ ๒ พระมหากษัตริย์แห่งราชอาณาจักรเบลเยียม, สุลต่านแห่งบรูไน ดารุสสาลาม อัสรีนาส มัชฮาร์ ฮาคิม, พระมหากษัตริย์แห่งราชอาณาจักรสวาซิแลนด์, สมเด็จเจ้านโรดม สีหนุ กษัตริย์แห่งกัมพูชา และสมเด็จพระราชินีนโรดม มณีนาถ สีหนุ แห่งกัมพูชา, เจ้าชายและเจ้าหญิงอากิชิโนแห่งญี่ปุ่น, นายกรัฐมนตรีแห่งสาธารณรัฐสิงคโปร์ นายลี กวน ยู และ นายลี เซียน หลุง, ประธานาธิบดีสาธารณรัฐฟิลิปปินส์ นางกลอเรีย มาคาปากัล อาร์โรโย, ประธานาธิบดีเกาหลีใต้ นายลี เมียง บัค, นายกรัฐมนตรีกัมพูชา สมเด็จฮุนเซ็น และ นายกรัฐมนตรีแห่งราชอาณาจักรไทย นายอภิสิทธิ์ เวชชาชีวะ</doc>
