<doc id="18799" url="https://th.wikipedia.org/wiki?curid=18799" title="เขตบางพลัด">เขตบางพลัด เขตบางพลัด เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงธนเหนือ เดิมถือเป็นพื้นที่รอบนอก แต่ปัจจุบันมีความเจริญเพิ่มขึ้นอย่างรวดเร็ว สภาพทั่วไปเป็นแหล่งการค้าและแหล่งที่อยู่อาศัยหนาแน่นมาก แต่ก็มีแหล่งท่องเที่ยวเชิงประวัติศาสตร์และศิลปวัฒนธรรมตั้งอยู่ด้วยเช่นกันที่ตั้งและอาณาเขต ที่ตั้งและอาณาเขต. ตั้งอยู่ริมฝั่งตะวันตกของแม่น้ำเจ้าพระยา (ทางทิศตะวันออกเฉียงเหนือของฝั่งธนบุรี) มีอาณาเขตติดต่อกับพื้นที่การปกครองต่าง ๆ เรียงตามเข็มนาฬิกา ดังนี้- ทิศเหนือ ติดต่อกับอำเภอบางกรวย (จังหวัดนนทบุรี) มีทางรถไฟสายใต้เป็นเส้นแบ่งเขต - ทิศตะวันออก ติดต่อกับเขตบางซื่อ เขตดุสิต และเขตพระนคร มีแนวกึ่งกลางแม่น้ำเจ้าพระยาเป็นเส้นแบ่งเขต - ทิศใต้ ติดต่อกับเขตบางกอกน้อย มีถนนสมเด็จพระปิ่นเกล้าเป็นเส้นแบ่งเขต - ทิศตะวันตก ติดต่อกับเขตบางกอกน้อยและเขตตลิ่งชัน มีถนนบรมราชชนนีและคลองบางกอกน้อยเป็นเส้นแบ่งเขตประวัติศาสตร์ ประวัติศาสตร์. เดิมเขตบางพลัดมีฐานะเป็นอำเภอชั้นในอำเภอหนึ่งของพระนคร มีชื่อว่า อำเภอบางพลัด ต่อมาถูกลดฐานะเป็น ตำบลบางพลัด ขึ้นอยู่กับอำเภอบางกอกน้อย จังหวัดธนบุรี ภายหลังได้มีการรวมจังหวัดธนบุรีกับจังหวัดพระนครเข้าด้วยกันเป็นจังหวัดนครหลวงกรุงเทพธนบุรี และเปลี่ยนเป็นกรุงเทพมหานครในปี พ.ศ. 2515 ตำบลบางพลัดจึงเปลี่ยนฐานะเป็น แขวงบางพลัด เขตบางกอกน้อย กรุงเทพมหานคร โดยชื่อ "บางพลัด" หมายถึง การพลัดหลง หรือหลงถิ่น เชื่อว่ามาจากเมื่อครั้งเสียกรุงศรีอยุธยาครั้งที่ 2 เมื่อ พ.ศ. 2310 แก่พม่า เมื่อผู้คนอพยพหนีลงมาสู่ที่นี่ ได้เกิดการพลัดหลงหรือหลงหายกัน เนื่องจากมีลำคลอง ลำประโดง และมีสวนแน่นขนัด ทำให้ผู้ที่เข้ามาในละแวกนี้มักจะเกิดการพลัดหลงเข้าออกไม่ถูกอยู่บ่อยครั้ง ซึ่งนามเช่นนี้มีความหมายในเชิงไม่เป็นมงคลในความเชื่อ จึงมีแนวคิดที่จะเปลี่ยนเป็น "บางภัทร์" ใน พ.ศ. 2545 แต่ที่สุดก็ไม่ได้มีการเปลี่ยนแต่อย่างใด แต่ก็มีอีกทฤษฎีหนึ่งว่าอาจจะมาจากภาษามลายูคำว่า "palas" (ออกเสียง ปาลัส) ซึ่งหมายถึง ต้นกะพ้อ ซึ่งเป็นพืชในวงศ์ปาล์ม มักขึ้นในที่ลุ่ม ใบใช้ทำขนมต้ม ขนมโบราณของไทยและชาติพันธุ์อื่นที่อยู่ใกล้เคียง วันที่ 1 กุมภาพันธ์ พ.ศ. 2528 ได้ทีการจัดตั้งที่ทำการแขวงบางพลัด โดยใช้อาคารเรียนของโรงเรียนวัดบางพลัด ซึ่งตั้งอยู่ที่ซอยจรัญสนิทวงศ์ 79 ถนนจรัญสนิทวงศ์ แขวงบางพลัด เขตบางกอกน้อยในขนะนั้น ต่อมาในเดือนมกราคม พ.ศ. 2532 กรุงเทพมหานครได้จัดตั้งสำนักงานเขตบางกอกน้อย สาขาบางพลัด ขึ้นดูแลพื้นที่แขวงบางพลัด บางอ้อ บางบำหรุ และบางยี่ขัน ซึ่งต่อมาท้องที่ทั้ง 4 แขวงนี้ได้ยกฐานะขึ้นเป็น เขตบางพลัด กรุงเทพมหานคร ในวันที่ 9 พฤศจิกายน พ.ศ. 2532 ตามประกาศกระทรวงมหาดไทย เปลี่ยนแปลงพื้นที่เขตบางกอกน้อยและจัดตั้งเขตบางพลัด และเมื่อวันที่ 12 ธันวาคม พ.ศ. 2534 ได้มีประกาศของกระทรวงมหาดไทย เปลี่ยนแปลงพื้นที่เขตบางพลัด โดยตัดพื้นที่แขวงบางบำหรุและบางยี่ขัน เฉพาะส่วนที่อยู่ทางทิศใต้ของถนนบรมราชชนนีและถนนสมเด็จพระปิ่นเกล้า กลับไปเป็นพื้นที่ในการปกครองของเขตบางกอกน้อยอีกครั้งการแบ่งเขตการปกครอง การแบ่งเขตการปกครอง. เขตบางพลัดแบ่งเขตการปกครองย่อยออกเป็น 4 แขวง (khwaeng) ได้แก่ประชากรการคมนาคมการคมนาคม. - ทางสายหลัก - ถนนจรัญสนิทวงศ์ เชื่อมระหว่างสี่แยกบรมราชชนนีกับสะพานพระราม 7 - ถนนสิรินธร เชื่อมระหว่างทางแยกต่างระดับสิรินธรกับสี่แยกบางพลัด - ถนนราชวิถี เชื่อมระหว่างสี่แยกบางพลัดกับสะพานกรุงธน - ถนนสมเด็จพระปิ่นเกล้า (ทางขนานขาเข้า) - ถนนอรุณอมรินทร์ เชื่อมระหว่างสี่แยกอรุณอมรินทร์กับสะพานพระราม 8 - ทางพิเศษศรีรัช เชื่อมกับถนนกาญจนาภิเษก- ทางสายรองและทางลัด- ถนนรุ่งประชา - ถนนเทอดพระเกียรติ - ถนนเจ้าพระยาสยาม (จรัญสนิทวงศ์ 66/1) - ซอยจรัญสนิทวงศ์ 40 (อัศวมิตร) และซอยอรุณอมรินทร์ 49 (วัดน้อยนางหงษ์) - ซอยจรัญสนิทวงศ์ 44 (วิมลสรกิจ) - ซอยจรัญสนิทวงศ์ 46 (พระยาวรพงษ์) - ซอยจรัญสนิทวงศ์ 65 / ซอยสิรินธร 7 (ร่วมพัฒนา)- ซอยจรัญสนิทวงศ์ 67 (เลิศสุข) - ซอยจรัญสนิทวงศ์ 69 (เสริมสุข) - ซอยจรัญสนิทวงศ์ 71 (เลิศบุญ) - ซอยจรัญสนิทวงศ์ 75 (ภาณุรังษี) - ซอยสิรินธร 2 (สมชายพัฒนา) - ซอยสมเด็จพระปิ่นเกล้า 4 (สุวิชานดำริ) - ซอยอรุณอมรินทร์ 30 (วัดบางยี่ขัน) และซอยอรุณอมรินทร์ 34- ถนนเลียบทางรถไฟสายใต้ - สะพานข้ามแม่น้ำเจ้าพระยา - สะพานพระราม 7 เชื่อมเขตบางพลัดและอำเภอบางกรวยเข้ากับเขตบางซื่อ - สะพานพระราม 6 เป็นสะพานรถไฟเชื่อมระหว่างเขตบางพลัดกับเขตบางซื่อ - สะพานกรุงธน เชื่อมระหว่างเขตบางพลัดกับเขตดุสิต - สะพานพระราม 8 เชื่อมระหว่างเขตบางพลัดกับเขตพระนครสถานที่สำคัญสถานที่สำคัญ. - สะพานพระราม 8 - สะพานกรุงธน - บ้านบางยี่ขัน - แขวงทางหลวงธนบุรี - หมวดทางหลวงตลิ่งชัน - ศูนย์กายภาพบำบัด คณะกายภาพบำบัด มหาวิทยาลัยมหิดลศาสนสถานวัด ศาสนสถาน. วัด. เขตบางพลัดมีพุทธศาสนิกชนจำนวนมาก จึงมีการสร้างวัดเป็นจำนวนไม่น้อย แบ่งเป็นวัด 23 วัด- วัดวิมุตยาราม - วัดใหม่เทพนิมิตร - วัดจตุรมิตรประดิษฐาราม - วัดเปาโรหิตย์ - วัดน้อยนางหงษ์ - วัดบางพลัด (วัดบางพลัดใน) - วัดอมรคีรี - วัดสิงห์ - วัดพระยาศิริไอยสวรรค์ - วัดรวกบางบำหรุ - วัดภาณุรังษี - วัดคฤหบดี- วัดเทพนารี - วัดทอง - วัดฉัตรแก้วจงกลณี - วัดดาวดึงษาราม - วัดเทพากร - วัดบางยี่ขัน - วัดเพลง - วัดภคินีนาถ - วัดบวรมงคล (วัดลิงขบ) - วัดอาวุธวิกสิตาราม (วัดบางพลัดนอกหรือวัดปากคลองบางพลัด) - วัดสามัคคีสุทธาวาสมัสยิดมัสยิด. - มัสยิดบางอ้อ - มัสยิดดารุลอิหซานศาลเจ้าศาลเจ้า. - ศาลเจ้าปุงเท่ากง - ศาลเจ้าพ่อเสือ</doc>
