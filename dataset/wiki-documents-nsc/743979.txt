<doc id="743979" url="https://th.wikipedia.org/wiki?curid=743979" title="บัสบีเบบส์">บัสบีเบบส์ บัสบีเบบส์ () เป็นชื่อของกลุ่มผู้เล่นสโมสรฟุตบอลแมนเชสเตอร์ยูไนเต็ด ซึ่งผ่านการฝึกฝนมาจากโจ อาร์มสตรอง หัวหน้าผู้ฝึกสอน และจิมมี เมอร์ฟี ผู้ช่วยผู้จัดการทีม ผู้เล่นในกลุ่มนี้ได้รับการคัดเลือกจากทีมเยาวชนให้ขึ้นมาเล่นกับสโมสร ซึ่งในเวลานั้นมีแมตต์ บัสบี เป็นผู้จัดการทีม บัสบีเบบส์ไม่ได้มีชื่อแค่เป็นเยาวชนที่มีความสามารถ แต่ยังเป็นเยาวชนที่มาจากทีมเยาวชนของสโมสรเองมากกว่าที่จะซื้อมาจากสโมสรอื่น ๆ แฟรงก์ นิกคลิน นักข่าวหนังสือพิมพ์แมนเชสเตอร์อีฟนิงนิวส์ ได้ใช้คำนี้เพื่อหมายถึงผู้เล่นที่ชนะเลิศฟุตบอลลีกเฟิสต์ดิวิชันในฤดูกาล 1955–56 และ 1956–57 ด้วยอายุเฉลี่ย 21 และ 22 ปีตามลำดับ</doc>
