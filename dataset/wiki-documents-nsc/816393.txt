<doc id="816393" url="https://th.wikipedia.org/wiki?curid=816393" title="ออร์บิทัล เอทีเค">ออร์บิทัล เอทีเค Orbital ATK Inc. เป็นบริษัทผู้ผลิตด้านการบินและอวกาศและการป้องกันประเทศสัญชาติอเมริกัน สำนักงานใหญ่อยู่ในเขตดัลเลส รัฐเวอร์จิเนีย สหรัฐอเมริกา ก่อตั้งในปี พ.ศ. 2558 จากการควบรวมกิจการระหว่างบริษัทออร์บิทัลไซเอินส์ (Orbital Sciences Corporation) และบริษัทอัลลิอันท์เทคซิสเท็มส์บางส่วน (Alliant Techsystems, ATK) ในปี พ.ศ. 2558 บริษัทมีพนักงานราว 12,000 คน และมีรายได้ประจำปีเท่ากับ 4,440 ล้านเหรียญสหรัฐประวัติ ประวัติ. การประกาศการควบรวมกิจการระหว่างบริษัทออร์บิทัลไซเอินส์และแผนกการบินและอวกาศและการป้องกันของบริษัทอัลลิอันท์เทคซิสเท็มส์ (ATK) เกิดขึ้นเมื่อวันที่ 29 เมษายน พ.ศ. 2557 ซึ่งการควบรวมกิจการมีผลตั้งแต่วันที่ 9 กุมภาพันธ์ในปีถัดมา โดยแผนกการผลิตสินค้ากีฬาของบริษัท ATK ได้แยกตัว (spin-off) ออกตั้งบริษัทวิสตาเอาท์ดอร์ (Vista Outdoor) ในวันเดียวกัน ก่อนการควบรวมกิจการ บริษัททั้งสองนั้นมีความร่วมมือในโครงการมากมาย เช่น การนำเครื่องยนต์จรวดของบริษัท ATK กว่า 400 ตัวติดตั้งในพาหนะปล่อยของบริษัทออร์บิทัล เป็นต้นแผนกองค์กรแผนกระบบการบิน แผนกองค์กร. แผนกระบบการบิน. แผนกระบบการบิน (Flight Systems Group) มีฐานการผลิตในเมืองแชนด์เลอร์ รัฐแอริโซนา ผลิตพาหนะปล่อย (launch vehicle) เพกาซัส มิโนทอร์ และแอนทาเรส รวมทั้งชิ้นส่วนโครงสร้างเกี่ยวกับการบินและการขับดันชนิดแข็ง นอกจากนี้ยังเป็นเจ้าของเครื่องบิน Stargazer ซึ่งใช้ทดสอบในโครงการเฉพาะแผนกระบบการป้องกัน แผนกระบบการป้องกัน. แผนกระบบการป้องกัน (Defense Systems Group) มีฐานการผลิตในเมืองบอลทิมอร์ รัฐแมรีแลนด์ ผลิตขีปนาวุธเชิงยุทธวิธี เครื่องอิเล็กทรอนิกส์เพื่อการป้องกัน เครื่องยิงลำกล้องขนาดกลางและใหญ่ รวมถึงสายชนวนและหัวรบของทั้งขีปนาวุธและอาวุธทั่วไป โลหะความแม่นยำและโครงสร้างประกอบสำหรับเครื่องยิงลำกล้องขนาดกลางและใหญ่ เครื่องบินทหาร ยานพาหนะภาคพื้นดิน นอกจากนี้ยังผลิตระบบขีปนาวุธ ระบบโหลด ประกอบ และใส่ซอง (load, assembly, pack; LAP) ของเครื่องยิงขนาดลำกล้องกลาง และผลิตผงเชื้อเพลิงขับเคลื่อนในรูปแบบกระป๋องในเชิงพาณิชย์แผนกระบบการบินอวกาศ แผนกระบบการบินอวกาศ. แผนกระบบการบินอวกาศ (Space Systems Group) สามารถผลิตดาวเทียมเพื่อใช้วัตถุประสงค์เชิงพาณิชย์ เชิงวิทยาศาสตร์ และความมั่นคง ผลิตภัณฑ์ที่น่าสนใจได้แก่ ยานอวกาศซิกนัส (Cygnus) ซึ่งใช้บรรทุกสัมภาระขึ้นสู่สถานีอวกาศนานาชาติ แผนกนี้มีฐานการผลิตในเขตดัลเลส รัฐเวอร์จิเนีย แห่งเดียวกับที่ตั้งสำนักงานใหญ่บริษัทผลิตภัณฑ์จรวดผลิตภัณฑ์. จรวด. - Antares – พาหนะปล่อย (launch vehicle) ซึ่งใช้ได้ครั้งเดียว บรรทุกน้ำหนักปานกลาง (medium-lift) และมีสองหรือสามตอน - Minotaur I – พาหนะปล่อยซึ่งใช้ได้ครั้งเดียว บรรทุกน้ำหนักน้อย (small-lift) และมีสี่ตอน - Minotaur IV – พาหนะปล่อยซึ่งใช้ได้ครั้งเดียว บรรทุกน้ำหนักน้อย และมีสี่ตอน - Minotaur V – พาหนะปล่อยมีห้าตอน ใช้ในวงโคจรถ่ายโอนพ้องคาบโลกและวงโคจรข้ามดวงจันทร์ (trans-lunar orbits) - Minotaur VI – พาหนะปล่อยซึ่งใช้ได้ครั้งเดียว บรรทุกน้ำหนักปานกลาง และมีห้าตอน - Minotaur-C – พาหนะปล่อยซึ่งใช้ได้ครั้งเดียว บรรทุกน้ำหนักน้อย และมีสี่ตอน - Pegasus – พาหนะปล่อยซึ่งบรรทุกน้ำหนักน้อย มีสี่ตอน และใช้อากาศปล่อย (air-launched)เครื่องยนต์จรวดเครื่องยนต์จรวด. - GEM-40 – ตัวเพิ่มกำลังจรวดชนิดแข็ง (solid rocket booster, SRB) ใช้งานในจรวด Delta II - GEM-60 – SRB ใช้งานในจรวด Delta IV - GEM-63 – SRB ใช้งานในจรวด Atlas V - GEM-63XL – SRB ใช้งานในจรวด Vulcan - Castor 4 – จรวดชนิดแข็ง (solid rocket) ติดตั้งบนจรวดวิจัยแม็กซัส (Maxus) - Castor 30 – จรวดชนิดแข็งติดตั้งบนจรวดแอนทาเรส (Antares) - Castor 120 – จรวดชนิดแข็งติดตั้งบนจรวดมิโนทอร์-ซี (Minotaur-C) - Space Launch System Solid Rocket Booster – ต่อยอดจากตัวเพิ่มกำลังจรวดชนิดแข็งในกระสวยอวกาศ (Space Shuttle Solid Rocket Booster)ยานอวกาศยานอวกาศ. - Al Yah 3 – ดาวเทียมสื่อสารของบริษัทโทรคมนาคมดาวเทียมอัลยะห์ (สหรัฐอาหรับเอมิเรตส์) - HYLAS 4 – ดาวเทียมสื่อสารของบริษัทโทรคมนาคม Avanti (สหราชอาณาจักร) - SES-16 – ดาวเทียมสื่อสารของบริษัท SES S.A. (ลักเซมเบิร์ก) - Joint Polar Satellite System-2 – ดาวเทียมอุตุนิยมวิทยาและสิ่งแวดล้อมของนาซา (NASA) และโนอา (NOAA) - ICESat-2 – ดาวเทียมสำรวจภูมิลักษณ์น้ำแข็งของนาซา - Transiting Exoplanet Survey Satellite – กล้องโทรทรรศน์อวกาศของนาซา - Ionospheric Connection Explorer – ดาวเทียมสำรวจเชิงวิทยาศาสตร์ของนาซา - Cygnus – ยานขนส่งอวกาศอัตโนมัติ</doc>
