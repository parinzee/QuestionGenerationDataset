<doc id="328234" url="https://th.wikipedia.org/wiki?curid=328234" title="ประวิทย์ มาลีนนท์">ประวิทย์ มาลีนนท์ ประวิทย์ มาลีนนท์ กรรมการ และอดีตกรรมการผู้จัดการ บริษัท บางกอกเอ็นเตอร์เทนเม้นต์ จำกัด ผู้ได้รับสัมปทานดำเนินกิจการ สถานีวิทยุโทรทัศน์ไทยทีวีสีช่อง 3 และกรรมการบริหาร บริษัท บีอีซีเวิลด์ จำกัด (มหาชน)ประวัติ ประวัติ. ประวิทย์ มาลีนนท์ เกิดเมื่อวันที่ ที่กรุงเทพมหานคร เป็นบุตรชายคนที่สอง จากแปดคน ของวิชัย มาลีนนท์ (ประธานกรรมการ บริษัท บีอีซีเวิลด์ จำกัด (มหาชน) และ บริษัท บางกอกเอ็นเตอร์เทนเม้นต์ จำกัด) กับนางสมศรี มาลีนนท์ เป็นน้องชายของประสาร มาลีนนท์(เสียชีวิต) พี่ชายของประชา มาลีนนท์, ประชุม มาลีนนท์, รัตนา มาลีนนท์, รัชนี มาลีนนท์, นิภา มาลีนนท์ และ อัมพร มาลีนนท์ จบการศึกษาชั้นมัธยมศึกษาตอนต้น ที่โรงเรียนอัสสัมชัญศรีราชา อำเภอศรีราชา จังหวัดชลบุรี เมื่อปี พ.ศ. 2507 ต่อมาสอบเข้าโรงเรียนเตรียมทหาร รุ่นที่ 7 เข้าเป็นนักเรียนนายร้อยตำรวจสามพราน รุ่นที่ 23 แต่เรียนไปได้เพียงหนึ่งปี ก็ลาออกไปศึกษาต่อที่สหรัฐอเมริกา จนจบสาขาวิศวกรรมอุตสาหการ มหาวิทยาลัยอิลลินอยส์ ชิคาโก แล้วกลับมาช่วยงานบิดา ที่ไทยทีวีสีช่อง 3 ตั้งแต่ปี พ.ศ. 2514 เริ่มจากเป็น ผู้ช่วยหัวหน้าฝ่ายจัดรายการและโฆษณาของสถานี, กรรมการรองผู้จัดการบริษัท และขึ้นเป็นกรรมการผู้จัดการในที่สุด ประวิทย์ มาลีนนท์ สมรส กับ อรัญญา มาลีนนท์ มีบุตร-ธิดา สี่คน เป็นชายสองคน หญิงสองคน ได้แก่ อรอุมา มาลีนนท์ (ยุ้ย), วรวรรธน์ มาลีนนท์ (อ๋อง) (สมรส กับ อุราภา เลาหะพงศ์ชนะ) , วัลลิภา มาลีนนท์ (สมรส กับ กิตติเดช จารุเสถียร) และชฎิล มาลีนนท์รางวัลรางวัล. - รางวัลบุคคลเบื้องหลังแห่งปี จากรางวัลไนน์เอ็นเตอร์เทน อวอร์ดส์ ครั้งที่ 11</doc>
