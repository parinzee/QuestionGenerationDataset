<doc id="246075" url="https://th.wikipedia.org/wiki?curid=246075" title="พระราชวิสุทธิประชานาถ (อลงกต ติกฺขปญฺโญ)">พระราชวิสุทธิประชานาถ (อลงกต ติกฺขปญฺโญ) พระราชวิสุทธิประชานาถ (อลงกต ติกฺขปญฺโญ) เป็นเจ้าอาวาสวัดพระบาทน้ำพุ ผู้ให้การอุปการะช่วยเหลือผู้ป่วยที่ติดเชื้อเอชไอวี-เอดส์ หลายราย ปัจจุบันทางวัดยังคงรับผู้ป่วยมาดูแลอยู่เนืองๆประวัติ ประวัติ. พระราชวิสุทธิประชานาถ (อลงกต ติกฺขปญฺโญ) เกิดวันที่ 9 ธันวาคม พ.ศ. 2496 อำเภอโพธาราม จังหวัดราชบุรี บิดาของท่านเป็นข้าราชการกรมทางหลวง ส่วนมารดาได้จากไปเมื่อท่านมีอายุเพียง 3 ขวบ จากนั้นท่านได้รับการดูแลจากคุณย่า โดยใช้ชีวิตอย่างมีระเบียบวินัยเคร่งครัด ร่วมกับพี่น้องอีก 5 คนการศึกษา การศึกษา. เริ่มเข้าเรียนที่โรงเรียนโพธารามคุณารักษ์วิทยาคาร มัธยมศึกษาจากโรงเรียนเทพศิรินทร์ ก่อนที่จะได้รับทุนการศึกษาต่อในระดับชั้นปริญญาโทสาขาวิศวกรรมเครื่องกล มหาวิทยาลัยแห่งชาติออสเตรเลีย และอุปสมบทที่วัดบวรนิเวศราชวรวิหารเมื่อเข้าสู่วัย 25 ปี และเดินทางมาฝึกสมาธิที่ถ้ำเขาเขียวในเขตวัดพระบาทน้ำพุรูปเดียวเป็นระยะเวลาประมาณ 6-7 ปี กระทั่งพระผู้ใหญ่ขอให้ลงมาดูแลวัด และแต่งตั้งให้เป็นเจ้าอาวาสประวัติการทำงาน ประวัติการทำงาน. พ.ศ. 2534 เริ่มมีผู้ได้รับโรคเอชไอวีกันมากขึ้น ท่านจึงรับมาดูแล ทั้งป้อนอาหาร ซักเสื้อผ้า เช็ดตัวผู้ป่วย และให้กำลังใจเรื่อยมา ท่ามกลางกระแสการคัดค้านในเบื้องต้น มีการร้องเรียนให้ย้ายโครงการไปที่อื่น บ้างก็ประท้วงด้วยการไม่ใส่บาตร แต่ต่อมาท่านได้พยายามชี้แจงให้ผู้คนเข้าใจ จนเริ่มมีอาสาสมัครคอยให้การช่วยเหลือในหลายๆด้านปริญญาดุษฎีบัณฑิตกิตติมศักดิ์ ปริญญาดุษฎีบัณฑิตกิตติมศักดิ์. จากการเสียสละอย่างไม่เห็นแก่เหน็ดเหนื่อยของท่าน จึงได้ส่งผลให้ท่านได้รับปริญญาดุษฎีบัณฑิตกิตติมศักดิ์จากสถาบันอุดมศึกษาหลายแห่ง ดังต่อไปนี้- ปริญญาดุษฎีบัณฑิตกิตติมศักดิ์ สาขาสังคมสงเคราะห์ศาสตร์ มหาวิทยาลัยธรรมศาสตร์ - ปริญญาดุษฎีบัณฑิตกิตติมศักดิ์ สาขาพยาบาลศาสตร์ มหาวิทยาลัยสงขลานครินทร์ - ปริญญาดุษฎีบัณฑิตกิตติมศักดิ์ สาขาปรัชญา มหาวิทยาลัยรามคำแหง - ปริญญาดุษฎีบัณฑิตกิตติมศักดิ์ สาขาสังคมวิทยาและมานุษยวิทยา มหาวิทยาลัยมหามกุฏราชวิทยาลัย - ครุศาสตร์ดุษฎีบัณฑิตกิตติมศักดิ์ สาขาการบริหารศึกษา มหาวิทยาลัยราชภัฏเทพสตรีรางวัลเกียรติยศรางวัลพระราชทานรางวัลเกียรติยศ. รางวัลพระราชทาน. - รางวัลมหิดลวรานุสรณ์ พระบาทสมเด็จพระเจ้าอยู่หัว พระราชทาน - รางวัลเสาเสมาธรรมจักร สมเด็จพระเทพฯ พระราชทาน - รางวัลแสงเทียนส่องใจ พระองค์เจ้าโสมสวลีฯ พระราชทาน - รางวัลน้ำใจงาม ประจำปี 2547 สมเด็จพระนางเจ้าพระบรมราชินีนาถ พระราชทานอื่นๆอื่นๆ. - รางวัลคนดีศรีสังคม จากสโมสรโรตารี่ - รางวัลพลเมืองดีเด่น จากสโมสรไลอ้อนส์ - รางวัลบริการสังคมเพื่อคุณธรรม จากสำนักข่าวกรุงเทพมหานครสมณศักดิ์สมณศักดิ์. - พ.ศ. 2539 เป็นพระครูสัญญาบัตรชั้นเอกที่ พระครูอาทรประชานาถ - พ.ศ. 2546 เป็นพระราชาคณะชั้นสามัญที่ พระอุดมประชาทร - พ.ศ. 2559 เป็นพระราชาคณะชั้นราชที่ พระราชวิสุทธิประชานาถ พิลาสวรกิจประชาทร มหาคณิสสร บวรสังฆาราม คามวาสี</doc>
