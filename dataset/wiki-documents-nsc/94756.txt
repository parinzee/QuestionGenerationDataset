<doc id="94756" url="https://th.wikipedia.org/wiki?curid=94756" title="ปรียานุช ปานประดับ">ปรียานุช ปานประดับ ปรียานุช ปานประดับ (เกิด 18 ธันวาคม พ.ศ. 2506) เป็นผู้หญิงไทยคนที่ 2 ที่ได้รับตำแหน่งมิสเอเชียแปซิฟิก นักแสดง ผู้จัดละคร และผู้เขียนบทโทรทัศน์ โดยใช้นามปากกาว่า นายพันดี สมรสกับนพพล โกมารชุน บุตรชายของจุรี โอศิริ และ เสนอ โกมารชุนชีวิตช่วงแรก ชีวิตช่วงแรก. ปรียานุช จบการศึกษาจากโรงเรียนสาธิตปทุมวัน ได้รับทุนไปศึกษาที่รัสเซีย 2 ปี และกลับมาจบปริญญาตรีนิติศาสตรบัณฑิตที่มหาวิทยาลัยศรีปทุมการประกวดนางงาม การประกวดนางงาม. ปรียานุชเข้าสู่วงการนางงามโดยการเข้าประกวด มิสไทยแลนด์เวิลด์ 1986 แต่เข้าถึงเพียงรอบ 10 คนสุดท้าย โดยมีแสงระวี อัศวรักษ์ ครองมงกุฎ และดวงเดือน จิไธสงค์ กับ ศุภรานันท์ พันธ์ชูจิตร เป็นรอง 2 ปี ถัดมา ปรียานุช เข้าประกวดนางสาวไทย พ.ศ. 2531 และเป็นม้ามืดคว้าตำแหน่งรองอันดับ 1 ชนะศุภรานันท์ พันธ์ชูจิตร ที่ได้เพียงรองอันดับ 3 โดยภรณ์ทิพย์ นาคหิรัญกนก ได้เป็นนางสาวไทยในปีนั้น และต่อมาได้เป็นนางงามจักรวาล ปรียานุชได้รับสิทธิ์เป็นตัวแทนสาวไทยไปประกวดมิสเอเชียแปซิฟิก ปี 1988 ซึ่งจัดการเก็บตัวที่ฟิลิปปินส์ และประกวดที่ฮ่องกง ซึ่งในตอนแรกช่อง 3 จะส่ง กรองทอง รัชตวรรณ รอง Miss Thailand World 1987 (ต่อมาเป็นนางแบบและได้ขึ้นปก Penthouse ภาษาไทยฉบับปฐมฤกษ์) แต่ในที่สุด ช่อง 7 แย่งสิทธิกลับคืนมาได้และส่งปรียานุช ในการเก็บตัวที่ฟิลิปปินส์ ปรียานุชได้รับ 2 รางวัลคือ บุคลิกภาพ และขวัญใจช่างภาพ และได้ขึ้นแท่นเป็นตัวเก็งที่จะคว้ามงกุฎ ในการประกวดรอบสุดท้าย ปรียานุช ประเดิมตำแหน่งแรกของการถ่ายทอดสดคือชุดประจำชาติยอดเยี่ยม ซึ่งบังเอิญว่าปีนั้นกงสุลไทยประจำฮ่องกง ลิขสิทธิ์ ปานสมจิตร ได้รับเชิญเป็นผู้มอบรางวัล ปรียานุชได้รับการประกาศชื่อเข้ารอบ 16 คน และ 8 คนตามลำดับ ในรอบ 8 คนปรียานุชตอบคำถามเป็นภาษาไทยเกี่ยวกับสวรรค์ของประเทศไทย โดยมีล่ามแปลเป็นภาษาอังกฤษ จาก 8 คน พิธีกรประกาศรองอันดับ 4 - 1 ได้แก่ Miss Korea, Miss Nothern Nicosia (Cyprus) , Miss Israel และ Miss Mexico ตามลำดับ เหลือเพียง Miss Costa Rica (ตัวเก็งอีกคนหนึ่ง เคยเข้าประกวดแต่ตกรอบแรกจาก Miss Universe 1988 ที่ปุ๋ยภรณ์ทิพย์ได้มงกุฎ) , Miss Panama, Miss Thailand และ Miss Turkey ซึ่งปรียานุชได้รับการประกาศให้เป็นผู้ครองมงกุฏ หลังจากหมดตำแหน่งปรียานุชได้กลายเป็นนักแสดงชื่อดังแต่ครองตัวเป็นโสด จนกระทั่งได้คบหาเปิดเผยกับ นพพล โกมารชุน นักแสดงและผู้กำกับชื่อดัง แต่ไม่มีบุตรด้วยกันเนื่องจากปัญหาด้านสุขภาพของเธอ ปรียานุชได้เผชิญกับโรคกว่า 20 โรค ผ่านการผ่าตัดมา 7 ครั้ง และต้องนั่งวิลแชร์เป็นเวลา 2 ปี แต่ปัจจุบันสามารถเดินได้แล้วแต่มีอาการปวดข้อบ้างทำให้เดินไม่สะดวกผลงานละครผลงานละคร. - [2531] ปราสาทมืด รับบท หม่อมเจ้าหญิงอุมารังษี อิศรา ช่อง 7 - [2532] สงครามเงิน รับบท เอริน ช่อง 7 - [2532] เมียหลวง รับบท ดร.วิกันดา พันธ์ภากร (วิ) ช่อง 7 - [2533-34] กนกลายโบตั๋น รับบท วิภาดา ช่อง 7 - [2535] ลอดลายมังกร รับบท เนียม ช่อง 7 - [2536] น้ำเซาะทราย รับบท พุดกรอง วิบูลย์สิน ช่อง 7 - [2536] คนละโลก รับบท คลเมขลา ศักการะ (มอธ) ช่อง 5 - [2537] ดาวพระศุกร์ รับบท วิภา วงศ์สะอาด (ศศิประภา / ศศิ) ช่อง 7 - [2537] ถนนสายสุดท้าย รับบท นารีนาฏ ช่อง 7 - [2538] คือหัตถาครองพิภพ รับบท สะบันงา (คุณหญิงสะบันงา) ช่อง 7 - [2538] ผู้ชายไม้ประดับ รับบท รสมาลิน ช่อง 7 - [2538] พรหมไม่ได้ลิขิต รับบท การะเกด ช่อง 3 - [2538] สกาวเดือน (ละครโทรทัศน์) รับบท เพ็ญลักษณ์ ราชไมตรี (อาเล็ก) ช่อง 3 - [2539] เข็มซ่อนปลาย รับบท เฉิด ช่อง 3 - [2539] เพลิงพระนาง รับบท พระมหาเทวีเศกขระเทวี / เจ้านางเศกขระเทวี ช่อง 5 - [2540] รักผู้พันแถมเรือพ่วง  ช่อง 5 - [2540] กุหลาบที่ไร้หนาม รับบท ธิติยา ช่อง 7 - [2541] ทรายย้อมสี รับบท มณียง ช่อง 3 - [2543] ใต้ร่มไม้เลื้อย เรือนศิรา รับบท อรพิม ช่อง 7 - [2544] เก็บแผ่นดิน รับบท เญซ่า ช่อง 7 - [2548] แม่พระธรณี แม่พระคงคา แม่โพสพ แม่ของแผ่นดิน ช่อง 7 - [2556] สาปพระเพ็ง รับบท พระเพ็ง ช่อง 3 (รับเชิญ)ผู้จัดละคร ผู้จัดละคร. เป็นผู้จัดละครโทรทัศน์และผู้บริหารของบริษัทเป่า จิน จง โดยมีผลงานเขียนบทละครโทรทัศน์เรื่อง เก็บแผ่นดินผลงานหนังสือผลงานหนังสือ. - หลากชีวิต ปรียานุช ปานประดับ - อัตชีวประวัติ- โดย ปรียานุช ปานประดับ และ ศรีสุนันท์ วรรณพุฒ - ISBN 9-748-64713-7รางวัลรางวัล. - ได้รับรางวัลโทรทัศน์ทองคำ ดารานำหญิงดีเด่น จากเรื่อง สงครามเงิน ปี 2532 - ได้รับรางวัลเมขลา ผู้แสดงนำหญิงดีเด่น จากเรื่อง คือหัตถาครองพิภพ ปี 2538 - เข้าชิงรางวัลโทรทัศน์ทองคำ ดารานำหญิงดีเด่น จากเรื่อง กนกลายโบตั๋น ปี 2534 - เข้าชิงรางวัลเมขลา ผู้แสดงนำหญิงดีเด่น จากเรื่อง กนกลายโบตั๋น ปี 2534 - เข้าชิงรางวัลโทรทัศน์ทองคำ ดารานำหญิงดีเด่น จากเรื่อง คนละโลก ปี 2536 - เข้าชิงรางวัลเมขลา ผู้แสดงนำหญิงดีเด่น จากเรื่อง คนละโลก ปี 2536</doc>
