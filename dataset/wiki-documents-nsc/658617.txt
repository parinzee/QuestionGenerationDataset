<doc id="658617" url="https://th.wikipedia.org/wiki?curid=658617" title="ผลงานวีดิทัศน์ของเคที เพร์รี">ผลงานวีดิทัศน์ของเคที เพร์รี เคที เพร์รี นักร้องชาวอเมริกันได้ออกอัลบั้มวิดีโอหนึ่งอัลบั้ม และปรากฏตัวอยู่ในมิวสิกวิดีโอถึง 29 เพลง ในภาพยนตร์ 3 เรื่อง รายการโทรทัศน์ 11 รายการ และรายการโฆษณาทางโทรทัศน์ 12 รายการ หลังจากนำแสดงในมิวสิกวิดีโอจำนวนมากตั้งแต่ปี ค.ศ. 2003 - 2007 ก็มีมิวสิกวิดีโอต้นทุนต่ำ ได้แก่มิวสิกวิดีโอเพลง "ยัวร์โซเกย์" ออกอากาศ วิดีโอเพลง "ไอคิสด์อะเกิร์ล" ออกตามมาในหลายเดือนหลังจากนั้น และวิดีโอเพลง "ฮอตเอ็นโคลด์" ที่มีเนื้อเรื่องเกิดที่งานแต่งงาน ก็ออกอากาศหลังจากนั้นเช่นกัน หลังจากนั้นก็มีมิวสิกวิดีโอเพลง "ธิงกิงออฟยู" และ "เวกกิงอัปอินเวกัส" ออกอากาศในเวลาต่อมา มิวสิกวิดีโอเพลง "แคลิฟอร์เนียเกิลส์" มีเนื้อเรื่องดำเนินในดินแดนสมมุติชื่อ "แคนดีฟอร์เนีย" ร่วมแสดงโดยนักร้องแร็ป สนูป ด็อกก์ ขณะที่วิดีโอเพลง "ทีนเอจดรีม" เกี่ยวข้องกับความครึ้มอกครึ้มใจของวัยรุ่นที่กำลังมีความรัก มิวสิกวิดีโอเพลง "ไฟร์เวิร์ก" ให้ความสนใจไปที่วัยรุ่นที่เอาชนะความไม่มั่นใจ และวิดีโอเพลง "อี.ที." เนื้อเรื่องเกิดขึ้นที่อวกาศและร่วมแสดงโดยคานเย เวสต์ วิดีโอเพลง "ลาสต์ฟรายเดย์ไนต์ (ที.จี.ไอ.เอฟ.)" เกี่ยวข้องกับอาการเมาค้างหลังจากงานเลี้ยงในบ้าน และร่วมแสดงโดยเคนนี จี, รีเบ็กกา แบล็ก, ดาร์เรน คริส, และเควิน แม็กเฮล มิวสิกวิดีโอเพลง "เดอะวันแด้ตก็อตอะเวย์" เน้นที่ภาพความหลังเกี่ยวกับวันที่คนรักจากไป และวิดีโอเพลง "พาร์ตออฟมี" นำเสนอเกี่ยวกับชีวิตในกองทัพเรือและการฝึกฝน วิดีโอเพลง "วายด์อะเวก" ดำเนินเรื่องในเขาวงกตที่มีสิ่งกีดขวางมากมาย มิวสิกวิดีโอเพลง "โรร์" เกิดขึ้นในป่าแห่งหนึ่งหลังจากเครื่องบินตก ตามมาด้วยมิวสิกวิดีโอเพลง "อันคอนดิชันแนลลี" ที่ให้ความสำคัญกับความรักที่ไม่มีเงื่อนไข วิดีโอต่อมาคือ"ดาร์กฮอร์ส" เกิดขึ้นในอียิปต์โบราณ และร่วมแสดงโดยจูซี เจ ในมิวสิกวิดีโอเพลง "เบิร์ธเดย์" เพร์รีแสดงเป็นตัวละคร 5 ตัวในงานวันเกิดหลายงาน ซึ่งแขกรับเชิญไม่ทราบว่าเธอคือใคร เพร์รีปรากฏตัวในภาพยนตร์ 3 เรื่อง ได้แก่ ภาพยนตร์อัตชีวประวัติของเธอเรื่อง ออกฉายในต้นเดือนกรกฎาคม ค.ศ. 2012 ภาพยนตร์ดังกล่าวเกิดขึ้นหลังจากทัวร์คอนเสิร์ตครั้งที่สองของเธอคือ แคลิฟอร์เนียดรีมส์ทัวร์ และเกิดขึ้นในช่วงหย่าร้างกับนักแสดงตลก รัสเซลล์ แบรนด์ ในสหรัฐอเมริกา ภาพยนตร์ดังกล่าวเป็นภาพยนตร์สารคดีที่มีรายได้สูงสุดเป็นอันดับที่ 8 ตลอดกาล เพร์รียังพากย์เสียงตัวละครสเมิร์ฟเฟตต์ ในภาพยนตร์เรื่อง เดอะสเมิฟส์ รวมถึงในภาคต่อเรื่อง เดอะสเมิฟส์ 2 ด้วย เธอปรากฏตัวในรายการโทรทัศน์มากมาย ในฐานะกรรมการตัดสินในรายการอเมริกันไอดอล และดิเอ็กซ์แฟกเตอร์ รวมถึงแสดงในการ์ตูน เดอะซิมป์สันส์ ด้วย เธอเป็นพิธีกรรายการแซตเทอร์เดย์ไนต์ไลฟ์ในเดือนธันวาคม ค.ศ. 2011 เธอยังรับบทเป็น ฮันนี ในซิทคอมเรื่อง ฮาวไอเม็ตยัวร์ฟาเธอร์ ตอน "โอ ฮันนี" และรับบทเป็นริกกี ฮาร์โกรฟในเรื่อง เรซิงโฮปมิวสิกวิดีโอวิดีโออื่น ๆปรากฏเป็นแขกรับเชิญอัลบั้มวิดีโอ</doc>
