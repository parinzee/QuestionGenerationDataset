<doc id="784535" url="https://th.wikipedia.org/wiki?curid=784535" title="ชัยยะ ศิริอำพันธ์กุล">ชัยยะ ศิริอำพันธ์กุล พลตำรวจเอก ชัยยะ ศิริอำพันธ์กุล (เกิด 27 มีนาคม 2500) ประธานคณะกรรมการประธานคณะกรรมการสำนักงานป้องกันและปราบปรามการฟอกเงิน คณะกรรมการคดีพิเศษ กรมสอบสวนคดีพิเศษ อดีตเลขาธิการสำนักงานป้องกันและปราบปรามการฟอกเงิน กรรมการศูนย์อำนวยการต่อต้านการทุจริตแห่งชาติ อดีตจเรตำรวจแห่งชาติ อดีตรองจเรตำรวจแห่งชาติและอดีตจเรตำรวจ พลตำรวจเอกชัยยะเกิดเมื่อวันที่ 27 มีนาคม พ.ศ. 2500 จบการศึกษาระดับ รัฐประศาสนบัณฑิต จาก โรงเรียนนายร้อยตำรวจ รุ่น 34 (นรต. 34) และระดับ รัฐประศาสนมหาบัณฑิต สถาบันบัณฑิตพัฒนบริหารศาสตร์ หรือ นิด้า วันที่ 18 พฤศจิกายน พ.ศ. 2554 พลตำรวจเอกชัยยะขณะมียศเป็น พลตำรวจโท และดำรงตำแหน่งผู้บัญชาการตำรวจภูธรภาค 5 ได้รับโปรดเกล้า ฯ แต่งตั้งให้ดำรงตำแหน่งจเรตำรวจ (สบ 8) วันที่ 1 ตุลาคม พ.ศ. 2556 พลตำรวจโทชัยยะจเรตำรวจได้รับโปรดเกล้า ฯ แต่งตั้งให้ดำรงตำแหน่งรองจเรตำรวจแห่งชาติ (สบ 9) วันที่ 1 ตุลาคม พ.ศ. 2557 พลตำรวจโทชัยยะรองจเรตำรวจแห่งชาติได้รับโปรดเกล้า ฯ แต่งตั้งให้ดำรงตำแหน่งที่ปรึกษา (สบ 10) (ด้านสืบสวน) พร้อมกับรับพระราชทานยศ พลตำรวจเอก วันที่ 1 ตุลาคม พ.ศ. 2558 พลตำรวจเอกชัยยะที่ปรึกษา (สบ 10) ได้รับโปรดเกล้า ฯ ให้ดำรงตำแหน่งจเรตำรวจแห่งชาติ ต่อมาในวันที่ 17 พฤษภาคม พ.ศ. 2559 พลตำรวจเอกชัยยะได้พ้นจากตำแหน่งจเรตำรวจแห่งชาติเพราะถูกโอนย้ายมาเป็นข้าราชการพลเรือนในตำแหน่งรักษาราชการแทน เลขาธิการสำนักงานป้องกันและปราบปรามการฟอกเงิน แทนพันตำรวจเอก สีหนาท ประยูรรัตน์ ที่เกษียณอายุราชการโดยไม่ต้องสรรหาตามคำสั่งหัวหน้า คณะรักษาความสงบแห่งชาติ ที่ 24/2559 เรื่อง แต่งตั้งข้าราชการให้ดำรงตำแหน่ง ลงวันที่ 17 พฤษภาคม 2559 ในวันพฤหัสบดีที่ 26 พฤษภาคม พ.ศ. 2559 สภานิติบัญญัติแห่งชาติ หรือ สนช. ได้มีมติให้ตั้งคณะกรรมาธิการสามัญพิจารณาประวัติ ความประพฤติ และพฤติกรรมทางจริยธรรมของพลตำรวจเอกชัยยะในการดำรงตำแหน่งเลขาธิการ ปปง. เมื่อ สนช. ให้ความเห็นชอบก็จะส่งกลับไปให้ คณะรัฐมนตรี เพื่อนำขึ้นทูลเกล้า ฯ ให้ทรงลงพระปรมาภิไธยแต่งตั้งต่อไป ในปี พ.ศ. 2558 พลตำรวจเอกสมยศ พุ่มพันธุ์ม่วง ผู้บัญชาการตำรวจแห่งชาติ ในขณะนั้นได้แต่งตั้งให้พลตำรวจเอกชัยยะเป็นประธานคณะกรรมการพิจารณาถอดยศ พันตำรวจโททักษิณ ชินวัตร ออกจากยศตำรวจจนนำมาสู่คำสั่งหัวหน้า คณะรักษาความสงบแห่งชาติ ที่ 26/2558 วันที่ 16 มิถุนายน พ.ศ. 2559 สภานิติบัญญัติแห่งชาติได้มีมติเห็นชอบให้พลตำรวจเอกชัยยะดำรงตำแหน่งเลขาธิการ ปปง. ด้วยคะแนนเห็นชอบ 154 เสียง ไม่เห็นชอบ 2 เสียงและงดออกเสียง 3 เสียง วันที่ 15 กรกฎาคม พ.ศ. 2559 ได้มีพระบรมราชโองการโปรดเกล้า ฯ แต่งตั้งพลตำรวจเอกชัยยะให้ดำรงตำแหน่งเลขาธิการ ปปง.เครื่องราชอิสริยาภรณ์ เครื่องราชอิสริยาภรณ์.</doc>
