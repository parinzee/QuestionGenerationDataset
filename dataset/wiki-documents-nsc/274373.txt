<doc id="274373" url="https://th.wikipedia.org/wiki?curid=274373" title="คาแนลซิตีฮะกะตะ">คาแนลซิตีฮะกะตะ คาแนลซิตีฮะกะตะ (; ) เป็นศูนย์การค้าและความบันเทิงขนาดใหญ่ในเมืองฟุกุโอะกะ ประเทศญี่ปุ่น ได้รับการขนานนามว่าเป็น "เมืองที่อยู่ในเมือง" ประกอบด้วยร้านค้า ร้านกาแฟ ภัตตาคาร โรงละคร ศูนย์เกม โรงภาพยนตร์ โรงแรมสองแห่ง และคลองที่ไหลผ่านกลางศูนย์กลางค้า คาแนลซิตีตั้งอยู่ติดกับย่านบันเทิงและอยู่ระหว่างศูนย์กลางธุรกิจและการค้าปลีกของฟุกุโอะกะ จึงเป็นสถานที่ท่องเที่ยวยอดนิยมที่สร้างรายได้ให้แก่เมืองได้อย่างมาก จัดเป็นโครงการพัฒนาโดยเอกชนที่ใหญ่ที่สุดในประวัติศาสตร์ญี่ปุ่น (1.4 พันล้านดอลลาร์สหรัฐ สำหรับพื้นที่ 234,460 ม²) สร้างด้วยสถาปัตยกรรมแบบจินตนาการอย่างมีลักษณะเด่นเฉพาะด้วยประติมากรรมรูปโค้งและน้ำพุจำนวนมาก และออกแบบอาคารไม่ให้มองเห็นทิวทัศน์ของเมืองภายนอกมากนัก เพื่อสร้างบรรยากาศคล้ายโอเอซิสแยกออกจากเมืองโดยรอบ คาแนลซิตีฮะกะตะห่างจากสถานีรถไฟฮะกะตะและเท็นจิงในระยะเดินเท้าเป็นเวลา 10-15 นาทีประวัติ ประวัติ. ฟุกุโอะกะในช่วง พ.ศ. 2528-2532 ประสบทั้งปัญหาคนย้ายถิ่นไหลทะลักเข้าเมืองจำนวนมาก และปัญหาย่านการค้าและชุมชนเงียบเหงา จนกระทั่ง Jon Jerde สถาปนิกชาวอเมริกัน ได้สร้าง คาแนลซิตี ขึ้น ซึ่งประสบความสำเร็จในด้านการค้าอย่างงดงามตั้งแต่เริ่มเปิด ในปีแรกมีผู้มาเยี่ยมชมมากกว่า 16 ล้านคน และมียอดจำหน่ายสินค้ามากกว่า 500 ล้านดอลลาร์สหรัฐ โรงภาพยนตร์ในศูนย์การค้าแห่งนี้มียอดจำหน่ายตั๋วราว 55% ของโรงภาพยนตร์ทั่วทั้งเมือง และตั๋วภาพยนตร์ที่เข้าฉายที่นี่ในปีแรกสามารถจำหน่ายได้หมด นอกจากนี้ยังทำให้โรงภาพยนตร์ต่าง ๆ ในเมืองมีจำนวนภาพยนตร์เข้าฉายมากขึ้น 50% จากความสำเร็จของ คาแนลซิตี ทำให้พื้นที่รอบศูนย์การค้ามีคนคับคั่งมากขึ้น จึงเริ่มสร้างตลาดเดินเท้าที่เคยเงียบเหงาขึ้นมาใหม่และเปิดให้เช่าร้านค้าสำหรับให้คนเข้าหรืออกจากศูนย์การค้าเข้าไปเดินชม</doc>
