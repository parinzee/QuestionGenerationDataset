<doc id="821338" url="https://th.wikipedia.org/wiki?curid=821338" title="ธงอาทิตย์อุทัย">ธงอาทิตย์อุทัย ธงอาทิตย์อุทัย หรือ ธงเคียวคุจิซึกิ (; ) ออกแบบโดย กลุ่มขุนศึกไดเมียว ในยุคเอะโดะ เมื่อวันที่ 15 พฤษภาคม ค.ศ. 1870 อันสืบเนื่องจากนโยบายของรัฐบาลเมจิ ที่ได้ประกาศใช้ธงทหารสำหรับ กองทัพจักรวรรดิญี่ปุ่น และ จักรพรรดินาวีญี่ปุ่น เมื่อวันที่ 7 ตุลาคม ค.ศ. 1889 ในความเชื่อของคนญี่ปุ่น สัญลักษณ์อาทิตย์อุทัย สื่อถึงความก้าวหน้า และเจริญรุ่งเรือง บางแห่งได้นำสัญลักษณ์อาทิตย์อุทัยที่ถูกดัดแปลงในแบบต่างๆ ไปใช้โฆษณาในเชิงพาณิชย์ ภายหลังได้นำกลับมาใช้อีกครั้งในฐานะธงนาวีของกองกำลังป้องกันตนเองทางทะเล เมื่อวันที่ 30 มิถุนายน ค.ศ. 1954 สำหรับคนที่อยู่นอกประเทศญี่ปุ่นแล้วล้วนมีความรู้สึกกับธงนี้ในแง่ลบ จากความรุนแรงที่กองทัพญี่ปุ่นก่อขึ้นในช่วงสงครามโลกครั้งที่ 2 โดยเฉพาะอย่างยิ่งกับคนที่เคยต่อสู้หรือถูกทารุณกรรมโดยทหารญี่ปุ่น ในประเทศที่เคยถูกญี่ปุ่นยึดครอง เช่น เกาหลีใต้ จีน, และ ทหารผ่านศึกของสหรัฐอเมริกาการออกแบบ การออกแบบ. ธงทหาร โดยมากออกแบบเพิ่มเติมจากลักษณะของธงชาติญี่ปุ่น, ลักษณะคล้ายธงชาติ มีรูปพระอาทิตย์สีแดงรัศมี 16 แฉก อยู่ตรงกลางธง และ ธงจักรพรรดินาวีญี่ปุ่น ลักษณะอย่างเดียวกันกับธงกองทัพจักรวรรดิญี่ปุ่น แต่ดวงกลมพระอาทิตย์นั้นค่อนมาทางต้นธง และเปล่งรัศมีสีแดง 16 แฉก ปลายรัศมีนั้นจดปลายธงทุกด้าน (อันมีที่มาจากชื่อประเทศของญี่ปุ่นว่า "ดินแดนแห่งอาทิตย์อุทัย") ธงชัยเฉลิมพลสำหรับกองทัพจักรวรรดิญี่ปุ่น มีลักษณะเดียวกับธงศึก ด้านอื่นมีแถบจีบสีเหลือง อัตราส่วน 2:3 ส่วนธงชัยเฉลิมพลทหารม้า และทหารปืนใหญ่, ผืนธงสี่เหลี่ยมจตุรัส อัตราส่วน 1:1 มุมล่างธงมีตราเครื่องหมายของหน่วยทหารดังกล่าว ในส่วนของธงนาวีนั้นยังคงลักษณะดั้งเดิม เฉดสีแดงของดวงอาทิตย์มีระดับเฉดสีที่แตกต่างกัน ธงกองกำลังป้องกันตนเองทางภาคพื้นดิน ธงนี้มีชื่อในภาษาญี่ปุ่นว่า "ธงฮะจิโจเคียวคุจิซึกิ" (Hachijō-Kyokujitsuki - 八条旭日旗) ลักษณะเป็นธงพื้นสีขาว มีรูปพระอาทิตย์เปล่งรัศมี 8 แฉกอยู่กลาง ขอบธงเป็นสีทองภาพธง</doc>
