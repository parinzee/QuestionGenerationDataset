<doc id="349877" url="https://th.wikipedia.org/wiki?curid=349877" title="เจ้าชายแรนีเยที่ 3 องค์อธิปัตย์แห่งโมนาโก">เจ้าชายแรนีเยที่ 3 องค์อธิปัตย์แห่งโมนาโก เจ้าชายแรนีเยที่ 3 องค์อธิปัตย์แห่งโมนาโก (31 พฤษภาคม ค.ศ. 1923 – 6 เมษายน ค.ศ. 2005) พระนามเต็ม แรนีเย หลุยส์ อ็องรี มักซ็องส์ แบร์ทร็อง กรีมัลดี (Rainier Louis Henri Maxence Bertrand Grimaldi) พระโอรสในเจ้าหญิงชาร์ลอตต์ ดัชเชสแห่งวาเลนตินัว พระราชธิดานอกสมรสในเจ้าชายหลุยส์ที่ 2 แห่งโมนาโก กับเจ้าชายปีแยร์ ดยุกแห่งวาเลนตินัว ทรงอภิเษกสมรสกับนักแสดงผู้ได้รับรางวัลออสการ์ชาวอเมริกัน เกรซ เคลลี และมีพระราชโอรส-ธิดาด้วยกัน 3 พระองค์ ได้แก่ เจ้าหญิงการอลีน เจ้าหญิงแห่งฮาโนเวอร์, เจ้าชายอาลแบร์ที่ 2 องค์อธิปัตย์แห่งโมนาโก และเจ้าหญิงสเตฟานีแห่งโมนาโก ภายหลังเกรซ เคลลี ได้สิ้นพระชนม์ลงก่อน หลังจากการสิ้นพระชนม์ของพระมเหสี เจ้าชายแรนีเยทรงครองตนเป็นโสดตลอดพระชนม์ชีพ พระองค์ถือเป็นองค์อธิปัตย์ที่ครองราชสมบัติยาวนานที่สุดของโมนาโกเป็นเวลากว่า 50 ปี และอันดับที่สองของโลก รองจากพระบาทสมเด็จพระเจ้าอยู่หัวภูมิพลอดุลยเดช เจ้าชายแรนีเยที่ 3 แห่งโมนาโก เสด็จสวรรคตในเวลา 06.30 นาฬิกา ของวันที่ 6 เมษายน ค.ศ. 2005 หลังจากประชวรเป็นเวลายาวนาน สิริพระชนมายุได้ 81 พรรษา พระบรมศพของพระองค์ถูกฝังเคียงข้างเกรซ เคลลี มเหสีผู้เป็นที่รัก ณ มหาวิหารนักบุญนิโคลัส ซึ่งเป็นสถานที่ที่พระองค์ทรงอภิเษกสมรสกับพระมเหสี ภายหลังพระราชโอรสเพียงหนึ่งเดียวของพระองค์คือ เจ้าชายอาลแบร์ที่ 2 แห่งโมนาโก จึงครองราชย์ต่อมา</doc>
