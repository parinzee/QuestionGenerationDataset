<doc id="673676" url="https://th.wikipedia.org/wiki?curid=673676" title="สุรพล จุลละพราหมณ์">สุรพล จุลละพราหมณ์ พลตำรวจเอก สุรพล จุลละพราหมณ์ (15 กันยายน พ.ศ. 2465 - พ.ศ. 2539) อดีตอธิบดีกรมตำรวจ คนที่ 18 และอดีตผู้บัญชาการตำรวจตระเวนชายแดน อดีตสมาชิกสภานิติบัญญัติแห่งชาติ พ.ศ. 2520ประวัติ ประวัติ. พลตำรวจเอก สุรพล จุลละพราหมณ์ เกิดเมื่อวันที่ 15 กันยายน พ.ศ. 2465 ที่ตำบลในเมือง อำเภอเมืองนครศรีธรรมราช จังหวัดนครศรีธรรมราช เป็นบุตรของขุนจุลละพราหมณ์ศึกษากร (วาศ) และนางเกลื่อม จุลละพราหมณ์ สมรสกับนางสาลินี จุลละพราหมณ์รับราชการ รับราชการ. พลตำรวจเอก สุรพล เมื่อครั้งยังมียศเป็น พลตำรวจโท ได้ดำรงตำแหน่ง ผู้บัญชาการตำรวจตระเวนชายแดน และได้ดำรงตำแหน่งอธิบดีกรมตำรวจ เมื่อวันที่ 12 พฤษภาคม พ.ศ. 2524 ต่อจาก พลตำรวจเอกมนต์ชัย พันธุ์คงชื่น พร้อมกับรับพระราชทานยศ พลตำรวจเอก ในวันเดียวกัน นอกจากนี้พลตำรวจเอก สุรพล จุลละพราหมณ์ ในขณะยังมียศเป็น พลตำรวจโท ยังเคยได้รับการแต่งตั้งเป็นสมาชิกสภานิติบัญญัติแห่งชาติ พ.ศ. 2520อีกด้วยเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้นทุติยจุลจอมเกล้า (ท.จ.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
