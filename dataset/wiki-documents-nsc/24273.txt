<doc id="24273" url="https://th.wikipedia.org/wiki?curid=24273" title="ดับเบิล-ดับเบิล">ดับเบิล-ดับเบิล ดับเบิล-ดับเบิล () เป็นศัพท์ทางบาสเกตบอล ใช้เรียกผลงานซึ่งผู้เล่นสามารถทำสองอย่างจากห้าอย่างต่อไปนี้ คะแนน รีบาวด์ แอสซิสต์ สตีล และ บล็อก ได้อย่างน้อยเลขสองหลัก ที่พบบ่อยสุดคือทำได้ 10 แต้ม 10 รีบาวด์ ที่พบบ่อยรองลงมาคือ 10 แต้ม 10 แอสซิสต์ ดับเบิล-ดับเบิล เกิดขึ้นบ่อยๆ ในเกมหนึ่งมักมีผู้เล่นอย่างน้อยหนึ่งคนทำ ดับเบิล-ดับเบิล (โดยเฉพาะ 10 แต้ม 10 รีบาวด์) ซึ่งต่างจาก ทริปเปิล-ดับเบิล หรือ ควอดรูเปิล-ดับเบิล ซึ่งนาน ๆ จึงเกิดขึ้นครั้งหนึ่ง แต่ถ้าเฉลี่ยในหนึ่งฤดูกาลจะมีผู้เล่นจำนวนไม่มากที่สามารถทำเฉลี่ยได้ ดับเบิล-ดับเบิล (หมายถึงทั้งฤดูกาลมีคำเฉลี่ยสองในห้าอย่างได้เลขสองหลัก ไม่จำเป็นที่ทุกเกมในฤดูกาลต้องทำ ดับเบิล-ดับเบิล ตลอด) ถ้าผู้เล่นสามารถทำสองในห้าอย่างอย่างน้อย 20 เช่น 20 แต้ม 20 รีบาวด์ จะเรียกว่า ดับเบิล-ดับเบิล-ดับเบิล (double-double-double) หมายถึงได้เป็นสองเท่าของ ดับเบิล-ดับเบิล ธรรมดา</doc>
