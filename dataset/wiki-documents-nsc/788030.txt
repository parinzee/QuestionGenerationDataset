<doc id="788030" url="https://th.wikipedia.org/wiki?curid=788030" title="ฟาทีห์ เทริม">ฟาทีห์ เทริม ฟาทีห์ เทริม () เป็นอดีตนักฟุตบอลอาชีพชาวตุรกี ปัจจุบันเป็นผู้จัดการทีมชาติตุรกี เทริมเกิดเมื่อวันที่ 4 กันยายน ค.ศ. 1953 ที่เมืองอาดานา เคยเป็นนักฟุตบอลในตำแหน่งกองหลังและกัปตันทีมของกาลาทาซาไร สโมสรที่มีชื่อเสียงของตุรกี รวมถึงติดทีมชาติตุรกีด้วย ในฐานะผู้จัดการทีม เทริมเคยผ่านการคุมหลายสโมสรที่มีชื่อเสียงมาแล้วทั้งฟีออเรนตินา และเอซีมิลาน โดยเฉพาะอย่างยิ่งกับกาลาทาซาไร เป็นผู้ที่นำกาลาทาซาไรคว้าแชมป์ยูฟ่ายูโรปาลีก ในปี ค.ศ. 2000 มาได้ด้วยการดวลจุดโทษเอาชนะอาร์เซนอลจากอังกฤษในนัดชิงชนะเลิศ สร้างชื่อเสียงในระดับนานาชาติให้กับสโมสรและยกระดับวงการฟุตบอลตุรกี เทริมได้รับฉายาว่า "จักรพรรดิ" (; ) และได้ชื่อว่าเป็นผู้นำความสำเร็จมาสู่วงการฟุตบอลตุรกีในปัจจุบัน</doc>
