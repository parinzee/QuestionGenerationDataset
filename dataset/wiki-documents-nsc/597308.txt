<doc id="597308" url="https://th.wikipedia.org/wiki?curid=597308" title="Lateral Intraparietal Cortex">Lateral Intraparietal Cortex Lateral Intraparietal Cortex (ตัวย่อ LIP) อยู่ใน intraparietal sulcus ของสมอง เป็นไปได้มากว่า คอร์เทกซ์นี้มีบทบาทในการเคลื่อนไหวตา เพราะว่า การกระตุ้นเขตนี้ด้วยไฟฟ้ามีผลเป็น saccades คือการเคลื่อนไหวที่รวดเร็วของตา และเชื่อกันว่า คอร์เทกซ์นี้มีบทบาทกับหน่วยความจำใช้งาน (working memory ที่เกี่ยวข้องกับการเคลื่อนไหวตา โดยทดสอบด้วยวิธีดังต่อไปนี้ (ซึ่งเรียกว่า การทดสอบ saccade แบบทิ้งช่วง หรือ delayed saccade task)1. ให้สัตว์ทดลองเพ่งที่จุดตรึงที่ตรงกลางของจอคอมพิวเตอร์ 2. แสดงรูปเป้าหมายเป็นรูปร่างอย่างใดอย่างหนึ่งที่รอบนอกของจอ 3. เอารูปเป้าหมายออก ตามด้วยระยะเวลาแปรช่วงหนึ่งที่ไม่ทำอะไร (ระยะทิ้งช่วง) 4. เอาจุดตรึงที่ตรงกลางของจอออก 5. ให้สัตว์ทดลองเปลี่ยนการเพ่งไปที่รูปเป้าหมาย (ที่เอาออกไปแล้ว) พบว่า นิวรอนใน LIP เริ่มตอบสนองตั้งแต่เริ่มแสดงรูปเป้าหมาย และก็ตอบสนองต่อไปเรื่อย ๆ แม้ในระยะทิ้งช่วงจนกระทั่งเอาจุดตรึงตรงกลางจอออก ซึ่งเป็นช่วงเวลาที่นิวรอนหยุดการตอบสนอง และการเคลื่อนไหวตาแบบ saccades ก็เริ่มขึ้น และในที่สุดสัตว์ทดลองก็ทำการเพ่งที่จุดเป้าหมาย นอกจากนั้นแล้ว ยังมีหลักฐานด้วยว่านิวรอนใน LIP ทำการตอบสนองคือยิงศักยะงานเมื่อมีการเคลื่อนไหวแบบ saccades ในการทดสอบแบบ two-alternative forced choice ผลสรุปสำหรับการทดลองนี้ก็คือ นิวรอนใน LIP บันทึกข้อมูล (ในที่นี้คือตำแหน่งของจุดเป้าหมาย) ที่นำมาใช้เพื่อควบคุมนำทางการเคลื่อนไหวตาแบบ saccades นั่นก็คือ คอร์เทกซ์เขตนี้มีหน่วยความจำใช้งานที่จำเพาะเจาะจงต่อ Sensory modality คือการเห็น (และไม่มีจำเพาะเจาะจงกับ modality อื่น ๆ เช่นการได้ยินเป็นต้น) นอจากคอร์เทกซ์นี้แล้ว ยังมีเขตอื่น ๆ ในสมองที่มีความจำเพาะเจาะจงต่อ sensory modality อื่น ๆเชิงอรรถและอ้างอิง</doc>
