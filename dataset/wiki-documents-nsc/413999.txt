<doc id="413999" url="https://th.wikipedia.org/wiki?curid=413999" title="สุเมธ ฤทธาคนี">สุเมธ ฤทธาคนี ว่าที่ร้อยตรีสุเมธ ฤทธาคนี (เกิด 2 กุมภาพันธ์ พ.ศ. 2505) อดีตสมาชิกสภาผู้แทนราษฎรจังหวัดปทุมธานี เขต 5 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 ในสังกัดพรรคไทยรักไทย ปัจจุบันสังกัดพรรคเพื่อไทยประวัติ ประวัติ. สุเมธ ฤทธาคนี เกิดเมื่อวันที่ 2 กุมภาพันธ์ พ.ศ. 2505 เป็นบุตรของนายสำเนียง และนางอำรง ฤทธาคนี มีพี่ 1 คน สำเร็จการศึกษาระดับมัธยมศึกษาที่โรงเรียนวัดเขมาภิรตาราม ปริญญาตรี สาขารัฐศาสตร์ มหาวิทยาลัยรามคำแหง ปริญญาโท สาขานโยบายและแผน มหาวิทยาลัยเกริก และปริญญาเอก สังคมศาสตร์ดุษฎีบัณฑิต ปรัชญาการเมืองงานการเมือง งานการเมือง. อดีตเป็นสมาชิกสภาจังหวัดปทุมธานี ลาออกมาลงรับสมัครเลือกตั้ง ในปี พ.ศ. 2544 สังกัดพรรคไทยรักไทย และได้รับการเลือกตั้งเป็นครั้งแรก ต่อมาปี พ.ศ. 2548 พ่ายให้กับนายเอกพจน์ ปานแย้ม จากพรรคชาติไทย ปี พ.ศ. 2550 ลงสมัครกับพรรคพลังประชาชน และได้รับการเลือกตั้งอีกครั้ง พ.ศ. 2554 ลงสมัครกับพรรคเพื่อไทย และได้รับการเลือกตั้งเป็นครั้งที่ 3 ต่อมาวันที่ 8 มีนาคม พ.ศ. 2555 ได้ยื่นหนังสือลาออกจากตำแหน่งสมาชิกสภาผู้แทนราษฎร เพื่อลงรับสมัครรับเลือกตั้งเป็นนายกองค์การบริหารส่วนจังหวัดปทุมธานี แต่ไม่ได้รับการเลือกตั้ง โดยแพ้ให้กับนายชาญ พวงเพ็ชร์ อดีตนายกองค์การบริหารส่วนจังหวัดปทุมธานี จนนำไปสู่การมีมติพรรคเพื่อไทยที่ห้ามสมาชิกสภาผู้แทนราษฎร ลาออกเพื่อลงสมัครรับเลือกตั้งนายกองค์การบริหารส่วนจังหวัด (อบจ.)สมาชิกสภาผู้แทนราษฎร สมาชิกสภาผู้แทนราษฎร. สุเมธ ฤทธาคนี ได้รับการเลือกตั้งเป็นสมาชิกสภาผู้แทนราษฎรมาแล้ว 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดปทุมธานี สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดปทุมธานี สังกัดพรรคพลังประชาชน 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดปทุมธานี สังกัดพรรคเพื่อไทย สรุปในรอบ 10 ปีที่ผ่านมา ว่าที่ร้อยตรีสุเมธลงสมัครรับเลือกตั้ง 4 ครั้ง สอบผ่าน 3 ครั้ง และสอบตก 1 ครั้ง (พ.ศ. 2548)เครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2547 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
