<doc id="814242" url="https://th.wikipedia.org/wiki?curid=814242" title="เป็นไปไม่ได้ (อัลบั้ม)">เป็นไปไม่ได้ (อัลบั้ม) เป็นไปไม่ได้ คือสตูดิโออัลบั้ม ชุดแรกของวงดิ อิมพอสซิเบิ้ล วางจำหน่ายในรูปแบบแผ่นเสียงลองเพลย์ (L.P.) ในปี พ.ศ. 2515 สังกัดค่ายเพลงมุกดาพันธ์ ของพยงค์ มุกดา โดยมีเพลงที่ได้รับความนิยมอย่างสูงคือเพลง เป็นไปไม่ได้ และเพลง ไหนว่าจะจำ ที่เป็นการนำเพลงลูกทุ่งต้นฉบับเดิมที่สุรพล สมบัติเจริญเคยขับร้องไว้ มาบรรเลงใหม่ในรูปแบบเพลงสตริงขับร้องโดย วินัย พันธุรักษ์ประวัติอัลบั้ม ประวัติอัลบั้ม. หลังจากที่วงดิ อิมพอสซิเบิ้ล สามารถคว้ารางวัลถ้วยพระราชทานจากการประกวดวงสตริงคอมโบ ประจำปี พ.ศ. 2512 ทำให้วงเริ่มมีชื่อเสียงและได้มีโอกาสบันทึกเสียงผลงานเพลงเป็นครั้งแรกเพื่อใช้ทำเพลงประกอบภาพยนตร์เรื่องโทน ของค่ายสุวรรณ ฟิล์ม จากความสำเร็จของภาพยนตร์เรื่องนี้ ทั้งเนื้อหาและเพลงประกอบ ทำให้มีมีการผลิตอัลบั้มเพลงประกอบภาพยนตร์โทนขึ้น และถือเป็นแผ่นเสียงอัลบั้มเพลงชุดแรกที่มีผลงานเพลงของดิ อิมพอสซิเบิ้ล บรรจุอยู่ (ประกอบไปด้วยบทเพลงของทางวง 3 เพลงได้แก่ ปิดเทอม, เริงรถไฟ และ ชื่นรัก รวมกับผลงานเพลงของศิลปินอื่น) หลังจากอัลบั้มเพลงประกอบภาพยนตร์เรื่องนี้ออกวางจำหน่าย และประสบความสำเร็จทางยอดขายทำให้ในช่วงระหว่างปี พ.ศ. 2513 - พ.ศ. 2515 ดิ อิมพอสซิเบิ้ล ได้มีโอกาสทำเพลงประกอบภาพยนตร์อีกหลายเรื่อง และมีเพลงที่โด่งดังจากภาพยนตร์มากกว่า 30 เพลง เช่นเพลง รักกันหนอ จากภาพยนตร์เรื่องรักกันหนอ , หนาวเนื้อ จากภาพยนตร์เรื่องดวง , ทะเลไม่เคยหลับ จากภาพยนตร์เรื่องสวนสน หรือเพลงดังอย่าง โอ้รัก จากภาพยนตร์เรื่องโอ้รัก ในปี พ.ศ. 2515 หลังจากที่ทำเพลงประกอบภาพยนตร์มาถึง 3 ปี และมีบทเพลงออกมาแล้วมากมาย ทางวงจึงได้เริ่มทำสตูดิโออัลบั้มชุดแรกของวงขึ้น ภายใต้การดูแลของค่าย มุกดาพันธ์ โดยมี พยงค์ มุกดา เป็นผู้ประพันธ์ดนตรีส่วนใหญ่ในอัลบั้มนี้รายชื่อเพลงในอัลบั้มสมาชิกในวงสมาชิกในวง. - เศรษฐา ศิระฉายา - ร้องนำ - วินัย พันธุรักษ์ - ออร์แกน, ร้องนำ, ร้องประสาน - สิทธิพร อมรพันธ์ - กีตาร์ - พิชัย ทองเนียม - เบส - อนุสรณ์ พัฒนกุล - กลอง - ปราจีน ทรงเผ่า - ทรัมเป็ต</doc>
