<doc id="165494" url="https://th.wikipedia.org/wiki?curid=165494" title="เบตูลิโอ กอนซาเลส">เบตูลิโอ กอนซาเลส เบตูลิโอ กอนซาเลซ (Betulio Gonzalez) นักมวยสากลชาวเวเนซุเอลา เกิดเมื่อ 24 ตุลาคม พ.ศ. 2492 ที่เมือง มาราไกโบ ประเทศเวเนซุเอลา สถิติการชก 91 ครั้ง ชนะ 75 (น็อค 50) เสมอ 4 แพ้ 12ประวัติ ประวัติ. กอนซาเลซขึ้นชิงแชมป์โลกรุ่นฟลายเวทถึง 3ครั้ง จึงประสบความสำเร็จ ครั้งแรก ชิงแชมป์โลกรุ่นฟลายเวท WBA แพ้คะแนน มิซาโอะ โอบะ เมื่อ พ.ศ. 2514 และขึ้นชิงแชมป์โลกรุ่นฟลายเวท WBC ในปีเดียวกัน เสมอกับเออร์บิโต้ ซาวาลาเรีย จนครั้งที่ 3 เมื่อขึ้นชิงแชมปืโลกรุ่นรุ่นฟลายเวท WBC ที่ว่างชนะน็อต โซคราเตส บาโตโต ยก 4 ได้ครองแชมป์โลก แต่เมื่อข้นชกป้องกันตำแหน่งครั้งแรกก็เสียแชมป์ให้เวนิส บ.ข.ส. จนกระทั่งเวนิสสละแชมป์ กอนซาเลซจึงชิงแชมป์ที่ว่าง ชนะคะแนน มิเกล คันโต ได้ครองแชมป์อีกครั้ง ป้องกันตำแหน่งได้ 2 ครั้งก็เสียแชมป์ให้ โชจิ โอกูม่า เมื่อคันโตชนะโอกูม่าได้ครองแชมป์โลก กอนซาเลซขึ้นชิงแชมป์กับคันโตอีก 2 ครั้ง แต่แพ้คะแนนไปทั้งสองครั้ง ต่อมา พ.ศ. 2521 กอนซาเลซจึงได้ครองแชมป์โลกสมัยที่ 3 เมื่อชิงแชมป์โลกรุ่นฟลายเวท WBA ชนะคะแนนกูดี เอสปาดาส ป้องกันตำแหน่งได้ 3 ครั้ง จึงเสียแชมป์ให้ หลุยส์ อิบาเร่ เมื่อเสียแชมป์ไปแล้ว กอนซาเลซยังมีโอกาสขึ้นชิงแชมป์อีก 2 ครั้งแต่ไม่ประสบความสำเร็จ แพ้น็อค ฮวน เฮอร์รีรา ยก 7 เมื่อ พ.ศ. 2524 และแพ้คะแนน ซานโตส ลาเซียร์ เมื่อ พ.ศ. 2525 ใน พ.ศ. 2526 กอนซาเลซไม่ได้ขึ้นชกอีกเลย กลับมาชกอีกสองครั้งเมื่อ พ.ศ. 2527 จนชิงแชมป์ละตินอเมริการุ่นฟลายเวทไม่สำเร็จจึงแขวนนวมไปเกียรติประวัติเกียรติประวัติ. - แชมป์เวเนซุเอลารุ่นฟลายเวท (2513) - แชมป์โลกรุ่นฟลายเวท WBC- ชิง 3 มิถุนายน 2515 ชนะน็อค โซคราเตส บาโตโต ยก 4 ที่ เวเนซุเอลา - เสียแชมป์ 29 กันยายน 2515 แพ้น็อค เวนิส บ.ข.ส. ยก 10 ที่ กทม. - แชมป์โลกรุ่นฟลายเวท WBC- ชิง 4 สิงหาคม 2516 ชนะคะแนน มิเกล คันโต ที่ เวเนซุเอลา - ป้องกันแชมป์ครั้งที่ 1, 17 พฤศจิกายน 2516 ชนะน็อค อัลเบอร์โต โมราเลส ยก 11 ที่ เวเนซุเอลา - ป้องกันแชมป์ครั้งที่ 2, 20 กรกฎาคม 2517 ชนะน็อค ฟรานโก อูเดลลา ยก 10 ที่ อิตาลี - เสียแชมป์ 1 มกราคม 2517 แพ้คะแนน โชจิ โอกูม่า ที่ ญี่ปุ่น - แชมป์ WBC FECARBOX รุ่นฟลายเวท- ชิง 20 มิถุนายน 2519 ชนะน็อค ฮิลเด โรเช่ ยก 2 ที่ เวเนซุเอลา - แชมป์โลกรุ่นฟลายเวท WBA- ชิง 12 สิงหาคม 2521 ชนะคะแนน กูดี เอสปาดาส ที่ เวเนซุเอลา - ป้องกันแชมป์ครั้งที่ 1, 4 พฤศจิกายน 2521 ชนะน็อค มาร์ติน วาร์กัส ยก 12 ที่ เวเนซุเอลา - ป้องกันแชมป์ครั้งที่ 2, 29 มกราคม 2522 เสมอกับ โชจิ โอกูม่า ที่ ญี่ปุ่น - ป้องกันแชมป์ครั้งที่ 3, 6 กรกฎาคม 2522 ชนะน็อค โชจิ โอกูม่า ยก 12 ที่ ญี่ปุ่น - เสียแชมป์ 17 พฤศจิกายน 2522 แพ้คะแนน หลุยส์ อิบาร์รา ที่ เวเนซุเอลา - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวท WBA เมื่อ 1 เมษายน 2514 แพ้คะแนน มิซาโอะ โอบะ ที่ ญี่ปุ่น - ชิงแชมป์โลกรุ่นฟลายเวท WBC เมื่อ 20 พฤศจิกายน 2514 เสมอกับ เออร์บิโต ซาลาวาเรีย ที่ เวเนซุเอลา - ชิงแชมป์โลกรุ่นฟลายเวท WBC เมื่อ 24 พฤษภาคม 2518 แพ้คะแนน มิเกล คันโต ที่ เม็กซิโก - ชิงแชมป์โลกรุ่นฟลายเวท WBC เมื่อ 3 ตุลาคม 2519 แพ้คะแนน มิเกล คันโต ที่ เม็กซิโก - ชิงแชมป์โลกรุ่นฟลายเวท WBA เมื่อ 19 ธันวาคม 2524 แพ้น็อค ฮวน เฮอร์รีร่า ยก 7 ที่ เม็กซิโก - ชิงแชมป์โลกรุ่นฟลายเวท WBA เมื่อ 14 สิงหาคม 2525 แพ้คะแนน ซานโตส เบนิกโน ลาเซียร์ ที่ เวเนซุเอลา - ชิงแชมป์ WBA Fedelatin รุ่นฟลายเวทเมื่อ 7 กรกฎาคม 2527 แพ้คะแนน อัลเบร์โต กัสโตร ที่ เวเนซุเอลา</doc>
