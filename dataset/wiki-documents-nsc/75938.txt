<doc id="75938" url="https://th.wikipedia.org/wiki?curid=75938" title="หม่อมหลวงต้อย ชุมสาย">หม่อมหลวงต้อย ชุมสาย หม่อมหลวงต้อย ชุมสาย (28 มกราคม พ.ศ. 2449 - พ.ศ. 2504) นักหนังสือพิมพ์ นักเขียนในคณะสุภาพบุรุษ ศิลปินช่างภาพ เป็นผู้บุกเบิกวงการถ่ายภาพนู้ดของไทย เมื่อราวทศวรรษ 2480 เคยเป็นอาจารย์ ผู้แนะนำรงค์ วงษ์สวรรค์เข้าสู่แวดวงนักหนังสือพิมพ์ หม่อมหลวงต้อย เป็นบุตรของ พระยาสีหศักดิ์สนิทวงศ์ (หม่อมราชวงศ์ถัด ชุมสาย บุตรหม่อมเจ้าประวิช ชุมสาย กับหม่อมเจ้าหญิงสารภี สนิทวงศ์) กับคุณหญิงสีหศักดิ์สนิทวงศ์ (ติ๊ โภคาสมบัติ ธิดาขุนโภคาสมบัติ (เอม) กับนางโภคาสมบัติ (เอม)) เกิดที่บ้านหลังวัดสังขเวชวิศยราม บางลำพู พี่น้องจำนวน 7 คน ได้แก่- หม่อมหลวงติ๋ว ชุมสาย (ญ) - หม่อมหลวงต๋อย ชุมสาย (ช) /นักเรียนเก่าเทพศิรินทร์ DSA - หม่อมหลวงต้อย ชุมสาย (ช) /นักเรียนเก่าเทพศิรินทร์ DSA - ศ.ดร หม่อมหลวงตุ้ย ชุมสาย (ช) /นักเรียนเก่าเทพศิรินทร์ DSA - หม่อมหลวงต่อ ชุมสาย (ญ) - หม่อมหลวงเติบ ชุมสาย (ญ) - หม่อมหลวงสีตอง ชุมสาย (ญ) บุตรธิดา คือ พัชนี ชุมสาย ณ อยุธยา ผู้อำนวยการสอน หลักสูตรตำรับอาหารไทยรัตนโกสินทร์ และสีหศักดิ์ ชุมสาย ณ อยุธยา (ต๋อม) เป็นช่างภาพเช่นเดียวกับบิดา และลักษมัณ ชุมสาย ณ อยุธยา เจ้าของร้านอาหารครัวชุมสาย เข้าศึกษาชั้นมัธยมที่โรงเรียนเทพศิรินทร์ เป็นเพื่อนร่วมชั้นของโชติ แพร่พันธุ์ (ยาขอบ) และเป็นเพื่อนรุ่นเดียวกับกุหลาบ สายประดิษฐ์ สด กูรมะโรหิต และมาลัย ชูพินิจ หม่อมหลวงต้อมเสียชีวิตเมื่อ พ.ศ. 2504 พระราชทานเพลิงศพ ณ วัดมกุฏกษัตริยาราม เมื่อวันที่ 8 มีนาคม พ.ศ. 2505</doc>
