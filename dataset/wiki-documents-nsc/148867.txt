<doc id="148867" url="https://th.wikipedia.org/wiki?curid=148867" title="...ก่อน">...ก่อน "...ก่อน" () เป็นซิงเกิลจากอัลบั้มชุดแรกของ โมเดิร์นด็อก ติดชาร์ตคลื่นวิทยุยาวนานถึง 1 ปีประวัติ ประวัติ. ...ก่อน (Before) เป็นเพลงที่ ปฐมพร ปฐมพร แต่งเก็บเอาไว้ในปี พ.ศ. 2534 โดยบางส่วนมีที่มาจากจดหมายของแฟนเพลง ที่เขียนถึงพี่สาวที่ชอบ ปฐมพรเป็นอย่างมาก แต่กลับต้องจากไปเสียก่อน โดยจดหมายมีเนื้อความอยู่ว่า ปฐมพรได้อ่านจดหมายฉบับนั้นแล้วได้แนวคิดว่า "ถึงแม้เราจะไม่ประสบความสำเร็จ ถึงเราจะเป็นยังไง แต่ก็ยังมีคนที่รักเรา ก่อนที่เราจะรู้ว่ามีคนรักเรา มันก็สายไปแล้ว เขาก็ตายไปแล้ว" จุดสามจุดที่อยู่ข้างหน้ามีที่มาจากประโยคที่ว่า เธอจากไปก่อน แต่เรื่องของจุดมักจะถูกมองข้ามไปอยู่เสมอ เนื่องจากหลายคนไม่รู้ที่มา ในปี พ.ศ. 2536 สุกี้ กมล สุโกศล แคลปป์ ได้นั่งคุยกับปฐมพรในห้องซ้อมแห่งหนึ่ง ปฐมพรได้เล่นเพลง ...ก่อน ให้สุกี้ฟัง และสุกี้ชื่นชอบในเพลงนี้เป็นอย่างมาก แต่ปฐมพรกลับรู้สึกเฉยๆกับเพลงนี้ จนสุกี้ได้ขอเพลงนี้เอาไปทำให้กับ โมเดิร์นด็อก เนื่องจากต้องการเพิ่มเพลงช้าในอัลบั้ม พ.ศ. 2537 เพลง ...ก่อน ถูกเผยแพร่ครั้งแรกในอัลบั้ม โมเดิร์นด็อก ซึ่งได้รับความนิยมเป็นอย่างมาก จนติดอันดับ 1 ตามสถานีวิทยุต่างๆและเป็ตที่นิยมในระยะยาว นับได้ว่าเป็นเพลงแจ้งเกิดของวงก็ว่าได้ 19 พฤศจิกายน พ.ศ. 2537 ซิงเกิล ...ก่อน (Collector's Edition) วางจำหน่ายที่เทศกาลบันเทิงคดี 37 ศูนย์เยาวชนไทย-ญี่ปุ่น ดินแดง จำนวนจำกัดเพียง 5,000 ชุด และหมดในเวลาอันรวดเร็ว จนในภายหลังเป็นของหายากและมีราคาสูงหลายเท่าตัวในตลาดมืด นอกจากเพลงของโมเดิร์นด็อกในแบบต่างๆแล้ว ยังรวมต้นฉบับของ ปฐมพร และเสียงคำพูดของเจ้าของจดหมายใน ...ก่อน (PRY Version) อีกด้วยรายชื่อเพลงรายชื่อเพลง. 1. ...ก่อน (Album Version) 2. ...ก่อน (Acoustic Version) 3. ...ก่อน (Demo Version) 4. ...ก่อน (Unbarked Version) 5. ...ก่อน (PRY Version)ปก ปก. ออกแบบโดย ธนา โกสิยพงษ์ เป็นผลงานชิ้นแรกของเขา โดยต้องการให้เหมือนงานในยุคปี 80 ท้องฟ้าสีเหลืองให้ความรู้สึกล่องลอย มีคำว่า ...ก่อน ลอยอยู่บนอากาศ และมีตัว R ในชื่อวง Moderndog กลับด้านอยู่การทำใหม่การทำใหม่. - เพลงบรรเลง โดย ชีพชนก ศรียามาตย์ จากอัลบั้ม เพลงพราย - บันทึกเสียงใหม่ โดย ปฐมพร ปฐมพร จากอัลบั้ม พิเศษ โดยมีเนื้อร้องที่แตกต่างออกไป จาก "ก่อนที่คนอย่างฉันจะหมดไฟ" เป็น "ก่อนคนจนอย่างฉันจะหมดไฟ" - โดย มหาสมุทร บุณยรักษ์ ประกอบภาพยนตร์เรื่อง หมานคร - เรียบเรียงใหม่เป็นแบบออเครสตร้าขับร้อง โดย พัดชา เอนกอายุวัฒน์ จากอัลบั้ม ปฏิบัติการเร่ขายฝัน ค่าย ทรูแฟนเทเชีย</doc>
