<doc id="927699" url="https://th.wikipedia.org/wiki?curid=927699" title="ศฤงคาร พรหมสุภะ">ศฤงคาร พรหมสุภะ ศฤงคาร พรหมสุภะ เป็นนักฟุตบอล สัญชาติไทย ปัจจุบันได้ลงเล่นให้กับ สโมสรฟุตบอลระยองเอฟซี ในตำแหน่ง กองหลังประวัติส่วนตัว ประวัติส่วนตัว. ศฤงคาร พรหมสุภะ ชื่อเล่นว่า เหน่ง เกิดวันที่ 29 มีนาคม พ.ศ. 2540 ที่จังหวัดศรีสะเกษ เริ่มเข้าเรียนชั้นประถมศึกษาที่โรงเรียนบ้านขนุน(วันธรรมศาสตร์ศรีสะเกษ 2515) ก่อนที่จะย้ายจากบ้านกิดพร้อมครอบครัวเข้าไปเรียนที่โรงเรียนปลวกแดงวิทยาคม จังหวัดระยอง ในระดับชั้นมัธยมศึกษา ศฤงคารเริ่มเล่นฟุตบอลกับเพื่อนในชุมชนตั้งแต่เด็ก โดยเล่นเพื่อความสนุกสนานกับพี่ชายและเพื่อน ๆ จนทำให้เขาเริ่มฝึกซ้อมอย่างจริงจังขณะเรียนอยู่ชั้น ป.4 ที่โรงเรียนบ้านขนุน(วันธรรมศาสตร์ศรีสะเกษ 2515) โดยศฤงคารได้ติดทีมฟุตบอลโรงเรียนตามพี่ชายของตนทั้งสองคนก่อนหน้านี้ เส้นทางฟุตบอลอาชีพของเขานั้นเริ่มต้นขึ้นย้ายที่เรียนชั้น ม.2 ที่โรงเรียนปลวกแดงวิทยาคม หลังจากเขาและครอบครัวต้องย้ายมาเริ่มต้นชีวิตที่จังหวัดระยองเพราะประสบปัญหาทางด้านการเงิน ศฤงคาร ได้เป็นผู้เล่นของโรงเรียนแข่งขันรายการต่างๆ เช่น เอสซีจี เคมิคอลส์ ลีกเยาวชน 15 ปี, ปตท.คัพ และ กีฬานักเรียนนักศึกษา ซึ่งผลงานเข้าตาสต๊าฟของสโมสรระยอง เอฟซี จึงได้ชักชวนให้ศฤงคารคัดตัวผู้เล่นชุดโค้กคัพ 2015 แม้ว่าเจ้าตัวจะไม่มีแม้กระทั่งรองเท้าสตั๊ดของตัวเองใส่ก็ตาม แต่ด้วยคุณภาพของศฤงคารทำให้เขาได้เป็นหนึ่งในสมาชิกเยาวชนระยอง เอฟซี ในการดึงตัวมาเล่นชุดกับเยาวชนโค้กคัพ 2015 แม้ว่าผลงานรายการโค้กคัพของทีมระยองเอฟซีจะแพ้ 3 เกมรวด แต่ฝีเท้าของ ศฤงคาร ก็ทำให้ทีมระยอง เอฟซีตัดสินใจเซ็นสัญญาเขาในที่สุด การเซ็นสัญญาร่วมทีมระยอง เอฟซีทำให้ศฤงคารต้องกลายเป็นนักฟุตบอลอาชีพเต็มตัว ภายใต้การฝึกสอนของ ชูศักดิ์ ศรีภูมิ เขาได้ลงเล่นใน ให้กับทีม โดยเกมประเดิมสนามในลีกอาชีพของศฤงคาร คือเกมกับราชบุรี มิตรผล เอฟซี ในรายการโตโยต้า ลีกคัพ 2015ทีมชาติไทย ทีมชาติไทย. พ.ศ. 2558 ที่ มีการเปิดคัดตัวผู้เล่นสำหรับการแข่งขันศึกชิงแชมป์อาเซียน 2015 ชูศักดิ์ ศรีภูมิ แนะนำให้เขาไปทดสอบการคัดตัวดังกล่าวและก็ได้รับการคัดเลือกเป็นหนึ่งในผู้เล่นของทีมชาติไทย ชุดอายุไม่เกิน 19 ปี ในนามทีมชาติ ศฤงคารได้ติดทีมชาติไทยครั้งแรกในชุดเยาวชนอายุไม่เกิน 19 ปี ภายใต้การฝึกสอน อนุรักษ์ ศรีเกิด เขาเป็นตัวหลักในการคว้าแชมป์ฟุตบอล ที่ประเทศลาว โดนเกมประเดิมสนามของศฤงคาร คือเกมเปิดสนามนัดแรกเจอกับเจ้าภาพ ทีมชาติลาว ด้วยชัยชนะ 2-1และคว้าชัยชนะต่อเนื่องจนคว้าแชมป์รายการดังกล่าว หลังจากนั้น ศฤงคาร ได้ถูกเรียกติดทีมชาติไทยชุดเยาวชนมาตลอด ต่อมาในปี พ.ศ. 2560 ศฤงคารเข้าสู่ ทีมชาติไทยรุ่นอายุไม่เกิน 23 ปี โดยเป็นกำลังสำคัญในการคว้าเหรียญทองซีเกมส์สมัยที่ 16 เขาลงเล่นครบทั้ง 7 เกม และชุด M-150 Cup 2017 ที่เมืองบุรีรัมย์ ประเทศไทย หลังจากมีผลงานที่ดีกับระยองเอฟซี และเขาได้ทำประตูแรกในนามทีมชาติ ในเกมที่ไทย เอาชนะ ญี่ปุ่น U-23 ไปได้ 2-1แหล่งอ้างอิง</doc>
