<doc id="210770" url="https://th.wikipedia.org/wiki?curid=210770" title="แม่น้ำลีนา">แม่น้ำลีนา แม่น้ำลีนา (; ) เป็นแม่น้ำยาวประมาณ 4,400 กิโลเมตร เกิดจากภูเขาทางด้านตะวันตกของทะเลสาบไบคาล ไหลผ่านไซบีเรียลงสู่อ่าวลัปเตฟ ในมหาสมุทรอาร์กติก น้ำในแม่น้ำนี้มีน้ำแข็งปกคลุมมากกว่าปีละ 8 เดือน โดยจะเริ่มแข็งเป็นน้ำแข็งในช่วงปลายปีของทุกปี ราวเดือนพฤศจิกายน–ธันวาคม โดยชั้นน้ำแข็งหนากว่า 1 เมตร และจะละลายอย่างรวดเร็วและเชี่ยวกรากในช่วงก่อนถึงฤดูร้อนไม่นาน ระหว่างที่อยู่ในฤดูร้อนน้ำจะเอ่อล้นท่วมเขตที่เป็นทุ่งหญ้า และเมื่อน้ำแห้งลงพื้นดินก็จะปกคลุมไปด้วยหญ้าเขียวขจี บรรดานกอพยพต่าง ๆ จะอพยพมาอาศัยและหากินอยู่ที่นี่ อุณหภูมิที่สูงที่สุดอาจสูงได้ถึง 35 องศาเซลเซียส โดยช่วงฤดูร้อนจะมีระยะเวลาประมาณ 3 เดือน ก่อนที่ในเดือนกันยายน หิมะจะเริ่มตกอีกครีั้ง แม่น้ำลีนา ยังเป็นสถานที่ตั้งสำคัญของเสาหินลีนา ซึ่งเป็นอุทยานแห่งชาติตั้งอยู่ทางตอนใต้ของเมืองยาคุตสค์ ในสาธารณรัฐซาฮา ซึ่งเป็นสถานที่ทางธรรมชาติที่มีความสวยงามของเสาหินที่เกิดขึ้นเองตามธรรมชาติ และได้รับการประกาศให้เป็นมรดกโลกทางธรรมชาติ เมื่อปี ค.ศ. 2012</doc>
