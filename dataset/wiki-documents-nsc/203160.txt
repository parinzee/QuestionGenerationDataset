<doc id="203160" url="https://th.wikipedia.org/wiki?curid=203160" title="ปิยะพันธ์ สนิทวงศ์ ณ อยุธยา">ปิยะพันธ์ สนิทวงศ์ ณ อยุธยา นาวาตรี ปิยะพันธ์ สนิทวงศ์ ณ อยุธยา ร.น. (13 มิถุนายน พ.ศ. 2477 - 22 ธันวาคม พ.ศ. 2549) นักดนตรีสากล ได้รับการเชิดชูเกียรติเป็นศิลปินแห่งชาติ สาขาศิลปะการแสดง ประจำปี พ.ศ. 2541 ปิยะพันธ์ สนิทวงศ์ ณ อยุธยา เป็นบุตรของพระสุวพันธ์พิทยาการ (หม่อมหลวงเป้ สนิทวงศ์) และนางแจ่มศรี วิเศษกุล เริ่มเรียนเปียโนตั้งแต่อายุได้ 9 ขวบ กับหม่อมหลวงพวงร้อย อภัยวงศ์ (สนิทวงศ์) เมื่ออายุ 15 ปี ได้เดินทางไปเรียนเปียโนที่ George Watson's College สกอตแลนด์ ที่ George Watson's College และเดินทางไปศึกษาต่อที่ Royal College of Music ลอนดอน เรียนเปียโนกับ Joseph Cooper และ Claudio Arrau จนสำเร็จปริญญา ARCM เมื่อ พ.ศ. 2499 เมื่อเดินทางกลับประเทศไทย ได้เข้ารับราชการในกองดุริยางค์ทหารเรือ และได้แสดงดนตรีร่วมกับวงดุริยางค์ราชนาวี ภายใต้การอำนวยเพลงของ นาวาตรีสมัคร เศวตดิษฐ พลเรือตรีหม่อมหลวงอัศนี ปราโมช นาวาเอกสำเร็จ นิยมเดช มิสเตอร์เจมส์ เดอ พรีสต์ (James de Priest) และมิสเตอร์ฮานส์ กุนเทอร์ มอมเมอร์ (Hans Gunther Mommer) และร่วมแสดงกับวงดุริยางค์ซิมโฟนีกรุงเทพ นอกจากนี้ยังได้ทำหน้าที่ผู้อำนวยเพลงให้กับวงดุริยางค์ราชนาวี และวงโปรมิวสิกา ออร์เคสตรา หลายครั้ง ปิยะพันธ์ สนิทวงศ์ ณ อยุธยา ลาออกจากราชการทหารเรือหลังจากรับราชการได้ 13 ปี และรับเป็นอาจารย์พิเศษที่ คณะครุศาสตร์ จุฬาลงกรณ์มหาวิทยาลัย และภาควิชาดุริยางคศิลป์ คณะศิลปกรรมศาสตร์ จุฬาลงกรณ์มหาวิทยาลัย และเคยเป็นผู้อำนวยเพลงของชมรมนักร้องประสานเสียง สโมสรนิสิตจุฬาลงกรณ์มหาวิทยาลัย ปิยะพันธ์ สนิทวงศ์ ใช้เวลาส่วนใหญ่ไปกับการสอนเปียโนที่บ้าน จนสามารถผลิตนักเปียโนรุ่นใหม่มาเป็นจำนวนมาก เขายังมีฐานะเป็นน้าชาย รศ.ดร.ธงสรวง อิศรางกูร ณ อยุธยา รองศาสตราจารย์ด้านดนตรีสากล คณะศิลปกรรมศาสตร์ จุฬาลงกรณ์มหาวิทยาลัย นาวาตรี ปิยะพันธ์ สนิทวงศ์ ณ อยุธยา ถือเป็นครูเปียโนรุ่นแรก เช่นเดียวกับ คุณหญิง มาลัยวัลย์ บุณยะรัตเวช ครูเปียโนคลาสสิกรุ่นที่สองนั้นได้แก่ ณัฐ ยนตรรักษ์ รศ.ธงสรวง อิศรางกูร ณ อยุธยา ผศ.จุฬมณี สุทัศน์ ณ อยุธยา ในปัจจุบันครูสอนเปียโนตอนโรงเรียนต่างๆหรือนักเปียโนคลาสสิกที่มีฝีมือในประเทศไทยมักผ่านการสอนจากลูกศิษย์ อาจารย์ ปิยะพันธ์ ด้วยกันทั้งสิ้น นาวาตรี ปิยะพันธ์ สนิทวงศ์ ณ อยุธยาได้สิ้นใจลงอย่างสงบเมื่อเวลาประมาณ 05.00 น.วันที่ 22 ธันวาคม 2549 ด้วยวัย 73 ปี จากโรคไตวายเฉียบพลัน ที่โรงพยาบาลบำรุงราษฎร์เครื่องราชอิสริยาภรณ์เครื่องราชอิสริยาภรณ์. - พ.ศ. 2542 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์</doc>
