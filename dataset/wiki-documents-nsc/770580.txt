<doc id="770580" url="https://th.wikipedia.org/wiki?curid=770580" title="สโมสรฟุตบอลไทยซัมมิท">สโมสรฟุตบอลไทยซัมมิท สโมสรฟุตบอลไทยซัมมิท สมุทรปราการ คืออดีตสโมสรฟุตบอลในประเทศไทย ตั้งอยู่ที่ตำบลบางโฉลง อำเภอบางพลี จังหวัดสมุทรปราการ เป็นสโมสรฟุตบอลของบริษัทไทยซัมมิท ออโตพาร์ต อินดัสทรี จำกัด ผู้ผลิตและจำหน่ายชิ้นส่วนรถยนต์ เคยสร้างผลงานเป็นตัวแทนของสมาคมกีฬาจังหวัดสมุทรปราการ ลงแข่งขันในโปรวินเชียลลีกและคว้าแชมป์ได้ในโปรวินเชียลลีก 2551 ทำให้ได้สิทธิเลื่อนชั้นขึ้นไปเล่นในลีกภูมิภาค ดิวิชัน 2 โดยสโมสรลงแข่งขันในลีกภูมิภาค ดิวิชัน 2 เป็นครั้งแรกในฤดูกาล 2552 ภายใต้ชื่อ ไทยซัมมิท สมุทรปราการ และมีฉายาว่า The Factory Boys ที่แสดงถึงการเป็นทีมที่มาจากโรงงานอุตสาหกรรม ต่อมาหลังจบฤดูกาล 2553 สโมสรได้ประกาศยุบทีมและส่งคืนสิทธิในการลงแข่งขันให้กับจังหวัดสมุทรปราการ โดยทางจังหวัดสมุทรปราการได้ส่งมอบสิทธิในการลงเล่นดิวิชัน 2 ต่อให้กับสโมสรฟุตบอลสมุทรปราการ ยูไนเต็ดประวัติ ประวัติ. ปี พ.ศ. 2546 บริษัท ไทยซัมมิท โอโตพาร์ท อินดัสตรี จำกัด โดย ดร.สมพร จึงรุ่งเรืองกิจ ที่เป็นประธานกรรมการบริษัท ได้ก่อตั้งชมรมฟุตบอลของบริษัทขึ้น เพื่อส่งทีมเข้าร่วมการแข่งขันต่างๆในเขตอุตสาหกรรมภายในจังหวัดสมุทรปราการ และใกล้เคียง โดยชนะเลิศฟุตบอลอุตสาหกรรม 3 ปี ติดต่อกัน ในปี 2546–2548 ปี พ.ศ. 2549 สโมสรฟุตบอลไทยซัมมิท ได้ลงแข่งขันฟุตบอลถ้วยพระราชทาน ง. ในนามของ โรงเรียนบ้านทุ่งเค็ด จ.ระยอง โดยช่วยให้ โรงเรียนบ้านทุ่งเค็ด คว้าแชมป์ถ้วย ง. และได้เลื่อนชั้นขึ้นไปเล่นในระดับถ้วย ค. ในปีถัดไป ในการแข่งขันฟุตบอลถ้วยพระราชทาน ค. ประจำปี 2550 โรงเรียนบ้านทุ่งเค็ด จ.ระยอง ยังคงใช้ผู้เล่นของสโมสรฟุตบอลไทยซัมมิท ลงแข่งขันและสามารถคว้าแชมป์ได้สำเร็จ ทำให้บ้านทุ่งเค็ด ได้เลื่อนขึ้นไปเล่นในถ้วยพระราชทาน ข. พ.ศ. 2551 สโมสรฟุตบอลไทยซัมมิท ได้เป็นตัวแทนของสมาคมกีฬาจังหวัดสมุทรปราการ เข้าร่วมการแข่งขันโปรวินเชียลลีก 2551 ในนามของจังหวัดสมุทรปราการ และคว้าแชมป์ได้สำเร็จพร้อมกับได้สิทธิเลื่อนชั้นขึ้นไปเล่นในลีกภูมิภาค ดิวิชัน 2ดิวิชัน 2 ดิวิชัน 2. สโมสรลงแข่งขันในลีกภูมิภาค ดิวิชัน 2 โซนภาคกลางและตะวันออก ในฤดูกาล 2552 ภายใต้ชื่อ สโมสรฟุตบอลไทยซัมมิท สมุทรปราการ โดยลงแข่งขันเป็นนัดแรกเมื่อวันที่ 29 มีนาคม 2552 ในนัดที่บุกไปชนะสโมสรนครนายก เอฟซี 0–1 ที่สนามกีฬากลางจังหวัดนครนายก สโมสรจบฤดูกาลด้วย 2552 ด้วยอันดับที่ 4 ในตารางคะแนนโซนภาคกลางตะวันออก และมีโอกาสลงเล่นในถ้วยไทยเอฟเอคัพเป็นครั้งแรกโดยผ่านเข้าไปถึงรอบที่ 2 ก่อนจะตกรอบโดยแพ้ให้กับสโมสรฟุตบอลเพื่อนตำรวจ ฤดูกาล 2553 สโมสรย้ายมาแข่งขันในโซนกรุงเทพและปริมณฑล และจบฤดูกาลด้วยอันดับที่ 7 ก่อนจะยุบทีมในเวลาต่อมา โดยคืนสิทธิในการลงแข่งขันให้กับจังหวัดสมุทรปราการ และจังหวัดสมุทรปราการได้มอบสิทธิในการลงเล่นลีกภูมิภาค ดิวิชั่น 2 ฤดูกาล 2554 ให้กับสโมสรฟุตบอลสมุทรปราการ ยูไนเต็ดความสำเร็จความสำเร็จ. - โปรวินเชียลลีก : แชมป์ 2551สถิติต่างๆสถิติต่างๆ. - อันดับที่ดีที่สุดในลีก- อันดับที่ 4 ลีกภูมิภาค ดิวิชั่น 2 2552 (กลุ่มภาคกลางและภาคตะวันออก) - ผลงานที่ดีที่สุดในเอฟเอ คัพ : เข้าถึงรอบ 2- เอฟเอ คัพ 2552 รอบ 2 (เพื่อนตำรวจ 3–0 ไทยซัมมิท , สนามศูนย์กีฬาการเคหะคลองจั่น) - ผลงานที่ดีที่สุดในลีก คัพ : รอบคัดเลือก- โตโยต้า ลีกคัพ 2553 รอบคัดเลือก (ไทยซัมมิท 2–2 มหาวิทยาลัยนอร์ทกรุงเทพ, ไทยซัมมิท แพ้ดวลจุดโทษ) - ชนะขาดลอยมากที่สุด- ไทยซัมมิท 5–1 ประจวบ เอฟซี (16 สิงหาคม พ.ศ. 2552 ,สนามกกท. การเคหะบางพลี, ลีกภูมิภาค ดิวิชัน 2 โซนภาคกลางและตะวันออก) - แพ้ขาดลอยมากที่สุด- ลพบุรี 4–0 ไทยซัมมิท (5 กันยายน พ.ศ. 2552 , สนามกีฬากลางจังหวัดลพบุรี, ลีกภูมิภาค ดิวิชัน 2 โซนภาคกลางและตะวันออก)</doc>
