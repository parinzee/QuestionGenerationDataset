<doc id="469787" url="https://th.wikipedia.org/wiki?curid=469787" title="กรพินธุ์ พ่วงโพธิ์">กรพินธุ์ พ่วงโพธิ์ กรพินธุ์ พ่วงโพธิ์ ชื่อเล่น พิน เกิดเมื่อวันที่ 24 มีนาคม พ.ศ. 2519 เป็นนักร้อง และนักแสดงชาวไทย สังกัดอาร์.เอส. โปรโมชั่น ที่มีชื่อเสียงจากเพลง หลับทั้งน้ำตา, ฝันร้ายสักคืน, แค่คิดก็เจ็บ, กล่องความทรงจำ, ไม่อยากลืมตา เป็นต้นประวัติ ประวัติ. กรพินธุ์ กฤษณาวารินทร์ หรือ "กรพินธุ์ พ่วงโพธิ์ เกิดเมื่อวันที่ 24 มีนาคม พ.ศ. 2519 จบปริญญาตรีจากมหาวิทยาลัยศรีนครินทรวิโรฒ ประสานมิตร คณะศิลปกรรมศาสตร์ สาขาดุริยางคศาสตร์สากล เป็นนักร้องและนักแสดงชาวไทยสังกัด อาร์เอส พินเริ่มเข้าสู่วงการโดยการเป็นคอรัสให้ศิลปินต่างๆในอาร์เอส และได้ร้องเพลงประกอบละคร "กามเทพผิดคิว" ทางช่อง 3 หลังจากนั้นพินก็ได้ออกเทปในค่าย อาร์เอส ชื่ออัลบั้มว่า "Korrapin" ในปี 2542 และอัลบั้มที่ 2 ชื่ออัลบั้มว่า "Memory Box" ในปี 2545 ปัจจุบันกรพินธุ์ได้ทำงานเป็น แอร์โฮสเตสของสายการบินเจแปนแอร์ไลน์ นอกจากนี้เธอยังมีโอกาสแสดงละครโทรทัศน์ ที่ออกอากาศทางสถานีวิทยุโทรทัศน์ไทยทีวีสีช่อง 3 ได้แก่ ละครเรื่องศึกรัก ศึกรบ, ละครเรื่องสู่ฝันตะบันแข้ง, ละครเรื่องอลวนคนไร่ส้ม และล่าสุดกับละครเรื่องสุดร้ายสุดรัก โดยหวนกลับมารับงานแสดงละคร หลังจากที่ห่างหายจากหน้าจอไปนานถึง 13 ปี จากการชักชวนของผู้จัดหน้าใหม่ บอย โกสิยพงษ์ ทำให้เธอตกลงรับเล่นละครเรื่องนี้ทันทีชีวิตส่วนตัว ชีวิตส่วนตัว. เมื่อวันที่ 20 มกราคม 2554 กรพินธุ์ได้เข้าพิธีสมรสกับ "เอก กฤษณาวารินทร์" ดีเจจากเอไทม์ ซึ่งในงานแต่งงานเจ้าสาวก็ได้ร้องเพลงพิเศษเพื่อมอบให้แก่เจ้าบ่าว ชื่อเพลง "ข้างข้างเธอ" เป็นเพลงแต่งใหม่สำหรับงานนี้โดยเฉพาะ โดยเพลงนี้แต่งเนื้อร้องโดย "สุทธิพงษ์ สมบัติจินดา" และทำนองโดย "จิระชัย ฉัตรโชคชัยกุล" เจ้าบ่าวเจ้าสาวได้ให้สัมภาษณ์ว่า คบหาดูใจกันมาถึง 14 ปี ก่อนจะมีวันนี้ โดยดีเจเอกเผยว่า เจอสาวกรพินธุ์ครั้งแรกตอนไปประกวดร้องเพลงโครงการ นัท มีเรีย คอนเทสต์ ที่เจ้าตัวได้รางวัลชนะเลิศ และได้มาเจอกันอีกครั้ง เมื่อสาวกรพินธุ์มาออกรายการที่ตนเป็นดีเจอยู่ ก่อนที่เมื่อ 2-3 ปีที่แล้ว ตนได้เอ่ยปากขอแต่งงานอีกครั้ง แต่เจ้าตัวก็ไม่ได้พูดอะไร จนกระทั่งเมื่อปีที่แล้ว เจ้าตัวเกริ่นเรื่องแต่งงานขึ้นมาเอง ตนจึงแกล้งเล่นตัวไม่ตอบบ้าง แต่ในใจแอบยิ้ม ต่อมาตนก็เลยแอบเอาแหวนเพชรไปใส่ในแยมโรลที่จะให้กรพินธุ์ในวันเกิด แล้วเมื่อกรพินธุ์เจอ ตนก็ขอแต่งงาน ซึ่งกรพินธุ์ก็ตอบตกลงทันทีผลงานละครโทรทัศน์อัลบั้มปกติ ผลงาน. อัลบั้มปกติ. เพลงที่มี* = เพลงที่เป็นซิงเกิ้ลโปรโมทของอัลบั้มอัลบั้มพิเศษเพลงประกอบละครผลงานเพลงพิเศษผลงานเพลง Cover เพลงไทยผลงานคอรัสผลงานคอรัส. - ก่อนหน้าที่พินธุ์มาเป็นศิลปินค่ายอาร์เอสนั้น พินธุ์เคยผ่านผลงานการคอรัสในกับนักร้องในค่ายมากมาย อาทิ เอิร์น จิรวรรณ, เจี๊ยบ พิสุทธิ์, เจมส์ เรืองศักดิ์, ดัง พันกร, ทัช ณ ตะกั่วทุ่ง, แหม่ม พัชริดา, โจ้ ธณรัฐ, แซนด์ แบงค์ เป็นต้น มีผลงานการคอรัสข้างล่างนี้ และอีกมากมายเพลงพิเศษเพลงพิเศษ. - ฝันเล็กๆ (เป็นเพลงพิเศษสำหรับสมาชิกอาร์เอส)มิวสิกวิดีโอมิวสิกวิดีโอ. - หยุดตรงนี้ที่เธอ ของ ฟอร์ด สบชัย ไกรยูรเสน</doc>
