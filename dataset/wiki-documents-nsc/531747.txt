<doc id="531747" url="https://th.wikipedia.org/wiki?curid=531747" title="ไพร พัฒโน">ไพร พัฒโน นายไพร พัฒโน (เกิด 7 มกราคม พ.ศ. 2507) อดีตสมาชิกสภาผู้แทนราษฎรจังหวัดสงขลา 2 สมัย ปัจจุบันเป็นนายกเทศมนตรีเทศบาลนครหาดใหญ่ประวัติ ประวัติ. ไพร เกิดเมื่อวันที่ 7 มกราคม พ.ศ. 2507 เป็นบุตรของนายไสว พัฒโน อดีตรัฐมนตรีหลายกระทรวง กับนางละเอียด พัฒโน สำเร็จการศึกษาระดับปริญญาตรี นิติศาสตรบัณฑิต จากคณะนิติศาสตร์ มหาวิทยาลัยธรรมศาสตร์ ระดับปริญญาโทด้านการตลาด จาก College of Natre Dame ประเทศสหรัฐอเมริกา และระดับปริญญาเอก สาขารัฐประศาสนศาสตร์ จากมหาวิทยาลัยราชภัฏสวนดุสิต สมรสกับนางทิพย์วรรณ พัฒโน มีธิดา 3 คนงานการเมือง งานการเมือง. ไพรเคยเป็นอาจารย์ประจำคณะวิทยาการจัดการ มหาวิทยาลัยสงขลานครินทร์ ก่อนที่จะลาออกมาลงสมัครรับเลือกตั้งสมาชิกสภาผู้แทนราษฎร และได้รับเลือกครั้งแรกในปี พ.ศ. 2539 สังกัดพรรคประชาธิปัตย์ และต่อมาก็ได้รับเลือกอีก 1 ครั้ง ในปี พ.ศ. 2544 ก่อนที่จะลาออกมาเป็นนายกเทศมนตรีเทศบาลนครหาดใหญ่ จนถึงปัจจุบันสมาชิกสภาผู้แทนราษฎร สมาชิกสภาผู้แทนราษฎร. ไพร พัฒโน ได้รับการเลือกตั้งเป็นสมาชิกสภาผู้แทนราษฎรทั้งหมด 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดสงขลา สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดสงขลา สังกัดพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.)</doc>
