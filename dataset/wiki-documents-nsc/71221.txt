<doc id="71221" url="https://th.wikipedia.org/wiki?curid=71221" title="วีณารัตน์ เลาหภคกุล">วีณารัตน์ เลาหภคกุล วีณารัตน์ เลาหภคกุล (; เกิด: 12 กันยายน 2521) เป็นผู้ประกาศข่าวและพิธีกรหญิงชาวไทยทางสถานีโทรทัศน์เนชั่นทีวีประวัติ ประวัติ. วีณารัตน์ เลาหภคกุล มีชื่อเล่นว่า เผย เกิดวันที่ 12 กันยายน พ.ศ. 2521 เป็นบุตรสาวคนโตของปรีชา กับวิสาข์ เลาหภคกุล มารดาเป็นชาวมาเลเซียเชื้อสายจีนมีชื่อเดิมว่า วงเสี้ยวฉิน () วีณารัตน์สำเร็จการศึกษาระดับมัธยมศึกษาจากโรงเรียนนานาชาติเอกมัย（Seven Day Adventist) จากนั้นเข้าศึกษาต่อที่รัฐศาสตรบัณฑิต (ความสัมพันธ์ระหว่างประเทศ) จุฬาลงกรณ์มหาวิทยาลัย เกียรตินิยมอันดับหนึ่ง และได้เข้าทำงานที่สำนักงานคณะกรรมการส่งเสริมการลงทุน (บีโอไอ) และสถานีโทรทัศน์เนชั่น แชนแนล ในฐานะผู้ประกาศข่าวภาษาอังกฤษ ก่อนที่จะได้รับทุนฟูลไบรท์ ไปศึกษาต่อปริญญาโท ในสาขาเดิม ที่ The Fletcher School มหาวิทยาลัยทัฟส์ สหรัฐอเมริกา นอกเหนือจากงานพิธีกรรายการโทรทัศน์ใน เนชั่นทีวีแล้ว วีณารัตน์ยังเป็นคอลัมนิสต์ให้กับ นิตยสาร Marie Claire และนิตยสารอื่นๆ รวมถึงยังมีผลงานรวมเรื่องสั้น "วีณารัตน์บนดวงจันทร์" (สำนักพิมพ์เนชั่น) รวมถึงยังมีผลงานแปลหนังสืออีกหลายเรื่อง เช่น "สำเร็จได้โดยไม่ต้องทำเอง" เป็นต้น วีณารัตน์ สมรสกับดร. วิทย์ สิทธิเวคิน ผู้บริหารทางด้านประชาสัมพันธ์ และพิธีกรรายการโทรทัศน์ เมื่อปี พ.ศ. 2548 ทั้งสองยังไม่มีบุตรด้วยกัน</doc>
