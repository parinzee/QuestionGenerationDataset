<doc id="82733" url="https://th.wikipedia.org/wiki?curid=82733" title="รถโดยสารประจำทาง">รถโดยสารประจำทาง รถโดยสารประจำทาง หรือที่นิยมเรียกกันว่า รถเมล์ เป็นระบบขนส่งมวลชนระบบหนึ่งที่ให้บริการบนถนน โดยมีลักษณะเป็นรถขนาดใหญ่ที่บรรทุกผู้โดยสารเป็นจำนวนมาก โดยกำหนดเส้นทาง และส่วนใหญ่เรียกชื่อเส้นทางเป็นตัวเลข เช่น สาย1 สาย 2 และมีเก็บค่าโดยสารโดยวิธีต่างๆกันไป จำนวนผู้โดยสารบนรถเมล์จะแตกต่างกันขึ้นอยู่กับขนาดของรถ ตัวอย่างเช่นในประเทศเยอรมันมีรถเมล์ที่ยาวที่สุดในโลกบรรจุผู้โดยสารได้กว่า 200 คน รถโดยสารประจำทางมีเรียกกันหลายชื่อในประเทศไทยเช่น รถเมล์ รถทัวร์ รถสองแถว รถสองแถวใหญ่ หรือ รถสองแถวเล็ก หรือเรียกชื่อเฉพาะตามพื้นที่ เช่น รถสี่ล้อแดง เป็นชื่อเรียกทั้งรถโดยสารและรถรับจ้างในจังหวัดเชียงใหม่รถโดยสารประจำทางในประเทศไทย รถโดยสารประจำทางในประเทศไทย. ในกรุงเทพและปริมณฑลให้บริการโดย องค์การขนส่งมวลชนกรุงเทพ (ขสมก.) มีหลายเส้นทางและหลายประเภท ส่วนในเขตต่างจังหวัดให้บริการโดย บริษัท ขนส่ง จำกัด (บขส.) ส่วนที่จังหวัดพิษณุโลก เคยมีรถประจำทางของบริษัทเอกชนที่ชาวพิษณุโลกนิยมเรียกกันว่า รถเมล์บ้านเรา (ปัจจุบันได้ยุติการให้บริการแล้ว)เทศบาลนครขอนแก่น เทศบาลนครขอนแก่น. ขอนแก่นซิตี้บัส เริ่มให้บริการตั้งแต่วันที่ 1 กุมภาพันธ์ 2559 โดยวิ่งระหว่างท่าอากาศยานขอนแก่น - รอบเมือง -สถานีขนส่ง บขส.3 (ค่าโดยสาร 15 บาทตลอดสาย)จังหวัดภูเก็ต จังหวัดภูเก็ต. บริษัท ภูเก็ตพัฒนาเมือง จำกัด (PCKD) ได้เปิดเดินรถโดยสาร ภูเก็ตสมาร์ทบัส โดยวิ่งระหว่าง ท่าอากาศยานภูเก็ต - หาดราไวย์ (ค่าโดยสารเริ่มตั้งแต่ 50 - 170 บาท) ตั้งแต่วันที่ 1 เมษายน 2561 โดยการชำระค่าโดยสารต้องชำระด้วยบัตรแรบบิทเท่านั้นเทศบาลนครเชียงใหม่ เทศบาลนครเชียงใหม่. บริษัท รีเจียนนอล ทรานซิท โคเปอร์เรชั่น จำกัด (RTC) ซึ่งเป็นกลุ่มทุนพัฒนาเมืองจังหวัดเชียงใหม่ ได้เปิดเดินรถโดยสารขนส่งมวลชน(เชียงใหม่สมาร์ทบัส) ดังนี้- สาย R3 ท่าอากาศยานเชียงใหม่ -ถนนนิมมานเหมินท์-คูเมืองเชียงใหม่ โดยมี 2 สาย คือ สายสีเหลือง(วนซ้าย)และสายสีแดง(วนขวา) เวลาให้บริการ 6.00 - 24.00 น. เปิดให้บริการตั้งแต่วันที่ 5 เมษายน 2561 - สาย R1 สวนสัตว์เชียงใหม่-เซ็นทรัลเฟสติวัล เปิดให้บริการตั้งแต่วันที่ 7 พฤษภาคม 2561 ตั้งแต่เวลา 08.00 - 20.30 น. โดยรถจะมี 2 สี คือ สายสีเขียวและสีม่วง - สาย R2 สนามบินเชียงใหม่ - ไนท์บาร์ซา - ห้างฯ พรอมเมนาดา เปิดให้บริการตั้งแต่วันที่ 29 พฤษภาคม 2561 - สาย B4 สนามบินเชียงใหม่ - ถนนมหิดล - ขนส่งอาเขต เปิดให้บริการตั้งแต่วันที่ 29 พฤษภาคม 2561 หมายเหตุ ทุกสายเก็บค่าโดยสาร 20 บาทตลอดสาย การชำระค่าโดยสารสามารถเลือกชำระด้วยเงินสด (จ่ายให้พนักงานขับรถ) หรือใช้บัตรแรบบิทจังหวัดอุดรธานี จังหวัดอุดรธานี. เมษายน 2561 บริษัท อุดรธานีพัฒนาเมือง จำกัด อยู่ระหว่างยื่นข้อเสนอการลงทุนโครงการอุดรซิตี้บัสจำนวน 3 เส้นทาง เพื่อแก้ปัญหาจราจรภายในเมืองอุดรธานี</doc>
