<doc id="740378" url="https://th.wikipedia.org/wiki?curid=740378" title="ซังตาเรย์">ซังตาเรย์ ซังตาเรย์ (, ) เป็นเมืองและเทศบาลแห่งหนึ่งทางภาคตะวันตกของรัฐปาราในประเทศบราซิล ตั้งอยู่ที่จุดบรรจบระหว่างแม่น้ำแอมะซอนกับแม่น้ำตาปาฌอส (Tapajós) จึงกลายเป็นแหล่งท่องเที่ยวยอดนิยมแห่งหนึ่ง ซังตาเรย์เป็นเมืองที่สำคัญที่สุดเป็นอันดับสองของรัฐปารา และเป็นศูนย์กลางการเงินและเศรษฐกิจของภาคตะวันตกของรัฐด้วย นอกจากนี้ยังเป็นแกนกลางของเขตมหานครซังตาเรย์​​ซึ่งประกอบด้วยเมืองซังตาเรย์, แบลแตรา (Belterra) และโมฌูอีดุสกังปุส (Mojuí dos Campos) บริเวณเมืองซังตาเรย์เคยเป็นถิ่นที่อยู่ของชาวตาปาฌอสซึ่งเป็นชนพื้นเมืองกลุ่มหนึ่งซึ่งใช้ชื่อกลุ่มตามชื่อแม่น้ำ พวกเขาเคยเป็นผู้ปกครองแว่นแคว้นเกษตรกรรมที่เจริญรุ่งเรืองก่อนการเข้ามาของชาวยุโรป ตัวเมืองนี้เป็นหนึ่งในเมืองที่เก่าแก่ที่สุดในบริเวณแอมะซอนของบราซิล ได้รับการก่อตั้งโดยชาวอาณานิคมโปรตุเกสในปี ค.ศ. 1661 ในฐานะเมืองซังตาไรใหม่ (ตามชื่อเมืองที่มีอยู่เดิมในโปรตุเกส) นักเคลื่อนไหวทางการเมืองบางคนได้วิ่งเต้นให้มีการตั้งรัฐใหม่ขึ้นโดยแบ่งรัฐปาราที่มีพื้นที่กว้างขวางออกเป็นภาคตะวันตกและภาคตะวันออก รัฐใหม่ที่จะจัดตั้งขึ้นทางภาคตะวันตกจะใช้ชื่อว่ารัฐตาปาฌอส โดยมีซังตาเรย์เป็นเมืองหลวงเมืองพี่น้องเมืองพี่น้อง. - ซังตาไร, โปรตุเกส</doc>
