<doc id="41139" url="https://th.wikipedia.org/wiki?curid=41139" title="ตัวละครในสมอลล์วิลล์">ตัวละครในสมอลล์วิลล์ ตัวละครหลักในเรื่องสมอลล์วิลล์รายชื่อนักแสดงรายชื่อนักแสดง. - คลาร์ก เคนต์ แสดงโดย ทอม เวลลิ่ง - โคลอี้ ซัลลิแวน แสดงโดย อัลลิสัน แม็ก - ลาน่า แลงก์ แสดงโดย คริสติน ครุก (แสดงภาค 1-7) - เล็กซ์ ลูเธอร์ แสดงโดย ไมเคิ่ล โรเซ่นบอม (แสดงภาค 1-7) - มาร์ธา เคนต์ แสดงโดย เอนเหน็ต โอทูลล์ (แสดงภาค 1-6) - ไลโอเนล ลูเธอร์ แสดงโดย จอห์น โกลเวอร์ (แสดงภาค 2-7) - โลอิส เลน แสดงโดย เอริกา ดูแรนซ์ (แสดงประจำตั้งแต่ภาค 5) - จิมมี โอลเสน แสดงโดย อาร่อน อาชมอร์ (ภาค 6-8) - โจนาธาน เคนต์ แสดงโดย จอห์น ชไนเดอร์ (แสดงภาค 1-5) - พีต รอสส์ แสดงโดย ซามูเอล โจนส์/Sam Jones III (แสดงภาค 1-3) - วิตนีย์ ฟอร์ดแมน แสดงโดย อีริก จอห์นสัน (แสดงภาค 1) - เจสัน ทีก แสดงโดย เจนเซ่น แอคเคิลส์ (แสดงภาค 4) - คาร่า ซอเอล แสดงโดย ลอร่า วันเดอร์วอร์ด (แสดงภาค 7) - โอลิเวอร์ ควีน แสดงโดย จัสติน ฮาร์ทลี่ย์ (แสดงประจำตั้งแต่ภาค 8 ) - เทส เมอร์เซอร์ แสดงโดย แคสซิดี้ ฟรีแมน (แสดงประจำตั้งแต่ภาค 8) - เดวิด บลูม แสดงโดย แซม วิทเวอร์ (แสดงภาค 8) - ซ๊อด แสดงโดย คอลัม บลู (แสดงภาค 9)ตัวละครหลักตัวละครหลัก. - คลาร์ก เคนต์ (Clark Kent) : เด็กหนุ่มผู้ถูกเก็บมาเลี้ยงจากโจนาธานและมาร์ธา เคนต์ และถูกตั้งชื่อตามชื่อก่อนแต่งงานของมาร์ธ่า มีพลังอำนาจมากมาย ทั้งการได้ยิน การวิ่ง ที่เหนือคนปกติ (superspeed) สายตาเอ็กซ์เรย์ (x-ray vision) สายตาหลอมละลาย (heat vision) รวมทั้งการบินขึ้นไปบนอากาศ (flight) และปฏิกิริยาทั้งจุดอ่อนที่คนปกติไม่มีกันคือหากโดนหินคริปโตไนท์สีเขียว พลังอำนาจจะสูญสิ้น ทุรนทุรายจนอาจตายได้ หากโดนคริโตไนท์สีแดงจะควบคุมตนเองไม่ได้ หากโดนคริปโตไนท์สีดำร่างจะแบ่งเป็นด้านดีกับด้านชั่ว- ลาน่า แลงก์ (Lana Lang) : สาวน้อยผู้ที่ต้องพรากจากบุพการีที่สมอลล์วิลล์ และอยู่ที่นี่ภายใต้การคุ้มครองของป้าเธอนับแต่นั้นมา มีเสน่ห์ น่ารัก อาจจะเรียกได้ว่าเธอเป็นรักวัยเรียนของคลาร์ก เคนต์เลยทีเดียว- เล็กซ์ ลูเธอร์ (Lex Luthor) : เล็กซ์ในสมอลล์วิลล์ช่วงแรกเป็นเพื่อนกับคลาร์กเนื่องจากคลาร์กช่วยเขาไว้ แต่เริ่มมีความบาดหมางกัน และเป็นรอยความด่างพร้อยที่ใหญ่ขึ้น ตั้งแต่เล็กซ์เอากล้องไปแอบถ่ายคลาร์ก จนกระทั่งความบาดหมางที่ใหญ่ที่สุดก็คือการแข่งขันชิงตำแหน่งวุฒิสมาชิกระหว่างเล็กซ์ ลูเธอร์กับโจนาธาน เคนต์ ซึ่งต่อมาปมนี้ทำให้ลาน่ามาคบขาพร้อมกับการร่วมมือกับเบรนเหนียกที่มีจุดหมายในการกำจัดคลาร์ก เคนต์ เล็กซ์ไม่ค่อยลงรอยกับพ่อของเขานัก แต่ต่อมาตอนหลังพ่อเขาก็มีความสัมพันธ์ใกล้ชิดกับตระกูลเคนต์มากขึ้น โดยเฉพาะหลังโจนาธานเสียชีวิตไปแล้ว- โคลอี ซัลลิแวน (Chloe Sullivan) : สาวผู้ใฝ่ฝันในอาชีพนักข่าวหนังสือพิมพ์ ยอมทุกอย่างแม้กระทั่งใช้เส้นของไลโอเนลเข้าไปทำงานในหนังสือพิมพ์เดลี่แพลเน็ตในฐานะนักหนังสือพิมพ์ในช่วงสั้น ๆ ของภาคสามเพื่อแลกกับข้อมูลวงในของคลาร์ก เคนต์ แต่สุดท้ายคลาร์กก็จับได้ว่าเธอติดต่อกับไลโอเนลเพื่อสืบข้อมูลวงในของเขา โคลอี้ ซัลลิแวนเป็นผู้ที่ชอบสืบค้นสืบสวน และนั่นอาจจะเป็นสาเหตุที่ทำให้เธอมักถูกลักพาตัวเป็นประจำในเรื่อง เธอเป็นบรรณาธิการหนังสือพิมพ์ประจำโรงเรียนและประจำทีมอเมริกันฟุตบอลคือ นสพ.เดอะทอร์ช เขียนข่าวอย่างตรงไปตรงมาจนถูก ผอ.โรงเรียนสั่งพักงานและพักการเรียนหลายรอบ ซึ่งแน่นอน นั่นก็เป็นฟอร์มของเธอที่ชอบเก็บข้อมูลมาเผยแพร่โดยผ่านกระบวนการกลั่นกรอง ในสมอลล์วิลล์เราคาดกันว่าเธออาจจะเป็นแรงบันดาลใจให้คลาร์กทำงานในเดลี่แพลเน็ต แต่หลังจบมาแล้ว บรรณาธิการหนุ่มที่แอบหลงรักเธอที่ชื่อว่าแม็กซ์นั้นไม่ได้เป็นบรรณาธิการแล้ว เพราะหลังเธอลาออกคืนเดียวเขาก็ถูกผู้ช่วยที่ถูกสะกดจิตฆ่าตายด้วยดินสอ แต่เป็นพอลลีน คาห์นที่เป็นบรรณาธิการแทนซึ่งเธอไม่ค่อยชอบโคลอี้เนื่องจากโคลอี้เคยใช้เส้นของไลโอเนลเข้ามาทำงานที่เดลี่แพลเน็ตในช่วงเวลาสั้น ๆ แต่เธอขอโอกาสโดยการท้าทายคาห์นให้อ่านบทความและการค้นคว้าเรื่องลึกลับของเธอจนบรรณาธิการผู้นี้ต้องยอมไปในที่สุด และเนื่องจากเหตุการณ์นี้เอง ก็แสดงให้เห็นว่า นอกจากเธอจะขุดคุ้ยแบบไม่เอาหน้าใครแล้ว เธอยังไม่มีวันที่จะยอมแพ้ต่ออะไรที่เธอถนัดง่าย ๆ ด้วย- ไลโอเนล ลูเธอร์ (Lionel Luthor) : เจ้าของอภิมหากิจการอันมหาศาลด้านการเกษตรและอุตสาหกรรมอย่าง "ลูเธอร์คอร์ป" ผู้ใช้เงินเพื่อทำทุกอย่าง ขึ้นชื่อว่าไร้ศีลธรรมในทางเศรษฐกิจยิ่ง เขาไม่เพียงเป็นแต่พ่อของเล็กซ์เท่านั้น แต่ยังจำต้องแสดงบทบาทการเป็นพ่อของคลาร์กด้วย เพราะจอร์เอลตัดสินใจที่จะมอบจิตวิญญาณของเขาลงไปในจิตใจของไลโอเนลเพื่อที่จะได้สื่อสารกับคลาร์ก ตอนแรกไลโอเนลก็ยังคุมตนเองไม่ได้ แต่ตอนหลังตนเองก็รู้ตัว และรู้เรื่องของคลาร์กทั้งหมด จึงยื่นมือเข้ามาช่วยเหลือคลาร์กและโคลอี้ในการไขปริศนาต่าง ๆ แต่เขาไม่ได้มีพลังพิเศษเหมือนที่จอร์เอลมี แต่เขาสามารถอ่านเขียนภาษาคริปโตเนี่ยนได้- โลอิส เลน (Lois Lane) : มาสมอลล์วิลล์ครั้งแรกเพื่อตามเบาะแสผู้ที่ฆาตกรรมลูกพี่ลูกน้องเธอ (โคลอี้ ซัลลิแวน)ในตอนที่ 67 Crusade และเธอก็มาอยู่สมอลล์วิลล์ตลอดมานับแต่พ่อของเธอนำตัวเธอมาฝากไว้ที่บ้านของคลาร์ก เคนต์ พักหลังเธอชอบทำอะไรด้วยกันกับโคลอี้เสมอ ๆ บุคลิกของโลอิสเป็นคนไม่เคยกลัวอะไร พูดจาโผงผาง เป็นหญิงจอมลุยเสียยิ่งกว่าโคลอี้เสียอีก แถมยังเก่งการต่อสู้ด้วย ส่วนเรื่องชีวิตรับของโลอิสนั้น ในภาค 5 ตอน "Aqua" เธอปิ๊งกับ อาเธอร์ เคอร์รี่ (อะควาแมน) และในภาค 6 เธอมีความสัมพันธ์กับ โอลิเวอร์ ควีน (กรีนแอร์โร่)และแน่นอนว่าแฟนซุปเปอร์แมนทุกคนรู้ดีว่าสุดท้ายเธอคือภรรยาตัวจริงของ คลาร์ก เคนต์ (จากสถิติหนุ่มๆที่ผ่านมาในชีวิตโลอิส แสดงว่าเธอเป็นขวัญใจซุปเปอร์ฮีโร่จริงๆ)- จิมมี โอลเสน (Jimmy Olsen) : นักข่าวนักหนังสือพิมพ์ผู้ฝักใฝ่ในการถ่ายภาพ และเพื่อนร่วมงานของคลาร์ก เคนต์ ได้ปรากฏขึ้นมาในสมอลล์วิลล์ ภาค 6 ที่จะฉายในเดือนกันยายนปี 2549 ในขณะที่เขาเป็นวัยรุ่น- โจนาธาน เคนต์ (Jonathan Kent) : เป็นหนุ่มบ้านนาแห่งสมอลล์วิลล์ ทายาทรุ่นสุดท้ายของตระกูลเคนต์อันเก่าแก่ เขาแต่งงานกับมาร์ธ่า คลาร์ก และย้ายมาอยู่ที่นี่ด้วยกันท่ามกลางการคัดค้านของพ่อมาร์ธ่าเองที่ดูถูกเขาอยู่ เขากับมาร์ธ่าทำผลิตผลทางการเกษตรส่งขายที่ตลาดของสมอลล์วิลล์เสมอ เขาได้แต่งงานกับมาร์ธ่า คลาร์ก เคยปรากฏหลักฐานว่ามาร์ธ่าเองเคยตั้งท้องในตอนที่ 23 แต่ก็แท้งเพราะระเบิดในห้องใต้ดินของตระกูลเคนต์ที่คลาร์กระเบิดยาน และมีลูกบุญธรรมคนหนึ่ง- พีต รอสส์ (Pete Ross) : ชายผิวดำที่เป็นหนึ่งในเพื่อนสนิทของคลาร์ก เคนต์ เป็นหนึ่งในสองเพื่อนคลาร์กที่รู้ความลับของเขา (อีกคนคือโคลอี้นั่นไง) เขาเก่งกีฬา แต่ดูเหมือนว่าวิชาการจะไม่ได้เรื่องอะไรเลย พีตจำต้องย้ายไปกับพ่อเขาไปยังวิชิตาเพื่อหลีกเลี่ยงการตามล่าของเอฟบีไอที่ต้องการตัวเขาเพื่อรีดความจริงของคลาร์ก เคนต์ โดยไม่ได้พำนักกับแม่เขาที่เป็นผู้พิพากษาอยู่ที่สมอลล์วิลล์อีกเลยตั้งแต่ตอนที่ 65 Covenant พีตแอบหลงรักโคลอี้ ซัลลิแวน- วิตนีย์ ฟอร์ดแมน (Whitney Fordman) : สุดยอดกองหลังทีมอเมริกันฟุตบอลประจำเมืองสมอลล์วิลล์ หนุ่มรวยเสน่ห์ที่ลาน่าหลงรักและคบกันมาตลอดภาคหนึ่ง เขาเรียกว่าอาจจะเป็นศัตรูหัวใจของคลาร์กเลยก็ได้ หลังจากพ่อของเขาเสียชีวิต วิตนีย์จำต้องไปเรียนนาวิกโยธิน และต่อมาเขาก็ตายจากการถูกระเบิดที่อะเจห์- เจสัน ทีก (Jason Teague) : หนุ่มฝรั่งเศสที่ติดตามลาน่ามาหลังจากเธอเรียนที่ฝรั่งเศสเสร็จ โดยแม่ของเขาเป็นแม่มดที่ทำสัญลักษณ์ติดไว้ที่เอวลาน่า เขามาสมอลล์วิลล์และมีตำแหน่งเป็นผู้ช่วยโค้ชทีมอเมริกันฟุตบอลประจำเมืองสมอลล์วิลล์ เสียชีวิตตอนถูกอุกกาบาตชนที่บ้านตระกูลเคนต์ ตอนที่ 88 Commencent รักอย่างเปิดเผยกับลาน่า แลงก์</doc>
