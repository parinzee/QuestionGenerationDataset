<doc id="726157" url="https://th.wikipedia.org/wiki?curid=726157" title="ธงแซนซิบาร์">ธงแซนซิบาร์ ธงแซนซิบาร์ ประกาศใช้เมื่อวันที่ 9 มกราคม ค.ศ. 2005 ประกอบด้วยแถบ 3 สีคือ สีน้ำเงิน สีดำ และสีเขียว เรียงจากบนลงล่าง ด้านคันธงมุมบนประดับด้วยธงชาติแทนซาเนีย โดยสีน้ำเงินแทนแหล่งน้ำ สีดำแทนชาวสวาฮีลี และสีเขียวแทนพืชพันธุ์ ธงแซนซิบาร์มีที่มาจากธงชาติสาธารณรัฐประชาชนแซนซิบาร์และเพมบา ในปี ค.ศ. 1964ธงในอดีต ธงในอดีต. แซนซิบาร์ใช้ธงสีแดงตามรัฐสุลต่านมัสกัตและโอมาน มาตั้งแต่ ค.ศ. 1698 และใช้ต่อมาในสมัยรัฐสุลต่านแซนซิบาร์ จนกระทั่งได้รับเอกราชจากสหราชอาณาจักร ในปี ค.ศ. 1963 จึงมีการเพิ่มวงกลมสีเขียวที่ภายในประดับด้วยดอกกานพลูสีเหลือง 2 ดอก เข้าไปในธงสีแดง ต่อมาในวันที่ 12 มกราคม ค.ศ. 1964 รัฐสุลต่านแซนซิบาร์ถูกล้มล้าง และมีการสถาปนาสาธารณรัฐประชาชนแซนซิบาร์และเพมบา จึงมีการเปลี่ยนมาใช้ธงแถบสีดำ สีเหลืองและสีน้ำเงิน ต่อมาในวันที่ 29 มกราคม ปีเดียวกัน มีการเปลี่ยนมาใช้ธงแถบสีน้ำเงิน สีดำและสีเขียว ซึ่งมีพื้นฐานมาจากธงพรรคแอฟโฟร-ชีราซี (Afro-Shirazi Party) และใช้ต่อมาจนกระทั่งแซนซิบาร์รวมกับแทนกันยีกา กลายเป็นประเทศแทนซาเนียในปัจจุบัน</doc>
