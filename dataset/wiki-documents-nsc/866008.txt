<doc id="866008" url="https://th.wikipedia.org/wiki?curid=866008" title="ลัมโบร์กีนี ไดอะโบล">ลัมโบร์กีนี ไดอะโบล ลัมโบร์กีนี ไดอะโบล () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR)/ขับเคลื่อนสี่ล้อ (M4) 2 ประตู 2 ที่นั่ง ผลิตโดยบริษัทรถยนต์สัญชาติอิตาลี ลัมโบร์กีนี ระหว่างปี ค.ศ. 1990 และ 2001 ไดอะโบล ได้กลายเป็นรถรุ่นแรกของค่ายที่สามารถทำความเร็วสูงสุดเกิน 200 ไมล์/ชม. (320 กม./ชม.) ไดอะโบล ได้ยุติสายการผลิตไปในปี ค.ศ. 2001 และถูกแทนที่ด้วยสายการผลิตในชื่อ มูร์เซียลาโก คำว่า Diablo มีความหมายถึง "ปีศาจ" ในภาษาสเปน ไดอะโบล คูเปรุ่นแรกเปิดตัวในวันที่ 21 มกราคม ค.ศ. 1990 มาพร้อมกับเครื่องขนาด 5.7 L (348 cu in) จำนวน 48 วาล์ว ในเครื่องลัมโบร์กีนี วี12 ซึ่งสามารถให้กำลังได้สูงถึง 492 PS (362 kW; 485 hp) และแรงบิดที่ 580 N·m (428 lb·ft) สามารถทำอัตราเร่ง 0-100 กม./ชม. ในเวลา 4.5 วินาที และความเร็วสูงสุดที่ 325 กม./ชม. (202 ไมล์/ชม.) นอกจากนี้ยังมีรุ่นคูเปย่อยอีกได้แก่ Diablo VT, Diablo SE30, SE30 Jota, Diablo SV, Diablo GT, Diablo VT 6.0, VT 6.0 SE, Diablo SV SE35, Diablo SV ซึ่งแตกต่างกันที่กำลังเครื่อง ระบบการขับเคลื่อน รวมไปถึงชุดแต่งบางส่วน ในรุ่น Diablo VT Roadster เป็นรุ่นโรดสเตอร์เปิดประทุน ของไดอะโบล เปิดตัวครั้งแรกในเดือนธันวาคม ค.ศ. 1995 ใช้ระบบเปิดปิดหลังคาคาร์บอนไฟเบอร์แบบทาร์กาท็อปด้วยไฟฟ้าอัตโนมัติ สามารถทำความเร็วสูงสุด 335 กม./ชม. (208 ไมล์/ชม.) ซึ่งทำความเร็วได้ดีกว่ารุ่นคูเปมาตราฐานตัวแรกข้อมูลจำเพาะในแต่ละรุ่นยอดผลิต</doc>
