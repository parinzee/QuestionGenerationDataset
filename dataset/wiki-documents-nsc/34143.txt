<doc id="34143" url="https://th.wikipedia.org/wiki?curid=34143" title="มีชัย กิจบุญชู">มีชัย กิจบุญชู พระคาร์ดินัลไมเกิ้ล มีชัย กิจบุญชู เป็นพระคาร์ดินัลชาวไทยองค์แรก ปัจจุบันดำรงตำแหน่งอัครมุขนายกกิตติคุณมิสซังโรมันคาทอลิกกรุงเทพฯพื้นเพ พื้นเพ. เกิดวันที่ 25 มกราคม พ.ศ. 2472 ณ หมู่บ้านโบสถ์นักบุญเปโตร อำเภอสามพราน จังหวัดนครปฐม โดยเป็นบุตรของ ยอแซฟ ยู่ฮง และมารีอา เคลือบ กิจบุญชู มีพี่น้องทั้งหมดแปดคน เป็น ชายเจ็ดคน เป็นหญิงหนึ่งคน ตนเป็นบุตรคนที่ห้าของครอบครัวการศึกษาการศึกษา. - พ.ศ. 2478 ถึง พ.ศ. 2483 — เรียนที่โรงเรียนนักบุญเปโตร อำเภอสามพราน จังหวัดนครปฐม จบชั้นประถมปีที่ 4 - พ.ศ. 2483 — เรียนที่โรงเรียนดาราสมุทร (เซมินารีพระหฤทัย) อำเภอศรีราชา จังหวัดชลบุรี ชั้นมัธยมปีที่ 1 (เรียนไม่จบ เนื่องจากเกิดสงครามอินโดจีน จึงย้ายไปเรียนที่บ้านเณรพระหฤทัยบางช้าง) - พ.ศ. 2484 ถึง พ.ศ. 2487 — เรียนที่เซมินารีพระหฤทัยบางช้าง จังหวัดสมุทรสงคราม เป็นเวลา 4 ปี จบชั้นมัธยมปีที่ 4 - พ.ศ. 2488 ถึง พ.ศ. 2490 — เรียนที่โรงเรียนอัสสัมชัญศรีราชา จังหวัดชลบุรี จบชั้นมัธยมปีที่ 6 - พ.ศ. 249 ถึง พ.ศ. 2496 — เป็นครูที่เซมินารีพระหฤทัย อำเภอศรีราชา จังหวัดชลบุรี สอนเรียนที่โรงเรียนดาราสมุทร ได้รับตำแหน่งตั้งให้เป็นครูใหญ่โรงเรียนดาราสมุทร - พ.ศ. 2496 ถึง พ.ศ. 2502 — เรียนที่วิทยาลัยโปรปากันดาฟีเด กรุงโรม จบปริญญาโท สาขาปรัชญาและเทววิทยา ได้รับศีลอนุกรมเป็นบาทหลวง ณ วันที่ 20 ธันวาคม พ.ศ. 2502 ที่เซมินารีโปรปากันดาฟีเด กรุงโรม โดยพระคาร์ดินัลเกรกัวร์-ปีแยร์ อากายาเนียนตำแหน่งหน้าที่ต่าง ๆเขตมิสซังกรุงเทพฯตำแหน่งหน้าที่ต่าง ๆ. เขตมิสซังกรุงเทพฯ. - วันที่ 1 ตุลาคม พ.ศ. 2503 ถึง วันที่ 21 มกราคม พ.ศ. 2505 — ได้รับแต่งตั้งเป็นผู้ช่วยอธิการโบสถ์พระนามพระเยซู ตำบลบ้านแป้ง จังหวัดสิงห์บุรี - วันที่ 21 มกราคม พ.ศ. 2505 ถึง เดือนกุมภาพันธ์ พ.ศ. 2508 — ได้รับแต่งตั้งเป็นอธิการโบสถ์นักบุญลูกา ตำบลบางขาม อำเภอบ้านหมี่ จังหวัดลพบุรี - เดือนกุมภาพันธ์ พ.ศ. 2508 ถึง เดือนสิงหาคม พ.ศ. 2508 — ได้รับแต่งตั้งเป็นเหรัญญิกของมิสซังโรมันคาทอลิกกรุงเทพฯ - วันที่ 28 กรกฎาคม พ.ศ. 2508 — ได้รับแต่งตั้งเป็นที่ปรึกษาอัครมุขนายกเขตมิสซังกรุงเทพฯ - เดือนสิงหาคม พ.ศ. 2508 ถึง เดือนมีนาคม พ.ศ. 2516 — ได้รับแต่งตั้งเป็นอธิการเซมินารีนักบุญยอแซฟ อำเภอสามพราน จังหวัดนครปฐมสภาประมุขแห่งบาทหลวงโรมันคาทอลิกแห่งประเทศไทยสภาประมุขแห่งบาทหลวงโรมันคาทอลิกแห่งประเทศไทย. - พ.ศ. 2522 ถึง พ.ศ. 2525 — ดำรงตำแหน่งประธานสภาประมุขแห่งบาทหลวงโรมันคาทอลิกแห่งประเทศไทย - พ.ศ. 2529 ถึง พ.ศ. 2533 — ดำรงตำแหน่งประธานสภาฯ - พ.ศ. 2538 ถึง พ.ศ. 2540 — ดำรงตำแหน่งประธานสภาฯ - นอกจากนี้ยังดำรงตำแหน่งประธานกรรมาธิการฝ่ายต่างๆ ของสภาประมุขแห่งบาทหลวงฯ อีกหลายฝ่ายด้วยกันกรุงโรมกรุงโรม. - ได้รับแต่งตั้งเป็นกรรมการของสมณกระทรวงประกาศพระวรสารสู่ปวงชน (Member of the Pontifical Missionary Societies for the Propagation of the Faith ) - นับตั้งแต่ได้รับแต่งตั้งเป็นพระคาร์ดินัล พระคุณเจ้าได้รับแต่งตั้งเป็นกรรมการที่ปรึกษาของสมณกระทรวงเผยแพร่ความเชื่อหลังจากที่พ้นจากตำแหน่งกรรมการที่ปรึกษาของสมณกระทรวงฯ - วันที่ 28 มกราคม พ.ศ. 2537 ได้รับแต่งตั้งเป็นสมาชิก “สภาที่ปรึกษาด้านการเงิน และเศรษฐกิจของสันตะสำนัก 4”เหตุการณ์สำคัญในชีวิตเหตุการณ์สำคัญในชีวิต. - 3 มีนาคม ค.ศ.1973 ได้รับแต่งตั้งเป็นอัครมุขนายกมิสซังโรมันคาทอลิกกรุงเทพฯ- 3 มิถุนายน ค.ศ.1973 ได้รับการอภิเษกเป็นอัครมุขนายกมิสซังโรมันคาทอลิกกรุงเทพฯ สืบตำแหน่งต่อจากพระคุณเจ้ายอแซฟ ยวง นิตโย ได้รับการอภิเษกที่เซมินารีนักบุญยอแซฟ สามพราน นครปฐม โดยพระคุณเจ้ายอแซฟ ยวง นิตโย เป็นผู้อภิเษก- ค.ศ.1979 - 2001 เป็นประธานสำนักงานคาทอลิกสงเคราะห์ผู้ประสบภัยและผู้ลี้ภัย (โคเออร์) เพื่อช่วยเหลือผู้อพยพอินโดจีน เช่น เขมร เวียดนาม ซึ่งเข้ามาในประเทศไทยเป็นจำนวนหลายแสนคน จนกระทั่งปัจจุบัน ยังช่วยเหลือผู้ประสบภัยเหล่านี้อยู่ และได้ขยายความช่วยเหลือไปยังประเทศกัมพูชา- ค.ศ.1982 ได้รับแต่งตั้งเป็นประธานจัดประชุมสหพันธ์สภามุขนายกแห่งเอเชีย (เอฟเอบีซี) ครั้งที่ 4 ที่เซมินารีแสงธรรม สามพราน นครปฐม ซึ่งประเทศไทยเป็นเจ้าภาพครั้งแรก มีพิธีสหบูชามิสซา ณ อาสนวิหารอัสสัมชัญ บางรัก และมีการถ่ายทอดสดทางสถานีโทรทัศน์ด้วย- 30 ธันวาคม ค.ศ.1982 สมเด็จพระสันตะปาปาจอห์น ปอลที่ 2 มีพระสมณสาส์นแจ้งเป็นการภายในให้ทราบว่าจะทรงแต่งตั้งให้เป็นสมาชิกของคณะพระคาร์ดินัลแห่งพระศาสนจักรโรมันอันศักดิ์สิทธิ์ ในวันที่ 2 กุมภาพันธ์ ค.ศ. 1983- 5 มกราคม ค.ศ. 1983 มีประกาศอย่างเป็นทางการแต่งตั้งให้ดำรงตำแหน่งเป็นสมาชิกคณะพระคาร์ดินัล (นับเป็นพระคาร์ดินัลองค์แรกของประเทศไทย)- 2 กุมภาพันธ์ ค.ศ. 1983 พิธีสถาปนาสมณศักดิ์พระคาร์ดินัล ณ มหาวิหารนักบุญเปโตร กรุงโรม นครรัฐวาติกัน ท่ามกลางคณะพระคาร์ดินัล คณะทูตานุทูต และคริสต์ศาสนิกชน โดยสมเด็จพระสันตะปาปาจอห์น ปอลที่ 2 แต่งตั้งให้เป็นพระคาร์ดินัลบาทหลวงประจำโบสถ์นักบุญลอเรนซ์ในปานิสแปร์นา (Cardinal-Priest of San Lorenzo in Panisperna)- 10-11 พฤษภาคม ค.ศ.1984 เป็นประธานคณะกรรมการจัดการพิธีรับเสด็จ สมเด็จพระสันตะปาปา ยอห์น ปอล ที่ 2 ฝ่ายศาสนจักรคาทอลิกแห่งประเทศไทย และเป็นผู้ประสานงานกับฝ่ายรัฐบาล- 20 ธันวาคม ค.ศ.1984 ฉลองครบรอบ 25 ปีแห่งการบวชเป็นบาทหลวง (หิรัญสมโภช)- 3 มิถุนายน ค.ศ.1998 ฉลองครบรอบ 25 ปีในการดำรงตำแหน่งอัครมุขนายกมิสซังโรมันคาทอลิกกรุงเทพฯ- 3-12 มกราคม ค.ศ. 2000 ได้รับแต่งตั้งเป็นประธานจัดประชุมสหพันธ์สภามุขนายกแห่งเอเชีย (เอฟเอบีซี) ในประเทศไทยเป็นครั้งที่ 2 ระหว่างวันที่ 3-12 มกราคม ณ บ้านผู้หว่าน สามพราน นครปฐม- 9 มกราคม ค.ศ. 2000 ได้รับแต่งตั้งเป็นประธานจัดงานฉลองฝ่ายศาสนจักรคาทอลิกในโอกาสที่พระบาทสมเด็จพระเจ้าอยู่หัวมีพระชนมายุครบ 72 พรรษา และโอกาสฉลองปีศักดิ์สิทธิ์ ณ ศูนย์ กีฬามหาวิทยาลัยธรรมศาสตร์ รังสิต- มกราคม ค.ศ.2000 โอกาสครบรอบ 100 ปี โรงพยาบาลเซนต์หลุยส์ พระคาร์ดินัลได้พัฒนาปรับปรุงโรงพยาบาลเซนต์หลุยส์ วิทยาลัยเซนต์หลุยส์ ให้ทันสมัยและสามารถให้บริการผู้ป่วยให้ มีคุณภาพยิ่งขึ้น และวันที่ 23 ธันวาคม ค.ศ. 2000 เวลา 14.30 น. สมเด็จพระเทพรัตนราชสุดาฯ สยามบรมราชกุมารี เสด็จเปิดอาคารร้อยปีบารมีบุญซึ่งเป็นอาคารสูง 24 ชั้น- 5 มีนาคม ค.ศ. 2000 ร่วมพิธีสถาปนาบาทหลวงนิโคลาส บุญเกิด กฤษบำรุง เป็นบุญราศี ณ ลานมหาวิหารนักบุญเปโตร วาติกัน ท่านในฐานะเป็นผู้เสนอเรื่องนี้เป็นผู้กล่าวรายงานต่อองค์สมเด็จพระสันตะปาปาจอห์น ปอลที่ 2 นับเป็นความภาคภูมิใจและเกียรติสำหรับคริสตจักรโรมันคาทอลิกในประเทศไทย เขตมิสซังกรุงเทพฯ และโบสถ์นักบุญเปโตร สามพราน- 15 กันยายน ค.ศ. 2001 เสกอาคารร้อยปีบารมีบุญ (ตึกใหม่ 24 ชั้น) โรงพยาบาลเซนต์หลุยส์- 8 มิถุนายน ค.ศ.2003 เปิดสักการสถานบุญราศีนิโคลาส บุญเกิด กฤษบำรุง และบวชบาทหลวง- 5-25 เมษายน ค.ศ. 2005 ร่วมพิธีปลงพระศพสมเด็จพระสันตะปาปาจอห์น ปอล ที่ 2 และในฐานะพระคาร์ดินัล ได้เข้าร่วมการเลือกตั้งสมเด็จพระสันตะปาปาพระองค์ใหม่ (สมเด็จพระสันตะปาปาเบเนดิกต์ที่ 16) ประมุขพระศาสนจักรโรมันคาทอลิก สืบตำแหน่งต่อจากนักบุญเปโตรเป็นลำดับที่ 265- 2 กุมภาพันธ์ ค.ศ. 2008 ฉลองครบรอบ 25 ปีแห่งสมณศักดิ์พระคาร์ดินัล ณ เซมินารีนักบุญยอแซฟ สามพราน- 16 พฤษภาคม ค.ศ.2008 เข้าเฝ้าถวายรายงานต่อสมเด็จพระสันตะปาปาเบเนดิกต์ ที่ 16 “อัล ลิมินา” (ad Limina Apostolorum) ร่วมกับสภาประมุขแห่งบาทหลวงโรมันคาทอลิกแห่งประเทศไทย (10 เขตมิสซังในประเทศไทย)- 14 พฤษภาคม ค.ศ. 2009 สมเด็จพระสันตะปาปาเบเนดิกต์ ที่16 ได้อนุมัติการลาของพระคาร์ดินัลไมเกิ้ล มีชัย กิจบุญชู ประมุขมิสซังโรมันคาทอลิกกรุงเทพฯ- 14 ธันวาคม ค.ศ. 2016 เมื่อพระคาร์ดินัลเปาลู เอวาริสตู อาร์นส์ มรณภาพ พระคาร์ดินัลมีชัยกลายเป็นพระคาร์ดินัลบาทหลวงที่อาวุโสที่สุด (Cardinal Protopriest)เครื่องราชอิสริยาภรณ์</doc>
