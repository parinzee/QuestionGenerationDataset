<doc id="340965" url="https://th.wikipedia.org/wiki?curid=340965" title="พระเจ้าฮโยคง">พระเจ้าฮโยคง พระเจ้าฮโยคงแห่งซิลลา (ครองราชย์ ค.ศ. 897 - ค.ศ. 912) กษัตริย์ลำดับที่ 52 แห่งอาณาจักรซิลลา พระเจ้าฮโยคงแห่งซิลลาเป็นพระราชโอรสของ พระเจ้าฮอนคังและ พระชายาอึยมยอง พระองค์อภิเษกกับธิดาของลีชานพระราชทานนามว่าพระมเหสีอูมยอง ในรัชสมัยของพระองค์นั้นอาณาจักรฮูแพกเจและอาณาจักรแทบงเริ่มขยายอำนาจจากทางตะวันตกของอาณาจักรซิลลา ในปี ค.ศ. 905 เมืองจองนยองที่อยู่ทางภาคตะวันออกเฉียงเหนือของอาณาจักรซิลลานั้นถูกอาณาจักรแทบงเข้ายึดครอง และในปี ค.ศ. 907 พระเจ้าคยอน ฮวอน ได้นำทัพของอาณาจักรฮูแพกเจเข้ายึดพระราชวังในเมืองอิลซอนทางตอนของอาณาจักรซิลลา เมื่ออาณาจักรซิลลาถูกโจมตีบ่อยครั้งเข้าพระเจ้าฮโยคงหันมาดื่มสุราและขาดการดูแลราชกิจบ้านเมืองทำให้ อาณาจักรซิลลา เกิดความวุ่นวายขึ้น และในปี ค.ศ. 912 พระเจ้าฮโยคงสิ้นพระชนม์ พระศพของพระองค์ได้ถูกนำไปฝั่งที่บริเวณทิศเหนือของวัดซาจาซา</doc>
