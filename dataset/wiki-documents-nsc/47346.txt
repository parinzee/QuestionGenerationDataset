<doc id="47346" url="https://th.wikipedia.org/wiki?curid=47346" title="ยูโกะ นะกะซะวะ">ยูโกะ นะกะซะวะ ยูโกะ นะกะซะวะ () (เกิดวันอังคารที่ 19 มิถุนายน พ.ศ. 2516) คือสมาชิกรุ่นก่อตั้งของกลุ่มนักร้องหญิง "มอร์นิงมุซุเมะ" ของประเทศญี่ปุ่น ปัจจุบันนี้ เธอทำหน้าที่เป็นศิลปินเดี่ยว นักแสดง และเป็นหนึ่งในพิธีกรประจำรายการโทรทัศน์ เฮลโล! มอร์นิง ซึ่งเป็นรายการประจำของกลุ่มมอร์นิงมุซุเมะเองข้อมูลส่วนบุคคลอื่น ๆข้อมูลส่วนบุคคลอื่น ๆ. - หมู่เลือด: โอ - ความสูง: 159 เซนติเมตร - งานอดิเรก: อ่านหนังสือ - ฤดูกาลที่ชอบที่สุด: ฤดูหนาว - อาหารที่ชอบน้อยที่สุด: กล้วย, มะเขือเทศ - ติดนิสัย: ชอบกัดลิ้นเวลาหลับประวัติการทำงาน ประวัติการทำงาน. ยูโกะ นากาซาวะ เริ่มต้นอาชีพสายบันเทิงด้วยการเข้าร่วมโครงการคัดเลือกนักร้องหญิงให้แก่วงเจ-ร็อคที่ชื่อ "ชารันคิว" ในปี พ.ศ. 2540 ซึ่งแม้เธอจะได้ตำแหน่งรองชนะเลิศหนึ่งในห้าคนเท่านั้น แต่หลังจากการคัดเลือก สึงกุ นักร้องนำของชารัมคิวและโปรดิวเซอร์ ก็ได้รับเธอและเพื่อนอีก 4 คน ซึ่งได้แก่ คาโอริ อีดะ, อายะ อิชิงูโระ, นัตสึมิ อาเบะ และอาซูกะ ฟูกูดะ ที่ได้รับตำแหน่งเดียวกันเอาไว้ และให้โอกาสแก่พวกเธออีกครั้งหนึ่ง โดยมีข้อแม้ว่าพวกเธอทั้งห้าจะต้องทำให้เพลงซิงเกิล ไอโนะทาเนะ ขายได้ 50,000 ชุดภายใน 5 วัน ซึ่งผลปรากฏว่านากาซาวะและเพื่อน ๆ ของเธอสามารถทำได้ตามข้อแม้ดังกล่าวก่อนกำหนด 1 วัน เป็นผลให้สึงกุตกลงนำพวกเธอเข้ามาร่วมงานด้วยในฐานะของกลุ่มนักร้องชื่อ "มอร์นิงมุซุเมะ" (ขณะนั้นเธอมีอายุ 24 ปี) ในมอร์นิงมุซุเมะนี้ นากาซาวะได้รับตำแหน่งเป็นหัวหน้ากลุ่ม เนื่องจากว่าเธอมีอายุมากที่สุดในบรรดาสมาชิกทุกคน แต่ในการร้องเพลง เธอมักจะได้รับบทบาทให้ร้องแนวประสานเสียงเสียเป็นส่วนใหญ่ ท่อนที่เธอจะได้ร้องเดี่ยวนั้นมีจำนวนค่อนข้างน้อย หลังจากการก่อตั้งกลุ่มมอร์นิงมุซุเมะไม่นาน ในปี พ.ศ. 2541 นากาซาวะได้เริ่มอาชีพศิลปินเดี่ยว โดยแนวเพลงเริ่มแรกของเธอนั้นคือแนวเอ็งกะ แต่ผสมกลิ่นไอของดนตรีแนวป็อปเข้าไปด้วย ซึ่งแนวเพลงเช่นนี้จะมีจังหวะที่ค่อนข้างช้า เนื้อหาเป็นผู้ใหญ่ และออกแนวบัลลาดมากกว่าเพลงส่วนใหญ่ของเฮลโล! โปรเจกต์ (ต้นสังกัดของกลุ่มมอร์นิงมุซุเมะ) นากาซาวะยังทำหน้าที่เป็นนักร้องประจำให้แก่งานเพลงชุด โฟล์คซองส์ ของเฮลโล! โปรเจกต์ อีกด้วย โดยเพลงในอัลบั้มนี้จะเป็นเพลงแนวโฟล์คซองที่เธอร่วมกันสร้างกับกลุ่มนักร้องหรือศิลปินเดี่ยวคนอื่น ๆ ในสังกัดเดียวกัน นอกจากนั้น ในปี พ.ศ. 2543 เธอยังได้เข้าร่วมกับกับกลุ่ม อากางูมิ 4 ซึ่งเป็นหนึ่งในกลุ่มนักร้องผสมของเฮลโล! โปรเจกต์ ประจำปีนี้อีกด้วย เมื่อมาถึงฤดูใบไม้ผลิ ปี พ.ศ. 2544 นากาซาวะได้ ‘สำเร็จการศึกษา’ (ซตสึเงียว) จากมอร์นิงมุซุเมะไป เพื่อที่จะทำกิจกรรมอย่างอื่นนอกจากการร้องเพลงในช่วงอายุ 30 ปีที่จะมาถึงของเธอ (เธอสำเร็จการศึกษาไปในวัย 28 ปี) ทำให้คาโอริ อีดะ กับเค ยาซูดะ ได้รับตำแหน่งหัวหน้ากลุ่มร่วมสองคนถัดมา หลังจากนั้น นากาซาวะได้รับเล่นละครโทรทัศน์บางเรื่องเช่น บิวตี 7 และ โฮมเมคเกอร์ และยังคงทำงานในฐานะศิลปินเดี่ยวต่อไป ซึ่งถือว่าประสบความสำเร็จพอสมควร แต่เธอก็ไม่ได้จากมอร์นิงมุซุเมะไปเลยทีเดียว เธอยังคงร่วมงานกับกลุ่มนักร้องกลุ่มนี้อยู่บ้าง และยังทำหน้าที่เป็นหนึ่งในพิธีกรของรายการ เฮลโล! มอร์นิง ซึ่งเป็นรายการโทรทัศน์ประจำของมอร์นิงมุซุเมะเองอีกด้วย ในวันจันทร์ที่ 11 เมษายน พ.ศ. 2548 นากาซาวะได้รับบทบาทนักแสดงในรายการโทรทัศน์ที่ชื่อ ทจุเน็ง ของทางระบบออกอากาศไมนิจิ และในวันอังคารที่ 11 เมษายน พ.ศ. 2549 เธอก็ได้รับงานเดียวกันในรายการโทรทัศน์ จิจิงปูอิปูอิ ซึ่งเป็นรายการของไมนิจิอีกเช่นกันกลุ่มนักร้องที่สังกัดกลุ่มนักร้องที่สังกัด. - กลุ่มนักร้องในเฮลโล! โปรเจกต์- มอร์นิงมุซุเมะ (พ.ศ. 2540 – 2544) - เฮลโล! โปรเจกต์ ชิโรงูมิ (พ.ศ. 2548) - กลุ่มนักร้องผสมของเฮลโล! โปรเจกต์- อากางูมิ 4 (พ.ศ. 2543) - เอช.พี. ออลสตาร์ส (พ.ศ. 2547) - พูริพูริพิงค์ (พ.ศ. 2548)รายละเอียดปลีกย่อยรายละเอียดปลีกย่อย. - ก่อนที่เธอจะเข้าเป็นนักร้องของมอร์นิงมุซุเมะ เธอทำงานเป็นพนักงานออฟฟิสมาก่อน - ในต้นสังกัดเฮลโล! โปรเจกต์ เธอเป็นที่รู้จักกันในฐานะของพี่สาวผู้เกรี้ยวกราดและมีบุคลิกแบบแยงกี - เธอเคยเป็นแฟนตัวยงของดนตรีแนวพังค์ - เธอได้ให้เหตุผลที่ทำให้เธอตัดสินใจสำเร็จการศึกษาจากมอร์นิงมุซุเมะว่า เป็นเพราะอายุของเธอมากขึ้นและเริ่มรู้สึกว่าร่างกายของเธอถึงขีดจำกัดในการทำกิจกรรมต่าง ๆ ของกลุ่มนี้แล้ว - เธอเป็นคนที่เกลียดกล้วยมากจนขนาดที่ไม่สามารถอยู่ในห้องที่มีกล้วยวางอยู่ได้ แต่จากการสัมภาษณ์ของโนโซมิ สึจิ (สมาชิกมอร์นิงมุซุเมะรุ่นที่ 4) ว่าอะไรในตัวเธอที่เปลี่ยนแปลงไปหลังสำเร็จการศึกษาจากมอร์นิงมุซุเมะ เธอได้ตอบว่า ตอนนี้เธอสามารถจะอยู่ในห้องเดียวกับคนที่กำลังรับประทานกล้วยอยู่ได้แล้ว - เธอเป็นคนที่ไม่ชอบคุยและรับโทรศัพท์มากจนขนาดเค ยาซูดะ ยังบอกว่า ถ้าเธอรับโทรศัพท์เมื่อไร นั่นคือสิ่ง "มหัศจรรย์" เลยทีเดียวผลงานเพลงซิงเกิลอัลบั้มเพลงวิดีโอ/ดีวีดีภาพยนตร์รายการโทรทัศน์ผลงาน. รายการโทรทัศน์. - เฮลโล! มอร์นิง - ไอดอล โวะซางาเซะ! - เอ็ม โนะโมกูชิโรกุ - เฮลโลแลนด์ - เอ็นเอชเคจูเนียร์สเปเชียล - โอซากะฮัตสึเค็งกิ แดช! โดยาห์ - CCHU~NENละครโทรทัศน์ละครโทรทัศน์. - พ.ศ. 2544- 3 ม.ค. – ไอเก็งโรซินันเตะโนะไซนัง - 9 ก.ค. – บิวตี 7 - พ.ศ. 2545- 3 ม.ค. – กินซะโนะโคอิ - 6 เม.ย. – โกกูเซ็ง () - พ.ศ. 2546 – โกกูเซ็ง สเปเชียล - พ.ศ. 2547- โคชิระฮงอิเกงามิโชะ () (3), (4) - พ.ศ. 2548 – โคชิระฮงอิเกงามิโชะ (5) - พ.ศ. 2549 – โฮมเมคเกอร์ภาพยนตร์โฆษณาภาพยนตร์โฆษณา. - เอรูเซนุ - นิฮงโจวโอวเคบะ - โอริโกงาโดะ - ซูเกโอโดวชิเตบูรุรายการวิทยุรายการวิทยุ. - นากาซาวะ ยูโกะ โนะ ออลไนท์นิปปงซูเปอร์ - นากาซาวะ ยุโกะ โนะ ออลไนท์นิปปงซันเดย์สเปเชียล / นากาซาวะ ยูโกะ โนะ - คิมามะนิ คลาสสิก (รายการของมิวสิคพลาซ่า) - ยังทาวน์ โดวโยวบิ - มาจิอาซะสมุดรวมภาพถ่ายสมุดรวมภาพถ่าย. - พ.ศ. 2544 – ฟีเธอร์ ~ นากาซาวะ ยูโกะ ซาชินโชว - พ.ศ. 2546 – วาตาชิกะโอะโมว, คนนะอนนะ – นากาซาวะ ยูโกะ ซาชินโชว ()หนังสือหนังสือ. - พ.ศ. 2545 – ไคชิง - พ.ศ. 2546 – ซุตโตะอูชิโรการะมิเตกิตะ</doc>
