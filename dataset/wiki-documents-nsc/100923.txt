<doc id="100923" url="https://th.wikipedia.org/wiki?curid=100923" title="สนามกีฬาเฉลิมพระเกียรติ 80 พรรษา 5 ธันวา 2550">สนามกีฬาเฉลิมพระเกียรติ 80 พรรษา 5 ธันวา 2550 สนามกีฬาเฉลิมพระเกียรติ 80 พรรษา 5 ธันวา 2550 () หรือชื่อเดิม สนามกีฬาเมืองหลักเฉลิมฉลอง 333 ปี จังหวัดนครราชสีมา ตั้งอยู่บนทางหลวงแผ่นดินหมายเลข 304 หรือถนนสืบศิริ ตำบลปรุใหญ่ อำเภอเมืองนครราชสีมา เป็นสนามกีฬาหลักในการแข่งขันซีเกมส์ 2007 ที่จังหวัดนครราชสีมา ระหว่างวันที่ 6 ถึง 15 ธันวาคม พ.ศ. 2550 ปัจจุบันเป็นสนามเหย้าของ สโมสรฟุตบอลจังหวัดนครราชสีมา (เฉพาะสนามหลัก) ชื่ออย่างเป็นทางการของสนามกีฬาได้รับพระราชทานจากพระบาทสมเด็จพระปรมินทรมหาภูมิพลอดุลยเดช มหิตลาธิเบศรรามาธิบดี จักรีนฤบดินทร สยามมินทราธิราช บรมนาถบพิตร เนื่องในโอกาสที่ซีเกมส์ครั้งนี้จัดคาบเกี่ยวกับพระราชพิธีมหามงคลเฉลิมพระชนมพรรษา ๘๐ พรรษา ๕ ธันวาคม พุทธศักราช ๒๕๕๐ สนามกีฬาเฉลิมพระเกียรติ 80 พรรษา 5 ธันวา 2550 ยังเป็นสถานที่สำหรับจัดการแข่งขัน ไทยไฟท์ ที่มีขึ้นเป็นครั้งแรกในช่วงปลายปี พ.ศ. 2553 ด้วยเช่นกัน นอกจากนี้ ตัวสนามจะใช้จัดพิธีเปิด-ปิด และการแข่งขันกีฬาฟุตบอล ที่มีความจุ 25,000 คน และสามารถขยายเพิ่มเป็น 45,000 คนในอนาคต ซึ่งปัจจุบันใหญ่เป็นอันดับ 4 ของประเทศประวัติการใช้งานของภายในบริเวณสนามกีฬาประวัติการใช้งานของภายในบริเวณสนามกีฬา. - 6-15 ธันวาคม พ.ศ. 2550 ได้รับเกียรติให้เป็นสนามกีฬาหลักในการแข่งขันซีเกมส์ 2007 - 1-18 พฤศจิกายน พ.ศ. 2555 ได้รับเกียรติให้เป็นสนามในการแข่งขันฟุตซอลชิงแชมป์โลก 2012 ภายในอาคารโคราช ชาติชาย ฮอลล์ ร่วมกับ อินดอร์ สเตเดียม สนามกีฬาหัวหมาก และอาคารนิมิบุตร กรุงเทพมหานคร - 25 พฤศจิกายน พ.ศ. 2555 ได้รับเกียรติให้จัดการแข่งขันการชกมวยไทยไฟท์ ภายในอาคารชาติชาย ฮอลล์ - 26 กรกฎาคม-4 สิงหาคม พ.ศ. 2556 ได้รับเกียรติให้เป็นสนามในการจัดการแข่งขันวอลเลย์บอลยุวชนหญิงชิงแชมป์โลก 2013 ร่วมกับ สนามเดอะมอลล์ คอนเวนชั่น เซ็นเตอร์ - 13-21 กันยายน 2556 ได้รับเกียรติให้เป็นสนามในการจัดแข่งขันวอลเลย์บอลหญิงชิงแชมป์เอเชีย 2013 ร่วมกับ สนามเดอะมอลล์ คอนเวนชั่น เซ็นเตอร์ - 9-19 ธันวาคม 2557 ได้รับเกียรติให้เป็นเจ้าภาพและใช้สนามจัดการแข่งขันกีฬาแห่งชาติ ครั้งที่ 43 ร่วมกับ มหาวิทยาลัยเทคโนโลยีสุรนารี โรงเรียนราชสีมาวิทยาลัย สถานศึกษาในจังหวัด และเดอะมอลล์ นครราชสีมา - 15-19 มกราคม 2558 จังหวัดนครราชสีมา ได้รับเกียรติให้เป็นเจ้าภาพและใช้สนามจัดการแข่งขันกีฬาคนพิการแห่งชาติ ครั้งที่ 33อื่นๆอื่นๆ. - โคราช ชาติชาย ฮอลล์ อินดอร์สเตเดี้ยมภายในสนามกีฬาฯ - สนามกีฬาเฉลิมพระเกียรติ 80 พรรษา สนามหลัก</doc>
