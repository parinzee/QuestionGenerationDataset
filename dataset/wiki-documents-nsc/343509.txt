<doc id="343509" url="https://th.wikipedia.org/wiki?curid=343509" title="ณวัฒน์ อิสรไกรศีล">ณวัฒน์ อิสรไกรศีล ณวัฒน์ อิสรไกรศีล (10 สิงหาคม พ.ศ. 2516) เป็นพิธีกรรายการโทรทัศน์ นักเดินทางท่องเที่ยวชาวไทย และผู้ผลิตรายการโทรทัศน์ เริ่มต้นเข้าวงการบันเทิงจากการเป็นพิธีกรรายการ เอ็กซิบิชั่น โชว์ ออกอากาศทาง สถานีโทรทัศน์ ไอทีวี (ITV) ตามด้วยรายการก่อนถึงจันทร์ หลังจากนั้นก็มีอีกหลายรายการที่ทำให้เป็นที่รู้จักในนามพิธีกรรายการโทรทัศน์ของเมืองไทย รายการที่โดดเด่น อาทิเช่น รายการคุยแหกโค้ง, รายการเปิดเมืองแปลก, รายการอะเมซิ่งเมืองไทย, รายการ ทูไนท์โชว์, รายการเพชรรามา และอื่นๆอีกมากมาย อีกทั้งการเป็นพิธีกรในงานการประกวดมิสไทยแลนด์เวิลด์ ทางสถานีโทรทัศน์ไทยทีวีสีช่อง 3 ตั้งแต่ปี พ.ศ. 2550 (ค.ศ. 2007) - ปี พ.ศ. 2555 (ค.ศ. 2012) และเป็นผู้อำนวยการกองประกวด มิสแกรนด์ไทยแลนด์ รวมถึงการเป็นประธานและผู้ก่อตั้ง เวทีการประกวดระดับนานาชาติ มิสแกรนด์อินเตอร์เนชันแนล (Miss Grand International) ขึ้นในปี พ.ศ. 2556 (ค.ศ. 2013)ประวัติ ประวัติ. ณวัฒน์ อิสรไกรศีล เป็นชาวอำเภอดำเนินสะดวก จังหวัดราชบุรี จบการศึกษาระดับมัธยมศึกษาตอนต้น จากโรงเรียนสายธรรมจันทร์ จังหวัดราชบุรี จบการศึกษาระดับมัธยมศึกษาตอนปลาย จากโรงเรียนบดินทร์เดชา สิงห์ สิงหเสนี และจบการศึกษาระดับปริญญาตรี จากคณะเศรษฐศาสตร์ มหาวิทยาลัยหอการค้าไทย โดยในช่วงศึกษาอยู่ระดับชั้นมัธยมศึกษา ได้ออกตระเวนเล่น เกมโชว์ ตามรายการโทรทัศน์มากมายนับสิบรายการ เช่น รายการพลิกล็อก, รายการมาตามนัด, รายการเกมตั้งตัว, รายการ ลาภติดเลข ฯลฯ จนได้รับรางวัลมากมายถึงขั้นส่งเสียตัวเองจนเรียนจบ และเริ่มต้นมีประสบการณ์การเดินทางต่างประเทศจากการได้รับรางวัล จากนั้นได้เป็นพนักงานฝ่ายการตลาดของบริษัทรถยนต์ควบคู่ไปกับการเรียนในระดับชั้นปริญญาตรี ก่อนเปลี่ยนผันตัวเองไปเป็นมัคคุเทศก์ ตระเวนเดินทางไปยังประเทศต่างๆทั่วโลก และได้เปิดบริษัทนำเที่ยวเป็นของตนเอง ในนาม บริษัท โบอิ้ง ฮอลิเดย์ ทัวร์ แอนด์ ทราเวล จำกัด ก่อนเปลี่ยนแปลงชีวิตตัวเองอีกครั้งเมื่อถูกชักนำเข้าสู่วงการบันเทิง โดยผู้บริหารของสถานีโทรทัศน์ไอทีวี (ITV) ในยุคแรก และในช่วงเวลาเดียวกันก็ได้เปิด บริษัท ฮอลิเดย์ เทเลวิชั่น จำกัด เพื่อเริ่มต้นผลิตรายการโทรทัศน์หลากหลายประเภท เช่น รายการก่อนถึงจันทร์, รายการดาวค้างฟ้า, รายการเลดี้ดอตคอม, รายการเปิดเมืองแปลก, รายการปากครองตลาด, รายการคุยแหกโค้ง ก่อนตัดสินใจเข้าเซ็นต์สัญญาเข้าทำงานร่วมกับ บริษัท บีอีซี-เทโร เอ็นเตอร์เทนเม้นท์ จำกัด (มหาชน) ในตำแหน่งพิธีกรผู้ประกาศ และ Executive Producer จึงทำให้เริ่มมีผลงานกับทางสถานีโทรทัศน์ไทยทีวีสีช่อง 3 จากการเป็นพิธีกรผู้ประกาศข่าว รายการก๊วนข่าวเช้าวันหยุด, รายการเมืองแปลกในต่างแดน, รายการอะเมซิ่งเมืองไทย, รายการทูไนท์โชว์, รายการเพชรรามา, รายการครัวคุณต๋อย รวมถึงได้รับตำแหน่งผู้อำนวยการกองประกวดมิสไทยแลนด์เวิลด์ และ ทำหน้าที่พิธีกรบนเวทีดังกล่าว มาตั้งแต่ปี พ.ศ. 2550 (ค.ศ. 2007) จนถึงปี พ.ศ. 2555 (ค.ศ. 2012) ในขณะเดียวกันก็ยังมีผลงานรายการโทรทัศน์ผ่านสถานีโทรทัศน์อื่นๆควบคู่ไปด้วย เช่น รายการสนามเป้าชวนคุย (สถานีโทรทัศน์กองทัพบกช่อง 5), รายการแจกแหลก(สถานีโทรทัศน์กองทัพบกช่อง 5), รายการครูพักลักจำ (โมเดิร์นไนน์ทีวี), รายการอาชีพนี้คุณทำได้(โมเดิร์นไนน์ทีวี), รายการโวยาเจอร์ เกมการเดินทางในต่างแดน(โมเดิร์นไนน์ทีวี), รายการมิราเคิล ออฟ ไลฟ์ (โมเดิร์นไนน์ทีวี) และรายการอื่นๆอีกหลายรายการ จนเมื่อปี พ.ศ. 2555 (ค.ศ. 2012) ได้หมดสัญญาการเป็นผู้อำนวยการกองประกวดมิสไทยแลนด์เวิลด์ จึงได้ผันตัวเองมาตั้งเวทีการประกวดสาวงามในปี พ.ศ. 2556 (ค.ศ. 2013) โดยใช้ชื่อว่า "มิสแกรนด์ไทยแลนด์" (Miss Grand Thailand) โดยร่วมกับทาง สถานีโทรทัศน์สีกองทัพบกช่อง 7 แพร่ภาพออกอากาศทาง สถานีโทรทัศน์สีกองทัพบกช่อง 7 และนอกจากนั้นยังเป็นประธานและผู้ก่อตั้งเวทีการประกวดสาวงามระดับนานาชาติ โดยใช้ชื่อว่า "มิสแกรนด์อินเตอร์เนชันแนล" (Miss Grand International) ซึ่งถือเป็นเวทีระดับนานาชาติ เวทีแรกของโลกที่มีจุดกำเนิดและก่อตั้งโดยคนไทยผลงานปัจจุบันพิธีกรรายการโทรทัศน์ผลงานปัจจุบัน. พิธีกรรายการโทรทัศน์. - รายการทไวไลท์โชว์ ออกอากาศทางสถานีโทรทัศน์ไทยทีวีสีช่อง 3 ทุกวันเสาร์ เวลา 15.30 น. - รายการทูไนท์โชว์ ออกอากาศทางสถานีโทรทัศน์ไทยทีวีสีช่อง 3 ทุกวันจันทร์ เวลา 23.15 น. - รายการเพชรรามา ออกอากาศทางสถานีโทรทัศน์ไทยทีวีสีช่อง 3 ทุกวันศุกร์ เวลา 23.15 น. - รายการครัวคุณต๋อย ออกอากาศทาง สถานีโทรทัศน์ไทยทีวีสีช่อง 3 ทุกวันจันทร์ - ศุกร์ เวลา 13.40 น. - รายการโวยาเจอร์ เกมการเดินทางในต่างแดน ออกอากาศทางสถานีโทรทัศน์ โมเดิร์นไนน์ทีวีผู้จัดงานประกวดผู้จัดงานประกวด. - มิสแกรนด์ไทยแลนด์ ออกอากาศทางสถานีโทรทัศน์สีกองทัพบกช่อง 7 - มิสแกรนด์อินเตอร์เนชันแนล ออกอากาศทางสถานีโทรทัศน์สีกองทัพบกช่อง 7ผู้จัดงานคอนเสิร์ตผู้จัดงานคอนเสิร์ต. - คอนเสิร์ตเพลินจิต ย้อนวัน ย้อนวัย กับเพลงรักในใจของเรา วันแสดง 16 มีนาคม พ.ศ. 2556 ศิลปิน ก้อง สหรัถ สังคปรีชา, ณัฐ ศักดาธร, เบน ชลาทิศ, เจนนิเฟอร์ คิ้ม แขกรับเชิญ อ๊อด คีรีบูน, โต๋ ศักดิ์สิทธิ์ และ แอ๊ด คาราบาว- คอนเสิร์ตเพลินจิต 2 คาราบาว ออร์เคสตร้า วันแสดง 14 กันยายน พ.ศ. 2556 ศิลปิน วงคาราบาว ร่วมด้วย วงดนตรีออร์เคสตร้า แขกรับเชิญ เบิร์ด กับ ฮาร์ท และ ตั๊ก ศิริพร อยู่ยอดผลงานที่ผ่านมาพิธีกรรายการโทรทัศน์ผลงานที่ผ่านมา. พิธีกรรายการโทรทัศน์. - รายการมิราเคิล ออฟ ไลฟ์ ออกอากาศทางสถานีโทรทัศน์ โมเดิร์นไนน์ทีวี - รายการเอ็กซิบิชั่น โชว์ เคยออกอากาศทางสถานีโทรทัศน์ ไอทีวี - รายการก่อนถึงจันทร์ เคยออกอากาศทางสถานีโทรทัศน์ ไอทีวี - รายการดาวค้างฟ้า เคยออกอากาศทางสถานีโทรทัศน์ ไอทีวี - รายการคุยแหงโค้ง เคยออกอากาศทางสถานีโทรทัศน์กองทัพบกช่อง 5 / สถานีโทรทัศน์ ทีไอทีวี - รายการปากครองตลาด เคยออกอากาศทางสถานีโทรทัศน์กองทัพบกช่อง 5 - รายการสนามเป้าชวนคุย เคยออกอากาศทางสถานีโทรทัศน์กองทัพบกช่อง 5 - รายการเมืองแปลกในต่างแดน เคยออกอากาศทางสถานีโทรทัศน์ไทยทีวีสีช่อง 3 - รายการก๊วนข่าวเช้าวันหยุด เคยออกอากาศทางสถานีโทรทัศน์ไทยทีวีสีช่อง 3 - รายการอาชีพนี้คุณทำได้ เคยออกอากาศทางสถานีโทรทัศน์ โมเดิร์นไนน์ ทีวี - รายการเปิดเมืองแปลก เคยออกอากาศทางสถานีโทรทัศน์กองทัพบกช่อง 5 / สถานีโทรทัศน์ โมเดิร์นไนน์ ทีวี (โดยใช้ชื่อรายการ เมืองแปลกบนโลกใบนี้ และ เปิดเมืองแปลก) - รายการคลับเซเว่น เคยออกอากาศทางสถานีโทรทัศน์สีกองทัพบกช่อง 7 - รายการอะเมซิ่งเมืองไทย เคยออกอากาศทางสถานีโทรทัศน์ไทยทีวีสีช่อง 3 - รายการแจกแหลก เคยออกอากาศทางสถานีโทรทัศน์กองทัพบกช่อง 5 - รายการครูพัก ลักจำ เคยออกอากาศทางสถานีโทรทัศน์ โมเดิร์นไนน์ ทีวี - รายการประกวดมิสไทยแลนด์เวิลด์ ทางสถานีโทรทัศน์ ไทยทีวีสีช่อง 3 (ตั้งแต่ ปีพ.ศ. 2550 - พ.ศ. 2555)พ็อกเก๊ตบุ๊คพ็อกเก๊ตบุ๊ค. - True Story ชีวิตจริง...ที่เลือกเอง ปี พ.ศ. 2548 - เปิดเมืองแปลก ปี พ.ศ. 2550วีซีดี / ดีวีดีวีซีดี / ดีวีดี. - เรื่องเล่าต่างแดน ชุดที่ 1 - เรื่องเล่าต่างแดน ชุดที่ 2คอลัมนิสต์คอลัมนิสต์. - คนดังนั่งเขียน ไทยรัฐออนไลน์ (www.thairath.co.th)โฆษณาโฆษณา. - กาแฟมอคโคน่า ทรีโอ เอสเพรสโซ่ - ฟิล์มกรองแสงติดรถยนต์ โอโซนรางวัลที่ได้รับรางวัลที่ได้รับ. - Young Generation of The Year สาขาธุรกิจท่องเที่ยวและการบิน ประจำปี พ.ศ. 2548 จากนิตยสาร Boss - รางวัลโทรทัศน์ทองคำ ครั้งที่ 25 ประจำปี พ.ศ. 2554 สาขา "พิธีกรเดี่ยวดีเด่น" จากรายการ อะเมซิ่งเมืองไทย ผลิตโดย บริษัท ฮอลิเดย์ เทเลวิชั่น จำกัด ออกอากาศทางสถานีโทรทัศน์ไทยทีวีสีช่อง 3 - รางวัลตาชั่งทอง ประจำปี พ.ศ. 2555 สาขา บุคคลสงเคราะห์ดีเด่นแห่งปี - รางวัลระฆังทอง บุคคลแห่งปี ประจำปี พ.ศ. 2555 สาขาสื่อสารมวลชน ประเภทบุคคลดีเด่นด้านวิทยุโทรทัศน์ - รางวัลพระกินรี ประจำปี พ.ศ. 2556 สาขา พิธีกร ดารา นักแสดง - รางวัลลูกที่มีความกตัญญูกตเวทีอย่างสูงต่อแม่ ประจำปี พ.ศ. 2556 ประเภทสื่อมวลชน</doc>
