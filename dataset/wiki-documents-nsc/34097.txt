<doc id="34097" url="https://th.wikipedia.org/wiki?curid=34097" title="สันติ ทักราล">สันติ ทักราล นายสันติ ทักราล (8 มีนาคม พ.ศ. 2485 - 29 เมษายน พ.ศ. 2554) อดีตองคมนตรี (ถึงแก่อสัญกรรมในตำแหน่ง) และอดีตประธานศาลฎีกาประวัติ ประวัติ. นายสันติ ทักราล เกิดที่จังหวัดแพร่ เป็นชาวไทยเชื้อสายอินเดีย นับถือศาสนาซิกข์ บิดามารดามีอาชีพขายผ้า เป็นบุตรคนสุดท้องในบรรดาพี่น้อง 6 คน ในสมัย รสช. ขณะดำรงตำแหน่งผู้พิพากษาศาลฎีกา นายสันติเป็นผู้รับผิดชอบคดี ยึดทรัพย์นักการเมือง 13 ราย นายสันติ ได้รับพระบรมราชโองการโปรดเกล้าฯแต่งตั้งให้ดำรงตำแหน่งองคมนตรี เมื่อ พ.ศ. 2548 นายสันติ ทักราล ถึงแก่อสัญกรรมจากภาวะติดเชื้อในกระแสโลหิต เมื่อวันที่ 29 เมษายน พ.ศ. 2554 สิริอายุได้ 69 ปี โดยในวันที่ 30 เมษายน พ.ศ. 2554 เวลา 15.45 น. พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้นายธานินทร์ กรัยวิเชียร องคมนตรี เป็นผู้แทนพระองค์ ไปยังศาลา 9 วัดเทพศิรินทราวาส ในการพระราชทานน้ำหลวงอาบศพ และวางพวงมาลาหลวง พวงมาลาของสมเด็จพระนางเจ้าฯ พระบรมราชินีนาถ ที่หน้าโกศศพ และในวันเดียวกัน พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้นายธานินทร์ กรัยวิเชียร องคมนตรี เป็นผู้แทนพระองค์ในการพระราชทานเพลิงศพ ณ เมรุหลวงหน้าพลับพลาอิศริยาภรณ์ วัดเทพศิรินทราวาสการศึกษาการศึกษา. - ระดับมัธยมศึกษา จากโรงเรียนอัสสัมชัญ บางรัก - พ.ศ. 2506 - ปริญญาตรีนิติศาสตรบัณฑิต จากมหาวิทยาลัยธรรมศาสตร์ - พ.ศ. 2507 - เนติบัณฑิต สำนักอบรมศึกษากฎหมายแห่งเนติบัณฑิตยสภา - พ.ศ. 2516 - ประกาศนียบัตร Academy of American and International Law, S.M.U., สหรัฐอเมริกา - พ.ศ. 2516 - ประกาศนียบัตรการอบรมผู้พิพากษา National College of State Judiciary, มหาวิทยาลัยเนวาดา สหรัฐอเมริกา - พ.ศ. 2520 - ประกาศนียบัตร Administration of Criminal Justice, United Nations Asia and Far East Institute for the Prevention of Crime and Treatment of Offender, ประเทศญี่ปุ่น - พ.ศ. 2523 - ปริญญาโทรัฐศาสตรมหาบัณฑิต สาขาวิชาการปกครอง มหาวิทยาลัยธรรมศาสตร์ - พ.ศ. 2546 - ดุษฎีบัณฑิตกิตติมศักดิ์สาขานิติศาสตร์ มหาวิทยาลัยรามคำแหงตำแหน่งที่สำคัญในอดีตตำแหน่งที่สำคัญในอดีต. - ประธานศาลฎีกา (2543-2544) - รองประธานศาลฎีกา (2542-2543) - ผู้พิพากษาหัวหน้าแผนกคดีภาษีอากรในศาลฎีกา (2541-2542) - อธิบดีผู้พิพากษาศาลภาษีอากรกลาง (2539-2541) - ผู้พิพากษาหัวหน้าคณะในศาลฎีกา (2536-2539) - องคมนตรี (2548-2554) - กรรมการบริหารมูลนิธิอานันทมหิดล - กรรมการกฤษฎีกา คณะที่ ๓ - ผู้พิพากษาอาวุโสศาลภาษีอากรกลาง (2545-2548)เครื่องราชอิสริยาภรณ์</doc>
