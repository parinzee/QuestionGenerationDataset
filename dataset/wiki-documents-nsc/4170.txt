<doc id="4170" url="https://th.wikipedia.org/wiki?curid=4170" title="นักฟิสิกส์">นักฟิสิกส์ นักฟิสิกส์ คือนักวิทยาศาสตร์ผู้ศึกษาหรือปฏิบัติงานด้านฟิสิกส์ นักฟิสิกส์ศึกษาปรากฏการณ์ทางกายภาพอย่างกว้างขวางในทุกขนาด ตั้งแต่อนุภาคระดับต่ำกว่าอะตอม (sub atomic particles) ซึ่งเป็นส่วนประกอบของสสาร (ฟิสิกส์ของอนุภาค) ไปจนถึงพฤติกรรมของวัตถุในเอกภพโดยรวม (จักรวาลวิทยา หรือ Cosmology) วิชาฟิสิกส์มีมากมายหลายสาขา แต่ละสาขามีผู้เชี่ยวชาญเฉพาะในสาขานั้นๆการศึกษา การศึกษา. นักฟิสิกส์ได้รับการจ้างงานในหลายสาขา อย่างต่ำที่สุดต้องเป็นผู้จบการศึกษาระดับปริญญาตรี แต่ส่วนใหญ่ โดยเฉพาะในงานวิจัย ต้องการผู้จบการศึกษาระดับปริญญาเอก หลักสูตรปริญญาตรีส่วนใหญ่ประกอบด้วยวิชาคณิตศาสตร์ เคมี และ ฟิสิกส์ ในหลักสูตรระดับปริญญาโทหรือสูงกว่า นิสิตนักศึกษามักต้องเน้นความเชี่ยวชาญไปทางสาขาเฉพาะสาขาใดสาขาหนึ่ง ได้แก่ดาราศาสตร์ฟิสิกส์ ( Astrophysics) , ชีวฟิสิกส์ (Biophysics) , ฟิสิกส์เชิงเคมี (Chemical physics) , ธรณีฟิสิกส์ (Geophysics) , วัสดุศาสตร์ (Material science) , ฟิสิกส์นิวเคลียร์ (Nuclear physics) , ทัศนศาสตร์ (Optics) , ฟิสิกส์ของอนุภาค (Particle physics) , และฟิสิกส์พลาสมา (Plasma physics) ตำแหน่งนักวิจัยหรือบริหารด้านวิจัยอาจต้องการผู้จบการศึกษาระดับหลังปริญญาเอกการจ้างงาน การจ้างงาน. ผู้จ้างงานของนักฟิสิกส์ที่สำคัญมี 3 กลุ่มได้แก่ สถาบันการศึกษา สถาบันวิจัยของรัฐบาล และอุตสาหกรรมภาคเอกชนซึ่งนับเป็นผู้จ้างรายใหญ่ที่สุดในประเทศอุตสาหกรรมที่พัฒนาแล้ว ผู้ที่ได้รับการฝึกฝนเป็นนักฟิสิกส์ยังสามารถใช้ทักษะของตนในเศรษฐิกิจภาคอื่นได้ด้วย โดยเฉพาะด้านวิศวกรรม คอมพิวเตอร์และการเงิน นักฟิสิกส์บางคนอาจศึกษาเพิ่มเติมในสาขาที่ฟิสิกส์สามารถเชื่อมโยงต่อเนื่องได้ เช่น นักกฎหมายหรือผู้เชี่ยวชาญด้านสิทธิบัตรในภาคอุตสาหกรรม หรือในสำนักงานอิสระนักฟิสิกส์ที่มีชื่อเสียงนักฟิสิกส์ที่มีชื่อเสียง. - เรอเน เดส์การตส์ (René Descartes) (พ.ศ. 2139–พ.ศ. 2193) - ปาสคาล (Blaise Pascal) (พ.ศ. 2166 - พ.ศ. 2205) - ไอแซก นิวตัน (Isaac Newton) (พ.ศ. 2185-พ.ศ. 2270) - กอทท์ฟรีด วิลเฮล์ม ไลบ์นิซ (Gottfried Leibniz) (พ.ศ. 2189–พ.ศ. 2259) - เจมส์ เคลิร์ก แมกซ์เวลล์ (James Clerk Maxwell) (พ.ศ. 2374–พ.ศ. 2422) - อัลเบิร์ต ไอน์สไตน์ (Albert Einstein) (พ.ศ. 2422-พ.ศ. 2498) - มักซ์ พลังค์ (Max Planck)(พ.ศ. 2401-พ.ศ. 2490) - มักซ์ บอร์น (Max Born) (พ.ศ. 2425-พ.ศ. 2513) - นีลส์ บอร์ (Niels Bohr) (พ.ศ. 2428-พ.ศ. 2505) - แวร์เนอร์ ไฮเซนแบร์ก (Werner Heisenberg) (พ.ศ. 2444-พ.ศ. 2519) - ริชาร์ด ไฟน์แมน (Richard Feynman) (พ.ศ. 2461-พ.ศ. 2531) - สตีเฟน ฮอว์คิง (Stephen Hawking) (พ.ศ. 2485-)</doc>
