<doc id="305381" url="https://th.wikipedia.org/wiki?curid=305381" title="ความตกลง ค.ศ. 1801">ความตกลง ค.ศ. 1801 ความตกลง ค.ศ. 1801 () คือความตกลงระหว่างจักรพรรดินโปเลียนที่ 1 และ สมเด็จพระสันตะปาปาปิอุสที่ 7 ยืนยันว่าคริสต์ศาสนานิกายโรมันคาทอลิกเป็นศาสนาของชนส่วนใหญ่ในฝรั่งเศสและฟื้นฟูสิทธิต่างๆ ที่มีอยู่เกือบทั้งหมด ระหว่างการปฏิวัติฝรั่งเศส, รัฐสภาของคณะปฏิวัติฝรั่งเศสได้ทำการยึดทรัพย์สินของคริสต์ศาสนสถานและ ในปี ค.ศ. 1790 ก็ได้ออกกฎหมาย “ธรรมนูญพลเมืองสำหรับนักบวช” (Constitution civile du clergé) ซึ่งเท่ากับเป็นการทำให้สถาบันศาสนากลายเป็นกระทรวงการปกครองกระทรวงหนึ่งของรัฐและ ยุบอำนาจของพระสันตะปาปา การกระทำดังกล่าวนี้ก่อให้เกิดความไม่พึงพอใจที่มีต่อความเปลี่ยนแปลงในรูปแบบของความสัมพันธ์ระหว่างสถาบันโรมันคาทอลิกและรัฐบาลฝรั่งเศส กฎหมายที่ออกต่อมายุบเลิกปฏิทินเกรโกเรียนซึ่งเป็นปฏิทินสำคัญของโรมันคาทอลิก และ ทำการยุบเลิกวันสำคัญทางศาสนา แม้ว่าความตกลงจะฟื้นฟูความสัมพันธ์กับสถาบันพระสันตะปาปา แต่กระนั้นก็ยังเป็นความตกลงที่ฝ่ายรัฐเป็นฝ่ายได้เปรียบ--ดุลยภาพระหว่างสถาบันศาสนาและรัฐเอียงไปทางผลประโยชน์ที่มีต่อจักรพรรดินโปเลียนที่ 1 อย่างแน่นอนเนื้อหา เนื้อหา. สาระสำคัญของความตกลงก็ได้แก่:- การประกาศว่า “ลัทธิโรมันคาทอลิกเป็นศาสนาของชนชาวฝรั่งเศสส่วนมาก” แต่มิใช่ศาสนาประจำราชอาณาจักร ซึ่งเท่ากับยังเป็นการรักษาเสรีภาพทางศาสนา โดยเฉพาะสำหรับกลุ่มผู้ถือ โปรเตสแตนต์ - สถาบันพระสันตะปาปามีสิทธิที่จะปลดพระสังฆราชแต่แทบจะไร้ประโยชน์ เพราะรัฐบาลฝรั่งเศสก็ยังเป็นผู้เสนอชื่อ - รัฐเป็นผู้จ่ายเงินเดือนแก่นักบวชผู้ต้องทำสัตย์ปฏิญาณตนแสดงความจงรักภักดีต่อรัฐ - สถาบันศาสนายุติการอ้างสิทธิในที่ดินของสถาบันศาสนาที่ถูกยึดไปหลังปี ค.ศ. 1790 ความตกลงได้รับการยุบเลิกเมื่อมีการแยกสถาบันศาสนาและสถาบันการเมือง ตามพระราชบัญญัติเพื่อการแยกสถาบันศาสนาและสถาบันการเมือง ค.ศ. 1905 แต่ความตกลงบางข้อในสัญญาฉบับเดิมยังคงมีผลต่อภูมิภาพอัลซาซ-โมเซลล์ภายใต้กฎหมายท้องถิ่นที่อยู่ภายใต้การปกครองของเยอรมนีเมื่อกฎหมายได้รับการอนุมัติ</doc>
