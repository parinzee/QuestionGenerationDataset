<doc id="103760" url="https://th.wikipedia.org/wiki?curid=103760" title="อะแพชี เล็นยา">อะแพชี เล็นยา อะแพชี เล็นยา (Apache Lenya) เป็นระบบจัดการเนื้อหา (CMS) ที่เป็นโอเพนซอร์สในรูปแบบภาษาจาวาและเอกซ์เอ็มแอล ทำงานอยู่บนเฟรมเวิร์กจัดการเนื้อหา (content management framework) ที่ชื่อ อะแพชี เคอคูน (Apache Cocoon) ลักษณะสำคัญประกอบด้วยการควบคุมการปรับปรุงแก้ไข (revision control), การจัดกำหนดการ (scheduling), ความสามารถในการสืบค้น, การรองรับกระแสงาน (workflow) และตัวแก้ไขแบบ WYSIWYG บนเบราว์เซอร์ประวัติ ประวัติ. เล็นยาสร้างขึ้นเป็นครั้งแรกโดยไมเคิล เวคเนอร์ (Michael Wechner) เมื่อต้นปี ค.ศ. 1999 เพื่อจัดการเนื้อหาเกี่ยวกับบันทึกประจำวันของการก่อตัวของแบบแผน (pattern formation) ซึ่งก่อนหน้านี้ไมเคิลได้เคยทำวิจัยทางฟิสิกส์โดยการเขียนโปรแกรมจำลองคอมพิวเตอร์ (computer simulation) เกี่ยวกับการเจริญเติบโตแบบแตกกิ่งก้านสาขา ต่อมาในปี ค.ศ. 2000 ไมเคิลได้เข้าร่วมกับบริษัทไวโอนา (Wyona) และได้นำเล็นยามาพัฒนาต่อโดยใช้จัดการเนื้อหาในหนังสือพิมพ์ Neue Zürcher Zeitung ชื่อของเล็นยามาจากชื่อของลูกชายทั้งสองคนคือเลวี (Levi) และแวนยา (Vanya) และในช่วงฤดูใบไม้ผลิ ค.ศ. 2003 ทางไวโอนาได้บริจาคเล็นยาให้กับมูลนิธิซอฟต์แวร์อะแพชี ซึ่งทำให้เล็นยาเป็นที่รู้จักอย่างแพร่หลายและได้เป็นโครงการระดับบนสุดในเดือนกันยายน ค.ศ. 2004</doc>
