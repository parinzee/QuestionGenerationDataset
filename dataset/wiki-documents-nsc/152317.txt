<doc id="152317" url="https://th.wikipedia.org/wiki?curid=152317" title="เจ้าหญิงมาเรีย แอนนันซิเอตาแห่งซิซิลีทั้งสอง">เจ้าหญิงมาเรีย แอนนันซิเอตาแห่งซิซิลีทั้งสอง เจ้าหญิงมาเรีย แอนนันซิเอตาแห่งซิซิลีทั้งสอง หรือพระนามเต็ม มาเรีย อันนุนซีอาตา อีซาเบลลา ฟีโลเมนา ซาบาเซีย (; พรนามเต็ม Maria Annunziata Isabella Filomena Sabasia von Habsburg-Lothringen (ราชสกุลเดิม de Bourbon)) ทรงเป็นเจ้าฟ้าหญิงแห่งซิซิลีทั้งสอง และอาร์ชดัชเชสแห่งออสเตรีย หลังจากทรงอภิเษกสมรส และเป็นพระชายาองค์ที่ 2 ในอาร์ชดยุกคาร์ล ลุดวิกแห่งออสเตรียด้วย เจ้าหญิงมาเรีย แอนนันซิเอตา ประสูติเมื่อวันที่ 24 มีนาคม พ.ศ. 2386 ณ เมืองกาแซร์ตา ราชอาณาจักรซิซิลีทั้งสอง เป็นพระราชธิดาในสมเด็จพระราชาธิบดีเฟอร์ดินานด์ที่ 2 แห่งซิซิลีทั้งสอง และอาร์ชดัชเชสมาเรีย เทเรซ่าแห่งออสเตรีย พระองค์ทรงได้รับการศึกษาในเมืองเนเปิลส์ ตั้งแต่ทรงพระเยาว์จวบจนสำเร็จการศึกษา เมื่อทรงสำเร็จการศึกษา สมเด็จพระราชมารดาทรงจัดพระราชพิธีอภิเษกสมรสให้ทันที โดยพระองค์ได้ทรงอภิเษกสมรสกับพระญาติของพระองค์ อาร์ชดยุกคาร์ล ลุดวิกแห่งออสเตรีย พระโอรสในอาร์ชดยุกฟรานซ์ คาร์ลแห่งออสเตรีย และเจ้าหญิงโซฟีแห่งบาวาเรีย เมื่อวันที่ เมื่อวันที่ 21 ตุลาคม พ.ศ. 2405 โดยหลังจากอภิเษกสมรส พระองค์ทรงได้รับการสถาปนาเป็นอาร์ชดัชเชสแห่งออสเตรีย มีพระโอรส 3 พระองค์ และพระธิดา 1 พระองค์ ดังนี้- อาร์ชดยุกฟรานซ์ เฟอร์ดินานด์ คาร์ล ลุดวิก โจเซฟ แห่งออสเตรีย-เอสต์ ประสูติเมื่อวันที่ 18 ธันวาคม พ.ศ. 2406 สิ้นพระชนม์เนื่องจากถูกลอบปลงพระชนม์เมื่อวันที่ 28 มิถุนายน พ.ศ. 2457 ทรงอภิเษกสมรสกับ เค้านท์เตสโซฟี โชเท็ค มีพระโอรสและพระธิดารวม 3 พระองค์ - อาร์ชดยุกอ๊อตโต้ ฟรานซ์ โจเซฟ คาร์ล ลุดวิก มาเรีย แห่งออสเตรีย ประสูติเมื่อวันที่ 21 เมษายน พ.ศ. 2408 สิ้นพระชนม์เมื่อวันที่ 1 พฤศจิกายน พ.ศ. 2449 ทรงอภิเษกสมรสกับ เจ้าหญิงมาเรีย โจเซฟ่าแห่งแซ็กโซนี มีพระโอรสทั้งหมด 2 พระองค์ - อาร์ชดยุกเฟอร์ดินานด์ คาร์ล ลุดวิก โจเซฟ โจฮันน์ มาเรีย แห่งออสเตรีย ประสูติเมื่อวันที่ 27 ธันวาคม พ.ศ. 2411 สิ้นพระชนม์เมื่อวันที่ 10 มีนาคม พ.ศ. 2458 ทรงอภิเษกสมรสกับสาวสามัญชน เบอร์ต้า ซูเบอร์ ไม่มีพระโอรสหรือพระธิดาเลย - อาร์ชดัชเชสมาร์กาเร็ต โซฟี มารี แอนนันซิเอตา เธเรเซีย แคโรไลน์ หลุยส์ โจเซฟิน โจฮันนา แห่งออสเตรีย ประสูติเมื่อวันที่ 13 พฤษภาคม พ.ศ. 2413 สิ้นพระชนม์เมื่อวันที่ 24 สิงหาคม พ.ศ. 2445 ทรงอภิเษกสมรสกับ ดยุคอัลเบรชท์แห่งวืร์มเต็มเบิร์ก มีพระโอรสและพระธิดารวม 6 พระองค์ หลังจากทรงให้ประสูติกาลพระบุตรทั้ง 4 พระองค์แล้ว พระองค์มีพระอาการประชวรบ่อยครั้ง จนพระอาการประชวรได้แย่ลงเรื่อยๆ จนในที่สุด พระองค์ก็ทรงสิ้นพระชนม์เมื่อวันที่ 4 พฤษภาคม พ.ศ. 2414 ด้วยพระอาการวัณโรค พระศพถูกฝังไว้ที่วิหารฮับส์บูร์ก กรุงเวียนนา</doc>
