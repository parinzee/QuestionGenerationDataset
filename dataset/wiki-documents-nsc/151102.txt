<doc id="151102" url="https://th.wikipedia.org/wiki?curid=151102" title="อาร์ชดยุกคาร์ล ลุดวิจ แห่งออสเตรีย">อาร์ชดยุกคาร์ล ลุดวิจ แห่งออสเตรีย อาร์ชดยุกคาร์ล ลุดวิจ แห่งออสเตรีย (อังกฤษ: Archduke Karl Ludwig of Austria, de.: Erzherzog Karl Ludwig von Österreich) (พระนามเต็ม: คาร์ล ลุดวิจ โจเซฟ มาเรีย, Karl Ludwig Joseph Maria von Habsburg-Lorraine) ทรงเป็นอาร์ชดยุกแห่งออสเตรีย และเจ้าฟ้าชายแห่งฮังการี และเป็นพระราชอนุชาในสมเด็จพระจักรพรรดิฟรานซ์ โจเซฟที่ 1 แห่งออสเตรียอีกด้วยพระราชประวัติ พระราชประวัติ. อาร์ชดยุกคาร์ล ลุดวิจ ประสูติเมื่อวันที่ 30 กรกฎาคม พ.ศ. 2376 ณ กรุงเวียนนา ประเทศออสเตรีย เป็นพระโอรส และพระราชบุตรองค์ที่ 3 ในอาร์ชดยุกฟรานซ์ คาร์ลแห่งออสเตรีย (พระราชโอรสในสมเด็จพระจักรพรรดิฟรานซ์ที่ 2 แห่งโรมันอันศักดิ์สิทธิ์) และเจ้าหญิงโซฟีแห่งบาวาเรีย เมื่อทรงพระเยาว์ อาร์ชดยุกฟรานซ์ โจเซฟ พระเชษฐาของพระองค์ได้ทรงขึ้นครองราชย์เป็นสมเด็จพระจักรพรรดิแห่งออสเตรีย ทำให้พระองค์ทรงเป็นรัชทายาทอันดับที่ 1 แห่งจักรวรรดิออสเตรีย (อาร์ชดยุกเฟอร์ดินานด์ แม็กซีมีเลียน พระเชษฐาไม่ได้ทรงอยู่ในลำดับการสืบสันตติวงศ์ เพราะว่าทรงไปเป็นสมเด็จพระจักรพรรดิแห่งเม็กซิโก) แต่เมื่ออาร์ชดยุกรูดอล์ฟ พระราชโอรสในสมเด็จพระจักรพรรดิฟรานซ์ โจเซฟได้ประสูติ พระองค์ก็ทรงถูกเลื่อนไปอยู่ในลำดับ 2 ในลำดับการสืบสันตติวงศ์ แต่เมื่ออาร์ชดยุกรูดอล์ฟ ได้ทรงสิ้นพระชนม์กะทันหันด้วยพระแสงปืน ทำให้พระองค์ได้ทรงถูกเลื่อนมาอยู่ในลำดับที่ 1 อีกครั้ง แต่พระองค์ได้ทรงปฏิเสธที่จะรับตำแหน่งองค์รัชทายาทแห่งจักรวรรดิออสเตรีย-ฮังการี โดยพระองค์ได้ทรงโอนมอบตำแหน่งองค์รัชทายาทให้กับพระโอรสองค์โตของพระองค์ อาร์ชดยุกฟรานซ์ เฟอร์ดินานด์ ดังนั้น อาร์ชดยุกฟรานซ์ เฟอร์ดินานด์ก็ทรงดำรงตำแหน่งองค์รัชทายาทตั้งแต่วันนั้นเป็นต้นมาอภิเษกสมรส อภิเษกสมรส. พระองค์ทรงอภิเษกสมรสครั้งแรกกับดัชเชสมาเกอเรต้าแห่งแซ็กโซนี พระราชธิดาในสมเด็จพระราชาธิบดีโจฮันน์ที่ 1 แห่งแซ็กโซนี และเจ้าหญิงอมาลี่ ออกัสเต้แห่งบาวาเรีย เมื่อวันที่ 4 พฤศจิกายน พ.ศ. 2439 ทั้งสองพระองค์ทรงไม่มีพระโอรสหรือพระธิดาเลย เพราะดัชเชสมาเกอริต้าทรงสิ้นพระชนม์กะทันหันเมื่อวันที่ 15 กันยายน พ.ศ. 2441 ต่อมาทรงอภิเษกสมรสครั้งที่ 2 กับเจ้าหญิงมาเรีย แอนนันซิเอต้าแห่งทู ซิชิลีส์ พระราชธิดาในสมเด็จพระราชาธิบดีเฟอร์ดินานด์ที่ 2 แห่งทู ซิชิลีส์ และอาร์ชดัชเชสมาเรีย เทเรซ่าแห่งออสเตรีย เมื่อวันที่ 21 ตุลาคม พ.ศ. 2405 มีพระโอรส 3 พระองค์ และพระธิดา 1 พระองค์ ดังนี้...- อาร์ชดยุกฟรานซ์ เฟอร์ดินานด์ คาร์ล ลุดวิจ โจเซฟ แห่งออสเตรีย-เอสต์ ประสูติเมื่อวันที่ 18 ธันวาคม พ.ศ. 2406 สิ้นพระชนม์เนื่องจากถูกลอบปลงพระชนม์เมื่อวันที่ 28 มิถุนายน พ.ศ. 2457 ทรงอภิเษกสมรสกับ เค้านท์เตสโซฟี โชเท็ค มีพระโอรสและพระธิดารวม 3 พระองค์ - อาร์ชดยุกอ๊อตโต้ ฟรานซ์ โจเซฟ คาร์ล ลุดวิจ มาเรีย แห่งออสเตรีย ประสูติเมื่อวันที่ 21 เมษายน พ.ศ. 2408 สิ้นพระชนม์เมื่อวันที่ 1 พฤศจิกายน พ.ศ. 2449 ทรงอภิเษกสมรสกับ เจ้าหญิงมาเรีย โจเซฟ่าแห่งแซ็กโซนี มีพระโอรสทั้งหมด 2 พระองค์ - อาร์ชดยุกเฟอร์ดินานด์ คาร์ล ลุดวิจ โจเซฟ โจฮันน์ มาเรีย แห่งออสเตรีย ประสูติเมื่อวันที่ 27 ธันวาคม พ.ศ. 2411 สิ้นพระชนม์เมื่อวันที่ 10 มีนาคม พ.ศ. 2458 ทรงอภิเษกสมรสกับสาวสามัญชน เบอร์ต้า ซูเบอร์ ไม่มีพระโอรสหรือพระธิดาเลย - อาร์ชดัชเชสมาร์กาเร็ต โซฟี มารี แอนนันซิเอต้า เธเรเซีย แคโรไลน์ หลุยส์ โจเซฟิน โจฮันนา แห่งออสเตรีย ประสูติเมื่อวันที่ 13 พฤษภาคม พ.ศ. 2413 สิ้นพระชนม์เมื่อวันที่ 24 สิงหาคม พ.ศ. 2445 ทรงอภิเษกสมรสกับ ดยุคอัลเบรชท์แห่งวืร์มเต็มเบิร์ก มีพระโอรสและพระธิดารวม 6 พระองค์ ต่อมา เจ้าหญิงมาเรีย แอนนันซิเอต้าทรงสิ้นพระชนม์กะทันหันเมื่อวันที่ 4 พฤษภาคม พ.ศ. 2414พระองค์จึงทรงอภิเษกสมรสเป็นครั้งที่ 3 กับเจ้าหญิงมาเรีย เทเรซ่าแห่งโปรตุเกส พระราชธิดาในสมเด็จพระราชาธิบดีมิเกลที่ 1 แห่งโปรตุเกส และเจ้าหญิงอาเดลเลดแห่งโลเวนสไตน์-เวอร์เธ็ม-โรเซนเบิร์ก มีพระธิดา 2 พระองค์ ดังนี้...- อาร์ชดัชเชสมาเรีย แอนนันซิเอต้า อาเดลเลด เธเรเซีย มิคาเอลล่า แคโรไลน์ หลุยส์ ปิอา อิกเนเชีย แห่งออสเตรีย ประสูติเมื่อวันที่ 31 กรกฎาคม พ.ศ. 2419 สิ้นพระชนม์เมื่อวันที่ 8 เมษายน พ.ศ. 2504 ทรงไม่อภิเษกสมรส ทรงเป็นหัวหน้าแม่ชีในวิหารแห่งหนึ่งใน กรุงปราก - อาร์ชดัชเชสเอลิซาเบธ อมาลี่ ยูเจเนีย มาเรีย เธเรซี แคโรไลน์ หลุยส์ โจเซฟ่า แห่งออสเตรีย ประสูติเมื่อวันที่ 7 กรกฎาคม พ.ศ. 2421 สิ้นพระชนม์เมื่อวันที่ 13 มีนาคม พ.ศ. 2503 ทรงอภิเษกสมรสกับเจ้าชายอาโลอิสแห่งลิกเตนสไตน์ มีพระโอรสและพระธิดารวม 8 พระองค์ อาร์ชดยุกคาร์ล ลุดวิจทรงสิ้นพระชนม์เมื่อวันที่ 19 พฤษภาคม พ.ศ. 2439 ด้วยไข้ไทฟอยด์ สิริพระชันษาได้ 63 ชันษา พระศพถูกฝังไว้ที่วิหารฮับส์บูร์ก กรุงเวียนนาราชตระกูล</doc>
