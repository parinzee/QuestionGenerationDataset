<doc id="273915" url="https://th.wikipedia.org/wiki?curid=273915" title="โรมีโอและจูเลียต (พ.ศ. 2511)">โรมีโอและจูเลียต (พ.ศ. 2511) โรมีโอและจูเลียต เป็นภาพยนตร์ที่ออกฉายในปี พ.ศ. 2511 กำกับและเขียนบทโดยฟรังโก เซฟฟริเรลลี ผู้กำกับชาวอิตาลี โดยดัดแปลงจากบทละครโศกนาฏกรรมโรเมโอและจูเลียต ของวิลเลียม เชกสเปียร์ นำแสดงโดย เลนนาร์ด ไวท์ทิง และโอลิเวีย ฮัซซีย์ และให้เสียงบรรยายโดย ลอเรนซ์ โอลิเวียร์ เหตุการณ์ในเรื่องเกิดขึ้นในอิตาลี ราวศตวรรษที่ 15 ในยุคฟื้นฟูศิลปวิทยา โดยภาพยนตร์ถ่ายทำที่โบราณสถานต่างๆ ในอิตาลีตลอดทั้งเรื่อง ภาพยนตร์ได้รับการเสนอชื่อเข้าชิง 4 รางวัลออสการ์ รวมทั้งสาขาภาพยนตร์ยอดเยี่ยม และผู้กำกับยอดเยี่ยม ได้รับ 2 รางวัลในสาขาการกำกับภาพยอดเยี่ยม และการออกแบบเครื่องแต่งกาย ส่วนเลนนาร์ด ไวท์ทิง และโอลิเวีย ฮัซซีย์ ซึ่งมีผลงานแสดงเรื่องนี้เป็นเรื่องแรก ได้รับรางวัลนักแสดงนำหน้าใหม่ชาย และหญิงที่น่าจับตามอง รางวัลลูกโลกทองคำ ดนตรีประกอบภาพยนตร์ แต่งโดย นิโน โรตา เพลงธีมของเรื่อง ขื่อเพลง "Love Theme from Romeo and Juliet" กลายเป็นเพลงที่ได้รับความนิยมไปทั่วโลก ถูกนำไปบรรเลงโดยวงออเคสตราของเฮนรี แมนซินี ขึ้นถึงอันดับหนึ่งในสหรัฐอเมริกาในปี 1969 และนำไปใส่คำร้องทั้งในภาษาอังกฤษและอิตาลี- ฉบับที่ใช้ในภาพยนตร์ ใช้ชื่อว่า "What Is a Youth" คำร้องภาษาอังกฤษโดย Eugene Walter - ฉบับ "A Time for Us" คำร้องภาษาอังกฤษโดย Larry Kusik และ Eddie Snyder - ฉบับ "Ai Giochi Addio" คำร้องภาษาอิตาลีโดย Elsa Morante นิยมนำไปขับร้องโดยนักร้องโอเปร่า เช่น ลูชาโน ปาวารอตตี - ฉบับ "Un Giorno Per Noi" คำร้องภาษาอิตาลี แปลจาก "A Time for Us" ขับร้องโดย จอช โกรแบน ในอัลบัม Awake ปี 2006 ในภาพยนตร์มีฉากเปลือยกายของโอลิเวีย ฮัซซีย์ ซึ่งมีอายุเพียง 15 ปีในขณะแสดง ทำให้ภาพยนตร์ได้รับการเรทภาพยนตร์ในอเมริกาเป็น G ต่อมาได้รับการจัดใหม่เป็น PG</doc>
