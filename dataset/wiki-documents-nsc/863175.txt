<doc id="863175" url="https://th.wikipedia.org/wiki?curid=863175" title="จิตหลุดโลก">จิตหลุดโลก จิตหลุดโลก () เป็นภาพยนตร์แนวจิตวิทยาเขย่าขวัญและระทึกขวัญจากประเทศสหรัฐอเมริกา ออกฉายเมื่อ พ.ศ. 2559 เขียนบทและกำกับโดย M. Night Shyamalan นำแสดงโดย James McAvoy, Anya Taylor-Joy, และ Betty Buckley เล่าเรื่องของ Kevin Wendell ชายผู้มี 23 บุคลิก ซึ่งได้ลักพาตัวหญิงสาววัยรุ่น 3 คน มาขังไว้ในห้องใต้ดิน ภาพยนตร์เรื่องนี้เริ่มถ่ายทำเมื่อ 11 พฤศจิกายน พ.ศ. 2558 ใน Philadelphia, Pennsylvania ออกฉายครั้งแรกในงาน Fantastic Fest เมื่อวันที่ 26 กันยายน พ.ศ. 2559 และออกฉายเป็นวงกว้างในประเทศสหรัฐอเมริกาเมื่อ 20 มกราคม พ.ศ. 2560 โดย Universal Pictures ได้รับคำตอบรับในทางชื่นชมเป็นวงกว้าง นักวิจารณ์จำนวนหนึ่งชื่นชมว่าเป็นการกลับมาที่ประสบความสำเร็จของ Shyamalan และประสบความสำเร็จด้านรายได้โดยทำรายได้ภายในรวมทั่วโลกไป 276 ล้านดอลลาร์สหรัฐ จากทุนสร้าง 9 ล้านดอลลาร์สหรัฐ ภาพยนตร์เรื่องนี้แท้จริงแล้วเป็นภาคต่อของภาพยนตร์เรื่องเฉียด...ชะตาสยอง ซึ่งเขียนบทและกำกับโดย M. Night Shaymalan เช่นเดียวกัน ภาคต่อของภาพยนตร์เรื่องนี้ชื่อเรื่องว่า Glass ได้รับการยืนยันการสร้างแล้ว แต่ยังไม่ประกาศวันออกฉาย</doc>
