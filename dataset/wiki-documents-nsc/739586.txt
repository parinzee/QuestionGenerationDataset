<doc id="739586" url="https://th.wikipedia.org/wiki?curid=739586" title="นะบีล บิน ฏอลิบ">นะบีล บิน ฏอลิบ นะบีล บิน ฏอลิบ (; ) นักฟุตบอลชาวแอลจีเรีย ปัจจุบันเล่นในตำแหน่งกองกลางให้กับสโมสรฟุตบอลชาลเก 04ในบุนเดสลีกา บิน ฏอลิบเริ่มติดทีมชาติแอลจีเรียครั้งแรกในเดือนมีนาคม ค.ศ.2014 และเป็นหนึ่งในผู้เล่นทีมชาติชุดฟุตบอลโลก 2014 ที่ประเทศบราซิล และแอฟริกาคัพออฟเนชันส์ 2015 ที่ประเทศอิเควทอเรียลกินีประวัติเยาวชน ประวัติ. เยาวชน. นะบีล บิน ฏอลิบเกิดที่เมืองลีล แคว้นนอร์-ปาดกาแล ประเทศฝรั่งเศส มีพ่อและแม่เป็นชาวแอลจีเรีย และได้เข้าสู่ศูนย์ฝึกฟุตบอลระดับเยาวชนของสโมสรฟุตบอลลีล โดยเขาอยู่ในทีมชุดเยาวชนของสโมสรลีลจนถึงอายุ 15 ปี ก่อนจะย้ายไปใช้ชีวิตที่ประเทศเบลเยียม เพื่อร่วมทีมเยาวชนของสโมสรมุสครง บิน ฏอลิบเคยขอเข้าทดสอบฝีเท้ากับสโมสรฟุตบอลเบอร์มิงแฮมซิตี ก่อนจะเป็นสโมสรทอตนัมฮอตสเปอร์ที่คว้าตัวเขามาร่วมทีมชุดเยาวชนได้ในเดือนมกราคม ค.ศ.2012 ในฤดูกาล 2012–2013 บิน ฏอลิบลงสนามให้ทีมชุดเยาวชนอายุไม่เกิน 21 ปีของทอตนัมฮอตสเปอร์ 14 นัด และยิงได้ 4 ประตู โดยหนึ่งในนั้นเป็นการยิงประตูชัยพาสเปอร์เอาชนะอาร์เซนอลชุดเยาวชนได้สำเร็จ ซึ่งผลงานในระดับเยาวชนของเขาสามารถสร้างความประทับใจจนได้รับสัญญาเป็นนักฟุตบอลอาชีพจากสเปอร์ในเวลาต่อมาทอตนัมฮอตสเปอร์ ทอตนัมฮอตสเปอร์. นะบีล บิน ฏอลิบลงสนามให้กับทีมชุดใหญ่ของสโมสรทอตนัมฮอตสเปอร์เป็นครั้งแรก เมื่อวันที่ 22 ธันวาคม 2013 ในพรีเมียร์ลีกนัดที่ชนะสโมสรเซาท์แฮมป์ตัน 3–2 โดยเขาถูกเปลี่ยนตัวลงมาเล่นแทนมูซา แดมเบเล ในนาทีที่ 50 ต่อมาในฤดูกาล 2014–2015 นะบีล บิน ฏอลิบยิงประตูแรกของเขาให้กับสโมสรได้เมื่อวันที่ 17 ธันวาคม ค.ศ. 2014 ในการแข่งขันฟุตบอลลีกคัพ รอบที่ 5 กับนิวคาสเซิล ยูไนเต็ด โดยในการแข่งขันลีกคัพ สโมสรทำผลงานได้ดีจนผ่านเข้าสู่รอบชิงชนะเลิศ ไปพบกับสโมสรฟุตบอลเชลซี นะบีล บิน ฏอลิบได้ลงสนามเป็นตัวจริงในนัดชิงชนะเลิศ ที่สนามกีฬาเวมบลีย์และแพ้ไป 2–0ทีมชาติ ทีมชาติ. นะบีล บิน ฏอลิบได้เล่นในระดับทีมชาติครั้งแรก ในเดือนพฤศจิกายน ค.ศ.2012 โดยเขาลงเล่นให้กับทีมชาติฝรั่งเศสชุด U-19</doc>
