<doc id="39346" url="https://th.wikipedia.org/wiki?curid=39346" title="เบอนัว มานดัลบรอ">เบอนัว มานดัลบรอ เบอนัว บี. มานดัลบรอ (Benoît B. Mandelbrot; 20 พฤศจิกายน พ.ศ. 2467 - 14 ตุลาคม พ.ศ. 2553) เป็นนักคณิตศาสตร์ เกิดที่กรุงวอร์ซอว์ ประเทศโปแลนด์ จบการศึกษาที่สถาบันอีโคลโปลลีเทคนิค กรุงปารีสประเทศฝรั่งเศส และสถาบันเทคโนโลยีแห่งแคลิฟอร์เนีย และเข้าเป็นศาสตราจารย์สาขาคณิตศาสตร์ที่เจนีวาระหว่าง พ.ศ. 2498-2500 ที่สถาบันอีโคลโปลลีเทคนิค ระหว่าง พ.ศ. 2500-2501 และเข้าทำงานกับบริษัท ไอ.บี.เอ็ม. ในปี พ.ศ. 2501 ในปี พ.ศ. 2530 มานดัลบรอได้กลับสู่มหาวิทยาลัยอีกครั้งหนึ่งโดยเข้าเป็นศาสตราจารย์สาขาคณิตศาสตร์ที่มหาวิทยาลัยเยล มานดัลบรอเป็นศูนย์รวมกลางในพัฒนาการคณิตศาสตร์ แฟร็กทัล หนังสือของเขาเรื่อง เรขาคณิตแฟร็กทัลในธรรมชาติ (พ.ศ. 2525) ได้แสดงให้เห็นศักยภาพในการประยุกต์แฟรกตัลในปรากฏการณ์ธรรมชาติได้ชัดเจนขึ้น</doc>
