<doc id="399072" url="https://th.wikipedia.org/wiki?curid=399072" title="น้ำหนักลด">น้ำหนักลด น้ำหนักลด ในบริบททางการแพทย์ สุขภาพหรือสมรรถภาพทางกาย คือการลดลงของมวลกายรวม อันเนื่องมาจากการลดลงของของไหล ไขมันร่างกายหรือเนื้อเยื่อไขมัน และ/หรือ มวลกล้ามเนื้อไขมัน (lean mass) โดยเฉลี่ย ซึ่งกล้ามเนื้อไขมันนั้นคือ แหล่งแร่ธาตุกระดูก กล้ามเนื้อ เอ็นกล้ามเนื้อและเนื้อเยื่อเกี่ยวพันอื่น น้ำหนักลดสามารถเกิดขึ้นได้โดยไม่เจตนาเนื่องจากโรคเบื้องหลังหรือสามารถเกิดขึ้นจากความพยายามอย่างตั้งใจเพื่อปรังปรุงน้ำหนักเกินแท้จริงหรือน้ำหนักเกินรับมา หรือโรคอ้วนน้ำหนักลดโดยไม่ตั้งใจ น้ำหนักลดโดยไม่ตั้งใจ. น้ำหนักลดโดยไม่ตั้งใจเกิดขึ้นในหลายโรคและสภาพ รวมทั้งโรคร้ายแรงบางโรค เช่น มะเร็ง เอดส์ และโรคอื่นอีกมาก เบาหวานประเภท 1 หรือที่รู้จักกันว่า เบาหวานชนิดพึ่งอินซูลิน (insulin dependent diabetes mellitus - IDDM) นำไปสู่ปริมาณกลูโคสส่วนเกินและปริมาณอินซูลินในกระแสเลือดไม่เพียงพอ ภาวะนี้นำไปสู่การหลั่งไตรกลีเซอไรด์จากกล้ามเนื้อไขมันและแคแทบอลิซึมของกรดอะมิโนในเนื้อเยื่อกล้ามเนื้อ ซึ่งนำไปสู่ทั้งการสูญเสียทั้งมวลไขมันและมวลเนื้อ ทำให้น้ำหนักตัวลดลงอย่างสำคัญ โรคเบาหวานประเภท 1 ที่ไม่ได้รับการรักษาสามารถทำให้น้ำหนักลดได้ นอกเหนือไปจากน้ำหนักลดอันเนื่องมาจากการลดลงของมวลไขมันและมวลเนื้อแล้ว การสูญเสียของไหลยังสามารถเกิดขึ้นจากโรคอย่างเบาหวาน การรักษาด้วยยาบางชนิด การขาดการรับประทานของไหลหรือปัจจัยอื่น การสูญเสียของไหลนอกเหนือไปจากการสูญเสียมวลไขมันและเนื้อทำให้ความเสี่ยงต่อภาวะผอมหนังหุ้มกระดูก (cachexia) เพิ่มขึ้น การติดเชื้ออย่างเอชไอวีอาจเปลี่ยนแปลงกระบวนการเมแทบอลิซึม ซึ่งนำไปสู่น้ำหนักลด การรบกวนฮอร์โมน อย่างเช่น ไทรอยด์ถูกกระตุ้นมากเกินไป (hyperthyroidism) อาจทำให้น้ำหนักลดเช่นกัน</doc>
