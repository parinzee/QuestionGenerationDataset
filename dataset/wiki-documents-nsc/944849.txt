<doc id="944849" url="https://th.wikipedia.org/wiki?curid=944849" title="ยาโก ฟัลเก">ยาโก ฟัลเก ยาโก ฟัลเก ซิลบา (; เกิดวันที่ 4 มกราคม ค.ศ. 1990) เป็นนักฟุตบอลอาชีพชาวสเปน ปัจจุบันลงเล่นตำแหน่งปีกให้กับสโมสรฟุตบอลโตรีโนสโมสรอาชีพเริ่มต้นอาชีพ สโมสรอาชีพ. เริ่มต้นอาชีพ. ฟัลเกเกิดที่เมืองบิโก แคว้นกาลิเซีย เขาเริ่มต้นอาชีพกับเรอัลมาดริด ก่อนที่จะย้ายไปบาร์เซโลนาในปี ค.ศ. 2001 อย่างไรก็ตาม เขาไม่สามารถขึ้นมาเล่นให้กับทีมชุดใหญ่ได้ ดังนั้นวันที่ 30 สิงหาคม ค.ศ. 2008 เขาจึงไปยูเวนตุส ด้วยสัญญา 4 ปี และมีการเปิดตัวอย่างเป็นทางการเมื่อวันที่ 2 กันยายน ค.ศ. 2008 ค่าตัวในตอนนั้นอยู่ที่ 2.5 ล้านยูโร ต่อมาวันที่ 6 ธันวาคม ค.ศ. 2008 เขาลงเล่นให้กับสโมสรนัดแรกในการพบกับ Lecce ซึ่งเป็นการแข่งขันนัดที่ 15 ของเซเรียอา ฤดูกาล 2008–09 วันที่ 25 สิงหาคม ค.ศ. 2009 ฟัลเกถูกปล่อยยืมตัวให้กับบารี ทีมน้องใหม่ในเซเรียอา หลังจบครึ่งฤดูกาลแรก เขากลับไปยูเวนตุสเมื่อวันที่ 15 มกราคม ค.ศ. 2010 โดยที่ไม่เคยลงเล่นให้กับทีมชุดใหญ่ของบารีเลย วันที่ 29 กรกฎาคม ค.ศ. 2010 ฟัลเกถูกปล่อยยืมตัวให้กับบิยาร์เรอัล เบ เขาลงเล่นไป 36 นัด ทำได้ 11 ประตู ต่อมาวันที่ 30 มิถุนายน ค.ศ. 2011 สัญญายืมตัวสิ้นสุดลง เขาจึงกลับสู่ยูเวนตุสทอตนัมฮอตสเปอร์ ทอตนัมฮอตสเปอร์. วันที่ 25 สิงหาคม ค.ศ. 2011 ฟัลเกถูกปล่อยยืมตัวหนึ่งฤดูกาลให้กับทอตนัมฮอตสเปอร์ สโมสรในพรีเมียร์ลีก โดยมีตัวเลือกให้สามารถซื้อขาดได้ เขามีชื่อเป็นตัวสำรองครั้งแรกเมื่อวันที่ 10 กันยายน ในนัดที่สเปอร์พบกับวุลเวอร์แฮมป์ตันวอนเดอเรอส์ แต่เขาก็ไม่ได้ลงเล่น เขาลงเล่นนัดแรกในอีก 5 วันถัดมา นัดที่สเปอร์เสมอกับพีเอโอเค ในการแข่งขันยูฟ่ายูโรปาลีก ฤดูกาล 2011–12 วันที่ 9 ธันวาคม ค.ศ. 2012 เขาลงเล่นในพรีเมียร์ลีกนัดแรก โดยลงเล่นเป็นตัวสำรองแทนที่เจอร์เมน เดโฟ ใน 5 นาทีสุดท้าย ในนัดนั้น สเปอร์แพ้เอฟเวอร์ตัน 1–2เซาแทมป์ตัน (ยืมตัว) เซาแทมป์ตัน (ยืมตัว). วันที่ 16 มกราคม ค.ศ. 2012 ทอตนัมได้ซื้อฟัลเกด้วยค่าตัว 1 ล้านยูโร และปล่อยยืมตัวให้กับเซาแทมป์ตันในแชมเปียนชิป เจ็ดวัดถัดมา เขาลงเล่นนัดแรกให้กับสโมสร นัดที่แพ้เลสเตอร์ซิตี 0–2 อย่างไรก็ตาม เขาแทบไม่ได้ลงเล่นให้กับทีมนักบุญเลย เขาจึงกลับสู่ทอตนัมในเดือนมิถุนายน และในวันที่ 18 กรกฎาคม เขาทำประตูในนัดกระชับมิตรที่ชนะสตีเวเนจ 2–0อัลเมริอา (ยืมตัว) อัลเมริอา (ยืมตัว). วันที่ 23 มกราคม ค.ศ. 2013 ฟัลเกถูกปล่อยยืมตัวให้กับอัลเมริอาจนจบฤดูกาล เขาลงเล่นนัดแรกเมื่อวันที่ 4 กุมภาพันธ์ นัดที่แพ้เรอัลมาดริดกัสตียา 1–2 และทำประตูแรกเมื่อวันที่ 24 กุมภาพันธ์ นัดที่เปิดบ้านเอาชนะ Ponferradina 4–1 เขาลงเล่นไป 22 นัด ทำได้ 2 ประตูราโยบาเยกาโน (ยืมตัว) ราโยบาเยกาโน (ยืมตัว). วันที่ 22 สิงหาคม ค.ศ. 2013 ฟัลเกย้ายไปราโยบาเยกาโน สโมสรในลาลิกา ด้วยสัญญายืมตัวหนึ่งฤดูกาล แปดวันถัดมา เขาลงเล่นนัดแรกในนัดที่แพ้เลบันเต 1–2 ต่อมาเดือนกุมภาพันธ์ ค.ศ. 2014 เขาทำประตูแรกในนัดที่ราโยเปิดบ้านเอาชนะมาลากา 4–1เจนัว เจนัว. วันที่ 1 สิงหาคม ค.ศ. 2014 เจนัวได้ยืนยันการซื้อตัวฟัลเก เขาทำประตูแรกเมื่อวันที่ 2 พฤศจิกายน ในนัดที่ชนะอูดีเนเซ 4–2 ต่อมาวันที่ 24 กุมภาพันธ์ ค.ศ. 2015 ฟัลเกทำประตูในนัดที่เสมอซัมป์โดเรีย 1–1 ต่อมาเขาทำสองประตูในนัดที่บุกชนะอาตาลันตา 4–1 เมื่อวันที่ 17 พฤษภาคมโรมา โรมา. วันที่ 1 กรกฎาคม ค.ศ. 2015 ฟัลเกถูกปล่อยยืมตัวให้กับโรมาด้วยค่าตัว 1 ล้านยูโร และสามารถถูกซื้อขาดหากได้ลงเล่นในนัดอย่างเป็นทางการหนึ่งนัด ซึ่งค่าตัวจะเพิ่มเป็น 7 ล้านยูโร โดยสัญญาซื้อนี้จะมีผลถึงวันที่ 30 มิถุนายน ค.ศ. 2020โตรีโน โตรีโน. วันที่ 19 กรกฎาคม ค.ศ. 2016 ฟัลเกถูกปล่อยยืมตัวให้กับโตรีโนในฤดูกาล 2016–17 ซึ่งมีตัวเลือกซื้อขาดได้ เขาทำประตูแรกให้กับโตรีโนเมื่อวันที่ 11 กันยายน ในนัดที่แพ้ 2–1 ต่ออาตาลันตา ต่อมาวันที่ 25 กันยายน เขาทำประตูในนัดที่เปิดบ้านชนะโรมา 3–1 จบฤดูกาล เขาทำได้ 12 ประตู และ 8 แอสซิสต์ เป็นผลงานที่ดีที่สุดนับตั้งแต่ปี ค.ศ. 2015 ตอนที่อยู่กับเจนัว ต่อมาวันที่ 4 มกราคม ค.ศ. 2017 โตรีโนได้ซื้อขาดฟัลเกอย่างเป็นทางการ เขาเริ่มต้นฤดูกาล 2017–18 กับโตรีโน นับเป็นครั้งแรกที่เขาได้เล่นสองฤดูกาลติดต่อกันกับสโมสรเดียวทีมชาติ ทีมชาติ. ในปี ค.ศ. 2008 ฟัลเกได้ลงเล่นให้กับทีมชาติกาลิเซีย ในนัดกระชับมิตรพบกับอิหร่านเกียรติประวัติสโมสร เกียรติประวัติ. สโมสร. ยูเวนตุส ชุดเยาวชน- Torneo di Viareggio: 2009, 2010</doc>
