<doc id="10955" url="https://th.wikipedia.org/wiki?curid=10955" title="เสกสรรค์ ประเสริฐกุล">เสกสรรค์ ประเสริฐกุล เสกสรรค์ ประเสริฐกุล (พ.ศ. 2492 ที่จังหวัดฉะเชิงเทรา) เป็นอดีตผู้นำนักศึกษาในเหตุการณ์ 14 ตุลา พ.ศ. 2516 นักเขียนรางวัลศรีบูรพา เคยเข้าร่วมกับพรรคคอมมิวนิสต์แห่งประเทศไทย หลังเหตุการณ์ 14 ตุลา โดยมีชื่อจัดตั้งว่า "สหายไท" ในช่วง พ.ศ. 2518 - 2523 เสกสรรค์มีความเห็นขัดแย้งหลายประการกับกรรมการกลางของพรรคฯ และต่อมาได้แยกตัวออกจากพรรค ฯ และได้รับนิรโทษกรรมในเวลาต่อมาจากคำสั่งที่ 66/2523 ในขณะที่พลเอกเปรม ติณสูลานนท์ เป็นนายกรัฐมนตรี ปัจจุบันเป็นอาจารย์ประจำคณะรัฐศาสตร์ มหาวิทยาลัยธรรมศาสตร์ครอบครัว ครอบครัว. เสกสรรค์ ประเสริฐกุล หรือ ดร.เสกสรรค์ ประเสริฐกุล สมรสกับจิระนันท์ พิตรปรีชา มีบุตรชายสองคนคือ แทนไท ประเสริฐกุล และ วรรณสิงห์ ประเสริฐกุล ปัจจุบัน หย่าแล้วการศึกษาการศึกษา. - รัฐศาสตร์บัณฑิต มหาวิทยาลัยธรรมศาสตร์ - ปริญญาโทมหาวิทยาลัยคอร์เนลล์ - ปริญญาเอกมหาวิทยาลัยคอร์เนลล์งานเขียนงานเขียน. - การผ่านพ้นของยุคสมัย : รวมข้อเขียนคัดสรรจากหน้าหนังสือพิมพ์เล่มแรก - การเมืองภาคประชาชนในระบอบประชาธิปไตยไทย - ข้าวเม็ดน้อย - คนกับเสือ - คลื่นเสรีภาพ : เรียงความ 6 หัวข้อ - ความเรียงคัดสรร พ.ศ. 2531-2540 - จลาจลทางปัญญา : รวมบทความจากคอลัมน์หนังสือพิมพ์ พ.ศ. 2543-2545 - จากทะเลถึงดงดอย : เรื่องจริงของคนใช้ชีวิตกลางแจ้ง - ดอกไผ่ : เรื่องสั้น - เดินที่สูง = The mountains of mind - เดินป่าเสาะหาชีวิตจริง : บันทึกคืนวันแห่งราวไพรสู่นาคร - ตัวตนและจิตวิญญาณ : รวมบทสนทนาและปาฐกถา - ถ้าหากไม่มีวันนั้น : รวมข้อเขียนคัดสรรจากหน้าหนังสือพิมพ์เล่มสี่ - ทางทากและสายน้ำเชี่ยว : บันทึกการเดินป่าและล่องแก่งต้นน้ำหลังสวน - บทบันทึกคัดสรร พ.ศ. 2527-2540 - บันทึกวรรณกรรม - บางอย่างที่หายไป : รวมบทความเกี่ยวกับสัตว์ป่าและธรรมชาติ - ปากคำประวัติศาสตร์ : รวมบทสัมภาษณ์คัดสรร - ผู้ชายที่กำลังสูญพันธุ์ : รวมข้อเขียนคัดสรรจากหน้าหนังสือพิมพ์เล่มสอง - เพลงเอกภพ : บันทึกคนเดินทาง - ฟองเวลา : กาพย์กลอนและคำรำพึง - มหาวิทยาลัยชีวิต : บันทึกวันวัยแสวงหาสู่วันคืนแห่งชะตากรรม - เมื่อโลกไม่มีประวัติศาสตร์ - เร่ร่อนหาปลา - เรื่องสั้นคัดสรร พ.ศ. 2522-2539 - ฤดูกาล : เรื่องสั้นเรื่องแรก เขียนในป่า - เลียบเลาะชายคาโลก : บันทึกการไปเยือนเทือกเขาหยูหลง และต้นน้ำแยงซี - วิหารที่ว่างเปล่า : บันทึกการเดินทางและอ่านหนังสือ - สายน้ำและทางช้าง - สารคดีคัดสรร พ.ศ. 2535-2540 - เส้นทางนักประพันธ์ : บทบันทึกความคิดเห็นต่อนักเขียนและหนังสือ - ห้วงยามแห่งความพ่ายแพ้ : รวมความเรียง 9 หัวข้อ - อำนาจแห่งความว่าง ความว่างแห่งอำนาจ - วันที่ถอดหมวก - วันที่หัวใจกลับบ้าน - บุตรธิดาแห่งดวงดาว - ผ่านพบไม่ผูกพัน - ผ่านพ้นจึงค้นพบ - โลกเปลี่ยนต้องเปลี่ยโลก - เต๋าแห่งประชาธิปไตย (2556)ประวัติการทำงานและผลงานประวัติการทำงานและผลงาน. - ผู้นำนักศึกษาในเหตุการณ์ 14 ตุลา 2516 - นักรบปฏิวัติ พรรคคอมมิวนิสต์แห่งประเทศไทย (พ.ศ. 2518 - 2523) - อาจารย์ประจำคณะรัฐศาสตร์ มหาวิทยาลัยธรรมศาสตร์ - คณบดีรัฐศาสตร์ (พ.ศ. 2536 - 2538) - งานเขียนบทความ เรื่องสั้น สารคดี - รางวัลศรีบูรพา (พ.ศ. 2546) ร่วมกับ ธีรยุทธ บุญมี - บทภาพยนตร์ 14 ตุลา สงครามประชาชน (พ.ศ. 2544) กำกับโดย บัณฑิต ฤทธิ์ถกล, โดยอิงเนื้อเรื่องจากหนังสือคนล่าจันทร์ ซึ่งเขียนร่วมกับคนอื่นการทำงานในคณะกรรมการปฏิรูปประเทศ การทำงานในคณะกรรมการปฏิรูปประเทศ. ดร.เสกสรรค์ ประเสริฐกุล ได้เข้ามารับหน้าที่เป็นคณะกรรมการปฏิรูปประเทศ ภายหลังการชุมนุมของกลุ่มคนเสื้อแดง พ.ศ. 2553 ยุติลง ในช่วงเดือนกรกฎาคม พ.ศ. 2553 โดยทำหน้าที่ยกร่างแผนปฏิบัติการที่สามารถนำไปปฏิบัติ และแก้ไขปัญหาความอยุติธรรม และความเหลื่อมล้ำที่เกิดขึ้น ซึ่งคณะกรรมการดังกล่าวประกอบด้วยคณะกรรมการ จำนวน 19 คน ทำงานคู่ขนานไปกับคณะกรรมการสมัชชาปฏิรูปประเทศเหตุการณ์ 14 ตุลา เหตุการณ์ 14 ตุลา. ในเหตุการณ์ 14 ตุลาคม พ.ศ. 2516 เสกสรรค์ ประเสริฐกุล ขณะนั้นเป็นนักศึกษาคณะรัฐศาสตร์ มหาวิทยาลัยธรรมศาสตร์ ชั้นปีที่ 3 เป็นหนึ่งในแกนนำของนักศึกษาที่เรียกร้องรัฐธรรมนูญ และขอให้รัฐบาลลาออก โดยในการเดินขบวน เสกสรรค์รับหน้าที่เป็นผู้ควบคุมฝูงชน เมื่อแกนนำของผู้ชุมนุมได้เข้าเจรจากับฝ่ายรัฐบาล และบางส่วนได้เข้าเฝ้า ฯ พระบาทสมเด็จพระเจ้าอยู่หัว ที่พระตำหนักจิตรลดารโหฐาน เสกสรรค์เป็นผู้ควบคุมฝูงชนรอคำตอบอยู่ที่ลานพระบรมรูปทรงม้า จนกระทั่งถึงเวลาค่ำ ซึ่งนับว่าผ่านไปหลายชั่วโมงแล้ว ก็ยังไม่ทราบผลการเจรจา เมื่อเข้ากลางดึก ฝูงชนก็เริ่มกระสับกระส่าย และเริ่มไม่ไว้ใจกันเอง บ้างถึงขนาดว่าแกนนำเหล่านั้นหักหลังพวกเดียวกันเองเสียแล้ว เสกสรรค์ก็ได้ตัดสินใจโดยพลการ นำพาฝูงชนเคลื่อนสู่หน้าพระตำหนัก ฯ เพื่อขอพึ่งพระบารมี และถึงแม้ว่าจะได้พบกับ ธีรยุทธ บุญมี ซึ่งเป็นแกนนำผู้ชุมนุมอีกคนที่ได้เข้าเฝ้า ฯ ทั้ง 2 ได้พูดคุยทำความเข้าใจกัน และขอให้ผู้ชุมนุมยุติการชุมนุมโดยสงบ แต่ถึงขณะนั้นอารมณ์ของผู้ชุมนุมก็ไม่อาจควบคุมความสงบไว้ได้แล้ว จนนำไปสู่การนองเลือดในรุ่งเช้าของวันรุ่งขึ้น ซึ่งหลังจากนี้ เสกสรรค์และจิระนันท์ พิตรปรีชา ซึ่งเป็นคู่รักกันก็ได้หลบหนีเข้าป่า เข้าร่วมกับพรรคคอมมิวนิสต์แห่งประเทศไทยเกียรติยศ เกียรติยศ. ได้รับการเชิดชูเกียรติให้เป็นศิลปินแห่งชาติ สาขาวรรณศิลป์ ประจำปี 2552เครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์</doc>
