<doc id="220992" url="https://th.wikipedia.org/wiki?curid=220992" title="วงบัวลอย">วงบัวลอย วงบัวลอย เป็นชื่อของการบรรเลงดนตรีอีกลักษณะหนึ่ง ประกอบด้วยปี่ชวา กลองมลายู และฆ้องเหม่ง เล่นในงานอวมงคล แต่เดิมนั้นวงบัวลอยประกอบด้วยปี่ชวา 1 เลา กลองมลายู 2 คู่และฆ้องเหม่ง ภายหลังใช้กลองมลายูเพียง 1 คู่เท่านั้นการใช้บรรเลง การใช้บรรเลง. วงบัวลอยจะบรรเลงในสามโอกาสดังนี้1. การประโคมย่ำยาม เป็นการประโคมหลังจากพระสวดพระอภิธรรมเสร็จแล้ว และบรรเลงเป็นระยะด้วย โดยจะประโคมทั้งหมดสี่ยามด้วยกันได้แก่ยามหนึ่ง(สามทุ่ม) ยามสอง(เที่ยงคืน) ยามสาม(ตีสาม)และย่ำรุ่ง(รุ่งเช้า) และการประโคมแต่ละครั้งจะเริ่มต้นด้วยเพลงบัวลอย นางหน่าย กระดี้รี นางหงส์ หกคะเมน ไต่ลวด หลังจากนั้นอาจจะเล่นเพลงอื่นๆก็ได้ 2. การประชุมเพลิง จะบรรเลงในตอนที่ประธานทำพิธีประชุมเพลิง โดยเพลงใช้คือ รัวสามลา บัวลอย นางหน่าย รัวคั่น ไฟชุม เพลงเร็ว รัวคั่นและออกเพลงนางหงส์เป็นเพลงสุดท้าย 3. เผาจริง จะใช้เพลงทุบมะพร้าว แร้งกระพือปีก กาจับฝาโลง ชักฟืนสามดุ้นและไฟชุมความเชื่อ ความเชื่อ. เนื่องจากวงบัวลอยเป็นเพลงที่ใช้ในงานอวมงคลโดยเฉพาะ เพลงบัวลอยมักจะเรียนกันในเขตวัดและไม่ให้เล่นพร่ำเพรื่อ ทำให้วงบัวลอยเป็นวงที่สืบทอดกันในวงแคบการประสมกับวงปี่พาทย์ การประสมกับวงปี่พาทย์. ดูที่วงปี่พาทย์นางหงส์</doc>
