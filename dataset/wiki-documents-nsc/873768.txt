<doc id="873768" url="https://th.wikipedia.org/wiki?curid=873768" title="ฮูโก้ กัทมันนท์">ฮูโก้ กัทมันนท์ ฮูโก้ กัทมันนท์ () หรือชื่อหลังย้ายไปอยู่ในสหรัฐคือ เฮนรี่ จี. แกรนท์ () เป็นทหารเยอรมันเชื้อสายยิวซึ่งเป็นหนึ่งในผู้บังคับบัญชาของสิบตรีฮิตเลอร์ในช่วงสงครามโลกครั้งที่หนึ่ง เขาเป็นผู้เสนอชื่อสิบตรีฮิตเลอร์เพื่อรับมอบเหรียญกางเขนเหล็ก ฮิตเลอร์ภูมิใจกับเครื่องหมายนี้มาก ฮิตเลอร์ประดับเครื่องหมายนี้ในทุกโอกาสแม้กระทั่งหลังเขาได้ครองอำนาจจนกระทั่งนาซีล่มสลาย และถึงกัทมันนท์จะเป็นยิว แต่เนื่องจากประธานาธิบดีฮินเดนบูร์กได้เคยออกกฎหมายคุ้มครองทหารผ่านศึกเชื้อสายยิวไว้ ทำให้กัทมันนท์ยังคงอาศัยอยู่ในเยอรมนีได้ท่ามกลางกระแสการต่อต้านยิว และเมื่อมีการตรากฎหมายเนือร์นแบร์กขึ้นมาปี 1935 ทำให้ชาวเยอรมันเชื้อสายยิวทั้งหมดต้องสูญเสียสัญชาติเยอรมัน ถึงกระนั้น กัทมันนท์ก็ยังคงอาศัยในเยอรมนีโดยยังคงรับเงินเบี้ยหวัดทหารผ่านศึก เชื่อว่าที่เขายังอยู่ในเยอรมันได้เพราะบารมีของฮิตเลอร์ ต่อมาในปี 1938 ฮูโก้ กัทมันนท์ถูกจับกุมโดยตำรวจเกสตาโพ แต่ก็ถูกปล่อยตัวออกมาหลังเจ้าหน้าที่เอ็สเอ็สทราบประวัติของเขา ถึงกระนั้น เขาไม่มีความมั่นใจที่จะอยู่ในเยอรมนีอีกต่อไป และอพยพครอบครัวไปเบลเยียมในปี 1939 และย้ายไปยังสหรัฐอเมริกาในปี 1940</doc>
