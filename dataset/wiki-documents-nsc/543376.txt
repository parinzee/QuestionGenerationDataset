<doc id="543376" url="https://th.wikipedia.org/wiki?curid=543376" title="ทศพร มูลศาสตรสาทร">ทศพร มูลศาสตรสาทร นายทศพร มูลศาสตรสาทร (ชื่อเล่น : ป๋อ) ผู้ช่วยปลัดกระทรวงการต่างประเทศ อดีตกงสุลใหญ่ ณ เมืองดูไบ อดีตรัฐมนตรีช่วยว่าการกระทรวงแรงงานและสวัสดิการสังคม ในรัฐบาลพลเอกชวลิต ยงใจยุทธ และเป็นอดีตสมาชิกสภาผู้แทนราษฎรจังหวัดสุรินทร์ 2 สมัย สังกัดพรรคความหวังใหม่ประวัติ ประวัติ. ทศพร เกิดเมื่อวันที่ 5 กุมภาพันธ์ พ.ศ. 2504 เป็นบุตรของนายพิศาล มูลศาสตรสาทร อดีตปลัดกระทรวงมหาดไทย และอดีตรัฐมนตรี สำเร็จการศึกษาทางด้านสังคมสงเคราะห์ศาสตร์ จากมหาวิทยาลัยธรรมศาสตร์ และปริญญาโท สาขาความสัมพันธ์ระหว่างประเทศ จากมหาวิทยาลัยเวบสเตอร์ ประเทศสหรัฐอเมริกาการทำงาน การทำงาน. นายทศพร รับราชการสังกัดกระทรวงการต่างประเทศ เคยดำรงตำแหน่งต่างๆ ในกระทรวงการต่างประเทศ เช่น ผู้อำนวยการกอง นักการทูต และเป็นกงสุลใหญ่ ณ เมืองดูไบ ประเทศสหรัฐอาหรับเอมิเรตส์งานการเมือง งานการเมือง. นายทศพร ได้รับเลือกตั้งในการเลือกตั้งซ่อม พ.ศ. 2539 แทนนายพิศาล มูลศาสตรสาทร บิดา ซึ่งถึงแก่กรรม ต่อมาได้รับการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดสุรินทร์ สังกัดพรรคความหวังใหม่ และเขาได้รับแต่งตั้งเป็นรัฐมนตรีช่วยว่าการกระทรวงแรงงานและสวัสดิการสังคม ในรัฐบาลของพลเอกชวลิต ยงใจยุทธ แทนนายพูนสวัสดิ์ มูลศาสตรสาทร ขณะนั้นเขามีอายุ 36 ปี ในการเลือกตั้ง พ.ศ. 2544 เขาลงสมัครรับเลือกตั้งสมาชิกสภาผู้แทนราษฎรจังหวัดสุรินทร์ เขต 1 สังกัดพรรคความหวังใหม่ แต่ไม่ได้รับเลือกตั้งเครื่องราชอิสริยาภรณ์</doc>
