<doc id="553007" url="https://th.wikipedia.org/wiki?curid=553007" title="เหตุการณ์ยูเอฟโอตกที่รอสเวลล์">เหตุการณ์ยูเอฟโอตกที่รอสเวลล์ เหตุการณ์ยูเอฟโอตกที่รอสเวลล์ เกิดขึ้นในสหรัฐอเมริกาใน ค.ศ. 1947 เมื่อวัตถุบินตกใส่ไร่แห่งหนึ่งใกล้กับเมืองรอสเวลล์ รัฐนิวเม็กซิโก เมื่อวันที่ 7 กรกฎาคม ค.ศ. 1947 มีคำอธิบายเหตุการณ์หลากหลาย ทั้งที่เป็นทางการและไม่เป็นทางการ แม้รัฐบาลสหรัฐจะออกมาประกาศว่า เหตุการณ์ดังกล่าวเป็นบอลลูนเฝ้าตรวจทางทหารของสหรัฐ แต่คำอธิบายที่มีชื่อเสียงที่สุด คือ วัตถุดังกล่าวเป็นยานอวกาศที่มีสิ่งมีชีวิตนอกโลก ตั้งแต่ปลายคริสต์ทศวรรษ 1970 เหตุการณ์ที่รอสเวลล์ได้เป็นหัวข้อถกเถียงกันอย่างกว้างขวาง และเกิดทฤษฎีสมคบคิดเกี่ยวกับเหตุการณ์</doc>
