<doc id="176340" url="https://th.wikipedia.org/wiki?curid=176340" title="ทอมัส เกรย์">ทอมัส เกรย์ ทอมัส เกรย์ () กวีชาวอังกฤษ เกิดเมื่อวันที่ 26 ธันวาคม ค.ศ. 1716 ในครอบครัวชนชั้นกลาง เขามีพี่น้องทั้งหมด 12 คน แต่เป็นเพียงคนเดียวที่รอดชีวิตมาได้ ในปี 1727 โทมัสได้เข้าเป็นนักเรียนที่โรงเรียนอีตัน ซึ่งเป็นที่ที่เขามีเพื่อนมากมายที่เป็นหนอนหนังสือเช่นเดียวกับเขา และหนึ่งในนั้นคือ ริชาร์ด เวสต์ (เสียชีวิตในปี ค.ศ. 1742 ความตายของเขาทำให้ทอมัส เกรย์ รู้สึกเศร้าสลดอย่างยิ่ง และโทมัสได้สะท้อนความรู้สึกนี้ไว้ในบทกวีของเขาหลายบท) และฮอเรส วัลโพล บุตรชายของนายกรัฐมนตรีซึ่งต่อมาเป็นนักประพันธ์ที่ยิ่งใหญ่ ทอมัส เกรย์ เข้าเรียนระดับมหาวิทยาลัยที่เคมบริดจ์ ระหว่าง ค.ศ. 1734 – 1738 และออกจากมหาวิทยาลัยโดยศึกษาไม่จบการศึกษา เขาท่องเที่ยวไปทั่วยุโรปร่วมกับวัลโพลในช่วงปี ค.ศ. 1739 ถึง 1741 ในช่วงที่ท่องเที่ยวกันนั้น เขาสองคนได้ทะเลาะกัน แต่ได้กลับคืนดีกันได้ในปี 1745 และวัลโพลได้กลายเป็นแรงบันดาลใจที่สำคัญในบทกวีของเกรย์ในปีต่อๆ มา ในปี 1742 เกรย์ได้กลับเข้าศึกษาต่อที่เคมบริดจ์อีกครั้ง และได้รับปริญญาทางกฎหมายในปีต่อมา แม้ว่าความจริงแล้ว เกรย์มีความสนใจในวรรณคดีกรีกมากกว่ากฎหมาย ในชีวิตของเกรย์นั้น นอกเหนือจากการเดินทางไปพักที่ลอนดอนหรือเดินทางเพื่อไปเขียนภาพในชนบท ส่วนมากแล้ว เขาจะอยู่ที่เคมบริดจ์ตลอดเวลา เพราะที่นั่นคือที่ที่เขาได้สร้างสรรค์งานประพันธ์และได้ศึกษาหาความรู้อย่างมากมาย งานกวีของเกรย์ ส่วนใหญ่ที่เขาประพันธ์ขึ้นในปีที่หลังจากเขากลับจากเคมบริดจ์นั้น ได้พิสูจน์ว่าการเคร่งครัดในวิธีการประพันธ์แบบโบราณไม่สามารถแสดงออกถึงความรู้สึกส่วนลึกได้ (เกรย์เป็นนักประพันธ์ที่มีชื่อเสียงมากในอังกฤษ งานของเขาแสดงอารมณ์ความรู้สึกได้กว้างขวางไม่มีข้อจำกัด) บทกวีที่มีชื่อเสียงที่มากสุดของเกรย์ คือ “Elegy Written in a Country Churchyard” (ปี ค.ศ. 1751) เกรย์ประสบความสำเร็จอย่างยิ่งในการแสดงออกถึงความยิ่งใหญ่ในความเป็นกวีเอกของตน ความคิดเห็นของเขาต่อความเศร้าสะเทือนใจในวิถีชีวิตและวิธีการประพันธ์มีความสมบูรณ์แบบเป็นที่สุดสำหรับความเป็นจริงของมนุษย์ เกรย์ปฏิเสธไม่รับรางวัลกวียอดเยี่ยมในปี ค.ศ. 1757 เขาเสียชีวิตในวันที่ 30 กรกฎาคม ค.ศ. 1771</doc>
