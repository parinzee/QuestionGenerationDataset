<doc id="78519" url="https://th.wikipedia.org/wiki?curid=78519" title="เจ้าพระยาบดินทรเดชานุชิต (หม่อมราชวงศ์อรุณ ฉัตรกุล)">เจ้าพระยาบดินทรเดชานุชิต (หม่อมราชวงศ์อรุณ ฉัตรกุล) จอมพล เจ้าพระยาบดินทรเดชานุชิต (หม่อมราชวงศ์อรุณ ฉัตรกุล) (14 เมษายน พ.ศ. 2399 - 25 สิงหาคม พ.ศ. 2464) ผู้บัญชาการกรมยุทธนาธิการ ระหว่างวันที่ 1 เมษายน พ.ศ. 2457 - 25 สิงหาคม พ.ศ. 2464 เป็นพระโอรสในหม่อมเจ้านิล ฉัตรกุล (พระโอรสในพระเจ้าบรมวงศ์เธอ พระองค์เจ้าฉัตร กรมหมื่นสุรินทรรักษ์) กับหม่อมราชวงศ์ สุ่น ปาลกะวงศ์ (นัดดาในพระสัมพันธวงศ์เธอ พระองค์เจ้าปาน กรมหมื่นนราเทเวศร์)ประวัติการรับราชการประวัติการรับราชการ. - พ.ศ. 2415 ถวายตัวรับราชการเป็นมหาดเล็ก โดยเป็นพลทหารอยู่ในกองร้อยที่ 6 และได้เลื่อนเป็น สิบตรี และสิบโททหารมหาดเล็กกองร้อยที่ 5 - พ.ศ. 2421 ย้ายไปรับราชการอยู่ในกรมทหารปืนใหญ่ - พ.ศ. 2432 ปลัดกองโรงเรียนนายร้อย ขณะเป็นนายร้อยเอก - พ.ศ. 2435 ผู้บังคับการโรงเรียนนายร้อย เลื่อนยศเป็นนายพันตรี มีบรรดาศักดิ์เป็นหลวงสรวิเศษเดชาวุธ แล้วเลื่อนเป็นพระสรวิเศษเดชาวุธ เมื่อ พ.ศ. 2441 - พ.ศ. 2442 ผู้บัญชาการทหารบกมณฑลกรุงเทพฯ แล้วเลื่อนยศเป็นนายพันโท - พ.ศ. 2443 ยกกระบัตรทัพบก เลื่อนบรรดาศักดิ์เป็น พระยาพหลพลพยุหเสนา - พ.ศ. 2444 นายพันเอก ย้ายไปเป็นปลัดทัพบก - พ.ศ. 2445 นายพลตรี - พ.ศ. 2446 รองผู้บัญชาการกรมยุทธนาธิการ ในปีเดียวกันนี้ได้เลื่อนบรรดาศักดิ์เป็น พระยาสีหราชเดโชไชย อภัยพิริยบรากรมพาหุ เจ้ากรมอาสาใหญ่ขวา ถือศักดินา 10,000 - พ.ศ. 2449 นายพลโท - พ.ศ. 2453 ผู้ช่วยเสนาบดีกระทรวงกลาโหม - พ.ศ. 2454 นายพลเอก และรั้งตำแหน่งผู้บัญชาการกรมพระคชบาล - พ.ศ. 2455 ได้รับสถาปนาเป็นเจ้าพระยา มีสมญาตามจารึกในสุพรรณบัฏว่า เจ้าพระยาบดินทรเดชานุชิต มหิศรมหาสวามิภักดิ์ สุรินทรศักดิ์ประพัทธพงษ์ จัตุรงคเสนาบดี ยุทธวิธีสุขุมวินิต ธรรมสุจริตศิริสวัสดิ์ พุทธาพิรัตนสรณธาดา อุตมอาชวาธยาศัย อภัยพิริยบรากรมพาหุ ดำรงศักดินา 10,000 - พ.ศ. 2456 รั้งตำแหน่งเสนาบดีกระทรวงกลาโหม - พ.ศ. 2457 เสนาบดีกระทรวงกลาโหม - พ.ศ. 2460 จอมพลอสัญกรรม อสัญกรรม. เจ้าพระยาบดินทรเดชานุชิต ป่วยมาช้านาน อาการทรงบ้างทรุดบ้างเรื่อยมา จนถึงแก่อสัญกรรมในวันที่ 25 สิงหาคม พ.ศ. 2464 เวลา 14.35 น. สิริอายุได้ เวลา 16.00 น. วันถัดมา พระบาทสมเด็จพระมงกุฎเกล้าเจ้าอยู่หัวเสด็จฯ มาพระราชทานน้ำอาบศพ สวมชฎาพอก และโปรดให้เจ้าพนักงานประกอบโกศมณฑปแวดล้อมด้วยฉัตรและเครื่องยศ พระพิธีธรรม 8 รูป สวดพระอภิธรรมมีกำหนด 15 วันเครื่องราชอิสริยาภรณ์ เหรียญและเข็มที่ได้รับพระราชทานเครื่องราชอิสริยาภรณ์ เหรียญและเข็มที่ได้รับพระราชทาน. - พ.ศ. 2463 เครื่องราชอิสริยาภรณ์อันเป็นโบราณมงคลนพรัตนราชวราภรณ์ (น.ร.) - พ.ศ. 2457 เครื่องราชอิสริยาภรณ์รัตนวราภรณ์ (ร.ว.) - พ.ศ. 2455 เครื่องราชอิสริยาภรณ์จุลจอมเกล้า ชั้น ปฐมจุลจอมเกล้า (ป.จ.) - พ.ศ. 2459 เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก (ม.ป.ช.) - พ.ศ. 2447 เครื่องราชอิสริยาภรณ์อันมีเกียรติยศยิ่งมงกุฎไทย ชั้น ประถมาภรณ์มงกุฎไทย (ป.ม.) - พ.ศ. 2463 เครื่องราชอิสริยาภรณ์อันมีศักดิ์รามาธิบดี ชั้นที่ 2 (มหาโยธิน) (ม.ร.) - พ.ศ. 2441 เหรียญปราบฮ่อ - พ.ศ. 2462 เหรียญดุษฎีมาลา เข็มราชการแผ่นดิน - พ.ศ. 2436 เหรียญจักรมาลา - พ.ศ. 2454 เหรียญรัตนาภรณ์ รัชกาลที่ 5 ชั้น 3 (จ.ป.ร.3) - พ.ศ. 2457 เหรียญรัตนาภรณ์ รัชกาลที่ 6 ชั้น 2 (ว.ป.ร.2) - พ.ศ. 2436 เหรียญรัชฎาภิเศกมาลา - พ.ศ. 2440 เหรียญประพาสมาลา - พ.ศ. 2446 เหรียญทวีธาภิเศก - พ.ศ. 2450 เหรียญรัชมงคล - พ.ศ. 2451 เหรียญรัชมังคลาภิเษก (ทอง) - พ.ศ. 2454 เหรียญบรมราชาภิเษก (ทอง) - พ.ศ. 2450 เข็มอักษรรักษาพระนครเสด็จประพาสยุโรปคราวหลัง - พ.ศ. 2452 เข็มพระชนมายุสมมงคล (ทอง) - พ.ศ. 2459 เข็มข้าหลวงเดิมผลงานสำคัญผลงานสำคัญ. - พ.ศ. 2429 ปราบอั้งยี่ที่ตำบลดอนกระเบื้อง แขวงเมืองราชบุรี - พ.ศ. 2446 ปราบเงี้ยว ที่ก่อการจลาจลขึ้นในมณฑลพายัพ ในเวลานั้น จอมพล พระเจ้าบรมวงศ์เธอ กรมหลวงนครไชยศรีสุรเดชขณะเป็น ผู้บัญชาการกรมยุทธนาธิการ เสด็จไปราชการ ณ ทวีปยุโรปเจ้าพระยาบดินทรเดชา (ขณะมีบรรดาศักดิ์ เป็นพระยา) รั้ง ราชการกรมยุทธนาธิการ จึงต้องรับหน้าที่จัดกองทหารขึ้นไปปราบเงี้ยว และสามารถจัดการได้เรียบร้อยโดยรวดเร็ว</doc>
