<doc id="549712" url="https://th.wikipedia.org/wiki?curid=549712" title="เดอะมูสส์">เดอะมูสส์ เดอะมูสส์ () เป็นกลุ่มดนตรีสัญชาติไทย ค่าย จีนี่เรคอร์ดส สังกัดจีเอ็มเอ็ม แกรมมี่ มีสมาชิกทั้งหมด 3 คน คือ แอร์ (ร้องนำ) , จ๊ะ (กีต้าร์) , ต๋า (กลอง) หลังจากห่างหายไปนานหลายปี วงเดอะมูสส์ วงดนตรีที่ประกอบด้วยสมาชิกทั้งหมด 5 คน คือ แอร์ (ร้องนำ) , จ๊ะ (กีต้าร์) , บาส (เบส) , ต๋า (กลอง) และ ริน (คีย์บอร์ด) ก็กลับมาอีกครั้งกับซิงเกิ้ลใหม่ล่าสุด “ความจริง” ที่บอกเล่าถึงความรู้สึกที่เกิดขึ้นบนโลกแห่งความเป็นจริง กับความฝันที่อยากจะให้มันเป็นไป เพลงนี้นำเสนอความเป็นเดอะมูสส์ ที่เติบโตขึ้นด้วยประสบการณ์ที่สั่งสมมาจากระยะเวลาที่หายไปถึง 2 ปี จึงทำให้ลุคและดนตรีดูเข้มข้นและแข็งแรงมากขึ้นจากซิงเกิ้ลก่อนๆ ที่ผ่านมา โลโก้ใหม่ของวงยังเป็นอีกสิ่งที่ตอบความเป็นวงเดอะมูสส์ ได้เป็นอย่างดี ด้วยรูปเลขาคณิตสามเหลี่ยมที่โชว์ความแข็งแรงและความมุ่งมั่น กับนกฮัมมิ่งเบิร์ดขาวดำที่เปรียบเสมือนหยิง&หยาง แสดงถึงพลังที่สมดุลในตัวของมันเอง ส่วนที่ใช้นกฮัมมิ่งเบิร์ดเป็นสัญญลักษณ์ของวง เพราะนกฮัมมิ่งเบิร์ดเป็นนกตัวเล็กๆที่แข็งแรง มีลีลาการบินที่ตื่นเต้นและเป็นนักสู้ เปรียบได้ดั่งวง The Mousses เองที่จะสู้ต่อไปในสายนักดนตรี ด้านดนตรีของเพลง “ความจริง” เป็นเพลงในสไตล์ เดอะมูสส์ ที่นำเสนอในด้านมิติของซาวน์และเนื้อหา ที่ทางวงไม่เคยทำมาก่อนในอัลบั้มแรก แต่ยังคงไว้ซึ่งลายเซ็นของเดอะมูสส์ อย่างชัดเจนกับความรู้สึกที่ว่า ถ้าวันนี้เราต้องเผชิญกับ “ความจริง” ที่เจ็บปวดเกินทน การเลือกที่จะอยู่ใน “ความฝัน” จะทำให้เราก้าวข้ามผ่านความเจ็บปวดนั้นได้หรือไม่ ต่อมาในเดือนพฤษภาคม พ.ศ. 2558 เดอะมูสส์ได้ออกซิงเกิลใหม่ "เจ็บที่ต้องรู้" ล่าสุด 2 สมาชิก บาส กษิภัท ยิ่งเจริญ และ ริน อริญชย์ ภาณุเวศย์ แยกตัวจากวงเนื่องจากจะไปทำวง DOSEสมาชิกสมาชิก. - สมาชิกในปัจจุบัน - พงศกร ลิ่มสกุล (แอร์) – ร้องนำ - อธิศ อมรเวช (จ๊ะ) – กีตาร์ - ศุภโชค เตือนจิตต์ (ต๋า) – กลอง- อดีตสมาชิก - อาสนัย อาสม์สกุล (แมกซ์) – กลอง - กษิภัท ยิ่งเจริญ (บาส) – กีตาร์เบส - อริญชย์ ภาณุเวศย์ (ริน) – เปียโนประวัติจากบันทึกของ แอร์ ลิ่มสกุล ประวัติ. จากบันทึกของ แอร์ ลิ่มสกุล. ย้อนกลับไปเมื่อช่วงเดือนเมษายน พ.ศ. 2550 ตอนสมัยแอร์เรียน มหาวิทยาลัยศิลปากร ตอนปี 4 แอร์มีความฝันอยากมีวงดนตรีสักวงนึงเพื่อสนองความอยากของตัวเอง เลยได้ชวนจ๊ะมาทำวงดนตรีกัน ด้วยความที่ฟังเพลงสไตล์ที่ค่อนข้างคล้ายกันและสนิทกัน เพราะ เรียนมาด้วยกันตั้งแต่ประถม มัธยม จนมาถึงมหาวิทยาลัย หลังจากนั้นจ๊ะก็นึกขึ้นได้ว่ามีเพื่อนเก่าชื่อบาส เคยเล่นดนตรีด้วยกันมาตอนมัธยม จ๊ะก็ได้กลับไปชวนบาส กลับมาทำความฝันด้วยกันอีกครั้งหนึ่ง ซึ่งช่วงแรกแอร์กับจ๊ะต่างเป็นมือกีต้าร์หมด ส่วนบาสตอนนั้นก็หน้าที่ร้องนำ แต่ด้วยเวลาที่ผ่านไป ทำให้บาสเลิกร้องเพลง หันไปเล่นกีต้าร์แทน หลังจากนั้นก็ได้พยายามหานักร้องเข้ามา แต่หากันไม่ได้จริงๆ แอร์เลยต้องกลายเป็นนักร้องจำเป็นไปก่อนและก็ได้จับบาสย้ายมาเล่นเบส จากนั้นแอร์ได้ไปชวนแมกซ์ ซึ่งเป็นเพื่อนที่มหาวิทยาลัย มาเป็นมือกลองและได้มีโอกาสเข้าไปแคสที่ RS แต่ไม่ผ่าน แต่ก็ไม่ได้ทำให้วงท้อแท้ ก่อนหน้านี้ เราได้ชื่อแทนตัวเองว่า "The Krunk" หลังจากนั้นได้เปลี่ยนมาเป็น The mousses ซึ่งมัน คือ มูสใส่ผมนั่นเอง ต่อมาแอร์ก็ได้เริ่มแต่งเพลงของตัวเองขึ้นมา ได้ลองผิดลองถูกกันอยู่สักพักใหญ่ๆ และช่วงแรกๆก็ตระเวนเล่นคอนเสิร์ตตามงาน Party Indy ต่างๆอยู่ประมาณ 1 ปี และได้ทำแผ่น CD เพลงของตัวเอง ขายกันเองตามงานเทศกาลต่างๆ ซึ่งผลตอบรับค่อนข้างดีและได้มีโอกาสประกวดดนตรีของ Believe Records และได้ออกอัลบั้ม Compilation ของค่าย Believe และได้รางวัลชมเชย ได้เงินมา 5,000 บาท เป็นเงินก้อนแรกของวง และได้ปล่อยเพลงมา 2 single คือ โอกาส(chance) และเพลง choice จากนั้นไม่นาน แอร์ได้มาเจอกับพี่โน่ (โปรดิวส์เซอร์) และพี่โน่ได้ชักชวนให้เข้ามาที่ค่าย Genie Records ต่อมาแมกซ์ได้ขอแยกตัวออกไป จึงได้มือกลองใหม่เข้ามาคือ ต๋า ซึ่งเป็นรุ่นน้องของเพื่อนอีกที วันเวลาผ่านไปอีก1ปีทำให้ The Mousses ได้เจอกับพี่อู๊ด Bandwagon โดยการชักชวนของพี่โน่ เข้ามาร่วมงานกัน ทำให้ The Mousses มีโปรดิวส์เซอร์2คน และได้ปล่อย single แรก หลังจากย้ายมาอยู่ที่บ้านหลังใหม่ที่ Genie คือ เพลง สราญ แต่กระแสเพลงนี้กลับได้ไม่ดีเท่าที่ควร เลยทำให้ทุกคนรู้สึกนอยด์ และกลับมาทบทวนตัวเองกันใหม่อีกที ช่วงนี้ต่างคนต่างกลับทำภารกิจของตัวเองกัน คือการไปเรียนหนังสือกันให้จบ หลังจากที่ดรอปไว้ แต่ระหว่างนั้น แอร์ได้เขียนเพลงเก็บไว้เรื่อยๆ สะสมมาเรื่อยๆ จนหลังจากที่เรียนจบให้พ่อกับแม่ได้แล้ว The Mousses ได้กลับมารวมตัวกันใหม่อีกครั้ง และเพลงแรกที่ปล่อยออกมาคือเพลง "เจ้าชายกับเจ้าหญิง" ซึ่งก่อนที่จะปล่อยเพลงนี้ถือว่า กดดันกันพอสมควร เพราะกลัวในหลายๆอย่าง ที่เคยผิดพลาดมาก่อนจะเกิดซ้ำขึ้นมาอีก แต่พอได้ออกเพลงนี้ไป กระแสเริ่มกลับมาดีขึ้นและทำให้เรามีกำลังใจมากขึ้น แต่เนื่องด้วยตอนที่แอร์เขียนเพลงไว้ แอร์อยากได้เพลงที่มีพวกเสียงสังเคราะห์ คือพวก คีย์บอร์ดกับซิน เลยนึกขึ้นได้ว่ามีเพื่อนคนนึงที่เล่นเครื่องนี้อยู่ แอร์เลยได้ไปชักชวนให้ "ริน" มาอัดเปียโนให้ หลังจากนั้นก็ไปตระเวนเล่นคอนเสิร์ตด้วยกันบ่อยครั้งและด้วยความชอบ ไลฟ์สไตล์คล้ายกัน ทำให้ตัดสินชวน ริน เข้ามาเป็นสมาชิกของ The Mousses อย่างเต็มตัวและได้ทยอยปล่อยเพลงต่อมาคือ เพลง "...บ้างไหม" และ เพลง "ลัก" ออกมา และตอนนี้กำลังมี Project ทำอัลบั้มเต็ม เป็นอัลบั้มแรก ในนาม “The Mousses” อัลบั้มแรกนี้ ถ้าได้ปล่อยออกมา มันก็อาจจะไม่ได้ยิ่งใหญ่หรือน่าตื่นเต้นอะไรมากนัก สำหรับวงการเพลงไทย แต่สำหรับ The Mousses นับได้ว่าเป็นครึ่งของชีวิตสำหรับเด็กหนุ่มกลุ่มหนึ่ง เลยก็ว่าได้ "เพราะเราเชื่อในเพลงของเรา รักเพลงของเรา" นี่คือสิ่งเดียวที่ทำให้เรายังอยู่ ท้ายสุดอยากจะเป็นกำลังใจให้กับทุกคน ไม่ว่าจะทำอะไรอยู่ก็ตาม "ความสำเร็จ เกิดจากการเรียนรู้ความผิดพลาดซ้ำๆหลายๆครั้งและนำมาปรับปรุงให้ดีขึ้นเสมอ" เพราะเรารู้ตัวเองดีว่าเราไม่ใช่คนเก่ง ยังต้องพัฒนากันอีกเยอะ แต่ถ้าคุณรักมันจริงๆ คุณต้องสู้ ต้องอดทน ฝึกฝนกับสิ่งที่ทำอยู่ อย่างแน่วแน่ จงอย่าปล่อยให้ตัวเองหลับนานเกินไป ถ้าอยากให้ฝันเป็นจริง... สุดท้ายอยากจะบอกว่า ขอบคุณทุกกำลังใจที่ยังมีให้กันตลอดมา ตั้งแต่เราผมยาวฟู จนสั้นกันหมดแล้ว สำหรับวงดนตรีเล็กๆวงหนึ่ง มันมีค่ายิ่งกว่าสิ่งใดๆ การเดินทางครั้งนี้กว่า 4 ปีแล้ว แต่เราถือว่ามันเพิ่งจะเริ่มต้น หนทางจริงๆแล้วยังอีกยาวไกลยิ่งนัก และไม่ว่าจะต้องเจอกับอุปสรรคที่มันเข้ามาตอนนี้อีกซักกี่ยก จะล้มอีกกี่ครั้ง จะต้องเขียนเพลงใหม่อีกซักกี่รอบ เราจะไม่มีวันถอยหลังกลับ จะต้องดันอัลบั้มนี้ออกไปให้ได้ ยังไงก็ขอฝากพวกเราไว้ด้วย อย่าเพิ่งหายกันไปไหนนะ และเราสัญญาว่าจะรีบกลับมาให้เร็วที่สุดอย่างแน่นอน ♥จากบันทึกของอริญชย์ จากบันทึกของอริญชย์. 'THE MOUSSES' กับอัลบั้มแรกในชีวิต บทความนี้จะอธิบายทุกแทรคของอัลบั้มแรกในชีวิตของข้าพเจ้าโดยสังเขปและง่ายต่อการทำความเข้าใจโดยการไม่ใช้ศัพท์ทางดนตรีที่ยากเกินไปจนคนทั่วไปไม่อาจจะเข้าใจมันได้เชิญอ่านครับ "เจ้าชายกับเจ้าหญิง" เพลงนี้เป็นเพลงแรกที่ทำให้ The Mousses กลายเป็นที่รู้จักมากขึ้น ด้วยซาวด์ดนตรีและเนื้อหาที่เข้าใจง่ายขึ้น และแต่งมาจากความรู้สึกส่วนลึกของ ความเป็นจริงของชีวิต ถ้าเรารักใครสักคนหนึ่ง เราก็อยากให้เขามีความสุขที่สุด… แต่ในเมื่อความเป็นจริงเราไม่สามารถทำได้อย่างที่มันควรจะเป็น เราก็ควรปล่อยให้เขาไปอยู่กับคนดีที่สามารถดูแลได้ดีกว่า…เป็นการดีไซน์การ จัดวางเครื่องดนตรี สไตล์ Vintage ต่างๆ เพื่อเล่าเรื่องตามบรรยากาศของเพลง เป็นเพลงที่มีกลิ่นซาวด์ดนตรี ยุค70's เช่น การใส่ Music Box เล่นไปพร้อมกันกับ Acoustic Guitar เพื่อให้อารมณ์คล้อยตามเหมือนการเล่านิทาน… "...บ้างไหม? (จุด จุด จุด บ้างไหม)" เพลงฟังสบายๆ เข้าใจง่าย และยังคงถ่ายทอดเนื้อหาเป็น Positive Thinking พูดถึงคนรัก คิดถึงคนรักที่อยู่ไกลกัน ไม่ได้เจอกัน อยากจะถามเธอว่าคิดถึงกัน…บ้างไหม อยากจะกอดฉัน…บ้างไหม เธอเมื่อยรึเปล่าฉันก็จะนวดให้ เพราะฉันคิดถึง อยากกอดและอยากนวดให้เธอ…ยังคงยึดการทำเพลงแบบเดิมที่ฟังง่าย ใช้เอฟเฟค Analog จะทำให้เพลงดู Vintage ซึ่งเราก็ใช้แบบ Analog มาตั้งแต่เพลงเจ้าชายกับเจ้าหญิงแล้ว และเพลงเจ้าชายกับเจ้าหญิงเราใช้มิวสิคบอกเข้ามาเพื่อเพิ่มมิติของเพลง เพลงนี้ The Mousses ได้ทำ Free Hugs กับแฟนๆเพื่อให้ทุกคนได้รับพลังความรักจากหนุ่มๆ The Mousses ไปเต็มๆ "สอง เราตราบชั่วนิจนิรันดร์" ในขณะที่ทุกๆอย่างกำลังเดินไปข้างหน้า แต่สิ่งเดียวที่มันกลับถอยหลัง และกำลังหยุดลง คือ หัวใจของผู้ชายคนนี้ที่มันร้องบอกกับตัวเองว่า ผมเจอแล้วกับผู้หญิงคนนี้ ผมพอแล้ว นี่คือสิ่งที่แสนดีที่สุดในชีวิต และสัญญาว่าจะรักเธอไปจนตราบชั่วนิจนิรันดร์ เป็นเพลงที่มีซาวด์ดนตรี indy pop และโดดเด่นด้วยการเล่นโน้ตพร้อมกันของกีต้าร์และสตริง มีสแนร์แบบวินเทจ และมีเมโลดี้ที่สละสลวยมากๆ "ท้อ" เพลงนี้พูดถึงในช่วงเวลาที่กำลังสิ้นหวัง อ่อนแอ เป็นคำพูดที่เก็บเอาไว้เตือนตัวเองเสมอว่า อย่าเพิ่งยอมแพ้ อย่าไปท้อ เหมือนเป็นการให้กำลังใจตัวเองในวันที่หมดแรงด้วย ให้ลุกขึ้นมาก้าวเดินต่อไป ให้ถึงจุดหมายที่เรากำลังจะไป เพลงนี้สมาชิกในวงมีท่อนร้องกันทุกคนเพื่อรวมพลัง และเป็นกำลังใจ ให้กับคนที่กำลังท้ออยู่ "ลัก" เพลงนี้พูดถึงการสูญเสียคนรักแบบไม่รู้ตัว…อยู่ๆวันหนึ่งคนรักเกิดหายตัวไป ทำให้คิดไปต่างๆนานา ถึงสาเหตุที่เขาหายไป กุญแจของเพลงนี้ คือการเล่าเรื่องโดยผ่านการเปรียบเทียบในเพลง ที่เธอหายไปน่ะ…“โดนลักพาตัว หรือ เต็มใจไปกับเขา” กันแน่และไม่ว่าเขาจะหายไปเพราะสาเหตุใด ฉันก็ยอมทำทุกอย่างเพื่อให้ได้เธอ คนนั้นกลับมา…เป็นซาวด์วินเทจเหมือนเดิม เพิ่ม ริน มือคีย์บอร์ดเข้ามาเป็นสมาชิกในวง มีการนำอคูสติคแกรนด์เปียโน มาใช้ในเพลงเพื่อรับกับสไตล์ BalladRock ส่วนการร้องในเพลงนี้มีการพัฒนาอารมณ์เป็นช่วง จะเป็นอย่างไรต้องลองฟังกันดู "แม้เธอจะน้อย" เพลงนี้บาส(มือเบส) เขียนขึ้นมาให้กับคนที่รัก เพื่อที่จะบอกว่า “ไม่ว่าเวลาหรือความรักของเธอที่มีให้ จะน้อยเพียงไหน แต่ผมก็จะรู้สึกกับเธอเหมือนเดิม” และความรู้สึกนี้บาสจึงได้รับหน้าที่นักแต่งเพลงและยังรับบทบาทเป็นนักร้อง ในเพลงนี้ด้วยส่วนซาวดนตรีเพลงนี้เป็นเพลงสไตล์อเมริกัน ฮาร์ดร็อคแบบดิบๆ และเป็นเพลงที่หนักที่สุดในอัลบั้ม "โปรด" ณ วันนี้ที่ไม่มีเธออยู่ข้างๆเหมือนเดิม สิ่งเดียวที่ไม่เคยได้บอก และอยากจะบอกกับเธอในวันนี้คือ “รักของผมนั้นยังคงอยู่ ยังอยากบอกเธอเสมอ ถึงแม้ว่าเราจะไม่มีวันเหมือนเดิม ทั้งๆที่ก็อยากให้กลับมารักกันเหมือนเดิมเหลือเกิน” ได้แต่อ้อนวอนกับท้องฟ้าและดวงดาวให้เธอกลับคืนมาในสักวัน...เพลงนี้เป็นการ ทดลองที่จะทำเพลงสไตล์ ชิลเอ้า ในแบบ เดอะมูส มีทั้งกลองที่ใช้ไม้แส้ เสียงทรัมเป็ต โซโล่ เสียงfender rhodes piano "จูบสุดท้าย" เนื้อหาและความหมาย…ในเหตุการณ์ของคนที่เลิกรากันไป บ้างก็จากกันไม่ดี บ้างก็ประชดประชัน บ้างก็แค้นฝังใจกันไป มันจะกลายเป็นความเจ็บปวดของทั้ง 2 ฝ่าย เราเลยเลือกที่จะขอ “จูบสุดท้าย” จากคนที่รัก ถือเป็นคำขอครั้งสุดท้ายก่อนจะจากกันไป มันน่าจะเป็นความทรงจำที่ดีต่อกันและกันมากกว่า เป็นเพลงมีจังหวะที่ทำให้ทุกคนขยับไปกับพวกเราได้ เสียงออดอ้อนที่ถือเป็นคำขอและอ้อนวอนให้สมกับเป็น “จูบสุดท้าย” จริงๆ เพลงนี้มีการปรับเปลี่ยนแนวมาเป็นยุค80'sอย่างเต็มที่ ทั้งในเรื่องของการเรียบเรียง การใช้เสียงเครื่องดนตรี และกลองโดยเฉพาะกับคีย์บอร์ดที่ใช้ซาวด์8บิทจากยุคนั้น มาใช้กับเพลงนี้อย่างเต็มที่ "Tears and Travel" Feat. ออน ละอองฟอง เพลงนี้เป็นเพลงคู่ซึ่งในตอนแรกทางวงก็ได้คิดว่าผู้หญิงคนนี้จะเป็นใคร ที่จะมาร้องคู่กับแอร์ดี สุดท้ายก็ได้ ออน นักร้องนำวงละอองฟองมาร้อง Feat ด้วยน้ำเสียงและคาแรคเตอร์ของออนทำให้เพลงนี้มีมิติมากขึ้น เนื้อหาของเพลง...ผู้ชายคนหนึ่งได้ปลอบใจผู้หญิงที่แอบชอบมานาน ซึ่งผู้หญิงคนนี้อยากจะลืมคนรักเก่า และอยากจะลืมเรื่องราวที่ผ่านมา อยากเดินทางไปที่ต่างๆเพื่อลืม โดยที่มีเราไปเป็นเพื่อนคอยปลอบ คอยซับน้ำตาให้เป็นเพลงสไตล์โฟล์คร็อค เพลงนี้ได้มีการทดลองใช้เมโลเดี้ยน และมีการเล่นสไตล์ mute เบส "ชีวิตที่เคยมีเรา" เป็นเพลงที่จ๊ะได้แต่งให้กับคุณพ่อที่ล่วงลับไปแล้ว “ถึงแม้ว่าเราไม่อาจจะฝืนโชคชะตาไว้ได้ แต่ยังไงก็ตาม ผมดีใจที่ได้เกิดมาเป็นลูกของท่าน แค่เราได้มีชีวิตและเกิดมาอยู่ด้วยกัน มันก็คือความสุขที่สุดของผมแล้ว” จ๊ะได้ร้องผ่านเพลงนี้ เพลงนี้เป็นเพลงสไตล์บัลลาดร็อคที่โดดเด่นด้วยโครงสร้าง song form แบ่งชัดเจนระหว่างช่วงแรกที่บรรเลงด้วย grand piano กับครึ่งหลังที่เป็นดนตรีที่หนักหน่วง "สราญ" พูดถึงมุมมองการใช้วิถีชีวิตแบบสุขนิยม โดยใช้ความรักเป็นตัวนำทาง โลกสมัยนี้วุ่นวายมีเหตุการณ์หลายเหตุการณ์เกิดขึ้น เครียดบ้างอะไรบ้าง พวกเราThe Mousses เลยอยากให้ทุกคนรักกันมีความสุข สราญ กัน Sound ดนตรีเพลง “สราญ”?เป็นสไตล์ผสมระหว่างเพลงป๊อบยุค70's กับสไตล์ดนตรีแบบโพสท์พั้งค์ยุค 80 's ส่วนในด้านเมโลดี้จะมีมุมมองและความคิดลักษณะแบบฮิปปี้จากยุค70's มีการประสานเสียงและการร้องสวนกันแบบนั้น “TWENTYSOMETHING” …หลายๆคนพอถึงช่วงอายุ 20 มันเป็นช่วงเวลา ที่ต้องค้นหาตัวเอง ว่าชีวิตจะเดินไปทางไหน บางคนอาจเจอเร็ว บางคนอาจต้องใช้เวลาก็เช่นกัน...ถึงเวลาที่พวกเขาต้องกำหนดชีวิตของตัวเอง ในการเดินทางค้นหาความต้องการ ความรัก ความฝัน พวกเราค้นหา และทุ่มกับสิ่งที่ “ใช่” มาเป็นระยะเวลา 4 ปี ในการทำสิ่งที่ตัวเองรัก นั่นก็คือการเล่นดนตรี เมื่อเป็นเส้นทางที่เลือก ทุกคนก็ต้องบ่มและฝึกตัวเองมากมายหลายอย่าง และกว่าจะเป็นวง The Mousses ในวันนี้ จริงๆแล้วทางเดินมีหลายเส้นทาง เราเลือกเดินไปทางไหนก็ได้ แต่การค้นหาในสิ่งที่ตัวเองชอบ สิ่งที่ตัวเองฝัน สิ่งที่ตัวเองต้องการและอยากจะเป็น ฝ่าฟันอุปสรรคไปให้ถึงจุดหมาย มันจะมีค่าและก็ภูมิใจกับที่นั้นที่สุดผลงานผลงานเพลงผลงาน. ผลงานเพลง. - Weak Hair Use Mousses (อิสระ) 2. Chance (โอกาส) 3. Choice 4. Sweetheart 5. เพราะเธอ 6. ไม่มีความหมาย 7. ฯลฯ- Compilation (Believe Records) - Chance (โอกาส) - Choice- อัลบั้ม Twenty Something (Genie Records) (วางแผน 30 พฤศจิกายน 2554) 2. เจ้าชายกับเจ้าหญิง 3. ...บ้างไหม 4. สองเราตราบชั่วนิจนิรันดร์ 5. ท้อ 6. ลัก 7. แม้เธอจะน้อย 8. โปรด 9. จูบสุดท้าย 10. Tears and Travel (ร่วมกับ ออน ละอองฟอง) 11. ชีวิตที่เคยมีเรา 12. สราญ- ซิงเกิ้ล 2557–2561 2. ความจริง (Truth) 3. เจ็บที่ต้องรู้ 4. น้ำตาที่หาย 5. ไม่เป็นไร 6. หลอกให้รัก 7. อย่าเพิ่งใจร้าย feat.Urboy TJ 8. เท (Tay)- เพลงพิเศษ 2. เพลงของเธอและฉัน - The Mousses (เพลงพิเศษแด่การจากไปของ MAMAFAKA) 3. ทางที่เลือก - แอร์ The Mousses , โอม Cocktail , ต้า Paradox (เพลงพิเศษประจำแคมเปญ EXIT One Life Club)อื่นๆอื่นๆ. - ภาพยนตร์ - 2552 มหาลัยสยองขวัญ (จ๊ะ) - 2553 น้ำตาลแดง 2 (จ๊ะ) - 2554 จั๊กกะแหล๋น (จ๊ะ)- โฆษณาสินค้าและผลิตภัณฑ์ - 2556 Presenter CPS Chaps  - Rock Essence Project II, Winter Colection 2013 (แอร์) - 2557 Presenter CPS Chaps  - New Arrival - Rock Essence (แอร์) - 2557 Presenter CPS Chaps  - Rockabilly (แอร์)- นิตยสารและหนังสือ - 2556 คอลัมนิสต์ Damn Magazine (อริญชย์)- โรงเรียนสอนดนตรี - The Proud Club สยาม (จ๊ะ , อริญชย์ - อาจารย์)รางวัลที่ได้รับรางวัลที่ได้รับ. - รางวัลชมเชย Believe Audition Day 2007 - รางวัลศิลปินหน้าใหม่ You2Play Award 2011 (ดูคลิป The Mousses ขอบคุณ You2Play Award)</doc>
