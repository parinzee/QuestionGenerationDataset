<doc id="51172" url="https://th.wikipedia.org/wiki?curid=51172" title="สำนักงานคณะกรรมการพิเศษเพื่อประสานงานโครงการอันเนื่องมาจากพระราชดำริ">สำนักงานคณะกรรมการพิเศษเพื่อประสานงานโครงการอันเนื่องมาจากพระราชดำริ สำนักงานคณะกรรมการพิเศษเพื่อประสานงานโครงการอันเนื่องมาจากพระราชดำริ หรือ สำนักงาน กปร.เป็นส่วนราชการที่อยู่ในบังคับบัญชาขึ้นตรงต่อนายกรัฐมนตรี จัดตั้งขึ้นเป็นส่วนราชการระดับกรม สังกัดสำนักนายกรัฐมนตรี เมื่อวันที่ 7 กันยายน พ.ศ. 2536 มีหน้าที่ในการดำเนินงานสนองพระราชดำริฯ ที่มีประสิทธิภาพเพื่อประโยชน์สุขของประชาชน ต่อมาในการปรับปรุงกระทรวง ทบวง กรม พ.ศ. 2545 จึงได้ย้ายมาเป็นส่วนราชการขึ้นตรงต่อนายกรัฐมนตรี สำนักงาน กปร. เดิมมีสำนักงานตั้งอยู่ในทำเนียบรัฐบาล ต่อมาในเดือนกันยายน พ.ศ. 2554 จึงได้ย้ายสำนักงานมาตั้งอยู่ที่ซอยอรุณอัมรินทร์ 36 เขตบางพลัดคณะกรรมการ กปร. คณะกรรมการ กปร.. คณะกรรมการพิเศษเพื่อประสานงานโครงการอันเนื่องมาจากพระราชดำริ หรือ คณะกรรมการ กปร. (Royal Projects Development Board) เป็นองค์กรพิเศษ ก่อตั้งเพื่อจัดการประสานงาน และจัดระบบรองรับการดำเนินงานสนองพระราชดำริ ก่อตั้งขึ้นเมื่อ พ.ศ. 2524 โดยการริเริ่มของพลเอกเปรม ติณสูลานนท์ ตามระเบียบสำนักนายกรัฐมนตรี ว่าด้วยโครงการอันเนื่องมาจากพระราชดำริ พ.ศ. 2524 โดยมี สำนักงานคณะกรรมการพิเศษเพื่อประสานงานโครงการอันเนื่องมาจากพระราชดำริ (สำนักงาน กปร.) ทำหน้าที่ด้านธุรการและบริหาร ของ กปร. กปร. ก่อตั้งขึ้นเนื่องจาก แต่เดิมการดำเนินงานสนองพระราชดำริของหน่วยงานต่าง ๆ ที่เข้าไปเสริมโครงการต่าง ๆ ตามนโยบายของรัฐบาล เป็นไปในลักษณะต่างฝ่ายต่างทำ โดยไม่มีการประสานงานกับหน่วยอื่น ๆ ที่เกี่ยวข้อง และไม่ได้เป็นประโยชน์สูงสุดตามแนวพระราชดำริที่ได้พระราชทานไว้ คณะกรรมการพิเศษเพื่อประสานงานโครงการอันเนื่องมาจากพระราชดำริ ประกอบด้วย- นายกรัฐมนตรี เป็น ประธานกรรมการ - กรรมการ ประกอบด้วย- ปลัดสำนักนายกรัฐมนตรี - ปลัดกระทรวงการคลัง - ปลัดกระทรวงเกษตรและสหกรณ์ - ปลัดกระทรวงทรัพยากรธรรมชาติและสิ่งแวดล้อม - ปลัดกระทรวงมหาดไทย - ปลัดกระทรวงวิทยาศาสตร์และเทคโนโลยี - ราชเลขาธิการ - เลขาธิการนายกรัฐมนตรี - เลขาธิการคณะกรรมการพัฒนาการเศรษฐกิจและสังคมแห่งชาติ - ผู้อำนวยการสำนักงบประมาณ - ผู้บัญชาการทหารสูงสุด - ผู้บัญชาการทหารบก - รองราชเลขาธิการ ที่ราชเลขาธิการมอบหมาย จำนวน 1 คน - กรรมการและเลขานุการ- เลขาธิการ กปร. - กรรมการและผู้ช่วยเลขานุการ- รองเลขาธิการ กปร. - ที่ปรึกษาด้านการประสานงานโครงการอันเนื่องมาจากพระราชดำริ (สำนักงาน กปร.) - เจ้าหน้าที่สำนักราชเลขาธิการ ที่ราชเลขาธิการมอบหมาย จำนวน 1 คน</doc>
