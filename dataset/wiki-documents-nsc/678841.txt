<doc id="678841" url="https://th.wikipedia.org/wiki?curid=678841" title="พรรคแห่งชาติอินโดนีเซียลัทธิมาร์แฮน">พรรคแห่งชาติอินโดนีเซียลัทธิมาร์แฮน พรรคแห่งชาติอินโดนีเซียลัทธิมาร์แฮน (Indonesian National Party Marhaenism; ภาษาอินโดนีเซีย: Partai Nasional Indonesia Marhaenisme) เป็นพรรคการเมืองในอินโดนีเซีย โดยในวันที่ 26 ตุลาคม พ.ศ. 2538 ซูเปอนี อดีตสมาชิกพรรคแห่งชาติอินโดนีเซียได้ก่อตั้งสหภาพแห่งชาติอินโดนีเซียขึ้น เมื่อซูฮาร์โตหมดอำนาจใน พ.ศ. 2541 จึงเปลี่ยนชื่อเป็นพรรคแห่งชาติอินโดนีเซียโดยได้ประกาศตั้งพรรคในวันที่ 17 มิถุนายน พ.ศ. 2541 ทำให้นิยมเรียกพรรคนี้ว่าพรรคแห่งชาติอินโดนีเซียซูเปนีเพื่อให้ต่างจากพรรคแห่งชาติอินโดนีเซียพรรคอื่นๆที่ต่างกล่าวอ้างว่าสืบทอดมาจากพรรคเดิม ในเดือนธันวาคม พ.ศ. 2541 พรรคแห่งชาติอินโดนีเซียซูเปนีเข้ารวมกับพรรคแห่งชาติอินโดนีเซียมาซา มาร์แฮนและเข้าร่วมการเลือกตั้ง พ.ศ. 2542 ได้คะแนนเสียง 0.33% ได้ 1 ที่นั่ง หลังการเลือกตั้ง พรรคเปลี่ยนมาใช้ชื่อพรรคแห่งชาติอินโดนีเซียมาร์แฮนเพื่อเตรียมเข้าร่วมการเลือกตั้ง พ.ศ. 2547 ในวันที่ 4 กรกฎาคม พ.ศ. 2543 สุขมวตี ซูการ์โนปุตรี ลูกสาวอีกคนหนึ่งของซูการ์โนได้เข้าร่วมกับพรรคและได้เป็นหัวหน้าพรรค พรรคได้คะแนน 0.8% และได้ 1 ที่นั่ง พรรคเข้าร่วมในการเลือกตั้งใน พ.ศ. 2552 และได้คะแนนเพียง 0.3% ไม่ได้รับเลือกตั้ง</doc>
