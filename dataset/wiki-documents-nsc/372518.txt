<doc id="372518" url="https://th.wikipedia.org/wiki?curid=372518" title="อัสทราเอีย">อัสทราเอีย เทพีอัสทราเอีย () เป็นเทพีในตำนานเทพปกรณัมกรีกที่ได้รับการบรรยายว่าเป็นเทพีแห่งความยุติธรรม เทพีที่รักความสงบ เป็นบุตรีของซูสและเธมิส ทำให้รู้จักกันในเรื่องของพรหมจรรย์และความไร้เดียงสา จนเชื่อมโยงไปถึงความยุติธรรมและความสงบสุขของมนุษย์ อัสทราเอียเป็นหญิงพรหมจารีที่ลงมาจากสวรรค์ พร้อมน้องสาวชื่อว่า พูดิซิเตรีย ทั้งคู่ไร้เดียงสา ไม่รับประทานเนื้อสัตว์ เธอปรารถนาให้โลกร่มเย็น ไม่เบียดเบียนกันและกัน แต่มนุษย์กลับรบราฆ่าฟันกัน ขโมยข้าวของ กดขี่ข่มเหง น้องสาวของเธอทนไม่ไหว จึงกลับสู่สวรรค์ แต่เธอยังเชื่อว่าความยุติธรรมบนโลกยังไม่สูญหายไป เธอทนไม่ได้จึงหนีเข้าไปอยู่ในป่ากับผู้ติดตามไปจำนวนหนึ่ง จนในที่สุด ต้องหนีกลับสวรรค์ เมื่อเข้าสู่ยุคทองแดง ความยุติธรรมหมดลงบนโลกมนุษย์ เธอจึงบดรวงข้าว แล้วหว่านเมล็ดข้าว ไปรอบฟ้า กลายเป็นทางช้างเผือกที่สวยงาม ร่มเย็น และสันติสุข โดยจะปรากฏให้เห็นเฉพาะ คนที่รักและใฝ่หาสันติภาพ กับความยุติธรรมเท่านั้น และเพื่อเป็นเครื่องเตือนสติ บางตำนานอียิปส์กล่าวถึงเทพีไอซิส(Isis)ที่เจอปีศาจพายุไต้ฝุ่นตามรำควญ เธอจึงใช้เมล็ดรวงข้าว โปยใส่ปีศาจ จึงกลายเป็นกลุ่มดาวหญิงสาว และเป็นตำนานที่เล่าขานกันมาในเรื่องราศีกันย์ในเวลาอันช้านาน</doc>
