<doc id="85605" url="https://th.wikipedia.org/wiki?curid=85605" title="พระเจ้าบรมวงศ์เธอ พระองค์เจ้าอรพินทุ์เพ็ญภาค">พระเจ้าบรมวงศ์เธอ พระองค์เจ้าอรพินทุ์เพ็ญภาค พระเจ้าบรมวงศ์เธอ พระองค์เจ้าอรพินทุ์เพ็ญภาค (27 เมษายน พ.ศ. 2416 - 26 มกราคม พ.ศ. 2478) เป็นพระราชธิดาใน พระบาทสมเด็จพระจุลจอมเกล้าเจ้าอยู่หัวและเจ้าจอมมารดาหม่อมราชวงศ์ย้อย อิศรางกูร (ธิดาในหม่อมเจ้าโสภณ ซึ่งเป็นพระโอรสของสมเด็จพระเจ้าบรมวงศ์เธอ เจ้าฟ้าฯกรมขุนอิศรานุรักษ์ ต้นราชสกุล"อิศรางกูร ณ อยุธยา") ประสูติในพระบรมมหาราชวัง เมื่อวันอาทิตย์ เดือน 6 ขึ้น 1 ค่ำ ปีระกา ตรงกับวันที่ 27 เมษายน พ.ศ. 2416พระกรณียกิจ พระกรณียกิจ. พระเจ้าบรมวงศ์เธอ พระองค์เจ้าอรพินทุ์เพ็ญภาคทรงตั้งอยู่สัมมาปฏิบัติ ประพฤติพระองค์สมควรแก่ราชสกุลทุกประการและยังมีพระอัธยาศัยเผื่อแผ่กว้างขวาง ทรงเห็นประโยชน์ของสาธารณชนเป็นสำคัญ เช่น- ตึกอรพินทุ์ พระองค์ทรงสร้างขึ้นในปี พ.ศ. 2459 ตั้งอยู่ ณ โรงเรียนวัดบวรนิเวศโดยเป็นตึกชั้นเดียวมี 7 ห้องเรียน เมื่อประชวรใกล้สิ้นพระชนม์ ยังได้ทรงทำพินัยกรรมยกทรัพย์ ในกองมรดกของพระองค์ ประทานให้เป็นทุนของโรงพยาบาลจุฬาลงกรณ์ถึง 50,000 บาท เพื่อเก็บผลทะนุบำรุงสาธารณชนผู้ป่วยไข้สิ้นพระชนม์ สิ้นพระชนม์. พระเจ้าบรมวงศ์เธอ พระองค์เจ้าอรพินทุ์เพ็ญภาค ประชวรพระโรคพระหทัยพิการ สิ้นพระชนม์ในรัชกาลที่ 8 ที่ตำหนักที่ประทับริมคลองสามเสน เมื่อวันศุกร์ ที่ 26 มกราคม พ.ศ. 2478 รวมพระชันษา 63 ปีเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้นปฐมจุลจอมเกล้า (ฝ่ายใน)ราชตระกูล</doc>
