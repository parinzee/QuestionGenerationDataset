<doc id="338602" url="https://th.wikipedia.org/wiki?curid=338602" title="เพอร์ซีย์ แจ็กสัน กับอาถรรพ์ทะเลปีศาจ">เพอร์ซีย์ แจ็กสัน กับอาถรรพ์ทะเลปีศาจ เพอร์ซีย์ แจ็กสัน กับอาถรรพ์ทะเลปีศาจ เป็นวรรณกรรมเยาวชน ประพันธ์โดย ริก ไรออร์ดัน และเป็นนวนิยายแฟนตาซีเล่มที่สอง ในหนังสือชุดเพอร์ซีย์ แจ็กสัน ต่อจาก เพอร์ซีย์ แจ็กสัน กับสายฟ้าที่หายไป วางจำหน่ายครั้งแรกในสหรัฐอเมริกา เมื่อปี พ.ศ. 2549 เพอร์ซีย์ แจ็กสันได้ค้นพบความจริงที่น่าตกใจเกี่ยวกับชาติกำเนิดของตนเมื่อฤดูร้อนที่แล้ว เขาได้เข้าเรียนในโรงเรียนใหม่ในเปิดเทอมใหม่และได้เพื่อนตัวยักษ์ เพอร์ซีย์ฝันประหลาดถึงโกรเวอร์ เพื่อนของเขากำลังจะเป็นเจ้าสาว ค่ายฮาล์ฟบลัดเผชิญกับปัญหาใหญ่ เขตแดนเวทมนตร์ของค่ายกำลังจะสลายลง ไครอน ผู้ดูแลค่ายถูกไล่ออก เพอร์ซีย์และแอนนาเบ็ธจึงต้องออกเดินทางอีกครั้งเพื่อกอบกู้ค่ายให้พ้นจากหายนะ มุ่งหน้าสู่ทะเลปีศาจเบอร์มิวดา ตามหา ‘ขนแกะทองคำ’ ในตำนาน และชิงตัวเจ้าสาวคืนมาจากยักษ์ไซคลอปส์ดุร้าย</doc>
