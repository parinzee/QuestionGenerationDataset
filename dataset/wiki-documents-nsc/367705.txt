<doc id="367705" url="https://th.wikipedia.org/wiki?curid=367705" title="นิวต์ผิวขรุขระ">นิวต์ผิวขรุขระ นิวต์ผิวขรุขระ (; ชื่อวิทยาศาสตร์: Taricha granulosa) เป็นนิวต์อเมริกาเหนือที่รู้จักกันดีว่ามีพิษร้ายแรง ขณะยังไม่โตเต็มวัย จะอาศัยอยู่บนพื้นดินเป็นเวลา 4 หรือ 5 ปีหลังจากเมตามอร์โฟซิส แต่ตัวเต็มวัยสามารถอาศัยอยู่ได้ทั้งบนบกและในน้ำ วางไข่ในน้ำ สัตว์ประเภทนี้ถูกพบมากเป็นพิเศษหลังจากเกิดฝนตกหนักความเป็นพิษ ความเป็นพิษ. นิวต์จำนวนมากผลิตพิษขึ้นในผิวหนังเพื่อหลีกเลี่ยงการถูกล่า แต่นิวต์ผิวขรุขระจะผลิตพิษขึ้นมามากเป็นพิเศษ แต่นิวต์จะปล่อยพิษออกมาเฉพาะเมื่อมันรู้สึกว่าถูกคุกคามเท่านั้น ถึงแม้ว่าบางครั้งอาจจะเกิดอาการระคายเคืองผิวหนังได้เมื่อสัมผัสผิวของมัน พิษของนิวต์ผิวขรุขระสามารถทำให้มนุษย์เป็นอัมพาตหรือเสียชีวิตได้ เมื่อเร็ว ๆ นี้ ชายวัย 29 ปีที่กำลังเมา ในคูสเบย์ รัฐออริกอน เสียชีวิตหลังจากกลืนนิวต์ผิวขรุขระเข้าไปเพื่อเป็นการท้าทายการใช้สีเตือน การใช้สีเตือน. สัตว์ที่มีพิษมักจะเตือนสัตว์นักล่าว่าพวกมันไม่ใช่อาหารที่ดี ไม่มีประโยชน์ที่สัตว์นั้นจะผลิตพิษออกมานอกจากว่าจะช่วยในการอยู่รอดและการสืบพันธุ์ ใต้ตัวของนิวต์เหล่านี้มีสีเหลืองส้มอย่างชัดเจน เมื่อนิวต์ถูกคุกคาม มันจะม้วนหางขึ้นและยกหัวเพื่อแสดงสีเตือน ซึ่งสามารถพบเห็นได้ในภาพถ่ายหลายภาพที่อยู่อาศัย ที่อยู่อาศัย. ที่อยู่อาศัยของนิวต์ผิวขรุขระถูกพบตลอดชายฝั่งด้านตะวันตกของสหรัฐอเมริกาและบริติชโคลัมเบีย ทางใต้สุดนั้นไปไกลถึงรัฐแคลิฟอร์เนีย และทางเหนือสุดไปจนถึงรัฐอะแลสกาปรสิต ปรสิต. Helipegus occidualis เป็นปรสิตที่อาศัยอยู่ในหลอดอาหารของนิวต์ ก่อนหน้ากระเพาะอาหาร</doc>
