<doc id="175728" url="https://th.wikipedia.org/wiki?curid=175728" title="โฮโจ อุจิมะซะ">โฮโจ อุจิมะซะ โฮโจ อุจิมะซะ () เป็นไดเมียวที่ปกครองเขตคันโตของญี่ปุ่นในยุคเซงโงะกุประวัติ ประวัติ. อุจิมะซะเป็นลูกของ โฮโจ อุจิยะซุ และขึ้นครองตระกูลโฮโจใน พ.ศ. 2103 เป็นรุ่นที่ 4 อุจิมะซะไม่ใช่เป็นนักรบที่เก่งกาจ แต่เป็นไดเมียวที่มีความสามารถพอเพียง อุจิมะซะได้อยู่ในปราสาทโอดะวะระมานาน เขาได้สร้างเสริมความไมตรีกับตระกูลทะเคะดะที่รบกันช่วง พ.ศ. 2113 พอเป็นพันธมิตรกันเรียบร้อย ตระกูลอุเอะซุงิที่เป็นคู่ปรับกับตระกูลทะเคะดะนั้นก็เกิดความโกรธ อุเอะซุงิ เค็งชิง ได้ยกทัพมาแต่ก็บุกไม่เข้า อุจิมะซะส่งทหารไป 2,000 นายไปสนับสนุนทัพทะเคะดะ ที่กำลังสู้กับโทะกุงะวะ อิเอะยะซุ ที่ตอนหลังอิเอยาสุพ่ายในศึกทุ่งมิตะงะฮะระ หลังจากทะเคะดะ ชิงเง็นตาย และเรื่องระหว่างโอะดะ โนะบุนะงะ และบุตรของชินเก็น ทะเคะดะ คะสึโยะริ สู้กันที่นะงะชิโนะ คะสึโยะริพ่ายแพ้ แล้วโฮโจก็แตกตัวออกจากทะเคะดะ โฮโจมีน้องชายนาม อุเอะซุงิ คะเงโทะระ ที่ตอนหลังได้ถูก เคนชินรับไปเป็นบุตรบุญธรรม แต่แล้วก็เกิดความวุ่นวายขึ้นเมื่อคะเงโทะระ และ อุเอะซุงิ คะเงะคะสึ แย่งกันเป็นไดเมียวของตระกูลอุเอะซุงิ คะเงะโทะระตัดสินใจฆ่าตัวตาย อุจิมะซะนำทัพมาช่วยไม่ทัน ใน พ.ศ. 2121 ตระกูลคู่อาฆาตอุเอะซุงิ และตระกูลทะเคะดะได้เป็นพันธมิตรกัน และคะสึโยะริก็เริ่มทำศึกกับอุจิมะซะใน พ.ศ. 2123 และระหว่างทั้ง 2 ตระกูลสู้กัน ทัพผสมระหว่างโนะบุนะงะและอิะเอะยะซุได้บุกเข้าดินแดนของคะสึโยะริจนคะสึโยะริต้องพ่ายลงและเป็นจุดจบของตระกูลทะเคะดะ ลูกชายของอุจิมะซะ โฮโจ อุจินะโอ ได้แต่งงานกับลูกสาวของอิเอะยะซุเพื่อเป็นการเชื่อมสัมพันธ์ระหว่าง 2 ตระกูลศึกโอดะวะระ ศึกโอดะวะระ. ใน พ.ศ. 2133 โทะโยะโตะมิ ฮิเดะโยะชิ ได้เริ่มรุกรานเขตคันโตนั่นก็คือ เขตของโฮโจซึ่งอิเอะยะซุได้เข้าร่วมกับฮิเดะโยะชิบุกปราสาทโอดะวะระด้วย การล้อมปราสาทเริ่มยืดเยื้อนานจนเสบียงของโฮโจเริ่มลดน้อยลง โฮโจ อุจิมะซะได้ยอมจำนนในสิงหาคม ฮิเดโยชิได้ไว้ชีวิตพวกโฮโจไว้ รวมทั้งปราสาทโอดะวะระ แต่อุจิมะซะ และน้องชายของเขา โฮโจ อุจิเทะรุ ได้ทำเซ็ปปุกุหรือฮาราคีรี- โฮโจ อุจิมะซะ นั้นมีนินจาที่เลื่องชื่อ ฟูมะ โคทาโร่ เป็นลูกน้องของเขาด้วย</doc>
