<doc id="610866" url="https://th.wikipedia.org/wiki?curid=610866" title="คณะคามิลเลียน">คณะคามิลเลียน คณะผู้รับใช้ผู้ป่วย (; ) หรือคณะนักบุญคามิลโล (Order of St. Camillus) หรือที่รู้จักในนามคณะคามิลเลียน (Camillians) เป็นคณะนักบวชคาทอลิกที่นักบุญกามิลโล เด เลลลิส ก่อตั้งขึ้น เน้นพันธกิจด้านการพยาบาลผู้ป่วยประวัติ ประวัติ. ระหว่างที่กามิลโลรักษาอาการบาดเจ็บข้อเท้าอยู่ที่โรงพยาบาลซันจาโกโม ท่านตระหนักถึงความสำคัญของการพยาบาลผู้ป่วยยากไร้ ประกอบกับความประทับใจในความเมตตาของนักบุญฟีลิปโป เนรีที่อุทิศตนช่วยเหลือผู้ตกทุกข์ได้ยาก กามิลโลจึงตั้งใจอุทิศตนทำงานช่วยเหลือผู้ป่วยโดยเฉพาะ ตอนแรกท่านทำงานอยู่ที่โรงพยาบาลแห่งเดิมจนขึ้นมาเป็นผู้อำนวยการโรงพยาบาล ต่อมาท่านเห็นว่าไม่สามารถทำงานได้เต็มที่ จึงแยกออกมาตั้งคณะขึ้นเอง ในปี ค.ศ. 1584 ท่านได้รับศีลอนุกรมเป็นบาทหลวง และร่วมกับสหายอีกสองคนตั้งเป็นคณะผู้รับใช้ผู้ป่วย เน้นทำงานช่วยเหลือดูแลผู้ป่วยยากไร้ตามสถานที่ต่าง ๆ โดยเริ่มจากโรงพยาบาลพระจิตที่กรุงโรมในปี ค.ศ. 1585 ต่อมาขยายงานไปดูแลผู้ป่วยที่เนเปิลส์ด้วยตั้งแต่ปี ค.ศ. 1588 ต่อมาในปี ค.ศ. 1591 คณะนักบวชของท่านจึงได้รับการรับรองอย่างเป็นทางการจากสมเด็จพระสันตะปาปาเกรกอรีที่ 14ในประเทศไทย ในประเทศไทย. นักบวชคณะคามิลเลียนมาถึงประเทศไทยครั้งแรก 3 คน เมื่อวันที่ 21 มกราคม ค.ศ. 1952 แล้วเริ่มปฏิบัติหน้าที่ในเขตมิสซังราชบุรี โดยได้รับมอบสถานพยาบาลขนาดเล็กของหลวงสิทธิเทพการ (กิมเลี้ยง วังตาล) มาปรับเป็นบ้านพักนักบวชของคณะในชื่อบ้านนักบุญยอแซฟ และเปิดเป็นโรงพยาบาลซานคามิลโลเมื่อวันที่ 8 สิงหาคม ค.ศ. 1953 ปัจจุบัน กิจการของมูลนิธิคณะนักบุญคามิลโลแห่งประเทศไทยมีดังนี้1. โรงพยาบาลซานคามิลโล อำเภอบ้านโป่ง จังหวัดราชบุรี 2. โรงพยาบาลคามิลเลียน กรุงเทพมหานคร 3. คามิลเลียน โซเชียล เซนเตอร์ จังหวัดปราจีนบุรี 4. คามิลเลียน โซเชียล เซนเตอร์ จังหวัดนครปฐม 5. ศูนย์อบรมเยาวชนคามิลเลียน จังหวัดชลบุรี 6. คามิลเลียน โซเชียล เซนเตอร์ จังหวัดระยอง 7. คามิลเลียน โซเชียล เซนเตอร์ จังหวัดจันทบุรี 8. คามิลเลียน โซเชียล เซนเตอร์ จังหวัดเชียงราย 9. คามิลเลียน บ้านเพื่อคนพิการ กรุงเทพมหานคร 10. คามิลเลียน โซเชียล เซนเตอร์ จังหวัดพังงา</doc>
