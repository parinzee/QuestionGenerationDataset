<doc id="376662" url="https://th.wikipedia.org/wiki?curid=376662" title="จรัส พั้วช่วย">จรัส พั้วช่วย จรัส พั้วช่วย อดีตรัฐมนตรีประจำสำนักนายกรัฐมนตรี อดีตรองประธานสภาผู้แทนราษฎร อดีตรัฐมนตรีช่วยว่าการกระทรวงการต่างประเทศ และกระทรวงคมนาคม และอดีตสมาชิกสภาผู้แทนราษฎรจังหวัดเพชรบูรณ์ประวัติ ประวัติ. จรัส พั้วช่วย เกิดเมื่อวันที่ 24 กันยายน พ.ศ. 2492 ที่อำเภอหล่มสัก จังหวัดเพชรบูรณ์ สำเร็จการศึกษาระดับปริญญาตรี สาขาวิชารัฐศาสตร์ จากมหาวิทยาลัยเชียงใหม่ จรัส พั้วช่วย เสียชีวิตด้วยอุบัติเหตุตกจากรถไถในฟาร์มของตนเอง ที่ประเทศลาว เมื่อวันที่ 10 กุมภาพันธ์ พ.ศ. 2553การทำงาน การทำงาน. จรัส พั้วช่วย เริ่มเข้าสู่งานการเมืองโดยการเป็นสมาชิกสภาผู้แทนราษฎร จังหวัดเพชรบูรณ์ ในการเลือกตั้ง พ.ศ. 2522 และได้รับเลือกตั้งติดต่อกันมาหลายสมัย และเคยได้รับแต่งตั้งเป็นเลขานุการรัฐมนตรีว่าการกระทรวงเกษตรและสหกรณ์ ในปี พ.ศ. 2526 เป็นรัฐมนตรีช่วยว่าการกระทรวงการต่างประเทศ ในปี พ.ศ. 2533 เป็นรัฐมนตรีช่วยว่าการกระทรวงคมนาคม ในปี พ.ศ. 2535 ต่อมาในปี พ.ศ. 2537 ได้รับแต่งตั้งเป็นรองประธานสภาผู้แทนราษฎร และเป็นรัฐมนตรีประจำสำนักนายกรัฐมนตรี ในปี พ.ศ. 2538 และเป็นรัฐมนตรีช่วยว่าการกระทรวงการต่างประเทศ ในสมัยที่ 2 ในปี พ.ศ. 2539 ในการเลือกตั้ง พ.ศ. 2550 ได้ลงสมัคร ส.ส.ในสังกัดพรรคมัชฌิมาธิปไตย แต่ไม่ได้รับเลือกตั้งเครื่องราชอิสริยาภรณ์</doc>
