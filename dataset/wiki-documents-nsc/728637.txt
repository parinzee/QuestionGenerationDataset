<doc id="728637" url="https://th.wikipedia.org/wiki?curid=728637" title="มันซูเอโต เวลาสโก จูเนียร์">มันซูเอโต เวลาสโก จูเนียร์ มันซูเอโต เวลาสโก จูเนียร์ (Mansueto "Onyok" Velasco, Jr. ) เกิดเมื่อ 10 มกราคม พ.ศ. 2517 เป็นนักมวยสากลสมัครเล่นชาวฟิลิปปินส์ เกิดที่เมืองบาโก ซิตี้ เนกรอสตะวันตก ประเทศฟิลิปปินส์ เขาติดทีมชาติฟิลิปปินส์เข้าแข่งขันในกีฬาโอลิมปิกที่แอตแลนตาเมื่อ พ.ศ. 2539 และได้เหรียญเงิน เขาเป็นน้องชายของโรเอล เวลาสโก ที่เคยได้เหรียญทองแดงในกีฬาโอลิมปิก พ.ศ. 2535 ที่ บาร์เซโลนาในรุ่นเดียวกัน ก่อนหน้านั้น เขาเคยได้เหรียญทองกีฬาเอเชียนเกมส์ ที่ ฮิโรชิมา เมื่อ พ.ศ. 2537 ในกีฬาโอลิมปิกที่แอตแลนตา พ.ศ. 2539 นั้น รอบแรก เวลาสโกชนะอาร์เอสซี ไซ ชิห์ ซิว จากไต้หวัน ยก 1 เมื่อ 21 กรกฎาคม รอบสอง ชนะคะแนน ยอสวานี อากุยเลรา จากคิวบา เมื่อ 26 กรกฎาคม รอบสาม ชนะคะแนน ฮามิด เบอร์ฮิลี จากโมร็อกโก เมื่อ 30 กรกฎาคม รอบรองชนะเลิศ ชนะคะแนน ราฟาเอล โลซาโน จากสเปน เมื่อ 1 สิงหาคม และในรอบชิงชนะเลิศ แพ้คะแนน ดาเนียล โบซินอฟ จากรัสเซีย เมื่อ 3 สิงหาคม ได้เหรียญเงิน หลังจากแขวนนวม เวลาสโกเข้าสู่วงการโทรทัศน์ เขาประสบความสำเร็จในอาชีพตลก แสดงละครสั้นและปรากฏตัวในรายการโชว์ เขายังเป็นผู้ฝึกสอนมวยสากลในละคร Beki Boxer</doc>
