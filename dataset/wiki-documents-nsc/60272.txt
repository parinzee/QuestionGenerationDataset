<doc id="60272" url="https://th.wikipedia.org/wiki?curid=60272" title="เคลลี คลาร์กสัน">เคลลี คลาร์กสัน เคลลี่ ไบรแอนน์ แบล็คสต็อค (; เกิด 24 เมษายน ค.ศ. 1982) หรือที่เป็นที่รู้จักโดยทั่วกันในนามเดิม เคลลี่ คลาร์กสัน () เป็นนักร้อง นักแต่งเพลง และนักแสดงชาวอเมริกัน ที่มีชื่อเสียงหลังจากชนะเลิศรายการแข่งขันร้องเพลงอเมริกัน ไอดอลซีซั่นแรกในปีค.ศ. 2002 และได้รับสมญานามเป็น The Original American Idol ซิงเกิลแรกของเธอ "A Moment Like This" ขึ้นสู่อันดับ 1 ชาร์ตบิลบอร์ดฮอต 100 เป็นซิงเกิลที่ขายดีที่สุดของปี และทำลายสถิติการกระโดดสู่อันดับหนึ่งของชาร์ต อัลบั้มแรกของเธอที่มีชื่อว่า Thankful (วางขายปีค.ศ. 2003) มียอดขาย 4.5 ล้านก๊อปปี้ทั่วโลก และได้รับการรับรองรางวัลแผ่นเสียงทองคำขาว 2x Platinum ในอเมริกา ซิงเกิลแรกจากอัลบั้ม "Miss Independent" ได้รับความนิยมเป็นอย่างมาก และทำให้เธอได้รับการเสนอชื่อชิงรางวัลแกรมมีเป็นครั้งแรก เคลลี่ได้พัฒนาแนวเพลงของตนเองให้มีความร็อคมากขึ้นในอัลบั้มต่อมาที่มีชื่อว่า Breakaway (วางขายปีค.ศ. 2004) ซึ่งมียอดขายสูงถึง 12 ล้านก๊อปปี้ทั่วโลก ได้รับการรับรองแผ่นเสียงทองคำขาว 6x Platinum ในอเมริกา มีซิงเกิลฮิต 5 ซิงเกิลคือ "Breakaway", "Since U Been Gone", "Behind These Hazel Eyes", "Because Of You", และ "Walk Away" อัลบั้มนี้ยังทำให้เคลลี่ได้รับรางวัลแกรมมี 2 รางวัลด้วยกัน คือรางวัล Best Pop Vocal Album สำหรับอัลบั้ม Breakaway และรางวัล Best Female Pop Vocal Performance สำหรับเพลง "Since U Been Gone" อัลบั้มที่ 3 มีชื่อว่า My December (วางขายปีค.ศ. 2007) มีซิงเกิลที่ได้รับความนิยมสูง "Never Again" อัลบั้มที่ 4 มีชื่อว่า All I Ever Wanted (วางขายปีค.ศ. 2009) ได้ประสบความสำเร็จอย่างมากในด้านธุรกิจ และได้รับคำชื่นชมจากนักวิจารณ์ ซิงเกิลเปิดตัวอัลบั้ม "My Life Would Suck Without You" ขึ้นอันดับ 1 ชาร์ตบิลบอร์ดฮอต 100 ทำลายสถิติการกระโดดสู่อันดับ 1 เดิมของเพลง "A Moment Like This" โดยกระโดดจากอันดับที่ 97 ถึงอันดับที่ 1 สถิตินี้ยังคงอยู่ ณ ปัจจุบัน อัลบั้มที่ 5 มีชื่อว่า Stronger มีซิงเกิลฮิต "Mr. Know It All" และ "Stronger (What Doesn't Kill You)" อัลบั้มนี้ทำให้เธอได้รับรางวัลแกรมมี่สาขา Best Pop Vocal Album เป็นครั้งที่ 2 และเป็นนักร้องคนแรกและคนเดียวที่ได้รับรางวัลสาขานี้ถึงสองครั้ง ในปีค.ศ. 2012 เคลลี่วางขายอัลบั้มรวมเพลงฮิต ซึ่งมีเพลงใหม่สามเพลง คือ "Catch My Breath" ซึ่งขึ้นสูงสุดที่อันดับ 19 ชาร์ตบิลบอร์ตฮอต 100, "Don't Rush" (ร่วมกับ Vince Gill), และ "People Like Us" อัลบั้มที่หกของเคลลี่และอัลบั้มเทศกาลแรกของเคลลี่ที่มีชื่อ Wrapped In Red (วางขายปีค.ศ. 2013) เป็นอัลบั้มคริสมาสต์ขายดีที่สุดแห่งปี ทำให้เคลลี่เป็นศิลปินหญิงเดี่ยวอเมริกันคนแรกที่ได้รับสถิตินี้ เคลลี่มียอดขายอัลบั้มทั้งหมดมากกว่า 23 ล้านก๊อปปี้ และยอดขายซิงเกิล 36 ล้านก๊อปปี้ทั่วโลก มีเพลงอันดับ 1 บนชาร์ตบิลบอร์ด 86 เพลง และ 11 เพลงอันดับ 1 ทั่วโลก ผลงานเพลงของเคลลี่ทำให้เคลลี่ได้รับรางวัลมากมาย รวมถึง รางวัลแกรมมี่ 3 รางวัล, รางวัลเอ็มทีวีวิดีโอมิวสิคอะวอดส์ 3 รางวัล, รางวัลบิลบอร์ดมิวสิคอะวอดส์ 12 รางวัล, รางวัลอเมริกันมิวสิคอะวอดส์ 4 รางวัล, และรางวัลวูเม็นส์เวิร์ลอะวอดส์ 1 รางวัล ในปีค.ศ. 2012 เคลลี่ได้รับการจัดอันดับที่ 19 ในรายชื่อผู้หญิงที่ยิ่งใหญ่ที่สุดในวงการเพลงของวีเอชวัน และบิลบอร์ดจัดอันดับเคลลี่นักร้องที่มียอดขายสูงที่สุดอันดับที่ 14 ในทศวรรษที่ 2000 และหนึ่งในนักร้องที่มียอดขายอัลบั้มที่สูงที่สุดในช่วงของ Nielsen SoundScan ที่อันดับที่ 187ประวัติวัยเด็ก และการเข้าสู่วงการ ประวัติ. วัยเด็ก และการเข้าสู่วงการ. เคลลี่เกิดที่เมืองฟอร์ธ วอร์ธ รัฐเทกซัส สหรัฐอเมริกา โดยจีนเน่ แอน (นามสกุลเดิม โรส) เป็นครูสอนภาษาอังกฤษนักเรียนประถมศึกษาปีที่ 1 และสตีเฟ่น ไมเคิล คลาร์กสัน เป็นวิศวกร เคลลี่มีพี่ชาย 1 คนชื่อ Jason ผู้ที่แสดงในมิวสิควิดีโอเพลงวอร์ค อเวย์ของเคลลี่ และพี่สาว 1 คนชื่ออลิซซ่า พ่อแม่ของเคลลี่แยกทางกันตั้งแต่เคลลี่อายุ 6 ปี ทำให้พี่ชายของเคลลี่ต้องไปอยู่กับคุณพ่อ และพี่สาวของเคลลี่ไปอยู่กับคุณป้า เหตุการณ์นี้เป็นแรงบันดาลใจให้เคลลี่แต่งเพลงบีคอส ออฟ ยู (Because Of You) ที่อยู่ในอัลบั้มเบรกอเวย์ (Breakaway) หลังจากนั้นแม่ของเคลลี่ได้แต่งงานใหม่กับจิมมี่ เทย์เลอร์ เคลลี่มีเชื้อสายกรีก อังกฤษ ไอริช เยอรมัน และสก็อต แม่ของเธอมีเชื้อสายสมาชิกวุฒิสภารัฐพรรครีพับบลิคคัน อายเซย์อาห์ ที่เคลลี่ได้ศึกษาในรายการสารคดีย้อนรอยประวัติครอบครัว ฮูดูทิ้งค์ยูอาร์ (Who Do You Think You Are?) ตามที่เคลลี่ได้ให้สัมภาษณ์ ครอบครัวของเธอประสบปัญหาทางการเงิน และหลังจากที่คุณพ่อและคุณแม่ของเธอแยกทางกัน ดนตรีเป็นที่พึ่งของเคลลี่มาโดยตลอด เคลลี่เคยอยากเป็นนักชีววิทยา แต่เปลี่ยนใจหลังจากที่ดูภาพยนตร์เรื่อง จอว์ เคลลี่ศึกษาที่โรงเรียนพอลไลน์ ฮูจฮ์ มิดเดิลสคูล และในขณะศึกษาที่ระดับชั้นเกรด 7 ครูดนตรีได้ยินเสียงเธอที่โถงโรงเรียน และแนะนำให้เคลลี่ออดิชั่นคัดตัวเข้าวงดนตรีของโรงเรียน เคลลี่จบระดับมัธยมศึกษาจากโรงเรียนเบอร์เลสัน ไฮสคูล ที่เธอได้แสดงในละครเพลงหลายๆเรื่อง เช่น เรื่องแอนนี่เกทเดอะกัน เซเว่นบริจฟอร์เซเว่นบราเธอร์ และบริจาดูน เคลลี่ได้แสดงที่กิจกรรมแสดงความสามารถพิเศษ ที่เธอได้รับคำชมจากผู้ชมว่า "พระเจ้าได้ให้ของขวัญคุณ คุณได้ร้อง คุณมีชะตาในการร้อง" เคลลี่ร้องเพลงและฝึกร้องเพลงคลาสสิค เพื่อหวังว่าการร้องเพลงจะเป็นทุนการศึกษาระดับมหาวิทยาลัยของเธอ ในที่สุด เคลลี่ได้รับทุนการศึกษาเต็มจากมหาวิทยาลัยเทกซัสที่ออสติน มหาวิทยาลัยนอร์ธ เทกซัส และวิทยาลัยดนตรีเบิร์คลี แต่สุดท้ายปฏิเสธทุนการศึกษา โดยบอกว่า "ฉันเขียนเพลงไว้เยอะมาก และต้องการจะตามฝันของฉัน" และ "ไม่มีใครแก่เกินไปสำหรับมหาวิทยาลัย" หลังจากจบการศึกษาจากไฮสคูล เคลลี่ทำงานหลายๆอย่างเพื่อหาเงินสำหรับการอัดเดโม่ อุปกรณ์ดนตรี และพยายามส่งไปให้กับค่ายเพลงต่างๆ แต่ได้รับการตอบรับที่น้อยมาก เคลลี่ปฏิเสธสัญญากับค่ายเพลง จิฟเรคอร์ดส์ (Jive Records) และอินเทอร์สโคปเรคอร์ดส์ (Interscope Records) โดยกล่าวว่า "ค่ายเพลงเหล่านั้นคงจะให้ฉันเป็นนักร้องระดับล่าง ฉันมั่นใจว่าจะมีสิ่งดีๆตามมาในภายหลัง" ในปีค.ศ. 2001 เคลลี่ได้เดินทางไปนครลอส แอนเจลิส เพื่อหางานด้านดนตรี เคลลี่ยังแสดงเป็นบทเสริมในรายการโทรทัศน์หลายๆรายการ เช่น ซาบรีนา นักเวทย์วัยรุ่น และ ดฮามาและเกรก และทำงานเล็กน้อยกับ เจอร์รี่ กอร์ฟฟิน เพื่ออัดเดโม่ 5 เพลงเพื่อหาสัญญากับค่ายเพลง การไม่มีโอกาสทางด้านดนตรีและเหตุการณ์ไฟไหม้อพาร์ตเมนท์ทำให้เคลลี่ต้องกลับไปที่เบอร์เลสันที่เธอทำงานที่โรงภาพยนตร์ ร้านขายยา สวนสัตว์ โปรโมตเครื่องดื่มกระทิงแดง ทำการตลาดทางโทรศัพท์ และเป็นเด็กเสิร์ฟในคลับ เคลลี่เคยให้สัมภาษณ์ว่าเธอไม่เคยได้รับการฝึกร้องเพลงแบบผู้เชี่ยวชาญปีค.ศ. 2002-2003: อเมริกันไอดอล และเวิร์ลไอดอล ปีค.ศ. 2002-2003: อเมริกันไอดอล และเวิร์ลไอดอล. ปี 2002 ความฝันของเธอก็เป็นจริง นั่นคือการเป็นนักร้อง เธอชนะรายการอเมริกันไอดอล ในฤดูกาลแรกปีค.ศ. 2003-2004: อัลบั้ม Thankful ปีค.ศ. 2003-2004: อัลบั้ม Thankful. ในปีค.ศ. 2003 เคลลี่ได้ออกผลงานอัลบั้มแรกคือ Thankful (2003) ติดอันดับ 1 ทันทีที่วางจำหน่ายในอเมริกา มีซิงเกิลอันดับ 1 คือ A Moment Like This และ ซิงเกิลTop 5 Miss Independent ขายได้กว่า 3 ล้านแผ่นทั่วโลกปีค.ศ. 2004-2006: อัลบั้ม Breakaway ปีค.ศ. 2004-2006: อัลบั้ม Breakaway. อัลบั้มสอง Breakaway เปิดตัวสัปดาห์แรกที่อันดับ 3 เป็นเวลา 38 สัปดาห์หลังอัลบั้มออกวางจำหน่าย อันดับอัลบั้มของเธอไม่เคยต่ำกว่าอันดับที่ 18 เลย ซิงเกิลฮิต Breakaway และ Since U Been Gone ติดอันดับ 1 ในอเมริกา Behind These Hazel Eyes ติดอันดับ 2 คงที่อยู่ 4 สัปดาห์ เคลลี่เป็นศิลปินเดี่ยวคนแรกที่มีเพลงอันดับ 1 ในชาร์ตอเมริกาพร้อมกันสองเพลง (Breakaway อันดับ 1 Adult Contemporary และ Since U Been Gone อันดับ 1 Top 40 Chart เป็นศิลปินคนแรกที่มีสองเพลงดังอยู่ใน Top 3 ของ Billboard Pop Airplay 100 พร้อมกัน คือเพลง Since U Been Gone และ Behind These Hazel Eyes ซิงเกิล Breakaway ติดอันดับ 1 Adult Contemporary Charts นาน 21 สัปดาห์ (ไม่ติดต่อกัน) เป็นศิลปินหญิงคนที่สองที่มีเพลงติดอันดับ 1 นานที่สุดเช่นเดียวกับเซลีน ดิออน ส่วนมิวสิกวิดีโอเพลง Since U Been Gone ได้รับรางวัล 2005 เอ็มทีวี วิดีโอ มิวสิก อวอร์ดสสาขา Best Pop Video และ Best Female Video นอกจากนี้เคลลี่เคยเดินทางมาเมืองไทยเพื่อร่วมแสดงบนเวที MTV Asia Aid เมื่อเดือนกุมภาพันธ์ 2005 และเพื่อเปิดอัลบั้มชุดนี้ของเธอปีค.ศ. 2007-2008: อัลบั้ม My December ปีค.ศ. 2007-2008: อัลบั้ม My December. อัลบั้มชุดที่สาม มีชื่อว่า My December โดยมิวสิกวิดีโอเพลง Never Again กับผู้กำกับคนดัง โจเซพ คาห์น ถ่ายทำในลอสแอนเจลิส อัลบั้มนี้ได้ร่วมงานกับโปรดิวเซอร์อย่าง David Kahne เคลลี่มี่ส่วนร่วมในการแต่งและโปรดิวซ์งานชุดนี้ด้วยตัวเอง และยังได้ Mike Watt (มือเบสที่เคยเล่นให้ Iggy Pop & The Stooges) มาร่วมงานด้วยถึง 3 เพลงปีค.ศ. 2009-2010: อัลบั้ม All I Ever Wanted ปีค.ศ. 2009-2010: อัลบั้ม All I Ever Wanted. ในปี 2009 เคลลี่ คลาร์กสัน สร้างสถิติบนชาร์ทบิลบอร์ดฮ็อต 100 นำซิงเกิล "My Life Would Suck Without You" กระโดดจาก 97 มาที่อันดับ 1 ถือเป็นเพลงที่ก้าวกระโดดสู่อันดับ 1 มากที่สุดในประวัติศาสตร์ปีค.ศ. 2011-2012: อัลบั้ม Stronger และรายการ ดูเอ็ท ปีค.ศ. 2011-2012: อัลบั้ม Stronger และรายการ ดูเอ็ท. ในปีค.ศ. 2011 เคลลี่ คลาร์กสันได้วางแผงอัลบั้ม Stronger และเป็นกรรมการและครูฝึกในรายการดูเอ็ทปีค.ศ. 2012-ปัจจุบัน: อัลบั้ม Greatest Hits: Chapter One และอัลบั้ม Wrapped In Red ปีค.ศ. 2012-ปัจจุบัน: อัลบั้ม Greatest Hits: Chapter One และอัลบั้ม Wrapped In Red. ในปีค.ศ. 2012 เคลลี่ปล่อยอัลบั้มรวมเพลงฮิต Greatest Hits: Chapter One และในวันที่ 28 ตุลาคม ปีนี้ อัลบั้มคริสมาสต์อัลบั้มแรกของเคลลี่ ชื่อ "Wrapped In Red" จะวางขายอย่างเป็นทางการผลงานอัลบั้มสตูดิโออัลบั้มผลงานอัลบั้ม. สตูดิโออัลบั้ม. - Thankful (ปี ค.ศ. 2003) - Breakaway (ปี ค.ศ. 2004) - My December (ปี ค.ศ. 2007) - All I Ever Wanted (ปี ค.ศ. 2009) - Stronger (ปี ค.ศ. 2011) - Wrapped In Red (ปี ค.ศ. 2013) - Piece By Piece (ปี ค.ศ. 2015)อัลบั้มรวบรวมเพลงอัลบั้มรวบรวมเพลง. - Greatest Hits: Chapter One (ปีค.ศ. 2012)อีพีอีพี. - The Smoakstack Sessions (ปีค.ศ. 2011) - iTunes Session (ปีค.ศ. 2011) - The Smoakstack Sessions (ปีค.ศ. 2012)คอนเสิร์ตทัวร์ผู้แสดงนำ/ผู้แสดงนำร่วมคอนเสิร์ตทัวร์. ผู้แสดงนำ/ผู้แสดงนำร่วม. - American Idols LIVE! Tour 2002 (ปีค.ศ. 2002) - Independent Tour (ปีค.ศ. 2004) - Breakaway World Tour (ปีค.ศ. 2005-06) - Hazel Eyes Tour (ปีค.ศ. 2005) - Addicted Tour (ปีค.ศ. 2006) - My December Tour (ปีค.ศ. 2007-08) - 2 Worlds 2 Voices Tour (ปีค.ศ. 2008) - All I Ever Wanted (ปีค.ศ. 2009-10) - Stronger Tour (ปีค.ศ. 2012) - 2012 Summer Tour (ปีค.ศ. 2012)ทัวร์สนับสนุนทัวร์สนับสนุน. - Kelly Clarkson in Concert (ปี ค.ศ. 2003) - All I Ever Wanted Summer Fair Tour (ปี ค.ศ. 2009)แขกรับเชิญพิเศษแขกรับเชิญพิเศษ. - 12th Annual Honda Civic Tour กับ มารูนไฟฟ์ (ปี ค.ศ. 2013)</doc>
