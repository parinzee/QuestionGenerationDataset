<doc id="871640" url="https://th.wikipedia.org/wiki?curid=871640" title="สนธิสัญญาห้ามอาวุธนิวเคลียร์">สนธิสัญญาห้ามอาวุธนิวเคลียร์ สนธิสัญญาห้ามอาวุธนิวเคลียร์ () เป็นความตกลงระหว่างประเทศที่มีผลผูกพันตามกฎหมายเพื่อห้ามอาวุธนิวเคลียร์ นำไปสู่การทำลายสิ้นซึ่งอาวุธดังกล่าว การเจรจาสนธิสัญญาฯ เริ่มในสหประชาชาติในเดือนมีนาคม 2560 และกินเวลาตั้งแต่วันที่ 15 มิถุนายนถึง 7 กรกฎาคม 2560 ตามญัตติที่สมัชชาใหญ่แห่งสหประชาชาติรับรองในเดือนธันวาคม 2559 สนธิสัญญาฯ ผ่านการออกเสียงลงคะแนนในวันที่ 7 กรกฎาคม 2560 โดย 122 ประเทศออกเสียงสนับสนุน 1 ประเทศงดออกเสียง และ 1 ประเทศคัดค้าน รัฐอาวุธนิวเคลียร์ทุกรัฐคว่ำบาตรการประชุมนำสู่สนธิสัญญาดังกล่าว ตลอดจนสมาชิกองค์การสนธิสัญญาป้องกันแอตแลนติกเหนือทุกประเทศ</doc>
