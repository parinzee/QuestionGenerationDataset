<doc id="861008" url="https://th.wikipedia.org/wiki?curid=861008" title="ไมโครซอฟท์ เพนต์">ไมโครซอฟท์ เพนต์ ไมโครซอฟท์ เพนต์ (ชื่อเดิมคือ เพนต์บรัช) หรือเป็นที่รู้จักในชื่อ เพนต์ เป็นโปรแกรมคอมพิวเตอร์กราฟิกอย่างง่ายของไมโครซอฟท์ โดยโปรแกรมสามารถบันทึกไฟล์เป็นบิตแมป (ในแบบสี 24-บิต, 256 สี, 16 สี, ขาวดำ, ใช้นามสกุล .bmp), เจเพ็ก, จิฟ (ยกเว้นภาพที่โปร่งใส), พิง (ไม่รองรับสีแบบ alpha channel) และทิฟฟ์แบบหน้าเดียว โดยตัวโปรแกรมมีความสามารถในการวาดทั้งขาวดำและสี แต่ไม่รองรับสเกลสีเทา (grayscale) โดยโปรแกรมนี้มีในระบบปฏิบัติการวินโดวส์ทุกรุ่น ความเรียบง่ายและใช้ได้อย่างรวดเร็วของตัวโปรแกรมทำให้เพนต์กลายเป็นหนึ่งในโปรแกรมที่ใช้งานกันมากที่สุดในระบบปฏิบัติการวินโดวส์ในรุ่นก่อน ๆ และใช้งานกันอย่างแพร่หลายในการตกแต่งภาพแบบง่ายในปัจจุบัน แต่ในเดือนกรกฎาคม 2560 บนวินโดวส์ 10 ในรุ่น Fall Creators Update นั้น โปรแกรมนี้จะเป็นสถานะเลิกพัฒนา (deprecated) และจะเอาออกในอนาคต เพราะไม่มีการปรับปรุงแล้วและถูกแทนที่ด้วยเพนต์ทรีดี แต่ยังสามารถดาวน์โหลดมาใช้งานได้ที่วินโดวส์สตอร์ประวัติโปรแกรมเพนต์ทรีดี โปรแกรมเพนต์ทรีดี. ในช่วงเดือนพฤษภาคม 2559 ได้เปลี่ยนชื่อโปรแกรมเพนต์ใหม่เป็น เพนต์ทรีดี ซึ่งมีความสามารถในการวาดวัตถุสามมิติ และสามารถทำงานได้ทั้งสองมิติและสามมิติ โดยในขณะนี้มีเพียงวินโดวส์ 10 ในรุ่น Creators Update ขึ้นไปเท่านั้น ที่สามารถใช้งานได้</doc>
