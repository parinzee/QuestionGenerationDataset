<doc id="294811" url="https://th.wikipedia.org/wiki?curid=294811" title="Nepenthes sibuyanensis">Nepenthes sibuyanensis Nepenthes sibuyanensis เป็นหม้อข้าวหม้อแกงลิงถิ่นเดียวของเกาะซิบูยัน (Sibuyan) ในประเทศฟิลิปปินส์ ชื่อของหม้อข้าวหม้อแกงลิงชนิดนี้ถูกตั้งตามชื่อเกาะลักษณะทางพฤกษศาสตร์ ลักษณะทางพฤกษศาสตร์. N. sibuyanensis มีลำต้นยาว 1.5 ม. มีเส้นผ่าศูนย์กลาง 8 มม. ปล้องยาว 1.5 ซม. เป็นทรงกระบอกเมื่อตัดขวาง ใบแคบคล้ายแผ่นหนัง ไร้ก้าน แผ่นใบรูปใบหอกถึงเป็นรูปพายเล็กน้อย ยาวได้ถึง 18 ซม. กว้าง 5 ซม. แผ่นใบปลายแหลม สอบเรียวไปทางฐาน ขอบเป็นครีบคู่ยื่นไปสองในสามของปล้อง มีเส้นใบตามยาว 5-6 เส้นในแต่ละด้านของเส้นกลางใบ สายดิ่งยาว 1-2 เท่าของความยาวหม้อ กว้าง 9 มม. หม้อล่างรูปไข่ถึงรูปกรวย อาจสูงถึง 26 ซม. กว้าง 15 ซม. หม้อบนไม่ค่อยจะถูกสร้างขึ้นมานัก มีขนาดเล็กกว่า และสีจากกว่าหม้อล่าง มีสันคู่ด้านหน้าของหม้อ บางครั้งจะเป็นปีกตะเข็บ (กว้าง ≤3&nbsp;มม.de) เมื่อเข้าใกล้เพอริสโตม ปากรูปไข่ เฉียงตามแนวนอนเล็กน้อย เพอริสโตมเป็นทรงกระบอก ยกตัวไปทางคอ กว้าง 20 มม. มีสัน (สูง ≤1&nbsp;มม.) เว้นระยะห่างต่อสัน 2 มม. ฟันเรียงตัวที่ขอบด้านในของเพอริสโตม ยาว 4 มม. มีต่อมปกคลุมพื้นผิวด้านในของหม้อ ต่อมมีเส้นผ่าศูนย์กลาง 0.8 มม. มีความหนาแน่น 200-500 ต่อมต่อตารางเซนติเมตร ฝารูปไข่-รูปหัวใจกว้าง ยาว 8 ซม. กว้าง 6.5 ซม. ปลายมล ไม่มีรยางค์ มีต่อมรูปไข่ (เส้นผ่าศูนย์กลาง ≤1&nbsp;มม.) หนาแน่นตรงกลางผิวใต้ฝา มีเดือยรูปเส้นด้าย (ยาว ≤3&nbsp;มม.) ที่ฐานฝา N. sibuyanensis มีช่อดอกแบบกระจะ ในช่อดอกเพศผู้ ก้านช่อดอกยาวอย่างน้อย 18 ซม. แกนกลางยาว 15 ซม. ก้านดอกย่อยมีหนึ่งดอก ยาว 14 มม. ไม่มีใบประดับ กลีบรวมรูปขอบขนาน ป้าน ยาวประมาณ 3 มม. เกสรเพศผู้กลม ยาว 5 มม. อับเรณูเรียงชั้นเดียว ผลยาว 22 มม. รูปใบหอก (กว้าง ≤4&nbsp;มม.) เมล็ดยาว 8&nbsp;มม. รูปเส้นด้าย ช่อดอกมีสิ่งปกคลุมแนบแน่น ปกคลุมหนาแน่น เป็นขนรูปดาว เส้าเกสรเกสรเพศผู้ปกคลุมด้วยขนสั้น ส่วนอื่นเกลี้ยงไม่มีขน ใบสีค่อนข้างเหลืองถึงเขียวเข้ม เส้นกลางใบสีเขียวอ่อน ลำต้นและขอบแผ่นใบอาจมีสีค่อนข้างแดง หม้อล่างสีค่อนข้างเหลืองถึงสีแดง อาจมีจุดสีแดงกระจายตัวบนหม้อ (เส้นผ่าศูนย์กลาง ≤10&nbsp;มม.) ต่ำกว่าเพอริสโตม เพอริสโตมมีสีเข้มกว่าตัวหม้อ ปกติเป็นสีแดงแดงเข้มถึงดำ ฝาสีค่อนข้างเหลืองถึงส้ม หม้อบนสีค่อนข้างขาว ตัวอย่างในหอพรรณไม้มีสีน้ำตาลอ่อนถึงแดง</doc>
