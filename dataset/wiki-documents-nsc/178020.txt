<doc id="178020" url="https://th.wikipedia.org/wiki?curid=178020" title="ถนนลาดปลาเค้า">ถนนลาดปลาเค้า ถนนลาดปลาเค้า () คือชื่อถนนสายหนึ่งของกรุงเทพมหานครที่อยู่ในการดูแลของสำนักการโยธา โดยเป็นถนนที่เชื่อมระหว่างถนนเสนานิคม 1 ถนนประเสริฐมนูกิจ และถนนรามอินทรา ชื่อถนนนั้นมาจากชื่อชุมชน คือ ชุมชนลาดปลาเค้า บริเวณที่ตั้งของชุมชนมีวัดชื่อ วัดลาดปลาเค้า เป็นวัดเก่าแก่ก่อตั้งมาก่อน พ.ศ. 2409 เดิมมีชื่อเรียกว่า "ราบปลาเค้า" เนื่องจากเป็นพื้นที่ราบ และมีปลาเค้า ซึ่งเป็นปลาหนังน้ำจืดชุกชุม ต่อมาจึงได้เพี้ยนเป็น ลาดปลาเค้า อย่างในปัจจุบัน</doc>
