<doc id="613282" url="https://th.wikipedia.org/wiki?curid=613282" title="ไทยแอร์เอเชียเอกซ์">ไทยแอร์เอเชียเอกซ์ ไทยแอร์เอเชียเอ็กซ์ (อังกฤษ : Thai AirAsia X) เป็นสายการบินระยะไกลต้นทุนต่ำสายการบินแรกของประเทศไทย จากการร่วมลงทุนของสายการบิน ไทยแอร์เอเชีย และ สายการบิน แอร์เอเชีย เอกซ์ โดยให้บริการเที่ยวบินประจำจาก ท่าอากาศยานดอนเมือง กรุงเทพมหานคร เริ่มให้บริการครั้งแรกในเส้นทาง กรุงเทพฯ (ดอนเมือง) - โซล (อินช็อน) ประเทศเกาหลีใต้ เมื่อวันที่ 17 มิถุนายน พ.ศ. 2557 และขยายเส้นทางบินสู่ประเทศญี่ปุ่น โตเกียว (นะริตะ) และ โอซะกะ (คันไซ) ในเวลาต่อมา ด้วยกระแสการท่องเที่ยวประเทศญี่ปุ่นของนักท่องเที่ยวชาวไทย ในปี พ.ศ. 2558 จึงทำการขยายเส้นทางการบิน กรุงเทพฯ (ดอนเมือง) - ซัปโปะโระ (ชิโตะเซะ) และจะเริ่มให้บริการในวันที่ 1 พฤษภาคม พ.ศ. 2558 แต่เนื่องด้วยปัญหาทางด้านสถานการณ์การบินของประเทศไทยกับทางองค์การการบินพลเรือนระหว่างประเทศ (ICAO) ทำให้กรมการบินพลเรือนของประเทศญี่ปุ่น (JCAB) ได้ประกาศแจ้งไม่อนุมัติการเพิ่มความถี่และเส้นทางบินใหม่ เที่ยวบินเช่าเหมาลำ (Charter Flight) และการเปลี่ยนขนาดของอากาศยานสัญชาติไทยเข้าสู่ประเทศญี่ปุ่น มีผลตั้งแต่วันที่ 29 มีนาคม พ.ศ. 2558 แต่หลังจากนั้นทางสายการบินได้รับการอนุญาตจากกรมการบินพลเรือนของประเทศญี่ปุ่น ให้สามารถทำการบินได้ในเส้นทาง ซัปโปะโระ (ชิโตะเซะ) ที่จะเริ่มให้บริการตั้งแต่วันที่ 1 พฤษภาคม 2558 เป็นต้นไปได้ ผ่านความร่วมมือของสายการบินแอร์เอเชีย เอ็กซ์ (D7) เข้ามาให้บริการแทน และได้ขอเปลี่ยนแปลงหมายเลขเที่ยวบินจาก XJ เป็น D7 เป็นการชั่วคราว แต่เนื่องด้วยปัญหาทางด้านสถานการณ์การบินของประเทศไทยกับทางองค์การการบินพลเรือนระหว่างประเทศ (ICAO) ยังไม่กลับมาสู่สภาวะปกติ จึงต้องทำการระงับการบินเป็นชั่วคราวในเส้นทาง ซัปโปะโระ (ชิโตะเซะ) ตั้งแต่วันที่ 1 สิงหาคม พ.ศ. 2558 เป็นต้นไป หลังจากที่ให้บริการสู่ประเทศเกาหลีและประเทศญี่ปุ่นจนประสบผลสำเร็จแล้ว ในปี พ.ศ. 2559 เมื่อประเทศไทยกำลังเป็นที่นิยมจากตลาดนักท่องเที่ยวจากประเทศจีน จึงได้เริ่มทำการขยายเปิดเส้นทางใหม่สู่ประเทศจีน ในเส้นทาง กรุงเทพฯ (ดอนเมือง) - เซี่ยงไฮ้ (ผู่ตง) เมื่อวันที่ 1 ตุลาคม พ.ศ. 2558 จากนั้นในปี พ.ศ. 2559 ได้ขยายเส้นทางบินตรงสู่ภูมิภาคตะวันออกกลางในเส้นทาง กรุงเทพฯ (ดอนเมือง) - เตหะราน (อิหม่ามโคไมนี) ประเทศอิหร่าน เริ่มให้บริการเมื่อวันที่ 22 มิถุนายน พ.ศ. 2559 และ กรุงเทพฯ (ดอนเมือง) - มัสกัต ประเทศโอมาน ในวันที่ 28 มิถุนายน พ.ศ. 2559 หลังจากนั้นไม่นานด้วยเหตุที่ตลาดนักท่องเที่ยวและการเดินทางไปท่องเที่ยวของภูมิภาคตะวันออกกลางนั้นอาจยังไม่เป็นที่นิยมมากนัก เส้นทาง เตหะราน ประเทศอิหร่าน จึงได้ปิดให้บริการลงในวันที่ 31 ตุลาคม พ.ศ. 2559 ในเวลาต่อมาไม่นานเส้นทาง มัสกัต ประเทศโอมาน ก็ได้ปิดให้บริการลงด้วยในวันที่ 15 มกราคม พ.ศ. 2560  และเมื่อวันที่ 7 ตุลาคม พ.ศ. 2560 ทางเว็บไซต์ขององค์การการบินพลเรือนระหว่างประเทศ (ICAO) ได้ปลดธงแดงให้กับสายการบินภายในประเทศไทยเป็นที่เรียบร้อยแล้ว เส้นทาง ซัปโปะโระ (ชิโตะเซะ) จึงกลับมาเปิดให้บริการอีกครั้งเมื่อวันที่ 10 เมษายน พ.ศ. 2561เส้นทางการบินเส้นทางการบิน. - ประเทศไทย- กรุงเทพฯ - ท่าอากาศยานดอนเมือง ฐานการบินหลัก - ประเทศญี่ปุ่น- โตเกียว - ท่าอากาศยานนานาชาตินาริตะ - โอซะกะ - ท่าอากาศยานนานาชาติคันไซ - ซัปโปะโระ - ท่าอากาศยานชินชิโตเซะ - ประเทศเกาหลีใต้- โซล - ท่าอากาศยานนานาชาติอินช็อน - ประเทศจีน- เซี่ยงไฮ้ - ท่าอากาศยานนานาชาติซ่างไห่ผู่ตง ซึ่งในอนาคตไทยแอร์เอเชียเอกซ์ อาจจะเปิดเส้นทางใหม่ในปี พ.ศ. 2561 ได้แก่ ปราก บูดาเปสต์ และ วอร์ซอเส้นทางการบินในอดีตเส้นทางการบินในอดีต. - ประเทศอิหร่าน- เตหะราน - ท่าอากาศยานนานาชาติอิหม่ามโคไมนี - ประเทศโอมาน- มัสกัต - ท่าอากาศยานนานาชาติมัสกัตฝูงบิน ฝูงบิน. ดูบทความหลักที่ : รายชื่อเครื่องบินของไทยแอร์เอเชียเอกซ์ ฝูงบินของสายการบินไทยแอร์เอเชียเอ็กซ์ ณ วันที่ 31 สิงหาคม พ.ศ. 2557</doc>
