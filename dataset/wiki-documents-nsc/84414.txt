<doc id="84414" url="https://th.wikipedia.org/wiki?curid=84414" title="ภักดี แสนทวีสุข">ภักดี แสนทวีสุข ภักดี แสนทวีสุข หรือ ต่าย ขายหัวเราะ นักเขียนการ์ตูนไทยสังกัดสำนักพิมพ์บรรลือสาส์น ผู้เป็นส่วนหนึ่งในการบุกเบิกหนังสือการ์ตูนขายหัวเราะและมหาสนุก และเป็นเจ้าของผลงานชุด "ปังปอนด์" ในปัจจุบันประวัติ ประวัติ. ภักดี แสนทวีสุข เกิดเมื่อวันที่ 13 ตุลาคม พ.ศ. 2503 ที่กรุงเทพมหานคร จบการศึกษาชั้นสุดท้ายที่ระดับประกาศนียบัตรวีชาชีพชั้นสูง (ปวส.) แผนกการโฆษณา จากวิทยาลัยการพาณิชย์พระนคร กรุงเทพมหานคร เมื่อ พ.ศ. 2522 ขณะที่ภักดีกำลังเรียนอยู่ชั้น ปวช. ปี 2 เขาได้นำต้นฉบับการ์ตูนมาเสนอต่อ บ.ก.วิธิต อุตสาหจิต บรรณาธิการหนังสือในเครือสำนักพิมพ์บรรลือสาส์น หลังจากพิจารณาผลงานอยู่ 2 วันแล้ว บ.ก. วิธิต จึงได้รับภักดีเข้าทำงานเขียนการ์ตูนในหนังสือการ์ตูน ขายหัวเราะ มหาสนุก ในปลายปี พ.ศ. 2522 ทันที นอกจากนี้เขายังได้เขียนนิยายภาพลงในหนังสือ หลายรส ซึ่งเป็นของบรรลือสาส์นเช่นกันอยู่ระยะหนึ่งด้วย หลังจากที่ภักดีเรียนจบแล้ว เขายังได้เข้าทำงานอยู่ในบริษัทโฆษณาแห่งหนึ่งเป็นเวลา 2 ปี พร้อมๆ กับการเขียนการ์ตูนในขายหัวเราะ-มหาสนุกด้วย จนกระทั่งปี พ.ศ. 2526 บ.ก.วิธิตจึงเรียกให้เขามาทำงานด้านการ์ตูนเต็มต้ว โดยให้รับตำแหน่งผู้ช่วยบรรณาธิการ ดูแลหนังสือการ์ตูนขายหัวเราะมหาสนุก และรับหน้าที่เขียนปกมหาสนุกในบางฉบับสลับกับนักเขียนการ์ตูนคนอื่นด้วยจนถึงปัจจุบัน ภักดีเผยโฉมเจ้าเด็กผมสามเส้น ปังปอนด์ และเจ้าเด็กผมสองเส้น นินจา เป็นครั้งแรกในนิตยสารการ์ตูน "มหาสนุก" เมื่อปี พ.ศ. 2532 ซึ่งผลตอบรับดีเกินคาด หลังจากนั้น 12 ปีก็มีการหยิบเอาการ์ตูนปังปอนด์มาทำเป็นแอนิเมชั่นออกฉายทางโทรทัศน์ช่อง 3 อ.ส.ม.ท. ภักดีมีภรรยาชื่อ อุดมพร แสนทวีสุข หรือกุ้ง มีลูกชาย 2 คน คือ ภัทรกร แสนทวีสุข (ปังปอนด์) และ สมาธิ แสนทวีสุข (นินจา) ซึ่งภักดีได้เอามาใช้เป็นชื่อตัวละครหลักในการ์ตูนชุด ไอ้ตัวเล็ก อันเป็นการ์ตูนเรื่องสั้นที่ชุดได้รับความนิยมมากที่สุดของภักดีในปัจจุบัน ในปี พ.ศ. 2553 มหาวิทยาลัยเทคโนโลยีราชมงคลพระนคร ได้มอบปริญญาเทคโนโลยีบัณฑิตกิตติมศักดิ์ (สาขาเทคโนโลยีมัลติมีเดีย) ให้แก่ภักดี แสนทวีสุขด้วยตัวการ์ตูนของภักดี แสนทวีสุข ตัวการ์ตูนของภักดี แสนทวีสุข. ตัวละครของภักดีเองนั้น ปรากฏอยู่ในในรูปของผู้ชายไว้ผมรองทรง ใส่เสื้อยืดลายอักษร "ต" ระบายสีแดงอยู่ครึ่งบน ส่วนครึ่งล่างเป็นสีขาว มักใช้ชื่อว่า ต่าย, ภักดู หรือ เต่ย เห่ยสกุล เป็นต้น (มาจากการเอาชื่อจริงของตนมาดัดแปลง) ในการ์ตูนชุดสองเกลอและไอ้ตัวเล็กยุคแรกๆ นั้น ตัวละครของต่ายจะดูผอมสูงแบบชายไทยมาตรฐาน ขณะที่ในการ์ตูนสามช่องจบนั้น ตัวละครมักจะมีสัดส่วนที่เล็กลงและดูหนากว่า ในระยะหลังๆ ภักดีมักเขียนตัวเองให้ดูอ้วนและลงพุงไปตามวัยของตนเองทั้งในการ์ตูนชุดไอ้ตัวเล็กและในการ์ตูนสามช่องจบ ครั้งหนึ่ง เขาได้เปิดเผยว่าได้รับแนวทางในการเขียนการ์ตูนต่างๆมาจากประสบการณ์ของตัวเองและผู้คนรอบข้าง นอกจากนี้เขายังเคยเขียนการ์ตูนล้อการเมืองโดยไม่ฝักใฝ่ฝ่ายใด และมุ่งเน้นไปที่นายกรัฐมนตรีเป็นหลัก ครั้งหนึ่ง เขาเคยแสดงความเห็นกับทางหนังสือพิมพ์มติชนรายวันว่า หากเขามีโอกาสเขียนบทละคร เขามีความปรารถนาที่จะกล่าวถึง ผู้นำ ที่ไม่แสวงหาผลประโยชน์เข้าหาตนฝ่ายเดียว หากแต่ยึดผลประโยชน์ส่วนรวมเป็นสำคัญตัวการ์ตูนซึ่งเป็นที่จดจำ ตัวการ์ตูนซึ่งเป็นที่จดจำ. ตัวการ์ตูนของภักดีซึ่งเป็นที่จดจำของผู้อ่านส่วนมากอยู่ในการ์ตูนชุดไอ้ตัวเล็ก (ปังปอนด์)- ปังปอนด์ เด็กชายผมสามเส้น - นินจา น้องชายของปังปอนด์ มีผม 2 เส้น - พี่มิ้งค์ หลานสาวของต่าย แต่นับถือพ่อต่ายและแม่กุ้งเหมือนพ่อแม่ตัวเอง (อยู่ในไอ้ตัวเล็กระยะแรก ๆและโผล่มาในเวลาปัจจุบันตั้งแต่ตอน return of พี่มิ้งค์) - หูตูบ สุนัขที่ชอบมาเล่นกับปังปอนด์ตอนเด็กๆ (อยู่ในไอ้ตัวเล็กระยะแรก ๆ) - เจ้าบิ๊ก สุนัขพันธุ์เจแปนนิส สปิทส์(ในแอนิเมชันบอกว่าเป็นพันธุ์บางแก้ว) สัตว์เลี้ยงของปังปอนด์ - แม่กุ้ง ภรรยาของต่าย (ในไอ้ตัวเล็ก แม่กุ้งจะเป็นผอมสูง ไว้ผมยาว ส่วนในการ์ตูนสามช่องจบ แม่กุ้งจะเป็นผู้หญิงอ้วนไว้ผมหยิก ชอบใส่เสื้อลายจุด) - หน่อง เพื่อนของต่าย (จากเรื่องสองเกลอ)ผลงานผลงาน. - ไอ้ตัวเล็ก - ผลงานสร้างชื่อของภักดี แสนทวีสุข (ภายหลังเปลี่ยนชื่อเป็น "ปังปอนด์" และมี "ไอ้ตัวเล็ก" อยู่ข้างบน) - ไอ้แมลงสาบแมน - การ์ตูนล้อเลียนภาพยนตร์เรื่องไอ้แมลงวัน พระเอกเป็นฮีโร่ในคราบของมนุษย์แมลงสาบ - เดือน คึ่ง ดวง - การ์ตูนเรื่องเก่าเรื่องแรกที่มี นพพล โกมารชุน และ ภักดี แสนทวีสุข มาเลียนดารานางแบบเมาเป็นตัวการ์ตูน ในปี พ.ศ. 2524 ถึง พ.ศ. 2527 - สองเกลอ - การ์ตูนเรื่องสั้นว่าด้วยเรื่องราวของสองสหาย ต่ายกับหน่อง (จนถึง พ.ศ. 2534) - บอกอทะลุโลก - เป็นการ์ตูนที่มีบอกอวิติ๊ด (ชื่อเรียกของวิธิต อุตสาหจิตในการ์ตูน) เป็นตัวเอก เนื้อหาล้อเลียนเหตุการณ์ต่างๆ (จนถึง พ.ศ. 2544)</doc>
