<doc id="203671" url="https://th.wikipedia.org/wiki?curid=203671" title="ทางหลวงแผ่นดินหมายเลข 3256">ทางหลวงแผ่นดินหมายเลข 3256 ทางหลวงแผ่นดินหมายเลข 3256 สายบางปู - กิ่งแก้ว แบ่งออกเป็น 2 ช่วง มีระยะทางรวมทั้งหมดประมาณ 24 กิโลเมตร อยู่ในความรับผิดชอบของแขวงการทางสมุทรปราการ สังกัดกรมทางหลวง- ช่วงที่ 1 เริ่มจากถนนลาดกระบัง (ถนนอ่อนนุชเดิม) ผ่านถนนบางนา-บางปะกง และไปบรรจบกับถนนเทพารักษ์ คือ ถนนกิ่งแก้ว มีระยะทางอยู่ในเขตลาดกระบัง กรุงเทพมหานคร และอำเภอบางพลี จังหวัดสมุทรปราการ - ช่วงที่ 2 เริ่มจากถนนสุขุมวิท (สายเก่า) ผ่านถนนแพรกษา และไปบรรจบกับถนนเทพารักษ์ คือ ถนนตำหรุ-บางพลี มีระยะทางอยู่ในเขตอำเภอเมืองสมุทรปราการและอำเภอบางพลี จังหวัดสมุทรปราการรายละเอียดของเส้นทางถนนกิ่งแก้ว รายละเอียดของเส้นทาง. ถนนกิ่งแก้ว. ถนนกิ่งแก้ว () เป็นถนนสายหลักที่เชื่อมระหว่างถนนลาดกระบัง ถนนบางนา-บางปะกง และถนนเทพารักษ์เข้าด้วยกัน ถนนกิ่งแก้วแยกมาจากถนนลาดกระบังในท้องที่แขวงลาดกระบัง เขตลาดกระบัง กรุงเทพมหานคร จากนั้นมุ่งลงทางทิศใต้เข้าสู่ท้องที่ตำบลราชาเทวะ อำเภอบางพลี จังหวัดสมุทรปราการ ไปบรรจบกับถนนเทพารักษ์ที่ตำบลบางพลีใหญ่ อำเภอบางพลี จังหวัดสมุทรปราการ ตรงข้ามกับถนนตำหรุ-บางพลี ระยะทางประมาณ 14 กิโลเมตร แต่เดิมถนนเส้นนี้มีเพียง 2 ช่องทางจราจรตลอดเส้นทาง ซึ่งปัจจุบันตั้งแต่ลาดกระบังไปจนถึงแยกถนนวัดหนามแดงนั้นเป็นถนนขนาด 4-8 ช่องทางจราจร ยกเว้นบริเวณสะพานข้ามคลองสำโรง ถึงแยกถนนเทพารักษ์ (คลองขุด) จะมีแค่เพียง 6 ช่องทางจราจร และจากสะพานข้ามคลองสำโรงถึงถนนเทพารักษ์จะมีขนาด 6 ช่องทางจราจรอีกครั้ง ซึ่งบริเวณดังกล่าวมีสะพานลอยข้ามถนนวัดหนามแดง คลองสำโรง และถนนเทพารักษ์ (แยกคลองขุด) เพิ่มเติม ซึ่งในส่วนของสะพานลอยข้ามแยกคลองขุดนั้น กรมทางหลวงได้ดำเนินการก่อสร้างส่วนที่เหลือ ช่วงแยกถนนวัดหนามแดง-คลองสำโรง-ถนนเทพารักษ์ เชื่อมต่อถนนตำหรุ-บางพลี จนแล้วเสร็จและเปิดให้สัญจรเมื่อเดือนมิถุนายน 2560 โดยตลอดระยะถนนกิ่งแก้วมีถนนที่สำคัญตัดผ่าน เช่น- ทางแยกเข้าสนามบินสุวรรณภูมิ (2 แห่ง) บริเวณถนนกิ่งแก้ว ช่วงกิโลเมตรที่ 12 (เป็นทางต่างระดับ) และกิโลเมตรที่ 17 (ไม่เปิดให้ใช้และไม่เป็นทางต่างระดับ) - ถนนเทพรัตน ด้านบนเป็นทางพิเศษบูรพาวิถี - ถนนวัดหนามแดงถนนตำหรุ-บางพลี ถนนตำหรุ-บางพลี. ถนนตำหรุ-บางพลี เป็นถนนท้องถิ่นในจังหวัดสมุทรปราการ แยกมาจากถนนสุขุมวิทกิโลเมตรที่ 40 ที่บ้านตำหรุ ตำบลบางปูใหม่ (ในเขตเทศบาลตำบลบางปู) อำเภอเมืองสมุทรปราการ จากนั้นจึงขึ้นไปทางทิศเหนือเข้าสู่พื้นที่ตำบลแพรกษาใหม่ อำเภอเมืองสมุทรปราการ และไปบรรจบกับถนนเทพารักษ์กิโลเมตรที่ 12 ที่บ้านคลองบางกระบือ ตำบลบางพลีใหญ่ อำเภอบางพลี ตรงข้ามกับถนนกิ่งแก้ว (หรือที่ชาวบ้านบริเวณนั้นเรียกว่าแยกคลองขุด) ระยะทาง 10.012 กิโลเมตร เป็นถนนลาดยางขนาด 6 ช่องทางจราจร มีคลองตรงเกาะกลางถนน ถนนตำหรุ-บางพลีนี้เดิมอยู่ในความรับผิดชอบของสำนักงานเร่งรัดพัฒนาชนบท (รพช.) และต่อจากนั้นก็เคยอยู่ในความรับผิดชอบของกรมทางหลวงชนบท (โดยมีหมายเลขทางหลวงชนบทคือ สป.1003) แต่ปัจจุบันได้โอนให้อยู่ในความรับผิดชอบของกรมทางหลวงแล้ว ถนนสายนี้จึงเป็นส่วนหนึ่งของทางหลวงแผ่นดินหมายเลข 3256 ไป ตลอดระยะทางมีทางแยกสำคัญเพียงแยกเดียว คือ ถนนแพรกษา ซึ่งบริเวณทางแยกดังกล่าวกำลังทำการก่อสร้างเพื่อขยายช่องทางจราจรเพิ่มเติมเป็น6 ช่องจราจร และในอนาคตจะมีการก่อสร้างรถไฟฟ้าโมโนเรล สายบางปู-สุวรรณภูมิ ซึ่งเชื่อมต่อมาจากสถานีรถไฟฟ้า Airport link ของสนามบินสุวรรณภูมิ ตัดผ่านถนนเส้นนี้จนไปบรรจบที่ถนนสุขุมวิทแล้วเลี้ยวขวาเชื่อมต่อไปอีกจนบรรจบกับสถานีรถไฟฟ้าบางปู (อนาคต) และทอดยาวไปบรรจบกับสถานีแบริ่งซึ่งเป็นที่สิ้นสุดรถไฟฟ้า BTS ในปัจจุบันทางแยกที่สำคัญ</doc>
