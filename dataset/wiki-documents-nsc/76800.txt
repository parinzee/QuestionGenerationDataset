<doc id="76800" url="https://th.wikipedia.org/wiki?curid=76800" title="วอร์ลอร์ดแบล๊คจากัวร์">วอร์ลอร์ดแบล๊คจากัวร์ วอร์ลอร์ดแบล๊คจากัวร์ เป็นตัวละครจากเรื่อง วอร์ลอร์ด จ้าวนักรบกลียุค ลูกหลานของวอร์ลอร์ดเผ่าหนึ่งที่มีพรสวรรค์เป็นที่พอใจของเสียนจงผู้สืบทอดสำนักสุดขั้ว จึงพามาชุบเลี้ยงและฝึกฝนวิชาที่สำนักสุดขั้วตั้งแต่ยังเด็ก หลังเข้าสำนักก็มีความสนิทสนมกับเทียนคง (หรือวอร์ลอร์ดตรีเนตรในภายหลัง) และฝึกวิชาร่วมกันจนฝีมือของพัฒนาขึ้นอย่างมาก ภายหลัง หลังจากที่เทียนคงประลองยุทธกับอุกกาบาตและเสียท่าด้วยวิชาสุดขั้วสิ้นสูญ จนทำให้ความลับที่ว่าเทียนคงเป็นมนุษย์กลายพันธ์ที่มีตาสามดวงเปิดเผยออกมา จนเสียนจงจำใจต้องขับไล่ออกจากสำนักสุดขั้ว แบล๊คจากัวร์ในวัย 15 ก็สิ้นศรัทธาในตัวของอาจารย์จึงออกพเนจรเพื่อฝึกวิชานับแต่นั้น ต่อมาอาจารย์ของตนได้ถูกวอร์ลอร์ดอำมหิตสังหาร และได้สั่งเสียไว้ให้เขาคนเดียวเท่านั้นที่มีสิทธิล้างแค้นให้ แบล๊คจากัวร์จึงท้าประลองกับวอร์ลอร์ดอำมหิตเพื่อล้างแค้นให้กับอาจารย์ที่แม้เขาจะหมดศรัทธาแต่ก็ยังเคารพรักอยู่เช่นเดิม โดยหารู้ไม่ว่า นั่นเป็นหลุมพรางของผู้เป็นอาจารย์เพื่อปลุกจิตสังหารที่ซ่อนเร้นอยู่ในตัวของเขาให้ปะทุออกมา กระบวนท่าที่ทำให้แบล๊คจากัวร์ได้เป็นวอร์หลอดก็คือ "ประหารเทพไร้ปราณี" และท่านี้เขาได้ใช้เป็นท่าสุดท้ายในชีวิตอีกด้วย การตายวอร์ลอร์ดแบล๊คจากัวร์ เกิดจากกลอุบายของราโอ ที่ต้องการยืมดาบฆ่าคน ไปสังหารไป่หวู่หนาน มีพลังสนามแม่เหล็กก่อนตายถึง 93 ชั้นบรรยากาศ แต่ก็พ่ายแพ้ให้แก่ไป่หวู่หนาน ในที่สุด มีบุตรชายหนึ่งคนชื่อ แบล๊คไทเกอร์</doc>
