<doc id="134597" url="https://th.wikipedia.org/wiki?curid=134597" title="อภิรดี ยิ่งเจริญ">อภิรดี ยิ่งเจริญ พลเอกหญิง ท่านผู้หญิงอภิรดี ยิ่งเจริญ (18 กรกฎาคม พ.ศ. 2469 - ) คุณข้าหลวงใหญ่ในพระบาทสมเด็จพระปรมินทรมหาภูมิพลอดุลยเดช และพระบรมวงศานุวงศ์ ท่านผู้หญิงอภิรดีเคยเป็นพระพี่เลี้ยงในสมเด็จพระเจ้าอยู่หัวมหาวชิราลงกรณ บดินทรเทพยวรางกูร เคยเป็นคุณข้าหลวงผู้ใหญ่ในพระบาทสมเด็จพระเจ้าอยู่หัว และนายทหารราชองครักษ์พิเศษ มียศเป็นพลเอกหญิง ในประเทศไทยมีสามัญชนเพียงสองคนที่ดำรงตำแหน่ง "พลเอกหญิง" คือ พลเอกหญิง ท่านผู้หญิงอภิรดี ยิ่งเจริญ และ พลเอกหญิง ท่านผู้หญิงสุทิดา วชิราลงกรณ์ ณ อยุธยาประวัติ ประวัติ. ท่านผู้หญิงอภิรดี ยิ่งเจริญ สกุลเดิม สนิทวงศ์ ณ อยุธยา เป็นบุตรของ พลตรีพระยาเสนีณรงค์ฤทธิ์ (หม่อมหลวงเล็ก สนิทวงศ์) กับท่านผู้หญิงโพยม เสนีณรงค์ฤทธิ์ (สกุลเดิม ณ นคร) เป็นพี่สาวคนโต มีพี่น้องร่วมบิดามารดา คือ- นายอธึก สนิทวงศ์ ณ อยุธยา - นายจุลนภ สนิทวงศ์ ณ อยุธยา อดีตองคมนตรีไทย - พลโทอุทาร สนิทวงศ์ ณ อยุธยา อดีตราชองครักษ์ - นายแพทย์เสนี สนิทวงศ์ ณ อยุธยา - นายณรงค์ฤทธิ์ สนิทวงศ์ ณ อยุธยา รองเลขาธิการพระราชวัง ฝ่ายที่ประทับ - นางมณีรัตน์ มรรคดวงแก้ว อดีตเลขานุการกรมชลประทาน ท่านผู้หญิงอภิรดี ยิ่งเจริญ จบการศึกษาจากโรงเรียนเซนต์ฟรังซีสซาเวียร์คอนแวนต์ โรงเรียนสายปัญญา และโรงเรียนพยาบาลผดุงครรภ์และอนามัย กรมการแพทย์ กระทรวงสาธารณสุข (ปัจจุบันคือ วิทยาลัยพยาบาลบรมราชชนนี กรุงเทพ) ด้านชีวิตครอบครัว ท่านผู้หญิงอภิรดี ยิ่งเจริญ ได้สมรสกับ นายอวยชัย ยิ่งเจริญ มีบุตรธิดา 4 คน คือ1. นางกรองใจ บุนนาค 2. นายกุลศักดิ์ ยิ่งเจริญ 3. นางกุลยา ฉิมคล้าย 4. นายดุลทัศน์ ยิ่งเจริญ พระบาทสมเด็จพระปรมินทรมหาภูมิพลอดุลยเดช ทรงพระกรุณาโปรดเกล้าฯพระราชทานยศทางทหารแต่งตั้งเป็น พลเอกหญิงยศทางทหาร ยศทางทหาร. พลเอกหญิง ท่านผู้หญิงอภิรดี ยิ่งเจริญ ได้รับพระราชทานยศทหารจาก พระบาทสมเด็จพระปรมินทรมหาภูมิพลอดุลยเดช รัชกาลที่ 9 ดังนี้- พันโทหญิง (20 เมษายน พ.ศ.2538) - ราชองครักษ์พิเศษ (1 มิถุนายน พ.ศ.2538) อัตราพันโท - พลตรีหญิง (28 มีนาคม พ.ศ.2540) - พลโทหญิง (17 พฤศจิกายน พ.ศ.2548) - พลเอกหญิง (9 กันยายน พ.ศ.2549)รับใช้เบื้องพระยุคลบาท รับใช้เบื้องพระยุคลบาท. ท่านผู้หญิงอภิรดี ยิ่งเจริญ เป็นพระอภิบาล (พี่เลี้ยง) ในสมเด็จพระเจ้าอยู่หัวมหาวชิราลงกรณ บดินทรเทพยวรางกูร ตั้งแต่เสด็จพระราชสมภพ ระหว่าง  พ.ศ. 2495 - 2498 และเป็นข้าหลวงผู้ใหญ่ รับใช้ใต้เบื้องพระยุคลบาทในพระบาทสมเด็จพระปรมินทรมหาภูมิพลอดุลยเดช ตั้งแต่ พ.ศ. 2501 ถึงปัจจุบัน และทรงเป็นบุคคลที่พระบาทสมเด็จพระปรมินทรมหาภูมิพลอดุลยเดช ทรงไว้วางพระราชหฤทัยให้ดูแลงานภายในของพระองค์ด้วยเครื่องราชอิสริยาภรณ์เครื่องราชอิสริยาภรณ์. - พ.ศ. 2542 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม) - พ.ศ. 2541 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2533 - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษ (ท.จ.ว.) - พ.ศ. 2538 - เหรียญราชการชายแดน (ช.ด.) - พ.ศ. 2537 - เหรียญพิทักษ์เสรีชน ชั้นที่ 1 - พ.ศ. 2542 - เหรียญจักรมาลา (ร.จ.ม.) - พ.ศ. 2533 - เหรียญรัตนาภรณ์ รัชกาลที่ 9 ชั้นที่ 2 (ภ.ป.ร.2)ลำดับสาแหรก</doc>
