<doc id="441787" url="https://th.wikipedia.org/wiki?curid=441787" title="การาจแบนด์">การาจแบนด์ การาจแบนด์ เป็นโปรแกรมซอฟต์แวร์ย่อย ในชุดซอฟต์แวร์ของไอไลฟ์ ที่ผลิตโดยบริษัทแอปเปิล ซึ่งไว้ใช้ร่วมกับระบบปฏิบัติการ แมค โอเอส เอ็กซ์ และไอโอเอส เป็นแอปพริเคชั่นสำหรับใช้สร้างดนตรีและเพลงที่เน้นรูปแบบใช้งานง่าย ถึงแม้ผู้ใช้จะไม่มีความรู้เรื่องการเล่นดนตรี โดยแอปฯ ใช้หลักทำงานแบบสมาร์ทกล่าวคือ เพียงแค่ผู้ใช้กำหนดเครื่องดนตรีและเลือกรูปแบบการเล่นในส่วนออโต้เพย์ จากนั้นเมื่อผู้ใช้กดคอร์ดที่ต้องการเล่นแอปพริเคชั่น จะประมวลผลจังหวะ ความเร็ว และเล่นให้อัตโนมัติอย่างต่อเนื่อง นอกจากนั้นแอปพริเคชั่น ยังมาพร้อมส่วนมิกซ์เสียงจำนวน 8 แทร็ก ทำให้ผู้ใช้สามารถผสมเสียงดนตรีหลายๆ ชิ้นเข้าด้วยกันเป็นเพลงตามต้องการได้ทันที พร้อมความสามารถในการเอ็กซ์พอร์ทไฟล์หรือแชร์ไปยังโซเชียลเช่น ยูทูบ, ซาวด์คลาวด์ หรือจะแชร์กลับไปยังไอคลาวด์ เพื่อนำไปเปิดใช้กับ การาจแบนด์ บนแมคโอเอสได้เช่นกัน โดยปัจจุบันได้พัฒนาถึงเวอร์ชัน 6.0.5 แล้ว</doc>
