<doc id="243378" url="https://th.wikipedia.org/wiki?curid=243378" title="สมเด็จพระเจ้าเฟอร์ดินานด์ที่ 1 แห่งโรมาเนีย">สมเด็จพระเจ้าเฟอร์ดินานด์ที่ 1 แห่งโรมาเนีย สมเด็จพระราชาธิบดีเฟอร์ดินานด์ที่ 1 แห่งโรมาเนีย (24 สิงหาคม พ.ศ. 2408 - 20 กรกฎาคม พ.ศ. 2470) ทรงเป็นสมเด็จพระราชาธิบดีแห่งราชอาณาจักรโรมาเนียตั้งแต่ 10 ตุลาคม พ.ศ. 2457 จนกระทั่งเสด็จสวรรคตช่วงต้นของชีวิต ช่วงต้นของชีวิต. พระองค์ประสูติที่เมืองซิกมารินเกน ทางตะวันตกเฉียงใต้ของเยอรมนีทรงเป็นชาวคริสต์ นิกายโรมันคาทอลิกทรงดำรงพระอิศริยยศเป็น เจ้าชายเฟอร์ดินานด์ วิกเตอร์ อัลเบิร์ต เมินราดแห่งโฮเฮนโซเลน-ซิกมารินเกน ทรงเป็นเชื้อพระวงศ์โฮเฮนโซเลนที่เรียบง่าย พระองค์เป็นพระราชโอรสของเจ้าชายลีโอโปลด์แห่งโฮเฮนโซเลนกับเจ้าหญิงแอนโตเนียแห่งโปรตุเกสซึ่งเป็นพระธิดาของสมเด็จพระราชินีมาเรียที่ 2 แห่งโปรตุเกสกับพระเจ้าเฟอร์ดินานด์ที่ 2 แห่งโปรตุเกสซึ่งเป็นเจ้าชายแห่งแซ็กซ์-โคบูร์กและก็อตธา และทรงมีเชื้อสายของสโลวาเกียในราชวงศ์โคฮารีของชาวฮังการี เจ้าชายมีพระนามที่เรียกกันในหมู่ราชวงศ์คือ "นันโด"(Nando) การประกาศสละสิทธิ์ในการเป็นรัชทายาทแห่งโรมาเนียของพระบิดาและเจ้าชายวิลเฮล์มแห่งโฮเฮนโซเลน-ซิกมารินเกนผู้เป็นพระเชษฐาของพระองค์ ทำให้เจ้าชายเฟอร์ดินานด์ทรงดำรงเป็นรัชทายาทแห่งโรมาเนียขณะยังทรงพระเยาว์ เพื่อสืบราชสมบัติต่อจากสมเด็จพระราชาธิบดีคาโรลที่ 1 แห่งโรมาเนียผู้เป็นพระปิตุลาของพระองค์ในเดือนพฤศจิกายน พ.ศ. 2431 รัฐบาลโรมาเนียไม่ต้องการการเปลี่ยนความเชื่อของพระองค์จากคริสต์นิกายอีสเติร์นออร์ทอด็อกซ์เป็นโรมันคาทอลิก การอนุญาตให้พระองค์ริเริ่มการเปลี่ยนแปลงความเชื่อได้แต่พระโอรสและพระธิดาของพระองค์ต้องเข้ารีตนิกายอีสเติร์นออร์ทอด็อกซ์ ซึ่งเป็นนิกายประจำชาติโรมาเนีย พระญาติของพระมารดาของเจ้าชายเฟอร์ดินานด์คือ พระเจ้าซาร์เฟอร์ดินานด์ที่ 1 แห่งบัลแกเรียทรงขึ้นครองราชสมบัติแห่งราชอาณาจักรบัลแกเรียซึ่งเป็นประเทศเพื่อนบ้านตั้งแต่ปีพ.ศ. 2432 และทรงได้ปฏิบัติพระองค์เป็นศัตรูกับพระญาติฝ่ายราชอาณาจักรโรมาเนีย ผู้นำประเทศเพื่อนบ้านอีกที่คือ สมเด็จพระจักรพรรดิฟรานซ์ โจเซฟที่ 1 แห่งออสเตรีย กษัตริย์แห่งจักรวรรดิออสเตรีย-ฮังการีและผู้ปกครองแคว้นทรานซิลวาเนีย แคว้นซึ่งประชากรส่วนใหญ่เป็นชาวโรมาเนีย พระองค์เป็นพระญาติของพระมารดาของเจ้าชายเฟอร์ดินานด์เช่นกัน ในวันที่ 10 มกราคม พ.ศ. 2436 มกุฎราชกุมารเฟอร์ดินานด์ทรงอภิเษกสมรสกับพระญาติห่างๆ คือ เจ้าหญิงมารีแห่งเอดินบะระซึ่งเป็นชาวคริสต์ นิกายลูเธอรัน เป็นพระธิดาของเจ้าฟ้าชายอัลเฟรด ดยุคแห่งแซ็กซ์-โคบูร์กและก็อตธาชาวคริสต์ นิกายอังกลิคันกับแกรนด์ดัชเชสมาเรีย อเล็กซานดรอฟนาแห่งรัสเซียชาวคริสต์ นิกายรัสเซียออร์โธด็อกซ์ เจ้าหญิงมารีและมกุฎราชกุมารเฟอร์ดินานด์เป็นพระญาติอันดับที่ 3 ของดยุคฟรานซิสแห่งแซ็กซ์-โคบูร์ก-ซาลฟิล พระมาดาและพระบิดาทางฝ่ายพระบิดาของเจ้าหญิงมารีคือ สมเด็จพระราชินีนาถวิกตอเรียแห่งสหราชอาณาจักรและเจ้าฟ้าชายอัลเบิร์ต เจ้าชายพระราชสวามี ทางผ่ายพระมารดาของเจ้าหญิงคือ สมเด็จพระเจ้าซาร์อเล็กซานเดอร์ที่ 2 แห่งรัสเซียและจักรพรรดินีมารีเยีย อะเลคซันโดรฟนาแห่งรัสเซีย พระนางเป็นพระญาติของสมเด็จพระเจ้าซาร์นิโคลัสที่ 2 แห่งรัสเซีย มกุฎราชกุมารเฟอร์ดินานด์มีพระโอรส 3 พระองค์และพระธิดา 3 พระองค์ พระมเหสีของพระองค์ทรงมีเรื่องอื้อฉาวที่ว่าทรงคบชู้สู่ชายกับบาร์บู สเตอร์เบย์ อย่างไรก็ตามมกุฎราชกุมารเฟอร์ดินานด์ทรงไม่ว่าอะไรแม้ว่าพระโอรสและพระธิดาทั้ง 6 พระองค์มีบางพระองค์มิใช่พระบุตรของพระองค์จริงแต่พระองค์ก็ทรงรับเลี้ยงเป็นพระบิดาแทนกษัตริย์แห่งโรมาเนีย กษัตริย์แห่งโรมาเนีย. มกุฎราชกุมารเฟอร์ดินานด์ทรงครองราชสมบัติต่อจากพระปิตุลาคือ สมเด็จพระราชาธิบดีคาโรลที่ 1 แห่งโรมาเนียเนื่องจากทรงไม่มีรัชทายาท ในวันที่ 10 ตุลาคม พ.ศ. 2457 จนเมื่อสวรรคตในวันที่ 20 กรกฎาคม พ.ศ. 2470สงครามโลกครั้งที่ 1 สงครามโลกครั้งที่ 1. ถีงแม้ว่าราชวงศ์ทางเยอรมนีคือ ราชวงศ์โฮเฮนโซเลนเหมือนกับโรมาเนีย พระเจ้าเฟอร์ดินานด์ทรงนำพาประเทศโรมาเนียเข้าสู่สงครามโลกครั้งที่ 1 ทรงเข้าทางฝ่ายมหาอำนาจไตรภาคี (พันธมิตร) (อังกฤษ, ฝรั่งเศส, รัสเซีย, อิตาลี) ต่อต้านฝ่ายมหาอำนาจกลาง(เยอรมนี, ออสเตรีย-ฮังการี, จักรวรรดิออตโตมัน, บัลแกเรีย)ในวันที่ 27 สิงหาคม พ.ศ. 2459 ดังนั้นทรงได้รับพระฉายาว่า the Loyal จากคำสาบานที่กล่าวต่อรัฐสภาโรมาเนียในปีพ.ศ. 2457 ว่า การประกาศตนเป็นผู้ทรยศครั้งนี้ทำให้พระญาติฝ่ายเยอรมันคือ สมเด็จพระจักรพรรดิวิลเฮล์มที่ 2 แห่งเยอรมนีทรงลบพระนามพระองค์ออกจากการเป็นเชื้อพระวงศ์โฮเฮนโซเลน อย่างไรก็ตามก็เกิดการเสื่อมถอยหลังจากการเข้าร่วมสู่สงคราม เมื่อแคว้นโดบรูจาและแคว้นวอลลาเซียถูกยึดครองโดยฝ่ายมหาอำนาจกลาง โรมาเนียได้ต่อสู้ในพ.ศ. 2460และได้หยุดกองทัพเยอรมันที่บุกแคว้นมอลดาเวีย เมื่อพรรคบอลเชวิคร้องขอสันติภาพในปีพ.ศ. 2461 โรมาเนียจึงล้อมรอบไปด้วยฝ่ายมหาอำนาจกลางและได้ลงนามกันในสนธิสัญญาบูคาเรสต์ พ.ศ. 2461 โรมาเนียได้เข้าฝ่ายมหาอำนาจกลาง อย่างไรก็ตามพระเจ้าเฟอร์ดินานด์ปฏิเสธที่จะลงพระนามในสนธิสัญญา เมื่อฝ่ายสัมพันธมิตรได้ทำการบุกเทสซาโลนิกิ ประเทศกรีซและสามารถยึดครองบัลแกเรียได้ พระเจ้าเฟอร์ดินานด์ได้ระดมพลครั้งใหม่และได้เข้าร่วมฝ่ายพันธมิตรอีกครั้ง ผลของการพยายามของโรมาเนียในสงครามคือการรวมแคว้นเบสซาราเบีย,บูโกวินาและทรานซิลวาเนียเข้ากับราชอาณาจักรโรมาเนียในปีพ.ศ. 2461 พระเจ้าเฟอร์ดินานด์จึงกลายเป็นพระประมุขของโรมาเนียในปีพ.ศ. 2461-พ.ศ. 2463 ด้วยชัยชนะของฝ่ายไตรภาคีต่อฝ่ายมหาอำนาจกลางหลังจากสงคราม หลังจากสงคราม. การเมืองในประเทศในช่วงที่พระองค์ครองราชย์นั้นปกครองโดยพรรคเสรีนิยมโรมาเนียโดยสองพี่น้องเอียน ไอ.ซี.บราเทียนูและวินติลา บราเทียนู การได้มาซึ่งแคว้นทรานซิลวาเนียนั้นเป็นฐานคะแนนของคู่แข่งคือ พรรคเกษตรกรชาติโรมาเนีย พระเจ้าเฟอร์ดินานด์เสด็จสวรรคตที่เมืองซินายอา ปีพ.ศ. 2470 ผู้ครองราชสมบัติต่อคือพระราชนัดดา สมเด็จพระราชาธิบดีไมเคิลที่ 1 แห่งโรมาเนีย โดยมีผู้สำเร็จราชการแผ่นดินแทนพระองค์จำนวน 3 องค์หนึ่งในนั้นคือพระโอรสพระองค์ที่ 2 ของพระองค์คือ เจ้าชายนิโคลัสแห่งโรมาเนียพระโอรสและพระธิดา</doc>
