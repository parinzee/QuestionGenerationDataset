<doc id="316466" url="https://th.wikipedia.org/wiki?curid=316466" title="อิวาน เลนเดิล">อิวาน เลนเดิล อิวาน เลนเดิล เกิดเมื่อวันที่ 7 มีนาคม ค.ศ. 1960 นักเทนนิสชายชาวอเมริกันเชื้อสายเช็ก อดีตมือวางอันดับหนึ่งของโลก โดยครองสถิติมือวางอันดับหนึ่งของโลกสูงสุด 270 สัปดาห์ ทำลายสถิติ 268 สัปดาห์ของจิมมี คอนเนอร์ส (ปัจจุบันสถิตินี้ถูกทำลายโดยพีท แซมพราส และโรเจอร์ เฟเดอเรอร์ แล้ว) เลนเดิลเป็นมือวางอันดับหนึ่งของโลกครั้งแรกตั้งแต่ปี 1983 จนถึงปี 1990 เข้าถึงรอบชิงชนะเลิศเทนนิสแกรนด์สแลมทั้งสิ้น 19 ครั้ง เป็นสถิติสูงสุดจนกระทั่งถูกโรเจอร์ เฟเดอเรอร์ ทำสถิติเทียบเท่าในปี 2009 อิวาน เลนเดิลเกิดที่เชโกสโลวาเกีย เริ่มเล่นอาชีพตั้งแต่ปี 1978 มีสไตล์การเล่นโดยเน้นการตีลูกท้ายคอร์ด โดยอาศัยพละกำลัง และลูกท็อปสปิน เขาใช้ชีวิตในสหรัฐอเมริกาตั้งแต่ปี 1981 จนกระทั่งได้รับสัญชาติอเมริกันในปี 1992</doc>
