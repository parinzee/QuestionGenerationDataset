<doc id="42059" url="https://th.wikipedia.org/wiki?curid=42059" title="ฮิโตะมิ โยะชิซะวะ">ฮิโตะมิ โยะชิซะวะ ฮิโตะมิ โยะชิซะวะ (() เกิดวันที่ 12 เมษายน พ.ศ. 2528 เธอคือนักร้องหญิงชาวญี่ปุ่น อดีตหัวหน้ากลุ่มนักร้องหญิงมอร์นิงมุซุเมะ ปัจจุบัน เธอทำหน้าที่เป็นศิลปินเดี่ยวประจำสังกัดเฮลโล! โปรเจกต์ และหัวหน้าทีมฟุตซอลประจำสังกัดที่ชื่อ Gatas Brilhantes H.P.ประวัติการทำงานมอร์นิงมุซุเมะ ประวัติการทำงาน. มอร์นิงมุซุเมะ. โยะชิซะวะเริ่มงานในวงการบันเทิงด้วยการได้รับเลือกให้เป็นสมาชิกรุ่นที่ 4 ของกลุ่มนักร้องหญิงมอร์นิงมุซุเมะ ของสังกัดเฮลโล! โปรเจกต์ เมื่อปี ค.ศ. 2000 (พ.ศ. 2543) โดยมีสมาชิกร่วมรุ่นได้แก่ ริกะ อิชิกาวะ, โนโซมิ สึจิ และไอ คาโงะ ผลงานเปิดตัวครั้งแรกคือเพลง แฮปปีซัมเมอร์เวดดิง (Happy Summer Wedding) ซึ่งเป็นเพลงซิงเกิลลำดับที่ 9 ของกลุ่ม ในช่วงแรกที่เธอเป็นสมาชิกของกลุ่มนั้น เธอได้รับบทบาทเป็นสมาชิกทอมบอยประจำกลุ่ม เนื่องมาจาก เสียง บุคลิกลักษณะ และงานอดิเรกของเธอ ผลงานที่มาสนับสนุนความเป็นผู้ชายของเธอให้โดดเด่นยิ่งขึ้นคือการต้องสวมบทบาทของหนุ่มเจ้าสำราญเพื่อมาถ่ายทอดเนื้อหาในเพลงซิงเกิลที่ชื่อ มร. มูนไลท์ ~ไอโนะบิกแบนด์~ (Mr. Moonlight ~Ai no Big Band~, ค.ศ. 2001) แต่ต่อมาบทบาทการเป็นทอมบอยของเธอก็ถูกลดทอนลงไป และถูกแทนที่ด้วยความเป็นผู้ใหญ่มากขึ้น ในเดือนเมษายน ค.ศ. 2005 (พ.ศ. 2548) โยะชิซะวะได้รับตำแหน่งหัวหน้ากลุ่มมอร์นิงมุซุเมะ แทนที่มาริ ยางูจิ ที่ปลดตัวเองไปอย่างกะทันหัน เธอดำรงตำแหน่งนี้จนถึงวันที่ 6 พฤษภาคม ค.ศ. 2007 (พ.ศ. 2550) ซึ่งเป็นวันที่เธอประกาศ 'สำเร็จการศึกษา' ออกจากกลุ่มอย่างเป็นทางการในคอนเสิร์ต ~เซ็กซี 8 บีต~ สปริงทัวร์ รอบสุดท้าย ที่ไซตามะซูเปอร์แอรีนา ซึ่งอยู่ในบ้านเกิดของเธอเอง โยะชิซะวะถือเป็นสมาชิกหนึ่งในสี่คนของกลุ่มที่อยู่ในกลุ่มนานกว่า 7 ปี โดยอีกสามคนที่เหลือได้แก่ คาโอริ อีดะ (สมาชิกรุ่นที่ 1) ไอ ทากาฮาชิ และริสะ นีงากิ (สมาชิกรุ่นที่ 5) ซึ่งเธอมีอายุการทำงานในกลุ่มนี้รวมแล้ว 7 ปี 21 วัน ถือเป็นที่ 2 รองจากทากาฮาชิและนีงากิงานอื่น ๆ งานอื่น ๆ. นอกจากงานนักร้องแล้ว โยะชิซะวะยังเคยร่วมแสดงในภาพยนตร์เรื่อง พินช์รันเนอร์ (Pinch Runner, ค.ศ. 2000) ร่วมกับสมาชิกกลุ่มมอร์นิงมุซุเมะในขณะนั้น และปัจจุบัน เธอยังทำหน้าที่เป็นหัวหน้าทีมและกองกลางของทีมฟุตซอลประจำสังกัดเฮลโล! โปรเจกต์ ที่ชื่อ Gatas Brilhantes H.P. ด้วยอนาคต อนาคต. หลังการสำเร็จการศึกษาของโยะชิซะวะ สึงกุ โปรดิวเซอร์ประจำกลุ่มมอร์นิงมุซุเมะและสังกัดเฮลโล! โปรเจกต์ และตัวโยะชิซะวะเอง ได้กล่าวกับแหล่งข่าวว่า เธอจะทำงานเป็นนักร้องเดี่ยวต่อไป สำหรับปัจจุบันนี้ เธอได้ใช้เวลาส่วนใหญ่กับการเป็นนักฟุตซอลของทีม Gatas Brilhantes H.P. ควบคู่ไปกับการเป็นหัวหน้ากลุ่มนักร้อง Ongaku Gatas ร่วมกับลูกทีมฟุตซอลอีกจำนวนหนึ่งอยู่กลุ่มนักร้องที่สังกัดกลุ่มนักร้องที่สังกัด. - กลุ่มนักร้องในเฮลโล! โปรเจกต์- มอร์นิงมุซุเมะ (พ.ศ. 2543 – 2550) - Ongaku Gatas (พ.ศ. 2550 – ปัจจุบัน) - กลุ่มน้องย่อยของมอร์นิงมุซุเมะ- พุคจิโมนิ (พ.ศ. 2543 – 2545) - มอร์นิงมุซุเมะ ซากูระกูมิ (พ.ศ. 2546 – 2547) - เฮลโล! โปรเจกต์ อากางูมิ (พ.ศ. 2548) - กลุ่มนักร้องผสมของเฮลโล! โปรเจกต์- พ.ศ. 2543: อะกะงุมิ 4 (รุ่นที่สอง) - พ.ศ. 2544: 10-นิงมะสึริ - พ.ศ. 2545: เซกซี 8 - พ.ศ. 2546: 11วอเตอร์ - พ.ศ. 2547: เอช.พี. ออลสตารส์ผลงานภาพยนตร์ผลงาน. ภาพยนตร์. - พ.ศ. 2543 – พินช์รันเนอร์ (Pinch Runner / ピンチランナー) - พ.ศ. 2545 – ทกกาเอ็กโกะ (とっかえっ娘。) - พ.ศ. 2546 – โคอินุดังโนะโมโนงาตาริ (子犬ダンの物語)ละครโทรทัศน์ละครโทรทัศน์. - พ.ศ. 2546 – โอเระกะอาอิตสึเดะอาอิตสึกะโอเระเดะ (おれがあいつであいつがおれで) - พ.ศ. 2547 – มตโตะโคอิเซโยะโอโตเมะ (もっと恋セヨ乙女) - พ.ศ. 2550 – ชินกันเซ็งเกิร์ล (新幹線ガール)ละครเวทีละครเวที. - พ.ศ. 2549 – ริบบงโนะคิชิ : เดอะมิวสิเคิล (リッボンの騎士ザ・ミュージカル) - พ.ศ. 2550- อิสึโนะฮิคิมิคะเอะรุ (何日君再来) - เฮเซเรโวรูชัน ~แบคทูเดอะเบียกโกะไต~ (平成レボリューション ～バックトゥザ・白虎隊～) - โอลีเวียโวะคิกินะงะระ (オリビアを聴きながら)สมุดรวมภาพถ่ายสมุดรวมภาพถ่าย. - 6 ตุลาคม 2544 – ยสซุอิ (よっすぃー。) - กันยายน 2546 – พอคเกตมอร์นิงมุซุเมะ ชุดที่ 1 (ポケットモーニング娘。〈Vol.1〉) (ผลงานร่วมกับริกะ อิชิกาวะ โนโซมิ สึจิ และไอ คาโงะ) - 20 มีนาคม 2547 – 8ทีน (8teen) - 20 เมษายน 2550 – เฮลโล! ยอสซี (Hello! ヨッスィー) (ผลงานประพันธ์)</doc>
