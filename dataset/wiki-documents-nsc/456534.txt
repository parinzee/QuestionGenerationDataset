<doc id="456534" url="https://th.wikipedia.org/wiki?curid=456534" title="จังหวัดตรังในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554">จังหวัดตรังในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดตรังในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 กำหนดให้มีขึ้นในวันที่ 3 กรกฎาคม พ.ศ. 2554 โดยแบ่งเขตการเลือกตั้งออกเป็น 4 เขตเลือกตั้ง โดยแต่ละเขตเลือกตั้งจะมีสมาชิกสภาผู้แทนราษฎรได้เขตละ 1 คนบรรยากาศการเลือกตั้ง บรรยากาศการเลือกตั้ง. สาทิตย์ วงศ์หนองเตย ผู้สมัครสมาชิกสภาผู้แทนราษฎรหาเสียงด้วยวิธีการนั่งสองแถวโบราณหาเสียง พร้อมกับนางสุพร วงศ์หนองเตย ภรรยา  ด.ช.สุขิตกุล หรือน้องต่อ อายุ 11 ปี ลูกชายคนเล็ก  นายสาธร วงศ์หนองเตย น้องชาย ทั้งนี้ นายสาทิตย์ พร้อมทีมงานได้จอดรถแวะลงหาเสียงกับประชาชนตามพื้นที่ต่างๆ  พร้อมชูนโยบายการเรียนฟรี 15 ปี  การเพิ่มเงินผู้สูงอายุให้มีสวัสดิการดีขึ้น  การส่งเสริมสุขภาพผู้สูงอายุ  และการประกันราคาผลทางการเกษตร โดยเฉพาะยางพารา และปาล์มน้ำมัน  ซึ่งเป็นพืชเศรษฐกิจหลักสำคัญที่สร้างรายได้ให้กับ จ.ตรัง  พร้อมกับอ้อนขอคะแนนเสียงจากประชาชนว่า  หากตัดสินใจเลือกตนเอง ก็เท่ากับได้เลือก นายอภิสิทธิ์ เวชชาชีวะ หัวหน้าพรรคประชาธิปัตย์  และได้เลือก นายชวน หลีกภัย ประธานสภาที่ปรึกษาพรรคประชาธิปัตย์ พร้อมกันทีเดียวทั้ง 2 คน  ที่สำคัญยังสนับสนุนให้ นายอภิสิทธิ์ ได้กลับมาเป็นนายกรัฐมนตรีอีกครั้ง  และหากพรรคประชาธิปัตย์ได้กลับมาเป็นรัฐบาลอีกครั้ง  ตนก็จะเดินหน้าสานต่อนโยบายที่ยังทำคั่งค้างในอดีตต่อไป เมื่อคืนวันที่ 29 มิถุนายน พ.ศ. 2554 ที่บริเวณลานสนามกีฬาเทศบาลนครตรัง 2 (ทุ่งแจ้ง) พรรคประชาธิปัตย์ ได้เปิดเวทีปราศรัยใหญ่ในพื้นที่ จังหวัดตรัง เป็นครั้งสุดท้ายก่อนวันเลือกตั้ง 3 กรกฎาคม พ.ศ. 2554 ซึ่งการเปิดเวทีปราศรัยครั้งนี้นำโดย นายชวน หลีกภัย ประธานสภาที่ปรึกษาพรรคประชาธิปัตย์ และผู้สมัคร สมาชิกสภาผู้แทนราษฎณระบบบัญชีรายชื่ออันดับ 2 รวมทั้งแกนนำของพรรค เช่น นายสุเทพ เทือกสุบรรณ นายไตรรงค์ สุวรรณคีรี นายชำนิ ศักดิเศรษฐ์ นายสาทิตย์ วงศ์หนองเตย และผู้สมัคร ส.ส.ตรัง ทั้ง 4 เขต ร่วมเปิดเวทีปราศรัยในครั้งนี้ ด้าน นายชวน หลีกภัย ประธานสภาที่ปรึกษาพรรคประชาธิปัตย์ กล่าวว่า การเลือกตั้งครั้งนี้ เป็นการแบ่งขั้วอย่างชัดเจน ขณะที่พรรคประชาธิปัตย์ได้ลงพื้นที่หาเสียงทั่วประเทศ แม้แต่ในพื้นที่ของเสื้อแดง หรือของพรรคเพื่อไทย หลายพื้นที่แม้ว่าจะถูกห้ามเข้าไปหาเสียงแต่ตนก็ได้เข้าไปทุกพื้นที่ และเกือบทุกพื้นที่ในภาคอสานและภาคเหนือ ก็จะมีกลุ่มก่อกวนโดยตลอด และจากการสอบถามชาวบ้านที่รักความเป็นธรรม ก็ได้บอกว่ากลุ่มก่อกวนไม่ได้เป็นคนในพื้นที่ แต่เป็นกลุ่มคนที่ได้ว่าจ้างมาเพื่อให้ก่อกวน ไม่ว่าตนหรือนายกรัฐมนตรี ไปที่ใดก็จะต้องตามรบกวนตลอด  ในการปราศรัยหาเสียงของพรรคประชาธิปัตย์เมื่อคืนที่ผ่านมา พลตำรวจตรีสาคร ทองมุนี ผบก.ภ.จังหวัดตรัง เปิดเผยว่า ในการรักษาความปลอดภัยให้กับบุคคลสำคัญ และแกนนำของพรรคประชาธิปัตย์นั้น ใช้กำลังเจ้าหน้าที่ตำรวจทั้งในและนอกเครื่องแบบ จำนวน 200 นาย โดยมีการตั้งด่านตรวจก่อนถึงเวทีปราศรัย 1 กิโลเมตร ซึ่งปรากฏว่าทุกฝ่ายให้ความร่วมมืออย่างดี ส่วนในวันเลือกตั้ง ก็จะใช้กำลังเจ้าหน้าที่ตำรวจประมาณ 2,000 นาย ประจำหน่วยเลือกตั้ง รวมทั้งเป็นชุดม้าเร็วในการติดตามผู้กระผิดกฎหมายเลือกตั้ง การเลือกตั้งแบบเขตเลือกตั้งเขตเลือกตั้งที่ 1 การเลือกตั้งแบบเขตเลือกตั้ง. เขตเลือกตั้งที่ 1. เขตเลือกตั้งที่ 1 ประกอบไปด้วย อำเภอเมืองตรังเขตเลือกตั้งที่ 2 เขตเลือกตั้งที่ 2. เขตเลือกตั้งที่ 2 ประกอบไปด้วย อำเภอรัษฎา, อำเภอห้วยยอด และ อำเภอวังวิเศษ  (ยกเว้นตำบลวังมะปราง)เขตเลือกตั้งที่ 3 เขตเลือกตั้งที่ 3. เขตเลือกตั้งที่ 3 ประกอบไปด้วย อำเภอนาโยง, อำเภอย่านตาขาว (ยกเว้น[ตำบลทุ่งค่าย] [ตำบลเกาะเปียะ] [ตำบลทุ่งกระบือ] และ[ตำบลย่านตาขาว]), อำเภอปะเหลียน และ อำเภอหาดสำราญเขตเลือกตั้งที่ 4 เขตเลือกตั้งที่ 4. เขตเลือกตั้งที่ 4 ประกอบไปด้วย อำเภอวังวิเศษ (เฉพาะตำบลวังมะปราง), อำเภอสิเกา, อำเภอกันตัง และ อำเภอย่านตาขาว (เฉพาะตำบลทุ่งค่าย, ตำบลเกาะเปียะ, ตำบลทุ่งกระบือ และตำบลย่านตาขาว)</doc>
