<doc id="297583" url="https://th.wikipedia.org/wiki?curid=297583" title="การระบาดของอาการเยื่อหุ้มสมองอักเสบในแอฟริกาตะวันตก พ.ศ. 2552-2553">การระบาดของอาการเยื่อหุ้มสมองอักเสบในแอฟริกาตะวันตก พ.ศ. 2552-2553 การระบาดของอาการเยื่อหุ้มสมองอักเสบในแอฟริกาตะวันตก พ.ศ. 2552-2553 เป็นการระบาดทั่วของเชื้อแบคทีเรียซึ่งก่อให้เกิดอาการเยื่อหุ้มสมองอักเสบ ซึ่งกำลังเกิดขึ้นในบูร์กินาฟาโซ มาลี ไนเจอร์ และไนจีเรีย ตั้งแต่เดือนมกราคม พ.ศ. 2552 ล่าสุด องค์การอนามัยโลกออกมาระบุในเดือนพฤษภาคม พ.ศ. 2552 ว่ามีกรณีต้องสงสัยว่าติดเชื้อ 25,000 คน และมีผู้เสียชีวิต 1,100 คน ไนจีเรียเป็นประเทศซึ่งได้รับผลกระทบมากที่สุด โดยครึ่งหนึ่งของรายงานการติดเชื้อและการเสียชีวิตเกิดขึ้นในประเทศ ถึงแม้ว่าอาการเยื่อหุ้มสมองอักเสบจะระบาดทุกปีในแอฟริกาตะวันตก แต่การระบาดในปี พ.ศ. 2552-2553 เป็นการระบาดครั้งร้ายแรงที่สุดนับตั้งแต่ พ.ศ. 2539 กว่าหนึ่งในสามของปริมาณวัคซีนฉุกเฉินสำหรับแบคทีเรียถูกใช้เพื่อรักษาผู้ที่ติดเชื้อในปัจจุบันเบื้องหลัง เบื้องหลัง. แอฟริกาตะวันตกเป็นพื้นที่ซึ่งได้รับผลกระทบจากการระบาดของอาการเยื่อหุ้มสมองอักเสบทุกปี โดยมักมีผู้ติดเชื้อระหว่าง 25,000-200,000 คน อย่างไรก็ตาม การระบาดของอาการในปัจจุบันนับเป็นการระบาดครั้งร้ายแรงที่สุดนับตั้งแต่ พ.ศ. 2539 ซึ่งในปีนั้น มีผู้ติดเชื้อกว่า 100,000 คน และเสียชีวิตกว่า 10,000 คน ภายในเวลาแค่สามเดือน ตามข้อมูลจาก doctorswithoutborders.org ทีมฉีดวัคซีนกว่า 400 ทีม ซึ่งประกอบด้วยเจ้าหน้าที่ 5 คน ถูกส่งออกไปฉีดสร้างภูมิคุ้มกันประชาชนทุกวันในพื้นที่เป็นเวลากว่าสัปดาห์ โดยนับรวมการฉีดวัคซีนแล้ว มี 2.8 ล้านคนในไนเจอร์ 4.5 ล้านคนในไนจีเรีย</doc>
