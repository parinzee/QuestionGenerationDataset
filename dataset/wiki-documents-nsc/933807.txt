<doc id="933807" url="https://th.wikipedia.org/wiki?curid=933807" title="อันเรียลเอนจิน">อันเรียลเอนจิน อันเรียลเอนจิน () เป็นเกมเอนจินที่พัฒนาขึ้นโดยบริษัท Epic Games ของสหรัฐ เปิดตัวครั้งแรกในปีค.ศ. 1998 บนเกม Unreal แม้ว่าเกมนี้จะถูกพัฒนามาสำหรับเกมยิงมุมมองบุคคลที่หนึ่ง แต่เกมเอนจินนี้ก็ประสบความสำเร็จกับแนวเกมอื่นๆด้วย อาทิ เกมแนวลอบฆ่า (stealth), เกมต่อสู้ (fighting), เกมออนไลน์แบบเล่นตามบทบาท (MMORPG) และเกมเล่นตามบทบาท (RPG) เกมเอนจินนี้ใช้ภาษา C++ ซึ่งเป็นภาษาที่สะดวกและถูกใช้งานอย่างแพร่หลายโดยนักพัฒนาเกมในปัจจุบัน อันเรียลเอนจินได้รับรางวัลมากมาย รวมถึงรางวัลจากบันทึกสถิติโลกกินเนสส์ว่าเป็น "เกมเอนจินที่ประสบความสำเร็จสูงสุด" อันเรียลเอนจินรุ่นปัจจุบัน คือ Unreal Engine 4 ที่ถูกปล่อยให้ใช้งานในปี 2015 รุ่นที่สี่นี้ถูกออกแบบมาสำหรับ Microsoft Windows, macOS, Linux, SteamOS, HTML5, iOS, Android, นินเท็นโดสวิตช์, เพลย์สเตชัน 4, เอกซ์บอกซ์วัน, Magic Leap One ตลอดจนอุปกรณ์เวอร์ชวลเรียลลิตี</doc>
