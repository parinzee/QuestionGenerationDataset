<doc id="190148" url="https://th.wikipedia.org/wiki?curid=190148" title="สถานีหัวหมาก (รถไฟฟ้าเชื่อมท่าอากาศยานสุวรรณภูมิ)">สถานีหัวหมาก (รถไฟฟ้าเชื่อมท่าอากาศยานสุวรรณภูมิ) สถานีหัวหมาก (Hua Mak Station) เป็นสถานีรถไฟฟ้าในเส้นทางระบบขนส่งทางรถไฟเชื่อมท่าอากาศยานสุวรรณภูมิ (Suvarnabhumi Airport Rail Link - SARL) ในระบบรถไฟฟ้าเชื่อมท่าอากาศยานสุวรรณภูมิ สาย City Line (Suvarnabhumi Airport Rail Link City Line) ที่แวะจอดรายทางจากสถานีพญาไทถึงสุวรรณภูมิที่ตั้ง ที่ตั้ง. อยู่บนแนวเส้นทางรถไฟทางไกลสายตะวันออก ด้านทิศตะวันออกเฉียงใต้ของทางแยกต่างระดับศรีนครินทร์ (จุดบรรจบถนนศรีนครินทร์ ถนนพระราม 9 และถนนมอเตอร์เวย์) ห่างจากทางแยกพัฒนาการ (จุดบรรจบถนนศรีนครินทร์และถนนพัฒนาการ) มาทางทิศเหนือประมาณ 400 เมตร ในพื้นที่แขวงพัฒนาการ เขตสวนหลวง กรุงเทพมหานคร โดยสถานีรถไฟฟ้าแห่งนี้จะคร่อมคลองหัวหมาก ฝั่งตะวันออกของถนนศรีนครินทร์ ขณะที่สถานีรถไฟหัวหมากจะอยู่ฝั่งตะวันตกของถนน สำหรับสถานีหัวหมากและสถานีรามคำแหงมีระยะห่างกันประมาณ 4 กิโลเมตร ส่วนสถานีหัวหมากถึงสถานีบ้านทับช้างมีระยะห่างกันประมาณ 5.7 กิโลเมตรแผนผังสถานีเวลาให้บริการจุดเชื่อมต่อการเดินทาง จุดเชื่อมต่อการเดินทาง. ในอนาคต สถานีหัวหมากจะเป็นจุดเชื่อมต่อกับสถานีพัฒนาการ ของโครงการ รถไฟฟ้าสายสีเหลือง ช่วงลาดพร้าว-สำโรง ซึ่งจะมีแนวทางวิ่งไปตามถนนศรีนครินทร์สถานที่สำคัญใกล้เคียงสถานที่สำคัญใกล้เคียง. - สถาบันเทคโนโลยีไทย-ญี่ปุ่น - มหาวิทยาลัยเกษมบัณทิต - โรงเรียนหัวหมาก - โรงพยาบาลสมิติเวช ศรีนครินทร์ - โรงพยาบาลวิภาราม - ห้าง Max Value พัฒนาการ - มัสยิดดาริสลาม พัฒนาการรายการอ้างอิงสถานีใกล้เคียง</doc>
