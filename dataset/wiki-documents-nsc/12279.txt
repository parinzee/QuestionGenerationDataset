<doc id="12279" url="https://th.wikipedia.org/wiki?curid=12279" title="มหาวิทยาลัยกรุงเทพ">มหาวิทยาลัยกรุงเทพ มหาวิทยาลัยกรุงเทพ เป็นสถาบันอุดมศึกษาเอกชน 1 ใน 5 แห่งแรกในประเทศไทยถูกสถาปนาขึ้นพร้อมกับ วิทยาลัยเกริก วิทยาลัยไทยสุริยะ วิทยาลัยธุรกิจบัณฑิตย์ และวิทยาลัยพัฒนา เริ่มแรกนั้นได้รับการก่อตั้งในชื่อ “วิทยาลัยไทยเทคนิค” เมื่อปี พ.ศ. 2505 ต่อมาจึงเปลี่ยนชื่อเป็น “วิทยาลัยกรุงเทพ” และได้รับการยกฐานะขึ้นเป็น “มหาวิทยาลัยกรุงเทพ” เมื่อวันที่ 24 ตุลาคม พ.ศ. 2527 ตามประกาศในราชกิจจานุเบกษา ลงวันที่ 18 ธันวาคม พ.ศ. 2527 โดยจัดการเรียนการสอนใน 11 คณะ รวมทั้ง วิทยาลัยนานาชาติ และบัณฑิตวิทยาลัย ครอบคลุมสาขาวิทยาศาสตร์และเทคโนโลยี มนุษยศาสตร์ สังคมศาสตร์ และสถาปัตยกรรมศาสตร์ ปัจจุบัน เปิดดำเนินการสอน ใน 2 วิทยาเขต ได้แก่ วิทยาเขตกล้วยน้ำไท กรุงเทพมหานคร และวิทยาเขตรังสิต จังหวัดปทุมธานีประวัติ ประวัติ. นีสรมหาวิทยาลัยกรุงเทพถือกำเนิดขึ้น จากการก่อตั้ง "วิทยาลัยไทยเทคนิค" () ขึ้นเมื่อปี พ.ศ. 2505 โดยสุรัตน์ และปองทิพย์ โอสถานุเคราะห์ (เจ้าของกิจการกลุ่มโอสถสภา) ซึ่งตั้งอยู่บนที่ดินของทั้งสอง ภายในซอยบ้านกล้วยใต้ ริมถนนพระรามที่ 4 (ปัจจุบันเป็นที่ตั้งของวิทยาเขตกล้วยน้ำไท) ซึ่งในสมัยนั้นยังเป็นถนนลูกรังอยู่ แต่เป็นย่านค้าขายของเหล่าบรรดานายห้างต่างชาติ รวมถึงท่าเรือสินค้าที่คลองเตยด้วย ต่อมาในปี พ.ศ. 2508 ผู้บริหารเปลี่ยนชื่อสถาบันแห่งนี้เสียใหม่เป็น "วิทยาลัยกรุงเทพ" () แต่เนื่องจากเป็นวิทยาลัยเอกชนแห่งแรก ที่เปิดสอนในระดับปริญญา ผู้บริหารจึงขอความร่วมมือทางวิชาการ จากมหาวิทยาลัยแฟรลีดิกคินสัน (Fairleigh Dickinson University) สหรัฐอเมริกา ให้เป็นผู้รับรองวิทยฐานะของปริญญา โดยในสมัยนั้น ผู้สำเร็จการศึกษาจากวิทยาลัยกรุงเทพ จะมีปริญญาสองใบคือ จากวิทยาลัยกรุงเทพ และมหาวิทยาลัยแฟรลีดิกคินสันด้วย ในระยะต่อมา วิทยาลัยกรุงเทพขยายตัวขึ้นเป็นลำดับ ขณะเดียวกัน มีการก่อตั้งวิทยาลัยเอกชน เพิ่มเติมขึ้นอีกหลายแห่ง เช่นวิทยาลัยการค้าหรือวิทยาลัยธุรกิจบัณฑิตย์ ส่งผลให้การแข่งขันของสถาบันการศึกษาเอกชนสูงขึ้น ผู้บริหารวิทยาลัยกรุงเทพ จึงวางโครงการขยายการศึกษา เพื่อยกฐานะขึ้นเป็นมหาวิทยาลัยมาโดยตลอด จนกระทั่งเมื่อวันที่ 24 ตุลาคม พ.ศ. 2527 ทบวงมหาวิทยาลัยจึงยกฐานะขึ้นเป็น "มหาวิทยาลัยกรุงเทพ" (พร้อมกับมหาวิทยาลัยธุรกิจบัณฑิตย์ และมหาวิทยาลัยหอการค้าไทย) มหาวิทยาลัยกรุงเทพมีการขยายตัวอย่างรวดเร็ว นำมาซึ่งการเปิดวิทยาเขตแห่งใหม่ บริเวณย่านรังสิต จังหวัดปทุมธานี ซึ่งตั้งอยู่ห่างจากท่าอากาศยานดอนเมือง ไปตามถนนพหลโยธินเป็นระยะทาง 14 กิโลเมตร ภายในพื้นที่กว่า 400 ไร่ ซึ่งผู้ก่อตั้งมหาวิทยาลัยมีความคาดหวัง ที่จะสร้างวิทยาเขตรังสิต ให้เป็นมหาวิทยาลัยที่มีบรรยากาศ เช่นเดียวกับมหาวิทยาลัยชั้นนำ ในสหราชอาณาจักรและสหรัฐอเมริกา ซึ่งตั้งอยู่ในย่านชานเมือง อาคารเรียนต่างๆ มีความโดดเด่นเป็นเอกลักษณ์ ประกอบด้วยสวนหย่อม ซึ่งปลูกต้นไม้ไว้มาก รวมถึงขุดทะเลสาบ แต่เนื่องจากในยุคแรกที่ขยายวิทยาเขตนั้น ย่านรังสิตยังคงห่างไกลจากความเจริญของเมือง นักศึกษามหาวิทยาลัยกรุงเทพ จึงพากันขนานนามวิทยาเขตรังสิตว่าเป็น กระท่อมปลายนาสัญลักษณ์ประจำมหาวิทยาลัยตราประจำมหาวิทยาลัย สัญลักษณ์ประจำมหาวิทยาลัย. ตราประจำมหาวิทยาลัย. มหาวิทยาลัยกรุงเทพใช้รูปเพชร ประกอบในตราประจำมหาวิทยาลัย มาโดยตลอดตั้งแต่แรกเริ่มก่อตั้ง ซึ่งมีที่มาจากนามของผู้ก่อตั้งมหาวิทยาลัยคือ สุรัตน์ ซึ่งแปลว่าแก้วอันประเสริฐ ซึ่งก็หมายถึงเพชรนั่นเอง การนำรูปเพชรมาใช้เป็นตราประจำมหาวิทยาลัย จึงเป็นการให้เกียรติและรำลึกถึงผู้ก่อตั้ง นอกจากนั้น เพชรยังสื่อความหมายถึงคุณค่า และความแข็งแกร่ง อุปมาดั่งมหาวิทยาลัย เป็นเสมือนสถานที่ "เจียระไน" ให้นักศึกษากลายเป็นเพชร ซึ่งทรงเกียรติทรงคุณค่า มีความมั่นคงแข็งแกร่ง และเป็นที่ยอมรับของสังคม โดยรูปแบบดั้งเดิมเรียกว่า เพชรในชัยพฤกษ์ ซึ่งเป็นตราที่ประกอบไปด้วยรูปเพชรอยู่ตอนบน เล่มหนังสืออยู่ตอนล่าง และล้อมรอบด้วยช่อชัยพฤกษ์ แต่ปัจจุบัน (ตั้งแต่ปีการศึกษา 2548) มีการออกแบบเพิ่มสีสัน เพื่อให้สื่อความหมายชัดเจนขึ้น เพิ่มความทันสมัยมากขึ้น โดยที่ยังคงใช้รูปเพชรลอยตัวอยู่ในเส้นวงกลมสีประจำมหาวิทยาลัย สีประจำมหาวิทยาลัย. ที่มาของสีสัญลักษณ์ประจำมหาวิทยาลัยนั้น จากหลักฐานและบันทึกทางประวัติศาสตร์ของมหาวิทยาลัย แต่เดิมมหาวิทยาลัยใช้ สีเขียวอมฟ้า เป็นสีประจำมหาวิทยาลัย ดังจะเห็นได้จาก ปกเสื้อครุยของบัณฑิตรุ่นแรก ๆ ที่เป็นสีเขียวอมฟ้า และจากเพลงมาร์ชของมหาวิทยาลัย ที่ยังคงมีเนื้อร้องว่า ธงเขียวเชิดให้เด่นไกลนานเนาว์ มาจนถึงปัจจุบัน ปัจจุบัน ได้เปลี่ยนมาใช้ สีม่วง และ สีแสด เป็นสีประจำมหาวิทยาลัย โดยการเปลี่ยนแปลงสีประจำมหาวิทยาลัยนั้น เพื่อเป็นเกียรติกับสองบูรพาจารย์ผู้ก่อตั้งมหาวิทยาลัย เนื่องจากสีม่วงเป็นสีประจำวันเสาร์ และสีแสดเป็นสีประจำวันพฤหัสบดีต้นไม้ประจำมหาวิทยาลัย ต้นไม้ประจำมหาวิทยาลัย. ต้นชัยพฤกษ์เพลงประจำมหาวิทยาลัย เพลงประจำมหาวิทยาลัย. เพลงประจำมหาวิทยาลัย ที่ใช้ในพิธีการและโอกาสต่างๆ นั้น มีทั้งเพลงมาร์ช และเพลงความรู้คู่ความดี เป็นเพลงที่ใช้มาตั้งแต่มีการก่อตั้งมหาวิทยาลัย ลักษณะคำร้อง ทำนอง และแนวดนตรี จึงเป็นไปในลักษณะย้อนยุคทำเนียบอธิการบดีหลักสูตรที่เปิดสอนคณะและวิทยาลัยคณะและวิทยาลัย. - บัณฑิตวิทยาลัย - คณะบัญชี - คณะบริหารธุรกิจ - คณะนิเทศศาสตร์ - คณะนิติศาสตร์ - คณะมนุษยศาสตร์ และการจัดการการท่องเที่ยว - คณะเศรษฐศาสตร์ - คณะเทคโนโลยีสารสนเทศและนวัตกรรม- คณะศิลปกรรมศาสตร์ - คณะวิศวกรรมศาสตร์ - คณะสถาปัตยกรรมศาสตร์ - คณะการสร้างเจ้าของธุรกิจ และการบริหารกิจการ - คณะดิจิทัลมีเดียและศิลปะภาพยนตร์ - วิทยาลัยนานาชาติ - วิทยาลัยนานาชาติจีนวิทยาเขต วิทยาเขต. มหาวิทยาลัยกรุงเทพ เปิดดำเนินการสอนใน 2 วิทยาเขต ได้แก่วิทยาเขตกล้วยน้ำไท วิทยาเขตกล้วยน้ำไท. ตั้งอยู่ ณ เลขที่ 119 ถนนกลัวยน้ำไท แขวงพระโขนง เขตคลองเตย กรุงเทพมหานคร มีพื้นที่ 25 ไร่ 3 งาน 49 ตารางวา เป็นสถานที่เรียนของนักศึกษาชั้นปีที่ 3-4 ภาคปกติ นักศึกษาวิทยาลัยนานาชาติทุกชั้นปี นักศึกษาปริญญาโทและเอก และนักศึกษาภาคพิเศษ สถานที่ทำการของสำนักงานอธิการบดี วิทยาลัยนานาชาติ บัณฑิตวิทยาลัย คณะวิชาต่างๆ ห้องปฏิบัติการ ห้องเรียน ห้องสัมมนา สำนักหอสมุด ศูนย์คอมพิวเตอร์ศูนย์กีฬาในร่มและหน่วยงานบริการอื่นๆวิทยาเขตรังสิต วิทยาเขตรังสิต. ตั้งอยู่ ณ เลขที่ 9/1 หมู่ 5 ถนนพหลโยธิน ตำบลคลองหนึ่ง อำเภอคลองหลวง จังหวัดปทุมธานี ห่างจากท่าอากาศยานนานาชาติดอนเมืองไปทางทิศเหนือประมาณ 14 กิโลเมตร มีพื้นที่ 441 ไร่ 1งาน 67 ตารางวา เป็นสถานที่ศึกษาของนักศึกษาในระดับปริญญาตรีภาคปกติทุกคณะ ทุกชั้นปี นอกจากนี้ ยังเป็นสถานที่ตั้งของสนามกีฬา มหาวิทยาลัยกรุงเทพ หอสมุดสุรัตน์ โอสถานุเคราะห์ และพิพิธภัณฑสถานเครื่องถ้วยเอเชียตะวันออกเฉียงใต้ ซึ่งเป็นศูนย์กลางการศึกษาวิจัยเครื่องถ้วยโบราณที่สำคัญและสมบูรณ์ที่สุดแห่งหนึ่งในภูมิภาคเอเชียตะวันออกเฉียงใต้ วิทยาเขตรังสิต ได้รับการรับรองมาตรฐาน ISO 14001 ทั้งระบบจากสถาบันสิ่งแวดล้อมไทย ซึ่งนับเป็นมหาวิทยาลัยเอกชนแห่งแรกในประเทศไทยที่ได้รับรองมาตรฐาน ISO 14001 ทั้งระบบความสัมพันธ์กับสถาบันต่างประเทศ ความสัมพันธ์กับสถาบันต่างประเทศ. มหาวิทยาลัยมีความสัมพันธ์กับสถาบันอุดมศึกษาต่างๆ ทั่วโลกเป็นอย่างดี นำมาซึ่งความร่วมมือและการสนับสนุนทางด้านวิชาการรวมทั้งด้านวัฒนธรรมในโครงการต่างๆ เช่น โครงการแลกเปลี่ยนคณาจารย์และนักศึกษา โครงการศึกษาดูงาน ตลอดจนการพบปะแลกเปลี่ยนความรู้ทางด้านการบริหารมหาวิทยาลัยระหว่างผู้บริหารระดับสูงมหาวิทยาลัยกรุงเทพเป็นสถาบันอุดมศึกษาแห่งแรกของภาคพื้นเอเชียอาคเนย์ที่ได้รับเชิญเข้าเป็นสมาชิกของสมาคมอธิการบดีระหว่างประเทศ (International of University Presidents IAUP) ซึ่งในปี 2527 ดร.เจริญ คันธวงศ์ อธิการบดีกิตติคุณ ได้รับเลือกเป็นเลขาธิการ และดร.ธนู กุลชล อธิการบดีได้รับเลือกเป็นผู้ช่วยเลขาธิการ โดยมีวาระการดำรงตำแหน่งเป็นเวลา 3 ปี ในปี พ.ศ. 2549 ดร.ธนู กุลชล เป็นอธิการบดีเพียงคนเดียวจากมหาวิทยาลัยในประเทศไทยที่ได้รับเชิญให้เข้าร่วมการสัมมนาในหัวข้อเรื่อง The Social Benefits of the Research University of in the 21st Century ซึ่งจัดขึ้นโดยเลขาธิการสหประชาชาติ ฯพณฯ โคฟี อันนัน ณ นครนิวยอร์ก สหรัฐอเมริกา นอกจากนี้ในปี พ.ศ. 2550 ดร.มัทนา สานติวัตร อธิการบดี ได้รับเชิญจาก ฯพณฯ บัน คี มูน เลขาธิการสหประชาชาติ เข้าร่วมสัมมนา The Secretary-General's Global Colloquium of University Presidents ในหัวข้อ Global Climate Change ณ นครนิวยอร์ก สหรัฐอเมริกา ในด้านการพัฒนาคุณภาพเกี่ยวกับการเรียนการสอนและบุคลากร หรืออาจารย์ผู้สอน มหาวิทยาลัยได้รับการสนับสนุนในด้านวิชาการจากมหาวิทยาลัยที่มีชื่อเสียงดีเด่นของประเทศสหรัฐอเมริกาและประเทศอื่นๆ อาทิ- เครือรัฐออสเตรเลีย- Deakin University - University of Wollongong- สาธารณรัฐออสเตรีย- FHS Kufstein Tirol University of Applied Sciences - Management Center Innsbruck (MCI) - Upper Austria University of Applied Sciences- สาธารณรัฐประชาชนบังกลาเทศ- IBAIS University (International Business Administration and Information System) - International University of Business Argriculture and Technology (IUBAT)- ราชอาณาจักรกัมพูชา- Norton University- สาธารณรัฐจีน (ไต้หวัน)- Beijing Polytechnic University - Guangdong University of Foreign Studies - Hubei Open University - Southwest Jiaotong University - Yunnan Normal University- สาธารณรัฐไซปรัส- The American University of Cyprus- สาธารณรัฐฟินแลนด์- Mikkeli Polytechnic - Satakunta University of Applled Sciences- สาธารณรัฐฝรั่งเศส- École Supérieure des Sciences Commerciales d'Angers (ESSCA)- สหพันธ์สาธารณรัฐเยอรมนี- Bad Honnef Bonn International University of Applied Sciences- สาธารณรัฐฮังการี- Budapest Business School- สาธารณรัฐอินเดีย- AICAR Business School- สาธารณรัฐอินโดนีเซีย- University Negeri Semarang- สาธารณรัฐไอร์แลนด์- Dundalk Institute of Technology- สาธารณรัฐอิตาลี- University of Foggia- ประเทศญี่ปุ่น- Dohto University - Hagoromo University of International Studies - Kansai Gaidai University - Nagaoka University of Technology - Osaka Gakuin University - Osaka International University - Osaka Jogakuin College - Osaka University of Economics- สาธารณรัฐเกาหลี- Hankuk Aviation University - Hannam University - Sungkyunkwan University - Pai Chai University- สาธารณรัฐประชาธิปไตยประชาชนลาว- The Lao-American College- ประเทศมาเลเซีย- Universiti of Utara Malaysia- สหรัฐเม็กซิโก- Instituto Tecnológico y de Estudios Superiores de Monterrey (ITESM)- ราชรัฐโมนาโก- International University of Monaco- ราชอาณาจักรนอร์เวย์- Alesund University College - Hedmark University College- สาธารณรัฐฟิลิปปินส์- La Consolacion College-Bacolod - University of Mindanoa- ราชอาณาจักรสวีเดน- Malardalen University - Vaxjo University- สหราชอาณาจักร- Leeds Metropolitan University- สหรัฐอเมริกา- Babson College - California State University, Sacramento - College of Charleston - Fairleigh Dickinson University - Hawaii Pacific University - Marietta College - Middle Tennessee State University - Murray State University - Ohio University - Pittsburg State University - Southern Illinois University - University of Nebraska - University of New Orleans - University of Massachusetts, Amherst - University of Montana- สาธารณรัฐสังคมนิยมเวียดนาม- Cantho University - Duy Tan University - Vietnam University of Commerceการจัดอันดับมหาวิทยาลัย การจัดอันดับมหาวิทยาลัย. การจัดอันดับโดย เว็บโอเมตริกซ์ (Webometrics) ซึ่งจัดทำขึ้นเพื่อแสดงความตั้งใจของสถาบันต่าง ๆ ในการเผยแพร่ความรู้สู่เว็บไซต์ และเป็นความริเริ่มเพื่อส่งเสริมการเข้าถึงความรู้อย่างเปิดกว้าง (Open Access) ทั่วโลก โดยบ่งบอกถึงปริมาณและคุณภาพของสิ่งตีพิมพ์อิเล็กทรอนิกส์ของสถาบัน เพื่อใช้ร่วมกับตัวชี้วัดอื่น ๆ ในการประเมินผลงานวิจัยของสถาบัน ซึ่งทางเว็บโอเมตริกซ์ได้จัดอันดับปีละ 2 ครั้งในเดือนมกราคม และกรกฎาคม ล่าสุดเดือนกรกฎาคม พ.ศ. 25578 มหาวิทยาลัยกรุงเทพ อยู่ในอันดับที่ 3,115 ของโลก อันดับที่ 71 ของเอเชียตะวันออกเฉียงใต้ อันดับที่ 36 ของมหาวิทยาลัยในประเทศไทย ล่าสุด- ธันวาคม พ.ศ. 2557 มหาวิทยาลัยกรุงเทพ ติดอันดับ 2 ของมหาวิทยาลัยเอกชนที่ดีที่สุดในประเทศไทย การจัดอันดับจาก webometrics สถาบันจัดอันดับชื่อดังจากประเทศสเปนสถานที่สำคัญสถานที่สำคัญ. - หอพระพุทธสุรัตนมุนี (หลวงพ่อเพชร) - เป็นที่ประดิษฐานพระพุทธสุรัตนมุนี ปางนาคปรก พระพุทธรูปประจำมหาวิทยาลัย ลักษณะเป็นศาลาทรงไทยตรีมุข ก่ออิฐถือปูน ประกอบด้วยลวดลายไทยอย่างวิจิตรงดงาม องค์พระหล่อด้วยสำริด รมดำทั้งองค์ ฐานพญานาคประดับด้วยกระจกสี ด้านหน้าหอพระ มีแผ่นศิลาจารึกพระพุทธโอวาทของพระพุทธเจ้า - หอสมุดสุรัตน์ โอสถานุเคราะห์ (Surat Osathanugrah Library) - เป็นหอสมุดกลางของมหาวิทยาลัย ตั้งอยู่ที่วิทยาเขตรังสิต เป็นอาคารสูง 5 ชั้น ให้ชื่อเพื่อเป็นเกียรติแด่ร้อยตำรวจเอกสุรัตน์ โอสถานุเคราะห์ ผู้ก่อตั้งมหาวิทยาลัย - อาคารนิเทศศาสตร์คอมเพล็กซ์ ปองทิพย์ โอสถานุเคราะห์ - เป็นกลุ่มอาคารสำหรับการศึกษาทางด้านนิเทศศาสตร์ และการสื่อสารมวลชน ตั้งอยู่ใกล้กับทะเลสาบ ภายในมหาวิทยาลัยที่วิทยาเขตรังสิต - พิพิธภัณฑสถานเครื่องถ้วยเอเชียตะวันออกเฉียงใต้ - จัดตั้งขึ้นเนื่องในโอกาสที่มหาวิทยาลัยมีอายุครบรอบ 40 ปี ซึ่งอาจารย์สุรัตน์ โอสถานุเคราะห์ ผู้ก่อตั้งมหาวิทยาลัย ได้กรุณามอบศิลปโบราณวัตถุ จำนวนกว่า 2,000 รายการ เพื่อให้เป็นแหล่งศึกษาหาความรู้ของนักเรียน นักศึกษา ตลอดจนประชาชนทั่วไป โดยห้องจัดแสดงอยู่บริเวณชั้นใต้ดินของหอสมุดสุรัตน์ โอสถานุเคราะห์ มีพื้นที่ใช้สอยประมาณ 1,872 ตารางเมตร แบ่งออกเป็นห้องนิทรรศการถาวร ห้องนิทรรศการพิเศษ คลังพิพิธภัณฑสถานเพื่อการศึกษา สำนักงาน และร้านจำหน่ายของที่ระลึก - โรงละครแบล็กบ็อกซ์ - เป็นโรงละครแบบบรอดเวย์ ที่มีลักษณะเฉพาะคือ ทุกสิ่งทุกอย่างในโรงละครเป็นสีดำ สร้างด้วยเทคโนโลยีที่ทันสมัย ใช้เป็นสถานที่แสดงละครเวทีของนักศึกษา - บียู เรสโตรองต์ - เป็นภัตตาคารจำลอง ของภาควิชาการท่องเที่ยวและการโรงแรม คณะมนุษยศาสตร์ มหาวิทยาลัยกรุงเทพ ตั้งอยู่ที่อาคาร ศูนย์ประชาสัมพันธ์ (ประตู 1) วิทยาเขตกล้วยน้ำไท ให้บริการเฉพาะอาหารกลางวัน ทุกวันอังคาร-วันเสาร์ ระหว่างเวลา 11.00-14.00 น. ยกเว้นช่วงสอบ และปิดภาคการศึกษา วัตถุประสงค์ที่สำคัญในการเปิดดำเนินการ คือ ให้นักศึกษาได้มีโอกาสนำความรู้มาปฏิบัติจริง ได้เรียนรู้ และแก้ปัญหาที่เกิดขึ้นในระหว่างปฏิบัติงาน ฝึกการทำงานร่วมกันเป็นหมู่คณะ เหนือสิ่งอื่นใด นักศึกษาจะต้องเรียนรู้ และเข้าใจว่า จะต้องให้บริการอย่างสุดความสามารถ - หอศิลป์ มหาวิทยาลัยกรุงเทพ - เป็นสถานที่จัดแสดงผลงานทางศิลปะต่างๆ ทั้งศิลปินอาชีพ ศิลปินอิสระ นักศึกษาทั้งในและต่างประเทศ - บียู แลนด์มาร์ก คอมเพล็กซ์ กลุ่มอาคาร 3 หลัง ตั้งอยู่ด้านหน้ามหาวิทยาลัยวิทยาเขตรังสิตชีวิตในมหาวิทยาลัยเพชรกิจกรรม ชีวิตในมหาวิทยาลัย. เพชรกิจกรรม. มหาวิทยาลัยกรุงเทพ จัดให้มีการทำกิจกรรมนอกหลักสูตร โดยมีการกำหนดเป็นหัวข้อกิจกรรมต่างๆ เป็น 2 ลักษณะ ลักษณะแรก เป็นกิจกรรมเชิงบังคับ และลักษณะที่สอง เป็นกิจกรรมที่สามารถเลือกทำได้ ซึ่งนักศึกษาจะต้องบันทึกกิจกรรมต่างๆ ที่ทำลงในสมุดบันทึกกิจกรรม หรือ Electronic Diamond Book ซึ่งถือเป็นหลักฐานสำคัญว่านักศึกษาได้เรียนรู้กิจกรรมนอกหลักสูตร และได้รับการรับรองจากมหาวิทยาลัยว่าตนมีส่วนร่วมในกิจกรรมต่างๆ อันมีส่วนร่วมในกระบวนการพัฒนานักศึกษาให้เป็นบัณฑิตที่สมบูรณ์เปี่ยมด้วยความรู้คู่ความดี ก้าวทันการเปลี่ยนแปลงของโลก และดำเนินชีวิตได้อย่างมีความสุข สำหรับกิจกรรมที่นักศึกษาต้องทำเป็น 8 หมวด คือ- 1. กิจกรรมด้านคุณธรรม จริยธรรม อาทิ กิจกรรมด้านศาสนา การฝึกอบรมปฏิบัติธรรมการทำบุญตักบาตร - 2. กิจกรรมที่รับผิดชอบต่อสถาบันและสังคม อาทิ การปลูกฝังจิตสำนึกประชาธิปไตยผ่านการลงคะแนนเสียงเลือกตั้ง ทั้งในระดับสถาบัน ท้องถิ่นหรือระดับชาติ การร่วมรณรงค์ในโครงการต่างๆ เช่น การแต่งกายถูกระเบียบ การใช้สะพานลอย การปฏิบัติตามกฏจราจร (กิจกรรมบังคับ: การเลือกตั้งคณะกรรมการสโมสรนักศึกษา หรือคณะกรรมการคณะ) - 3. กิจกรรมส่งเสริมความคิดสร้างสรรค์ และการมีจิตวิญญาณของผู้ประกอบการ อาทิ การส่งผลงานเข้าประกวดโครงการต่างๆ การเข้าร่วมอบรม สัมมนาหลักสูตรต่างๆที่ส่งเสริมความคิดสร้างสรรค์ และการมีจิตวิญญาณของผู้ประกอบการ (กิจกรรมบังคับ: การเข้าชมนิทรรศการที่จัดโดยหอศิลปมหาวิทยาลัยกรุงเทพ) - 4. กิจกรรมวิชาการ อาทิ การศึกษาดูงาน เข้าร่วมอบรม สัมมนา หลักสูตรที่ให้ทักษะความรู้ทางด้านวิชาการ - 5. กิจกรรมกีฬา ส่งเสริมสุขภาพ และ นันทนาการ อาทิ การเข้าร่วมงานกีฬาต่างๆ หรือการออกกำลังกายในสถานที่ที่มหาวิทยาลัยจัดให้ หรือตาม Fitness Center ภายนอกอย่างสม่ำเสมอ - 6. กิจกรรมบำเพ็ญประโยชน์และรักษาสิ่งแวดล้อม อาทิ การบำเพ็ญประโยชน์ต่อส่วนรวมการออกค่ายอาสา การบริจาคโลหิต การ่วมอนุรักษ์สิ่งแวดล้อมการปลูกป่า เป็นต้น - 7. กิจกรรมส่งเสริมศิลปะและวัฒนธรรม อาทิ การร่วมกิจกรรมพิธีบายศรีสู่ขวัญ หลือเทียนพรรษา วันลอยกระทง พิธีไหว้ครู (กิจกรรมบังคับ: การเข้าชมพิพิธภัณฑสถานเครื่องถ้วยเอเชียตะวันออกเฉียงใต้) - 8. การเข้าร่วมเป็นสมาชิกชมรม หรือกลุ่มกิจกรรมที่มหาวิทยาลัยรับรอง พร้อมร่วมทำ กิจกรรมกับชมรม หรือกลุ่มกิจกรรมที่เข้าร่วม หมายเหตุ :- 1. กิจกรรมบังคับของนักศึกษาวิทยาลัยนานาชาติ เรื่องการเยี่ยมชมพิพิธภัณฑ์เครื่องถ้วยเอเชียตะวันออกเฉียงใต้ ไปเยี่ยมชมที่ ว.รังสิต หรือไปเยี่ยมชมพิพิธภัณฑ์อื่น ๆ แทนได้ โดยนักศึกษาต้องมีหลักฐาน และได้รับอนุการอนุญาตให้บันทึกกิจกรรมจากคณบดี - 2. กิจกรรมบังคับของนักศึกษา ภาคพิเศษ กิจกรรมบังคับของนักศึกษา ภาคพิเศษ มีเพียง 1 กิจกรรม คือชมหอศิลป์ เพราะเรียนที่ ว.กล้วยน้ำไท และไม่มีการเลือกตั้งคณะกรรมการบริหารงานสโมสร นักศึกษา นักศึกษาทุกหลักสูตรปริญญาตรี ต้องทำกิจกรรมให้ครบทั้งหมด โดย 4 ปีภาคปกติจะต้องมีจำนวนกิจกรรมที่กำหนดไม่น้อยกว่า 16 กิจกรรม ปีละไม่ต่ำกว่า 50 ชั่วโมง ครบ 8 หมวด และ 3 กิจกรรมบังคับ ส่วนการได้รับทรานสคริปและเกียรติบัตรแสดงการเข้าร่วมทำกิจกรรม ภาคปกติจะต้องมีจำนวนกิจกรรมที่กำหนดไม่น้อยกว่า 32 กิจกรรม ปีละไม่ต่ำกว่า 50 ชั่วโมง ครบ 8 หมวด และ 3 กิจกรรมบังคับ และภาคพิเศษต้องมีจำนวนกิจกรรมที่กำหนดไม่น้อยกว่า 8 กิจกรรม ครบ 8 หมวด และ 1 กิจกรรมบังคับ (ชมหอศิลป์) ส่วนการได้รับทรานสคริปและเกียรติบัตรแสดงการเข้าร่วมทำกิจกรรม ภาคปกติจะต้องมีจำนวนกิจกรรมที่กำหนดไม่น้อยกว่า 16 กิจกรรม ครบ 8 หมวด และ 1 กิจกรรมบังคับ (ชมหอศิลป์) จึงจะถือว่าทำกิจกรรมนอกหลักสูตรและได้รับประสบการณ์เพื่อพัฒนาตนเองสมคุณค่าแห่งการเป็นบัณฑิตกิจกรรมปฐมนิเทศและรับน้องใหม่ของมหาวิทยาลัย กิจกรรมปฐมนิเทศและรับน้องใหม่ของมหาวิทยาลัย. มหาวิทยาลัยกรุงเทพจัดให้มีพิธีปฐมนิเทศนักศึกษาใหม่เป็นประจำทุกปี โดยเป็นการปฐมนิเทศรวมทั้งมหาวิทยาลัย ท่านอธิการบดี คณะผู้บริหาร คณบดี คณาจารย์ ให้เกียรติเข้าร่วมในพิธีดังกล่าวเป็นประจำทุกปี ซึ่งในงานจะมีพิธีบายสีสู่ขวัญ และการแสดงจากพี่จากคณะและชมรมต่างๆ คอนเสิร์ตจากศิลปินดารา เพื่อเป็นการต้อนรับน้องใหม่ ในแต่ละปีจะมีชื่องานที่แตกต่างกันไป เช่น- ปี 2548 Enjoy Bu Life 2005 (4 มิถุนายน 2548 ณ อาคารยิมเนเซียม 1 ฮอล์ล 1 ศูนย์กีฬามหาวิทยาลัยธรรมศาสตร์ ศูนย์รังสิต) - ปี 2549 พิธีปฐมนิเทศนักศึกษาใหม่ 2549 (ณ อาคารยิมเนเซียม 1 ฮอล์ล 1 ศูนย์กีฬามหาวิทยาลัยธรรมศาสตร์ ศูนย์รังสิต) - ปี 2550 พิธีปฐมนิเทศนักศึกษาใหม่ 2550 (2 มิถุนายน 2550 ณ อาคารอเนกประสงค์ (ธันเดอร์โดม) สถานกีฬาเมืองทองธานี) - ปี 2551 Bangkok Kok Kok Kok เปิดประตูมหาวิทยาลัย คู่หัวใจคุณธรรม (ณ อาคารยิมเนเซียม 1 ฮอล์ล 1 ศูนย์กีฬามหาวิทยาลัยธรรมศาสตร์ ศูนย์รังสิต) - ปี 2552 Miracle Freshy Day 2009 มหัศจรรย์วันรับน้องใหม่ ใส่ใจทำความดี (30 พฤษภาคม 2552 ณ อาคารยิมเนเซียม 1 ฮอล์ล 1 ศูนย์กีฬามหาวิทยาลัยธรรมศาสตร์ ศูนย์รังสิต) - ปี 2553 Fantastic Freshy Day 2010 Welcome to Bu Creative World (11 มิถุนายน 2553 ณ อาคารยิมเนเซียม 1 ฮอล์ล 1 ศูนย์กีฬามหาวิทยาลัยธรรมศาสตร์ ศูนย์รังสิต) - ปี 2554 BU ร้อยดวงใจ เทิดไท้๘๔พรรษามหาราชา (10 มิถุนายน 2554 ณ อาคารยิมเนเซียม 1 ฮอล์ล 1 ศูนย์กีฬามหาวิทยาลัยธรรมศาสตร์ ศูนย์รังสิต)Sport Day Sport Day. Sport Day เป็นการแข่งขันกีฬาภายในของมหาวิทยาลัยกรุงเทพ ซึ่งจัดโดยสโมสรนักศึกษาภาคปกติ เป็นการแข่งขันกีฬาระหว่างนักศึกษาคณะต่างๆ ของมหาวิทยาลัย ซึ่งจะจัดขึ้นเป็นประจำทุกปี ที่สนามกีฬาสุรี บูรณธนิต และสนามกีฬาภายใน มหาวิทยาลัยกรุงเทพ วิทยาเขตรังสิตงานลอยกระทง วิทยเขตรังสิต งานลอยกระทง วิทยเขตรังสิต. มหาวิทยาลัยกรุงเทพ มีการจัดประเพณีลอยกระทงเป็นประจำทุกปี เพื่อเป็นการสืบสานวัฒนธรรมประเพณีไทย ในงานจะมีการประกวดกระทง ประกวดนางนพมาศ ประกวดร้องเพลงลูกทุ่ง การออกร้านขายของของคณะ และชมรมต่างๆ ซึ่งจะจัดขึ้นที่ มหาวิทยาลัยกรุงเทพ วิทยเขตรังสิตกิจกรรมชมรมและโครงการต่างๆ กิจกรรมชมรมและโครงการต่างๆ. ชมรมวิชาการ- ชมรมไอแซค - ชมรมถ่ายภาพ - ชมรมการตลาด - ชมรมปาฐกถาและโต้วาที ชมรมศิลปวัฒนธรรม- ชมรมศาสนาและวัฒนธรรมไทย - ชมรมดนตรีและนาฏศิลป์ไทย - ชมรมดนตรีสากล - ขับร้องและประสานเสียง ชมรมนักศึกษาสัมพันธ์- ชมรมเชียร์ - ชมรมกระจายเสียง - ชมรมวิทยุสมัครเล่น - ชมรมทัศนศึกษาและการท่องเที่ยว ชมรมบำเพ็ญประโยชน์- ชมรมโรตาแรคท์ - ชมรมค่ายอาสาพัฒนา - ชมรมอนุรักษ์ธรรมชาติและสิ่งแวดล้อม ชมรมกีฬา- ชมรมยูโด - ชมรมกรีฑา - ชมรมตะกร้อ - ชมรมเทนนิส - ชมรมฟันดาบ - ชมรมฟุตบอล - ชมรมรักบี้ฟุตบอล - ชมรมบาสเกตบอล - ชมรมวอลเลย์บอล - ชมรมแบดมินตัน - ชมรมเทเบิลเทนนิส กิจกรรมคณะ- คณะบัญชี - คณะบริหารธุรกิจ - คณะนิเทศศาสตร์ - คณะนิติศาสตร์ - คณะมนุษยศาสตร์ - คณะเศรษฐศาสตร์ - คณะวิทยาศาสตร์และเทคโนโลยี - คณะศิลปกรรมศาสตร์ - คณะวิศวกรรมศาสตร์ - คณะสถาปัตยกรรมศาสตร์ - วิทยาลัยนานาชาติ โครงการ- โครงการละครเวทีการกุศล เป็นโครงการของนักศึกษาคณะนิเทศศาสตร์ ใช้ชื่อกลุ่มว่า "ครอบครัวละครนิเทศศาสตร์" ที่เปิดโอกาสให้นักศึกษาที่มีความสนใจกิจกรรมการแสดง เข้าร่วมเป็นทีมงาน โดยมีอาจารย์ที่ปรึกษาเป็นผู้ให้คำแนะนำในการดำเนินงาน ซึ่งโครงการละครเวทีนี้จะจัดแสดงเป็นประจำทุกปี รายได้ส่วนหนึ่งจากการแสดงจะมอบแก่องค์กรการกุศล- โครงการให้คำแนะนำและปรึกษาด้านกฎหมาย เป็นโครงการของนักศึกษาคณะนิติศาสตร์ในการให้บริการด้านกฎหมายแก่ประชาชนและผู้สนใจ โดยไม่คิดค่าใช้จ่ายใด ๆ จัดเป็นบริการเพื่อสังคมที่นักศึกษาสามารถใช้เป็นเวทีในการฝึกฝนเชิงปฏิบัติการและได้รับประโยชน์จากโครงการดังกล่าว โดยมีอาจารย์ผู้มีความรู้และความ เชี่ยวชาญทางกฎหมายควบคุมดูแลอย่างใกล้ชิด เพื่อให้บริการนี้มีประสิทธิภาพอย่างเต็มที่- โครงการฝึกงานภาคฤดูร้อนบริษัทจำลองรีจอยซ์ เป็น โครงการของนักศึกษาภาควิชาการตลาด คณะบริหารธุรกิจ ที่จัดตั้งบริษัทจำลองขึ้น เพื่อฝึกฝนประสบการณ์ภาคปฏิบัติ โดยนักศึกษาทำหน้า ที่ในการบริหารงานเองทั้งระบบ ซึ่งเป็นโครงการที่ประสบความสำเร็จ และมียอดจำหน่ายสินค้าเพิ่มขึ้นทุกปี- โครงการแข่งขันสิ่งประดิษฐ์ เป็นโครงการของนักศึกษา คณะวิศวกรรมศาสตร์ โดยได้รับรางวัลรองชนะเลิศในการแข่งขันหุ่นยนต์ TPA Robocon'98 ซึ่งจัดโดยสมาคมส่งเสริมเทคโนโลยีส (ไทย-ญี่ปุ่น) และรางวัลชนะเลิศ (Winner) และรางวัล Best Performance ในฐานะทีมตัวแทนประเทศไทยจากการแข่งขันประดิษฐ์หุ่นยนต์นานาชาติ Robocon'99 ณ ประเทศญี่ปุ่น ซึ่งเป็นชัยชนะครั้งแรกของประเทศไทย และเพื่อเป็นการพัฒนศักยภาพผู้นำนักศึกษา ทางมหาวิทยาลัย ได้จัดโครงการอบรมสัมมนาผู้นำนักศึกษาประจำปีโดยมีจุดประสงค์ที่จะเสริมสร้างทักษะแก่นักศึกษา ที่ทำหน้าที่เป็นตัวแทนของชมรม คณะและโครงการกิจกรรมต่างสๆ นักศึกษาสามารถทำกิจกรรมร่วมกับผู้อื่นได้ อย่างมีประสิทธิภาพทั้งกิจกรรมภายในและการเข้าร่วมกิจกรรมระหว่างสถาบัน- โครงการฝึกงานด้านบัญชี เป็นโครงการของนักศึกษาคณะ บัญชีเพื่อฝึกปฏิบัติงานด้านการจัดทำและการนำเสนอข้อมูลทางการบัญชี รวมถึงด้านการตรวจสอบบัญชี โดยนักศึกษาสามารถเลือกฝึกงานในโครงการต่าง ๆ ได้ตามความสนใจและความถนัด ซึ่งจะทำให้นักศึกษาได้มีทักษะ และประสบการณ์ทางวิชาชีพเป็นการเตรียมความพร้อมก่อนสำเร็จการศึกษาเพื่อก้าวสู่โลกธุรกิจบุคคลที่มีชื่อเสียงจากมหาวิทยาลัยกรุงเทพบุคคลที่มีชื่อเสียงจากมหาวิทยาลัยกรุงเทพ. - ปาณรวัฐ กิตติกรเจริญ (บิ๊ก D2B) นิเทศศาสตร์ ภาควิชาวิทยุโทรทัศน์ สาขาภาพยนตร์ - แทมมารีน ธนสุกาญจน์ นิติศาสตร์บัณฑิต รุ่นที่ 33 - ดนัย อุดมโชค - ธัญญาเรศ รามณรงค์ นิเทศศาสตรบัณฑิต รุ่นที่ 32 - สรยุทธ สุทัศนะจินดา นิเทศศาสตรบัณฑิต รุ่นที่ 22 - แอน ทองประสม นิเทศศาสตรบัณฑิต รุ่นที่ 33 - สาธิต กรีกุล บริหารธุรกิจบัณฑิต รุ่นที่ 16 - มีสุข แจ้งมีสุข นิเทศศาสตรบัณฑิต รุ่นที่ 32 - เจนี่ เทียนโพธิ์สุวรรณ นิเทศศาสตรบัณฑิต รุ่นที่ 38 - วิริฒิพา ภักดีประสงค์ (วีเจวุ้นเส้น) นิเทศศาสตรบัณฑิต - รฐา โพธิ์งาม (ญาญ่าหญิง) นิเทศศาสตรบัณฑิตและมนุษยศาสตร์ - หยาดทิพย์ ราชปาล นิเทศศาสตร์ - อุษามณี ไวทยานนท์ (ขวัญ) นิเทศศาสตร์ เอกประชาสัมพันธ์ - กัญญา รัตนเพชร์ (ตาล) บริหารธุรกิจ - อินทิรา เจริญปุระ (ทราย) นิเทศศาสตร์ สาขาการโฆษณา - ปรียาดา สิทธาไชย เดิมชื่อ พิมพ์นิภา จิตตธีรโรจน์ (แก้มบุ๋ม) นิเทศศาสตร์ - พิมพ์มาดา บริรักษ์ศุภกร (พิม ซาซ่า) มนุษยศาสตร์ - จรีนา สิริสิงห (แก้ว ซาซ่า) - ชาเคอลีน มิ้นซ์ (แจ๊คกี้) - ศรีริต้า เจนเซ่น นิเทศศาสตร์ - สายวรุณ น้อยนิมิตร อาจารย์พิเศษ - วิศว ไทยานนท์ (โทโมะ) บริหารธุรกิจ (นานาชาติ) - ศาสตราจารย์กิตติคุณ ดร.วีรวัฒน์ กนกนุเคราะห์ นักเขียนชื่อดัง นักเขียนบทโทรทัศน์และบทภาพยนตร์ นักวิจัยดีเด่นแห่งชาติ พ.ศ. 2555.เมธีวิจัยอาวุโสและภาคีราชบัณฑิต สภาวิจัยแห่งชาติ . อดีตผู้ช่วยศาสตราจารย์ประจำ คณะมนุษยศาสตร์ พ.ศ. 2534-2550. - อภิภู สหรัตน์ชัย (แบงก์) วิทยาลัยนานาชาติ สาขาบริหารธุรกิจ - ปัญญริสา เธียรประสิทธิ์ (หวาย) วิทยาลัยนานาชาติ สาขาบริหารธุรกิจ - กัญญาพัชญ์ ธนันต์ชัยกานต์ (หญิง) นิเทศศาสตร์ สาขาภาพยนตร์ - ณัฐจารี หรเวชกุล (เชอรีน) นิเทศศาสตร์ สาขาภาพยนตร์ - ศุภัคชญา สุขใบเย็น (เฟรม) นิเทศศาสตร์ สาขาศิลปการแสดง - เอสเธอร์ สุปรีย์ลีลา (เอสเธอร์) นิเทศศาสตร์ สาขาสื่อสารตรา - ทัศนียา การสมนุช (เปรี้ยว) นิเทศศาสตร์ สาขาประชาสัมพันธ์ - พิมพ์พัชร วัชรเสวี (พาย) วิทยาลัยนานาชาติ สาขาการบริหารและการจัดการ - เวธกา ศิริวัฒนา (เกล) บริหารธุรกิจมหาบัณฑิต สาขาบริหารธุรกิจ - ธนกฤต พานิชวิทย์ (ว่าน) นิเทศศาสตรมหาบัณทิต สาขาการสื่อสารเชิงกลยุทธ์ - พงศกร เมตตาริกานนท์ (เต้ย) นิเทศศาสตรบัณฑิต สาขาการโฆษณา - เมธัส ตรีรัตนวารีสิน (แจ็ค) บริหารธุรกิจบัณฑิต สาขาการสร้างเจ้าของธุรกิจและการบริหารกิจการ - จันจิรา จันทร์พิทักษ์ (จันจิ) นิเทศศาสตรบัณฑิต สาขาโฆษณา - ณัฐรัฐ โมริส เลอกรอง (ณัฐ) ศิลปศาสตรบัณฑิต สาขาวิชาภาษาอังกฤษ หลักสูตรนานาชาติ - ณัฐชนน อาภาศรีรัตน์  (ผู้ประกาศข่าวช่อง 7) (อาจาร์พิเศษ) นิเทศศาสตร์ สาขาวิทยุกระจายเสียงและวิทยุโทรทัศน์ - ภานุพรรณ จันทนะวงษ์ (เจแปน) นิเทศศาสตร์ สาขาภาพยนตร์ - ณภัทร โชคจินดาชัย (ท็อปแท็ป) นิเทศศาสตร์ วิทยาลัยนานาชาติ - ธิติ มหาโยธารักษ์ (แบงค์) นิเทศศาสตร์ - ณิชาภัทร ฉัตรชัยพลรัตน์ (แพรวา) นิเทศศาสตร์ - นฤภรกมล ฉายแสง (แพรว) นิเทศศาสตร์ - ภาวิณี พูนนิพัฒน์ (แอน) นิเทศศาสตร์ - ปาลิดา รุ่งพงศ์วัฒน์ (แพรวา) เดิมชื่อ ณชญาดา รุ่งสว่าง นิเทศศาสตร์ สาขาวิทยุกระจายเสียงและวิทยุโทรทัศน์ - หฤษฎ์ ชีวการุณ (ซิง) นิเทศศาสตร์ - ณปภา ตันตระกูล (แพท) วิทยาลัยนานาชาติ - อคัมย์สิริ สุวรรณศุข (จักจั่น) นิเทศศาสตรบัณฑิต รุ่นที่ 38 - มารี เบิร์นเนอร์ นิเทศศาสตร์ - ชีรณัฐ ยูสานนท์ (น้ำชา) วิทยาลัยนานาชาติ - กวินตรา โพธิจักร - ภัทรศยา เครือสุวรรณศิริ - ณัฐริกา ธรรมปรีดานันท์ - สุษิรา แน่นหนา - เจนสุดา ปานโต - อามีนา กูล - ณปภัช วัฒนากมลวุฒิ (มด) - อรรคพันธ์ นะมาตร์ (อ๋อม) นิเทศศาสตร์ สาขาการโฆษณา - สุวภัทร เตชะวิริยะวงศ์ (พิม) - ชนกันต์ อาพรสุทธินันธ์ (กันสมาย) นิเทศศาสตร์ สาขาวิทยุกระจายเสียงและวิทยุโทรทัศน์ - กีรติ เงินคำ (บอมบ์แบม) นิเทศศาสตร์ สาขาวิทยุกระจายเสียงและวิทยุโทรทัศน์ - ณวัชร์ พุ่มโพธิงาม (ไวท์) บริหารธุรกิจ สาขาการตลาด - เปรมอนันต์ ศรีพานิช (ฟีฟ่า) บริหารธุรกิจ - คริษฐา สังสะโอภาส (ชิงชิง) นิเทศศาสตร์ สาขาภาพยนตร์ - ปราชญา เรืองโรจน์ (สิงโต) นิเทศศาสตร์ - ณัฏฐณิชา ดังวัธนาวณิชย์ (ณิชา) นิเทศศาสตร์ ภาควิชาการสื่อสารแบรนด - ปรมะ อิ่มอโนทัย (ปั้นจั่น) นิเทศศาสตร์ ภาควิชาศิลปะการแสดง - จรรยา ธนาสว่างกุล (หยา) นิเทศศาสตร์ ภาควิชาศิลปะการแสดง -  เจตสุภา เครือแตง  (แจน) อดีตสมาชิกวง BNK48 ศิลปกรรมศาสตร์ สาขาวิชาการออกแบบนิเทศศิลป์การเดินทาง การเดินทาง. วิทยาเขตกล้วยน้ำไท- ที่ตั้ง ซอยมหาวิทยาลัยกรุงเทพ ถนนพระรามที่ 4 แขวงพระโขนง เขตคลองเตย กรุงเทพมหานคร 10110 - การคมนาคม รถประจำทางสาย 22 45 46 72 98 102 109 115 116 149 154 ปอ. 22 ปอ. 72 ปอ.115 ปอ. 173 ปอ. 507 ปอ. 519 ปอ.552 ปอ.544 วิทยาเขตรังสิต- ที่ตั้ง 9/1 หมู่ที่ 5 ถนนพหลโยธิน ตำบลคลองหนึ่ง อำเภอคลองหลวง จังหวัดปทุมธานี 12120 - การคมนาคม รถประจำทางสาย 29 39 ปอ. 510 ปอ. 520 ปอ. 29 ปอ. 39 รถ บขส. สายภาคเหนือและตะวันออกเฉียงเหนือ นอกจากนี้ทางมหาวิทยาลัยยังจัดบริการรถโดยสารวิ่งระหว่างวิทยาเขตกล้วยน้ำไท และวิทยาเขตรังสิต ผ่านทางด่วนใช้เวลาประมาณ 40 นาที เป็นบริการเฉพาะอีกด้วย รถบริการภายในมหาวิทยาลัย- ภายในมหาวิทยาลัยกรุงเทพ วิทยเขตรังสิต มีการให้บริการรถในการรับส่งนักศึกษาภายใน โดยรถจะจอดรับบริเวณ ศาลาพักใจ อาคาร A7 อาคาร A3 (BU Land Mark) อาคาร A4 อาคาร A6 อาคาร B4 (คณะวิศวกรรมศาสตร์) หอสมุดสุรัตน์ โอสถานุเคราะห์ อาคารนิเทศศาสตร์คอมเพล็กซ์ ปองทิพย์ โอสถานุเคราะห์ ศูนย์กีฬาสุรี บูรณธนิต</doc>
