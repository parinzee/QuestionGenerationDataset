<doc id="561874" url="https://th.wikipedia.org/wiki?curid=561874" title="ศูนย์ประติมากรรมกรุงเทพ">ศูนย์ประติมากรรมกรุงเทพประวัติ ประวัติ. ศูนย์ประติมากรรมกรุงเทพ อยู่ภายใต้โครงการส่งเสริมศิลปะเพื่อสังคมของ CMO Group และได้รับการสนับสนุนพื้นที่สำนักงานจาก บริษัท ซีเอ็มโอ จำกัด (มหาชน) ส่วนพื้นที่จัดแสดงประติมากรรมได้รับการสนับสนุนพื้นที่จากบริษัท พีเอ็มเซ็นเตอร์ จำกัด ตั้งอยู่ที่ ถนนรามอินทรา ซอยนวลจันทร์ กรุงเทพมหานคร อยู่บนเนื้อที่ 4 ไร่ พื้นที่ใช้สอยรวม 4000 ตร.ม เป็นที่เก็บรักษาและจัดแสดงพัฒนาการงานประติมากรรมของไทยตั้งแต่ยุคคลาสสิคไปจนถึงงานร่วมสมัยโดยมีความมุ่งหมายสะท้อนความคิดและมุมมองของศิลปินตั้งแต่ยุคพุทธศิลป์ในพุทธศตวรรษที่ 15 จนถึงยุคปัจจุบัน โดยมีจัดแสดงให้ชมกว่า 200 ชิ้น โดยมีคอลเลคชั่นที่สำคัญ คือ คอลเลคชั่นของประติมากรชั้นครู เขียน ยิ้มศิริ, อินสนธิ์ วงสาม,ชำเรือง วิเชียรเขตต์, นนทิวรรธน์ จันทนะผะลิน และ มานพ สุวรรณปิณฑะ นอกจากนี้ ยังมีผลงานของศิลปินที่มีชื่อเสียงระดับชาติและนานาชาติ อาทิ กมล ทัศนาญชลี,ถวัลย์ ดัชนี, เฉลิมชัย โฆษิตพิพัฒน์, ปัญญา วิจินธนสาร, จักรพันธุ์ โปษยกฤต, เข็มรัตน์ กองสุข และวิชัย สิทธิรัตน์ ฯลฯ โดยคอลเลคชั่นนี้เป็นไปได้เพราะความเสียสละของศิลปินไทยและการสนับสนุนจากส่วนราชการ โดยศิลปินหลายท่านได้กรุณาขายงานอันทรงคุณค่าให้หลายท่านได้มอบให้เป็นสมบัติของศูนย์ ฯ และหลายท่านได้ให้การสนับสนุนโดยการให้คำปรึกษาทางวิชาการ โดย ศูนย์ประติมากรรมกรุงเทพ เป็นองค์กรส่งเสริมด้านศิลปะของเอกชน ดำเนินการในรูปขององค์กรแบบไม่หวังผลประโยชน์ทางการเงิน บริหาร และเป็นเจ้าของโดย เสริมคุณ คุณาวงศ์คอลเล็กชั่นที่จัดแสดงคอลเล็กชั่นที่จัดแสดง. - พระพุทธรูป : จัดแสดงพระพุทธรูปตั้งแต่ศิลปะสมัยทวารวดีราวพุทธศตวรรษที่ 16-17 จนกระทั่งถึงพระพุทธรูปศิลปะสมัยรัตนโกสินทร์ ราวพุทธศตวรรษที่ 23-24 รวมทั้งสิ้น 9 องค์ - ยุคเหมือนจริง - ยุคศิลปสมัยใหม่ของไทย : ประติมากรที่โดดเด่นในแนวนี้ก็คือ เขียน ยิ้มศิริ ,ชิต เหรียญประชา และสมโภชน์ อุปอินทร์ เป็นต้น - ยุคทองของนามธรรม : ประติมากรคนสำคัญที่อยู่ในกระแสกึ่งนามธรรมหรือนามธรรม ได้แก่ ชำเรือง วิเชียรเขตต์, ชลูด นิ่มเสมอ,นนทิวรรธน์ จันทนะผะลิน ,วิชัย สิทธิรัตน์, เข็มรัตน์ กองสุข, ชีวา โกมลมาลัยและ อินสนธ์ วงศ์สาม เป็นต้น - ผลงานสื่อประสม สะท้อนอัตลักษณ์ของศิลปินโครงการพิเศษในการร่วมมือกับพันธมิตรโครงการพิเศษในการร่วมมือกับพันธมิตร. - โครงการที่ได้รับอนุญาตจากบริษัท ไปรษณีย์ไทย จำกัด ให้ดำเนินการถอดพิมพ์ประติมากรรม “ครุฑ” ผลงานของศาสตราจารย์ ศิลป์ พีระศรีผลงานประติมากรรมที่นำไปจัดแสดงผลงานประติมากรรมที่นำไปจัดแสดง. - การจัดแสดงในงาน Asia On The Edge ที่ Sculpture Square สิงคโปร์ ระหว่างวันที่ 28 พฤศจิกายน ถึง 6 ธันวาคม 2551 - นิทรรศการหมุนเวียน : งาน Passion of Thai Modern Art</doc>
