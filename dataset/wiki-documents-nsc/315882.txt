<doc id="315882" url="https://th.wikipedia.org/wiki?curid=315882" title="โคลัมบัส (โมดูลของสถานีอวกาศนานาชาติ)">โคลัมบัส (โมดูลของสถานีอวกาศนานาชาติ) โคลัมบัส () เป็นห้องปฏิบัติการทางวิทยาศาสตร์ซึ่งเป็นส่วนหนึ่งของสถานีอวกาศนานาชาติ เป็นชิ้นส่วนใหญ่ที่สุดที่สร้างโดยองค์การอวกาศยุโรป (ESA) โมดูลโคลัมบัสก่อสร้างที่เมืองตูริน ประเทศอิตาลี เช่นเดียวกับโมดูลฮาร์โมนีและโมดูล Tranquility โดยบริษัท Alcatel Alenia Space ที่มีฐานในกรุงโรม การออกแบบสถาปัตยกรรมการใช้งาน (รวมถึงซอฟต์แวร์) ของห้องทดลองดำเนินการโดย EADS ในเยอรมนี และนำมาประกอบรวมกันก่อนจะนำส่งไปที่ศูนย์อวกาศเคนเนดีในฟลอริดา โมดูลถูกนำส่งขึ้นด้วยกระสวยอวกาศแอตแลนติส เที่ยวบิน STS-122 เมื่อวันที่ 7 กุมภาพันธ์ ค.ศ. 2008 โดยได้รับการออกแบบให้มีอายุใช้งานประมาณ 10 ปี การควบคุมการทำงานของโมดูลทำโดยศูนย์ควบคุมโคลัมบัส ซึ่งตั้งอยู่ที่ศูนย์ควบคุมปฏิบัติการในอวกาศแห่งเยอรมัน ซึ่งเป็นส่วนหนึ่งของศูนย์อวกาศยานเยอรมัน (German Aerospace Center หรือ DLR) ที่เมือง Oberpfaffenhofen ใกล้กับเมืองมิวนิก ประเทศเยอรมนี องค์การอวกาศยุโรปใช้เงินในการก่อสร้างโมดูลโคลัมบัสเป็นเงิน 1,400 ล้านยูโร ซึ่งรวมไปถึงเครื่องมือทดลองต่างๆ ที่จะติดตั้งภายในและโครงสร้างพื้นฐานการควบคุมจากภาคพื้นดินที่จำเป็นต้องใช้ในการควบคุมการทำงาน</doc>
