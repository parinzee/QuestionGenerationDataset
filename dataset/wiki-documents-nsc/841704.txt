<doc id="841704" url="https://th.wikipedia.org/wiki?curid=841704" title="ตีให้ลั่น เพราะฝันยังไม่จบ">ตีให้ลั่น เพราะฝันยังไม่จบ ตีให้ลั่น เพราะฝันยังไม่จบ () เป็นภาพยนตร์สหรัฐอเมริกาที่ออกฉายเมื่อ ค.ศ. 2014 เขียนบทและกำกับโดย Damien Chazelle เล่าเรื่องความสัมพันธ์ระหว่างนักเรียนฝึกหัดตีกลองแจ๊ซผู้มีความทะเยอทะยาน (Miles Teller) กับผู้สอนที่ชอบใช้ความรุนแรง (J. K. Simmons) ออกฉายแบบจำกัดโรงครั้งแรกเฉพาะในประเทศสหรัฐอเมริกาและแคนาดาเมื่อ 10 ตุลาคม 2014 และค่อยๆ เพิ่มจำนวนโรงฉายจนมากกว่า 500 โรง และสิ้นสุดการออกฉายเมื่อ 26 มีนาคม 2015 รวมเวลาทั้งหมด 24 สัปดาห์ ทำรายได้ไปกว่า 49 ล้านดอลลาร์สหรัฐ โดยใช้ทุนสร้าง 3.3 ล้านดอลลาร์สหรัฐ ตีให้ลั่น เพราะฝันยังไม่จบออกฉายครั้งแรกในเทศกาลภาพยนตร์ซันแดนซ์ ค.ศ. 2014 สายประกวด หมวดหมู่ภาพยนตร์ดราม่าจากสหรัฐอเมริกา เมื่อ 16 มกราคม 2014 โดยเป็นภาพยนตร์ที่ฉายเปิดเทศกาล หลังจากนั้นสิทธิในการจัดจำหน่ายภาพยนตร์ในต่างประเทศได้ตกเป็นของโซนี่พิคเจอร์สเวิลด์ไวด์ ภาพยนตร์เรื่องนี้ได้รับรางวัลลำดับภาพยอดเยี่ยม บันทึกเสียงยอดเยี่ยม นักแสดงสมทบชายยอดเยี่ยม (Simmons) และได้รับการเสนอชื่อเข้าชิงรางวัลบทภาพยนตร์ดัดแปลงยอดเยี่ยม และภาพยนตร์ยอดเยี่ยม ในรางวัลออสการ์ครั้งที่ 87</doc>
