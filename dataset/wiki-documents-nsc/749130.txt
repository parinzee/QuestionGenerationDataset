<doc id="749130" url="https://th.wikipedia.org/wiki?curid=749130" title="เคอ เจิ้ง เหวิน">เคอ เจิ้ง เหวิน เคอ เจิ้ง เหวิน (; ; 29 กันยายน ค.ศ. 1996 —) เป็นนักกีฬาว่ายน้ำชาวสิงคโปร์ เขาได้เข้าร่วมการแข่งขันกีฬาโอลิมปิกฤดูร้อน 2012 ในประเภทกรรเชียง 200 เมตร และเดี่ยวผสม 400 เมตร ในเดือนมิถุนายน ค.ศ. 2012 เขาสร้างสถิติประเทศสิงคโปร์ในประเภทเดี่ยวผสม 200 เมตร ในการแข่งขันกีฬาโอลิมปิกฤดูร้อน 2012 เขาจบอันดับที่ 33 ในรอบฮีทในประเภทเดี่ยวผสม 400 เมตร และประสบความล้มเหลวในการเข้ารอบชิงชนะเลิศ เคอ เป็นผู้ถือธงของประเทศสิงคโปร์ ในการแข่งขันกีฬาเอเชียนยูธเกมส์ 2013 ต่อมาเขาได้รับรางวัลในประเภทบุคคล 3 เหรียญทอง จากกรรเชียง 200 เมตร, ผีเสื้อ 200 เมตร, เดี่ยวผสม 200 เมตร และ 1 เหรียญเงิน จากฟรีสไตล์ 200 เมตร ส่วนในประเภททีมเขาได้รับรางวัล 1 เหรียญเงิน และ 1 เหรียญทองแดง จากผลัดฟรีสไตล์ 4×100 เมตร และ ผลัดผสม 4×100 เมตร ในการแข่งขันซีเกมส์ ครั้งที่ 28 ที่จัดขึ้นในประเทศสิงคโปร์ ที่ผ่านมา เคอ ได้เข้าร่วมใน 12 รายการ เขาได้ 7 เหรียญทอง, 4 เหรียญเงิน และ 1 เหรียญทองแดง ในขณะเดียวกันเขาสร้างสถิติกีฬาซีเกมส์ 6 รายการ – ประเภทบุคคล 3 รายการ และ ประเภทผลัด 3 รายการ ในประเภทผลัดผสม 4×100 เมตร ชาย ซึ่งประกอบด้วย เคอ, โจเซฟ สคูลลิง, เคลเมนต์ หลิน และลิโอเนล ชิว พวกเขาจบการแข่งขันด้วยเวลา 3:38.25 วินาที ลบสถิตเก่าด้วยเวลา 3:41.35 วินาที ในปี ค.ศ. 2011</doc>
