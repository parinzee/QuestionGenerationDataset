<doc id="257562" url="https://th.wikipedia.org/wiki?curid=257562" title="ตำบลหลุมข้าว (อำเภอโคกสำโรง)">ตำบลหลุมข้าว (อำเภอโคกสำโรง) ตำบลหลุมข้าว เป็นตำบลในอำเภอโคกสำโรง จังหวัดลพบุรี ที่ตั้งและอาณาเขต ที่ตั้งและอาณาเขต. ตำบลหลุมข้าวตั้งอยู่ด้านทิศตะวันตกของอำเภอโคกสำโรง และห่างจากตัวอำเภอประมาณ 13 กิโลเมตร มีอาณาเขตติดต่อกับตำบลอื่น ๆ ดังนี้- ทิศเหนือ ติดต่อกับตำบลบางกะพี้ ตำบลดงพลับ อำเภอบ้านหมี่ และตำบลถลุงเหล็ก อำเภอโคกสำโรง - ทิศตะวันออก ติดต่อกับตำบลวังขอนขว้าง อำเภอโคกสำโรง - ทิศใต้ ติดต่อกับตำบลห้วยโป่ง อำเภอโคกสำโรง - ทิศตะวันตก ติดต่อกับตำบลพุคาและตำบลหนองทรายขาว อำเภอบ้านหมี่ประวัติ ประวัติ. ในหน้าฝนซึ่งเป็นฤดูน้ำหลาก จึงทำให้เกิดน้ำท่วม ข้าวไม่พอกิน แต่มีปลามาก มีบ่อน้ำปลา โอ่งน้ำปลา ปลาร้า เป็นสินค้าประจำหมู่บ้าน เมื่อการทำมาหากินลำบากจึงคิดหาที่ทำกินใหม่ จึงนำเกวียนมุ่งหน้ามาทางบ้านดอน พอถึงหนองเกวียนหัก เกิดอาเพศมีแร้งมารุมกินห่อข้าวที่เหลือ ในความเชื่อที่ว่าแร้งกาไม่เป็นมงคล จึงได้พากันเดินทางกลับบ้านกลับบ้านไป แล้วออกหาที่ทำกินใหม่จึงมาถึงบ้านหลุมข้าว ได้พบห้วยใหญ่ที่อุดมสมบูรณ์ ปลาชุมมาก เหมาะแก่การสร้างที่อยู่อาศัย พอย้ายมาอยู่จึงขุดสระเพิ่มเติม ขุดไปเรื่อย ๆ ในสระพบแกลบเปลือกหรือข้าวเปลือก และสิ่งที่พบจึงกลายเป็นชื่อหมู่บ้านจึงเรียกว่า "ตำบลหลุมข้าว" เรื่อยมาจนถึงปัจจุบันสภาพภูมิประเทศ สภาพภูมิประเทศ. ตำบลหลุมข้าวมีพื้นที่ประมาณ 48 ตารางกิโลเมตร หรือ 25,912 ไร่ มีลักษณะเป็นที่ราบลุ่ม ไม่มีภูเขา การใช้ประโยชน์จากที่ดินส่วนใหญ่ใช้ในการเกษตรกรรม ลักษณะในการแบ่งพื้นที่มีพื้นที่ทั้งหมด 25,192 ไร่ พื้นที่ทำการเกษตร 23,945 ไร่ พื้นที่ทำนา 23,685 ไร่ ไม้ผล 230 ไร่ พืชผัก 30 ไร่ พื้นที่อื่น ๆ 1,967 ไร่ มีลำคลองคลองหลายสายและการใช้สอยพื้นที่อย่างคุ้มค่าทรัพยากรน้ำ ทรัพยากรน้ำ. ตำบลหลุมข้าวมีระบบการจัดการที่ดี มีลำคลองใหลผ่านชุมชนในหลายชุมชนด้วยกับ เช่น บ้านหลุมข้าว บ้านวังเวิน บ้านพรหมทินเหนือและบ้านพรหมทินใต้ ซึ่งเป็นลำคลองสายหลักของชาวบ้านที่ผูกพันอยู่กับน้ำมาตั้งแต่บรรพบุรุษ มีการสร้างฝายสำรับการกักเก็บน้ำและการระบายน้ำที่ดีวัฒนธรรม วัฒนธรรม. ชาวตำบลหลุมข้าวมีวัฒนธรรมที่ดีที่สืบทอดมาจากปู่ย่าตายายและสู่รุ่นลูกหลานโดยเฉพาะทางด้านภาษา ในตำบลหลุมข้าวมีชุมชนหลายชุมชนที่มีความแตกต่างกันทางด้านภาษา เช่น ภาษาพวนที่บ้านหลุมข้าว ภาษาลาวที่บ้านพรหมทินใต้ เป็นต้น นอกจากนี้ยังมีประเพณีที่และความเชื่อสืบทอดมาจากบรรพบุรุษหลายอย่างเช่น ประเพณีกำฟ้า ประเพณีแห่นางแมว นางกวัก บูชาผีปูผีย่า สารทพวนและสารทลาวอีกด้วยเขตการปกครอง เขตการปกครอง. ตำบลหลุมข้าวมีเขตการปกครองทั้งหมด 11 หมู่บ้าน ได้แก่- หมู่ที่ 1 บ้านเนินส้มกบ - หมู่ที่ 2 บ้านเนินส้มกบ - หมู่ที่ 3 บ้านโคกพรหม - หมู่ที่ 4 บ้านหลุมข้าว - หมู่ที่ 5 บ้านหลุมข้าว - หมู่ที่ 6 บ้านหลุมข้าว- หมู่ที่ 7 บ้านหลุมข้าว - หมู่ที่ 8 บ้านหลุมข้าว - หมู่ที่ 9 บ้านวังเวิน - หมู่ที่ 10 บ้านพรหมทินเหนือ - หมู่ที่ 11 บ้านพรหมทินใต้ประชากร ประชากร. จากการสำรวจเกี่ยวกับจำนวนประชากรในเขตตำบลหลุมข้าวทุกหมู่บ้านมีประชากรทั้งสิ้น 3,484 คน และ 994 หลังคาเรือนอาชีพอาชีพ. - อาชีพหลักคือ เกษตรกรรม อาชีพหลักคิดเป็นร้อยละ 79.5 ของประชากรทั้งหมด ได้แก่ ปลูกข้าว พืชผัก และยังมีประชากรบางส่วนที่ฐานะค่อนข้างยากจนไม่มีที่ดิน - อาชีพเสริมคือ เจียระไนพลอย ทอผ้ามัดหมี่การศึกษา การศึกษา. ตำบลหลุมข้าวให้การสนับสนุนการศึกษาของเยาวชนเป็นอย่างดี มีการจัดกิจกรรมสำหรับเด็กและเยาวชน เช่น กิจกรรมงานวันเด็กแห่งชาติ กิจกรรมกีฬาตำบล และการแข่งขันทักษะทางวิชาการ เป็นต้นศาสนา ศาสนา. ประชาชนในตำบลหลุมข้าวนับถือพุทธศาสนา โดยในแต่ละหมู่บ้านจะมีวัดเป็นของตนเอง (ยกเว้นบ้านวังเวิน)สถานที่สำคัญสถานที่สำคัญ. - ที่ทำการองค์การบริหารส่วนตำบลหลุมข้าว - สถานีอนามัยตำบลหลุมข้าว - วัดธัญญะนิตยาราม - วัดพรหมทินเหนือ - วัดพรหมทินใต้ - โรงเรียนบ้านหลุมข้าว - โรงเรียนบ้านพรมทินสถานที่ท่องเที่ยวสถานที่ท่องเที่ยว. - แหล่งโบราณคดีบ้านพรหมทินใต้ และโบราณสถานวัดพรหมทินใต้ - กลุ่มทอผ้าตำบลหลุมข้าว - พิพิธภัณฑ์ไทยพวน ตำบลหลุมข้าว - พิพิธภัณฑ์จัดแสดงวัตุโบราณวัดพรหมทินใต้</doc>
