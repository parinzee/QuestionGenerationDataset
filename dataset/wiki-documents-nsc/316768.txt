<doc id="316768" url="https://th.wikipedia.org/wiki?curid=316768" title="บอริส เบกเคอร์">บอริส เบกเคอร์ บอริส ฟรานซ์ เบกเคอร์ เกิดวันที่ 22 พฤศจิกายน ค.ศ. 1967 นักเทนนิสชายชาวเยอรมัน อดีตมือวางอันดับหนึ่งของโลก เบกเคอร์เป็นแชมเปียนเทนนิสแกรนด์สแลมประเภทชายเดี่ยว 6 ครั้ง เหรียญทองโอลิมปิก เป็นเจ้าของสถิตินักเทนนิสชายที่อายุน้อยที่สุดที่ชนะเลิศเทนนิสวิมเบิลดัน ขณะอายุเพียง 17 ปี 7 เดือน ในปี 1986 เบกเคอร์เป็นนักเทนนิสที่มีลูกเสิร์ฟแรงและแม่นยำ ทำให้ได้ฉายาว่า Boom Boom ถนัดการเล่นลูกวอลเลย์ การตีลูกโฟร์แฮนด์ และการรีเทิร์นลูกเสิร์ฟ โดยเฉพาะในสนามพื้นหญ้าและพื้นพรม เบกเคอร์ได้ครองอันดับหนึ่งของโลกเป็นช่วงระยะเวลาสั้นๆ ประมาณ 12 สัปดาห์ในปี 1991 โดยในระยะเวลาที่เหลือ จะครองอันดับที่สองรองจากอิวาน เลนเดิล</doc>
