<doc id="842810" url="https://th.wikipedia.org/wiki?curid=842810" title="เจียวจิ๋ว">เจียวจิ๋ว เจียวจิ๋ว ( , ? — ค.ศ. 270) มีชื่อรองว่า หย่งหนาน เกิดที่เมืองปาซีเป็นขุนนางแห่งจ๊กก๊กใน ยุคสามก๊ก เจียวจิ๋วเคยรับใช้ เล่าเจี้ยง มาก่อนในฐานะที่ปรึกษามีความรู้ทางโหราศาสตร์เคยทำนายว่าเสฉวนจะต้องเปลี่ยนผู้ปกครองใหม่ซึ่งก็เป็นอย่างนั้นจริง ๆ เมื่อเล่าเจี้ยงยอมแพ้ต่อ เล่าปี่ จึงได้มารับใช้เล่าปี่จนกระทั่งเล่าปี่สถาปนาตนเองเป็นจักรพรรดิเจียวจิ๋วจึงได้เป็นขุนนางแห่งจ๊กก๊กรับใช้ พระเจ้าเล่าปี่ จนกระทั่งถึงรัชสมัย พระเจ้าเล่าเสี้ยน ใน ค.ศ. 263 ก่อนที่จ๊กก๊กจะล่มสลายเจียวจิ๋วผู้นี้ได้ถวายคำแนะนำให้พระเจ้าเล่าเสี้ยนไหว้คำนับ สุมาเจียว มหาอุปราชแห่ง วุยก๊ก ซึ่งเท่ากับเป็นการยอมแพ้ต่อวุยก๊กทำให้จ๊กก๊กที่ปกครองเสฉวนมานานถึง 42 ปีนับตั้งแต่รัชสมัยพระเจ้าเล่าปี่เมื่อ ค.ศ. 221 ต้องล่มสลายลง เจียวจิ๋วถึงแก่กรรมเมื่อ ค.ศ. 270 ที่ ลกเอี๋ยง ตรงกับปีที่ 5 แห่งรัชสมัย จักรพรรดิจิ้นหวู่ หรือ  สุมาเอี๋ยน ปฐมจักรพรรดิแห่ง ราชวงศ์จิ้นตะวันตก</doc>
