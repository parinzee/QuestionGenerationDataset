<doc id="145693" url="https://th.wikipedia.org/wiki?curid=145693" title="พระเจ้าวรวงศ์เธอ พระองค์เจ้าประภาวสิทธิ์นฤมล">พระเจ้าวรวงศ์เธอ พระองค์เจ้าประภาวสิทธิ์นฤมล พระเจ้าวรวงศ์เธอ พระองค์เจ้าประภาวสิทธิ์นฤมล (11 มิถุนายน พ.ศ. 2428 - 15 กุมภาพันธ์ พ.ศ. 2506) เป็นพระธิดาพระองค์สุดท้องในสมเด็จพระเจ้าบรมวงศ์เธอ เจ้าฟ้าจาตุรนต์รัศมี กรมพระจักรพรรดิพงษ์ กับหม่อมราชวงศ์สว่าง จักรพันธุ์ และเป็นพระชายาในพระเจ้าบรมวงศ์เธอ พระองค์เจ้าบุรฉัตรไชยากร กรมพระกำแพงเพ็ชรอัครโยธินพระประวัติ พระประวัติ. พระเจ้าวรวงศ์เธอ พระองค์เจ้าประภาวสิทธิ์นฤมล ประสูติเมื่อวันที่ 11 มิถุนายน พ.ศ. 2428 เป็นพระธิดาพระองค์สุดท้องในสมเด็จพระเจ้าบรมวงศ์เธอ เจ้าฟ้าจาตุรนต์รัศมี กรมพระจักรพรรดิพงษ์ กับหม่อมราชวงศ์สว่าง จักรพันธุ์ (ราชสกุลเดิม ศิริวงศ์) ซึ่งเป็นธิดาในพระสัมพันธวงศ์เธอ พระองค์เจ้ามงคลเลิศ พระเชษฐาในสมเด็จพระเทพศิรินทราบรมราชินี เมื่อแรกประสูติทรงเป็น หม่อมเจ้าหญิง ต่อมา 26 พฤศจิกายน พ.ศ. 2436 ในรัชกาลที่ 5 ทรงสถาปนาเป็น พระวรวงศ์เธอ พระองค์เจ้า ต่อมา 12 เมษายน พ.ศ. 2443 เลื่อนเป็น พระเจ้าวรวงศ์เธอ พระองค์เจ้าหญิงประภาวสิทธิ์นฤมลเสกสมรส เสกสมรส. พระเจ้าวรวงศ์เธอ พระองค์เจ้าประภาวสิทธิ์นฤมล เป็นพระชายาในพระเจ้าบรมวงศ์เธอ พระองค์เจ้าบุรฉัตรไชยากร กรมพระกำแพงเพ็ชรอัครโยธิน มีพระโอรส 1 องค์ และ พระธิดา 3 องค์ ซึ่งพระโอรสธิดาที่ประสูติแต่พระเจ้าวรวงศ์เธอ พระองค์เจ้าประภาวสิทธิ์นฤมล จะมีฐานันดรศักดิ์เป็นพระวรวงศ์เธอ พระองค์เจ้าทั้งหมด1. พระวรวงศ์เธอ พระองค์เจ้ามยุรฉัตร (7 มีนาคม 2449 - 11 สิงหาคม 2513) เสกสมรสกับหม่อมเจ้าโสภนภราไดย สวัสดิวัตน์ มีโอรส 1 คน 2. พระวรวงศ์เธอ พระองค์เจ้าหญิง (8 มีนาคม พ.ศ. 2448 - 6 เมษายน พ.ศ. 2454) 3. พระวรวงศ์เธอ พระองค์เจ้าเปรมบุรฉัตร (12 สิงหาคม 2458 - 24 กรกฎาคม 2524) เสกสมรสกับหม่อมงามจิตต์ บุรฉัตร ณ อยุธยา ไม่มีพระทายาท 4. พระวรวงศ์เธอ พระองค์เจ้าวิมลฉัตร (27 มิถุนายน 2464 - 5 ธันวาคม 2552) เสกสมรสกับหม่อมเจ้าอุทัยเฉลิมลาภ วุฒิชัย มีโอรส-ธิดา 2 คน พระเจ้าวรวงศ์เธอ พระองค์เจ้าประภาวสิทธิ์นฤมล สิ้นพระชนม์เมื่อวันที่ 15 กุมภาพันธ์ พ.ศ. 2506 สิริพระชนมายุ 78 ชันษาพระเกียรติยศพระอิสริยยศพระเกียรติยศ. พระอิสริยยศ. - หม่อมเจ้าประภาวสิทธิ์นฤมล จักรพันธุ์ (11 มิถุนายน พ.ศ. 2428 - 26 พฤศจิกายน พ.ศ. 2436) - พระวรวงศ์เธอ พระองค์เจ้าประภาวสิทธิ์นฤมล (26 พฤศจิกายน พ.ศ. 2436 - 12 เมษายน พ.ศ. 2443) - พระเจ้าวรวงศ์เธอ พระองค์เจ้าประภาวสิทธิ์นฤมล (12 เมษายน พ.ศ. 2443 - 15 กุมภาพันธ์ พ.ศ. 2506 )เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้นปฐมจุลจอมเกล้า (ป.จ.) - เหรียญรัตนาภรณ์ รัชกาลที่ 5 ชั้นที่ 3 (จ.ป.ร.3) - เหรียญรัตนาภรณ์ รัชกาลที่ 7 ชั้นที่ 3 (ป.ป.ร.3) - เหรียญรัตนาภรณ์ รัชกาลที่ 8 ชั้นที่ 2 (อ.ป.ร.2) - เหรียญรัตนาภรณ์ รัชกาลที่ 9 ชั้นที่ 1 (ภ.ป.ร.1)</doc>
