<doc id="535566" url="https://th.wikipedia.org/wiki?curid=535566" title="ก่อผา">ก่อผา ก่อผา เป็นพืชในสกุลก่อ กระจายพันธุ์เป็นวงกว้างในพื้นที่บริเวณตะวันออกของเอเชีย มีถิ่นกำเนิดในประเทศจีน (มณฑลเสฉวน และ มณฑลยูนนาน) ภาคเหนือของประเทศไทยและประเทศเวียดนาม สูงจากระดับน้ำทะเล 800 - 2600 เมตร ก่อผาเป็นต้นไม้ขนาดเล็กไม่ผลัดใบ ในธรรมชาติสูงได้ถึง 15 เมตร บางครั้ง ดูเหมือนพุ่มไม้ เมื่อต้นมีอายุมากและผิดปกติ และกิ่งบิดงอ กิ่งปกคลุมด้วยขนยาวนุ่มสีขาวครีม ตามีขนาดเล็ก ทรงกลม ปลายแหลม เป็นขนครุยที่ขอบสีแดงและขาว ใบรูปไข่ ยาว 5 - 12 ซม. กว้าง 2.5 - 6 ซม. ไม่ผลัดใบ มีรูปลิ่มหรือเกือบกลมที่ฐานใบ ด้านบนเรียบเป็นมัน ท้องใบปกคลุมด้วยขนสีออกเหลืองหนาแน่น ขอบใบหยักซี่ฟัน 5 - 10 ซี่สั้นๆ ก้านใบยาว 1 - 2 ซม. มีขนสีเทา-เหลือง ผลเปลือกแข็งมีกาบรูปถ้วย ยาว 0.9-1.1 ซม. เส้นผ่านศูนย์กลาง 0.8 ซม. คล้ายรูปไข่ ปลายยุบเป็นติ่งหนาม เหมือนไหม ก้านดอกสั้น (1.5-3 ซม.)</doc>
