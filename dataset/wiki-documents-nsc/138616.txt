<doc id="138616" url="https://th.wikipedia.org/wiki?curid=138616" title="อาสนวิหารเอ็กซิเตอร์">อาสนวิหารเอ็กซิเตอร์ อาสนวิหารเซนต์ปีเตอร์ที่เอ็กซิเตอร์ () หรือ อาสนวิหารเอ็กซิเตอร์ (Exeter Cathedral) เป็นอาสนวิหารแองกลิคันตั้งอยู่ที่เมืองเอ็กซีเตอร์ เทศมณฑลเดวอน ประเทศอังกฤษ เป็นที่ตั้งอาสนะของบิชอปแห่งเอ็กซิเตอร์ สิ่งก่อสร้างปัจจุบันสร้างเสร็จ เมื่อประมาณปี ค.ศ. 1400สิ่งที่น่าสนใจสิ่งที่น่าสนใจ. - อาสนวิหารเอ็กซีเตอร์เป็นอาสนวิหารที่มีเพดานโค้ง ที่ไม่มีสิ่งกีดขวางที่ยาวที่สุดในสหราชอาณาจักร - มีคาเทดรา หรือ อาสนะของบิชอป (Bishop's throne) แกะด้วยไม้เป็นที่นั่งภายใต้ซุ้มที่ใหญ่โตสวยงาม สามารถถอดเป็นชิ้นๆ ได้ - มี “ระเบียงนักดนตรี” (Minstrels' gallery) สร้างในสมัยคริสต์ศตวรรษที่ 14 ประกอบด้วยประติมากรรมรูปทูตสวรรค์ 12 องค์ยืนเล่นเครื่องดนตรีที่นิยมกันในสมัยนั้น - มีหินที่เป็นตัวเชื่อมบนหลังคาโค้งที่เรียกกันว่า “ปุ่มหิน” ที่น่าสนใจหลายก้อน แต่ละก้อนมีน้ำหนักเป็นตัน และจะแกะเป็นเรื่องราวที่น่สนใจ โดยเฉพาะก้อนหนื่งที่เป็นบรรยายการฆาตกรรมทอมัส เบ็กเก็ต อาร์ชบิชอปแห่งแคนเทอร์เบอรีในปีค.ศ. 1170 ในรัชสมัยพระเจ้าเฮนรีที่ 2</doc>
