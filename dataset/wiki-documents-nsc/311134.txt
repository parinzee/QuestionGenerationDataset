<doc id="311134" url="https://th.wikipedia.org/wiki?curid=311134" title="โหด มัน ฮา">โหด มัน ฮา โหด มัน ฮา (, โรมะจิ: Fūun! Takeshi-jō, ) รายการเกมโชว์จากประเทศญี่ปุ่น ออกอากาศทางช่อง TBS ระหว่าง พ.ศ. 2529-2532 เป็นรายการเกมโชว์ประเภทผจญภัย ด้วยการให้ผู้เล่น (ในเกมเรียก ผู้กล้า) บุกยึดปราสาทของไดเมียวที่ชื่อ ทาเคชิ (ทาเคชิ คิตาโน) โดยมีเงินรางวัล 1 ล้านเยน เป็นเดิมพัน ภายใต้การนำของ แม่ทัพทานิ (ฮายาโตะ ทานิ) จากผู้เล่นนับร้อยจะเหลือเพียงไม่กี่คน โดยต้องฝ่าด่านผจญภัยต่าง ๆ จนถึงหน้าปราสาททาเคชิซึ่งเป็นด่านสุดท้าย แล้วต้องดวลกับบรรดาลูกสมุนของไดเมียวทาเคชิด้วยปืนฉีดน้ำสีม่วง โดยผู้ที่ชนะคือ เป้ากระดาษของตัวเองไม่ถูกน้ำฉีดจนขาด และในตอนต่อมาฝ่ายไดเมียวทาเคชิและพรรคพวกต้องมาบุกยึดปราสาทคืน ด้วยการใส่หน้ากากกันอายที่สูญเสียปราสาทไป แม่ทัพทานิต้องเป็นฝ่ายปกป้องปราสาทแทน และฝ่ายไดเมียวทาเคชิก็สามารถบุกยึดปราสาทคืนได้ทันที รายการประสบความสำเร็จอย่างมากในการฉายที่ประเทศญี่ปุ่น จนมีการซื้อลิขสิทธิ์ไปฉายในประเทศต่าง ๆ ทั่วโลก เช่น จีน, ฟิลิปปินส์, อินโดนีเซีย, กลุ่มประเทศอาหรับ, สหราชอาณาจักร, กรีซ, ฟินแลนด์, สหรัฐอเมริกา, แอฟริกาใต้, สาธารณรัฐเช็ก และประเทศไทย เป็นต้นการดัดแปลงและฉายซ้ำ การดัดแปลงและฉายซ้ำ. ในบางประเทศยังได้นำเอารูปแบบรายการไปสร้างสรรค์เอง หรือเลียนแบบ เช่น จีน หรือในประเทศไทย อย่าง รายการ รวยอุตลุด ของบอร์น แอนด์ แอสโซซิเอทด์ ออกอากาศทางช่อง 3 ในเวลาก่อนเที่ยงของวันเสาร์ ปี พ.ศ. 2532 โดยใช้ซาฟารีเวิลด์เป็นสถานที่ถ่ายทำ โดยมี ไตรภพ ลิมปพัทธ์ เป็นพิธีกร หรือรายการ เกาะแก้วพิสดาร ของสาระแน แปซิฟิค และกันตนา ออกอากาศทางช่อง 3 ในเวลา 17.45 - 18.30 วันจันทร์-ศุกร์ ซึ่งต่อมาลดเหลือวันจันทร์-พุธ ปี พ.ศ. 2557 - 2558 โดยใช้กันตนา มูฟวี่ทาวน์เป็นสถานที่ถ่ายทำ โดยมีวิลลี่ แมคอินทอช และเกียรติศักดิ์ อุดมนาคเป็นพิธีกร ซึ่งนำเอาโหด มัน ฮามาลอกเลียนแบบ แต่ใช้ฉากแนววรรณคดีไทย ในประเทศไทย ได้นำมาฉายออกอากาศทุกเวลาบ่ายของวันเสาร์ ทางช่อง 5 สองครั้ง ในระหว่างปี พ.ศ. 2531-พ.ศ. 2536 ในชื่อ "โหด มัน ฮา" โหด มัน ฮา ได้ถูกนำกลับมาฉายอีกครั้งในประเทศไทย เมื่อปี พ.ศ. 2550 ทางทรูเอ็กไซต์ ซึ่งเป็นช่องของทรูวิชันส์ ในวันอาทิตย์ วันที่ 8 พฤษภาคม พ.ศ. 2557 เฮลิโคเนีย เอ็นเตอร์เทนเม้นท์และช่องทีบีเอส และบริษัท เดนท์สุ มีเดีย ซื้อลิขสิทธิ์รายการ โหด มัน ฮา มาทำในรูปแบบของไทยซึ่งออกอากาศเทปแรกวันที่ 20 กรกฎาคม พ.ศ. 2557 ทางช่อง 7 และช่อง 7 HD โดยมีเงินรางวัลเริ่มต้น 1,000,000 บาท และหากไม่มีผู้เข้าแข่งขันที่สามารถพิชิตปราสาททาเคชิได้ เงินรางวัลจะถูกสะสมอีกสัปดาห์ละ 1,000,000 บาท สูงสุดที่ 35,000,000 บาท สนับสนุนโดยโออิชิ กรีนที แต่หากมีผู้เข้าแข่งขันสามารถพิชิตปราสาททาเคชิได้ เงินรางวัลในสัปดาห์ต่อไปจะกลับมาอยู่ที่ 1,000,000 บาทอีกครั้ง ซึ่งเป็นวิธีการเพิ่มเงินรางวัลแบบเดียวกับรายการพลิกล็อก เกมทศกัณฐ์ และเกาะแก้วพิสดาร ปัจจุบันหมดแคมเปญไปแล้ว ทางรายการแจ้งว่าจะไม่นับสัปดาห์ละ 1,000,000 บาทอีกต่อไป โดยรายการจะตั้งไว้เลยที่ 1,000,000 บาทเสมอตลอดการแข่งขัน และมีการจับแจกเงินรางวัลที่เหลือเป็นเงิน 8,790,000 บาท ซึ่งผู้โชคดีคือ จิรวัฒน์ โพธิ์สวรรค์ คุณครูโรงเรียนวัดคลองตันราษฎร์บำรุง</doc>
