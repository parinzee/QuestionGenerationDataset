<doc id="859703" url="https://th.wikipedia.org/wiki?curid=859703" title="ฟู่ เซิง">ฟู่ เซิง ฟู่ เซิง หรือ อเล็กซานเตอร์ ฟู่ เซิง () เป็นนักแสดงชาวฮ่องกง ที่มีชื่อเสียงจากการรับบทเป็น ก๊วยเจ๋ง ในภาพยนตร์ไตรภาค ชุด มังกรหยกประวัติ ประวัติ. ฟู่เซิง คือนักแสดงที่มีความสามารถเฉพาะตัว มีความแคล่วคล่องในบทแอ๊คชั่นเป็นพิเศษ บุคลิกของเขาที่ดูร่าเริงสนุกสนานทำให้เขาได้รับบทเด็กหนุ่มจอมทะเล้นอยู่เสมอ ๆ เขาเป็นนักแสดงที่เกิดขึ้นเพราะการส่งเสริมของจางเชอะและเริ่มได้รับบทนำตั้งแต่ช่วงยุค 70 การมาถึงของเขาทำให้นักแสดงขาประจำของจาง เชอะอย่าง เดวิด เจียง และ ตี้ หลุง ค่อย ๆ ลดบทบาทไป พอดีกับที่เป็นช่วงที่จางเชอะเริ่มทำหนังแนวหมัดมวย (Martial Arts) มากขึ้น ซึ่งเขามีคุณสมบัติที่ครบถ้วนมากกว่า ฟู่เซิงเป็นลูกของนักธุรกิจที่มีชื่อเสียง เคยฝึกคาราเต้และยูโดตอนย้ายไปอยู่ฮาวายบทประจำตัวที่ได้รับ บทประจำตัวที่ได้รับ. ในหนังมวยของจาง เชอะแม้ฟู่เซิงจะรับบทบาทที่หลากหลายแต่ส่วนใหญ่มักจะเป็นหนังที่มีฉากหลังเป็นช่วงปลายราชวงศ์ชิงรวมถึงกรณีการเผาวัดเส้าหลินไต้ของราชวงศ์แมนจู บทบาทหนึ่งที่เขาได้รับและแสดงจนกลายเป็นบทประจำตัวไปแล้วคือบทฟางซื่ออี้ (ปึงซีเง็ก) ที่เขารับบทนี้หลายครั้ง อย่างเช่นเรื่อง สิงห์คู่จอมสังหาร (Heroes Two) (1974) ที่เขารับบทนำเป็นครั้งแรก ยังมีบทบาทเดียวกันนี้ใน จ้าวพญายม (Men from the Monastery) (1974), 9 พยัคฆ์เจ้าพญายม (Shaolin Temple) (1976) และไอ้หนุ่มมนุษย์เหล็ก (The Shaolin Avengers (1978), ใช่ว่าฟู่เซิงจะโดดเด่นแต่เฉพาะหนังหมดมวยของจาง เชอะแต่เพียงอย่างเดียว เขายังมีหนังในแนวทางอื่นที่สร้างชื่อให้กับเขาอีกไม่น้อย อาทิ การได้รับบทเป็นเซียวฮื้อยี้ ใน เดชเซียวฮื้อยี้ (The Proud Twins) (1979) และยังมีงานเด่นกับผู้กำกับซุนชังอย่าง ถล่ม 13 เจ้าอินทรี (The Avenging Eagle) (1978) และ ฤทธิ์ดาบหัก (The Deadly Breaking Sword) (1979) แต่เรื่องที่ทำให้ฟู่เซิงเป็นที่รู้จักกันมากที่สุดก็ยังเป็นผลงานงานของจางเชอะที่สร้างมาจากวรรณกรรมที่โด่งดังที่สุดของกิมย้งเรื่องมังกรหยก และฟู่เซิงรับบทเป็นก๊วยเจ๋งในไตรภาคมังกรหยก (The Brave Archer Trilogy) (1977, 1978, 1981) และเขายังมารับบทเอี้ยก่วยต่อใน มังกรหยก ภาค 4 (The Brave Archer and His Mate) (1982) แต่แล้วก่อนที่จะไปได้ไกลกว่านั้น เขาก็เสียชีวิตด้วยอุบัติเหตุทางรถยนต์ในปี 1984 นับเป็นความสูญเสียครั้งยิ่งใหญ่ของวงการหนังฮ่องกงเลยทีเดียวผลงานภาพยนตร์ผลงานภาพยนตร์. - Young People (1972) : ไอ้หนุ่ม 3 เสือ - Four Riders หรืออีกชื่อหนึ่งว่า Hellfighters of the East และ Strike 4 Revenge (1972) 4 เซียนประจัญบาน - Man of Iron หรืออีกชื่อหนึ่งว่า Warrior of Steel (1972) - Generation Gap (1973) - Police Force (1973) - Heroes Two หรืออีกชื่อหนึ่งว่า Kung Fu Invaders (1974) : สิงห์คู่ จอมสังหาร - Three Styles of Hung School's Kung Fu – A Demonstration Film of the Chinese Kung Fu (1974) - Na Cha The Great (1974) - Men from the Monastery หรืออีกชื่อหนึ่งว่า Disciples of Death and Dragon's Teeth (1974) - Friends (1974) - Shaolin Martial Arts หรืออีกชื่อหนึ่งว่า Five Fingers of Death (1974) - 5 Shaolin Masters หรืออีกชื่อหนึ่งว่า The 5 Masters of Death (1974) : 5 พยัคฆ์หนุ่ม - Disciples of Shaolin หรืออีกชื่อหนึ่งว่า The Invincible One (1975) - Marco Polo หรืออีกชื่อหนึ่งว่า The Four Assassins (1975) - Boxer Rebellion หรืออีกชื่อหนึ่งว่า The Bloody Avengers (1976) - The Seven Man Army (1976) - The Shaolin Avengers หรืออีกชื่อหนึ่งว่า Invincible Kung Fu Brothers (1976) - New Shaolin Boxers หรืออีกชื่อหนึ่งว่า Demon Fists of Kung Fu (1976) : ไอ้หนุ่มไซลีฟู - Shaolin Temple หรืออีกชื่อหนึ่งว่า Death Chamber (1976) : 9 พญายม - The Naval Commandos (1977) : 5 พญายมสิงห์นาวี - Magnificent Wanderers หรืออีกชื่อหนึ่งว่า Magnificent Kung Fu Warriors (1977) - The Brave Archer หรืออีกชื่อหนึ่งว่า Kung Fu Warlords (1977) : มังกรหยก - The Chinatown Kid (1977) - The Brave Archer 2 หรืออีกชื่อหนึ่งว่า Kung Fu Warlords Part II (1978) : มังกรหยก ภาค 2 - Avenging Eagle (1978) - Life Gamble (1979) : มีดสั้นสะท้านฟ้า - The Proud Twins (1979) - The Deadly Breaking Sword (1979) - Heroes Shed No Tears (1980) : 4 เซียนประจัญบาน - Heaven and Hell หรืออีกชื่อหนึ่งว่า Shaolin Hellgate (1980) : 4 เซียนประจัญบาน - Ten Tigers from Kwangtung (1980), Tam Ming : 10 จ้าวพยัคฆ์กวางตุ้ง หรือ (10 พยัคฆ์กวางตุ้ง ในปัจจุบัน) - Return of the Sentimental Swordsman (1981) : 4 เซียนประจัญบาน - The Brave Archer 3 หรืออีกชื่อหนึ่งว่า Blast of the Iron Palm (1982) : มังกรหยก ภาค 3 - Legendary Weapons of China หรืออีกชื่อหนึ่งว่า Legendary Weapons of Kung Fu (1982) : 18 เจ้าอาวุธมหาประลัย - The Brave Archer and His Mate หรืออีกชื่อหนึ่งว่า Mysterious Island (1982) - The Fake Ghost Catchers (1982) - Cat vs Rat (1982), the Rat Bai Yu Tong - My Rebellious Son หรืออีกชื่อหนึ่งว่า Raging Tiger (1982) - Treasure Hunters หรืออีกชื่อหนึ่งว่า Master of Disaster (1982) : ฟู่เซิงยอดมังกร - Hong Kong Playboys (1983) - Eight-Diagram Pole Fighter หรืออีกชื่อหนึ่งว่า The Invincible Pole Fighters (1983) - Wits of the Brats (1984)</doc>
