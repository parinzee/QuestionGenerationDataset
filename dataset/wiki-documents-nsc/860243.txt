<doc id="860243" url="https://th.wikipedia.org/wiki?curid=860243" title="แคลิฟอร์นิเคชัน">แคลิฟอร์นิเคชัน แคลิฟอร์นิเคชัน () เป็นสตูดิโออัลบั้มลำดับที่ 7 ของวงร็อกสัญชาติอเมริกัน เรดฮอตชิลีเพปเปอส์ อัลบั้มได้เปิดตัวในวันที่ 8 มิถุนายน ค.ศ. 1999 ผ่านทางค่ายวอร์เนอร์บราเธอส์ โดยมีริก รูบิน เป็นโปรดิวเซอร์ แคลิฟอร์นิเคชัน ได้อดีตมือกีตาร์ประจำวง จอห์น ฟรัสซิแอนเต กลับมาเล่นอีกครั้งภายหลังจากการร่วมวงในอัลบั้ม Mother's Milk (ค.ศ. 1989) และ Blood Sugar Sex Magik (ค.ศ. 1991) ซึ่งเขามาแทนตำแหน่งของเดฟ นาวาร์โร ที่ออกจากวงไป การกลับมาของ ฟรัสซิแอนเต ได้ทำให้ดนตรีของวงเปลี่ยนไปโดยสิ้นเชิง อัลบั้มมีการใช้เนื้อหาโดยรวมที่เกี่ยวข้องกับการเสียดสีเรื่องเพศ ซึ่งค่อนข้างเกี่ยวพันธ์กับวง แต่ก็ยังมีการธีมอื่นๆ ด้วยทั้ง ความต้องการทางเพศ ความตาย การคิดฆ่าตัวตาย แคลิฟอร์เนีย สารเสพติด โลกาภิวัฒน์ และการท่องเที่ยว ภายหลังออกอัลบั้ม แคลิฟอร์นิเคชัน แล้ว ได้กลายเป็นสตูดิโออัลบั้มที่ประสบความสำเร็จในยอดจำหน่ายสูงสุดของวง ด้วยยอดจำหน่ายกว่า 15 ล้านชุดทั่วโลก และกว่า 6 ล้านชุดในสหรัฐอเมริกาเพียงที่เดียว ในปี ค.ศ. 2002 อัลบั้มได้จำหน่ายไปแล้วกว่า 4 ล้านชุดในยุโรป มีซิงเกิลฮิตที่รู้จักกันดีทั้ง "Otherside", "Californication", "Parallel Universe", "Scar Tissue", "Around the World" และ "Road Trippin'" และมีซิงเกิลที่ได้รับรางวัลแกรมมีในเพลง "Scar Tissue" อัลบั้มได้ติดอันดับ 3 บนบิลบอร์ด 200 อัลบั้มยังติดอันดับ 399 ในหัวข้อ "500 อัลบั้มที่ยิ่งใหญ่ที่สุดตลอดกาล" จากนิตยสารโรลลิงสโตน การบันทึกครั้งนี้นับเป็นการเปลี่ยนแปลงครั้งสำคัญในแนวทางทำดนตรีของวง เกร็ก เทต แห่งนิตยสารโรลลิงสโตน ได้กล่าวว่า "ในขณะที่อัลบั้มก่อนหน้านี้ทั้งหมดของ เรดฮอตชิลีเพปเปอส์ ดูมีชีวิตชีวาสูง แต่ใน แคลิฟอร์นิเคชัน นั้นกลับกล้าที่จะทำให้มันมีจิตวิญญาณและความศักดิ์สิทธิ์" นักวิจารณ์คนอื่นอย่างพอล เวอร์นา จากบิลบอร์ด ก็ได้แสดงความเห็น ว่าอัลบั้มนำออกมาซึ่ง "ความเบาของความไพเราะกว่า" ตรงข้ามกับ 6 อัลบั้มก่อนหน้านี้ทั้งหมด ซึ่งทำให้เขามือเบส ฟลี กลับจากการดีดเบสด้วยมือมาใช้ปิ้กดีดแทนรายชื่อเพลงชาร์ตอัลบั้ม</doc>
