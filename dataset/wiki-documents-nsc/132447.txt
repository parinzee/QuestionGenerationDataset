<doc id="132447" url="https://th.wikipedia.org/wiki?curid=132447" title="การเลือกตั้งประธานาธิบดีฝรั่งเศส ค.ศ. 1965">การเลือกตั้งประธานาธิบดีฝรั่งเศส ค.ศ. 1965 การเลือกตั้งประธานาธิบดีฝรั่งเศส พ.ศ. 2508 เกิดขึ้นเมื่อวันที่ 5 ธันวาคม พ.ศ. 2508 และ 19 ธันวาคม พ.ศ. 2508 เป็นการเลือกตั้งครั้งแรกที่ได้ใช้วิธีเลือกตั้งโดยตรงแบบสากลในสมัยสาธารณรัฐฝรั่งเศสที่ 5 การเลือกตั้งครั้งนี้เป็นการเลือกตั้งครั้งที่ 2 ในสมัยสาธารณรัฐฝรั่งเศสที่ 5 หลังจากร่างรัฐธรรมนูญ พ.ศ. 2501 ให้คณะผู้เลือกตั้งเป็นผู้เลือกประธานาธิบดี เพื่อที่จะสงบคำเรียกร้องและความวิตกกังวลที่ว่า ชาร์ลส์ เดอ โกลล์ถูกกล่าวหาว่าเป็นพวกเผด็จการและโบนาปาร์ตนิยม และในความเป็นจริง การเลือกตั้งโดยตรงแบบสากลที่มีมาครั้งสุดท้ายคือการเลือกตั้งประธานาธิบดีฝรั่งเศส พ.ศ. 2391 ซึ่งหลุยส์-นโปเลียน โบนาปาร์ตเป็นผู้ชนะก่อนที่จะล้มเลิกระบอบประชาธิปไตยลงไป แต่อย่างไรก็ตาม การเลือกตั้งโดยตรงแบบสากลนั้น ชาร์ลส์ เดอ โกลล์ได้ต้องการมาเป็นเวลานานแล้ว และสำเร็จในการลงประชามติการเลือกตั้งประธานาธิบดีฝรั่งเศส พ.ศ. 2505 ตามความเห็นของชาร์ลส์ เดอ โกลล์ การเลือกตั้งประธานาธิบดีฝรั่งเศสนั้นเป็นการขับเคลื่อนสาธารณรัฐฝรั่งเศสที่ 5 ให้ก้าวไปข้างหน้า ตามความจริงของการเลือกตั้งครั้งนี้คือความล้มเหลวของเดอ โกลล์ในการเลือกตั้งรอบแรก ในปี พ.ศ. 2501 ฟรองซัวส์ มิแตรรองด์เป็นแกนนำในการต่อต้านการกลับมาดำรงตำแหน่งของชาร์ลส์ เดอ โกลล์และรัฐธรรมนูญของเขาด้วย โดยอ้างว่าความไว้วางใจในการเลือกตั้งโดยตรงแบบสากลนั้น จะเพิ่มจำนวนการรัฐประหารอย่างถาวร อย่างไรก็ตาม ในปี พ.ศ. 2508 เขาก็ได้ตระหนักว่ามันเป็นทางเดียวที่จะทำให้เขาชนะฝ่ายขวาได้ เขาก็ตัดสินใจลงสมัครเลือกตั้ง ซึ่งเขาก็เป็นผู้สมัครฝ่ายซ้ายเพียงคนเดียว ชาร์ลส์ เดอ โกลล์ได้รับเลือกตั้งเป็นประธานาธิบดีแต่เพราะว่าเขาเป็นที่คาดหวังว่าจะเป็นผู้ชนะในการเลือกตั้งรอบแรก แต่กระนั้นผลการเลือกตั้งของฟรองซัวส์ มิแตรรองด์นับว่าประสบผลสำเร็จเหมือนกัน</doc>
