<doc id="833107" url="https://th.wikipedia.org/wiki?curid=833107" title="สถาบันวิทยสิริเมธี">สถาบันวิทยสิริเมธี สถาบันวิทยสิริเมธี ( เป็น graduate research intensive university ตั้งอยู่ที่ตำบลป่ายุบใน อำเภอวังจันทร์ จังหวัดระยอง ประเทศไทย ก่อตั้งขึ้นเมื่อปี พ.ศ. 2558 โดยมูลนิธิพลังสร้างสรรค์นวัตกรรม (Power of Innovation Foundation) (ชื่อเดิม มูลนิธิสถาบันวิทยาศาสตร์และเทคโนโลยีระยอง) ตามโครงการจัดตั้งสถาบันอุดมศึกษาและโรงเรียนวิทยาศาสตร์ กลุ่ม ปตท. พื้นที่ภาคตะวันออก ปัจจุบันมี ดร.ไพรินทร์ ชูโชติถาวร เป็นนายกสภาสถาบัน และ ศาสตราจารย์ ดร.จำรัส ลิ้มตระกูล เป็นอธิการบดี สถาบันวิทยสิริเมธี มุ่งเน้นการจัดการศึกษาด้านวิทยาศาสตร์ วิศวกรรม และเทคโนโลยี โดยมีศูนย์วิจัยวิทยาศาสตร์และเทคโนโลยีชั้นแนวหน้า (Frontier Research Center) ซึ่งเป็นศูนย์กลาง ในการเสริมสร้างความเข้มแข็งทางการวิจัยและให้การสนับสนุนด้านทุนการวิจัยแก่สถาบันฯ เป็นศูนย์รวมนักวิจัยที่มีความเชี่ยวชาญ สูง ช่วยขับเคลื่อนการดำเนินงานด้านการศึกษา วิจัย การสร้างนวัตกรรม สร้างความร่วมมือทางด้านวิจัยกับสถาบันการศึกษา ภาคธุรกิจ ภาคอุตสาหกรรมและหน่วยงานด้านการวิจัยวิทยาศาสตร์และเทคโนโลยีหลักสูตร หลักสูตร. สถาบันวิทยสิริเมธี เปิดการเรียนการสอนในระดับบัณฑิตศึกษา (ปริญญาโทและปริญญาเอก) จำนวน 4 สำนักวิชา ได้แก่- สำนักวิชาวิทยาการพลังงาน (School of Energy Science and Engineering: ESE) - สำนักวิชาวิทยาการโมเลกุล (School of Molecular Science and Engineering: MSE) - สำนักวิชาวิทยาศาสตร์และวิศวกรรมชีวโมเลกุล  (School of Biomolecular Science and Engineering: BSE) - สำนักวิชาวิทยาศาสตร์และเทคโนโลยีสารสนเทศ (School of Information Science and Technology: IST)กลุ่มการวิจัยหลัก (Core Research) กลุ่มการวิจัยหลัก (Core Research). 1. Functional Materials by Molecular Design 2. Molecular and Engineering Catalysis 3. Manufacturing at the Nanoscale 4. Biologically Inspired Engineering 5. Biomass Refinery Technology 6. Nano Electronics, Photonics and Magnetics 7. Efficient Energy Conversion Storage, and Utilization 8. Agricultural Biomolecular Engineering 9. Safety, Health, Environment, Sustainabilityด้านการวิจัยและผลงานทางวิชาการ ด้านการวิจัยและผลงานทางวิชาการ. สถาบันวิทยสิริเมธี มีผลงานตีพิมพ์ในวารสารที่มีคุณภาพสูงในระดับนานาชาติ อาทิ Nature Index อาทิเช่น Nature Communication Chemical Science and Chemical Communication (Royal Society of Chemistry, UK), Angewandte chemie (German Chemical Society), Proceedings of the National Academy of Sciences USA (United States National Academy of Sciences) เป็นต้น มีผลงานตีพิมพ์ด้านวิทยาศาสตร์ระดับนานาชาติ จำนวน 120 ผลงาน  โดยเฉลี่ย 6.9 ผลงาน ต่อ อาจารย์ 1 ท่าน/ปี (Average Journal Impact Factor: 4.5) มีการจดสิทธิบัตรผลงานและสิ่งประดิษฐ์จากการวิจัย จำนวน 21 สิทธิบัตร และได้รับรางวัลจากสำนักงานคณะกรรมการวิจัยแห่งชาติ (วช.) จำนวน 4 รางวัล ได้แก่ 1. รางวัลนักวิจัยดีเด่นแห่งชาติ ประจำปี 2559 สาขาวิทยาศาสตร์เคมีและเภสัช (ศ.ดร.วินิช พรมอารักษ์) 2. รางวัลผลงานวิจัยระดับดีมากประจำปี 2559 สาขาวิทยาศาสตร์เคมีและเภสัช (ผศ.ดร.มนตรี สว่างพฤกษ์) 3. รางวัลผลงานประดิษฐ์คิดค้น ประจำปี 2559 สาขาวิทยาศาสตร์เคมีและเภสัช (ผศ.ดร.มนตรี สว่างพฤกษ์) 4. รางวัลวิทยานิพนธ์ระดับดีมากประจำปี 2559 สาขาวิทยาศาสตร์กายภาพและคณิตศาสตร์ (ดร.พิชญ พัฒนสัดยวงศ์)</doc>
