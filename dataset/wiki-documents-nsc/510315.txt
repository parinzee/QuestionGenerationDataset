<doc id="510315" url="https://th.wikipedia.org/wiki?curid=510315" title="วงศ์หมาน้ำ">วงศ์หมาน้ำ สำหรับหมาน้ำที่เป็นซาลาแมนเดอร์ชนิดอื่น ดูที่: อะโซล็อต สำหรับหมาน้ำที่เป็นกบและคางคก ดูที่: จงโคร่ง และเขียดว้าก วงศ์หมาน้ำ () เป็นวงศ์ของสัตว์ครึ่งบกครึ่งน้ำจำพวกซาลาแมนเดอร์วงศ์หนึ่ง ใช้ชื่อวงศ์ว่า Proteidae ลักษณะโดยรวมของซาลาแมนเดอร์ในวงศ์นี้ คือ มีโครงสร้างรูปร่างที่ยังคงรูปร่างของซาลาแมนเดอร์ขณะยังเป็นวัยอ่อนอยู่เมื่อเจริญเติบโตเข้าสู่วัยเจริญพันธุ์ เช่น ไม่มีเปลือกตา มีเหงือกขนาดใหญ่และมีช่องเปิดเหงือก 2 ช่อง มีแผ่นครีบหาง และมีลักษณะสำคัญที่แตกต่างจากซาลาแมนเดอร์วงศ์อื่น ๆ คือ ไม่มีกระดูกแมคซิลลา เช่นเดียวกับไซเรน (Sirenidae) และมีโครโมโซมจำนวน 38 (2n) แท่ง ซึ่งเป็นจำนวนที่มากกว่าซาลาแมนเดอร์วงศ์อื่น มีปอดแต่มีขนาดเล็ก โดยทั่วไปมีรูปร่างราวเรียวยาว ความยาวลำตัวประมาณ 20-48 เซนติเมตร อาศัยอยู่ในน้ำตลอดเวลา โดยจะอาศัยเฉพาะแหล่งน้ำที่ใสสะอาดการจำแนก การจำแนก. ปัจจุบัน ซาลาแมนเดอร์ในวงศ์นี้แบ่งออกได้เป็น 2 สกุล 6 ชนิด พบกระจายพันธุ์เฉพาะในทวีปอเมริกาเหนือทางทิศตะวันออก และลำธารในถ้ำหินปูนบริเวณเทือกเขาแอลป์แถบประเทศอิตาลี และสโลเวเนีย แต่ก็มีบางชนิดหรือบางสกุลที่สูญพันธุ์ไปแล้วตั้งแต่ยุคก่อนประวัติศาสตร์ วงศ์ Proteidae- สกุล Necturus- หมาน้ำแอละแบมา (N. alabamensis) - หมาน้ำกัลฟ์โคสต์ (N. beyeri) - หมาน้ำแม่น้ำนิวส์ (N. lewisi) - หมาน้ำธรรมดา (N. maculosus) - หมาน้ำแคระ (N. punctatus) - สกุล Proteus- โอล์ม (P. anguinus) - †P. bavaricus (สูญพันธุ์ระหว่างยุคไพลสโตซีน) - สกุล †Orthophyia- O. longa (สูญพันธุ์ยุคไมโอซีน) - สกุล †Mioproteus- †M. caucasicus (สูญพันธุ์กลางยุคไมโอซีน) - †M. wezei (สูญพันธุ์ระหว่างยุคไพลโอซีนถึงกลางยุคไพลสโตซีน)</doc>
