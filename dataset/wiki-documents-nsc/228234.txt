<doc id="228234" url="https://th.wikipedia.org/wiki?curid=228234" title="เอ็ดมันด์ โบฟอร์ท ดยุคแห่งซัมเมอร์เซ็ทที่ 1">เอ็ดมันด์ โบฟอร์ท ดยุคแห่งซัมเมอร์เซ็ทที่ 1 เอ็ดมันด์ โบฟอร์ท ดยุคแห่งซัมเมอร์เซ็ทที่ 1 หรือ เอ็ดมันด์ โบฟอร์ท ดยุคแห่งซัมเมอร์เซ็ทที่ 2 () (ค.ศ. 1406 - 22 พฤษภาคม ค.ศ. 1455) เอ็ดมันด์ โบฟอร์ทเป็นขุนนางชาวอังกฤษผู้มีบทบาทสำคัญในสงครามร้อยปีและสงครามดอกกุหลาบ เอ็ดมันด์ โบฟอร์ทเกิดเมื่อปี ค.ศ. 1406 เป็นบุตรของจอห์น โบฟอร์ท เอิร์ลแห่งซัมเมอร์เซ็ทที่ 1 และมาร์กาเร็ต โบฟอร์ท เคานเทสแห่งซัมเมอร์เซ็ทที่ 1 ปู่ของเอ็ดมันด์คือจอห์นแห่งกอนท์ ดยุคแห่งแลงคาสเตอร์ที่ 1 และตาคือทอมัส ฮอลแลนด์ เอิร์ลแห่งเค้นท์ที่ 2 เมื่อยังหนุ่มเอ็ดมันด์ โบฟอร์ทถูกจับเป็นนักโทษในยุทธการโบจ์ (Battle of Baugé) ในปี ค.ศ. 1420 และไม่ได้ถูกปล่อยจนปี ค.ศ. 1427 ต่อมาก็ได้เป็นผู้บังคับบัญชากองทัพอังกฤษในฝรั่งเศสในปี ค.ศ. 1431 หลังจากการยึดฮาร์เฟลอร์คืนได้โบฟอร์ทก็ได้รับพระราชทานเครื่องราชอิสริยาภรณ์การ์เตอร์ ในปี ค.ศ. 1436 แต่ต่อมาได้รับพระราชทานบรรดาศักดิ์เป็นเอิร์ลแห่งดอร์เซ็ทในปี ค.ศ. 1442 และในปีต่อมา มาร์ควิสแห่งดอร์เซ็ท ในปีต่อมาในปี ค.ศ. 1444 ก็ได้สืบตำแหน่งดยุคแห่งซัมเมอร์เซ็ทต่อจากพี่ชายจอห์น โบฟอร์ท ดยุคแห่งซัมเมอร์เซ็ทที่ 1 ในฐานะเอิร์ลแห่งซัมเมอร์เซ็ทที่ 4 ระหว่างที่บ้านเมืองสงบระหว่างปี ค.ศ. 1444 ถึงปี ค.ศ. 1449 โบฟอร์ทรับราชการเป็นเลฟเทนแนนท์แห่งฝรั่งเศส</doc>
