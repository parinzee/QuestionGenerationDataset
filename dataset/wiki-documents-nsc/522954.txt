<doc id="522954" url="https://th.wikipedia.org/wiki?curid=522954" title="ซูซูกิ เอริโอ">ซูซูกิ เอริโอ ซูซูกิ เอริโอ () เป็นรถยนต์นั่งขนาดเล็ก (Compact Car) ที่ผลิตโดย ซูซูกิ ในปี พ.ศ. 2544 หรืออีกชื่อหนึ่งว่า ซูซูกิ เลียนา () ซึ่งมาจากวลีที่ว่า Life In A New Age ใช้ชื่อนี้ในประเทศจีน ,ยุโรป ,เอเชียใต้ ,ไต้หวันและออสเตรเลีย โดยซูซูกิ เอริโอเปิดตัวเพื่อมาทดแทนรุ่นเก่าอย่าง ซูซูกิ เอสทีม () ตัวรถถูกออกแบบมาให้ห้องโดยสารโปร่งโล่งมากที่สุด แต่มีตัวถังที่กะทัดรัด ทำให้รถดูสูงกว่าซูซูกิ เอสทีม มาก มีตัวถัง 2 แบบคือซีดาน 4 ประตูและแฮทช์แบค 5 ประตู โดยมีระยะฐานล้ออยู่ที่ 2,480 มม. ความยาวรุ่นแฮทช์แบคอยู่ที่ 4,230 มม. รุ่นซีดานอยู่ที่ 4,350 มม. ความกว้างอยู่ที่ 1,690 มม. และความสูงรุ่นแฮทช์แบคอยู่ที่ 1,550 มม. รุ่นซีดานอยู่ที่ 1,535 มม. ใช้เกียร์ธรรมดา 5 สปีดและเกียร์อัตโนมัติ 4 สปีด มีรุ่นเครื่องยนต์เบนซิน 1.3 ,1.5 ,1.6 ,1.8 ,2.0 และ 2.3 ลิตร และเครื่องยนต์ดีเซล 1.4 ลิตร ฐานการประกอบอยู่ที่ประเทศญี่ปุ่นและปากีสถาน วางเครื่องยนต์ด้านหน้า ใช้ระบบขับเคลื่อนล้อหน้า และระบบขับเคลื่อนสี่ล้อ ถือเป็นรถยนต์นั่งขนาดเล็กของซูซูกิรุ่นแรกที่ใช้ระบบขับเคลื่อนสี่ล้อ ซูซูกิ เอริโอ เป็นรถที่ไม่ประสบความสำเร็จในด้านชื่อเสียงและยอดขาย แต่ซูซูกิเองก็คิดว่าแนวทางการทำตลาดน่าจะโดนใจลูกค้าจึงนำแนวคิดนี้ไปพัฒนารถรุ่นใหม่ คือ ซูซูกิ SX4 ทั้งแบบแฮทช์แบคและซีดานในสไตล์ครอสโอเวอร์แทน ปัจจุบันยังคงมีการทำตลาดที่ประเทศจีนและปากีสถาน และเตรียม Minorchange ให้ดูเป็นรถยุค 2013 เร็วๆนี้ ในประเทศไทย ซูซูกิ เอริโอ ไม่เคยมีการทำตลาดที่ประเทศไทย แต่ GM Thailand เคยมีแผนที่จะนำเอริโอเข้ามาประกอบในไทย เนื่องจากติด 1 ในโผของรถยนต์นั่งขนาดเล็กที่เตรียมประกอบและจัดจำหน่ายในประเทศไทย แต่สุดท้ายแล้ว GM Thailand ก็เปลี่ยนแผน นำแดวู ลาเซ็ตติ () ซึ่งเป็นแบรนด์ในเครือ GM มาผลิตในชื่อ เชฟโรเลต ออพตร้า () แทน</doc>
