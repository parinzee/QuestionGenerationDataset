<doc id="446672" url="https://th.wikipedia.org/wiki?curid=446672" title="เจ้าหญิงโจเซฟินแห่งเดนมาร์ก">เจ้าหญิงโจเซฟินแห่งเดนมาร์ก เจ้าหญิงโจเซฟิน โซเฟีย อีวาโล มาทิลดาแห่งเดนมาร์ก เคาน์เตสแห่งมงเปอซา (8 มกราคม พ.ศ. 2554) พระบุตรพระองค์ที่สี่ในมกุฎราชกุมารเฟรเดริกแห่งเดนมาร์ก ประสูติแต่มกุฎราชกุมารีแมรีแห่งเดนมาร์ก พระราชนัดดาในสมเด็จพระราชินีนาถมาร์เกรเธอที่ 2 แห่งเดนมาร์กและสมเด็จพระราชินีอันเนอ-มารีแห่งกรีซ พระองค์ทรงอยู่ในลำดับที่ห้าในการสืบราชบัลลังก์เดนมาร์กพระประวัติ พระประวัติ. เจ้าหญิงโจเซฟินแห่งเดนมาร์ก ประสูติเมื่อวันที่ 8 มกราคม พ.ศ. 2554 ณ โรงพยาบาลมหาวิทยาลัยโคเปนเฮเกน เมื่อเวลา 10.56 นาฬิกา ตามเวลาท้องถิ่น หลังเจ้าชายวินเซนต์ พระเชษฐาฝาแฝดเพียง 26 นาที เมื่อแรกประสูติทรงมีน้ำหนัก 2.55 กิโลกรัม (5.6 ปอนด์) และมีความยาวของพระวรกาย 46 เซนติเมตร (18.1 นิ้ว) หลังการประสูติการได้หนึ่งนาทีทรงมีคะแนนทารกสุขภาพดีเต็ม 10 คะแนน และในช่วงเที่ยงของวันเดียวกันนั้น ได้มีการยิงสลุต 21 นัด ถวายสดุดีแก่พระกุมารที่ประสูติใหม่ จากฐานทัพเรือโฮลมันในโคเปนเฮเกน และจากปราสาทครอนบอร์กที่ซีแลนด์เหนือ เจ้าหญิงโจเซฟินทรงเข้ารับบัพติศมาเมื่อวันที่ 14 เมษายน พ.ศ. 2554 ณ โบสถ์น้อยภายในโบสถ์โฮลมัน ทรงได้รับพระนาม โจเซฟิน โซเฟีย อีวาโล มาทิลดา ทรงมีพ่อทูนหัวและแม่ทูนหัว ได้แก่ เจ้าหญิงมารีแห่งเดนมาร์ก, เจ้าชายการ์โล ดยุกแห่งกัสโตร, แพทริเซีย ไบลีย์ (พระมาตุจฉา), เคานต์เวนต์ วีเดล, บีร์จิตต์ แฮนด์เวิร์ก และโจเซฟิน รีชเนอร์ พระสหายคนสนิทของพระมารดาพระอิสริยยศพระอิสริยยศ. - เฮอร์รอยัลไฮเนส เจ้าหญิงโจเซฟินแห่งเดนมาร์ก เคาน์เตสแห่งมงเปอซา (8 มกราคม พ.ศ. 2554 — ปัจจุบัน)พงศาวลี</doc>
