<doc id="873398" url="https://th.wikipedia.org/wiki?curid=873398" title="เจ้าจอมมารดาเจ้าหญิงจวน ในสมเด็จพระเจ้ากรุงธนบุรี">เจ้าจอมมารดาเจ้าหญิงจวน ในสมเด็จพระเจ้ากรุงธนบุรี เจ้าจอมมารดาเจ้าหญิงจวน เป็นพระสนมในสมเด็จพระเจ้ากรุงธนบุรีประวัติ ประวัติ. เจ้าจอมมารดาเจ้าหญิงจวนเป็นพระธิดาในพระเจ้านครศรีธรรมราช (หนู) เจ้าประเทศราชผู้ครองนครศรีธรรมราชกับพระชายาทองเหนี่ยว มีพระเชษฐภคินีและพระขนิษฐาจำนวน 6 องค์ ในจำนวนนี้เป็นเจ้าจอมมารดาในสมเด็จพระเจ้ากรุงธนบุรี ด้วยกัน 3 องค์ คือ เจ้าหญิงฉิม เจ้าหญิงปราง และเจ้าหญิงจวน- เจ้าหญิงชุ่ม เป็นชายาในพระมหาอุปราช (พัฒน์) ซึ่งต่อมาได้เป็นเจ้าเมืองนครศรีธรรมราช - เจ้าจอมมารดาเจ้าหญิงฉิม เป็นพระมารดาของสมเด็จเจ้าฟ้าชายทัศพงศ์, สมเด็จเจ้าฟ้าชายทัศไภย, สมเด็จเจ้าฟ้าชายนเรนทรราชกุมารและสมเด็จเจ้าฟ้าหญิงปัญจปาปี - เจ้าจอมมารดาเจ้าหญิงปราง เป็นพระมารดาของ เจ้าพระยานครศรีธรรมราช (น้อย ณ นคร) ต้นราชสกุล "โกมารกุล ณ นคร" "ณ นคร" และ "จาตุรงคกุล" - เจ้าจอมมารดาเจ้าหญิงจวน - เจ้าหญิงสั้น เป็นภริยาพระยาวิเศษสุนทร (นาค นกเล็ก) ต้นตระกูล บุรณศิริ, สุจริตกุล และ ภูมิรัตน์ - เจ้าหญิงนวล เป็นชายาในพระมหาอุปราช (พัฒน์) แห่งนครศรีธรรมราช มีธิดา 2 องค์- เจ้าหญิงนุ้ยใหญ่ (เจ้าจอมมารดานุ้ยใหญ่ ในพระบาทสมเด็จพระพุทธยอดฟ้าจุฬาโลก) พระชนนีใน สมเด็จพระบวรราชเจ้ามหาศักดิพลเสพ วังหน้าในรัชกาลที่ 3 มีราชสกุลที่สืบต่อมาคือ ราชสกุลอิสรศักดิ์ ,ราชสกุลกำภู ,ราชสกุลเกศรา,ราชสกุลอนุชะศักดิ์ และราชสกุลนันทิศักดิ์ - เจ้าหญิงนุ้ยเล็ก (เจ้าจอมมารดานุ้ยเล็ก ใน สมเด็จพระบวรราชเจ้ามหาสุรสิงหนาท) พระมารดาของพระองค์เจ้าหญิงปัทมราช พ.ศ. 2321 คราวที่เจ้านครเวียงจันทน์ได้ส่งกำลังมารุกรานอาณาเขตไทย สมัยพระวอพระตาหนีมาสร้างเมืองอุบลราชธานี พระเจ้ากรุงธนบุรีได้กรีฑาทัพไปปราบเมืองเวียงจันทน์ และมอบหน้าที่สำคัญให้เจ้าพระยานครราชสีมา (ปิ่น ณ ราชสีมา) เป็นกองหน้า ซึ่งการสงครามปราบปรามเวียงจันทน์ครั้งนั้นได้รับชัยชนะ พร้อมกับได้อัญเชิญพระแก้วมรกตจากนครเวียงจันทน์มาประดิษฐานไว้ ณ กรุงธนบุรีด้วย และในการออกสงครามนั้นเอง ท่านผู้หญิงของเจ้าพระยานครราชสีมา (ปิ่น) ก็ได้ถึงแก่อนิจกรรมลง สมเด็จพระเจ้ากรุงธนบุรีทรงพระเมตตาและสงสารท่าน จึงพระราชทานเจ้าหญิงจวนน้องสาวของกรมบริจาภักดีศรีสุดารักษ์ พระราชธิดาพระเจ้านครศรีธรรมราช (หนู) เจ้าพระยานครราชสีมา (ปิ่น) เองก็ทราบว่าเจ้าหญิงจวนเป็นพระสนมและกำลังทรงครรภ์อยู่ด้วย แต่จะไม่รับพระราชทานก็ไม่ได้ ก็จำต้องรับไว้ในฐานะแม่เมืองพระราชโอรส พระราชโอรส. เจ้าจอมมารดาเจ้าหญิงจวน มีพระราชโอรส 1 พระองค์คือ1. เจ้าพระยานครราชสีมา (ทองอินทร์ ณ ราชสีมา) ต้นราชสกุล "อินทรกำแหง" "มหาณรงค์" "คชวงศ์" "อินทโสฬส" "ชูกฤส" "เนียมสุริยะ" "เชิญธงไชย" "อินทนุชิต" "ศิริพร" และ "นิลนานนท์"</doc>
