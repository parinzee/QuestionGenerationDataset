<doc id="859581" url="https://th.wikipedia.org/wiki?curid=859581" title="ไนเจล ชอร์ต">ไนเจล ชอร์ต ไนเจล เดวิด ชอร์ต (; เอ็มบีอี; 1 มิถุนายน ค.ศ. 1965 — ) เป็นทั้งนักหมากรุกสากลระดับแกรนด์มาสเตอร์ชาวอังกฤษ, คอลัมนิสต์หมากรุกสากล, ผู้ฝึกสอนหมากรุกสากล และนักวิเคราะห์หมากรุกสากล ชอร์ตได้รับตำแหน่งแกรนด์มาสเตอร์เมื่ออายุ 19 ปี และอยู่ในอันดับสามของโลกโดยสมาพันธ์หมากรุกโลกตั้งแต่เดือนมกราคม ค.ศ. 1988 ถึงกรกฎาคม ค.ศ. 1989 ส่วนในปี ค.ศ. 1993 เขาได้กลายเป็นนักหมากรุสากลชาวอังกฤษคนแรกที่เข้าแข่งขันหมากรุกสากลชิงแชมป์โลก เมื่อเขาได้รับสิทธิดวลฝีมือกับแกรี คาสปารอฟ ในการแข่งหมากรุกสากลชิงแชมป์โลก 1993 ที่กรุงลอนดอน (ซึ่งคาสปารอฟเป็นฝ่ายชนะด้วยผล 12.5 ต่อ 7.5) ทั้งนี้ ตั้งแต่เดือนมีนาคม ค.ศ. 2017 เขาได้เป็นนักหมากรุกสากลระดับ 100 อันดับแรกของอันดับโลกสมาพันธ์หมากรุกโลกที่มีอายุมากที่สุด โดยอยู่ในอันดับที่ 55 ครั้งหนึ่ง เขาเคยดวลฝีมือกับปรีชา สินประยูร ซึ่งเป็นนักหมากรุกสากลชาวไทย ในการแข่งขันโอลิมปิกหมากรุกสากลครั้งที่ 26 โดยที่ทั้งคู่เป็นฝ่ายเสมอกันชีวิตในวัยเยาว์ ชีวิตในวัยเยาว์. ชอร์ตเกิดวันที่ 1 มิถุนายน ค.ศ. 1965 ในลีห์ แลงคาเชอร์ เขาเติบโดมาในอาเธอร์ตัน โดยจะเข้าศึกษาที่โรงเรียนประถมเซนต์ฟิลิป ซึ่งตั้งอยู่ที่ถนนโบลตันเก่า โดยเขาได้สำเร็จการศึกษาจากโรงเรียนโบลตัน และวิทยาลัยลีห์ ชอร์ตเป็นสมาชิกทั้งสโมสรหมากรุกสากลอาเธอร์ตัน ซึ่งได้รับการก่อตั้งโดยเดวิด ผู้เป็นบิดาของเขา และสโมสรหมากรุกสากลโบลตันในภายหลัง ซึ่งทางสโมสรได้ปฏิเสธเขาในช่วงแรกเมื่ออายุได้เจ็ดขวบ เนื่องด้วยยังเด็กเกินไปชีวิตส่วนตัว ชีวิตส่วนตัว. ชอร์ตอาศัยอยู่ในกรุงเอเธนส์และแต่งงานกับเรีย อาร์ไจโร คาราจีโอเจา ซึ่งเป็นนักละครบำบัด โดยทั้งคู่มีลูกด้วยกันสองคน ทั้งนี้ เขาเป็นผู้ที่เชื่อว่าพระเจ้าไม่มีอยู่จริงงานเขียน</doc>
