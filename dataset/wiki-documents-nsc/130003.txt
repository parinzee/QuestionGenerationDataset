<doc id="130003" url="https://th.wikipedia.org/wiki?curid=130003" title="โรงเรียนพิชญศึกษา">โรงเรียนพิชญศึกษา โรงเรียนพิชญศึกษา (Pichaya Suksa School) เป็นโรงเรียนเอกชนสหศึกษาในย่านปากเกร็ด นนทบุรี ที่มีชื่อเสียง เปิดสอนตั้งแต่ชั้นอนุบาล 1 จนถึงมัธยมศึกษาปีที่ 6 94/1 หมู่ 8 ซอยสุขาประชาสรรค์3 ตำบลบางพูด อำเภอปากเกร็ด จังหวัดนนทบุรี 11120 โทร 02 5833777 และ 0655082108 ประเทศไทยประวัติ ประวัติ. ศาสตราจารย์ ดร.ธีระ สูตะบุตร ดร.สุนงนาท สูตะบุตร และรศ.ศรีวงศ์ สุมิตร ได้เล็งเห็นความสำคัญ ของคุณภาพในการจัดการศึกษาที่มุ่งให้เยาวชนได้พัฒนาความคิดสร้างสรรค์ส่งเสริมกระบวนการในการเรียนรู้และการอยู่ร่วมกับผู้อื่นได้อย่างสันติสุขจึงได้ก่อตั้ง "โรงเรียนพิชญศึกษา" ขึ้น สมเด็จพระเทพรัตนราชสุดาฯ สยามบรมราชกุมารี โปรดเกล้าฯ พระราชทานนาม โรงเรียนพิชญศึกษา เมื่อวันที่ 12 มีนาคม พ.ศ. 2532 และเสด็จพระราชดำเนินเป็นองค์ประธานพิธีเปิดศาลาเรือนไทยเฉลิมพระเกียรติ 6 รอบพระชนมพรรษา และทอดพระเนตรกิจกรรมต่างๆ ของโรงเรียนเมื่อวันที่ 25 กุมภาพันธ์ พ.ศ. 2543ความหมายตราโรงเรียนพิชญศึกษา ความหมายตราโรงเรียนพิชญศึกษา. ดอกกล้วยไม้แคทลียาควีนส์สิริกิติ์ อยู่เหนือรากฐานของลำต้นที่แข็งแรง 3 ต้น หมายถึงจุดมุ่งหมายในการจัดการศึกษาที่จัดเป็น 3 ส่วนคือ- พุทธพิสัย เป็นความสามารถของสมองที่เกี่ยวกับความรู้ ความจำ ความคิด - จิตพิสัย เป็นความรู้สึกเรื่องเจตคติ ค่านิยม จริยธรรมและคุณธรรม - ทักษะพิสัย เป็นความสามารถในการกระทำ หรือปฏิบัติงานพระพุทธรูปประจำโรงเรียน พระพุทธรูปประจำโรงเรียน. สมเด็จพระญาณสังวร สมเด็จพระสังฆราช สกลมหาสังฆปรินายก สถิตวัดบวรนิเวศวิหาร ประทานนาม "พระพุทธรัตนนิมิต สถิตย์พิชญศึกษาสถาน" พระพุทธรูปประจำโรงเรียน เมื่อวันที่ 17 มีนาคม พ.ศ. 2532 และพระเทพวราภรณ์ (วัดโสมนัสวิหาร) วางศิลาฤกษ์เมื่อวันที่ 3 ตุลาคม พ.ศ. 2532เกียรติประวัติเกียรติประวัติ. - โรงเรียนรับโล่รางวัลพระราชทาน ระดับประถมศึกษาขนาดใหญ่ 3 ครั้งต่อเนื่องกัน ปีการศึกษา 2537 2541 และ 2545 - โรงเรียนรางวัลพระราชทาน ระดับก่อนประถมศึกษาขนาดใหญ่ 3 ครั้งต่อเนื่องกัน ปีการศึกษา 2544 2548 และ 2552 - โรงเรียนรับการประกันคุณภาพและรับรองมาตรฐานคุณภาพ การศึกษา จากสำนักงานคณะกรรมการ การศึกษาเอกชน กระทรวงศึกษาธิการปีการศึกษา 2541 - 2545 - โรงเรียนพิชญศึกษาโรงเรียนเอกชน สังกัดสำนักงานคณะกรรมการการศึกษาเอกชน กระทรวงศึกษาธิการ</doc>
