<doc id="601622" url="https://th.wikipedia.org/wiki?curid=601622" title="เดอะเดย์วีไฟต์แบ็ก">เดอะเดย์วีไฟต์แบ็ก The Day We Fight Back (วันที่เราโต้กลับ) เป็นแผนการประท้วงเพื่อต้านการสอดแนมมวลชนโดยสำนักงานความมั่นคงแห่งชาติของสหรัฐอเมริกาหรือ NSA การประท้วงนี้ประสานงานโดยกลุ่มรณรงค์ต่างๆ ซึ่งรวมถึงกลุ่มที่ต่อสู้และเอาชนะร่างรัฐบัญญัติหยุดยั้งการละเมิดลิขสิทธิ์ออนไลน์ (SOPA) และร่างรัฐบัญญัติคุ้มครองไอพี (PIPA) และกำหนดให้มีในวันที่ 11 กุมภาพันธ์ 2557 การประท้วงนี้มีขึ้นหนึ่งเดือนหลังการครบรอบหนึ่งปีการฆ่าตัวตายของ อารอน สวาร์ตซ์ และเป็นการฉลองสองปีของการประท้วง SOPA และ PIPA ในปี 2012 กลุ่มที่เข้าร่วมรวมถึง Demand Progress (สวาร์ตซ์ร่วมก่อตั้งกลุ่มนี้), Electronic Frontier Foundation, Fight for the Future, Free Press, Reddit, Mozilla, และ Boing Boing คาดว่าการประท้วงนี้จะมีรูปแบบในลักษณะโฆษณาบนหน้าเว็บ เรียกร้องให้ผู้ชมติดต่อฝ่ายนิติบัญญัติของตน เพื่อแสดงความเป็นห่วงประเด็นเกี่ยวกับการสอดแนมไซเบอร์และเสรีภาพของอินเทอร์เน็ต</doc>
