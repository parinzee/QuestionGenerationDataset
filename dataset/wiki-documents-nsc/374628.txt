<doc id="374628" url="https://th.wikipedia.org/wiki?curid=374628" title="พรรคไทยสร้างสรรค์">พรรคไทยสร้างสรรค์ พรรคไทยสร้างสรรค์ (ตัวย่อ ท.ส. ) เป็นพรรคการเมืองพรรคหนึ่งของประเทศไทย ก่อตั้งเมื่อ พ.ศ. 2553ตราสัญลักษณ์ ตราสัญลักษณ์. พรรคไทยสร้างสรรค์ใช้ตราสัญลักษณ์ รูปวงกลมสามสี เหลือง แดง น้ำเงิน ติดกันอยู่กึ่งกลาง และมีวงกลมใหญ่สองวงกลมเป็นแถบสีแดง มีชื่อ พรรคไทยสร้างสรรค์ อยู่บนแถบสีแดง ความหมายของตราสัญลักษณ์คือ ความกลมเกลียว ปรองดองของคนทั้งชาติ ศาสนา พระมหากษัตริย์ประวัติ ประวัติ. ในช่วงแรกของการก่อตั้งนั้นเป็นการรวมตัวกันของผู้ความสนใจการเมือง จึงมีการก่อตั้งพรรคขึ้นในวันที่ 15 กันยายน พ.ศ. 2553 โดยมี นายวิบูลย์ แสงกาญจนวนิช เป็นหัวหน้าพรรคคนแรก และมีคณะกรรมการบริหารพรรครวม 11 คน จำนวนสมาชิก 18 คน หลังจากนั้นในวันที่ 27 ตุลาคม พ.ศ. 2553 หัวหน้าพรรค พร้อมด้วยคณะกรรมการบริหารพรรค จำนวน 5 คน ได้ขอลาออกจากตำแหน่ง โดยในปัจจุบันมีคณะกรรมการทำหน้าที่รักษาการคณะกรรมการบริหารพรรค คือ1. นายปวิตร ปานสถิตย์ ทำหน้าที่รักษาการหัวหน้าพรรค 2. นายประสิทธิ์ พุกเงิน ทำหน้าที่รักษาการ เสนาธิการพรรค 3. นายเกรียงสิน เจริญฉิม ทำหน้าที่เป็นนายทะเบียน และ เหรัญญิก พรรคไทยสร้างสรรค์ มีมติให้เลิกพรรค เมื่อวันที่ 11 สิงหาคม พ.ศ. 2554 และได้รับความเห็นชอบจาก กกต. เมื่อวันที่ 7 กันยายน พ.ศ. 2554การเลือกตั้ง พ.ศ. 2554 การเลือกตั้ง พ.ศ. 2554. พรรคไทยสร้างสรรค์ ได้ส่งผู้สมัครในการเลือกตั้งสมาชิกสภาผู้แทนราษฎรในประเทศไทย พ.ศ. 2554 ได้หมายเลข 38 โดยส่งผู้สมัคร ส.ส. ทั้งในระบบบัญชีรายชื่อ และระบบแบ่งเขต โดยระบบบัญชีรายชื่อ อาทิ นายเจตนรินทร์ เปี่ยมราศรี นายเอกราช เจียมอุ๋ย นายเอกฉัตร ชูชื่นกลิ่น และนางสาวพิชานันท์ จงใจสิทธิ์ แต่ไม่ได้รับเลือกตั้ง โดยได้รับคะแนนเพียง 2,842 คะแนน เป็นลำดับสุดท้ายของการเลือกตั้งในระบบบัญชีรายชื่อ</doc>
