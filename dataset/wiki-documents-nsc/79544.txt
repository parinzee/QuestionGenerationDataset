<doc id="79544" url="https://th.wikipedia.org/wiki?curid=79544" title="โนอาห์">โนอาห์ โนอาห์ (; ) เป็นบุตรชายของลาเมค เกิดในปีที่ 1,056 หลังจากพระเจ้าสร้างอาดัม บิดาของเขากล่าวว่า “คน​นี้​จะ​ชู‍ใจ​เรา​ใน​การ‍งาน​ของ​เรา การ​ตราก‌ตรำ​ของ​มือ​เรา และ​จาก​แผ่น‍ดิน​ซึ่งพระยาห์เวห์ทรง​แช่ง‍สาปไว้” เรื่องราวของโนอาห์บันทึกไว้ในหนังสือปฐมกาล บทที่ 5 ถึงบทที่ 10 โน‌อาห์​เป็น​คน​ชอบ‍ธรรม ​ดี​พร้อม​ใน​สมัย​ของ​เขา โน‌อาห์​เชื่อฟังปฏิบัติตามพระ‍เจ้า และเป็น​ที่​โปรด‍ปราน​ใน​สาย‍พระ‍เนตร​ของ​พระ‍ยาห์‌เวห์ ท่ามกลางยุคสมัยที่พระ‍ยาห์‌เวห์​ทรง​เห็น​ว่า​ความ​ชั่ว‍ร้าย​ของ​มนุษย์​มี​มาก​บน​แผ่น‍ดินบุตรของโนอาห์ บุตรของโนอาห์. เมื่อโนอาห์ มีอายุได้ 500 ปี จึงมีบุตรชายชื่อ เชม ฮาม และยาเฟท โดยยาเฟทเป็นบุตรชายคนสุดท้อง ภายหลังเหตุการณ์น้ำท่วมโลก โน‌อาห์​เริ่ม​เป็น​คน​ทำ​สวน​และ​ปลูก​องุ่น วันหนึ่งโนอาห์​ดื่ม​เหล้า‍องุ่น​และ​เมา แล้ว​ก็​นอน​เปลือย‍กาย​อยู่​กลาง​เต็นท์​ ฮาม​ผู้​เป็น​บิดา​คา‌นา‌อัน​เห็น​บิดา​ของ​เขา​เปลือย‍กาย​อยู่ จึง​บอก​พี่‍ชาย​ทั้ง‍สอง​ที่​อยู่​ภาย‍นอก เชม​กับ​ยา‌เฟท​ก็​เอา​ผ้า​พาด​บ่า​ทั้ง‍สอง​คน​แล้ว​ก็​เดิน​ถอย‍หลัง​เข้า​ไป​ปก‍ปิด​กาย​ของ​บิดา​ที่​เปลือย​อยู่ โดย​ไม่‍ได้​หัน‍หน้า​ดู​บิดา​ที่​เปลือย‍กาย​อยู่​ เมื่อ​โน‌อาห์​สร่าง​เมา​แล้วและทราบเรื่อง จึงให้คำอวยพรแก่เชม และยาเฟท และแช่งฮาม บุตรคนรองของตนเอง พระคัมภีร์บันทึกคำสาปแช่งของโนอาห์ ที่มีต่อ ฮามไว้ว่า "คานาอัน​จง​ถูก​แช่ง ให้​เป็น​ทาส​ต่ำ‍สุด​ของ​พี่‍น้อง" นักศาสนศาสตร์บางคนเชื่อว่า บุตรชายทั้งสามคนของโนอาห์นี้เอง ที่เป็นบรรพบุรุษของมนุษย์ 3 เผ่าพันธุ์บนโลก คือ คอเคซอยด์(ผิวขาว), มองโกลอยด์(เอเชีย) และนิกรอยด์(ผิวดำ)ในศาสนาอิสลาม โนอาห์ก็คือนบีนั๊วหรือนุหฺ ท่านประกาศศาสนาถึง 950 ปี แต่ไม่มีคนเชื่อฟัง แม้แต่ลูกชายของท่านเองคนหนึ่ง ภายหลังพระเจ้าก็สั่งให้ท่านสร้างเรือเพราะพระเจ้าจะทำให้เกิดน้ำท่วม หลังจากนั้นฝนก็ตกติดต่อกัน ลูกชายของท่านลอยคอเข้ามาใกล้เรือ แต่ด้วยหัวใจที่ไม่ศรัทธาในพระเจ้าก็ไม่ยอมขึ้นเรือ ภรรยาและลูกชายของท่านก็จมน้ำตาย ส่วนลูกชายอีกสามคนปลอดภัยเพราะลงเรือพร้อมบิดา ในพระคัมภีร์ บางตำราเล่าว่าโนอาห์มีบุตรทั้งสิ้น 13 คน บ้างก็ว่าโนอาห์มีบุตรทั้งสิ้น 14 คน แต่คนที่ 14 เป็นคนที่มีความชิงชังกับโนอาห์ จึงถูกบุตรที่เหลือขับไล่จากตระกูลพงศาวลี</doc>
