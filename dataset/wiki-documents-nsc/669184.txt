<doc id="669184" url="https://th.wikipedia.org/wiki?curid=669184" title="พระราชบัญญัติป้องกันการทารุณกรรมและการจัดสวัสดิภาพสัตว์ พ.ศ. 2557">พระราชบัญญัติป้องกันการทารุณกรรมและการจัดสวัสดิภาพสัตว์ พ.ศ. 2557 พระราชบัญญัติป้องกันการทารุณกรรมและการจัดสวัสดิภาพสัตว์ พ.ศ. 2557 เป็นกฎหมายไทย ประเภทพระราชบัญญัติ ตราโดย สภานิติบัญญัติแห่งชาติ โดยรับหลักการไว้เมื่อวันที่ 10 ตุลาคม 2557 ต่อมาในวันที่ 12 พฤศจิกายน 2557 ที่ประชุมสภานิติบัญญัติแห่งชาติเห็นชอบร่างพระราชบัญญัติป้องกันการทารุณกรรมและการจัดสวัสดิภาพสัตว์ พ.ศ. 2557 ด้วยคะแนน 188 ต่อ 1 งดออกเสียง 4 เสียง และในวันที่ 26 ธันวาคม 2557 พระบาทสมเด็จพระปรมินทรมหาภูมิพลอดุลยเดชทรงลงพระปรมาภิไธยและประกาศในราชกิจจานุเบกษา โดยมีผลใช้บังคับตั้งแต่วันที่ 27 ธันวาคม ผู้ที่กระทำการทารุณกรรมสัตว์โดยไม่มีเหตุอันสมควรมีโทษจำคุกสูงสุดไม่เกิน 2 ปี หรือปรับไม่เกิน 40,000 บาท หรือทั้งจำทั้งปรับ</doc>
