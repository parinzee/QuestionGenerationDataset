<doc id="567428" url="https://th.wikipedia.org/wiki?curid=567428" title="คาสิโอ เอฟ-91ดับเบิลยู">คาสิโอ เอฟ-91ดับเบิลยู Casio F-91W เป็นนาฬิกาข้อมือดิจิตอลที่กำเนิดสัญญาณนาฬิกาด้วยควอตซ์ ผลิตโดยบริษัทญี่ปุ่น Casio Computer Co., Ltd. เริ่มนำออกสู่ตลาดเมื่อ ค.ศ. 1991. เป็นที่นิยมใช้กันทั่วโลก ราคาจำหน่ายอยู่ในช่วง US$7.50 ถึง US$15 คาซิโอมิได้เปิดเผยยอดขายเพียงแต่ระบุว่านาฬิการุ่นนี้ขายดิบขายดีอย่างต่อเนื่อง ("huge seller")คุณสมบัติ คุณสมบัติ. นาฬิกา F-91W มีที่จับเวลาซึ่งมีความละเอียด 1/100 วินาที โดยนับไปถึง 59:59.99 (เกือบหนึ่งชั่วโมง) ทั้งจับเวลารวม และเวลาช่วงย่อย และเวลาของอับดับหนึ่งและอันดับสอง นาฬิกาสามารถส่งเสียงร้องได้ทุกชั่วโมง และส่งเสียงปลุกได้วันละหนึ่งครั้ง มีปฏิทินอัตโนมัติ แต่ไม่รองรับปีอธิกสุรทินเพราะว่านาฬิกาไม่ได้บันทึกปีเอาไว้ ความเที่ยงตรงของนาฬิกาบันทึกไว้ที่ ±30 วินาทีต่อเดือน (6 นาทีต่อปี) โดยผู้ผลิต แต่สำหรับผู้ใช้งานแล้วพบว่ามีความเที่ยงตรงกว่านั้นมาก นาฬิกานี้ใช้ถ่านลิเทียมแบบกระดุม CR2016 หนึ่งก้อน ซึ่งคาสิโอระบุว่าใช้ได้ประมาณเจ็ดปี (บนสมมติฐานที่ว่าส่งเสียงปลุก 20 วินาทีต่อวัน และใช้แสง 1 วินาทีต่อวัน) สำหรับผู้ใช้งานทั่วไปพบว่านาฬิกานี้ใช้งานได้นานกว่าสิบปี ขนาดภายนอกของนาฬิกาคือ 37.5&nbsp;×&nbsp;33.5&nbsp;×&nbsp;9.5&nbsp;mm และหนัก 20 g รหัสโมดูลของผู้ผลิตที่ประทับไว้บนฝาสแตนเลสด้านหลังคือ 593 มีนาฬิการุ่นใกล้เคียงกัน เช่น Casio A-158W, A-168WA (กรอบและสายโลหะ) และ F-94W (ส่วนใหญ่จำหน่ายในออสเตรเลีย) ซึ่งไม่เป็นที่รู้จักมากนัก แต่มีคุณสมบัติและการใช้งานเช่นเดียวกับนาฬิการุ่นนี้ความสามารถในการกันน้ำ ความสามารถในการกันน้ำ. ด้านหน้าของนาฬิกามีขัอความ WATER RESIST แต่คาสิโอรายงานค่าที่ต่างออกไปสำหรับนาฬิกาแต่ละสี สำหรับสีดำ (F91W-1XY) รายงานว่ากันน้ำ "30 Meter/3 Bar, 3 Bar Water Resistant" แต่รุ่นที่มีสี (เช่น F-91WC-2AEF) กลับรายงานไว้เพียง "DIN 8310/ISO 2281- resistant to minor splashing" หลายแหล่งอ้างว่านาฬิกาคาสิโอเมื่อใช้จริงทนน้ำกว่าที่ผู้ผลิตกล่าวอ้างในเอกสารอย่างเป็นทางการ ซึ่งเป็นประโยชน์กับผู้ที่ต้องใส่นาฬิกาเวลาว่ายน้ำหรืออาบน้ำเป็นประจำการทำงาน การทำงาน. นาฬิการุ่นนี้มีปุ่มควบคุมสามปุ่มอยู่ด้านข้างของตัวเรือนนาฬิกา ปุ่มบนซ้ายใช้เปิดไฟดูนาฬิกา ยกเลิกเสียงปลุก และใช้เลือกการตั้งค่า ปุ่มล่างซ้ายใช้เปลี่ยนโหมดการทำงานของนาฬิกา: → Alarm → Stopwatch → Time adjustment และกลับไปสู่การแสดงเวลาปกติ ปุ่มขวา (ล่าง) เป็นปุ่มฟังก์ชัน ในโหมดจับเวลาใช้ในการเริ่มและจบการจับเวลา และใช้ปรับค่าในโหมดอื่นๆ ส่วนถ้ากดปุ่มนี้ขณะที่แสดงเวลาอยู่ จะเปลี่ยนการแสดงผลระหว่างแบบ 12 ชั่วโมงกับแปบบ 24 ชั่วโมง การปรับเวลาหรือวัน ทำได้โดยกดปุ่มซ้ายล่างสามครั้งเพื่อเข้าสู่โหมดการปรับตั้ง ซึ่งจะแสดงเวลาในหน่วยวินาทีกระพริบอยู่ ปุ่มบนซ้ายใช้เลื่อนไป จากวินาที ชั่วโมง นาที เดือน วันที่ และวันในสัปดาห์ตามลำดับ ปุ่มด้านขวาใช้ปรับค่าที่กระพริบอยู่ เมื่อปรับตั้งค่าเสร็จแล้วกดปุ่มด้านซ้ายล่างเพื่อกลับเข้าสู่โหมดการแสดงเวลาปกติ นาฬิกาแสดงวันในสัปดาห์ วันที่ของเดือน ชั่วโมง นาที วินาที (รวมถึง am/pm ถ้าใช้ในโหมด 12 ชั่วโมง) รวมถึงการตั้งปลุกประจำวัน (สัญญลักษณ์มุมบนซ้ายสุด) และสัญญาณเตือนประจำชั่วโมง (เสียงปี๊ปสองครั้ง แสดงผลอยู่มุมบนซ้ายเป็นรูปกระดิ่ง อยู่ถัดจากสัญลักษณ์ของการตั้งปลุกประจำวัน) แต่ไม่แสดงเดือน ในโหมดจับเวลา นาฬิกาแดสงผล นาที วินาที และหนึ่งในร้อยของวินาทีการใช้ในขบวนการก่อการร้าย การใช้ในขบวนการก่อการร้าย. หนังสือพิมพ์ The Guardian รายงานว่า "นาฬิกาข้อมือดิจิตอล Casio F-91W digital เป็นสัญลักษณ์หนึ่งที่บ่งชี้ถึง al-Qaeda และเป็นหนึ่งในปัจจัยที่ทำให้คนถูกกุมขังที่ Guantánamo Bay เอกสารเกี่ยวกับการประเมินความเสี่ยงของผู้ถูกคุมขังใหม่ระบุว่าการมี F-91W – ที่มีขายออนไลน์ที่ราคาเพียง £4 – บ่งบอกว่าผู้สวมใส่ได้รับการอบรมการผลิตระเบิดโดย al-Qaida ในอาฟกานิสถาน" สายลับทหารสหรัฐอเมริกาได้ระบุว่า F91W เป็นนาฬิกาที่ผู้ก่อการร้ายใช้ในการทำระเบิดเวลา ความเชื่อมโยงดังกล่าวมีรายงานอยู่ใน Denbeaux study และอาจถูกใช้ใน Guantanamo Bay detention camp บทความในWashington Post เมื่อ ค.ศ. 1996 รายงานว่า Abdul Hakim Murad, Wali Khan Amin Shah, และ Ramzi Ahmed Yousef ได้พัฒนาเทคนิคในการใช้นาฬิกาคาสิโอมาเป็นตัวตั้งเวลาในระเบิดเวลา</doc>
