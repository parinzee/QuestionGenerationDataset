<doc id="383551" url="https://th.wikipedia.org/wiki?curid=383551" title="การตกเลือดหลังคลอด">การตกเลือดหลังคลอด การตกเลือดหลังคลอด คือภาวะซึ่งมีการเสียเลือดหลังการคลอด ตั้งแต่ 500 ซีซี ขึ้นไปสำหรับการคลอดทางช่องคลอด หรือตั้งแต่ 1000 ซีซี ขึ้นไปสำหรับการผ่าตัดคลอด เป็นสาเหตุที่พบบ่อยที่สุดของการเสียชีวิตของมารดาในประเทศที่กำลังพัฒนา และเป็นสาเหตุสำคัญของการเสียชีวิตของมารดาทั่วโลกสาเหตุ สาเหตุ. สาเหตุส่วนใหญ่ได้แก่ มดลูกไม่หดรัดตัว บาดแผลฉีกขาด รกค้าง และความผิดปกติของการแข็งตัวของเลือด อาจย่อให้จำง่ายด้วยตัวย่อ 4T- Tone หมายถึงความตึงตัวของกล้ามเนื้อ ในที่นี้หมายถึงภาวะซึ่งมดลูกไม่หดรัดตัว (uterine atony) ซึ่งการหดรัดตัวของมดลูกเป็นขั้นตอนปกติที่เกิดขึ้นหลังคลอดเพื่อห้ามเลือดที่จะออกจากมดลูก เมื่อมดลูกไม่หดรัดตัวทำให้ไม่สามารถห้ามเลือดได้ เลือดจึงออกมาเรื่อยๆ สาเหตุอาจเกิดจากการที่มดลูกหดตัวก่อนคลอดนาน เช่น เบ่งคลอดนาน หรือคลอดยาก หรืออาจเกิดจากการมีรกค้างก็ได้ - Trauma คือบาดแผลฉีกขาดของทางคลอด อาจทำให้มีเลือดออกได้มาก โดยเฉพาะหากมีการฉีกขาดของหลอดเลือดขนาดใหญ่ - Tissue หมายถึงเนื้อเยื่อ ในที่นี้หมายถึงการมีการค้างของเนื้อรกหรือบางส่วนของตัวอ่อน ทำให้มีเลือดออกได้มาก ทั้งจากการที่มีรกข้างทำให้มีเลือดออกจากรกส่วนที่ค้าง และจากการที่การมีเนื้อเยื่อค้างอยู่จะทำให้มดลูกหดรัดตัวได้ไม่ดีด้วย - Thrombin หมายถึงการแข็งตัวของเลือด มีโรคหลายอย่างที่ทำให้กระบวนการการแข็งตัวของเลือดผิดปกติไป ทำให้มีเลือดออกง่ายและหยุดยาก เมื่อผู้ที่มีความผิดปกติของการแข็งตัวของเลือดคลอดทำให้มีเลือดออกมากกว่าปกติและไม่หยุดง่ายๆ</doc>
