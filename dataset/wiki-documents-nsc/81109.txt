<doc id="81109" url="https://th.wikipedia.org/wiki?curid=81109" title="เพียร์ซ บรอสแนน">เพียร์ซ บรอสแนน เพียร์ซ เบรนดัน บรอสแนน (),เป็นนักแสดงอเมริกันเชื้อสายไอริช เกิดเมื่อวันที่ 16 พฤษภาคม ค.ศ. 1953 (พ.ศ. 2496) ที่เมืองดรอกเฮดา (Drogheda) ประเทศไอร์แลนด์ ต่อมา ในปี ค.ศ. 1964 พ่อแม่ของเขาก็หย่ากัน เขาได้อยู่กับแม่ และแม่ก็แต่งงานใหม่กับทหารผ่านศึกชาวสหราชอาณาจักร ชื่อ วิลเลียม ชาร์ไมเคิล (William Charmichael) เขาจึงเป็นพ่อบุญธรรมของบรอสแนน เขาไม่ได้พยายามกลั่นแกล้งลูกบุญธรรมเหมือนผู้ปกครองบุญธรรมในละคร ตรงกันข้าม เขารัก และเอ็นดูบรอสแนนมากคล้ายกับเป็นลูกในไส้ เขาส่งเสียให้บรอสแนนได้เรียนหนังสือ โดย เขาได้ศึกษาที่โรงเรียนเอลเลียท (Elliott School) ในลอนดอนตะวันตก และในปี พ.ศ. 2507 นั้นเอง วิลเลียมก็พาบรอสแนน ไปดูภาพยนตร์ชุดเจมส์ บอนด์เป็นครั้งแรก ในตอนที่ 3 คือตอน Goldfinger ต่อมาในปี ค.ศ. 1969 ก็มีผู้ฝึกดาราคนหนึ่งมองเห็นแววความเป็นนักแสดงของเขา ผู้ฝึกคนนั้นจึงรับบรอสแนนไปฝึกเพื่อเตรียมเป็นดารานักแสดงต่อไป เพียร์ซ บรอสแนน แต่งงานกับนักแสดงสาวชาวออสเตรเลียชื่อ คาสแซนดรา แฮร์ริส (Cassandra Harris) ในปี ค.ศ. 1977 และเขาเริ่มโด่งดังขึ้นมาเมื่อภาพยนตร์เรื่องแรกที่เขาแสดงได้ออกฉายในในปี ค.ศ. 1980 ต่อมา เมื่อครั้งที่เจมส์ บอนด์ตอน For Your Eyes Only (เจาะดวงตาเพชฌฆาต) กำลังถ่ายทำ ภรรยาของเขาได้ไปแสดงประกอบด้วยในบางฉาก เมื่อเขาไปเยี่ยมภรรยาขณะถ่ายทำ ผู้อำนวยการสร้าง อัลเบิร์ต อาร์. บรอกโคลี (Albert R. Broccoli) ได้บอกกับเพียร์ซไว้เป็นทำนองว่าว่า ถ้าเพียร์ซได้เป็นเจมส์ บอนด์ จะดีมาก เพราะเขามีสรีระที่ถูกต้องตามที่เอียน เฟลมมิ่ง บอกเป็นคาแล็กเตอร์ไว้ เขาสามารถเป็นได้สบายๆ จึงเป็นแรงบันดาลใจแรกให้เขาได้เป็น เจมส์ บอนด์ แต่ต่อมา เมื่อโรเจอร์ มัวร์ หมดวาระการรับบทเจมส์ บอนด์ในปี ค.ศ. 1985 เขาควรจะได้เป็นบอนด์คนถัดไป แต่ว่าตามสัญญาที่เขาทำกับค่ายภาพยนตร์อื่น เขาต้องแสดงซีรีส์เรื่อง Remington Steele ให้จบก่อน ทิโมธี ดาลตัน จึงได้แสดงเป็นบอนด์คนถัดไป เขาจึงต้องรอจนกว่าดาลตันจะหมดวาระ แต่ดาลตัน ถูกวิจารณ์อย่างหนักตั้งแต่ตอนแรกที่แสดง ว่าแสดงได้ตึงเครียด ชอบแก้แค้น เลือดเย็นเกินกว่าจะเป็นเจมส์ บอนด์ ดังนั้นดาลตันจึงต้องหมดวาระเร็ว โดยเขาได้แสดงเพียง 2 ตอน ก็ต้องออกไปจากบทเจมส์ บอนด์ในค.ศ. 1989 และประกอบกับการที่ซีรีส์เรื่อง Remington Steele ได้ฉายจบไปตั้งแต่ค.ศ. 1987 แล้ว และประกอบไม่มีสัญญาอะไรมาคั่นเพียร์ซกับบทเจมส์ บอนด์อีก เขาตอบตกลงและเริ่มแสดงเป็นเจมส์ บอนด์ในทันที และเขาได้แสดงเป็นจำนวน 4 เรื่อง ตั้งแต่ ค.ศ. 1995 - ค.ศ. 2002 ซึ่งมีชื่อตอนคือ GoldenEye , Tomorrow Never Dies , The World Is Not Enough และ Die Another Day ตามลำดับ หลังจากนั้น ค่ายภาพยนตร์อีโอเอ็น ก็ตัดสินใจให้เพียร์ซหมดวาระการรับบทเจมส์ บอนด์ และ แดเนียล เคร็ก มารับบทเจมส์ บอนด์ แทนผลงานภาพยนตร์เด่น</doc>
