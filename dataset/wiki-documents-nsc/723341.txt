<doc id="723341" url="https://th.wikipedia.org/wiki?curid=723341" title="เทศบาลตำบลบางประมุง">เทศบาลตำบลบางประมุง เทศบาลตำบลบางประมุง เป็นการบริหารราชการส่วนท้องถิ่นในรูปแบบเทศบาลในเขต ตำบลบางประมุง อำเภอโกรกพระ จังหวัดนครสวรรค์ เดิมเป็น สุขาภิบาลบางประมุง ต่อมาได้รับการยกฐานะเป็น เทศบาลตำบลบางประมุง เมื่อวันที่ 25 พฤษภาคม พ.ศ. 2542 มีพื้นที่ครอบคลุมตำบลบางประมุงทั้งตำบล มีพื้นที่รวมทั้งสิ้น 42 ตารางกิโลเมตรประวัติ ประวัติ. เนื่องจากไม่มีบันทึกประวัติความเป็นมาและการกำเนิดของชุมชนบางประมุง จากการที่ได้สอบถามคนที่มีพื้นเพดั้งเดิมในชุมชนพอจะสรุปได้ว่า เดิมคลองบางประมุง ชาวบ้านใช้เป็นเส้นทางสัญจรไปมาและขนส่งสินค้าสู่อำเภอเมือง มีต้นไม้ขึ้นคลุมริมฝั่งคลองหนาแน่น ยอดไม้ประสานกันจนมืดทึบ จึงพากันเรียก ที่นี่ว่า “ บ้านบางป่ามุง ” ต่อมาเรียกเพี้ยนไปเป็น “ บ้านบางประมุง ” จนถึงปัจจุบัน ชุมชนบริเวณสองฝั่งคลองค่อยๆ ก่อตัวขึ้น มีการทำธุรกิจการค้าเจริญรุ่งเรือง จนกระทั่งเมื่อวันที่ 10 กันยายน พ.ศ. 2512 ชุมชนก็ได้รับ การยกฐานะขึ้นเป็นสุขาภิบาล เรียกว่า “ สุขาภิบาลบางประมุง ” ขึ้นอยู่กับอำเภอโกรกพระ จังหวัดนครสวรรค์ ซึ่งในระยะต่อมา พ.ศ. 2517 ได้เกิดไฟไหม้ห้องแถวตลาดวอดวาย จึงเป็นเหตุให้ชาวบ้านอพยพไปอยู่ที่อื่น ชุมชน ที่เคยรุ่งเรืองก็ซบเซาลงไม่มีการฟื้นฟูให้เป็นอย่างเดิม อีกทั้งปัญหาความแห้งแล้งและขาดแคลนน้ำอุปโภค บริโภค ตลอดจนการบริการสังคมขั้นพื้นฐานไม่ทั่วถึง สภาพชุมชนจึงเป็นชุมชนชนบทและต่อมา “ สุขาภิบาลบางประมุง ” ได้รับการยกฐานะขึ้นเป็น “ เทศบาลตำบลบางประมุง ” เมื่อวันที่ 25 พฤษภาคม พ.ศ. 2542หน่วยงานภายในหน่วยงานภายใน. - สำนักปลัดเทศบาล - กองคลัง - กองช่าง - กองสาธารณสุขและสิ่งแวดล้อม - กองการประปา - กองการศึกษา - กองสวัสดิการสังคม - หน่วยงานตรวจสอบภายในภูมิประเทศภูมิประเทศ. - ที่ตั้ง สำนักงานเทศบาลตำบลบางประมุง ตั้งอยู่ที่ หมู่ 2 ถนนบางประมุง-ท่าทอง ตำบลบางประมุง อำเภอเมืองนครสวรรค์ จังหวัดนครสวรรค์ 60170- อาณาเขต - ทิศเหนือ ตั้งแต่หลักเขตที่ 1 ซึ่งอยู่ที่ร่วมของเส้นแบ่งเขตอำเภอโกรกพระกับอำเภอเมือง และ อำเภอสว่างอารมณ์ ถือตามเส้นแบ่งเขตอำเภอโกรกพระกับอำเภอเมืองนครสวรรค์ ไปทางทิศตะวันออกเฉียงใต้ถึงหลักเขตที่ 2 ซึ่งอยู่บนเส้นแบ่งเขตอำเภอโกรกพระกับอำเภอเมืองนครสวรรค์ตรงปากคลองบางประมุง- ทิศใต้ จากหลักเขตที่ 4 ถือตามเส้นแบ่งเขตตำบลบางประมุงกับตำบลศาลาแดงและตำบลนากลาง ไปทางทิศตะวันตกเฉียงเหนือถึงหลักเขตที่ 5 ซึ่งตั้งอยู่บนเส้นแบ่งเขตอำเภอโกรกพระกับอำเภอสว่างอารมณ์ตรงเส้นแบ่งเขตบางประมุงกับตำบลนากลาง อำเภอโกรกพระ - ทิศตะวันออก จากหลักเขตที่ 2 เลียบคลองบางประมุง ฝั่งตะวันออกไปทางหลักเขตที่ 3 ซึ่งอยู่ริมคลอง บางประมุงฝั่งเหนือ ตรงข้ามมาปากคลองหนองโพรงฝั่งตะวันออก ไปทางทิศตะวันออก ไปทางทิศตะวันตกเฉียงใต้ถึงหลักเขตที่ 4 ซึ่งอยู่บนจุดร่วมของเส้นแบ่งเขตตำบลบางประมุง - ทิศตะวันตก จากหลักเขตที่ 5 ถือตามเส้นแบ่งเขตอำเภอโกรกพระกับอำเภอสว่างอารมณ์ ไปทางทิศเหนือบรรจบหลักเขตที่ 1ประชากรประชากร. - อาชีพ ประชากรในเขตเทศบาลประกอบอาชีพต่าง ๆ ดังนี้- อาชีพค้าขาย - อาชีพรับจ้าง - อาชีพรับราชการ - อาชีพบริการต่าง ๆ- ศาสนา - ศาสนาพุทธ : คิดเป็นร้อยละ 99.90 - ศาสนาอื่นๆ : คิดเป็นร้อยละ 0.10เศรษฐกิจ เศรษฐกิจ. ในเขตเทศบาลบริเวณใจกลางเมืองส่วนใหญ่จะเป็นศูนย์กลางพาณิชยกรรมและธุรกิจต่างๆ และพื้นที่ที่อยู่ต่อเนื่องจะเป็นบริเวณที่เป็นย่านที่อยู่อาศัยเดิมโดยมีลักษณะทางด้านเศรษฐกิจ ดังนี้- ด้านพาณิชยกรรมและบริการ - สถานีบริการน้ำมัน (หลอด) : 8 แห่ง - ร้าค้าทั่วไป : 56 แห่ง- สถานประกอบการอุตสาหกรรม - โรงสีข้าว : 2 แห่ง - โรงฆ่าสัตว์ : 1 แห่ง- สถานประกอบการด้านบริการ - โรงแรม : 1 แห่งโครงสร้างพื้นฐาน โครงสร้างพื้นฐาน. ในเขตเทศบาลตำบลบางประมุง มีระบบสาธารณูปโภคเพื่อให้บริการแก่ประชาชน ดังนี้- การคมนาคม - เทศบาลตำบลบางประมุงมีการคมนาคมขนส่งทางรถยนต์ โดยอาศัยถนนสายหลัก ดังนี้- ทางหลวงท้องถิ่น ผิวจราจรลาดยาง ระยะทาง 5.825 กิโลเมตร - ผิวจราจรคอนกรีต ระยะทาง 16.664 กิโลเมตร - ผิวจราจรลูกรัง/หินคลุก ระยะทาง 80.729 กิโลเมตร - ถนนสายบางมะฝ่อ - ท่าซุด เป็นถนนลาดยาง ระยะทางประมาณ 12 กิโลเมตร - ถนนสายบางประมุง - ท่าทอง เป็นถนนลาดยาง ระยะทางประมาณ 10.5 กิโลเมตร - ถนนสายท่าซุด - บ้านหนองตายาย เป็นถนนลาดยาง ระยะทางประมาณ 5.825 กิโลเมตร - ถนนสายบ้านหน้าผา - เขตตำบลหนองกรด เป็นถนนลาดยาง ระยะทางประมาณ 4.00 กิโลเมตร- สถานที่ออกกำลังกายและสถานที่พักผ่อนหย่อนใจ - สนามฟุตบอล จำนวน 6 แห่ง - สนามเด็กเล่น จำนวน 6 แห่ง- การไฟฟ้า การบริการด้านไฟฟ้าและแสงสว่างในเขตเทศบาลตำบลบางประมุง ดำเนินการโดยการไฟฟ้าส่วนภูมิภาคอำเภอโกรกพระ ปัจจุบันตำบลบางประมุงมีไฟฟ้าใช้ทุกหมู่บ้าน สำหรับการติดตั้งไฟฟ้าตามถนนสายต่างๆ ในหมู่บ้านยังไม่เพียงพอกับความต้องการของประชาชน- การประปา กรมโยธาธิการและผังเมือง กระทรวงมหาดไทย ได้ก่อสร้างระบบการประปาให้เทศบาลตำบลบางประมุง ด้วยงบประมาณค่าก่อสร้างจำนวนเงิน 25,000,000 บาท ซึ่งเทศบาลได้ให้บริการราษฎรในหมู่ที่ 1,2,4,5 และ 6 ซึ่งการให้บริการยังไม่ทั่วถึงทั้งตำบล- การสื่อสาร เทศบาลตำบลบางประมุงมีไปรษณีย์ที่ได้รับอนุญาตให้เอกชนดำเนินการในความดูแลของการไปรษณีย์อำเภอโกรกพระ เปิดบริการตั้งแต่ 09.00 - 12.00 น. มีปริมาณจดหมาย เข้าออกประมาณ 40 ฉบับต่อวัน มีพนักงานบริการ 1 คน- การสาธารณสุขและสิ่งแวดล้อม - โรงพยาบาลในเขตเทศบาล มีจำนวน 1 แห่ง- โรงพยาบาลส่งเสริมสุขภาพตำบลบ้านท่าซุด จำนวน 1 แห่งการศึกษาการศึกษา. - โรงเรียน สังกัด สำนักงานเขตพื้นที่การศึกษาประถมศึกษานครสวรรค์ เขต 1 (สพป.นว. เขต 1) จำนวน 4 แห่ง ดังนี้- โรงเรียนวัดท่าซุด (เจริญศิลป์) - โรงเรียนราษฎร์อุทิศ - โรงเรียนวัดมโนราษฎร์ - โรงเรียนบ้านโพธิ์งาม - ศูนย์พัฒนาเด็กเล็ก สังกัด เทศบาลตำบลบางประมุง จำนวน 2 แห่ง ดังนี้- ศูนย์พัฒนาเด็กเล็กเทศบาลตำบลบางประมุง - ศูนย์พัฒนาเด็กเล็กบ้านหนองตายายสถานที่สำคัญสถานที่สำคัญ. - ตลาดน้ำวัดบางประมุง - วนอุทยานเขาหลวง</doc>
