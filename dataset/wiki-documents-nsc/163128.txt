<doc id="163128" url="https://th.wikipedia.org/wiki?curid=163128" title="รอนนี่ มากราโม">รอนนี่ มากราโม รอนนี่ มากราโม (Ronnie Magramo) นักมวยสากลชาวฟิลิปปินส์ เกิดเมื่อ พ.ศ. 2515 ที่ มินโดโรตะวันออก ประเทศฟิลิปปินส์ สถิติการชก 45 ครั้ง ชนะ 35 (น็อค 22) แพ้ 10ประวัติ ประวัติ. มากราโมขึ้นชกมวยสากลอาชีพครั้งแรกเมื่อ 28 มิถุนายน พ.ศ. 2532 ชนะน็อค อัลลัน ฮิตซิน ยก 2 แต่ขึ้นชกครั้งต่อมาก็เป็นฝ่ายแพ้คะแนนอลา วิลลามอร์ หลังจากนั้น มากราโมเป็นฝ่ายชกชนะน็อครวดจนถึง พ.ศ. 2535 มีเพียงแพ้คะแนนแซมมี ไทสัน ปากาดวนครั้งเดียวเมื่อ พ.ศ. 2533 แต่อีกปีต่อมาก็ชกแก้มือชนะน็อคปากาดวนได้ มากราโมเดินทางมาชกในประเทศไทยครั้งแรกเมื่อ 29 พฤษภาคม พ.ศ. 2535 ซึ่งเป็นฝ่ายแพ้แตก พิชิต ศิษย์บางพระจันทร์ในยกที่ 8 ต่อมา มากราโมขึ้นชิงแชมป์ฟิลิปปินส์รุ่นมินิมัมเวท แต่ก็แพ้น็อค อลา วิลลามอร์ในยกที่ 8 เมื่อ 13 มิถุนายน พ.ศ. 2535 ไม่ได้แชมป์มาครอง ในช่วง พ.ศ. 2535 - 2536 หลังจากนั้น มากราโมชกชนะรวดอีก 4 ครั้ง ก็มีโอกาสได้ชิงแชมป์โลกรุ่นมินิมัมเวท WBA เมื่อ 22 สิงหาคม พ.ศ. 2536 ปรากฏว่าเป็นฝ่ายแพ้คะแนน ชนะ ป.เปาอินทร์อย่างเป็นเอกฉันท์ ไม่ได้แชมป์ มากราโมขึ้นชกที่ฟิลิปปินส์อีกสองครั้ง แพ้คะแนน ไฮเม่ อาลีควิน ก่อนจะชนะน็อคฮิโรกิ ซากากิบาระ นักมวยจากญี่ปุ่นในยกที่ 2 หลังจากนั้น มากราโมโชคดีได้ชิงแชมป์โลกสองครั้งซ้อน โดยครั้งแรกชิงแชมป์โลกรุ่นมินิมัมเวท IBF แพ้คะแนน รัตนพล ส.วรพินไปอย่างเป็นเอกฉันท์ เมื่อ 27 กุมภาพันธ์ พ.ศ. 2537 ส่วนอีกครั้งหนึ่งนั้น เป็นช่วงที่สถาบันสหพันธ์มวยโลกเข้ามาเผยแพร่ในประเทศไทย และมีการจัดชิงแชมป์โลกของสถาบันนี้ในไทยครั้งแรกเมื่อ 9 ก.ค. พ.ศ. 2537 มากราโมได้ชกชิงแชมป์รุ่นมินิมัมเวท WBF เป็นคู่แรกกับวันวิน จ.เจริญ ซ่งมากราโมเป็นฝ่ายชนะน็อควันวินในยกที่ 2 ได้แชมป์ไปครอง หลังจากนั้น การชกของมากราโมก็ดีขึ้นอย่างต่อเนื่อง เขาขึ้ชกแก้มือชนะคะแนนไฮเม อาลีควินได้ และชกป้องกันแชมป์โลกได้สองครั้ง รวมทั้งมาป้องกันแชมป์ ชนะคะแนนหนึ่งเดียว ศักดิ์จารุพรอย่างไม่เป็นเอกฉันท์ด้วย มากราโมมาเสียแชมป์ให้ฟ้าสั่ง ป.พงษ์สว่าง เมื่อ 8 กรกฎาคม พ.ศ. 2538 แต่ก็ขกแก้มืออีกครั้งที่ฟิลิปปินส์ คราวนี้ มากราโมเป็นฝ่ายชนะน็อคฟ้าสั่งในยกที่ 10 ได้ครองแชมป์โลกเป็นสมัยที่ 2 ฟ้าสั่งขอแก้มืออีกในปีถัดมา ซึ่งคราวนี้มากราโมเป็นฝ่ายแพ้คะแนน เสียแชมป์โลกไป หลังจากเสียแชมป์ มากราโมยังคงขึ้นชกชนะรวดในช่วง พ.ศ. 2540 – 2541 รวมทั้งชนะน็อค อินทนนท์ จ๊อกกี้ยิม ยก 4 และชนะคะแนน ดีเด่น เก่งการุณที่ ฟิลิปปินส์ มากราโมได้โอกาสในการชิงแชมป์โลกอีกครั้ง เมื่อ 30 มกราคม พ.ศ. 2542 โดยขึ้นชิงแชมป์เฉพาะกาลรุ่นมินิมัมเวท WBA และเป็นฝ่ายแพ้คะแนนโดยเทคนิค สงคราม ป.เปาอินทร์ หลังจากนั้น มากราโมก็แขวนนวมไปเกียรติประวัติเกียรติประวัติ. - แชมป์โลกรุ่นมินิมั่มเวท WBF- ชิง 9 กรกฎาคม 2537 ชนะน็อค วันวิน จ.เจริญ ยก 2 ที่ สมุทรปราการ - ป้องกันแชมป์ครั้งที่ 1, 8 ตุลาคม 2537 ชนคะแนน ไฟซัล อักบาร์ ที่ ฟิลิปปินส์ - ป้องกันแชมป์ครั้งที่ 2, 19 กุมภาพันธ์ 2538 ชนะคะแนน หนึ่งเดียว ศักดิ์จารุพร ที่ กทม. - เสียแชมป์ 8 กรกฎาคม 2538 แพ้คะแนน ฟ้าสั่ง ป.พงษ์สว่าง ที่ กทม. - แชมป์โลกรุ่นมินิมั่มเวท WBF- ชิง 30 กันยายน 2538 ชนะน็อค ฟ้าสั่ง ป.พงษ์สว่าง ยก 10 ที่ ฟิลิปปินส์ - เสียแชมป์ 26 กันยายน 2539 แพ้คะแนน ฟ้าสั่ง ป.พงษ์สว่าง ที่ ร้อยเอ็ด - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิมัมเวท WBA เมื่อ 22 สิงหาคม 2536 แพ้คะแนน ชนะ ป.เปาอินทร์ ที่ สระบุรี - ชิงแชมป์โลกรุ่นมินิมั่มเวท IBF เมื่อ 27 กุมภาพันธ์ 2537 แพ้คะแนน รัตนพล ส.วรพิน ที่ พิจิตร - ชิงแชมป์โลกเฉพาะกาลรุ่นมินิมัมเวท WBA เมื่อ 30 มกราคม 2542 แพ้คะแนนโดยเทคนิค สงคราม ป.เปาอินทร์ ยก 8 ที่ พัทยา</doc>
