<doc id="287467" url="https://th.wikipedia.org/wiki?curid=287467" title="วณิพก (อัลบั้ม)">วณิพก (อัลบั้ม) วณิพก เป็นสตูดิโออัลบั้มชุดที่ 3 ของวงคาราบาว ออกจำหน่ายเดือน มีนาคม พ.ศ. 2526 โดยสมาชิกวงในชุดนี้ได้แก่ แอ๊ด - ยืนยง โอภากุล , เขียว - กีรติ พรหมสาขา ณ สกลนคร และเล็ก - ปรีชา ชนะภัย นอกจากนี้ยังได้เชิญ หมู - พงษ์เทพ กระโดนชำนาญ และ วงเพรสซิเดนท์ มาเล่นดนตรีบันทึกเสียงเพื่อให้เกิดความสมบูรณ์แบบของวงสตริง โดยเป็นอัลบั้มชุดแรกที่ใช้ตราสัญลักษณ์ประจำวงรูปหัวควายที่นกหันไปทางซ้าย ซึ่งเป็นแบบที่ใช้กันมาจนถึงปัจจุบัน (หลังจากที่ชุดที่ 2 ได้เริ่มใช้รูปหัวควายแต่กลับด้านโดยนกสีแดงหันไปทางขวา) และเป็นอัลบั้มชุดแรกที่มีชื่อเพลงเป็นภาษาต่างประเทศ คือ SUMMER HILL แต่เนื้อร้องเกือบทั้งหมดเป็นภาษาไทย อัลบั้มชุดนี้ส่งผลให้คาราบาวเป็นที่รู้จักในหมู่คนฟังอย่างกว้างขวาง โดยเพลงที่โด่งดังที่สุด ได้แก่ วณิพก โดยทำดนตรีเป็นจังหวะ สามช่า ซึ่งผสมผสานดนตรีแนว ช่า ช่า ช่า จากลาตินอเมริกาเข้ากับดนตรีรำวงของไทยอย่างลงตัว อีกทั้งเนื้อหาของเพลงที่เข้าถึงจิตใจของคนฟังได้เป็นอย่างดี บทเพลงของคาราบาวจึงมีเอกลักษณ์สะท้อนภาพของสังคมไทยเข้ากับความสนุกสนานของดนตรี และ บทเพลงนี้ยังสามารถแทรกตัวเองเข้าไปอยู่ในดิสโก้เธค ซึ่งไม่มีเพลงเพื่อชีวิตเพลงใดเปิดแผ่นมาก่อน ทำให้เพลงจังหวะสามช่ากลับมาคึกคัก เพราะหลังจากนั้นคาราบาวก็ได้นำเพลงนี้มาร้องบันทึกเสียงอยู่บ่อย ๆ และได้มีศิลปินท่านอื่น ๆ นำเพลงนี้ไปร้องต่อในสตูดิโออัลบั้มของตัวเองอีกด้วย เช่น มัม ลาโคนิคส์ , ทีโบน ในอัลบั้มของพวกเขา เป็นต้น รวมุถึงมีการนำทำนองของเพลงนี้ไปปรับใช้ในเพลงของตนเอง เช่น อู๋ เสรีชน ที่นำทำนองของเพลงนี้ไปปรับใช้กับเพลง เมืองถูกเผาเราถูกฆ่า ซึ่งขับร้องโดยนาย จตุพร พรหมพันธุ์ หนึ่งในแกนนำของกลุ่มแนวร่วมประชาธิปไตยต่อต้านเผด็จการแห่งชาติ (นปช.) ซึ่งเนื้อร้องก็มีเนื้อหากล่าวถึงเหตุการณ์การชุมนุมทางการเมืองเมื่อเดือนเมษายน-พฤษภาคม พ.ศ. 2553 นอกจากนี้ บทเพลงอื่นๆ ในอัลบั้มก็ได้มีการร้องและทำดนตรีขึ้นใหม่ในภายหลัง อาทิเพลง ไม้ไผ่ ซึ่งร้องโดย ต้อย - เศรษฐา ศิระฉายา อดีตนักร้องนำวง ดิ อิมพอสซิเบิ้ล รวมถึงเพลง จับกัง ซึ่งร้องโดย อานนท์ สายแสงจันทร์ หรือ ปู แบล็คเฮด ในอัลบั้มพิเศษ มนต์เพลงคาราบาว 25 ปี ในปี พ.ศ. 2550 และเพลง ดอกจาน ที่ดนตรีออกไปทางแนวลูกทุ่งอย่างเด่นชัด โดยแอ๊ด - ยืนยง โอภากุล ก็เคยนำมาร้องอีกครั้งในอัลบั้มเดี่ยวชุดพิเศษองเขา ก้นบึ้ง ในปี พ.ศ. 2533 ในปี 2546 งานเพลงชุดนี้ถูกนำมาปรับปรุงคุณภาพเสียงด้วยระบบดิจิตอล และ วางจำหน่ายอีกครั้งโดย วอร์นเนอร์ มิวสิก ไทยแลนด์รายชื่อเพลงนักดนตรีในอัลบั้มนักดนตรีในอัลบั้ม. - คาราบาว - ยืนยง โอภากุล– กีตาร์, ร้องนำ, ร้องประสาน, ฮาร์โมนิกา, พิณ, เพอร์คัชชัน - กีรติ พรหมสาขา ณ สกลนคร – กีตาร์, ร้องนำ, ร้องประสาน, เพอร์คัชชัน - ปรีชา ชนะภัย – กีตาร์ (โซโล่), ร้องนำ, ร้องประสาน, เพอร์คัชชัน- เพรสซิเดนท์ (แบ็คอัพ) - อนุพงษ์ ประถมปัทมะ – เบส - สำราญ ศรีทรัพย์ – กลอง, เพอร์คัชชัน, คองกา - ศุภกร บุญยานันท์ – โม้กซินธิไซเซอร์ ,เปียโน- นักดนตรีอื่นๆ - พงษ์เทพ กระโดนชำนาญ - คองกา, ฟลูต - เจ้าหน้าที่จากกรมศิลปากร - ฟิดเดิลเครดิต เครดิต. คำร้อง-ทำนอง- วณิพก , ไม้ไผ่ , บวชหน้าไฟ , SUMMER HILL , หรอย โดย แอ๊ด - ยืนยง โอภากุล - ดอกจาน โดย สำรอง อนันตทัศน์ (สีเผือก คนด่านเกวียน) - หัวลำโพง โดย คุณรุ่ง - จับกัง โดย ประทีป ชนะภัย (พี่ชายของเล็ก คาราบาว) - ล้อเกวียน โดย สีสัน ควงตะคองหลง - ถึกควายทุย ภาค 3 โดย เล็ก - ปรีชา ชนะภัย , แอ๊ด - ยืนยง โอภากุล , เขียว - กีรติ พรหมสาขา ณ สกลนคร เรียบเรียงเสียงประสาน- แอ๊ด - ยืนยง โอภากุล , เล็ก - ปรีชา ชนะภัย , เขียว - กีรติ พรหมสาขา ณ สกลนคร ผู้ร่วมงาน- มานพ รัตนพันธากุล ฝ่ายศิลป์ประจำ คาราบาว - โกวิท ธีระกุล ผู้ให้คำท้องถิ่นภาคใต้เพลง หรอย - วงโคบาล ผู้ให้คำผญาภาคอีสานเพลง SUMMER HILLการจัดจำหน่าย</doc>
