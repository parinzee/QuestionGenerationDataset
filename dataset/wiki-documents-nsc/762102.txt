<doc id="762102" url="https://th.wikipedia.org/wiki?curid=762102" title="แคม นิวตัน">แคม นิวตัน แคม นิวตัน (อังกฤษ: Cam Newton, ชื่อเต็ม: Cameron Jerrell Newton) เป็นนักอเมริกันฟุตบอลมืออาชีพ ตำแหน่ง ควอเตอร์แบ็ก ของทีม แคโรไลนา แพนเธอร์ส ในลีกเอ็นเอฟแอล ประเทศสหรัฐอเมริกา เขาเคยเล่นในกับ ออร์เบิร์น ในระดับมหาวิทยาลัย ก่อนที่จะถูกดราฟท์เป็นอันดับแรก เมื่อ พ.ศ. 2554 (2011 NFL Draft) และได้รับตำแหน่ง "ผู้เล่นหน้าใหม่แห่งปี" ในฤดูกาลแรกของเขา ในการเล่นฤดูกาลแรก นิวตันได้ทำลายสถิติต่าง ๆ มากมาย เช่น เป็นควอเตอร์แบ็กหน้าใหม่คนแรก ที่สามารถข้างบอลได้เกิด 400 หลาในเกมแรก ซึ่งทำได้มากกว่าที่ เพย์ตัน แมนนิง เคยทำไว้ก่อนหน้านี้คือ 120 หลา อีกทั้งเขายังทำลายสถิติที่ยาวนาน 61 ปี ของ ออตโต เกรแฮม โดยเป็นผู้ที่ทำระยะขว้างได้มากที่สุดในเกมแรกของอาชีพ เป็นควอเตอร์แบ็กหน้าใหม่คนแรกที่สามารถทำระยะขว้างได้มากกว่า 4,000 หลา และทำระยะวิ่งได้มากกว่า 700 หลาในหนึ่งฤดูกาล อีกทั้งยังสามารถทำทัชดาวน์ได้ถึง 14 ครั้ง มากกว่าควอเตอร์แบ็กทุกคนในประวัติศาสตร์เอ็นเอฟแอล ทำลายสถิติที่ยาวนาน 35 ปีของ สตีฟ กรอกัน ในปี พ.ศ. 2558 นั้น นิวตันกลายเป็นควอเตอร์แบ็กคนแรกของประวัติศาสตร์ ที่ขว้างลูกทำทัชดาวน์ได้ถึง 30 ครั้ง และ วิ่งเข้าทำทัชดาวน์เองอีก 10 ครั้ง ในฤดูกาลเดียวกัน (ขว้างลูก 35 ครั้ง, วิ่ง 10 ครั้ง) เขายังเป็นควอเตอร์แบ็กคนเดียวที่สามารถขว้างลูกได้ 300 หลา, ขว้างลูกทัชดาวน์ได้ 5 ครั้ง และทำระยะวิ่งได้มากกว่า 100 หลาภายในเกมเดียว ในเกมสุดท้ายของฤดูกาล 2015-2016 นั้น นิวตันก็มีสถิติการวิ่งเข้าทำทัชดาวน์โดยควอเตอร์แบ็กเทียบเท่ากับ สตีฟ ยัง (ในขณะที่ ยัง ใช้เวลาถึง 15 ฤดูกาล นิวตันกลับใช้เพียง 5 ฤดูกาลเท่านั้น)</doc>
