<doc id="780185" url="https://th.wikipedia.org/wiki?curid=780185" title="ท่าอากาศยานนานาชาติจูอันดา">ท่าอากาศยานนานาชาติจูอันดา ท่าอากาศยานนานาชาติจูอันดา (JIA) () เป็นสนามบินนานาชาติในอำเภอเซดาติ รีเจนซี่ซิโดอาร์โจ จังหวัดชวาตะวันออก เป็นหนึ่งในสนามบินหลักของประเทศอินโดนีเซีย อยู่ห่างจากตัวเมืองสุราบายา 12 กิโลเมตร (8 ไมล์) ดำเนินการโดยบริษัทอังกาซา ปุระ ส่วนชื่อสนามบินมาจากอดีตนายกรัฐมนตรีอินโดนีเซีย จูอันดา การตาวิดยายา ผู้ริเริ่มการพัฒนาสนามบินแห่งนี้ ท่าอากาศยานนานาชาติจูอันดา เป็นหนึ่งในท่าอากาศยานที่หนาแน่นที่สุดในประเทศ ค.ศ. 2010 สนามบินมีสถิติผู้โดยสาร 11 ล้านคน บางชั่วโมงมีเที่ยวบินถึง 40-45 เที่ยวบิน ในปี ค.ศ. 2013 สนามบินมีสถิติเที่ยวบิน 400 เที่ยวต่อวัน ปัจจุบัน เป็นฐานการบินหลักของสายการบินซิติลิงก์, การูดาอินโดนีเซีย, อินโดนีเซียแอร์เอเชีย, ไลอ้อนแอร์ และศรีวิชวาแอร์ เช่นเดียวกันกับท่าอากาศยานนานาชาติซูการ์โน-ฮัตตา ในปี ค.ศ. 2014 ได้รับการจัดอันดับเป็นสนามบินที่มีคุณภาพการให้บริการดีที่สุดในโลก โดยได้อันดับที่ 10 จาก 79 สนามบินในกลุ่มที่มีผู้โดยสาร 5-15 ล้านคนต่อปี และในต้นปี ค.ศ. 2015 ได้ขยับขึ้นมาเป็นอันดับที่ 7ประวัติ ประวัติ. เปิดใช้งานในปี ค.ศ. 1964 ในฐานะฐานทัพอากาศนาวี แทนที่ฐานทัพเดิมซึ่งอยู่ที่โมร็อกเรมบังกัน ใกล้ท่าเรือตันจุงเปรัก ต่อมาได้กลายเป็นสนามบินพาณิชย์ และในวันที่ 24 ธันวาคม ค.ศ. 1990 ได้พัฒนาเป็นสนามบินนานาชาติ อย่างไรก็ตาม ในเดือนธันวาคม ค.ศ. 1987 เคยมีเที่ยวบินไปยังสิงคโปร์, ฮ่องกง, ไทเป และมะนิลาสถิติอาคารผู้โดยสาร อาคารผู้โดยสาร. มี 2 อาคาร ได้แก่ อาคาร 1 รองรับเที่ยวบินภายในประเทศทั้งหมด ยกเว้นเที่ยวบินของสายการบินการูดาอินโดนีเซียและอินโดนีเซียแอร์เอเชีย, อาคาร 2 รองรับเที่ยวบินระหว่างประเทศทั้งหมด รวมไปถึงเที่ยวบินภายในประเทศของสายการบินการูดาอินโดนีเซียและอินโดนีเซียแอร์เอเชียด้วยสมุดภาพ</doc>
