<doc id="880057" url="https://th.wikipedia.org/wiki?curid=880057" title="ทะเลสาบอัทเทอร์">ทะเลสาบอัทเทอร์ ทะเลสาบอัทเทอร์ () หรืออีกชื่อหนึ่งคือ ทะเลสาบคัมเมอร์ () เป็นทะเลสาบในรัฐอัปเปอร์ออสเตรีย ตั้งอยู่ในแหล่งมรดกโลกซัลซ์คัมแมร์กุทของประเทศออสเตรีย ทะเลสาบนี้เป็นทะเลสาบที่ใหญ่เป็นอันดับสามในประเทศออสเตรียรองจากทะเลสาบโบเดินและทะเลสาบนอยซีเดิล เนื่องจากเป็นพื้นที่ที่มีสายลมเสถียรและมีน้ำที่ใสสะอาดทำให้ทะเลสาบแห่งนี้นิยมเป็นแหล่งแล่นเรือใบและว่ายน้ำ ชุมชนรายรอบทะเลสาบมีอาชีพเกี่ยวกับการท่องเที่ยวเป็นหลัก บริเวณชายฝั่งค่อนไปทางเหนือของทะเลสาบมีเกาะเล็ก ๆ อยู่ชื่อว่า ไลเทิล-อินเซิล (Leitl-Insel) ซึ่งเป็นที่ตั้งของปราสาทหลังเล็ก ๆ นามว่าปราสาทลิทเซิลแบร์ก ทะเลสาบอัทเทอร์มีความยาวจากเหนือถึงใต้ราว 20 กิโลเมตร และมีความกว้างจากตะวันออกถึงตะวันตกราว 4 กิโลเมตร มีความลึกโดยเฉลี่ย 85 เมตร เนื่องจากทะเลสาบมีขนาดค่อนข้างใหญ่และน้ำที่บริสุทธิ์มากทำให้ทะเลสาบแห่งนี้ยากต่อการแข็งตัวเป็นน้ำแข็งในฤดูหนาว การแข็งตัวแบบทั่วทั้งทะเลสาบเกิดขึ้นครั้งสุดท้ายในปี ค.ศ. 1940</doc>
