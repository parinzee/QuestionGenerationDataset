<doc id="272693" url="https://th.wikipedia.org/wiki?curid=272693" title="แฟกทอรีที่รัก">แฟกทอรีที่รัก แฟกทอรีที่รัก เป็นละครซิตคอม ซึ่งผลิตโดย บริษัท เวิร์คพอยท์ เอ็นเตอร์เทนเมนท์ จำกัด (มหาชน) และ บริษัท บั้งไฟ สตูดิโอ จำกัด ออกอากาศทางสถานีวิทยุโทรทัศน์ไทยทีวีสีช่อง 3 ทุกวันเสาร์ เวลา 14.00 น. - 14.30 น. เริ่มครั้งแรกวันเสาร์ที่ 5 กันยายน พ.ศ. 2552 และอวสานวันเสาร์ที่ 26 มิถุนายน พ.ศ. 2553 และได้กลับมาออกอากาศอีกครั้งเป็น 2 ตอนควบ (ตอนละ 30 นาที) เริ่มครั้งแรกวันจันทร์ที่ 3 ตุลาคม พ.ศ. 2554 ออกอากาศทุกวันจันทร์ เวลา 22.00 น. - 23.00 น. ทาง เวิร์คพอยท์ทีวี (PSI ช่อง 7) แฟกทอรีที่รัก เป็นผลงานการกำกับละครซิตคอมเรื่องแรกของเพ็ชรทาย วงษ์คำเหลา หรือ หม่ำ จ๊กมก และยังเป็นนักแสดงในเรื่องนี้อีกด้วย โดยละครจะเป็นเรื่องราวของสาวโรงงานชาวอิสานกับหนุ่มนักเรียนนอกลูกเจ้าของโรงงานในโรงงานหนังไทย โดยเรื่องนี้เป็นซิตคอมเรื่องแรกที่มีการใช้ภาษาไทยถิ่นอีสานเป็นภาษาหลักในการดำเนินเรื่องควบคู่กับภาษาไทยกลาง โดยจะมีคำบรรยายภาษาไทยตลอดเมื่อตัวละครพูดภาษาไทยถิ่นอีสานเรื่องย่อ เรื่องย่อ. บุญถิน (แสดงโดย หม่ำ จ๊กมก) ภารโรงของบริษัทหนังไทย บริษัททำเครื่องหนังที่ใครๆต่างเข้าใจผิดว่าทำภาพยนตร์ บริษัทดังกล่าวมีเจ้าของคือเสี่ยหลี บุญถินเป็นคนที่เสี่ยหลีให้ความเกรงใจมาก คนในโรงงานทุกคนต่างสงสัยว่าทำไมเป็นเช่นนั้น เบื้องหลังคือบุญถินรู้เรื่องราวคาวๆของเสี่ยหลี นั่นก็คือ เสี่ยหลีแอบมีกิ๊กเป็นสาวในโรงงาน เสี่ยหลีกลัวมากว่าบุญถินจะบอกความลับนี้กับเมียสุดโหดของเสี่ย เสี่ยหลีจึงเกรงใจบุญถินเป็นพิเศษ แต่ก็แอบแค้นอยู่ลึกๆ เสี่ยหลีมีลูกชายคนเดียว นั่นคือ ฐานะ หนุ่มนักเรียนนอก เพิ่งเข้ามาทำงานในโรงงาน โดยที่ครั้งแรกปลอมเข้ามาเป็นพนักงานทั่วไป โดยไม่ให้คนอื่นๆในโรงงานรู้ปณตได้เจอกับข้าวปุ้น สาวอีสานที่ทำงานในโรงงาน ปณตชอบความแก่นแก้ว จริงใจ ตรงไปตรง มา ของข้าวปุ้นมากแต่ก็แอบเก็บความรู้สึกนี้ไว้ แสดงออกแค่เป็นเพื่อนร่วมงานเท่านั้น ในที่สุดทุกคนก็รู้ความจริงว่า ปณตคือลูกของเสี่ยหลี และจะมาเป็นผู้จัดการที่โรงงานนี้ เรื่องราววุ่นๆ ชุลมุนต่างๆ จึงเกิดขึ้นจากความรักของ หนุ่มนักเรียนนอก กับ สาวโรงงานแก่นแก้ว และชาวโรงงานสุดแสบ กับเรื่องป่วนๆของบุญถิน ที่ชอบยุ่งไปเสียทุกเรื่องจนเกิดแต่เรื่องวุ่นวาย และเสียงหัวเราะไปทั้งโรงงานนักแสดงหลักนักแสดงหลัก. - นัฐฐพนธ์ ลียะวนิช (ต่าย)- อชิรญาณ์ ภีระภัทร์กุญช์ชญา (หนูจ๋า) (ปรากฏตัวในตอนที่ 1-23)- ศิรพันธ์ วัฒนจินดา (นุ่น) (ปรากฏตัวในตอนที่ 24-อวสาน)- สุดารัตน์ บุตรพรหม (ตุ๊กกี้ สามช่า)- เพ็ชรทาย วงษ์คำเหลา (หม่ำ จ๊กมก) (ปรากฏตัวในตอนที่ 1-29)- สุรชัย สมบัติเจริญ (อาแอ๊ด)- ณัฏฐพัชร วิพัธครตระกูล (ปุยฝ้าย AF4)- นันทิยา ศรีอุบล (อั้ม)- ศิวดล จันทเสวี (ท๊อฟฟี่)รายชื่อตอนการงดออกอากาศรายชื่อตอน. การงดออกอากาศ. - 27 มีนาคม 2553 ละคร แฟกทอรีที่รัก งดออกอากาศ เนื่องจากมีการถ่ายทอดสดงานฉลอง 40 ปี ของไทยทีวีสีช่อง 3 แต่งานต้องยกเลิก จึงนำภาพยนตร์เรื่อง ปิดเทอมใหญ่ หัวใจว้าวุ่น มาฉายแทน - 22 พฤษภาคม 2553 ละครงดออกอากาศ เนื่องจากเกิดเพลิงไหม้อาคารมาลีนนท์ ซึ่งเป็นอาคารที่ทำการของไทยทีวีสีช่อง 3 ทำให้ไม่สามารถออกอากาศรายการตามปกติได้ จึงเปลี่ยนผังรายการโดยนำภาพยนตร์เรื่อง เมล์นรก หมวยยกล้อ มาฉายแทน - 26 มิถุนายน 2553 ละครต้องหยุดออกอากาศกลางอากาศ โดยเสนอเป็นตอนสุดท้าย ทางสถานีจึงเอารายการ โป๊ะเชะ มาลงออกอากาศแทน</doc>
