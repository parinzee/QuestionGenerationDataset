<doc id="34346" url="https://th.wikipedia.org/wiki?curid=34346" title="มาโนช เสนาชู">มาโนช เสนาชู นายมาโนช เสนาชู อดีตสมาชิกสภาผู้แทนราษฎร เขต 9 จังหวัดนครศรีธรรมราช จากพรรคคนขอปลดหนี้ เป็น ส.ส.คนเดียวในสภาผู้แทนราษฎร พ.ศ. 2549 ที่ไม่ได้สังกัดพรรคไทยรักไทยการศึกษา การศึกษา. มาโนช เสนาชู จบการศึกษาชั้นมัธยมศึกษา โรงเรียนชะอวดวิทยาคาร ระดับปริญญาตรี คณะศิลปศาสตร์ หลักสูตรยุทธศาสตร์สำหรับบริหารระดับสูง (สมาคมยุทธศาสตร์ประเทศไทย) มหาวิทยาลัยเกริก และระดับปริญญาโท คณะรัฐประศาสนศาสตร์ มหาวิทยาลัยเกริก สมัยเรียนที่มหาวิทยาลัยรามคำแหงได้รับเลือกเป็นประธานนักศึกษากลุ่มราม-ชะอวด และเป็นแนวร่วมต่อสู้ รสช. ในเหตุการณ์พฤษภาทมิฬการทำงาน การทำงาน. มาโนช เสนาชู เคยลงสมัคร นายกองค์การบริหารส่วนตำบลท่าเสม็ด แต่ไม่ได้รับเลือกตั้ง ต่อมาในปี พ.ศ. 2540 เป็นรองผู้อำนวยการพรรคเกษตรมหาชน และเป็นผู้ช่วย ส.ส.สุโขทัย กุศล หมีเทศ พรรคความหวังใหม่ ในปีต่อมาได้ย้ายมาสังกัดพรรคคนขอปลดหนี้ ดำรงตำแหน่งกรรมการบริหารพรรค เคยเป็นผู้สมัครระบบบัญชีรายชื่อของพรรคลำดับที่ 3 ในการเลือกตั้ง พ.ศ. 2544 แต่ไม่ได้รับเลือกตั้ง เนื่องจากพรรคฯ ได้รับคะแนนไม่ถึงเกณฑ์ร้อยละ 5 (ได้เพียงร้อยละ 4) จากนั้นในการเลือกตั้งเมื่อวันที่ 2 เมษายน พ.ศ. 2549 นายมาโนชได้คะแนนเสียงชนะ ผศ.ชิต ปุริโสดม ผู้สมัครจากพรรคไทยรักไทย ด้วยคะแนน 3,712 ต่อ 3,033 คะแนน ขณะที่สัดส่วนผู้ไม่ประสงค์ลงคะแนนสูงถึง 36,878 ใบ และมีบัตรเสีย 7,771 ใบ มีผู้มาใช้สิทธิทั้งหมด 51,394 คน จากผู้มีสิทธิทั้งหมด 105,427 คน ในการเลือกตั้งสมาชิกสภาผู้แทนราษฎรในประเทศไทย พ.ศ. 2550 นายมาโนชลงสมัคร ส.ส. นครศรีธรรมราช เขตที่ 3 ประกอบด้วย อำเภอหัวไทร, อำเภอเชียรใหญ่, อำเภอชะอวด, อำเภอปากพนัง สังกัดพรรคมัชฌิมาธิปไตย แต่ไม่ได้รับเลือก ต่อมาในการเลือกตั้ง พ.ศ. 2554 ได้ย้ายมาลงสมัครในสังกัดพรรคมาตุภูมิ แต่ไม่ได้รับเลือกตั้ง</doc>
