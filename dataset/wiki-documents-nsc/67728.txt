<doc id="67728" url="https://th.wikipedia.org/wiki?curid=67728" title="โจส สโตน">โจส สโตน โจส สโตน หรือชื่อเต็ม โจสเซลิน อีฟ สโตเคอร์ (; เกิดวันที่ 11 เมษายน ค.ศ. 1987) เป็นนักร้องชาวอังกฤษ มีอัลบั้มยอดขายกว่า 7.5 ล้านแผ่น ผู้ได้รับการเสนอชื่อเข้าชิงรางวัลแกรมมี่ถึง 4 รางวัล และเคยร่วมงานกับศิลปินระดับตำนานอย่าง เจมส์ บราวน์ (James Brown) เดอะโรลลิ่ง สโตนส์ (The Rolling Stones) สตีวี่ วันเดอร์ (Stevie Wonder) เอลตัน จอห์น (Elton John) แพ็ตตี้ ลาแบลล์ (Patti Labelle) เมวิส สเตเปิลส์ (Mavis Staples) ดอนน่า ซัมเมอร์ (Donna Summer) และสโมคกี้ โรบินสัน (Smokey Robinson) อีกทั้งยังได้รับเชิญไปสัมภาษณ์ในรายการดังของโอปราห์ วินฟรีย์ (Oprah Winfrey) เธอได้รับเลือกให้แสดงโฆษณสำหรับแคมเปญยักษ์ใหญ่ของเสื้อผ้าแบรนด์ดัง แก็ป (Gap) ถึง 2 โฆษณา อีกด้วย นอกไปจากนั้นเมื่อปี 2000 เธอได้ไปแสดงสดต่อหน้าผู้ชมถึง 200,000 คน ในงานคอนเสิร์ตการกุศลที่ยิ่งใหญ่ที่สุด คือ ไลฟ์เอท (Live 8) – และทั้งหมดนี้ เป็นสิ่งที่เธอได้ทำมา ก่อนหน้าที่เธอจะอายุถึง 19 ปีประวัติ ประวัติ. โจส สโตน ผู้มาจากแคว้นเดวอนในอังกฤษ ได้แสดงออกถึงพลังที่เข้มข้นทางดนตรี ตั้งแต่เธอก้าวเข้ามาในวงการดนตรีด้วยวัยแค่ 16 นั่นเลยทีเดียว ถ้าจะใครพูดว่าเธอยังเด็กมากในขณะนั้นและไม่รู้เรื่องเพลง นักวิจารณ์เพลงคงไม่เห็นด้วยอย่างเด็ดขาด เพราะพวกเขาต่างเรียกเธอว่าเป็นนักร้องที่มีเสียง “rich, deep, soulful” แม้แต่นิตยสาร New York Post ยังกล่าวว่าเธอเป็นศิลปินที่โดดเด่นไม่เหมือนศิลปินคนอื่นๆในยุคนี้คนใดเลย ปี 2003 เธอออกอัลบั้มแรก The Soul Sessions ซึ่งมีเป็นคอลเล็คชั่นเพลงโซลที่เป็นการคัฟเวอร์จากเพลงเก่า และปี 2004 เธอก็ออกอัลบั้มที่สอง Mind, Body & Soul ซึ่งเป็นผลงานแรกที่เป็นเพลงออริจินัลของเธอเอง ซึ่ง Newsweek ได้กล่าวชมอัลบั้มนั้นว่า โจส สามารถร้องเพลงได้เศร้า ลึก และด้วยลูกคอที่เธอมี เธอสามารถเอาอยู่หมัดทั้งแนว Juke-joint หรือว่าจะเป็น ฟังกี้เลยทีเดียว ส่วนนิตยสาร Interview ก็กล่าวว่า เสียงของเธอนั้นกล้าหาญ และความสามารถในการร้องเพลงของเธอเปรียบได้กับเบอร์เบิ้นที่ได้รับการบ่มมาอย่างดี และก็ยังสามารถหวานได้อย่างกับว่าจะหลอมละลายได้อย่างไซรัปอีกด้วย โจส สโตนได้รับการเสนอชื่อเข้าชิงรางวัลแกรมมี่ถึง 3 รางวัลเมื่อปี 2005 รวมถึงสาขาศิลปินหน้าใหม่ยอดเยี่ยม ในปีเดียวกันนั้น เธอได้รับเชิญไปสัมภาษณ์ที่รายการดังๆแทบทุกรายการเลยทีเดียว และได้ลงนิตยสารมากมาย ตั้งแต่ Rolling Stone ไปจนถึง Vanity Fair ทีเดียว อีกทั้งยังได้ลงปกของนิตยสาร Elle อีกด้วย เมื่อเดือน กุมภาพันธ์ ปี 2006 เธอได้ร่วมแสดงกับ สตีวี วันเดอร์, จอห์น เลเจนด์ และ อินเดีย อารี ในการแสดงก่อนเกม Super Bowl XL และในงานประกาศรางวัลแกรมมี่ปี 2006 เธอก็ปรากฏตัวกับจอห์น เลเจนด์ และ แวน ฮันต์ เพื่อร้องเพลง Family Affair ของ Sly Stone ซึ่งได้ไปปรากฏอยู่ในอัลบั้มทริบิวของ Sly Stone ชื่อ Different Strokes by Different Folks ซึ่งเพลงที่โจสร่วมร้องนั้นได้รับการเสนอชื่อเข้าชิงรางวัลแกรมมี่ สาขา Best R&B Performance by a Duo or Group สำหรับปี 2007 นี้ด้วย อัลบั้มที่ 3 ของเธอ แล้ว และมีชื่อว่า อินโทรดิวซิ่ง โจส สโตน (Introducing Joss Stone) ซึ่งเป็นอัลบั้มที่นักร้อง/นักแต่งเพลงอย่างสาวโจสเองกล่าวว่า เป็นอัลบั้มแรกที่เป็นตัวเธอเองจริงๆ และนั่นทำให้เธอตั้งชื่ออัลบั้มว่า Introducing Joss Stone อัลบั้มนี้ ทั้งเนื้อหาและดนตรี สำหรับดนตรีที่เข้มข้นไปด้วยกลิ่นอายของวินเทจโซล จากเพลงแนวอาร์แอนด์บี ยุค 70’s และเพลงสไตล์โมทาวน์ (Motown) ที่โดดเด่นด้วยการประสานเสียงที่มีเอกลักษณ์ รวมไปถึงกรูฟแบบแจ๊ซ ที่เกิดจากฝีมือการบรรเลงสดด้วยวงฝีมือดี ที่กำกับโดย ราฟาเอล ซาดีค (Raphael Saadiq) ผู้ที่ฝากฝีมือไว้กับอัลบั้มดีๆ ของ ดีแองเจลโล (D’Angelo) และ เมซี่ เกรย์ (Macy Gray) กุมภาพันธ์ 2007 โจส สโตนร่วมรับรางวัลแกรมมี่ สาขาศิลปินกลุ่มอาร์แอนด์บี ยอดเยี่ยม กับ Sly & the Family Stone ,จอห์น เลเจนด์ และ Van Hunt ในเพลง Family Affairผลงาน</doc>
