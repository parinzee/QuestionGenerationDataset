<doc id="309680" url="https://th.wikipedia.org/wiki?curid=309680" title="มายเบสท์บอดี้การ์ด">มายเบสท์บอดี้การ์ด มายเบสท์บอดี้การ์ด () เป็นภาพยนตร์ไทยแนวแอกชั่น-ดราม่า โดยเลื่อนการออกฉายเป็นวันที่ 21 ตุลาคม พ.ศ. 2553 จากกำหนดการเดิมในวันที่15 กรกฎาคม พ.ศ. 2553 ในประเทศไทย เป็นผลงานการกำกับของสิริปปกรณ์ วงศ์จริยวัตร โดยได้รับพระกรุณาจากทูลกระหม่อมหญิงอุบลรัตนราชกัญญา สิริวัฒนาพรรณวดีทรงนำแสดงพร้อมกับนักแสดงอื่นๆ อาทิ ชาคริต แย้มนาม, ดร.อาจอง ชุมสาย ณ อยุธยา, ธีรภัทร์ สัจจกุล, สงกรานต์ เตชะณรงค์ และชอว์น หยู มายเบสท์บอดี้การ์ด มีที่มาจากบทเพลง "มายเบสท์บอดี้การ์ด" ที่ทูลกระหม่อมหญิงอุบลรัตนราชกัญญา สิริวัฒนาพรรณวดีทรงนำมาขับร้อง และผ่านการตีความเนื้อเพลงใหม่ซึ่งหมายถึงความรักและมุษยธรรมของเพื่อนมนุษย์ มีวัตถุประสงค์เพื่อให้เห็นค่าในชีวิตของคนและสร้างความสามัคคี และความมีมนุษยธรรมผ่านการเล่าเรื่องของ "นิชา" ตัวะครในเรื่องซึ่งเป็นนักข่าวสาวและได้ทำการสืบความลับเกี่ยวกับไวรัสชนิดใหม่ที่สามารถฆ่าคนไทยได้ทั้งประเทศ ซึ่งได้ใช้มนุษย์เป็นเหยื่อในการทดลอง นิชาจึงพยายามทำทุกสิ่งเพื่อปกป้องคนทั้ง 7 นี้เนื้อเรื่อง เนื้อเรื่อง. กรุงเทพมหานคร เมืองหลวงแห่งประเทศไทย ซึ่งจะเป็นจุดเริ่มต้นของไวรัสสายพันธุ์ใหม่ ที่สามารถคร่าชีวิตคนได้ทั้งประเทศในเวลาอันรวดเร็ว นทีผู้เป็นบิดาของนิชาพยายามเตือนลูกสาวซึ่งเป็นนักข่าวให้ออกห่างจากเรื่องดังกล่าว แต่ทว่าเธอเข้าใกล้เรื่องนี้มากขึ้น บิดาจึงส่ง "ทัศน์" คอยปกป้องคุ้มครองเธอ แต่เธอก็มิได้พอใจกับการกระทำนี้นัก กรุงเทพมหานครกลายเป็นห้องทดลองทางวิทยาศาสตร์ซึ่งนิชาต้องหยุดเรื่องนี้ไว้ จึงเกิดการไล่ล่าขึ้นนักแสดงและบทบาทนักแสดงนำนักแสดงและบทบาท. นักแสดงนำ. - ทูลกระหม่อมหญิงอุบลรัตนราชกัญญา สิริวัฒนาพรรณวดี รับบท "นิชา" นักข่าวสาวผู้ต้องปกป้องประเทศไทยจากไวรัสร้าย - ชาคริต แย้มนาม รับบท "ธัช" อดีตลูกน้องของ "นที" บิดาของนิชา ผู้คอยปกป้องนิชาจากศัตรู - อาจอง ชุมสาย ณ อยุธยา รับบท "ผู้พันนที" บิดาของนิชา - ธีรภัทร์ สัจจกุล รับบท "เจตน์" - ชอว์น หยู รับบท "ฌอน"นักแสดงสมทบนักแสดงสมทบ. - นพพล โกมารชุน รับบท "วีระ" - หทัยรัตน์ เจริญชัยชนะ รับบท "แคท" ผู้ช่วยของนิชา - เชษฐวุฒิ วัชรคุณ รับบท "เอก" ช่างภาพของนิชา - สงกรานต์ เตชะณรงค์ รับบท "มิค" - เจมส์ แม็กกี้ รับบท "เม่น" - ปริญญา อินทชัย รับบท "ท็อป" - สมพล ปิยะพงศ์สิริ รับบท "อ๊อด" - ณัฐวุฒิ ศรีหมอก รับบท "เบิ้ม" - แสนชัย ส.คิงสตาร์ รับบท "เพชร" - ภูธฤทธิ์ พรหมบันดาล รับบท "ผู้พันนนที" (วัยหนุ่ม)การออกฉาย การออกฉาย. สมเด็จพระเทพรัตนราชสุดา สยามบรมราชกุมารี พร้อมด้วยทูลกระหม่อมหญิงอุบลรัตนราชกัญญา สิริวัฒนาพรรณวดี เสด็จพระราชดำเนินทอดพระเนตรภาพยนตร์เรื่อง มายเบสท์บอดี้การ์ด รอบปฐมทัศน์ เมื่อวันที่ 18 ตุลาคม 2553 ณ พารากอนซีนีเพล็กซ์ ศูนย์การค้าสยามพารากอน มีนักแสดงนำและคณะผู้บริหารบริษัทฯ เฝ้าฯ รับเสด็จ โดยภาพยนตร์มีกำหนดเข้าฉายในวันที่ 21 ตุลาคม ปีเดียวกัน ภาพยนตร์ทำรายได้ 8 ล้านบาท</doc>
