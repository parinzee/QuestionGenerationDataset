<doc id="675812" url="https://th.wikipedia.org/wiki?curid=675812" title="พัชรีย์ ดีเสมอ">พัชรีย์ ดีเสมอ พัชรีย์ ดีเสมอ เกิดวันที่ 2 มีนาคม พ.ศ. 2532 ที่จังหวัดสุรินทร์ เป็นนักวอลเลย์บอลหญิงชาวไทย ผู้ทำหน้าที่ในตำแหน่งบอลเร็ว ซึ่งเคยเป็นตัวหลักร่วมสังกัดมหาวิทยาลัยรัตนบัณฑิต เดือนตุลาคม พ.ศ. 2557 ได้มีการประกาศรายชื่อของพัชรีย์ ในฐานะผู้เล่นตัวหลักสังกัดสโมสรวอลเลย์บอลศรีสะเกษ ของการแข่งขันวอลเลย์บอลไทยแลนด์ลีก ฤดูกาล 2015ประวัติ ประวัติ. พัชรีย์ ดีเสมอ เริ่มเล่นวอลเลย์บอลตั้งแต่อายุ 13 ปี สำเร็จการศึกษาระดับมัธยมจากโรงเรียนหนองเรือวิทยา จังหวัดขอนแก่น ปัจจุบัน เธอเป็นนักศึกษาระดับปริญญาตรีจากมหาวิทยาลัยรัตนบัณฑิต เดือนมกราคม พ.ศ. 2557 พัชรีย์ได้เป็นนักกีฬาสังกัดมหาวิทยาลัยภาคตะวันออกเฉียงเหนือ ผู้เข้าแข่งขันกีฬาวอลเลย์บอลในกีฬามหาวิทยาลัยแห่งประเทศไทย ครั้งที่ 41 จากนั้น ในวันที่ 10 พฤษภาคมของปีเดียวกัน เธอได้ทำหน้าที่ร่วมสังกัดสโมสรวอลเลย์บอลศรีสะเกษ ในการแข่งขันวอลเลย์บอลไทยเดนมาร์คซูเปอร์ลีก 2014 ประเภททีมหญิง ซึ่งทีมของเธอเป็นฝ่ายแพ้ต่อทีมไอเดีย-ขอนแก่นที่ 2-3 เซ็ต ส่วนในวันที่ 11 พฤษภาคม ซึ่งเป็นรอบรองชนะเลิศ ทีมของเธอเป็นฝ่ายแพ้ต่อทีมนครราชสีมาที่ 0-3 เซ็ต เดือนตุลาคม พ.ศ. 2557 เธอได้ติดเชื้อไวรัสทางเดินหายใจ จึงเข้านอนพักรักษาตัวที่โรงพยาบาลโดยมีแพทย์ดูแลอย่างใกล้ชิด อย่างไรก็ตาม เธอได้เผยว่าต้องการลงสนามแข่งมากกว่าการนอนรักษาตัว ซึ่งต่อมา วันที่ 22 พฤศจิกายน เธอก็ได้ทำหน้าที่ร่วมกับสโมสรวอลเลย์บอลศรีสะเกษ ในการแข่งขันวอลเลย์บอลไทยแลนด์ลีก ฤดูกาล 2015 ทว่าทีมของเธอเป็นฝ่ายแพ้ทีมบางกอกกล๊าสที่ 0-3 เซ็ตชีวิตส่วนตัว ชีวิตส่วนตัว. พัชรีย์มีนักกีฬาที่ชื่นชอบคือบัวขาว ป.ประมุข และมีนักร้องในดวงใจคือเสก โลโซ ส่วนนักแสดงที่เธอชอบคือพัชราภา ไชยเชื้อ ปัจจุบัน เธออยู่ในสถานะโสดเกียรติประวัติและผลงานบุคคลเกียรติประวัติและผลงาน. บุคคล. - ไทยแลนด์ลีก 2011–12 "ตัวบล็อกยอดเยี่ยม"สโมสรสโมสร. - 2012–13 ไทยแลนด์ลีก - ชนะเลิศ กับ ไอเดียขอนแก่น - 2013 ไทยเดนมาร์คซูเปอร์ลีก - ชนะเลิศ กับ ไอเดียขอนแก่น - พ.ศ. 2555 : แชมป์ กีฬาแห่งชาติ ครั้งที่ 41 “เชียงใหม่เกมส์” - อันดับ 4 วอลเลย์บอลไทยแลนด์ลีก ครั้งที่ 7</doc>
