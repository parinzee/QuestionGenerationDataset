<doc id="338501" url="https://th.wikipedia.org/wiki?curid=338501" title="ไชยยศ สะสมทรัพย์">ไชยยศ สะสมทรัพย์ นายไชยยศ สะสมทรัพย์ อดีตรัฐมนตรีช่วยว่าการกระทรวงพาณิชย์ อดีตรัฐมนตรีประจำสำนักนายกรัฐมนตรี ในรัฐบาลของนายชวน หลีกภัย และอดีตรัฐมนตรีช่วยว่าการกระทรวงการคลัง ในรัฐบาล พ.ต.ท.ทักษิณ ชินวัตรประวัติ ประวัติ. ไชยยศ สะสมทรัพย์ เกิดเมื่อวันที่ 5 ธันวาคม พ.ศ. 2493 ที่จังหวัดนครปฐม เป็นบุตรของนายประเสริฐ สะสมทรัพย์ และนางสุนีย์ สะสมทรัพย์ เป็นพี่น้องกับนายเผดิมชัย สะสมทรัพย์ นายไชยา สะสมทรัพย์ และนายอนุชา สะสมทรัพย์ สำเร็จการศึกษาจากโรงเรียนอำนวยศิลป์ และระดับปริญญาตรี ด้านการบริหารธุรกิจ จากมหาวิทยาลัยเซนต์หลุย รัฐมิสซูรี่ ประเทศสหรัฐอเมริกา เมื่อปี พ.ศ. 2517 สมรสกับนางชลชินี สะสมทรัพย์ (เตชะไพบูลย์) พี่สาวของพรเทพ เตชะไพบูลย์ มีธิดา 1 คน บุตร 2 คนการทำงาน การทำงาน. ไชยยศ สะสมทรัพย์ เป็นสมาชิกสภาผู้แทนราษฎร จังหวัดนครปฐม เคยทำงานการเมืองในสังกัดพรรคก้าวหน้า โดยรับตำแหน่งเป็นเลขาธิการพรรค และรองหัวหน้าพรรค ต่อมาจึงได้ย้ายมาเป็นเลขาธิการพรรคเอกภาพ และรับตำแหน่งรัฐมนตรีช่วยว่าการกระทรวงพาณิชย์ เป็นการรับตำแหน่งรัฐมนตรีครั้งแรกของนายไชยยศ สะสมทรัพย์ จากนั้นในปี พ.ศ. 2538 ไชยยศ สะสมทรัพย์ ก้าวสู่ตำแหน่งหัวหน้าพรรคเอกภาพ และเป็นรัฐมนตรีประจำสำนักนายกรัฐมนตรี ในรัฐบาลของนายชวน หลีกภัย ในปี พ.ศ. 2540 ต่อมาได้ย้ายมาสังกัดพรรคไทยรักไทย และได้รับตำแหน่งรัฐมนตรีช่วยว่าการกระทรวงการคลัง จนถึงการรัฐประหารในประเทศไทย พ.ศ. 2549 ต่อมาในปี พ.ศ. 2550 ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยซึ่งถูกยุบในคดียุบพรรคการเมือง พ.ศ. 2549เครื่องราชอิสริยาภรณ์เครื่องราชอิสริยาภรณ์. - พ.ศ. 2538 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2537 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
