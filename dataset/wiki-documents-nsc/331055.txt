<doc id="331055" url="https://th.wikipedia.org/wiki?curid=331055" title="เรือทองขวานฟ้า">เรือทองขวานฟ้า เรือทองขวานฟ้า เป็นเรือประตูหน้า หนึ่งในสองของเรือคู่แรกในกระบวนพยุหยาตราชลมารค เรือลำเดิมไม่พบหลักฐานในการสร้าง ในสมัยสงครามโลกครั้งที่ 2 ได้ถูกลูกระเบิด ตัวเรือได้รับความเสียหาย กรมศิลปากรได้ตัดหัวเรือและท้ายเรือเก็บรักษาไว้ในพิพิธภัณฑ์ ในปี พ.ศ. 2507 ได้สร้างตัวเรือขึ้นใหม่ โดยใช้หัวเรือเดิมและได้แกะสลักลวดลาย คาดหัว-ท้ายเรือ ปิดทองประดับกระจก พร้อมกับจัดทำเครื่องตกแต่งเรือใหม่ เรือทองขวานฟ้าลำปัจจุบันกว้าง 1.75 เมตร ยาว 32.23 เมตร ลึก 0.64 เมตร ฝีพาย 39 นาย นายท้าย 2 นาย และนายเรือ 1 นาย ปัจจุบันเก็บรักษาที่พิพิธภัณฑสถานแห่งชาติเรือพระราชพิธี คลองบางกอกน้อย</doc>
