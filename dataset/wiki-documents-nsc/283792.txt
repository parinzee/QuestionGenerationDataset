<doc id="283792" url="https://th.wikipedia.org/wiki?curid=283792" title="สถาปัตยกรรมจอร์เจียน">สถาปัตยกรรมจอร์เจียน สถาปัตยกรรมจอร์เจียน () เป็นลักษณะสถาปัตยกรรมที่รุ่งเรืองระหว่าง ค.ศ. 1720 จนถึง ค.ศ. 1840 ซึ่งตรงกันกับรัชสมัยพระเจ้าจอร์จสี่พระองค์ในราชวงศ์แฮโนเวอร์ที่ครองราชย์ในสหราชอาณาจักร ได้แก่ พระเจ้าจอร์จที่ 1 พระเจ้าจอร์จที่ 2 พระเจ้าจอร์จที่ 3 และพระเจ้าจอร์จที่ 4 ผู้ทรงครองราชย์ระหว่างเดือนสิงหาคม ค.ศ. 1714 มาจนกระทั่งถึงเดือนมิถุนายน ค.ศ. 1830ประวัติ ประวัติ. สถาปัตยกรรมจอร์เจียเป็นลักษณะสถาปัตยกรรมที่ตามมาจากสถาปัตยกรรมบาโรกแบบอังกฤษของเซอร์คริสโตเฟอร์ เร็น, เซอร์จอห์น แวนบรูห์ และ นิโคลัส ฮอคสมัวร์ สถาปนิกคนสำคัญผู้สนับสนุนให้มีการเปลี่ยนแปลงจากบาโรกคือโคเลน แคมพ์เบลล์ผู้ประพันธ์หนังสือที่มีอิทธิพล “Vitruvius Britannicus” (); ริชาร์ด บอยล์ เอิร์ลแห่งคอร์คที่ 4 และลูกศิษย์เอกวิลเลียม เคนท์; ทอมัส อาร์เชอร์; และ จาโคโม เลโอนิผู้ใช้เวลาส่วนใหญ่ในอังกฤษ ลักษณะของสถาปัตยกรรมจัดได้เป็นหลายประเภท แต่ลักษณะจอร์เจียหลักเป็นได้ทั้งสถาปัตยกรรมพาลเลเดียนและกอทิก และแบบจีน (Chinoiserie) ซึ่งเป็นลักษณะที่คู่กับโรโกโกของยุโรป ตั้งแต่กลางคริสต์ทศวรรษ 1760 การก่อสร้างสถาปัตยกรรมฟื้นฟูคลาสสิกก็เป็นที่นิยมกันอย่างแพร่หลาย โดยมีสถาปนิกผู้นำเช่นโรเบิร์ต อาดัม, เจมส์ กิบส์, เซอร์วิลเลียม เชมเบอร์ส, เจมส์ วัตต์, เฮนรี ฮอลแลนด์ และเซอร์จอห์น โซน สถาปัตยกรรมฟื้นฟูกรีกก็ได้รับการผสานเข้าไปในลักษณะของสถาปัตยกรรมแบบจอร์เจีย ซึ่งเป็นลักษณะของสถาปัตยกรรมที่มีความสมส่วนและความสมมาตร ความสูงของหน้าต่างก็ใช้การคำนวณจากอัตราส่วนง่ายๆ ระหว่างความสูงและความกว้างหรือกับรูปทรงของห้อง คำว่า "Regular" เป็นคำที่ใช้ที่เป็นัยยะถึงความสมมาตร และ ความสัมพันธ์อันใกล้ชิดกับกฎของสถาปัตยกรรมแบบคลาสสิก ถ้าขาดความสมมาตรจากการต่อเติมสถาปัตยกรรมแบบจอร์เจียกับสิ่งก่อสร้างเก่าก็จะถือว่าเป็นข้อบกพร่อง ความได้สัดส่วนที่เป็นระเบียบของด้านหน้าอาคารที่รายถนนเป็นวัตถุประสงค์ของการออกแบบเมืองของสถาปัตยกรรมแบบจอร์เจีย การออกแบบสถาปัตยกรรมแบบจอร์เจียมักจะวางตามแบบลักษณะสถาปัตยกรรมแบบคลาสสิก (Classical order) และการตกแต่งที่มาจากกรีกและโรมันโบราณ วัสดุที่ใช้ในการก่อสร้างมักจะเป็นอิฐหรือหิน สีที่ใช้ก็มักจะเป็นสีแดง, ส้ม หรือ ขาว แต่สถาปัตยกรรมแบบจอร์เจียสมัยใหม่ใช้สีมากกว่าสีที่กล่าว</doc>
