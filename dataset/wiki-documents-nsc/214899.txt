<doc id="214899" url="https://th.wikipedia.org/wiki?curid=214899" title="ฉากประดับแท่นบูชาบารอนชี">ฉากประดับแท่นบูชาบารอนชี ฉากประดับแท่นบูชาบารอนชี () เป็นจิตรกรรมสีน้ำมันที่เขียนโดยราฟาเอลจิตรกรคนสำคัญชาวอิตาลีสมัยเรอเนซองส์ ปัจจุบันตั้งแสดงอยู่ที่พิพิธภัณฑ์ซิวิคา โทซิโอ มาร์ติเน็นยาที่เบรสเชียในประเทศอิตาลี ราฟาเอลเขียนภาพ “ฉากประดับแท่นบูชาบารอนชี” ระหว่างปี ค.ศ. 1501 ถึงปี ค.ศ. 1501 เป็นงานชิ้นแรกที่มีหลักฐานการจ้างสำหรับเป็นฉากประดับแท่นบูชาในโบสถ์น้อยบารอนชี ในโบสถ์ซานอากอสติโน ที่ซิตาดิคาสเตลโลใกล้เมืองอูร์บีโน ฉากประดับแท่นบูชาได้รับความเสียหายอย่างหนักระหว่างแผ่นดินไหวในปี ค.ศ. 1789 ตั้งแต่ปี ค.ศ. 1849 ส่วนต่างที่ยังคงหลงเหลืออยู่ก็ถูกแบ่งแยกกันไปเป็นของเจ้าของหลายคนประวัติศาสตร์ ประวัติศาสตร์. เมื่อวันที่10 ธันวาคม ค.ศ. 1500 ราฟาเอลและเอวันเจลิสตา ดา เปียน ดี เมเลโต (Evangelista da Pian di Meleto) ช่างเขียนสูงอายุจากเวิร์คช็อพของโจวันนี ซันตี (Giovanni Santi) บิดาของราฟาเอลได้รับค่าจ้างให้เขียนภาพใหญ่สำหรับเป็นฉากแท่นบูชาที่อุทิศให้แก่นักบุญนิโคลัสแห่งโตเลนตีโน (Nicholas of Tolentino) สำหรับโบสถ์น้อยบารอนชิ สัญญาจ้างระบุถึงราฟาเอลว่าเป็น “magister” หรือ “มาสเตอร์” ราฟาเอล เขียนเสร็จเมื่อวันที่ 13 กันยายน ค.ศ. 1501 กลางภาพเป็นนิโคลัสแห่งโตเลนตีโนยืนกลางซุ้มโค้งโดยมีปีศาจอยู่ที่เท้า ข้าง ๆ เป็นทูตสวรรค์สามองค์ เหนือนักบุญเป็นพระเจ้าพระบิดา (God the Father) ที่ถือมงกุฏในมือล้อมรอบไปด้วยหัวเทวดา ทางด้านซ้ายเป็นพระนางมารีย์พรหมจารีและนักบุญออกัสตินแห่งฮิปโป ระหว่างแผ่นดินไหวในปี ค.ศ. 1789 ฉากแท่นบูชาได้รับความเสียหายอย่างหนักจนต้องเลื่อยออกเป็นชิ้นๆ และตั้งแสดงแต่ชิ้นส่วนที่ไม่ได้รับความเสียหาย ในปีเดียวกัน สมเด็จพระสันตะปาปาปิอุสที่ 6 ทรงซื้อชิ้นส่วนต่างๆ เพื่อเป็นส่วนหนึ่งของงานสะสมของวังวาติกัน ชิ้นส่วนจึงอยู่ในวังวาติกันมาจนมาถึงปี ค.ศ. 1849 แต่หลังจากนั้นก็ไม่มีหลักฐานว่ามีอะไรเกิดขึ้นกับชิ้นส่วนเหล่านั้น หลายปีหลังจากนั้นนักวิชาการก็สืบหาจนพบหกชิ้น สี่ชิ้นเป็นส่วนหนึ่งของภาพเขียนเอก อีกสองชิ้นเป็นส่วนหนึ่งของฐานแท่นบูชา (predella) ภาพที่เป็นภาพที่จินตนาการว่าเป็นภาพทั้งชิ้นเขียนแทนรูปเดิมเมื่อคริสต์ศตวรรษที่ 18 สำหรับซิตตา ดิ คาสเตลโล ส่วนภาพร่างที่ราฟาเอลเขียนสำหรับงานเดิมอยู่ที่หอวิจิตรศิลป์แห่งลิลล์และที่พิพิธภัณฑ์แอชโมเลียน (Ashmolean Museum) ที่อ็อกฟอร์ด จากภาพที่หลงเหลือทำให้สรุปได้ว่าการออกแบบทั้งหมดของแท่นบูชาทำโดยราฟาเอลแต่การเขียนภาพราฟาเอลเขียนร่วมกับเอวันเจลิสตา ดา เปียน ดี เมเลโต โดยราฟาเอลอาจจะเป็นผู้เขียนตัวฉากแท่นบูชาและเมเลโตเขียนฐานแท่นบูชาชิ้ส่วนที่ยังหลงเหลืออยู่ชิ้ส่วนที่ยังหลงเหลืออยู่. - “พระเจ้าพระบิดา”, 112 x 75 ซม. หอศิลป์แห่งชาติคาโปดิมอนเต, เนเปิลส์ - “”, 51 x 41 ซม. หอศิลป์แห่งชาติคาโปดิมอนเต, เนเปิลส์ - “ทูตสวรรค์”, 57 x 36 ซม. พิพิธภัณฑ์ลูฟร์, ปารีส - “ทูตสวรรค์”, 31 x 27 ซม. พิพิธภัณฑ์ซิวิคา โทซิโอ มาร์ติเน็นยา, เบรสเชีย - “นักบุญนิโคลัสแห่งโตเลนตีโนชุบชีวิตไก่ฟ้าสองตัว”, 29.2 x 54.0 ซม. สถาบันศิลปะแห่งดีทรอยท์ - “นักบุญนิโคลัสแห่งโตเลนตีโนชุบชีวิตเด็กที่จมน้ำตาย”, 26.7 x 51.8 ซม. สถาบันศิลปะแห่งดีทรอยท์</doc>
