<doc id="189659" url="https://th.wikipedia.org/wiki?curid=189659" title="ถนนจอมสุรางค์ยาตร">ถนนจอมสุรางค์ยาตร ถนนจอมสุรางค์ยาตร หรือ ถนนจอมสุรางค์ เป็นถนนสายหลักแนวระหว่างทิศตะวันออก - ทิศตะวันตก ในเขตเมืองใหม่ นอกคูเมืองและแนวกำแพงเมืองนครราชสีมา บริเวณทิศตะวันตกของตัวเมืองเก่า ตัดผ่านชุมชนหนาแน่นภายในเขตเทศบาลนครนครราชสีมา ผิวจราจรแบบลาดยางแอสฟัลติก คอนกรีต (Asphaltic Concrete) จำนวน 2 ช่องทางจราจร และ ช่องทางสำหรับจอดรถทั้ง 2 ฝั่ง พร้อมระบบระบายน้ำ และทางเท้าสำหรับคนเดิน มีความยาวถนนประมาณ 1.5 กิโลเมตร สำหรับชื่อถนนนั้น สมเด็จพระศรีพัชรินทราบรมราชินีนาถ ในรัชกาลที่ 5 ได้พระราชทานชื่อ "ถนนจอมสุรางค์ยาตร" และ ทรงเปิดถนนเส้นนี้ เมื่อครั้งที่เสด็จพระราชดำเนินมายังเมืองนครราชสีมา และ พิมาย เมื่อ ปี พ.ศ. 2454 จุดเริ่มต้นของถนนจอมสุรางค์ยาตร เริ่มจาก ถนนราชดำเนิน ตัดผ่าน ถนนบัวรอง ถนนโยธาและ ถนนเทศบาลไปตามทิศตะวันตก แล้วเลียบทางรถไฟสายภาคตะวันออกเฉียงเหนือ ช่วงระหว่าง สถานีรถไฟนครราชสีมาและ สถานีรถไฟชุมทางถนนจิระ บริเวณด้านหลังสำนักงานเทศบาลนครนครราชสีมา ไปบรรจบกับ ถนนโพธิ์กลาง และ ถนนสุรนารี ถนนจอมสุรางค์ยาตร เป็นถนนเส้นที่ 3 จากบริเวณแยกที่ถนนจำนวน 5 สายมาบรรจบกัน หรือที่เรียกกันโดยทั่วไปว่า ห้าแยกหัวรถไฟสถานที่ราชการและสถานที่สำคัญสถานที่ราชการและสถานที่สำคัญ. - สำนักงานเทศบาลนครนครราชสีมา (ด้านหลัง) - สำนักงานป่าไม้เขตนครราชสีมา - วัดแจ้งนอก - โรงเรียนสุขานารี (ด้านหลัง) - ที่ทำการไปรษณีย์จอมสุรางค์ (รหัสไปรษณีย์ 30001) - สำนักงานบริการลูกค้า กสท.นครราชสีมา - บมจ.กสท.โทรคมนาคม</doc>
