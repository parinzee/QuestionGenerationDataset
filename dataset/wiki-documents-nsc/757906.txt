<doc id="757906" url="https://th.wikipedia.org/wiki?curid=757906" title="ดิลซอด มาห์มูดอฟ">ดิลซอด มาห์มูดอฟ ดิลชอด มาห์มูดอฟ (Dilshod Mahmudov; Дильшод Махмудов) เกิดเมื่อ 30 พฤศจิกายน พ.ศ. 2525 เป็นนักมวยสากลสมัครเล่นชาวอุซเบกิสถาน ในการชกมวยสากลสมัครเล่น เขาได้เหรียญเงินในการแข่งขันมวยสากลสมัครเล่นชิงแชมป์โลก พ.ศ. 2548 เขาเข้าร่วมแข่งขันกีฬาโอลิมปิก พ.ศ. 2547 แต่ไม่ได้เหรียญรางวัล ส่วนในการแข่งขันกีฬาเอเชียนเกมส์ เขาได้เหรียญเงินใน พ.ศ. 2545 ที่ ปูซาน และได้เหรียญทองแดงเมื่อ พ.ศ. 2549 ที่ โดฮา มะห์มูดอฟได้ขึ้นชกมวยสากลอาชีพที่ออสเตรเลีย โดยขึ้นชกครั้งแรกเมื่อ 6 พฤศจิกายน พ.ศ. 2552 ชนะน็อค ยอดมงคล สิงห์มานะศักดิ์ ยก 4 และเคยชกชนะน็อค สถาพร สิงห์วังชา ยกแรก แต่มาห์มูดอฟขึ้นชกมวยสากลอาชีพเพียง 4 ครั้ง ก็แขวนนวมไปโดยไม่เคยชิงแชมป์ใดๆ</doc>
