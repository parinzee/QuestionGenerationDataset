<doc id="313617" url="https://th.wikipedia.org/wiki?curid=313617" title="บายิงจี">บายิงจี ชาวบายิงจี กลุ่มชาติพันธุ์ลูกผสมในพม่า ที่มีเชื้อสายมาจากโปรตุเกสและอินเดีย อีกทั้งยังมีลักษณะที่ใกล้เคียงกับชาวคริสตังในมะละกา ประเทศมาเลเซีย ภายหลังเมื่อชาวโปรตุเกสอพยพเข้ามาในดินแดนพม่า ก็ได้มีการสมรสข้ามเชื้อสายกัน ถึงกระนั้นมรดกทางด้านเชื้อสายของโปรตุเกสยังคงตกทอดอยู่ในวิถีชีวิต พฤติกรรม ศาสนา และอาหารการกิน รวมไปถึงรูปร่างลักษณะที่ยังมีให้เห็นอยู่จนถึงปัจจุบันความหมายของคำว่าบายิงจี ความหมายของคำว่าบายิงจี. ในภาษาพม่าจะเรียกคนนอกศาสนาที่เดิมเป็นชาวพม่าและเปลี่ยนศาสนาว่า กะลา (Kala) ซึ่งใช้เรียกกลุ่มศาสนาคริสต์นิกายโรมันคาทอลิกและมีใช้อยู่จนถึงปัจจุบัน ส่วนคำว่า บายิงจี บาตา (Bayingyi Bata) หมายถึง ศาสนาของพวกบายิงจี โดยคำว่า บายิงจี มาจากคำว่า Feringhi ในภาษาเปอร์เซียที่มีความหมายว่า ชาวยุโรป แต่ต่อมาได้หมายถึง ชาวโปรตุเกสที่เกิดในอินเดีย แต่ภายหลังในช่วงคริสต์ศตวรรษที่ 18 เมื่อชาวพม่าไม่นิยมหันไปนับถือศาสนาคริสต์ ชาวโปรตุเกสที่เป็นชาวคริสต์เองก็ได้แต่งงานข้ามเชื้อสายกับสตรีชาวพม่าที่เป็นชาวพุทธ</doc>
