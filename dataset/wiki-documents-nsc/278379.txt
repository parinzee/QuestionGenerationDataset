<doc id="278379" url="https://th.wikipedia.org/wiki?curid=278379" title="แฮ็นดริก อาเฟอร์กัมป์">แฮ็นดริก อาเฟอร์กัมป์ แฮ็นดริก อาเฟอร์กัมป์ (; รับศีล 27 มกราคม ค.ศ. 1585 - 15 พฤษภาคม ค.ศ. 1634) เป็นจิตรกรคนสำคัญของยุคทองของเนเธอร์แลนด์ของคริสต์ศตวรรษที่ 16 และ 17 ชาวดัตช์ อาเฟอร์กัมป์มีชื่อเสียงในการเขียนจิตรกรรมภูมิทัศน์ อาเฟอร์กัมป์ได้รับการศึกษาเบื้องต้นกับปีเตอร์ อีซากส์ (ค.ศ. 1569-ค.ศ. 1625) ผู้เป็นจิตรกรภาพเหมือนที่เกิดในเดนมาร์ก และอาจจะกับดาฟิด ฟิงก์โบนส์ ในปี ค.ศ. 1608 อาเฟอร์กัมป์ก็ย้ายจากอัมสเตอร์ดัมไปยังเมืองกัมเปิน (Kampen) อาเฟอร์กัมป์เป็นใบ้ ซึ่งทำให้เขาได้รับฉายาว่า "de Stomme van Kampen" (นายใบ้แห่งกัมเปิน) แฮ็นดริก อาเฟอร์กัมป์เป็นจิตรกรคนแรก ๆ ที่เริ่มเขียนจิตรกรรมภูมิทัศน์ของตระกูลการเขียนแบบดัตช์ของคริสต์ศตวรรษที่ 17 ผู้มีความถนัดในการเขียนฉากเนเธอร์แลนด์ในฤดูหนาว งานของอาเฟอร์กัมป์เป็นงานที่มีชีวิตชีวาและมีสีสัน และการวาดผู้คนในภาพอย่างบรรจง งานของอาเฟอร์กัมป์เป็นที่นิยมกันอย่างแพร่หลาย ภาพหลายภาพได้รับแต่งโทน (tint) ด้วยสีน้ำ ผู้ซื้อก็จะนำไปใส่อัลบัมเป็นงานสะสม งานสะสมศิลปะหลวงของพระราชวงศ์อังกฤษมีงานเขียนหลายชิ้นอันสำคัญของอาเฟอร์กัมป์</doc>
