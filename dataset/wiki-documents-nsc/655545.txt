<doc id="655545" url="https://th.wikipedia.org/wiki?curid=655545" title="เฟนต์ (เพลงลิงคินพาร์ก)">เฟนต์ (เพลงลิงคินพาร์ก) "เฟนต์" () เป็นเพลงของวงดนตรีร็อกชาวอเมริกัน ลิงคินพาร์ก จากสตูดิโออัลบั้มชุดที่สองของวง เมทีโอรา เพลงนี้ออกจำหน่ายเป็นซิงเกิลที่สองของอัลบั้มในวันที่ 9 มิถุนายน พ.ศ. 2546 และเข้าสู่สามสิบอันดับแรกในหลายๆ ชาร์ตเพลง รวมไปถึงบิลบอร์ดฮอต 100 ซึ่งอยู่ในอันดับที่ 48 และเข้าสู่อันดับ 1 ในชาร์ตเพลงอัลเทอร์เนทีฟของสหรัฐอเมริกา กลายเป็นเพลงที่สามของวงที่ติดอันดับ 1 ในชาร์ต ต่อมาเพลงนี้ได้นำมาผสมกับผลงานของเจย์ซีในอีพี คอลลิชันคอร์ส ซึ่งได้นำเนื้อเพลงจากเพลง "Jigga What" จากอัลบั้ม Vol. 2... Hard Knock Life มาผสมกับเพลงนี้ นอกจากนี้ วงดนตรีเมทัลคอร์ชาวอเมริกัน I, the Breather ได้บันทึกผลงานคัฟเวอร์เพลงนี้อีกด้วยมิวสิกวิดีโอ มิวสิกวิดีโอ. มิวสิกวิดีโอ กำกับโดย มาร์ก โรมันเน็ก และถ่ายทำที่ดาวน์ทาวน์ลอสแอนเจลิส แสดงให้เห็นวงกำลังแสดงดนตรีหน้าผู้ชมและสปอร์ตไลต์ โดยผู้ชมคอนเสิร์ตทั้งหมดเป็นสมาชิกจากลิงคินพาร์กอันเดอร์กราวด์ เกือบทั้งวิดีโอแสดงให้เห็นแต่ภาพที่ถ่ายจากด้านหลังของวง โดยการให้แสงใส่พวกเขาให้เกิดเป็นภาพเงาสีดำ ทำให้ภาพด้านหน้าของวงไม่ได้แสดงให้เห็นตลอดเวลาในวิดีโอ แต่จะแสดงให้เห็นในท่อนสุดท้ายของเพลง พวกเขาแสดงดนตรีหน้าอาคารที่ถูกทิ้งร้างที่มีรอยขีดเขียนบนผนังและสัญลักษณ์ของลิงคินพาร์กรายชื่อเพลง รายชื่อเพลง. เพลงทั้งหมดแต่งโดยลิงคินพาร์กชาร์ต</doc>
