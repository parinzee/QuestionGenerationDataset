<doc id="606372" url="https://th.wikipedia.org/wiki?curid=606372" title="แอ็กเซิล เอฟ">แอ็กเซิล เอฟ แอ็กเซิล เอฟ () เป็นเพลงบรรเลงอิเล็กทรอนิกส์ประกอบภาพยนตร์เรื่อง Beverly Hills Cop ในปี ค.ศ. 1984 แต่งและบรรเลงโดย แฮโรลด์ ฟอลเทอร์มายเออร์ นักแต่งเพลงชาวอเมริกัน เพลงนี้วางจำหน่ายเป็นซิงเกิลในปี ค.ศ. 1995 และกลายเป็นเพลงฮิต ขึ้นถึงอันดับหนึ่งชาร์ตซิงเกิลในหลายประเทศ ชื่อเพลง แอ็กเซิล เอฟ มาจากชื่อตัวละคร "แอ็กเซิล โฟลีย์" (Axel Foley) ตัวเอกของภาพยนตร์ Beverly Hills Cop และภาคต่ออีก 2 ภาคที่รับบทโดยเอ็ดดี้ เมอร์ฟี เมื่อวางจำหน่ายซิงเกิลในปี 1995 ได้ขึ้นถึงอันดับ 2 ชาร์ตซิงเกิลแห่งสหราชอาณาจักร และอันดับ 3 บิลบอร์ดฮ็อต 100 ขึ้นถึงอันดับหนึ่งในไอร์แลนด์และเนเธอร์แลนด์ ต่อมาในปี ค.ศ. 2005 เพลงนี้ได้รับการบันทึกเสียงและรีมิกซ์ใหม่โดยเครซีฟร็อก และได้รับความนิยมจากการจำหน่ายเป็นเสียงริงโทนโดยเครือข่ายจัมบา! ซิงเกิลนี้ขึ้นถึงอันดับหนึ่งทั้งในสหราชอาณาจักร ออสเตรเลีย ไอร์แลนด์ เบลเยียม เดนมาร์ก ฝรั่งเศส นิวซีแลนด์ นอร์เวย์ ยูเครน สเปน และสวีเดน จากความสำเร็จของซิงเกิลนี้ ทำให้ได้ชื่ออีกชื่อหนึ่งว่า "Crazy Frog song"</doc>
