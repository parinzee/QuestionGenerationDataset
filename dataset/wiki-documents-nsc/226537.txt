<doc id="226537" url="https://th.wikipedia.org/wiki?curid=226537" title="รางวัลออสการ์ สาขานักแสดงนำชายยอดเยี่ยม">รางวัลออสการ์ สาขานักแสดงนำชายยอดเยี่ยม รางวัลออสการ์ สาขานักแสดงนำชายยอดเยี่ยม เป็นรางวัลประจำปีที่จัดโดยสถาบันศิลปะภาพยนตร์และวิทยาการ (AMPAS) เพื่อมอบให้กับนักแสดงชายผู้มีการแสดงที่โดดเด่นในการทำงานกับอุตสาหกรรมภาพยนตร์ ในงานประกาศผลรางวัลออสการ์ ครั้งที่ 1 ปี ค.ศ. 1929 ผู้ชนะครั้งแรกคือ เอมีล ยันนิงส์ จากการแสดงในภาพยนตร์เรื่อง เดอะลาสคอมมานด์ และ เดอะเวย์ออฟออลเฟรช ปัจจุบัน ผู้ได้รับการเสนอชื่อจะถูกคัดเลือกโดยสมาชิกออสการ์ผู้ซึ่งเป็นนักแสดงใน AMPAS และผู้ที่ได้รับรางวัลจะคัดเลือกจากคะแนนเสียงของสมาชิกทั้งหมดที่มีสิทธิ์ลงคะแนนในสถาบัน ในช่วงสามปีแรกของงานประกาศรางวัล ผู้ได้รับการเสนอชื่อเข้าชิงรางวัลในสาขาต่าง ๆ ในเวลานั้นการทำงานทั้งหมดของพวกเขาจะถูกพิจารณาตามความเหมาะสม (บางคนถูกเสนอชื่อเข้าชิงมากถึงสามเรื่องในบางกรณี) อย่างไรก็ตามในงานครั้งที่ 3 ปี ค.ศ. 1930 มีภาพยนตร์เพียงเรื่องเดียวที่ได้รับรางวัล ถึงแม้จะถูกเสนอชื่อเข้าชิงมากถึงสองเรื่องก็ตามในบัตรลงคะแนน ในปีต่อมาระบบการให้รางวัลก็ถูกเปลี่ยนใหม่ซึ่งใช้ระบบนี้มาจนถึงปัจจุบันคือ นักแสดงจะได้รับการเสนอชื่อเข้าชิงจากการแสดงในเฉพาะภาพยนตร์เพียงเรื่องเดียว และผู้ที่ได้รับการเสนอชื่อเข้าชิงต้องไม่เกินห้าคนต่อปีเท่านั้น ซึ่งเริ่มต้นใช้ระบบนี้ในงานครั้งที่ 9 ปี ค.ศ. 1937 นับตั้งแต่เริ่มก่อตั้ง รางวัลนี้ได้มอบให้แก่นักแสดงชายทั้งหมด 80 คน แดเนียล เดย์-ลูวิสได้รับรางวัลมากที่สุดในสาขานี้ด้วยรางวัลออสการ์ถึงสามครั้ง สเปนเซอร์ เทรซี และ ลอเรนซ์ โอลิวีเอร์ ได้รับการเสนอชื่อเข้าชิงถึงเก้าครั้งจำนวนมากกว่านักแสดงใด ๆ ขณะที่ในงานประกาศผลรางวัลออสการ์ ครั้งที่ 90 ปี ค.ศ. 2018 ผู้ชนะล่าสุดในสาขานี้คือ แกรี โอลด์แมน จากบทบาทวินสตัน เชอร์ชิลในภาพยนตร์เรื่อง ชั่วโมงพลิกโลกผู้ที่ได้รับรางวัลและได้รับการเสนอชื่อเข้าชิง ผู้ที่ได้รับรางวัลและได้รับการเสนอชื่อเข้าชิง. ปีที่ปรากฏจะเป็นปีที่ภาพยนตร์เรื่องนั้นออกฉาย ไม่ใช่ปีที่จัดงานประกาศผลรางวัลออสการ์ นักแสดงที่ได้รับรางวัลจะแสดงในรูปแบบตัวหนาและตามด้วยนักแสดงที่ได้รับการเสนอชื่อเข้าชิงสถิติผู้ชนะและเสนอชื่อเข้าชิง สถิติผู้ชนะและเสนอชื่อเข้าชิง. บุคคลต่อไปนี้ได้รับรางวัลนักแสดงนำชายยอดเยี่ยมสองครั้งหรือมากกว่านั้น: บุคคลต่อไปนี้ได้รับการเสนอชื่อเข้าชิงรางวัลนักแสดงนำชายยอดเยี่ยมตั้งแต่สี่ครั้งขึ้นไป::สถิติอายุ</doc>
