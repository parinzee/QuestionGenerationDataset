<doc id="111454" url="https://th.wikipedia.org/wiki?curid=111454" title="พลายน้อย ร.ฟ.ท.">พลายน้อย ร.ฟ.ท. พลายน้อย ร.ฟ.ท. หรือนายพิณ เปลี่ยนเกิด ชาวจังหวัดพิษณุโลก เกิดเมื่อ 15 มีนาคม พ.ศ. 2480 สถิติการชก 6 ครั้ง ชนะ 3 (น็อค 1) แพ้ 3ประวัติ ประวัติ. พลายน้อยเกิดที่พิษณุโลกเมื่อ พ.ศ. 2483 แต่ต่อมาได้อพยพไปอยู่ที่จังหวัดเชียงใหม่ เริ่มหัดมวยกับครูวัลลภ พระประแดง ขึ้นชกมวยในเขตภาคเหนือโดยใช้ชื่อ พลายน้อย ศิษย์วัลลภ ชกชนะรวด 20 ครั้ง ในที่สุด ครูจวน สุริยกุลจึงขอตัวพลายน้อยมาอยู่ค่าย ร.ฟ.ท. พลายน้อยกลายเป็นยอดมวยรุ่นเล็กของเวทีมวยราชดำเนิน เคยครองแชมป์มวยไทยรุ่นฟลายเวท แต่ภายหลังทำน้ำหนักไม่ได้จึงสละตำแหน่ง เลื่อนรุ่นมาชกในรุ่นที่ใหญ่กว่าแต่หาคู่ชกยาก ครูจวนจึงให้พลายน้อยหันมาชกมวยสากล ซึ่งปรากฏว่าชกแค่ครั้งที่ 2 เท่านั้น พลายน้อยชนะน็อค ลิตเติล ซีซาร์ คู่ปรับเก่าของสนอง ร.ส.พ. ซึ่งเป็นนักมวยระดับรองแชมป์โลกของฟิลิปปินส์ได้เมื่อ 7 เมษายน พ.ศ. 2506 ต่อมา เขาได้ไปชกที่ญี่ปุ่น ชนะคะแนน ทาเคโอะ ซูซูกิ เมื่อ 30 สิงหาคม พ.ศ. 2506 แต่เมื่อขึ้นชิงแชมป์มวยสากลรุ่นเฟเธอร์เวท ของเวทีมวยราชดำเนิน กลับแพ้คะแนน อนันตเดช ศิษย์หิรัญแบบขาดลอย พลายน้อยกลับมาชกมวยไทยอีก 4-5 ครั้งก็ได้รับการติดต่อให้ไปชิงแชมป์ OPBF ที่ญี่ปุ่นกับ อากิโอะ มากิ ซึ่งพลายน้อยเป็นฝ่ายชนะคะแนนได้ครองแชมป์ หลังจากได้แชมป์ จวน ผู้จัดการของเขาได้ตกลงจะให้พลาย้อยชกนอกรอบกับโรกูโร อิชิยามา นักมวยดาวรุ่งของญี่ปุ่นในขณะนั้น เดิมกำหนดชกในวันที่ 27 พฤษภาคม พ.ศ. 2507 แต่ปรากฏว่าพลายน้อยป่วยเป็นหวัด จึงต้องเดินทางกลับไทยก่อน แล้วเดินทางไปชกอีกครั้งเมื่อ 6 มิถุนายน พ.ศ. 2507 ซึ่งพลายน้อยเป็นฝ่ายแพ้คะแนน จากนั้นพลายน้อยได้ไปชกป้องกันตำแหน่งกับอิชิยามา โดยครั้งแรกกำหนดชกวันที่ 24 กันยายน แต่พลายน้อยมีปัญหาในการฝึกซ้อม และการทำน้ำหนัก ทำให้เลื่อนการชกออกไปเป็น 1 ตุลาคม เมื่อถึงวันชก ปรากฏว่าพลายน้อยสู้อิชิยามาไม่ได้ ถูกชกล้มถึงสองครั้งในยก 2 และถูกชกจนเลือดกำเดาไหลในยกที่ 6 ครบยกจึงเป็นฝ่ายแพ้คะแนนไปหลังจากเสียแชมป์ พลายน้อยมีปัญหาเรื่องค่าตัวกับครูจวน จนต้องแยกทางกันและพลายน้อยประกาศเลิกชกมวยสากล พลายน้อยขึ้นชกมวยไทยอีกเพียงอย่างเดียว แต่แพ้มากกว่าชนะ เพราะสังขารเริ่มร่วงโรย จนแขวนนวมไปในที่สุด ปัจจุบันพลายน้อยเป็นเจ้าของร้านขายเสื้อผ้าที่แพร่เกียรติประวัติเกียรติประวัติ. - แชมป์ OPBF รุ่นซูเปอร์แบนตั้มเวท- ชิง 6 พฤษภาคม 2507 ชนะคะแนน อากิโอะ มากิ (ญี่ปุ่น) ที่ โอซากา - เสียแชมป์ 24 ตุลาคม 2507 แพ้คะแนน โรกูโร อิชิยามา (ญี่ปุ่น) ที่ โตเกียว</doc>
