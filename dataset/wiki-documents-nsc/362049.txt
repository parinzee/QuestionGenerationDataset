<doc id="362049" url="https://th.wikipedia.org/wiki?curid=362049" title="สองทรนงไม่ยอมให้โลกทรยศ">สองทรนงไม่ยอมให้โลกทรยศ สองทรนงไม่ยอมให้โลกทรยศ (; ; ความหมายของชื่อต้นฉบับ: True Heart Hero) เป็นภาพยนตร์ฮ่องกงแนวแอ็คชันอาชญากรรม-ดรามา จัดฉายครั้งแรกใน ค.ศ. 1998 และเป็นภาพยนตร์เรื่องแรกของมิลกีเวย์อิเมจที่กำกับโดยตู้ ฉีฟง ภาพยนตร์ชุดดังกล่าวนำแสดงโดยหลี่หมิง และหลิว ชิงหวิน สองทรนงไม่ยอมให้โลกทรยศ เป็นภาพยนตร์ที่ว่าด้วยการนองเลือดของตัวเอกโดยมีมิตรภาพและการแข่งขันอยู่ระหว่างทั้งสองฝ่าย ท่ามกลางสงครามระหว่างแก๊ง ภาพยนตร์ชุดดังกล่าวได้รับการเปรียบเทียบกับภาพยนตร์ฮ่องกง ค.ศ. 1986 คือ โหด เลว ดี ที่ผู้ชายทั้งสองคนถูกทรยศโดยเจ้านายของพวกเขาเนื้อเรื่องย่อ เนื้อเรื่องย่อ. แจ็ค (รับบทโดยหลี่หมิง) เดินทางมายังประเทศไทย เพื่อเยี่ยมเจ้านาย เขาได้แวะหาหมอดูชาวไทย ซึ่งได้ทำนายว่าเขาจะตายในไม่ช้า แจ็คบอกว่าหมอดูทำนายผิดแล้วยิงปืนใส่เท้าของหมอดูด้วยความไม่พอใจ ในช่วงเวลาเดียวกันนี้ มาร์ติน (รับบทโดยหลิว ชิงหวิน) ผู้เป็นลูกน้องของหัวหน้าแก๊งมาเฟียคนละฝ่าย ได้ทำการพาพรรคพวกของตนบุกไปยังบ้านไม้ที่หัวหน้าของแจ็คซ่อนตัวอยู่ ทั้งสองฝ่ายปะทะกันอย่างดุเดือด ต่อมาทุกคนในบ้านไม้หลังนี้เสียชีวิตลง โดยเหลือแต่เพียงแจ็คกับมาร์ติน เมื่อเดินทางกลับไปยังฮ่องกง แจ็คได้พบกับมาร์ตินซึ่งเป็นคู่ปรับเก่า ทั้งคู่ได้ประชันฝีมือด้วยทำลายแก้วไวน์ในบาร์โดยไม่ใช้อาวุธ ต่อมา ทั้งคู่ถูกเจ้านายของตนหักหลัง ทั้งยังสูญเสียคนรักของตน นอกจากนี้ ฝ่ายมาร์ตินสูญเสียขาทั้งสองข้าง และมีความต้องการที่จะล้างแค้น แต่ไม่สำเร็จ เขาถูกยิงโดยสมุนของแก๊งมาเฟีย เมื่อแจ็ครับรู้ จึงพาร่างของแจ็คมาล้างแค้นโดยบุกไนท์คลับที่เหล่าร้ายตั้งรับอยู่ แล้วเรื่องราวทั้งหมดได้เป็นตำนานเล่าขานสืบมาเพลงประกอบภาพยนตร์ เพลงประกอบภาพยนตร์. ภาพยนตร์ชุดดังกล่าวมีเพลงประกอบเป็นทำนอง เพลงสุกี้ยากี้ ที่ชาวไทยคุ้นเคย โดยมีนักร้องหญิงขับร้องเป็นภาษาอังกฤษ ในฉากบาร์ และช่วงท้ายของเรื่องรายชื่อนักแสดงรายชื่อนักแสดง. - หลี่หมิง รับบทเป็น แจ็ค - หลิว ชิงหวิน รับบทเป็น มาร์ติน</doc>
