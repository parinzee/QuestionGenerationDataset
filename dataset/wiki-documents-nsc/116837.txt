<doc id="116837" url="https://th.wikipedia.org/wiki?curid=116837" title="เอชบีโอฮิตส์">เอชบีโอฮิตส์ HBO Hits เป็นช่องรายการภาพยนตร์ในเครือ HBO ซึ่งเป็นช่องรายการที่ให้ผู้ชมได้รับชมภาพยนตร์ที่ได้รับความนิยมเป็นอย่างมาก ตลอด 24 ชั่วโมง โดยไม่มีโฆษณาคั่น โดยทำการออกฉายภาพยนตร์ที่ทำรายได้สูงสุด 100 อันดับจากอเมริกาในแต่ละปีออกฉาย และภาพยนตร์ที่ได้รางวัลอย่าง รางวัลออสการ์ และรางวัลลูกโลกทองคำ ในประเทศไทย สามารถรับชมช่อง HBO Hits ได้ทาง ทรูวิชั่นส์ แพ็คเกจตามสั่ง ช่อง 157 HBO Hits มีการจัดเวลารายการให้เหมาะสมกับไลฟ์สไตล์ของผู้ชม โดยมีภาพยนตร์ชื่อดัง 7 เรื่องออกอากาศซ้ำในช่วงเวลาต่างๆ ในแต่ละสัปดาห์ เพื่อให้ผู้ชมสามารถรับชมภาพยนตร์ได้ในเวลาที่ต้องการ HBO Hits เสนอรายการที่เกี่ยวกับเบื้องหลังและการถ่ายทำของภาพยนตร์ชื่อดังเรื่องต่างๆ และยังมีข้อมูลภาพยนตร์ที่ผู้ชมยังไม่เคยได้เห็นที่ไหนมาก่อน รวมถึงภาพยนตร์ทำเงิน 10 อันดับของสหรัฐอเมริกาและเอเชียในแต่ละสัปดาห์ นอกจากนี้ ยังมีข้อมูลเกี่ยวกับภาพยนตร์ใหม่ที่กำลังจะออก ฉาย รวมถึงข่าวลับเฉพาะจากฮอลลีวู้ดอีกด้วย</doc>
