<doc id="181274" url="https://th.wikipedia.org/wiki?curid=181274" title="โรงเรียนสตรีทุ่งสง">โรงเรียนสตรีทุ่งสง โรงเรียนสตรีทุ่งสง เป็นโรงเรียนมัธยมศึกษาขนาดใหญ่ ตั้งอยู่ที่ เลขที่ 24 ถนนทุ่งสง-สุราษฎร์ธานี ตำบลปากแพรก อำเภอทุ่งสง จังหวัดนครศรีธรรมราช เป็นโรงเรียนรัฐบาลประจำอำเภอในสังกัด สำนักงานคณะกรรมการการศึกษาขั้นพื้นฐาน กระทรวงศึกษาธิการประวัติโรงเรียน ประวัติโรงเรียน. แต่เดิมนั้นโรงเรียนมัธยมศึกษาสังกัดกรมวิสามัญศึกษาในอำเภอทุ่งสงมีอยู่เพียงแห่งเดียวเท่านั้น คือโรงเรียนทุ่งสงจัดการเรียนการสอน แบบสหศึกษา ต่อมาในปี พ.ศ. 2500 กรมวิสามัญศึกษาได้อนุมัติให้เปิดโรงเรียน สตรีทุ่งสงขึ้น โดยแยกเป็นเอกเทศจากโรงเรียนทุ่งสงเดิม พร้อมกับได้รับอนุมัติเงินงบประมาณประเภท กศ.ส. จำนวน 150,000 บาท ให้สร้างอาคารเรียนแบบ 210 มีห้องเรียนเฉพาะชั้นบน จำนวน 5 ห้องเรียน ในที่ดินราชพัสดุ เลขที่ น.ศ.128 เนื้อที่ 5ไร่3 งาน 32 8/10 ตารางวา (ต่อมาได้รื้อถอนในปี 2524 เพื่อใช้สถานที่สร้างอาคาร 4 แบบ 418 ค) และได้เริ่มเปิดดำเนินการสอนในปี 2501 โดยรับโอนนักเรียนหญิงมาจากโรงเรียนทุ่งสงในระดับชั้นมัธยมศึกษาปีที่1มัธยมศึกษาปีที่ 2 และมัธยมศึกษา ปีที่ 3 (เทียบเท่าระดับประถมศึกษาตอนปลาย) พร้อมกับรับนักเรียนจากภายนอกจนเต็ม ชั้นละ 1 ห้องเรียน ห้องละ 45 คน จำนวน 3 ห้องเรียน ใช้ชื่อว่า “โรงเรียนสตรีทุ่งสง” ซึ่งดำเนินงานในครั้งแรกโดย นายสวัสดี ณ พัทลุง ครูใหญ่โรงเรียน ทุ่งสงในขณะนั้น มาปฏิบัติหน้าที่รักษาการในตำแหน่งครูใหญ่โรงเรียนสตรีทุ่งสง ต่อมากรมวิสามัญศึกษา ได้แต่งตั้งให้ นางประนอม สังขมณี ดำรงตำแหน่งครูใหญ่ เมื่อวันที่ 17 สิงหาคม 2501การพัฒนาโรงเรียน การพัฒนาโรงเรียน. หลังจากได้รับการก่อตั้งเป็นที่เรียบร้อยแล้วโรงเรียนสตรีทุ่งสงก็ได้รับการพัฒนาทางด้านห้องเรียนและจำนวนนักเรียนเรื่อยมา ดังนี้- ในช่วง 10 ปีแรก (2501 - 2510) ระดับชั้นเรียนยังคงมีเท่าเดิม คือ 3 ชั้นเรียน (ม.ศ. 1- ม.ศ.3) แต่ละระดับมี 2 ห้องเรียน รวมเป็น 6 ห้องเรียน มีนักเรียนประมาณ 200 กว่าคน - ในปี พ.ศ. 2511 เมื่อได้รับการคัดเลือกให้เข้าอยู่ในโครงการปรับปรุงโรงเรียนมัธยมศึกษาในชนบท (คมช.) รุ่น 5 โรงเรียนก็ได้รับการอนุมัติให้ขยายห้องเรียนเพิ่มขึ้น คือ ชั้นมัธยมศึกษาปีที่ 1 ได้รับนักเรียนเพิ่มขึ้นทุกปี จนกระทั่งในปี พ.ศ. 2520 ได้ขยายชั้นเรียนชั้นมัธยมศึกษาปีที่ 1 เป็น 8 ห้องเรียน จึงมีนักเรียน ชั้น ม.ศ.1 จำนวน 8 ห้องเรียน ม.ศ.2 จำนวน 7 ห้องเรียน ม.ศ. 3 จำนวน 7 ห้องเรียน รวม 22 ห้องเรียน นอกจากนี้แล้วใน พ.ศ. 2518- พ.ศ. 2520 ทางโรงเรียนยังได้เปิดสอนระดับมัธยมศึกษาตอนต้นผลัดบ่ายด้วย โดยเปิดสอนชั้นละ 6 ห้องเรียน เมื่อขึ้นปี พ.ศ. 2521 ได้ทำการยุบผลัดบ่ายทั้งหมด โอนนักเรียนมาเป็นภาคปกติ และเปิดสอนชั้นมัธยมศึกษา ปีที่ 1 (ม.1) ตามหลักสูตรมัธยมศึกษาตอนต้น พ.ศ. 2521 จำนวน 8 ห้องเรียน เปิดสอนระดับมัธยมศึกษาตอนปลาย ตามหลักสูตรมัธยมศึกษาตอนปลาย พ.ศ. 2518 ชั้นมัธยมศึกษาปีที่ 4 (ม.ศ.4) จำนวน 2 ห้องเรียน รับทั้งนักเรียนหญิงและนักเรียนชาย ในปีนี้จึงมีจำนวนห้องเรียน คือ ม.1 จำนวน 8 ห้องเรียน ม.ศ.1 จำนวน 8 ห้องเรียน ห้องเรียน ม.ศ. 2 จำนวน 8 ห้องเรียน ม.ศ. 3 จำนวน 13 ห้องเรียน ม.ศ. 4 จำนวน 2 ห้องเรียน รวม 39 ห้องเรียน - สำหรับชั้น ม.ศ. 1 และชั้น ม.ศ. 4 นั้น ต่อมาได้ถูกยุบในปี 2522 และ 2525 ตามลำดับ คงเหลือจำนวน ชั้นเรียน ม.1 จำนวน 8 ห้อง ม.2 จำนวน 8 ห้องเรียน ม. 3 จำนวน 8 ห้องเรียน ม. 4 จำนวน 6 ห้องเรียน ม. 5 จำนวน 6 ห้องเรียน และ ม.ศ.5 จำนวน 6 ห้องเรียน รวม 42 ห้องเรียน - โรงเรียนสตรีทุ่งสงได้เริ่มรับนักเรียนชายในระดับมัธยมศึกษาตอนปลายในปี พ.ศ. 2521 ในปี 2526 เป็นต้นมา หลักสูตรเก่าชั้นมัธยมศึกษาตอนต้นและตอนปลายได้หมดไป คงเหลือแต่หลักสูตรมัธยมศึกษาตอนต้นพ.ศ. 2521 และหลักสูตรมัธยมศึกษาตอนปลายพ.ศ. 2524 ปัจจุบันมีจำนวนนักเรียน ม.ต้น จำนวน 10 – 9 – 9 ห้องเรียน และนักเรียน ม.ปลาย 9 - 9 - 8 ห้องเรียน รวมทั้งหมด มี 54 ห้องเรียน มีจำนวนนักเรียนทั้งหมด 2,219 คน โดยแยกเป็นนักเรียนหญิง 1,445 คน และนักเรียนชาย 774 คน ครู จำนวน 113 คน ลูกจ้างประจำ 3 คนเกียรติประวัติของโรงเรียนเกียรติประวัติของโรงเรียน. - ในปีการศึกษา 2534 โรงเรียนสตรีทุ่งสงได้รับรางวัลโรงเรียนรางวัลพระราชทาน ประเภทสถานศึกษาขนาดใหญ่ - ในปีการศึกษา 2548 ได้รับการคัดเลือกเป็นสถานศึกษารับรางวัลพระราชทานโรงเรียนมัธยมศึกษาขนาดใหญ่ เขตตรวจราชการที่ 11 ระดับการศึกษาขั้นพื้นฐาน ปีการศึกษา 2548ทำเนียบผู้บริหารโรงเรียนห้องเรียนต่างๆห้องเรียนต่างๆ. - มัธยมศึกษาตอนต้น - ห้องที่ 1 โครงการสร้างความเป็นเลิศทางด้านภาษาอังกฤษ (NEED Program) - ห้องที่ 2-3 โครงการส่งเสริมความสามารถพิเศษด้านวิทยาศาสตร์-คณิตศาสตร์ ตามแนวทาง สสวท.และ สอวน. (Master Program) - ห้องที่ 4 โครงการสร้างความเป็นเลิศทางด้านภาษาจีน (Chinese Program) - ห้องที่ 5-10 ทั่วไป- มัธยมศึกษาตอนปลาย - ห้องที่ 1 โครงการสร้างความเป็นเลิศ วิทยาศาสตร์สิ่งแวดล้อม (Smart Science) - ห้องที่ 2-4 แผนการเรียนวิทยาศาสตร์-คณิตศาสตร์ - ห้องที่ 5-6 แผนการเรียนอังกฤษ-คณิตศาสตร์ (ศิลป์คำนวณ) - ห้องที่ 7 แผนการเรียนอังกฤษ-ฝรั่งเศส (ศิลป์ฝรั่งเศส) - ห้องที่ 8 แผนการเรียนอังกฤษ-จีน (ศิลป์จีน) - ห้องที่ 9 โครงการสร้างความเป็นเลิศทางด้านภาษาอังกฤษแบบเข้มข้น (Intensive English Program - IEP)อาคารและสถานที่ภายในโรงเรียนอาคารเรียนและอาคารปฏิบัติ อาคารและสถานที่ภายในโรงเรียน. อาคารเรียนและอาคารปฏิบัติ. 1. อาคารบุษกรหรืออาคาร 3 มีจำนวนทั้งสิ้น 4 ชั้นใช้เป็นอาคารเรียนห้องเรียนทั่วไป 2. อาคารอัคนีหรืออาคาร 4 มีจำนวนทั้งสิ้น 4 ชั้น เป็นที่ตั้งของสำนักงานผู้อำนวยการโรงเรียน 3. อาคารศรอนงค์หรืออาคาร 5 มีจำนวนทั้งสิ้น 5 ชั้น เป็นอาคารเรียนวิชากลุ่มสาระการเรียนรู้วิทยาศาสตร์ 4. อาคารวงรวีหรืออาคาร 6 มีจำนวนทั้งสิ้น 4 ชั้น เป็นอาคารเรียนวิชาในกลุ่มสาระการเรียนรู้การงานอาชีพและเทคโนโลยีและกลุ่มสาระการเรียนรู้ศิลปะ-นาฏศิลป์ 5. อาคารวีรนุชหรืออาคาร 7 มีจำนวนทั้งสิ้น 4 ชั้น เป็นอาคารเรียน 6. อาคารร่วมใจหรืออาคาร 8 มีจำนวนทั้งสิ้น 3 ชั้น เป็นอาคารเรียน 7. อาคารหอประชุมเล็บมือนาง มีจำนวนทั้งสิ้น 2 ชั้น 8. อาคารจตุคาม (ชื่อเต็ม"อาคารจตุคามรามเทพ วาสนามหาโชค 2550") 4 ชั้น ประกอบด้วยห้องประชุมใหญ่ในรูปแบบโรงละคร ใช้เป็นสถานที่ในการเรียนการสอนคาบวิชาหลักที่เรียนรวมทั้งสายชั้น 9. อาคารศูนย์นวัตกรรมทางการศึกษา HONDA 2 ชั้น เป็นอาคารเรียนนักเรียนโครงการพิเศษและห้องเรียนการเขียนแบบ 10. อาคารคหกรรม ตั้งอยู่บริเวณฝั่งตรงข้ามของโรงเรียน มีจำนวนทั้งสิ้น 2 ชั้น เป็นอาคารเรียนประกอบไปด้วยห้องเรียนปฏิบัติการทางคหกรรมขนาดใหญ่ 2 ห้อง 11. อาคารศูนย์วัฒนธรรมท้องถิ่นสตรีทุ่งสงหรือศูนย์วัฒนธรรม มีจำนวนทั้งสิ้น 1 ชั้น เป็นอาคารเรียนลักษณะเป็นพิพิธภัณฑ์แสดงความเป็นมาของท้องถิ่นและมีศาลาไทยเป็นลานสำหรับการเรียนการสอนในภาควิชาภาษาไทยท้องถิ่น 12. อาคารช่างอุตสาหกรรมและเกษตรกรรม มีจำนวนทั้งสิ้น 1 ชั้น เป็นห้องเรียนในภาควิชางานช่าง และ ประกอบไปด้วยลานทดลองกิจกรรมทางการเกษตร 13. อาคารชั่วคราว 1 ชั้น เป็นห้องเรียนในภาควิชาศิลปะศึกษาและสำนักงานกลุ่มสาระการเรียนรู้ศิลปะอาคารกิจกรรมกีฬา อาคารกิจกรรมกีฬา. สนามหลัก ประกอบด้วย1. อาคารพลศึกษาหรือโรงยิม เป็นลักษณะสนามกีฬาในร่ม ประกอบด้วยสนามวอลเลย์บอล,สนามบาสเกตบอลและลานข้างเป็นสนามเทเบิลเทนนิส อีกทั้งยังเคยใช้เป็นสถานที่จัดการแข่งขันกีฬารายการสำคัญมาแล้ว อาทิเช่น การแข่งขันกีฬาแห่งชาติ ครั้งที่ 36 (นครศรีธรรมราชเกมส์) รวมถึงกิจกรรมคอนเสิร์ตในโอกาสต่างๆ 2. สนามกีฬาประจำโรงเรียน เป็นสนามกีฬากลางแจ้ง ประกอบด้วยลู่วิ่ง,สนามฟุตซอล 2 สนาม,สนามเซปักตะกร้อ 1 สนาม,สนามเปตองขนาดย่อม สนามบาสเก็ตบอล 1 สนาม (บริเวณลานจอดรถจักรยานยนต์สำหรับนักเรียน) และ ยังมีอัฒจันทร์ปูน 4 หลัง โดยแต่ละหลังสามารถจุผู้ชมได้ 500 ที่นั่ง รวม 2,000 ที่นั่งโดยมีแผนที่จะใช้สนามกีฬาแห่งนี้เป็นสถานที่จัดงานกีฬาสีของโรงเรียนสตรีทุ่งสงและเป็นสนามกีฬาชองชุมชน สนามย่อย ประกอบด้วย1. สนามแบดมินตัน ใช้อาคารหอประชุมเล็บมือนางชั้นที่ 1 เป็นสถานที่จัดการเรียนการสอนและการแข่งขัน 2. สนามแชร์บอล เดิมอยู่บริเวณระหว่างอาคารศรอนงค์ (อาคาร 5) และอาคารบุษกร (อาคาร 3) มักถูกใช้เป็นครั้งคราวเนื่องจากปัจจุบันเป็นลานจอดรถสำหรับคณะครูและบุคลากรและต่อมาได้ใช้ลานบริเวณหน้าอาคาร 4 ในการจัดกิจกรรมสวนหย่อมและสถานพักผ่อนหย่อนใจสวนหย่อมและสถานพักผ่อนหย่อนใจ. 1. ศาลาไทย ตั้งอยู่รอบบริเวณ ลานเข้าแถว อาคารวีรนุช อาคารศรอนงค์ และ อาคารวงรวีเพื่อใช้เป็นสถานที่ในการพักผ่อนและทบทวนความรู้แก่นักเรียน 2. สวนหย่อมประดับ ตั้งอยู่บริเวณหน้าโรงยิม และ หน้าทางขึ้นอาคารหอประชุมอเนกประสงค์ 2 โดยมีน้ำพุขนาดเล็ก และต้นไม้หลากชนิด เพื่อให้นักเรียนได้ศึกษาความรู้จากป้ายนิเทศน์จากสวนหย่อมประดับคณะสีภายในโรงเรียนสตรีทุ่งสงคณะกรรมการนักเรียนชุดกลางคณะสีภายในโรงเรียนสตรีทุ่งสง. คณะกรรมการนักเรียนชุดกลาง. 1. สีประจำคณะ:ฟ้า-ขาว 2. สัญลักษณ์ประจำคณะ:พระพิฆเนศ 3. ผลการแข่งขัน คเณศเกมส์ครั้งที่8:เป็นผู้ตัดสินในการแข่งขันกีฬาสีภายใน "คเณศเกมส์" 4. หมายเหตุ:คณะกรรมการนักเรียนจะมีเพียงแค่ 15 คนต่อ หนึ่งปีการศึกษา ซึ่งจะเป็นผู้ตัดสินกิจกรรมทุกอย่าง โดยคณะกรรมการนักเรียนจะผลัดเปลี่ยนกันไปในแต่ละปีการศึกษาคณะอัคนีคณะอัคนี. 1. สีประจำคณะ:สีแสด-ดำ 2. สัญลักษณ์ประจำคณะ:คบเพลิง และไฟ 3. ผลการแข่งขัน คเณศเกมส์ครั้งที่8:ลำดับที่ 3คณะวีรนุชคณะวีรนุช. 1. สีประจำคณะ:สีเหลือง-ดำ 2. สัญลักษณ์ประจำคณะ:หญิงสาวพรหมจรรย์ 3. ผลการแข่งขัน คเณศเกมส์ครั้งที่8: ลำดับที่ 4คณะบุษกรคณะบุษกร. 1. สีประจำคณะ:สีม่วง-ขาว 2. สัญลักษณ์ประจำคณะ:ดอกบัว 3. ผลการแข่งขัน คเณศเกมส์ครั้งที่8: ลำดับที่ 1คณะศรอนงค์คณะศรอนงค์. 1. สีประจำคณะ:สีแดง-ขาว 2. สัญลักษณ์ประจำคณะ:ธนู และ ลูกศร 3. ผลการแข่งขัน คเณศเกมส์ครั้งที่8:ลำดับที่ 2คณะวงรวีคณะวงรวี. 1. สีประจำคณะ:สีเขียว-เหลือง 2. สัญลักษณ์ประจำคณะ:ดวงอาทิตย์ 3. ผลการแข่งขัน คเณศเกมส์ครั้งที่8:ลำดับที่ 5</doc>
