<doc id="794781" url="https://th.wikipedia.org/wiki?curid=794781" title="รักร้าย">รักร้าย รักร้าย เป็นละครโทรทัศน์แนวโรแมนติก-ดราม่า ออกอากาศทางสถานีวิทยุโทรทัศน์ไทยทีวีสีช่อง 3 ผลิตโดย บริษัท กันตนา เอฟโวลูชั่น จำกัด บทประพันธ์โดย พัดชา, บทโทรทัศน์โดย ดลกมล ศรัทธาทิพย์ & กฤติญา สัมฤทธิ์ประสงค์, ควบคุมบทโทรทัศน์โดย ละลิตา ฉันทศาสตร์โกศล, อำนวยการสร้างโดย ดิษย์ลดา ดิษยนันทน์, กำกับการแสดงโดย อนุวัฒน์ ถนอมรอด นำแสดงโดย วฤษฎิ์ ศิริสันธนะ, ปณาลี วรุณวงศ์, ตฤณญา มอร์สัน และภูมิภาฑิต นิตยารส และนักแสดงอื่นๆอีกมากมาย เริ่มออกอากาศตอนแรกวันที่ 1 พฤศจิกายน พ.ศ. 2560 – 26 ธันวาคม พ.ศ. 2560เรื่องย่อ เรื่องย่อ. เพราะความแค้นที่ถูกเพื่อนรักของพ่อหักหลัง จนต้องขายศักดิ์ศรีเพื่อความอยู่รอด ทำให้ วิเศษ ชายหนุ่มผู้ยึดมั่นในความดีกลับกลายเป็นซาตาน พล่าผลาญทำลาย ทุกคนที่คิดว่าเป็นศัตรู ไม่เว้นแม้แต่ น้องเล็ก หญิงสาวที่เขารักเท่าชีวิต แต่กลับเป็นลูกของศัตรู แม้เธอจะยอมเสียสละทุกอย่างให้เขาเพื่อไถ่โทษก็ตาม หากเมื่อความพยาบาทเดินมาจนสุดทาง เขากลับเป็นฝ่ายเจ็บปวดยิ่งกว่า เพราะหญิงสาวผู้เป็นหัวใจของเขากลับเป็นฝ่ายแก้แค้นเขาเสียเอง เขาจะผ่านพ้นผลแห่งกรรมที่เขาเป็นผู้ก่อขึ้นไปได้อย่างไรนักแสดง นักแสดง. นักแสดงหลัก- วฤษฎิ์ ศิริสันธนะ รับบท วิเศษ วงศ์สุรกานต์/วิน ชายหนุ่มที่มีพื้นฐานเป็นคนสุภาพอ่อนโยน แสนดีมีน้ำใจ ชอบช่วยเหลือผู้อื่น จิตใจละเอียดอ่อน รักเดียวใจเดียว ปากแข็ง เก็บความรู้สึกเก่ง รักพ่อยึดพ่อเป็นแบบอย่างในการดำเนินชีวิตแต่เมื่อชีวิตพบกับวิกฤตครั้งใหญ่ พ่อต้องมาเสียชีวิตกะทันหันเพราะโดนฆาตกรรม และโดนโกงบริษัทยาไปจนครอบครัวแตกต้องหนีตายไปหลบซ่อนตัวอยู่ในไร่กาแฟ ทำให้คนเข้าใจผิดคิดว่าเป็นแมงดาเกาะผู้หญิงรวย ชีวิตที่คับแค้นอย่างแสนสาหัสทำให้วิเศษกลายเป็นคนหยาบกระด้าง เก็บกด เงียบขรึม ใจนักเลงไม่เกรงกลัวใคร อาฆาต มองโลกในแง่ร้าย มุ่งแต่จะแก้แค้นครอบครัวสมมาตรแบบตาต่อตาฟันต่อฟัน จนเกือบทำให้สูญเสียคนที่รักเขาอย่างแท้จริงไป- ปณาลี วรุณวงศ์ รับบท ประกายกัญญา บริรักษ์/เล็ก หญิงสาวนักเรียนนอก นิสัยร่าเริง สดใสน่ารัก แต่กลัวการอยู่ในที่ๆมีความสูง หลงรักวิเศษตั้งแต่ยังเป็นเด็ก เป็นคนฉลาด กตัญญู รู้คุณคน รักเด็ก แต่เป็นคนใจเด็ดมีความตั้งใจแน่วแน่ ยอมทำทุกอย่างเพื่อไถ่บาปให้พ่อและครอบครัวที่ทำร้ายวิเศษ แต่ต่อมาเมื่อพบว่าวิเศษเป็นต้นเหตุทำให้พ่อของตนต้องตาย จากความรักจึงกลายเป็นความแค้นรุนแรงและพร้อมจะห้ำหั่นกับวิเศษให้ตายกันไปข้างหนึ่ง สุดท้ายเธอกับวินก็รักกัน- ตฤณญา มอร์สัน รับบท ลาลิต ลูกคนเล็กของมะลิ เรียนจบพยาบาล อุปนิสัยสุภาพเรียบร้อย หัวอ่อน ยอมพี่น้อง ไม่มีปากมีเสียงกับใคร ไม่เคยมีความรักเมื่อถูกวิเศษตามจีบจึงตกหลุมรักวิเศษอย่างสุดหัวใจ แต่เมื่อรู้ว่าโดนวิเศษใช้เป็นเครื่องมือในการแก้แค้นครอบครัวสมมาตร จึงเปลี่ยนชีวิตลาลิตไปอย่างสิ้นเชิงเพื่อให้ได้ครอบครองวิเศษทำให้ลาลิตกลายเป็นคนแยบยลและน่ากลัวขึ้นเรื่อยๆอย่างที่ไม่มีใครคาดคิด เธอซ่อนความร้ายกาจเอาไว้ต่อคนอื่นเป็นคนดีลับหลังร้ายกาจมากและเธอก็จะพยายามเล่นงานเล็ก สุดท้ายเธอกลายเป็นคนพิการ แต่จริงๆแล้วเธอไม่ได้พิการเลยเธอแค่แกล้งเรียกร้องความสนใจเพื่อแก้แค้นวินและเล็ก แต่ผลการกระทำจากความร้ายกาจของเธอก็มาส่งผลร้ายกับสุขภาพของลาลิตเมื่อหมอตรวจพบว่าเธอเป็นโรคมะเร็งเม็ดเลือดขาวชนิดเฉียบพลัน หลังจากเธอป่วยหนักเธอก็เริ่มสำนึกผิดในผลการกระทำของตัวเธอเองที่เคยทำมา นักแสดงรอง- ชานนท์ อักขระชาตะ รับบท นักขัต นักธุรกิจผู้ประสบความสำเร็จตั้งแต่อายุยังน้อย เป็นเพื่อนแท้และหุ้นส่วนในบริษัทกาแฟที่ก่อตั้งกับวิเศษมา พูดเก่งอารมณ์ดี เป็นคนไม่ซีเรียส มองโลกในแง่ดี รู้จักกับเล็กตั้งแต่เล็กเป็นเด็กนักเรียน เป็นคนคอยเตือนสติวินให้เลิกแก้แค้นเพราะจะทำให้ชีวิตขาดความสุข- ซาบีน่า ไมซิงเกอร์ รับบท ทิพย์ เป็นคนจิตใจดี คอยช่วยเหลือเพื่อนทุกอย่าง แต่เมื่อเพื่อนทำผิดก็คอยตักเตือน แต่ทิพย์ก็อยู่ข้างเดียวกันกับลาลิต จนกระทั่งมาเธอเองก็มารู้ความจริงและพยายามเตือนเพื่อนอย่างลาลิตไม่ให้ทำผิดจนสายไปที่จะกลับตัวได้- มาติกา อรรถกรศิริโพธิ์ รับบท สกาวรัตน์ สกุลโยธิน/สาว พี่สาวของสักการ เป็นผู้หญิงฉลาดกล้าได้กล้าเสียสามารถคุมคนงานในไร่กาแฟได้ทั้งไร่ ยิงปืนแม่น นิสัยจู้จี้ จอมบงการ ชอบสั่งการ เพราะต้องช่วยนายประหยัด บิดาดูแลกิจการ สาวแอบหลงรักวิเศษตั้งแต่สมัยที่ดวงเดือน(อาสะใภ้)ยังมีชีวิตอยู่ ภายหลังโดนวิเศษขอแต่งงานแต่จู่ๆก็เปลี่ยนใจเลยทำให้สาวแค้นวิเศษ คิดตามจองเวรให้ถึงที่สุด- ภูมิภาฑิต นิตยารส รับบท สักการ สกุลโยธิน/หนุ่ม ลูกชายของประหยัดทายาทเจ้าของสวนกาแฟ เป็นคนจิตใจดี สุภาพและขี้เกรงใจ ไม่ชอบการทำไร่กาแฟ แอบหลงรักเล็ก ยึดมั่นในความรักและเสียสละ คอยเตือนสติเล็กให้ยึดมั่นในความดีมากกว่าความแค้น- วรฤทธิ์ เฟื่องอารมย์ รับบท สามารถ บริรักษ์ เป็นพี่ชายแท้ๆของเล็ก เกลียดวิเศษมากแต่ความที่มีนิสัยปลิ้นปล้อนเลยพูดจาพลิกลิ้นเอาตัวรอดไปตามสถานการณ์ เป็นคนเห็นแก่ตัว รักสบายไม่ยอมทำมาหากิน ชอบเล่นการพนัน ไม่มีความคิดเป็นของตัวเองจึงเชื่อฟังเมียคือโสภิดาทุกอย่าง แต่สุดท้ายก็เสียชีวิต- อภิษฎา เครือคงคา รับบท โสภิดา ภรรยาของสามารถ ไม่เคยรักใครจริง แต่งงานกับสามารถเพราะเห็นว่าเป็นลูกคนรวย เห็นเงินเป็นพระเจ้า เพื่อเงินแล้วทำเรื่องสกปรกได้ทุกอย่างโดยไม่มีละอายใจ ชอบเล่นการพนัน มีนิสัยฉลาดแกมโกง สกปรกไร้ระบบระเบียบเรียกว่าก๊อปปี้นิสัยแม่มะลิมาหมด และเธอได้เป็นเมียของกำนันประหยัดพ่อของหนุ่มและสาว แต่บทสรุปสุดท้ายแล้วภรรยาของสามารถก็ไปลักลอบเป็นชู้กับนายซานจนพลาดไปติดสารเสพติดที่มาจากเพ่ยจนมีอาการคลุ้มคลั่งบุกจะไปทำร้ายคุณเล็ก จนเจ้าตัวจะต้องไปบำบัดอาการทางจิตที่โรงพยาบาลให้หายก่อนที่จะตำรวจจะทำการสอบสวน- สหรัถ ปัญญาศาสตร์ รับบท ทูน น้องชายของโสภิดา แต่เป็นพี่ชายของลาลิต เป็นคนโง่ ขี้เกียจไม่เอาถ่าน ชอบเกาะผู้หญิงแก่เพื่อหาเลี้ยงตัวเอง ทำได้ทุกอย่างเพื่อเงิน เป็นเพลย์บอย เจ้าชู้ปากเปราะ แต่สุดท้ายก็หลงรักประกายกัญญา(เล็ก)แบบหัวปักหัวปำ จนนำไปสู่โศกนาฏกรรมในตอนท้ายเรื่อง- วิรายา ภัทรโชคชัย รับบท สมรหมาย บริรักษ์ พี่สาวของประกายกัญญา สาวหัวสมัยใหม่เปลี่ยนคู่นอนไปเรื่อยๆ ภายนอกดูไม่ยี่หระกับชีวิตแต่เก็บความเจ็บปวดไว้ภายในเพราะรู้ว่าสมมาตรใช้ตัวเองเป็นเครื่องมือเพื่อผลประโยชน์ทางธุรกิจ- กิจเกษม แมคแฟดเดน รับบท วุฒิ ทนายนกหลายหัวสามารถทำงานให้กับทุกคนที่มีผลประโยชน์ให้ เป็นคนฉลาด ถนัดวางแผนชั่วไม่กลัวต่อบาปกรรม และได้เป็นสามีของสมรหมาย- จักรกฤษณ์ อำมะรัตน์ รับบท ประหยัด สกุลโยธิน เป็นกำนันผู้ทรงอิทธิพลเจ้าของไร่กาแฟหนุ่มสาว โผงผาง ขี้โมโห ชอบใช้กำลังแก้ปัญหา จิตใจคิดแค้นวิเศษตลอดเวลาเพราะหวงสมบัติของประโยชน์น้องชาย (ไร่กาแฟดอยเดือน) สามารถฆ่าคนได้โดยไม่เกรงกลัวกฎหมาย- วาสนา พูนผล รับบท คุณหญิงมะลิทอง หญิงม่ายผู้เป็นมารดาของโสภิดา,ทูนและลาลิต ชอบเล่นการพนันเลยทำให้หมดตัว ปากตลาด หยาบคาย ขี้งกเห็นเงินเป็นพระเจ้า สอนลูกในทางที่ผิดจนทำให้ลูกๆต้องพบกับชะตากรรมที่น่าสลด- ฐาปกรณ์ ดิษยนันทน์ รับบท สมมาตร ชายผู้เป็นเศรษฐีขึ้นมาได้เพราะโกงวิชาเพื่อนสนิท เจ้าเล่ห์เพทุบาย ใช้ลูกเป็นเครื่องมือเพื่อให้ได้มาซึ่งผลประโยชน์ จิตใจโหดเหี้ยมพยายามจะฆ่าวิเศษเพื่อปิดปาก แต่กรรมตามทันพลาดตกบันไดจนกลายเป็นอัมพาต เป็นคนรักจริงตกหลุมรักลาลิตสาวคราวลูก แต่ก็ต้องผิดหวังเมื่อโดนวิเศษแย่งคนรักไปจนทำให้เส้นโลหิตแตกตาย- ชาติชาย งามสรรพ์ รับบท ผวน หัวหน้าคนงานในไร่ดอยเดือน เป็นคนสนิทของดวงเดือน เป็นคนที่วิเศษให้ความนับถือเพราะเป็นคนสอนหมัดมวยให้กับวิเศษ นิสัยจริงใจ พูดตรงไปตรงมาเสแสร้งแกล้งทำไม่เป็นซื่อสัตย์ต่อคนที่เป็นนาย ยอมแลกด้วยชีวิตได้ รักลูกรักเมีย พูดน้อย ทำงานเก่งทรหดอดทน- ปิยะวัฒน์ รัตนหรูวิจิตร รับบท จั่น - ชมพู่ ก่อนบ่าย รับบท แต๋น คนงานในไร่ดอยเดือน สาววัยรุ่นในคณะลิเก แต่งงานกับผวนวัยคราวพ่อตั้งแต่วัยแรกแย้มเลยมีลูกเร็ว(หลง) พูดเก่ง สู้คน จริงใจ ขี้สงสาร พร้อมปกป้องถ้าคบใครเป็นเพื่อน ชอบอ้อนผวนเพราะรู้ว่าผวนขี้อายทื่อๆไม่โรแมนติก- ภัทชดล จันทร์ภักดิ์ รับบท สิงห์คำ - ไกรลาศ เกรียงไกร รับบท ลุงไผ่ - กรรัชนันท์ เรือนเพ็ชร์ รับบท ป้าแว่น - รสริน จันทรา รับบท วรรณา ลูกจ้างในไร่ดอยเดือน เป็นพี่เลี้ยงเอิงเอย และเป็นคนของดวงเดือนภรรยาเก่าของวิเศษที่เสียชีวิตไปแล้ว วรรณามีนิสัยใจคอไม่ซับซ้อน นิสัยบ้านๆ รักเอิงเอยจริง และพร้อมจะรักทุกคนที่รักเอิงเอย ดังนั้นวรรณาจึงดีกับวิเศษ แต่ไม่ชอบลาลิต- จิรกิตติ์ สุวรรณภาพ รับบท หนานคูณ - ภัฏฏิณี นวรัตน์ ณ อยุธยา รับบท ป้าอุ่น- พิภัชพงศ์ มากลั่น รับบท ลู่ - ด.ช.ณัฐพัชร์ นิมจิรวัฒน์ รับบท หลง ลูกของผวนกับแต๋น เป็นเพื่อนเล่นของเอิงเอย ทะเล้น ทโมน ยอมเป็นลูกไล่ให้เอิงเอย- ด.ญ.ซาช่า คริสเตนเซ่น รับบท เอิงเอย ลูกติดของดวงเดือนกับสามีเก่า แต่พ่อ(ประโยชน์)ตายไปตั้งแต่เอิงเอยอายุแค่ 1 ขวบ เอิงเอยจึงจำหน้าพ่อไม่ได้ และติดวิเศษ นิสัยแก่นแก้วไม่กลัวใคร ชอบเล่นผาดโผนเลียนแบบพ่อ หวงพ่อ(วิเศษ)มาก มีประกายกัญญา(เล็ก)เป็นไอดอลเพราะนิสัยคล้ายๆกัน เลยอยากได้มาเป็นแม่เพียงคนเดียวนักแสดงรับเชิญนักแสดงรับเชิญ. - อาภาศิริ นิติพน รับบท ดวงเดือน สกุลโยธิน หญิงสาวเก่งร่วมสร้างไร่กาแฟดอยเดือนมากับประโยชน์(น้องชายประหยัด) จนเป็นอาณาจักรไร่กาแฟขนาดใหญ่ มีลูกติด1คน คือ เอิงเอย จิตใจเข้มแข็ง เข้าใจโลก มีเมตตา แต่ร่างกายอ่อนแอและเธอเป็นโรคมะเร็งเม็ดเลือดขาว และได้เห็นความดีมีน้ำใจของวิเศษจึงขอให้วิเศษแต่งงานด้วยเพื่อให้ช่วยดูแลลูก(เอิงเอย)และกิจการทั้งหมด แต่ดวงเดือนบุญน้อยโดนโรครุมเร้าจนจากไป- พัสสน ศรินทุ รับบท พ่อเลี้ยงประโยชน์ สามีของแม่เลี้ยงดวงเดือนที่เตรียมแอดมิทเข้าผ่าตัดหัวใจกับคุณหมอที่โรงพยาบาลแต่ทว่าตัวท่านเกิดหัวใจวายไปซะก่อนและเขาเป็นน้องชายของประหยัด- ฐปนัท สัตยานุรักษ์ รับบท ซาน ลูกชายของเพื่อนของกำนันประหยัดที่สามเหลี่ยมทองคำและเขาเป็นพ่อค้าขายอาวุธสงครามเถื่อนแบบผิดกฏหมายเพื่อติดต่อเจรจาการค้าการขายกับกำนันประโยชน์โดยแอบคบกันเป็นชู้ร่วมกับโสภิดาด้วย- กฤษณ์ ไตรรัตน์ รับบท พลโทสมเจต อนุแสน ทหารหนุ่มจากกองอำนวยการรักษาความมั่นคงภายในที่ติดตามการทำคดีของนายซานมาสักพักใหญ่ๆโดยได้ความช่วยเหลือจากนายวิเศษ (วิน) ร่วมกับนายสักการ (หนุ่ม) ให้เป็นคนส่งเบาะแสของคดีค้าอาวุธเถื่อน- นันทรัตน์ เชาวราษฏร์ รับบท เพ่ย ภรรยาใหญ่เบอร์ต้นๆ ของซาน มีนิสัยโหดเหี้ยม และพอเห็นโสภิตาที่จะเข้ามาเป็นเมียอีกคนของซาน คุณเพ่ยก็เลยจัดการสั่งสอนให้โสภิตาได้รู้สำนึกถึงกฏของการเป็นเมียใหญ่ของซานด้วยวิธีการฉีดสารเสพติดเข้าไปจนทำให้โสภิตามีอาการประสาทหลอน- สมภพ เบญจาธิกุล รับบท วิชา วงศ์สุรกานต์ พ่อของวิเศษ ภายนอกเป็นคนมีเมตตา มีน้ำใจ เสียสละ เป็นพ่อที่รักลูก เป็นสามีที่รักเดียวใจเดียวทุ่มเทดูแลภรรยาที่ป่วยเป็นอัลไซเมอร์จนใครๆก็ชื่นชม แต่แท้จริงกลับปกปิดนิสัยที่แท้จริงไว้ กว่าวิเศษจะค้นพบว่าพ่อเป็นคนโกงสมมาตร แอบเลี้ยงเมียน้อยไว้- ปัทมา ปานทอง รับบท จินดา วงศ์สุรกานต์ แม่ของวิเศษ ภายนอกเป็นคนดี มีจิตเมตตา คอยดูแลและปกป้องไม่ให้ใครมาทำร้ายครอบครัว และเป็นแม่ที่รักลูกรักสามีอย่างคุณวิชา จนกระทั่งสามีคนเดียวอย่างวิชาเสียชีวิตไปจนจินดาเสียสติและอยากจะมีชีวิตไปอยู่ร่วมกันกับวิชา- วิสรรค์ ฉัตรรังสิกุล รับบท เถ้าแก่ยาดีโอสถ - เคน ฮาเซกาว่า รับบท ยี่เป็ง หลานชายคนเดียวของวรรณา ภายนอกเป็นจิตรกรหนุ่มมาดเซอร์ผู้รักงานศิลปะเป็นชีวิตจิตใจ ชอบความสันโดษและมีอารมณ์ขัน- สลิตา กลิ่นจันทร์ รับบท วันวิสา วันบุญ (สา) นักศึกษาฝีกงานสาวสวยที่ลุงวิชา (พ่อของวิน) ยอมมีเมียเก็บและนอกใจเมียตัวเองโดยนำเงินจากการขายสูตรยาเหล่านั้นเพื่อไปปรนเปรอให้กับสาที่เธอได้มีบ้านมีชีวิตที่ดีขึ้นก็เพราะคุณลุงวิชา แต่พอลุงวิชาเสียไปเธอก็หาหนทางใหม่โดยขอพึ่งนายวิเศษ (วิน) ให้ดูแลอุปการะตัวเธอโดยเธอเองก็มีเหตุจำเป็นเนื่องจากเธอกลับมีสามีขี้เมาไม่เอาการเอางานมารีดไถเงินจนกระทั่งวันหนึ่งเธอกลับใช้มีดแทงเพื่อป้องกันตัวไม่ให้โดนสามีคนนี้ทำร้ายข่มเหงจิตใจจนกลายเป็นการฆาตกรรมสามีคนนี้ไปโดยปริยาย- กิตติพล เกศมณี รับบท คุณหมอ นายแพทย์ที่โรงพยาบาลเจ้าของไข้ของพ่อเลี้ยงประโยชน์กับแม่เลี้ยงดวงเดือนจนเป็นเสมือนเครือญาติก่อนที่พ่อเลี้ยงประโยชน์และแม่เลี้ยงดวงเดือนจะเสียชีวิตในที่สุด- โยธิน มาพบพันธ์ รับบท พระ พระรูปนึงที่ทิพย์พาลาลิตมาฟังธรรมะเตือนสติก่อนที่จะตัดสินใจทำอะไรลงไป- รอระบุ รับบท ซาบีน่า สาวลูกครึ่งที่คุณสักการหรือคุณหนุ่มเปิดตัวกับทุกคนและคบกันเป็นแฟนและได้แต่งงานกันจนได้มีธุรกิจร้านอาหารด้วยกันการตอบรับเรตติ้ง</doc>
