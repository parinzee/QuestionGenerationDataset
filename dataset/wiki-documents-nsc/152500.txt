<doc id="152500" url="https://th.wikipedia.org/wiki?curid=152500" title="เจ้าหญิงโซฟีแห่งโฮเฮนเบิร์ก">เจ้าหญิงโซฟีแห่งโฮเฮนเบิร์ก เจ้าหญิงโซฟีแห่งโฮเอ็นแบร์ก (, ) (พระนามเต็ม: โซฟี มารี ฟรานซิสก้า แอนโตเนีย อิกเนเทีย อัลเบอร์ต้า, Sophie Marie Franziska Antonia Ignatia Alberta von Hohenberg) เป็นพระธิดาองค์โตในอาร์ชดยุกฟรานซ์ เฟอร์ดินานด์แห่งออสเตรีย-เอสต์ และโซฟี ดัชเชสแห่งโฮเอ็นแบร์ก เจ้าหญิงโซฟี ประสูติเมื่อวันที่ 24 กรกฎาคม พ.ศ. 2444 ณ ปราสาทโคโนพิสต์ โบฮีเมีย (ปัจจุบันเป็นส่วนหนึ่งของสาธารณรัฐเช็ก) หลังจากพระบิดา และพระมารดาทรงถูกลอบปลงพระชนม์ที่เมืองซาราเยโว บอสเนียและเฮอร์เซโกวีนา เมื่อวันที่ 28 กรกฎาคม พ.ศ. 2457 พระองค์และพระอนุชาอีก 2 พระองค์ได้ทรงย้ายไปประทับอยู่กับพระสหายสนิทของพระบิดา เจ้าชายยาโรสลาฟแห่งธูนและโฮเฮนสไตน์ เมื่อปลายปีพ.ศ. 2461 สิ้นสงครามโลกครั้งที่ 1 พระราชฐานของราชสกุลโฮเอ็นแบร์กในโบฮีเมีย ไม่ว่าจะเป็นปราสาทโคโรพิสต์ และพระราชวังชลูเม็ค แน็ด ซิดลีโนว์ ได้ถูกทางรัฐบาลทำการยึดริบหมด ทั้ง 3 พระองค์รวมทั้งทหารองครักษ์และนางกำนัลจำนวนหนึ่งได้ย้ายไปประทับในกรุงเวียนนา ย้ายไปปะทับอยู่ที่ปราสาทอาร์ทสเต็ทเท็น แล้วจึงกลายเป็นพระราชฐานของราชสกุลโฮเอ็นแบร์กเรื่อยมาจนถึงปัจจุบัน แต่เมื่อปีพ.ศ. 2481 กองทัพนาซ๊ได้รุกรานออสเตรียในสงครามโลกครั้งที่ 2 ทั้ง 3 พระองค์ทรงถูกนาซีจับกุม และถูกควบคุมตัวไปกักขังที่ค่ายชุมนุมดาชอว์ ซึ่งทรงประทับทีนั่นเป็นเวลาถึง 7 ปี เจ้าหญิงโซฟี ทรงอภิเษกสมรสกับ ท่านเค้านท์เฟรเดอริกนอสติดส์-รายเน็ค เมื่อวันที่ 8 กันยายน พ.ศ. 2463 ทั้ง 2 พระองค์มีพระโอรส 3 พระองค์ และพระธิดาอีก 1 พระองค์ ดงันี้- เค้านท์เออร์วิน แม็กซีมีเลียน ฟรานซ์ ปีเตอร์ พอล ฮิวเบอร์ตัส คอนราด มาเรีย แห่งน๊อสติดส์-รายเน็ค ประสูติเมื่อวันที่ 29 มิถุนายน พ.ศ. 2464 สิ้นพระชนม์เมื่อวันที่ 11 กันยายน พ.ศ. 2492 ไม่ทรงอภิเษกสมรส - เค้านท์ฟรานซ์ วอน อัสซิสซี่ ฟรีดริช เอิร์นส์ ลีโอโพลด์ โจเซฟ มาเรีย แห่งน๊อสติดส์-รายเน็ค ประสูติเมื่อวันที่ 2 กุมภาพันธ์ พ.ศ. 2466 สิ้นพระชนม์เมื่อวันที่ 23 กุมภาพันธ์ พ.ศ. 2488 ไม่ทรงอภิเษกสมรส - เค้านท์อาโลอิส คาร์ล โจเซฟ มาเรีย แห่งน๊อสติดส์-รายเน็ค ประสูติเมื่อวันที่ 12 สิงหาคม พ.ศ. 2468 สิ้นพระชนม์เมื่อวันที่ 22 เมษายน พ.ศ. 2546 ทรงอภิเษกสมรสกับเค้านท์เตสเธเรเซียแห่งวาร์ลบูร์ก-ไซล์ มีพระโอรสและพระธิดารวม 4 พระองค์ - เค้านท์เตสโซฟี อเมเลีย เธเรเซีย ควีรีเนีย เฮ็นเรียต ลูเครเทีย แม็กดาเลน่า มาเรีย อิกเนเทีย แห่งน๊อสติดส์-รายเน็ค ประสูติเมื่อวันที่ 4 มิถุนายน พ.ศ. 2472 ทรงอภิเษกสมรสกับบารอนเอิร์นส์แห่งจูเดนัส มีพระโอรสและพระธิดารวม 4 พระองค์ เจ้าหญิงโซฟี สิ้นพระชนม์เมื่อวันที่ 27 ตุลาคม พ.ศ. 2533 ด้วยโรคชรา สิริพระชันษาได้ 89 ปี พระองค์ถือว่ามีพระชันษายืนยาวกว่าพระอนุชาของพระองค์ พระศพถูกฝังไว้ที่ปราสาทอาร์ทสเต็ทเท็น ประเทศออสเตรีย</doc>
