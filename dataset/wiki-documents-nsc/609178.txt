<doc id="609178" url="https://th.wikipedia.org/wiki?curid=609178" title="อิ้นถี">อิ้นถี ซฺหวินจวิ้นหวัง พระนามเดิมอิ้นถี (16 มกราคม ค.ศ. 1688 – 13 มกราคม ค.ศ. 1756) เป็นพระราชโอรสพระองค์ที่ 14 ของจักรพรรดิคังซีที่ประสูติจากจักรพรรดินีเซี่ยวกงเหริน อีกทั้งเป็นพระอนุชาร่วมพระราชมารดากับจักรพรรดิยงเจิ้ง เมื่อจักรพรรดิยงเจิ้งขึ้นครองราชย์ได้ทรงให้พระเชษฐาและพระอนุชาเปลี่ยนพระนาม เจ้าชายอิ้นถีจึงเปลี่ยนพระนามเป็นยฺหวิ่นถี (允禵)พระราชประวัติ พระราชประวัติ. อิ้นถีเมื่อแรกประสูติมีพระนามว่าอิ้นเจิ้ง (胤祯) เนื่องจากออกเสียงใกล้เคียงกับพระเชษฐาอิ้นเจิน จึงได้เปลี่ยนพระนามเป็นอิ้นถี (胤禵) และเมื่อจักรพรรดิยงเจิ้งได้ครองราชย์ก็ทรงต้องเปลี่ยนพระนามเป็นยฺหวิ่นถี (允禵) ถึงแม้พระองค์จะมีพระราชมารดาเดียวกับจักรพรรดิยงเจิ้ง แต่ทั้งสองพระองค์ก็ไม่ค่อยถูกกันนัก อีกทั้งอิ้นถียังอยู่ฝ่ายเดียวกับเจ้าชายอิ้นซื่อซึ่งเป็นฝ่ายตรงข้ามกับจักรพรรดิยงเจิ้ง ทำให้พี่น้องคู่นี้มีเรื่องให้บาดหมางกันอยู่เสมอ ในปี ค.ศ. 1718 หลังความพ่ายแพ้ของจักรวรรดิชิงในสงครามที่ทิเบต อิ้นถีได้รับแต่งตั้งจากจักรพรรดิคังซีเป็นแม่ทัพนำกำลังทหาร 300,000 คน เข้าสู่ทิเบต ทรงประสบความสำเร็จในการทำสงครามเป็นอย่างมาก จึงเกิดกระแสที่ว่าจักรพรรดิคังซีจะทรงแต่งตั้งอิ้นถีเป็นรัชทายาท แต่ในปี ค.ศ. 1722 จักรพรรดิคังซีสวรรคต ได้ทรงเขียนพระราชพินัยกรรมแต่งตั้งเจ้าชายสี่อิ้นเจินเป็นรัชทายาท เมื่ออิ้นถีได้ทราบข่าวการสวรรคตของพระราชบิดา ก็ได้รีบเดินทางกลับปักกิ่ง อิ้นถีเมื่อถึงปักกิ่งได้แสดงอาการขัดขืนต่อจักรพรรดิยงเจิ้งและองค์จักรพรรดิเองก็ทรงไม่วางใจต่ออิ้นถี จึงมีรับสั่งให้กักตัวอิ้นถีไว้แต่ในวัง พร้อมทั้งปลดจากตำแหน่งแม่ทัพและตำแหน่งอ๋องด้วย จนจักรพรรดิยงเจิ้งสวรรคตในปี ค.ศ. 1735 จักรพรรดิเฉียนหลงได้มีรับสั่งปล่อยตัวอิ้นถีพร้อมคืนตำแหน่งอ๋อง อิ้นถีก็ทรงอยู่ในตำแหน่งซฺหวินจวิ้นหวังจนสิ้นพระชนม์ในปี ค.ศ. 1756พระบรมวงศานุวงศ์พระบรมวงศานุวงศ์. - พระราชบิดา : จักรพรรดิคังซี - พระราชมารดา : จักรพรรดินีเซี่ยวกงเหริน - พระชายา- พระชายาเอก จากสกุลหวันเอี๋ยน - พระชายา จากสกุลซวูซวูเจี๋ยหลัว - พระชายา จากสกุลอีเอ่อร์เกินเจี๋ยหลัว - พระชายา จากสกุลอีเอ่อร์เกินเจี๋ยหลัว - พระชายา จากสกุลอู๋ - พระโอรส- เจ้าชายหงชุน (弘春,1703–1739) อี่เก๋อไท่จวิ้นหวัง (已革泰郡王,1723-1724และ1726-1735) - เจ้าชายหงหมิง (弘明,1705-1767) กงเล่ยเป้ยเล่อ (恭勤貝勒,1735-1767) - เจ้าชายหงอิ้ง (弘映,1707-?) - เจ้าชายหงข่าย (弘暟,1707-?) - พระธิดา- เจ้าหญิงไม่ปรากฏพระนาม - เจ้าหญิงเหอซั่วเก๋อเก๋อ - เจ้าหญิงกู้ซานเก๋อเก๋อ - เจ้าหญิงกู้ซานเก๋อเก๋อ - เจ้าหญิงเหอซั่วเก๋อเก๋อ - เจ้าหญิงไม่ปรากฏพระนาม - เจ้าหญิงตัวหลัวเก๋อเก๋อ</doc>
