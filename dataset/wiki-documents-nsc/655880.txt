<doc id="655880" url="https://th.wikipedia.org/wiki?curid=655880" title="เบิร์นนิงอินเดอะสกายส์">เบิร์นนิงอินเดอะสกายส์ "เบิร์นนิงอินเดอะสกายส์" () เป็นเพลงของวงดนตรีร็อกชาวอเมริกัน ลิงคินพาร์ก ออกประกาศเป็นซิงเกิลที่สามจากสตูดิโออัลบั้มชุดที่สี่ของวง อะเทาซันด์ซันส์ ในวันที่ 20 มกราคม พ.ศ. 2554 และออกจำหน่ายในวันที่ 21 มีนาคม มิวสิกวิดีโอของซิงเกิลนี้กำกับโดย โจ ฮาห์น นักเทิร์นเทเบิลของลิงคินพาร์ก ไมค์ ชิโนะดะ ได้อธิบายว่าซิงเกิลนี้เป็นซิงเกิลระหว่างประเทศ จึงไม่ได้ขึ้นในชาร์ตบิลบอร์ดใดๆมิวสิกวิดีโอ มิวสิกวิดีโอ. การถ่ายทำมิวสิกวิดีโอของเพลงนี้ เริ่มเมื่อวันที่ 17-19 มกราคม พ.ศ. 2554 ด้วย โจ ฮาห์น และนักร้องนำ ไมค์ ชิโนะดะ ได้โพสต์ข้อความในทวีตเตอร์เกี่ยวกับการถ่ายทำของวิดีโอ มิวสิกวิดีโอสากลของเพลงนี้กำกับโดย โจ ฮาห์น ออกเผยแพร่ครั้งแรกในเว็บไซต์ kerrang.com ในวันที่ 22 กุมภาพันธ์ และได้อัปโหลดวิดีโอนี้ลงยูทูบ ในช่องอย่างเป็นทางการของลิงคินพาร์ก ช่วงแรกเริ่มของวิดีโอจะเป็นสโลว์โมชัน แสดงให้เห็นภาพสุดท้ายจากกิจกรรมต่างๆ ของผู้คน เช่น ปาร์ตีวัยรุ่น, คู่รักในรถ, ผู้หญิงในห้องน้ำ, ผู้หญิงอีกคนที่กำลังอ่านหนังสือ, ชายชราที่กำลังรับประทานอาหารเย็นเพียงคนเดียว และเด็กที่ใส่ชุดนอนกับหน้ากากสิงโต ก่อนที่จะมีฉากรัศมีระเบิดจากระเบิดนิวเคลียร์ที่เห็นในดาวน์ทาวน์ลอสแอนเจลิส ช่วงการระเบิดแสดงให้เห็นในท่อนโซโลกีตาร์ จากนั้นก็จะเห็นภาพของสมาชิกของวงที่เห็นในความมืดด้วยเอฟเฟ็กที่ใช้ในมิวสิกวิดีโอของเพลง "เวตติงฟอร์ดิเอ็นด์" อย่างไรก็ตาม ลิงคินพาร์กก็ไม่ได้แสดงดนตรีให้เห็นตรงตามเสียงเพลงที่ได้ยินในมิวสิกวิดีโอ เบื้องหลังการถ่ายทำมิวสิกวิดีโอของเพลง "เบิร์นนิงอินเดอะสกายส์" ออกเผยแพร่ในวันที่ 29 มีนาคม พ.ศ. 2554การแสดงสด การแสดงสด. เพลงนี้ได้นำไปแสดงสดเต็มเพลงในคอนเสิร์ตอะเทาซันด์ซันส์เวิร์ลทัวร์ที่เมืองเมลเบิร์น ออสเตรเลีย ในวันที่ 13 ธันวาคม พ.ศ. 2553 ท่อนคอรัสของเพลงนี้ ไมค์ ชิโนะดะ และ เชสเตอร์ เบนนิงตัน ได้นำไปร้องหลังจากท่อนบริดจ์ของเพลง "บลีดอิตเอาต์" ในหลายๆ คอนเสิร์ตของการทัวร์ชาร์ต ชาร์ต. จากที่ไมค์ยืนยันว่าซิงเกิลนี้เป็นซิงเกิลระหว่างประเทศ ทำให้ซิงเกิลนี้ไม่ได้ขึ้นชาร์ตบิลบอร์ดแต่อย่างใด และได้ประสบความเร็จในระดับที่ดีพอสมควรในชาร์ตอื่นๆ ที่ได้ติดอันดับรายชื่อเพลง รายชื่อเพลง. เพลงทั้งหมดแต่งโดยลิงคินพาร์ก</doc>
