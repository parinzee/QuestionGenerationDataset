<doc id="81112" url="https://th.wikipedia.org/wiki?curid=81112" title="เพชฌฆาต 007">เพชฌฆาต 007 เพชฌฆาต 007 หรือในชื่ออังกฤษว่า From Russia With Love เป็นภาพยนตร์ตอนที่ 2 ในชุดบอนด์เดอะซีรีส์ ที่ค่ายภาพยนตร์อีโอเอ็นโปรดักชั่นส์ทำขึ้น และเป็นตอนที่ 2 ที่ฌอน คอนเนอรี่ รับบทเป็นเจมส์บอนด์ และเล่นให้ค่ายภาพยนตร์อีโอเอ็นนี้ กำกับโดย เทอร์เร็นซ์ ยัง (Terence Young) ออกฉายในพ.ศ. 2506 ใช้ทุนการสร้างทั้งหมด 2,000,000 ดอลลาร์สหรัฐ เทียบเป็นเงิน 15,000,000 ดอลลาร์สหรัฐในพ.ศ. 2555 กวาดรายได้มารวมทั้งหมด 78,900,000 ดอลลาร์สหรัฐ เทียบเป็นเงิน 599,000,000 ดอลลาร์สหรัฐในพ.ศ. 2555 เป็นภาพยนตร์เจมส์ บอนด์ ที่ขายดีเป็นอันดับที่ 10 จากภาพยนตร์เจมส์ บอนด์ อย่างเป็นทางการ 22 เรื่อง (ดูเพิ่ม)เนื้อเรื่องเกี่ยวกับภาพยนตร์ เนื้อเรื่องเกี่ยวกับภาพยนตร์. ผู้ชม (ยุคนั้น) อาจช็อคกันใหญ่ ที่เปิดเรื่องมาไม่กี่นาที ก็เห็น เจมส์ บอนด์ ถูกรัดคอตายอนาถในสวนแห่งหนึ่งยามราตรี ก่อนจะเฉลยว่าเป็นเพียงชายนิรนามภายใต้หน้ากาก เจมส์ บอนด์ ที่องค์กรลึกลับนำมาใช้ฝึกปรือเท่านั้น องค์กร SPECTRE ได้ฤกษ์เผยโฉมอย่างเป็นทางการ และ ดร.โน ในภาคที่แล้ว ก็เป็นเพียงหนึ่งในลูกน้องของนายใหญ่นิรนาม (คนดูจะเห็นแค่มือสวมแหวนรูปปลาหมึกยักษ์ ลูบไล้แมวเปอร์เซียสีขาว) แผนตลบหลังซ้อนแผนคราวนี้จึงเริ่มขึ้นเพื่อล้างแค้นให้ดร.โน และฟันกำไรจากรัสเซียให้อิ่มเอม โดยวางหมากให้สายลับอังกฤษกับรัสเซีย ฆ่ากันเองเพื่อแย่งชิงเครื่องถอดรหัสเลคเตอร์ ซึ่งเป็นที่ต้องการของรัฐบาลอังกฤษ ในนครอิสตันบูล ประเทศตุรกี เจมส์ บอนด์ (ฌอน คอนเนอรี่) เดินทางมาปฏิบัติภารกิจร่วมกับ อาลี คาริม เบย์ (เปโดร อาร์เมนดาริซ) หลังได้รับภาพสายลับรัสเซีย ทาเทียนา โรมาโนว่า (ดาเนียลา เบียงคี) ที่ติดต่อขอแปรพักตร์เรียกตัวเขาไปพบเพื่อหาทางขโมยเครื่องถอดรหัสเลคเตอร์ โดยหารู้ไม่ว่า เธอถูก โรซ่า เคล็บบ์ (ล็อตเต้ เลนยา) เจ้าหน้าที่รัฐบาลรัสเซียหนอนบ่อนไส้ หลอกปั่นหัว เพราะอีกด้านเธอก็ใช้ เรด แกรนต์ (โรเบิร์ต ชอว์) ออกปฏิบัติการเป็นมือสังหาร สร้างความบาดหมางให้กับกลุ่มสายลับอังกฤษและรัสเซียในอิสตันบูลจนออกมาฆ่ากันเอง รวมถึงติดตามบอนด์ตลอดทุกฝีก้าว ทั้งหมดนี้เพื่อให้ SPECTRE เข้ามาชุบมือเปิบ นำกลับไปขายฟันกำไรจากรัฐบาลรัสเซียอีกต่อหนึ่งโดยไม่มีใครสงสัย ("สงครามเย็นในอิสตันบูล คงจะไม่เย็นอีกต่อไป" โรซ่า เคล็บบ์ ว่าไว้อย่างนั้น) แผนครั้งนี้นำไปสู่การทำลายล้างกันไปมาของอังกฤษและรัสเซีย โดยเริ่มจากแกรนต์ลอบฆ่าคนของสถานทูตรัสเซีย ฝั่งรัสเซียเข้าใจผิด ระเบิดฐานทัพอังกฤษ ตามฆ่าเผาหมู่บ้านยิบซี (ที่คอยช่วยอังกฤษ เหมือนบัลแกเรียช่วยรัสเซีย) บอนด์จึงเอาคืนด้วยการระเบิดสถานทูตรัสเซียกลางเมือง ระหว่างเดินทางกลับอังกฤษของบอนด์กับสาวรัสเซีย การเผชิญหน้าระหว่างเขากับแกรนต์ ก็รอเขาอยู่ จากวรรคทองของเคล็บบ์ ทำให้ทราบว่า หนังอิงจากเหตุการณ์สงครามเย็นเป็นแน่ แถมยังเป็นการตบตีกันระหว่างค่ายเสรีนิยมกับค่ายสังคมนิยมในประเทศที่สาม แต่สิ่งที่น่าเศร้ากว่าคือ มี "มือที่สาม" พยายามยุแหย่ให้เกิดความขัดแย้งเพื่อผลประโยชน์ของตัวเอง โดยไม่รู้สึกอะไรตัวละครหลักเพลงประกอบ เพลงประกอบ. เพลง From Russia With Love ปรากฏในภาพยนตร์ โดยเป็นเพลงที่เปิดจากวิทยุ และถูกนำมาเล่นซ้ำอีกครั้งตอนช่วงเครดิตท้ายเรื่อง เป็นผลงานการแต่งเนื้อร้องและทำนองของ ไลโอเนล บาร์ท (ซึ่งเป็นที่รู้จักจากภาพยนตร์เพลงรางวัลออสการ์เรื่อง Oliver!) ร้องโดยศิลปินชาวอังกฤษระดับตำนานแห่งยุค 60 แม็ทท์ มอนโร เจ้าของเพลงฮิตมากมายซึ่งล้วนโด่งดังในระดับนานาชาติ อาทิ My Kind of Girl, Softly as I Leave You, Walk Away แต่เพลงที่สร้างชื่อเสียงให้แก่เขามากที่สุด และเป็นเพลงที่หลาย คนมักจะนึกถึงควบคู่กับชื่อของเขา คือเพลง Born Free ซึ่งเป็นเพลงที่ได้รับรางวัลออสการ์ เพลงนำภาพยนตร์ยอดเยี่ยม ประจำปี 1966 เนื้อเพลง From Russia With Love ร้อยกรองนี้ ไม่ใช่การแปล แต่คือการแต่งขึ้นใหม่โดยอาศัยแรงบันดาลใจจากบางส่วนของเนื้อเพลงเกร็ดเกร็ด. - เป็นเจมส์ บอนด์ ภาคที่นักวิจารณ์ลงความเห็นว่าดีที่สุด ในบรรดาภาพยนตร์ชุดเจมส์ บอนด์ ทั้งหมดทุกภาค</doc>
