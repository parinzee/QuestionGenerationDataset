<doc id="542936" url="https://th.wikipedia.org/wiki?curid=542936" title="หน้ากากกาย ฟอกส์">หน้ากากกาย ฟอกส์ หน้ากากกาย ฟอกส์ () เป็นการพรรณนาเข้าสมัยของกาย ฟอคส์ สมาชิกแผนดินปืน (Gunpowder Plot) ที่รู้จักกันดีที่สุด ในความพยายามระเบิดสภาขุนนางในกรุงลอนดอนในปี 1605 การใช้หน้ากากบนรูปจำลองมีที่มายาวนาน โดยเป็นส่วนหนึ่งของการเฉลิมฉลองคืนกาย ฟอคส์ หน้ากากกาย ฟอกส์นั้นมาจากภาพยนตร์ฮอลลีวู้ดเรื่อง เพชฌฆาตหน้ากากพญายม (V for Vendetta) ในปี ค.ศ. 2006 ที่ตัวละครเอกสวมใส่หน้ากากใบนี้ และต่อต้านรัฐบาลเผด็จการในท้องเรื่อง โดยการเคลื่อนไหวในลักษณะการก่อการกำเริบโดยประชาชนที่ใช้สัญลักษณ์หน้ากากกาย ฟอกส์นี้ ที่เป็นที่รู้จักกันดีคือ กรณียึดวอลล์สตรีทในปี 2011 ที่นครนิวยอร์ก สหรัฐอเมริกาการใช้ในการประท้วง การใช้ในการประท้วง. ในปี 2006 กลุ่มคู่ปรปักษ์สวมหน้ากากกาย ฟอคส์เผชิญหน้ากันนอกสำนักงานดีซีคอมมิกส์ กลุ่มที่นำโดยนักอนาธิปไตยฝ่ายซ้าย อดัม ไวส์มันน์กำลังประท้วงต่อภาพยนตร์ เพชฌฆาตหน้ากากพญายม อีกกลุ่มหนึ่งนำโดยนักอิสรนิยม ท็อดด์ ซีวีย์ ประท้วงกลับต่อผู้ประท้วงกลุ่มแรก โดยสนับสนุนดีซีคอมมิกส์ และหน้ากากของพวกเขาได้รับการจัดหาโดยลูกจ้างของไทม์วอร์เนอร์ สำหรับในประเทศไทย หน้ากากใบนี้ปรากฏครั้งแรกเมื่อวันที่ 18 ตุลาคม 2012 ที่กลุ่มนักศึกษามหาวิทยาลัยต่าง ๆ ได้เคลื่อนไหวต่อต้านนกรณีมหาวิทยาลัยนอกระบบ โดยมีรณรงค์ให้ผู้ที่เข้าร่วมด้วยเปลี่ยนรูปประวัติเป็นรูปสวมหน้ากากกาย ฟอกส์ เมื่อต้นปี 2013 มีการประท้วงที่ช่อง 3 ยุติออกอากาศละครโทรทัศน์เรื่อง เหนือเมฆ 2 มือปราบจอมขมังเวทย์ อย่างกะทันหัน และเมื่อกลางปีเดียวกัน มีการเคลื่อนไหวทางเฟซบุกและเคลื่อนไหวบนท้องถนน อ้างว่าเพื่อต่อต้านรัฐบาลยิ่งลักษณ์ ชินวัตร และระบอบทักษิณ</doc>
