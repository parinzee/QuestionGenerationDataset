<doc id="666106" url="https://th.wikipedia.org/wiki?curid=666106" title="เทสลามอเตอร์ส">เทสลามอเตอร์ส เทสลามอเตอร์ส () เป็นบริษัทของสหรัฐอเมริกาที่ออกแบบ ผลิตและจำหน่ายรถพลังงานไฟฟ้าและส่วนประกอบระบบส่งกำลังของยานพาหนะไฟฟ้า เทสลามอเตอร์สเป็นบริษัทมหาชน มีชื่อทางการค้าในตลาดหลักทรัพย์แนสแด็กว่า TESLA เทสลาทำกำไรได้ครั้งแรกในช่วงไตรมาสแรกของปี ค.ศ. 2013 โดยบริษัทมีภารกิจหลักคือ การกระตุ้นให้เกิดการเข้าสู่ยุคของการเดินทางที่ยั่งยืน ‘Accelerate the World’s Transition to Sustainable Transport‘ เทสลามอเตอร์สได้รับชื่อเสียงแพร่หลายครั้งแรกหลังจากที่เริ่มจำหน่ายรถเทสลา โรดสเตอร์ รถสปอร์ตไฟฟ้าคันแรก รถยนต์คันที่สองของบริษัทคือเทสลา โมเดลเอส รถเก๋งหรูหราที่ใช้พลังงานไฟฟ้า เทสลา โมเดลเอ็กซ์ รถ SUV คันแรกของบริษัท และยังมีรถยนต์อีกคันที่กำลังจะออกจำหน่าย นั่นคือเทสลา โมเดล 3 ซึ่งตั้งราคาจำหน่ายไว้ที่ 40,000 ดอลลาร์สหรัฐ ซึ่งนับเป็นรุ่นที่ราคาถูกที่สุด โดยเมื่อทำการเปิดจำหน่ายบนเว็บไซต์เมื่อช่วงต้นเดือนเมษายน 2559 เพียงแค่ 1 อาทิตย์ มีคนให้ความสนใจจองถึง 325,000 คัน นอกจากนี้ เทสลายังจำหน่ายส่วนประกอบระบบส่งกำลังของยานพาหนะไฟฟ้าอีกด้วย รวมไปถึงการผลิตแบตเตอรี่ลิเทียม-ไอออนสำหรับบริษัทผลิตรถยนต์ อาทิเช่น เดมเลอร์ และโตโยต้า อีลอน มัสก์ กรรมการผู้จัดการของเทสลา ได้กล่าวว่าเขาเล็งเห็นเทสลาในฐานะผู้ผลิตรถยนต์อิสระที่สามารถจำหน่ายรถพลังงานไฟฟ้าในราคาที่ผู้บริโภคทั่วไปสามารถซื้อได้ รถพลังงานไฟฟ้าที่ราคาต่ำกว่า 40,000 ดอลลาร์สหรัฐควรจะออกจำหน่ายภายในปี ค.ศ. 2017 (เปิดตัวออกมาแล้ว คือ เทสลา โมเดล 3)</doc>
