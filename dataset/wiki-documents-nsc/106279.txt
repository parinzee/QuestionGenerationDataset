<doc id="106279" url="https://th.wikipedia.org/wiki?curid=106279" title="ฮวงเช็งเอี๊ยง">ฮวงเช็งเอี๊ยง ฮวงเช็งเอี๊ยง หรือ ฟงชิงหยาง คือผู้อาวุโส ฝ่ายกระบี่ของสำนักหัวซาน เป็นผู้ถ่ายทอดวิชาเก้ากระบี่เดียวดาย หรือ เก้ากระบี่ต๊กโกว ให้กับเล่งฮู้ชงตัวเอกของเรื่อง ประวัติความเป็นมาของฮวงเช็งเอี๊ยงในการฝึกกระบี่เก้าเดียวดายนั้นไม่แน่ชัดแต่สันนิษฐานว่าได้จากการพบบันทึกของผู้คิดค้น ต๊กโกวคิ้วป้าย แล้วนำมาศึกษาเอง เนื่องจากสำนักหัวซานมีความขัดแย้งกันเองในสำนักจนแตกเป็น 2ฝ่ายคือ สายกระบี่ และสายลมปราณ สายกระบี่มุ่งเน้นในท่วงท่าวิชากระบี่เป็นหลัก ส่วนสายปราณมุ่งเน้นในความสมบูรณ์ของปราณเป็นสำคัญเพื่อเสริมอานุภาพของท่ากระบี่ ฮวงเช็งเอี๊ยงมีฝีมือเป็นที่เกรงขามของฝ่ายลมปราณ ฝ่ายลมปราณจึงออกอุบายใช้สาวงามล่อลวงฮวงเช็งเอี๊ยงในคืนวันเกิดศึกใหญ่ซึ่งยอดฝีมือทั้ง 2ฝ่ายต่างล้มตายลงเป็นอันมาก เป็นเหตุให้สำนักหัวซานเสื่อมโทรมลง หลังจากฮวงเช็งเอี๊ยงรู้ความจริงจึงเกิดความเบื่อหน่ายต่อยุทธจักรและเร้นกายที่ผาสำนึกผิด</doc>
