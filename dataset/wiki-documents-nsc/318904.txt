<doc id="318904" url="https://th.wikipedia.org/wiki?curid=318904" title="โรงเรียนมัธยมวัดหนองแขม">โรงเรียนมัธยมวัดหนองแขม โรงเรียนมัธยมวัดหนองแขม (ชื่อภาษาอังกฤษ: Matthayom Wat Nongkhaem School) เป็นโรงเรียนรางวัลพระราชทานขนาดใหญ่พิเศษและโรงเรียนมัธยมศึกษาขนาดใหญ่พิเศษ ประเภทสหศึกษา สังกัดสำนักงานเขตพื้นที่การศึกษามัธยมศึกษา เขต 1 สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่เลขที่ 443 ถนนเลียบคลองภาษีเจริญฝั่งใต้ แขวงหนองแขม เขตหนองแขม กรุงเทพมหานคร โรงเรียนมัธยมวัดหนองแขม ได้รับอนุมัติให้ตั้งขึ้นเมื่อวันที่ 1 กันยายน พ.ศ. 2490 โดยใช้ชื่อว่า ”โรงเรียนมัธยมวัดหนองแขม”ประวัติโรงเรียน ประวัติโรงเรียน. โรงเรียนมัธยมวัดหนองแขม ได้รับอนุมัติให้ตั้งขึ้นเมื่อวันที่ 1 กันยายน พ.ศ. 2490 โดยใช้ชื่อว่า ”โรงเรียนมัธยมวัดหนองแขม” ต่อมาในวันที่ 1 มิถุนายน พ.ศ. 2494 ได้เปลี่ยนชื่อเป็น ”โรงเรียนวัดหนองแขม” ตามประกาศของกระทรวงศึกษาธิการที่ให้ตัดคำว่า ”มัธยม” ออกจากชื่อโรงเรียนทุกโรงเรียน และกลับมาใช้ชื่อเดิม คือ ”โรงเรียนมัธยมวัดหนองแขม” เมื่อวันที่ 11 พฤศจิกายน พ.ศ. 2528 ปัจจุบันโรงเรียนมัธยมวัดหนองแขม เป็นโรงเรียนมัธยมศึกษาขนาดใหญ่พิเศษ ประเภทสหศึกษา สังกัดสำนักงานเขตพื้นที่การศึกษามัธยมศึกษา เขต 1 สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่เลขที่ 443 ถนนเลียบคลองภาษีเจริญฝั่งใต้ แขวงหนองแขม เขตหนองแขม กรุงเทพมหานคร 10160 เปิดทำการสอนระดับช่วงชั้นที่ 3 (ม.1 – ม.3) และช่วงชั้นที่ 4 (ม.4 – ม.6) ตามหลักสูตรแกนกลางการศึกษาขั้นพื้นฐาน พุทธศักราช 2551 การศึกษาในท้องถิ่นหนองแขม เริ่มตั้งแต่ปี พ.ศ. 2446 ได้มีโรงเรียนเกิดขึ้นเป็นโรงเรียนแรกคือ โรงเรียนประถมวัดหนองแขม จัดสอน 4 ชั้นเรียน ไม่มีการสอนภาษาต่างประเทศ ต่อมาในปี พ.ศ. 2456 กระทรวงศึกษาธิการได้ประกาศให้เป็นโรงเรียนอาชีพจักสาน มีการเรียนเก็บค่าเล่าเรียน แต่ไม่เป็นที่นิยมของนักเรียนและผู้ปกครอง ในปี พ.ศ. 2447 กระทรวงศึกษาธิการ ได้จัดตั้งโรงเรียนประชาบาล ตำบลหนองแขม 1 (วัดหนองแขม) เปิดสอนวิชาสามัญ ไม่เก็บค่าเล่าเรียน และได้สั่งยุบโรงเรียนประถมวัดหนองแขม คงเหลือแต่โรงเรียนประชาบาล ตำบลหนองแขม 1 (วัดหนองแขม) ในขณะนั้นนักเรียนที่เรียนจบจากโรงเรียนแล้วไม่ค่อยได้เรียนต่อเนื่องจากสถานที่เรียนต่อในชั้นมัธยมศึกษาอยู่ไกลมากจึงนิยมออกไปประกอบอาชีพแทน ในปี พ.ศ. 2490 บรรดาพ่อค้า คหบดี ข้าราชการ และประชาชนชาวหนองแขม ได้ร่วมใจกันตั้ง “คณะกรรมการจัดสร้างโรงเรียนมัธยม” จำนวน 77 คน โดยมี หลวงดรุณกิจวิทูร เป็นประธานกรรมการ ได้ดำเนินการจัดหาทุนสร้างโรงเรียนมัธยม จนกระทั่งมีเงินพอที่จะก่อสร้างโรงเรียนได้ จึงมอบให้หลวงดรุณกิจวิทูรเป็นผู้ขออนุญาตกระทรวงศึกษาธิการ จัดตั้งโรงเรียนมัธยมขึ้นที่วัดหนองแขม ต่อมากระทรวงศึกษาธิการ ได้มีคำสั่งที่ ส.102/2490 สั่ง ณ วันที่ 15 สิงหาคม 2490 ให้ตั้งโรงเรียนมัธยมวัดหนองแขม บนพื้นที่ดินของวัดหนองแขม เนื้อที่ 8 ไร่ 2 งาน 20 ตารางวา เปิดสอนชั้นมัธยมตอนต้น โดยอาศัยสถานที่โรงเรียนประชาบาล ตำบล หนองแขม 1 (วัดหนองแขม) เป็นการชั่วคราว ตั้งแต่วันที่ 1 กันยายน 2490 พร้อมกันนี้ได้แต่งตั้งให้ นายแสวง สุขะหุต ครูตรี โรงเรียนมัธยมวัดรางบัว มาดำรงตำแหน่งครูใหญ่ตรี โรงเรียนมัธยมวัดหนองแขม มีนักเรียนทั้งหมด 17 คน เป็นชาย 13 คน หญิง 4คน ในปี พ.ศ. 2491 ได้ก่อสร้างอาคารหลังแรกด้วยเงินบริจาค เมื่อวันที่ 10 มกราคม พ.ศ. 2491 แล้วเสร็จเมื่อวันที่ 17 พฤษภาคม พ.ศ. 2491 เป็นเงินค่าก่อสร้างทั้งสิ้น 111,547.70 บาท และได้ทำพิธีเปิดป้ายโรงเรียนและมอบให้โรงเรียนให้กระทรวงศึกษาธิการเมื่อวันที่ 12 กุมภาพันธ์ พ.ศ. 2492 ในปี พ.ศ. 2499 ครูใหญ่แสวง สุขะหุต ได้เชิญผู้ปกครองนักเรียนมาประชุมครั้งแรก เมื่อวันที่ 17 มกราคม พ.ศ. 2499 เพื่อก่อตั้งสมาคมผู้ปกครอง-ครู และนักเรียนเก่าโรงเรียน มัธยมวัดหนองแขม ได้ดำเนินการจัดตั้งและจดทะเบียนวันที่ 8 มิถุนายน พ.ศ. 2499โดยมีนายยอดอ่อนโอภาสซึ่งเป็นนายอำเภอหนองแขมในขณะนั้นเป็นนายกสมาคมคนแรก ในปี พ.ศ. 2507 สมาคมผู้ปกครอง-ครู และนักเรียนเก่าโรงเรียนวัดหนองแขม ได้แยกออกเป็น 2 สมาคม คือสมาคมผู้ปกครองและครู มีนายเสงี่ยม นาควัชระ เป็นนายกสมาคม และสมาคมนักเรียนเก่าหนองแขม มี พล.ต.ต.ดิสสทัต ภูริปโชติ เป็นนายกสมาคม ซึ่งได้ดำเนินการขอจดทะเบียนสมาคมนักเรียนเก่าเมื่อวันที่ 4 มกราคม พ.ศ. 2517 ในปี พ.ศ. 2517 ได้รับจัดสรรงบประมาณ 400,000 บาท จากกระทรวงศึกษาธิการ ให้ซื้อที่ดินเพิ่มเติมอีก 5 ไร่ เมื่อวันที่ 1 พฤษภาคม พ.ศ. 2517 ในปี พ.ศ. 2518 สมาคมผู้ปกครองและครูโรงเรียนมัธยมวัดหนองแขม ได้จัดซื้อที่ดินมอบให้โรงเรียน จำนวน 3 ไร่ 9 ตารางวา เมื่อวันที่ 11 มกราคม พ.ศ. 2518 ในปี พ.ศ. 2538 สมาคมผู้ปกครองและครูโรงเรียนมัธยมวัดหนองแขม ได้จัดซื้อที่ดินมอบให้โรงเรียน รวม 3 ไร่ 1 งาน 99.875 ตารางวา เมื่อวันที่ 23 พฤศจิกายน 2538 และวันที่ 21 ธันวาคม 2538 ตลอดระยะเวลา 67 ปีที่ผ่านมา ด้วยความสามารถของผู้บริหารโรงเรียน นับตั้งแต่ นายแสวง สุขะหุต นายวิเชียร กัณหะยูวะ นายประสก มนุญญวงศ์ นายธงชัย สุขสวัสดิ์ นายบุญยัง แสงวิรุณ นายเจริญ เลื่อนธรรมรัตน์ นายธนวัฐ นาคนคร นางสุภาณี โลหิตานนท์ นายโสภณ กมล นายวันชัย ทองเกิด และด้วยความร่วมแรงร่วมใจของครู อาจารย์ นักเรียน สมาคมผู้ปกครองและครูโรงเรียนมัธยมวัดหนองแขม สมาคมนักเรียนเก่าวัดหนองแขม มูลนิธิ และผู้มีอุปการคุณ ทำให้โรงเรียนมัธยมวัดหนองแขมได้รับการส่งเสริมพัฒนาด้านการเรียนการสอน ให้มีความพร้อมทั้งบุคลากรและเทคโนโลยีที่ทันสมัย จัดบรรยากาศและสิ่งแวดล้อมที่สดชื่น ร่มรื่นและสวยงาม เอื้อต่อการเรียนรู้ สมกับเป็นโรงเรียนของชุมชนชาวหนองแขม ที่เจริญเติบโตอย่างสง่างาม ยืนหยัดและมั่นคงด้วยมาตรฐานโรงเรียนรางวัลพระราชทาน มีชื่อเสียงเป็นที่ยกย่องและยอมรับของประชาชนทั่วไป ผู้ปกครองให้ความศรัทธาและไว้วางใจส่งบุตรหลานเข้ามาเรียน นับเป็นเกียรติภูมิและความภาคภูมิใจของชาวหนองแขมทุกคนอาคารสถานที่ในโรงเรียนอาคารสถานที่ในโรงเรียน. - อาคาร 1 เป็นอาคารแบบอเนกประสงค์ 4 ชั้น ชั้นที่ 1 และชั้นที่ 2 เป็นห้องสมุด ชั้นที่ 3 และ ชั้นที่ 4 เป็นห้องเรียน(คอมพิวเตอร์) โดยใช้ชื่ออาคารนี้ว่า "อาคารสง่า - ทองอยู่ นาควัชระ"- อาคาร 2 เป็นอาคาร 4 ชั้น ใช้เป็นห้องเรียนและสำนักงาน มีสำนักงานผู้อำนวยการ สำนักงานบริหารงบประมาณ สำนักงานบริหารวิชาการ สำนักงานบริหารงานบุคคล ห้องประชุมดอกแขม ห้องประชุมแฉล้ม ชุนถนอม ห้องทูบีนัมเบอร์วัน และห้องงานพัฒนาบุคลากร- อาคาร 3 เป็นอาคาร 4 ชั้น ใช้เป็นห้องเรียนและสำนักงาน มีห้องพักครูกลุ่มสาระการเรียนรู้คณิตศาสตร์ และชั้นล่างปรับปรุงเป็นห้องต่าง ๆ เช่น ห้องช่อแขม(ห้องคอมพิวเตอร์) สมาคมนักเรียนเก่าวัดหนองแขม งานแนะแนว และงานกิจกรรมพัฒนาผู้เรียน- อาคาร 4 เป็นอาคาร 4 ชั้น ใช้เป็นห้องเรียนและสำนักงาน โดยชั้น 4 ปรับปรุงเป็นห้องเรียน English Crouse ชั้น 3 เป็นห้องเรียนและเป็นห้องพักครูกลุ่มสาระการเรียนรู้สังคมศึกษา ศาสนาและวัฒนธรรม ชั้น 2 เป็นห้องเรียนและเป็นห้องพักครูกลุ่มสาระการเรียนรู้ภาษาไทย ชั้นล่างปรับปรุงเป็นห้องสำนักงานกลุ่มบริหารทั่วไป ห้องพักครูกลุ่มสาระการเรียนรู้ภาษาต่างประเทศ และห้องงานแผนงานและสารสนเทศ- อาคาร 5 เป็นอาคาร 4 ชั้น โดยชั้นล่างเป็นโรงอาหาร ชั้น 2,3 และ 4 เป็นห้องเรียน และมีห้องพักครูกลุ่มสาระการเรียนรู้วิทยาศาสตร์อยู่ชั้น 3- อาคาร 6 เป็นโรงฝึกงานแบบพิเศษ 3 ชั้น ใช้เป็นห้องปฏิบัติการอาหาร ดนตรีไทย ดนตรีสากล งานเกษตร งานไฟฟ้า และงานโลหะ- อาคาร 7 หรือเรียกอาคารนี้ว่า "อาคารหอประชุมวณี นาควัชระ" เป็นอาคาร 2 ชั้น ชั้นล่างเป็นห้องเรียนจำนวน 8 ห้อง และห้องพักครูกลุ่มสาระการเรียนรู้ศิลปะ ชั้นบนเป็นห้องประชุมขนาดใหญ่- อาคารประชาสัมพันธ์ เป็นอาคารชั้นเดียวที่ไว้ใช้เผยแพร่ข้อมูลข่าวสารให้กับครู อาจารย์ นักเรียนและผู้มาติดต่อราชการในโรงเรียน ตั้งอยู่ตรงประตูทางเข้า-ออกของโรงเรียน- อาคารพยาบาล เป็นอาคารชั้นเดียวมี 2 ห้องใหญ่ 3 ห้องเล็ก ห้องน้ำห้องสุขา 2 ห้อง ห้องโถง 1 ห้อง เป็นอาคารที่ให้นักเรียนที่ป่วยได้มารับการรักษา- อาคารศูนย์กีฬา (อาคาร 8) เป็นอาคาร 3 ชั้น ภายในอาคารมีทั้งห้องเรียน ห้องพักนักกีฬา สนามกีฬาต่างๆ และห้องพักครูกลุ่มสาระการเรียนรู้สุขศึกษาและพลศึกษา- อาคาร สปช. (อาคาร 9) เป็นอาคาร 2 ชั้น มีทั้งหมด 10 ห้อง เป็นอาคารเรียนประจำสำหรับนักเรียนระดับชั้นมัธยมศึกษาปีที่ 6 และห้องพักครูที่สอนระดับชั้นมัธยมศึกษาปีที่ 6 - อาคาร 10 เป็นอาคาร แบบ สปช. 2 ชั้น 4 ห้องเรียน ใต้ถุนโล่ง ต่อมาได้ต่อเติมชั้นล่างเป็นห้องเรียน และห้องพักครูกลุ่มสาระการเรียนรู้การงานอาชีพและเทคโนโลยีคุณลักษณะของโรงเรียนคุณลักษณะของโรงเรียน. - อักษรย่อ : น.ข. (NK) - เลือดกายสีโลหิต…เลือดในจิตสีน้ำเงินเหลือง - ตราสัญลักษณ์ : เสมาธรรมจักร มีอักษรย่อ นข อยู่ด้านใน - พระพุทธรูปประจำโรงเรียน : พระพุทธเขมามุนี จิรคหปตานีสิสสาจารย์พหุชนวชิรปธานอุบัติ (ประดิษฐานที่หอพระ) และ พระพุทธปฏิมเขมา มหาสิริมงคลนิมิต (ประดิษฐานหน้าประตูโรงเรียน) - สิ่งศักดิ์สิทธิ์ที่เคารพนับถือประจำโรงเรียน : พระภูมิเจ้าที่ และ ศาลตา-ยาย - คำขวัญประจำโรงเรียน : มารยาทงาม ความรู้ดี กีฬาเด่น คิดเป็น ทำเป็น แก้ปัญหาเป็น มองเห็นการณ์ไกล - ปรัชญาประจำโรงเรียน : โรงเรียนย่อมประกอบไปด้วย ร่างกาย ชีวิต และจิตใจ อาคารสถานที่ คือ ร่างกาย- คติธรรม : ธมฺเม ฐิตํ น วิชหาติ กิตฺติ เกียรติย่อมไม่ละผู้ตั้งอยู่ในธรรม - สีประจำโรงเรียน : สีน้ำเงิน-เหลือง - วิสัยทัศน์ : มุ่งเน้นพัฒนาผู้เรียน ให้มีคุณธรรมนำความรู้ ก้าวสู่สากล ภายใต้หลักปรัชญาเศรษฐกิจพอเพียง - เอกลักษณ์ประจำโรงเรียน : ลูกหนองแขม ยิ้ม ไหว้ ทักทาย ให้เกียรติกัน - อัตลักษณ์ประจำโรงเรียน : สุภาพชน คนดี ศรีหนองแขม - เพลงประจำโรงเรียน : มีทั้งหมด 12 เพลง ต่างจังหวะกันไป ซึ่งวงสุนทราภรณ์เป็นผู้ประพันธ์ขึ้นและก็ร้องบรรเลงเป็นต้นฉบับ- มาร์ชน้ำเงินเหลือง(March) - อุทยานหนองแขม(Waltz) - ลมหนาวพัดดอกแขม(Tango) - หนองแขมถิ่นบูชา(Beguine) - น้ำเงินเหลืองคืนสู่เหย้า(Cha Cha Cha) - ณ ที่นี้ถิ่นน้ำเงินเหลือง(S.Soul) - ฝันบรรโลมใจ(Fox Trot) - ปลื้มใจได้พบกัน(Rumba) - วิมานทองหนองแขม(Guracha) - ตะลุงใต้ฟ้าหนองแขม(ตะลุง) - รำวงโรงเรียนมัธยมวัดหนองแขม(รำวง) - ลาแล้วน้ำเงินเหลือง(Borelo) - คณะสี : มี 5 คณะสี- คณะศรีวิชัย สีฟ้า - คณะทวารวดี สีม่วง - คณะสุโขทัย สีเขียว - คณะอโยธยา สีชมพู - คณะรัตนโกสินทร์ สีส้มทำเนียบผู้บริหารโรงเรียนมัธยมวัดหนองแขมรางวัลประจำโรงเรียนรางวัลประจำโรงเรียน. - รางวัลโรงเรียนพระราชทาน ขนาดใหญ่พิเศษ ปีการศึกษา 2552 ของกรุงเทพมหานคร จากพระบาทสมเด็จพระเจ้าอยู่หัว - รางวัลพระราชทาน "รางวัลบัณณาสสมโภช" การสอนวิทยาศาสตร์-คณิตศาสตร์ดีเด่น 3 ปีซ้อน จาก สมเด็จพระเทพรัตนราชสุดาฯ สยามบรมราชกุมารี - ผ่านการประเมินคุณภาพภายนอกรอบสาม ประจำปีงบประมาณ 2555 จากสำนักงานรับรองมาตรฐานและประเมินคุณภาพการศึกษา(องค์การมหาชน) หรือ สมศ. ได้ผลการประเมินในระดับ "ดีมาก" - โรงเรียนต้นแบบ 1 อำเภอ 1 โรงเรียนในฝัน 4 ปีซ้อน - โรงเรียนดีเด่นด้านสถานศึกษา 3 ปีซ้อน - โรงเรียนมารยาทงามที่ 1 ของประเทศ จาก สมเด็จพระเทพรัตนราชสุดาฯ สยามบรมราชกุมารี - โรงเรียนพระราชทานที่ 4 ของประเทศ ปีการศึกษา 2551 - โรงเรียนเร่งสู่ฝัน - โรงเรียนสิ่งแวดล้อมดีเด่น 2552 - โรงเรียนระดับ 4 ดาว - โรงเรียนวิทยาศาสตร์ดีเด่น เป็นหนึ่งในระดับประเทศให้เปิดห้องเรียนวิทยาศาสตร์โอลิมปิค(สอวน.) ในสมเด็จพระเจ้าพี่นางเธอ เจ้าฟ้ากัลยานิวัฒนา กรมหลวงนราธิวาสราชนครินทร์ - โรงเรียนใกล้บ้านดีเด่น - โรงเรียนชั้นนำด้านสถานศึกษา - โรงเรียนวิชาการชั้นนำ - ทูลกระหม่อมหญิงฯ อุบลรัศมิ์ ทรงเปิดศูนย์ TO BE NUMBER ONE - รับคัดเลือกให้เป็นโรงเรียน ในทูลกระหม่อมหญิงฯ อุบลรัศมิ์ ในศูนย์ TO BE NUMBER ONE - ได้รับให้เป็นหนึ่งเดียวของฝั่ง ธนบุรี ให้สร้างอาคารกีฬาแห่งชาติ (อาคารศูนย์กีฬาฯ) - ได้รับการยกย่องและเป็นโรงเรียนยอดเยี่ยม ของ สพท.กทม.เขต 3 - รับรางวัลชนะเลิศ Hotwave Music Awards#12 และรางวัลอื่นๆ อีกจำนวนมากรางวัลโรงเรียนพระราชทาน ปีการศึกษา 2552 จากพระบาทสมเด็จพระเจ้าอยู่หัว รางวัลโรงเรียนพระราชทาน ปีการศึกษา 2552 จากพระบาทสมเด็จพระเจ้าอยู่หัว. เมื่อวันที่ 26 ม.ค. 2553 ได้รับการประเมินสถานศึกษาเพื่อรับรางวัลพระราชทานและประกาศผลวันที่ 12 เม.ย. 2553 ผอ.สุภาณี โลหิตานนท์ เข้าเฝ้าฯ รับพระราชทานรางวัลโรงเรียนพระราชทาน ขนาดใหญ่พิเศษ ของ กรุงเทพมหานคร ประจำปีการศึกษา 2552 จากสมเด็จพระเทพรัตนราชสุดาฯ สยามบรมราชกุมารี 12 กรกฎาคม 2553 ณ ศาลาดุสิดาลัย สวนจิตรลดา ซึ่งเป็นสิ่งที่น่าภาคภูมิใจ ยินดียิ่ง ชื่นชมและเป็นเกียรติยศสูงสุดที่ได้รับรางวัลในครั้งนี้ของคณะผู้บริหาร คณะครู อาจารย์ พนักงานราชการ นักเรียน นักการ ภารโรง โรงเรียนมัธยมวัดหนองแขม และประชาชนในท้องที่เขตหนองแขม</doc>
