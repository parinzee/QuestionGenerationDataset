<doc id="613210" url="https://th.wikipedia.org/wiki?curid=613210" title="งูเห่าน้ำ">งูเห่าน้ำ งูเห่าน้ำ () เป็นสกุลของงูพิษสกุลหนึ่ง ใช้ชื่อสกุลว่า Boulengerina ในวงศ์งูพิษเขี้ยวหน้า (Elapidae) คำว่า Boulengerina ที่ใช้เป็นชื่อสกุลนั้น มาจากชื่อของจอร์จ อัลเบิร์ต บุนเลเยอร์ นักสัตววิทยาชาวเบลเยี่ยม-อังกฤษ เป็นงูที่มีลักษณะคล้ายกับงูเห่า (Naja spp.) แต่ทว่ากลับมีพฤติกรรมอาศัยอยู่ในน้ำและสะเทินน้ำสะเทินบก พบกระจายพันธุ์ในทวีปแอฟริกา ในแอฟริกากลางและแอฟริกาใต้ แบ่งออกได้เป็น 2 ชนิด คือ- งูเห่าน้ำวงแหวน, B. annulata (Buchholz & Peters, 1876) พบกระจายพันธุ์ที่แคเมอรูน, กาบอง, สาธารณรัฐคองโก, สาธารณรัฐประชาธิปไตยคองโก, สาธารณรัฐแอฟริกากลาง, แทนซาเนีย, อิเควทอเรียลกินี, รวันดา, บูรุนดี และแซมเบีย - งูเห่าน้ำคริสตี, B. christyi (Boulenger, 1904) พบกระจายพันธุ์ที่สาธารณรัฐคองโก, สาธารณรัฐประชาธิปไตยคองโก อนึ่ง สำหรับงูเห่าสกุลนี้ ในบางข้อมูลอาจจะจัดให้เป็นสกุลย่อยของงูเห่า</doc>
