<doc id="170031" url="https://th.wikipedia.org/wiki?curid=170031" title="ระบบอวัยวะ">ระบบอวัยวะ ระบบอวัยวะ () เป็นกลุ่มของอวัยวะที่ทำงานร่วมกัน ตัวอย่างที่เห็นได้ชัดในสัตว์เลี้ยงลูกด้วยน้ำนมและสัตว์อื่นๆ รวมทั้งมนุษย์ เช่น ระบบไหลเวียนโลหิต, ระบบทางเดินหายใจ, ระบบประสาท เป็นต้น กลุ่มของระบบอวัยวะหลายๆ ระบบรวมกันประกอบเป็นสิ่งมีชีวิต (organism)ระบบในร่างกายมนุษย์ ระบบในร่างกายมนุษย์. ร่างกายมนุษย์ประกอบด้วยระบบต่างๆ มากมายเนื่องจากจัดเป็นสิ่งมีชีวิตที่มีกลไกการทำงานที่สลับซับซ้อน การศึกษาระบบที่ทำงานเฉพาะเหล่านี้คือวิชากายวิภาคศาสตร์มนุษย์ ระบบอวัยวะในมนุษย์ยังสามารถพบได้ในสัตว์ชนิดอื่นๆ อีกหลายชนิด- ระบบไหลเวียนโลหิต (Circulatory system) ทำหน้าที่สูบฉีดและลำเลียงเลือดมาจากและไปยังปอดและส่วนต่างๆ ของร่างกาย โดยผ่านหัวใจ, เลือด, หลอดเลือด - ระบบทางเดินอาหาร (Digestive system) ทำหน้าที่ย่อยและดูดซึมอาการโดยมีอวัยวะที่ทำหน้าที่เช่น ต่อมน้ำลาย, หลอดอาหาร, กระเพาะอาหาร, ตับ, ถุงน้ำดี, ตับอ่อน, ลำไส้, ไส้ตรง, และทวารหนัก - ระบบต่อมไร้ท่อ (Endocrine system) ทำหน้าที่ติดต่อสื่อสารภายในร่างกายโดยอาศัยฮอร์โมนซึ่งผลิตจากต่อมไร้ท่อ เช่น ไฮโปทาลามัส, ต่อมใต้สมอง, ต่อมไพเนียล, ต่อมไทรอยด์, ต่อมพาราไทรอยด์, และต่อมหมวกไต - ระบบปกคลุมร่างกาย (Integumentary system) ได้แก่ผิวหนัง, ผม, ขน, และเล็บ - ระบบน้ำเหลือง (Lymphatic system)เป็นโครงสร้างที่เกี่ยวข้องกับการขนถ่ายน้ำเหลืองระหว่างเนื้อเยื่อและกระแสเลือด น้ำเหลือง, ต่อมน้ำเหลือง, และหลอดน้ำเหลืองซึ่งทำหน้าที่ขนส่งน้ำเหลืองนั้นจัดว่าอยู่ในระบบภูมิคุ้มกัน (Immune system) ซึ่งมีหน้าที่ต่อต้านสารก่อโรคโดยเม็ดเลือดขาว, ต่อมทอนซิล, ทอนซิลคอหอย (adenoid) , ต่อมไทมัส และม้าม - ระบบกล้ามเนื้อ (Muscular system) เกี่ยวกับการเคลื่อนไหวโดยใช้กล้ามเนื้อ - ระบบประสาท (Nervous system) ทำหน้าที่รวบรวม ขนส่ง และประมวลข้อมูลจากสมอง, ไขสันหลัง, และเส้นประสาท - ระบบสืบพันธุ์ (Reprodutive system) ประกอบด้วยอวัยวะสืบพันธุ์ เช่น รังไข่, ท่อนำไข่, มดลูก, ช่องคลอด, ต่อมน้ำนม, อัณฑะ, หลอดนำอสุจิ, ถุงน้ำอสุจิ, ต่อมลูกหมาก, และองคชาต - ระบบทางเดินหายใจ (Respiratory system) ประกอบด้วยอวัยวะที่ทำหน้าที่เกี่ยวกับการหายใจ เช่น คอหอย, กล่องเสียง, ท่อลม, หลอดลม, ปอด, และกะบังลม - ระบบโครงกระดูก (Skeletal system) ค้ำจุนและป้องกันโครงสร้างอื่นๆ ด้วยกระดูก, กระดูกอ่อน, เอ็น และเอ็นกล้ามเนื้อ - ระบบขับถ่ายปัสสาวะ (Urinary system) ไต, ท่อไต, กระเพาะปัสสาวะ, และท่อปัสสาวะซึ่งเกี่ยวข้องกับสมดุลน้ำ แร่ธาตุ และการขับถ่ายปัสสาวะแหล่งข้อมูลอื่นๆแหล่งข้อมูลอื่นๆ. - Systems Biology: An Overview by Mario Jardon: A review from the Science Creative Quarterly, 2005. - Synthesis and Analysis of a Biological System, by Hiroyuki Kurata, 1999.</doc>
