<doc id="709858" url="https://th.wikipedia.org/wiki?curid=709858" title="ซานแอนเดรส มหาวินาศแผ่นดินแยก">ซานแอนเดรส มหาวินาศแผ่นดินแยก ซานแอนเดรส มหาวินาศแผ่นดินแยก () เป็นภาพยนตร์ภัยพิบัติระทึกขวัญผจญภัย-แอ็กชันสัญชาติอเมริกันที่เตรียมจัดฉาย กำกับโดยแบรด เพย์ตัน และเขียนบทโดยอัลแลน โลบ, คาร์ลตัน ครูซ, แครีย์ ฮาเยส และชาด ฮาเยส โดยอิงจากสคริปต์เดิมที่เขียนโดยเจเรมี พาสส์มอร์ และอังเดร ฟาบริซิโอ ภาพยนตร์นี้นำแสดงโดยดเวย์น จอห์นสัน, ไคลี มิโนก, คาร์ลา กูจิโน, อเล็กซานดรา ดาแดริโอ และพอล จีอามาติ การถ่ายทำหลักของภาพยนตร์เรื่องนี้เริ่มเมื่อวันที่ 22 เมษายน ค.ศ. 2014 ในประเทศออสเตรเลีย และปิดกล้องในวันที่ 27 กรกฎาคมในซานฟรานซิสโก ซึ่งภาพยนตร์จะได้รับการจัดฉายทั่วโลกในระบบ 2 มิติ และ 3 มิติ ณ วันที่ 29 พฤษภาคม ค.ศ. 2015เนื้อเรื่องย่อ เนื้อเรื่องย่อ. เรย์มอนด์ "เรย์" เกนส์ (ดเวย์น จอห์นสัน) เป็นกัปตันจากหน่วยช่วยชีวิตทางอากาศของแผนกดับเพลิง กำลังอยู่ในช่วงหย่าร้างกับเอ็มมา (คาร์ลา กูจิโน) และวางแผนเดินทางไปซานฟรานซิสโกกับเบลก (อเล็กซานดรา แดดดาริโอ) ลูกสาวของเขา ขณะเดียวกัน นักธรณีวิทยาของคาลเทค ลอว์เรนซ์ เฮส์ (พอล เจียมาตี) และเพื่อนร่วมงาน ดร.คิม พาร์ก (วิล ยุน ลี) อยู่ที่เขื่อนฮูเวอร์ กำลังทำงานวิจัยเกี่ยวกับเครื่องทำนายแผ่นดินไหวเครื่องใหม่ เมื่อพบรอยเลื่อนปริศนาใกล้เคียงเกิดขึ้นก่อนหน้านี้ เหตุนี้ทำให้เกิดแผ่นดินไหวขนาด 7.1 แมกนิจูดที่พังทลายเขื่อนและคร่าชีวิตพาร์ก เมื่อเรย์ถูกเรียกตัวให้มารับหน้าที่ส่วนนี้ เบลกเดินทางกับคนรักใหม่ของแม่ของเธอ แดเนียล ริดดิก (ไอโอน กรัฟฟัดด์) ไปที่ซานฟรานซิสโก แทนเรย์ เฮส์ค้นพบว่ารอยเลื่อนแซนแอนเดรอัสกำลังเคลื่อนตัวและจะก่อให้เกิดแผ่นดินไหวครั้งใหญ่ในไม่ช้า และจะทำลายเมืองหลายเมืองที่อยู่บริเวณรอยเลื่อนดังกล่าว เอ็มมากำลังกินอาหารกลางวันกับซูซาน (ไคลี มิโนก) น้องสาวของแดเนียล หลังจากนั้นรอยเลื่อนเคลื่อนตัว ก่อให้เกิดแผ่นดินไหวขนาด 9.1 แมกนิจูด โดยซูซานเสียชีวิตในเหตุการณ์นี้ด้วย เรย์ช่วยชีวิตเอ็มมาจาตึกที่กำลังถล่มไว้ได้ และพวกเขาสามารถขึ้นเฮลิคอปเตอร์หนีตึกที่กำลังโถมเข้ามาได้อย่างหวุดหวิด ในซานฟรานซิสโก แดเนียลพาเบลกมาที่ที่ทำงานของเขา และเธอได้พบกับเบ็น (ฮิวโก จอห์นสโตน-เบิร์ต) นักศึกษาวิศวกรรมโยธาจากประเทศอังกฤษที่กำลังหางานทำให้ตนเองและพบกับน้องชายของเบ็น โอลลี (อาร์ต พาร์คินสัน) หลังจากนั้นแดเนียล และเบลกออกจากที่ทำงาน และติดอยู่ในรถที่โรงจอดรถหลังจากเกิดแผ่นดินไหว แดเนียลหนีไป แต่เบลกได้เบ็นและโอลลีช่วยหนีออกมาได้ ต่อมาพวกเขาพบกับโทรศัพท์ที่ใช้งานได้ และโทรหาเรย์และเอ็มมาที่กำลังบินไปช่วยชีวิตเธอที่ซานฟรานซิสโก ระหว่างทาง เฮลิคอปเตอร์ของเรย์ทำงานผิดพลาด ทำให้เขาต้องลงจอดฉุกเฉินที่ห้างสรรพสินค้าแห่งหนึ่งในเบเคอร์สฟิลด์ ท่ามกลางการฉกฉวยสิ่งของอย่างโกลาหล เขาขโมยรถกระบะและหนีไปกับเอ็มมา เขาได้พบกับคู่สามีภรรยาสูงอายุที่รถเสียอยู่ที่ข้างทาง ณ บริเวณที่รอยเลื่อนแซนแอนเดรอัสแยกตัวออก ตัดผ่านถนน และคู่รักเผยว่าตนมีเครื่องบินส่วนตัว พวกเขาตกลงมอบให้เป็นการแลกเปลี่ยนกับรถยนต์ของเรย์ ที่ซานฟรานซิสโก เบลก เบ็น และโอลลี กำลังพยายามหาสถานที่ส่งสัญญาณเรียกเรย์ โดยจุดที่พวกเขานัดพบกันคืออาคารคอยต์ทาวเวอร์ กำลังถูกไฟลุก เมื่อใกล้ถึงที่หมาย เรย์และเอ็มมาจำเป็นต้องกระโดดร่มชูชีพลงมาในเมือง หลังเกิดแผ่นดินไหวขนาด 9.6 แมกนิจูดในเมือง กลายเป็นแผ่นดินไหวครั้งใหญ่ที่สุดในประวัติศาสตร์ พื้นที่ในเมืองส่วนมากกลายเป็นซากปรักหักพัง เบลก เบ็น และโอลลีต้องหนีเอาตัวรอด เรย์และเอ็มมาตระหนักว่าพวกเขาไม่สามารถเดินทะลุเมืองที่กำลังพินาศได้ พวกเขาหาเรือได้ลำหนึ่งแต่ก็พบว่าน้ำในอ่าวกำลังลด ชี้ให้เห็นว่ากำลังจะเกิดคลื่นสึนามิ ขณะที่คลื่นกำลังมา เบลก เบ็น และโอลลี วิ่งเข้าอาคารของแดเนียล คลื่นซัดอาคารหลายอาคารและน้ำท่วมอาคารของแดเนียล แดเนียลเสียชีวิตบนสะพานโกลเดนเกตเมื่อคลื่นสึนามิกวาดล้างเรือขนสินค้าและคลื่นซัดที่กลางสะพาน เอ็มมาและเรย์สามารถมาถึงย่านการค้าที่ถูกน้ำท่วมได้และพบเบล็ก เบ็น และโอลลี ขณะที่อาคารของแดเนียลเริ่มจมน้ำ เรย์และเอ็มมาทลายหน้าต่างและช่วยชีวิตเบ็นและโอลลีไว้ แต่เบล็กจมน้ำหมดสติอย่างเห็นได้ชัด เรย์สามารถปฐมพยาบาลเธอสำเร็จและครอบครัวกลับมารวมตัวกันอย่างมีความสุข พวกเขามุ่งหน้าไปที่ศูนย์บรรเทาสาธารณภัย เรย์และเอ็มมาคืนดีกันและคุยเรื่องอนาคตขณะที่ยานพาหนะช่วยชีวิตลงจอดบนภูมิประเทศของอ่าวซานฟรานซิสโกที่เปลี่ยนไปอย่างสิ้นเชิงนักแสดงนำนักแสดงนำ. - ดเวย์น จอห์นสัน รับบทเป็น เรย์ - อเล็กซานดรา ดาแดริโอ รับบทเป็น เบลก - คาร์ลา กูจิโน รับบทเป็น เอมมา, ภรรยาที่แยกกันของเรย์ - คอลตัน เฮย์เนส รับบทเป็น โจบี - อาร์ท พาร์คินสัน รับบทเป็น โอลี - อาร์ชี่ พานจาบิ รับบทเป็น เซเรนา - ท็อดด์ วิลเลียมส์ รับบทเป็น มาร์คัส คราวลิงส์ - ไอโอน กรัฟฟัดด์ รับบทเป็น แดเนียล ริดดิก - วิล ยูน ลี รับบทเป็น ดร.คิม ชอง - ไคลี มิโนก รับบทเป็น เบธ ริดดิก - พอล เจียมาติการตอบรับการตลาด การตอบรับ. การตลาด. ภาพจากภาพยนตร์ที่มีดเวย์น จอห์นสัน ปรากฏได้รับการเปิดตัวในวันที่ 17 มีนาคม ค.ศ. 2014 ส่วนภาพยนตร์ตัวอย่างชุดแรกได้รับการเปิดตัวในวันที่ 10 ธันวาคม ค.ศ. 2014 และชุดที่สองในวันที่ 9 มีนาคม ค.ศ. 2015การจัดฉาย การจัดฉาย. เมื่อวันที่ 5 ธันวาคม ค.ศ. 2013 วอร์เนอร์บราเธอร์ส ได้กำหนดเปิดตัวภาพยนตร์ภัยพิบัตินี้ในวันที่ 5 มิถุนายน ค.ศ. 2015 และภาพยนตร์ชุดนี้จะได้รับการเปิดตัวในระบบ 2 มิติและ 3 มิติ ต่อมาเมื่อวันที่ 21 ตุลาคม ทางวอร์เนอร์บราเธอร์สได้เลื่อนวันเปิดตัวภาพยนตร์เรื่องนี้ขึ้นมาเป็นวันที่ 29 พฤษภาคม ค.ศ. 2015 แทน</doc>
