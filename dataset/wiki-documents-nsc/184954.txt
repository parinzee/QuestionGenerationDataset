<doc id="184954" url="https://th.wikipedia.org/wiki?curid=184954" title="พรรคการเริ่มต้นชาติปาเลสไตน์">พรรคการเริ่มต้นชาติปาเลสไตน์ พรรคการเริ่มต้นชาติปาเลสไตน์ (Palestinian National Initiative;ภาษาอาหรับ: المبادرة الوطنية الفلسطنية al-Mubadara al-Wataniyya al-Filistiniyya) เป็นพรรคการเมืองในปาเลสไตน์ นำโดย ดร. มุสตาฟา บัรเฆาตี ก่อตั้งเมื่อ 17 มิถุนายน พ.ศ. 2545 ในรอมัลลอหฺในเขตเวสต์แบงก์ซึ่งเป็นส่วนหนึ่งของเขตการปกครองปาเลสไตน์ โดยประกาศตัวเป็นทางเลือกที่สามเพื่อประชาธิปไตย อยู่ระหว่างกลุ่มฟาตะห์ (ซึ่งถูกมองว่าคอรัปชั่นและไม่เป็นประชาธิปไตย) กับกลุ่มฮามาส (ที่ถูกมองว่าหัวรุนแรงและอิงศาสนา)แนวคิด แนวคิด. พรรคการเริ่มต้นชาติปาเลสไตน์มีเป้าหมายของตนเองในการทำให้ปาเลสไตน์มีเอกภาพและเป็นประชาธิปไตย โดยเน้นที่ตัวแทนชาติปาเลสไตน์ ซึ่งต้องปรับปรุงรูปแบบให้มีประชาธิปไตยมากขึ้น และมีรัฐบาลที่มีตัวแทนจากทุกส่วนเข้าร่วม (รวมทั้งกลุ่มฮามาสที่นิยมอิสลาม) เพื่อยุติความวุ่นวายและความไร้ประสิทธิภาพของกฎหมายในการเมืองปาเลสไตน์ พรรคการเริ่มต้นชาติปาเลสไตน์ต้องการให้มีทิศทางทางการเมืองเพียงทิศทางเดียวที่ถูกกำหนดอย่างเป็นประชาธิปไตย และนโยบายเดียวเพื่อให้ถึงเป้าหมาย พรรคการเริ่มต้นชาติปาเลสไตน์เชื่อว่าวิธีที่ใช้ควรรวมทั้งการสร้างกำลังทางทหารและดำเนินการเจรจาสันติภาพกันต่อไป หน่วยนี้ไม่มีกองกำลังฝ่ายทหารของตนเอง และไม่ใช้ความรุนแรง แม้จะสนับสนุนสิทธิในการต่อสู้เพื่อต่อต้านการรุกรานผู้สนับสนุนและผู้นำ ผู้สนับสนุนและผู้นำ. ผู้สนับสนุนพรรคการเริ่มต้นชาติปาเลสไตน์ส่วนมากเคยเป็นสมาชิกฝ่ายซ้ายของพรรคประชาชนปาเลสไตน์รวมทั้งองค์กรเอกชนและเอ็นจีโอที่ก่อตัวในเขตปกครองปาเลสไตน์ และเชื่อมต่อกับการสนับสนุนจากต่างชาติที่ส่งเสริมกลุ่มนี้ พรรคการเริ่มต้นชาติปาเลสไตน์ได้รับการสนับสนุนจากชาวปาเลสไตน์พลัดถิ่นโดยเฉพาะในจอร์แดน เลบานอนและซีเรียผลการเลือกตั้ง ผลการเลือกตั้ง. มุสตาฟา บัรเฆาตีลงสมัครรับเลือกตั้งเป็นประธานาธิบดีใน พ.ศ. 2548 โดยไม่มีคู่แข่งจากกลุ่มฮามาส ในขณะที่คู่แข่งจากองค์กรปลดปล่อยปาเลสไตน์คือมะห์มุด อับบาส ผลการเลือกตั้งปรากฏว่าบัรเฆาตีได้คะแนนเสียง 19.48% ส่วนอับบาสได้คะแนนเสียง 62.52% พรรคการเริ่มต้นชาติปาเลสไตน์ยังคงดำเนินการต่อไปภายใต้กลุ่มปาเลสไตน์เอกราช ในการเลือกตั้งสภานิติบัญญัติของปาเลสไตน์ในเดือนมกราคม พ.ศ. 2549 กลุ่มปาเลสไตน์เอกราชได้คะแนนเสียง 2.7% ได้ 2 ที่นั่ง หนึ่งในนั้นเป็นของบัรเฆาตี ในการเลือกตั้งระดับท้องถิ่นช่วงแรกในเดือนมกราคม พ.ศ. 2548 พรรคการเริ่มต้นชาติปาเลสไตน์ได้รับชัยชนะ ในเดือนพฤษภาคม พ.ศ. 2548 ได้เสียงส่วนใหญ่อยางน้อย 6 เขต โดยคะแนนเสียง 10% เป็นของคู่แข่งอย่างกลุ่มฟาตะห์หรือฮามาส ในช่วงที่สามของการเลือกตั้งในเวสต์แบงก์เมื่อ 29 กันยายน พ.ศ. 2548 พรรคการเริ่มต้นชาติปาเลสไตน์ชนะการเลือกตั้งใน 18 จาก 104 เขต และได้ควบคุมการบริหาร 16 จาก 18 เขต</doc>
