<doc id="207320" url="https://th.wikipedia.org/wiki?curid=207320" title="ระนองรักษ์ สุวรรณฉวี">ระนองรักษ์ สุวรรณฉวี ร้อยตรีหญิงระนองรักษ์ สุวรรณฉวี นายกองค์การบริหารส่วนจังหวัดนครราชสีมา อดีตรัฐมนตรีว่าการกระทรวงเทคโนโลยีสารสนเทศและการสื่อสาร ในรัฐบาลนายอภิสิทธิ์ เวชชาชีวะ อดีตรัฐมนตรีช่วยว่าการกระทรวงการคลัง ในรัฐบาลนายสมัคร สุนทรเวชประวัติ ประวัติ. เกิดวันที่ 23 มิถุนายน พ.ศ. 2499 เป็นบุตรของนายเลิศ หงษ์ภักดี มีชื่อเล่นว่า นก สมรสกับว่าที่ร้อยตรีไพโรจน์ สุวรรณฉวี มีบุตร 3 คน จบการศึกษาระดับปริญญาตรี จาก พยาบาลศาสตรบัณทิต มหาวิทยาลัยมหิดล วิทยาลัยพยาบาลกองทัพบก ระดับปริญญาโท รัฐศาสตรมหาบัณฑิต มหาวิทยาลัยเกริก ในปี พ.ศ. 2553 ร้อยตรีหญิงระนองรักษ์ สุวรรณฉวี เข้ารับการศึกษาหลักสูตรผู้บริหารระดับสูง ของสถาบันวิทยาการตลาดทุน ตลาดหลักทรัพย์แห่งประเทศไทย ในรุ่นที่ 11 และเป็นรุ่นเดียวกันกับนักการเมืองชื่อดังอีกหลายคน อาทินายสรอรรถ กลิ่นประทุม นายประจวบ ไชยสาส์น นางสาวนริศรา ชวาลตันพิพัทธ์ นายสมพงษ์ อมรวิวัฒน์ นายแพทย์บุรณัชย์ สมุทรักษ์ ฯลฯการทำงานรับราชการ การทำงาน. รับราชการ. ระนองรักษ์ เริ่มรับราชการในตำแหน่งพยาบาลวิชาชีพ ประจำโรงพยาบาลค่ายสุรนารี จังหวัดนครราชสีมา ชั้นยศ "ร้อยตรี" เมื่อปี พ.ศ. 2520 หลังจากนั้น 3 ปี จึงได้โอนมารับราชการเป็นข้าราชการพลเรือนสามัญ ตำแหน่งนักวิชาการสาธารณสุข สำนักงานสาธารณสุขจังหวัดนครราชสีมา จนกระทั่งลาออกจากราชการเพื่อเข้าสู่งานการเมืองงานการเมือง งานการเมือง. ระนองรักษ์ ได้ลาออกจากราชการมาสมัครรับเลือกตั้งเป็นสมาชิกวุฒิสภา ในปี พ.ศ. 2549 แต่การเลือกตั้งถูกยกเลิกเป็นโมฆะ เนื่องมาจากเกิดการรัฐประหาร เดือนกันยายน พ.ศ. 2549 หลังจากการจัดตั้งรัฐบาลของนายสมัคร สุนทรเวช ในเดือนกุมภาพันธ์ พ.ศ. 2551 ร้อยตรีหญิง ระนองรักษ์ ได้รับตำแหน่งรัฐมนตรีช่วยว่าการกระทรวงการคลัง และเป็นรองหัวหน้าพรรคเพื่อแผ่นดิน ในเดือนเมษายน พ.ศ. 2552 (ชุดของนายชาญชัย ชัยรุ่งเรือง) และต่อเนื่องมาถึงในรัฐบาลของนายสมชาย วงศ์สวัสดิ์ด้วย ต่อมาได้รับตำแหน่งรัฐมนตรีว่าการกระทรวงเทคโนโลยีสารสนเทศและการสื่อสาร ในรัฐบาลของนายอภิสิทธิ์ เวชชาชีวะ แต่ผลงานไม่โดดเด่น จนได้รับฉายาจากพรรคเพื่อไทย เป็น 1 ใน 10 รัฐมนตรีไร้ผลงาน ว่า "รัฐมนตรีไม่แคร์สื่อ" ต่อมาหลังจากการอภิปรายไม่ไว้วางใจรัฐมนตรีเมื่อวันที่ 31 พฤษภาคม และ 1 มิถุนายน พ.ศ. 2553 ได้มีการปรับคณะรัฐมนตรี ทำให้ร้อยตรีหญิง ระนองรักษ์ ถูกปรับออกจากตำแหน่งรัฐมนตรี ร้อยตรีหญิงระนองรักษ์ ได้ลาออกจากตำแหน่งรองหัวหน้าพรรคเพื่อแผ่นดิน ตั้งแต่วันที่ 23 กุมภาพันธ์ พ.ศ. 2553 ต่อมาจึงย้ายมาร่วมงานกับพรรคชาติพัฒนา และลงสมัครรับเลือกตั้งในระบบบัญชีรายชื่อ ลำดับที่ 5 แต่ไม่ได้รับเลือกตั้งการเมืองท้องถิ่น การเมืองท้องถิ่น. ในเดือนมีนาคม พ.ศ. 2555 ได้รับเลือกตั้งเป็นนายกองค์การบริหารส่วนจังหวัดนครราชสีมาเครื่องราชอิสริยาภรณ์เครื่องราชอิสริยาภรณ์. - พ.ศ. 2553 - มหาวชิรมงกุฏ (ม.ว.ม.) - พ.ศ. 2552 - ประถมาภรณ์ช้างเผือก (ป.ช.)</doc>
