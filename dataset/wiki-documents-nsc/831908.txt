<doc id="831908" url="https://th.wikipedia.org/wiki?curid=831908" title="พ่อยุ่งลุงไม่ว่าง">พ่อยุ่งลุงไม่ว่าง พ่อยุ่งลุงไม่ว่าง เป็นละครแนวโรแมนติก,คอมเมดี้ เป็นบทประพันธ์และบทโทรทัศน์ของ "เอกลิขิต" เป็นเรื่องราวของ "เต็ง" โปรดิวเซอร์รายการหนุ่มที่เลี้ยงดูลูกน้องอีกสองคน "ทอย" กับ "เวนิส" ต้องมารับภาระเลี้ยงดูหลานชายตัวน้อยที่เกิดจากพ่อแม่ที่ไม่พร้อม นั่นคือน้องชายของเขา "โต๊ด" และ "พาย" แฟนสาวของ "โต๊ด" จึงต้องจ้าง "ชิดดาว" หลานสาวของ เนิร์สเซอร์รี่ท้ายซอยมาช่วยดูแล "กาโม่" หลานชายตัวน้อย จนเกิดความรักขึ้น พ่อยุ่งลุงไม่ว่าง ทำครั้งแรกใน ปี 2560 กำกับการแสดงโดย อดุลย์ บุญบุตร ผลิตโดย บริษัท ทีวีซีน แอนด์ พิคเจอร์ นำแสดงโดย โป๊บ-ธนวรรธน์ วรรธนะภูติ ในบท "เต็ง" และ มิว-นิษฐา จิรยั่งยืน ในบท "ชิดดาว" ออกอากาศทุกวันศุกร์ เวลา 20.00 - 20.15 น. และรับชมต่อเนื่องในเวลา 20.50 - 23.00 น. (เนื่องมาจากเวลา 20.15 - 20.50 น. เป็นรายการ "ศาสตร์พระราชา สู่การพัฒนาอย่างยั่งยืน" จาก คณะรักษาความสงบแห่งชาติ) และวันเสาร์-อาทิตย์ เวลา 20.15 - 22.45 น. เริ่มออกอากาศตอนแรกวันที่ 3 ธันวาคม พ.ศ. 2560 – 29 ธันวาคม พ.ศ. 2560นักแสดง นักแสดง. นักแสดงหลัก- ธนวรรธน์ วรรธนะภูติ รับบทเป็น พิชิตศึก ดำรงรักษ์ (เต็ง) โปรดิวเซอร์และพิธีกรหนุ่มหน้าตาดีมีสไตล์ของตัวเอง เจ้าของรายการสารคดีสั้น “ 1 นาที happy life ” เต็งทำหน้าที่เป็นพิธีกรดำเนินรายการ และ เขียนสคริปต์เองเสร็จสรรพ เต็งเป็นคนตลกอารมณ์ดีขี้เล่น ขี้แซว ชอบมาพร้อมกับมุกฝืดๆ ตลกลึกๆ แรงๆ แปลกๆ ที่ตลกเองคนเดียว ขำคนเดียวซะมากกว่า เต็งเป็นคนใช้ชีวิตเรื่อยๆ ติดดิน ไม่เรื่องมาก ค่ำไหนนอนนั่นได้ จะรับผิดชอบงานเมื่อไฟลนก้น ชอบคิดอะไรอ้อมๆ แก้ปัญหาแบบใหญ่ๆ ไว้ก่อน ไม่ต่างจากขี่ช้างจับตั๊กแตน หลายครั้งที่มักทำให้การแก้ปัญหาง่ายๆ กลายเป็นเรื่องยากขึ้น และเวลาที่เกิดเรื่องคับขัน ตื่นเต้น เต็งจะลนลานจนสติแตก แก้ไขสถานการณ์ตรงหน้าแบบบ้าๆบอๆ คิดไม่ถึง พอสติกลับมาก็จะงงกับตัวเองทุกทีว่าทำโง่ๆ ยังงั้นไปได้ยังไง และทุกอย่างก็ดีขึ้นเมื่อต้องมารับบทคุณพ่อจำเป็น- นิษฐา จิรยั่งยืน รับบทเป็น ชิดดาว พี่เลี้ยงเด็กในเนิร์สเซอรี่ จากการชักชวนของป้างามพิศ ญาติผู้ใหญ่สายตรงคนเดียวที่เหลืออยู่ จนเธอติดใจหลงรักเด็กทำงานนี้มาเรื่อยๆ ชิดดาวเป็นคนน่ารัก มีเสน่ห์ ด้วยความเป็นคนที่อารมณ์ดี ขี้เล่น เส้นตื้น บ้ายุ ตลกไม่ห่วงสวย จึงเป็นที่รักของเด็กๆ ในเนอร์สเซอรี่ และเพราะความเส้นตื้นของนางที่ใกล้เคียงกับบ้าจี้นี่เอง จึงเข้าขา เป็นลูกคู่ให้กับมุกฝืดๆ ของเต็งได้เป็นอย่างดี แม้ชิดดาวจะดูอารมณ์ดี ไม่ซีเรียส แต่ก็มีมุมอ่อนไหวซ่อนอยู่ ซึ้งง่าย เซนซิทีฟมาก และมีนิสัยเสียที่แก้ไม่หายแต่เด็กคือชอบหนีปัญหา แต่ก็นั่นแหละ ชิดดาวมีแฟนหนุ่มที่ครอบครองหัวใจมาตั้งแต่สมัยเรียนแล้ว คือโต้- ด.ช.ภคพล ตัณฑ์พาณิชย์ รับบทเป็น กาโม่ ลูกชายที่เกิดแบบไม่ได้ตั้งใจของน้องชายเต็งกับแฟนสาวขณะไปเรียนต่อเมืองนอกทั้งคู่แอบกลับมาคลอดลูกที่เมืองไทยแล้วทิ้งให้เต็งเลี้ยงชั่วคราว เป็นความลับระหว่างพี่น้อง ห้ามบอกพ่อแม่ของตนและฝ่ายหญิงเด็ดขาด กาโม่โตขึ้นมาด้วยการเลี้ยงดูของลุงเต็ง รักเต็งเหมือนพ่อแท้ๆ จะเรียกเต็งว่า”พ่อ” แต่เต็งไม่ยอมจะเรียกแทนตัวเองว่า “ลุง” ตลอดๆ กลัวสาวๆ เข้าใจผิดว่าตนมีลูกติดแล้วจะขายไม่ออก กาโม่เป็นเด็กหัวอ่อน สนุกสนาน ร่าเริง อารมณ์ดี กล้าแสดงออก เอาแต่ใจตัวเองบ้างตามประสาแต่ก็เชื่อฟัง กาโม่ก็มีปมเรื่องไม่มีพ่อแม่อยู่ เลยจะดูเป็นเด็กช่างคิด คิดมากเกินเด็ก กลัวที่สุดคือถูกแย่งความรัก กลัวเต็งไม่รักจะถูกส่งกลับไปอยู่กับพ่อแม่ และตอนแรกกาโม่ไม่ชอบหน้าชิดดาวเพราะคำยุยงของทอย และคิดว่าชิดดาวจะมาแย่งความรักตนไปจากเต็ง นักแสดงสมทบ- ภัทร์ ฉัตรบริรักษ์ รับบทเป็น เวนิส ช่างกล้องหนุ่มมาดเซอร์สมญา “ปากหมาหน้าตี๋” จุดเด่นที่หน้าตี๋แต่ชื่อเวนิสเพราะได้รับการปฏิสนธินี่นั่น วัยเบญจเพส เวนิสเป็นคนพูดน้อยชกต่อยไม่ถนัด แต่ปากจัดกัดเจ็บ เวนิสขอเป็นช่างกล้องถ่ายสารคดีประจำให้เต็งมาแต่แรกเริ่ม แม้จะมือใหม่แต่ใจรักแถมเอาสปอนเซอร์หลักมาให้รายการอีกตะหาก เต็งเลยอ้าแขนรับทันที ทางบ้านของเวนิส มีธุรกิจท่องเที่ยวในนามบริษัท “ ดียิ่งขึ้น ทราเวล จำกัด” ป๊ากับม๊าอยากให้เวนิสเป็นไกด์ทำทัวร์กับพี่บ้าน แต่เวนิสไม่ชอบ อยากเป็นตากล้อง ช่างภาพ แนวนี้ มากกว่าเลยใช้บริษัททัวร์มาสนับสนุนรายการของเต็งเพื่อให้ได้งานทำ เวนิสแอบปิ๊ง”ทอย” แต่สุดท้ายเวนิสก็คบหากับลูกกวาดและได้แต่งงานกัน- นลินทิพย์ สกุลอ่องอำไพ รับบทเป็น ทอย ทั้งร้ายและดี ประสานงานสาวมาดทอมบอย เป็นคนคล่องแคล่ว ลุยๆ กระฉับกระเฉง เป๊ะในเรื่องงาน ทอยหนักเอาเบาสู้จนดูฮึด อึด ถึก กว่าผู้ชายเสียอีก แม้ลุ๊คของทอยจะเหมือนทอม แต่จริงๆ แล้วทอยก็เป็นผู้หญิงคนหนึ่งที่มีความอิจฉา ร้ายลึก เจ้าแผนการซ่อนอยู่ ทอยอยากมีครอบครัวมีลูก และไม่แปลกที่ทอยจะแอบรักเจ้านายหนุ่มอย่างเต็ง แต่ทอยก็แอบซ่อนเอาไว้ลึกที่สุด แค่ได้อยู่ใกล้ชิดก็พอ แต่การเข้ามาในชีวิตเจ้านายของชิดดาว ทำให้ทอยอยู่เฉยๆ ไม่ได้อีกต่อไป เธอจึงไปร่วมมือกับโต้ เพื่อให้โต้กันเต็งออกจากชิดดาว และยังยุยงใส่ร้ายให้กาโม่เกลียดชิดดาว และย้ายไปทำงานกับโต้ สุดท้ายเธอก็ท้องกับโต้- ฐกฤต ตวันพงค์ รับบทเป็น ณัฐพล (โต้) แฟนหนุ่มมาดคมเข้มของชิดดาว รุ่นราวคราวเดียวกัน เป็นลูกเพื่อนแม่ของชิดดาว เลยสนิทสนมคุ้นเคยกันมาตั้งแต่วัยเด็ก โต้เป็นหนุ่มเจ้าเสน่ห์ รูปร่าง หน้าตาดี เป็นนายแบบ นักแสดงหน้าใหม่ ใฝ่ฝันที่อยากจะรวย มีชื่อเสียง มีของดีๆแพงๆใช้ และมีความสมบูรณ์แบบ โต้เป็นคนมีนิสัยอารมณ์ร้อน ขี้โมโห เจ้าชู้เงียบ เจ้าเล่ห์ กะล่อน ปลิ้นปล้อน ปากหวานแต่ไม่จริงใจ กล้าได้กล้าเสีย ร้ายลึก เห็นแก่ตัว ชอบดูถูกคนอื่น ทำได้ทุกอย่างเพื่อผลประโยชน์ของตัวเอง เจ้าคิดเจ้าแค้น ไม่เคยยอมแพ้ใคร มีความเป็นหมาหวงก้างในตัวสูง และในความเป็นจริงแล้ว ความสัมพันธ์ของโต้กับชิดดาว เป็นความผูกพันมากกว่าความรัก และด้วยเหตุผลนี้เอง ในที่สุดโต้ก็แอบนอกใจชิดดาว ไปคบกับผู้จัดการดาราอย่างละออง เพื่อหวังความก้าวหน้าในวงการบันเทิง ซึ่งไม่ได้คิดจะจริงใจและจริงจังด้วยเลย และยังแอบไปมีความสัมพันธ์ลับๆกับหนมอบอีกด้วย และยังทำให้ทอยท้องด้วย- นิศาชล ต้วมสูงเนิน รับบทเป็น ลูกกวาด พี่เลี้ยงเด็กร่วมเนิร์สเซอรี่ของชิดดาว และเป็นเพื่อนซี้ของทอย ทอยเรียกนางว่า “อีจิ้งจก” ลูกกวาดเป็นคนสนุกสนานร่าเริง อารมณ์ดี เข้าใจโลก ยอมรับและทำใจได้เพื่อความสุขของตัวเอง ไม่ชอบเครียด ไม่ชอบดราม่า ลูกกวาดชอบเวนิสแต่แรกเห็น และเป็นฝ่ายจีบก่อน ออกตัวแรงจนเวนิสแอบกลัว สุดท้ายลูกกวาดเธอก็คบหากับเวนิสและได้แต่งงานกัน- ธนา ฉัตรบริรักษ์ รับบทเป็น พิชัยชาญ ดำรงรักษ์ (โต๊ด) น้องชายแท้ๆของเต็ง ต้นเรื่องความวุ่นวายทั้งหมดของชีวิตเต็ง..โต๊ดมีนิสัยของลูกคนเล็ก กระล่อน ขี้อ้อน เจ้าแผนการ แต่ก็ไม่ใช่เด็กเกเรอะไรออกแนวเจ้าเล่ห์แสนกลมากกว่า เป็นคนรักครอบครัว ลึกๆ จิตใจอ่อนโยนเพราะถูกอบรมเลี้ยงดูมาดี โต๊ดไปทำแฟนสาวที่เรียนต่อด้วยกันที่อเมริกาท้อง เลยต้องดอดกลับเมืองไทยมาคลอดลูกทิ้งไว้ให้พี่ชายเลี้ยง พ่อแท้ๆของกาโม่- นาตาชา จุลานนท์ รับบทเป็น พาย สาวสวยลูกคนรวยมีหน้ามีตาของสังคม อายุรุ่นเดียวกับโต๊ด พายเป็นเด็กหัวอ่อน พื้นฐานจิตใจดี ลึกๆขาดความมั่นใจในตัวเอง กลัวจนกลัวลำบากแต่ก็โหยหารักแท้ และต้องการสร้างครอบครับที่อบอุ่นเป็นของตนเอง เพราะครอบครัวตน พ่อแม่ทำงานและออกงานตลอดจนแทบไม่มีเวลาให้ อยู่กับพี่เลี้ยงเสียมากกว่า พายดันไปเจอรักแท้และท้องกับโต๊ดเพื่อนนักเรียนคนไทยที่ไปเรียนต่อด้วยกัน เรื่องนี้เป็นความลับสุดยอดหากพ่อแม่รู้ เธอหมดอนาคตแน่ เพราะถูกคาดโทษเอาไว้ว่าจะตัดขาดจากกองมรดกซึ่งเป็นสิ่งที่เธอกลัวที่สุด เธอและโต๊ดรักกันและไม่อยากทำแท้งเพราะกลัวบาปกรรม ทั้งคู่จึงตัดสินใจแอบกลับมาคลอดลูกที่เมืองไทยแล้วฝากพี่ชายโต๊ดเลี้ยงลูกไว้ก่อน แล้วค่อยหาทางแก้ไขกันเอาดาบหน้า แม่แท้ๆของกาโม่- ดารณีนุช ปสุตนาวิน รับบทเป็น งามพิศ ป้าของชิดดาวเป็นสาวใหญ่ไร้คู่ วัยสี่สิบกว่าๆ เจ้าของ “งามพิศ เนิร์สเซอรี่” งามพิศเป็นคนจุกจิก ปากจัด กัดเจ็บ เจ้าระเบียบกับพนักงาน แต่เป็นนางงามรักเด็กกับเด็กๆและผู้ปกครอง...ทุกอย่างสำหรับเด็กต้องเป๊ะ ได้คุณภาพ รักเด็กเหมือนลูกหลานตัวเอง เนิร์สเซอรี่ของนางจึงคุณภาพคับแก้ว แต่กับหนุ่มๆ ก็จะมุกแพราวพราว..งามพิศไม่ชอบให้ใครมาเรียกป้า นางกลัวความแก่ จนกระทั่งได้เจอลุงเต็งมาฝากเลี้ยงหลาน นางเลยอยากเป็นป้าขึ้นมาทันทีทันใด นางเป็นเจ้าของวลี “ลุงไม่ว่างจ้างป้า” กับ “ว้าย อยากโดนพิชิต”- พิมพ์พรรณ ชลายนคุปต์ รับบทเป็น ละออง ผู้จัดการดารา-แมวมอง ชื่อดัง เป็นสาวใหญ่ใจเปลี่ยว เซ็กซี่แบบมีระดับ มั่นใจตัวเองสูง ดูมีพลังในตัวเอง ละอองจะเป็นคนขี้เบื่อ เห่อใครเป็นพักๆ มีเด็กหนุ่มในสังกัดที่มีความสัมพันธ์ลึกซึ้งอยู่หลายคน ไม่ได้คิดจริงจังกับใคร ไม่จริงใจกับใคร หลอกใช้คนเพื่อผลประโยชน์ รักตัวเอง- ธนพล พีชะพัฒน์ รับบทเป็น วิทิต (ปั๊ม) เป็นเพื่อนสนิทของเก่ง พี่เขยของชิดดาว รุ่นราวคราวเดียวกับเต็ง เป็นเจ้าของร้านเบเกอร์รี่ “ปั๊มขนม” ปั๊มเป็นหนุ่มหน้าตาดี สุภาพ อ่อนโยน มองโลกในแง่ดี อารมณ์ดี ใจเย็น รู้จักวางตัว เอาใจเก่ง จริงใจและรักชิดดาวมาก มากกว่าตัวเองด้วยซ้ำ และพร้อมที่จะเสียสละ และหลีกทางให้ เมื่อรู้ว่าชิดดาวรักเต็งสุดหัวใจ สุดท้ายปั๊มก็รู้ว่าชิดดาวไม่ได้ชอบตน หลังจากนั้นก็ปิดกิจการร้านเบเกอร์รี่ไป- ด.ช.ธนพัชญ์ จันทศร รับบทเป็น คุณหลวง ลูกชายตัวผอมใส่แว่นของคุณชายกับคุณหญิง เพื่อนสนิทข้างบ้านของกาโม่วัยเดียวกับ”กาโม่” จงใจตั้งชื่อลูกว่า “หลวง” เพื่อให้ทุกคนเรียกว่าคุณหลวง...คุณหลวงเป็นเด็กเรียนดีได้ที่ 1 ของห้องเสมอ ลุ๊คเป็นเด็กเนิร์ดคงแก่เรียนแต่ก็แอบแสบแอบซนกว่ากาโม่ซะด้วยซ้ำ ก็คงเหมือนพ่อแม่ที่เป็นจอมสร้างภาพ พอลับหลังพ่อแม่ คุณหลวงคือตัวหัวโจก พากาโม่ซนซะมากกว่า- คัคกิ่งรักส์ คิคคิคสะระณัง รับบทเป็น คุณหญิง ภรรยาคุณชาย เพื่อนข้างบ้านเต็ง อายุสามสิบต้นๆ จอมสร้างภาพตัวแม่ ใช้แบรนด์เนมทุกอย่าง (ของปลอมซะเยอะ) รักลูกหวงลูกเหมือนไข่ในหิน เธอกับสามีเหมือนกระจกสะท้อนกันและกัน เพราะนิสัยเหมือนกันเด๊ะ คิดเห็นอะไรไปทางเดียวกันเสมอ สมแล้วที่เป็นผัวเมียกันน่าจะเป็นเนื้อคู่หนังคู่กัน ข้อดีก็มี สามีภรรยาคู่นี้ไม่ค่อยทะเลาะมีปากมีเสียงกันเพราะมักจะยอมๆกัน จงใจเปลี่ยนชื่อเล่นเป็น “หญิง” เพื่อให้ทุกคนเรียกตนว่า “คุณหญิง” เดิมชื่อ "อ้อย" และเป็นแม่ของคุณหลวง และไม่ค่อยชอบให้ลูกชายตนไปเล่นกับกาโม่- สุรินทร คารวุตม์ รับบทเป็น คุณชาย เพื่อนข้างบ้านเต็ง อายุสามสิบกว่าๆ มีรายได้จากการปล่อยเช่าอสังหาริมทรัพย์และเป็นนายหน้าค้าที่ดิน เป็นจอมสร้างภาพ ไม่ค่อยเป็นมิตรกับใคร คบเต็งตามมารยาท ไม่ชอบเห็นลูกใครดีกว่าลูกและครอบครัวตัวเอง จงใจเปลี่ยนชื่อเล่นเป็น “ชาย” เพื่อให้ทุกคนเรียกตนว่า “คุณชาย” เดิมชื่อ "ปึ๊ด" เป็นสามีของคุณหญิงและเป็นพ่อของคุณหลวง แต่สุดท้ายเสียชีวิตเพราะถูกมัดฆ่าตาย- กนกกาญจน์ จุลทอง รับบทเป็น น้องหนู คนรับใช้ข้างบ้านแต่หลอกเต็งว่าเป็นหลานสาวเจ้าของบ้าน สอดรู้สอดเห็น หน้าเงิน ตอนแรกแอบชอบเต็งแต่พอรู้ว่าเต็งชอบชิดดาวก็เลยหันมาเป็นสปายให้แม่เต็ง สืบความลับในบ้านไปรายงานแลกกับเงินแทน และแอบชอบคนงานก่อสร้างที่ชื่อมัด แต่แท้จริงมัดแฟนของน้องหนูเป็นโจรร้ายและเธอเองก็มีส่วนร่วมให้มัดเข้ามาปล้นบ้านคุณชายและคุณหญิง- รอน บรรจงสร้าง รับบทเป็น พิทักษ์ ดำรงรักษ์ พ่อของเต็งและโต๊ดเป็นคนอารมณ์ดี มีเหตุผล มีลักษณะประนีประนอม ตั้งรกรากอยู่ต่างจังหวัด ทำกิจการขายวัสดุก่อสร้างมาแต่รุ่นพ่อรุ่นแม่ อยากให้ลูกๆ สานธุรกิจของครอบครัวต่อ แต่เต็งไม่ชอบจริงๆ ก็ไม่อยากขัดใจเลยหันไปทุ่มเทที่โต๊ดแทนซึ่งโต๊ดก็พยายามหลบเลี่ยงอยู่ ลงทุนส่งโต๊ดไปเรียนต่อก็เพราะรับปากว่าจะกลับมาสานต่องานให้ที่บ้าน- จรรยา ธนาสว่างกุล รับบทเป็น ลักษณา ดำรงรักษ์ แม่ของเต็งและโต๊ดเป็นผู้หญิงสไตล์แม่บ้านแม่เรือน ทุ่มเทชีวิตเพื่อลูกเพื่อผัว ไม่ค่อยสนใจดูแลตัวเองอะไรมากมาย เป็นคนดุ เจ้าระเบียบมาก ทุกอย่างต้องเป๊ะๆ กึ่งจะเป็นจอมบงการประจำบ้าน เป็นคนขี้น้อยใจขี้งอน คิดเองเออเองบ่อยๆ ชอบเล่นหวย ตีทุกสิ่งเป็นเลขได้หมด แถมแม่นมากเสียด้วย- พรรษชล สุปรีย์ รับบทเป็น ชิดจันทร์ พี่สาวชิดดาว แต่งงานแล้ว ทำกิจการรีสอร์ท “ชิดจันทร์ใกล้ดาว” อยู่ที่เกาะเสม็ดกับสามี เป็นผู้หญิงเก่ง ลุยงาน หนักเอาเบาสู้ รักชิดดาวมาก เพราะเหลือกันอยู่แค่ 2 คนพี่น้อง พ่อแม่เสียหมดแล้วจากอุบัติเหตุทางรถยนต์ มีลูกสาว1คนวัยไล่เลี่ยกับกาโม่ เป็นคนที่เข้าใจชิดดาวมากที่สุด และมีมุมมองชีวิตในแบบของตนแนะนำชิดดาวอยู่เสมอ- อดิศร อรรถกฤษณ์ รับบทเป็น เก่ง สามีของชิดจันทร์ เพื่อนสนิทของปั๊ม เป็นแฟมมิลี่แมน รักครอบครัวมาก ตลก สนุกสนาน เฮฮา เลี้ยงลูกแบบเพื่อน เปิดรีสอร์ท และมีร้านอาหารเป็นของตัวเอง มีความสามารถด้านการทำอาหารแบบหาตัวจับยาก จนร้านอาหารของรีสอร์ทได้รับความนิยม เป็นที่ล่ำลือจากนักท่องเที่ยวชาวต่างชาติ ในรสชาติของความอร่อยนักแสดงรับเชิญนักแสดงรับเชิญ. - ตระการ พันธุมเลิศรุจี รับบทเป็น พ่อของเวนิส เป็นคนง่ายๆ สบายๆ อารมณ์ดี เป็นเจ้าของบ.ทัวร์ ดียิ่งขึ้น เทรเวล จำกัด...เคยเป็นไกด์ทัวร์แต่ตกถังข้าวสารได้เมียเป็นลูกทัวร์รวยมาก เลยได้เปิดบริษัททัวร์เป็นของตัวเอง เพราะเหตุนี้จึงแอบเกรงใจเมียนิดๆ ก็กลัวเมียนั่นแหละ อยากให้เวนิสมาทำกิจการทัวร์ของตน- วิมลพันธ์ ชาลีจังหาญ รับบทเป็น แม่ของเวนิส ออกแนวไฮซ้อ แบรนด์เนม เครื่องเพชรเครื่องทองเต็มตัว รวยมรดก พยายามทุกวิถีทางเพื่อให้เวนิสมาสืบทอดกิจการทัวร์ของครอบครัว และพยายามจับคู่ให้เวนิสกับลูกสาวเพื่อนรวยๆ อยู่เสมอๆ- ด.ญ.ภิญญาพัชญ์ วู้ดค้อก รับบทเป็น ชิดตะวัน ลูกสาวของชิดจันทร์และเก่ง หลานน้าของชิดดาว รุ่นราวคราวเดียวกับกาโม่ เป็นเด็กรื่นเริง สนุกสนาน กล้าแสดงออก กล้าพูดกล้าคิด ไม่กลัวใคร- วิศรุต หิรัญบุศย์ รับบทเป็น มัด คนงานก่อสร้างหน้าตาดีกล้ามเป็นมัดสมชื่อ มาหลอกน้องหนูเพื่อหวังยกเค้าบ้านคุณชายคุณหญิง เพราะคิดว่าต้องรวยมากแน่ๆ เป็นถึงคุณชายกับคุณหญิง แท้จริงแล้วมัดเป็นโจรเข้ามาปล้นบ้านคุณชายกับคุณหญิงแต่สุดท้ายก็ไม่รอดถูกตำรวจจับ- เจณิสตา พรหมผดุงชีพ รับบทเป็น หนมอบ ดาราสาววัยรุ่นดังจาก เน็ท ไอดอล เป็นคู่จิ้นสร้างกระแสของโต้ช่วงดังได้เป็นพระเอกละครสุดฮ็อตเพราะแรงปั้นของละออง เป็นคนสวยและแอ๊บใสสมวัย แต่จริงๆเป็นคนกล้าได้กล้าเสีย สร้างภาพได้ทุกอย่างเพื่อความดัง ชื่อเสียงและเงินทอง- กรกฎ พวงสวัสดิ์ รับบทเป็น ผู้จัดการหนมอบ - ปิยะมาลา นรินทร์สรศักดิ์ รับบทเป็น แป๊ด ผู้จัดการฝ่ายการตลาดบริษัทขายอาหารเสริมบำรุงร่างกาย ลุ๊คหญิงทำงาน คล่องแคล่ว ทันสมัย กล้าตัดสินใจ รักพวกพ้อง สนิทสนมกับละอองจึงคอยช่วยเหลือกันอยู่เรื่อยๆ- สพล อัศวมั่นคง รับบทเป็น โจโฉ หนุ่มหล่อหน้าตี๋ที่ละอองผลักดันให้ขึ้นมาเป็นเด็กปั้นคนใหม่และคอยป้อนงานใหม่ๆให้เป็นพิธีกรคู่กับโต้และละอองก็หวังให้โจโฉมาแทนที่โต้โดยเร็วที่สุด- กิติโชค ปิ่นเกตุ (ยอดโต๋) รับบทเป็น ผู้จัดละคร หล่อเกาหลี ตี๋เกาเหลา - ไพโรจน์ น้อยพลาย รับบทเป็น นักแสดงละคร หล่อเกาหลี ตี๋เกาเหลา - มนสิชา บุณยสิทธิโสภณ รับบทเป็น แขกในงานแต่งเวนิสกับลูกกวาด - พรชัย พิบูลธนเกียรติ รับบทเป็น แขกในงานแต่งเวนิสกับลูกกวาด - จารุวัธน์ ทองโบราณ รับบทเป็น ตำรวจ - ณัฐพล มีสมาน รับบทเป็น ตำรวจ - ธัญชนก ตวงมุกดา รับบทเป็น พ่อของพาย พ่อของพายเป็นผู้ดีและไม่ยอมรับกาโม่เป็นหลาน- รอระบุ รับบทเป็น แม่ของพาย แม่ของพายเป็นผู้ดีและไม่ยอมรับกาโม่เป็นหลาน</doc>
