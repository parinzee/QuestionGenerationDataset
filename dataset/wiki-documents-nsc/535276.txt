<doc id="535276" url="https://th.wikipedia.org/wiki?curid=535276" title="มาสด้า ซีเอ็กซ์-5">มาสด้า ซีเอ็กซ์-5 มาสด้า ซีเอกซ์-5 () เป็นรถยนต์อเนกประสงค์สมรรถนะสูงขนาดเล็ก (Compact SUV) ในสไตล์ Crossover รุ่นแรกที่ผลิตโดยมาสด้า เริ่มผลิตในปี พ.ศ. 2555 เป็นรถยนต์มาสด้ารุ่นแรกที่ใช้แนวทางการออกแบบ KODO - Soul of Motion ของมาสด้า มาสด้า ซีเอกซ์-5 นั้นผลิตขึ้นเพื่อทดแทนรุ่นเก่าอย่าง มาสด้า ทริบิวต์ () และมาสด้า ซีเอกซ์-7 () ซึ่งทั้ง 2 รุ่นได้เลิกผลิตไปแล้ว โดยตลาดรถยนต์อเนกประสงค์สมรรถนะสูงเป็นตลาดที่มาสด้าศึกษามาตั้งแต่ปี พ.ศ. 2547 ซึ่งเป็นช่วงเวลาที่ต้องเก็บข้อมูลทางการตลาดเพื่อดูแนวโน้มต่างๆ และได้ออกรถต้นแบบมาเมื่อปี พ.ศ. 2550 และเมื่อกระแสยอดขายของ Nissan Qashqai ของนิสสันไปได้ดีมาก จึงทำให้มาสด้าเริ่มมั่นใจในการพัฒนาต่อรุ่นที่ 1 (2555 - 2559) รุ่นที่ 1 (2555 - 2559). มาสด้า CX-5 มีเครื่องยนต์เบนซิน 2.0 และ 2.5 ลิตร และเครื่องยนต์ดีเซล 2.2 ลิตร รวมถึงโครงสร้างก็ใช้เทคโนโลยี SkyActiv ร่วมกับเครื่องยนต์ด้วย เพื่อคงความขับสนุกไปพร้อมกับการรักษาสิ่งแวดล้อมอย่างยั่งยืน ระบบเกียร์เป็นเกียร์ธรรมดา 6 สปีด และเกียร์อัตโนมัติ 6 สปีด และยังมีระบบ i-Stop อีกด้วย ในประเทศไทย บริษัท มาสด้า เซลส์ (ประเทศไทย) จำกัด มีแผนจะนำมาสด้า CX-5 มาเปิดตัวในเร็วๆ นี้ เนื่องจากทางมาสด้าได้นำ CX-5 มาจัดแสดงในงาน Bangkok International Motorshow ปี 2556 แล้ว โดยจะเป็นรถยนต์รุ่นแรกที่ใช้แนวทางการออกแบบ KODO โครงสร้างและเครื่องยนต์ SkyActiv รุ่นแรกของมาสด้าในไทย โดยจะนำเข้ามาจากมาเลเซีย มีเครื่องยนต์เบนซิน 2.0 และเครื่องยนต์ดีเซล 2.2 ลิตร สาเหตุที่ไม่ประกอบในประเทศไทย เนื่องจากกำลังการผลิตของโรงงานมาสด้าในไทย (โรงงาน Auto Alliance Thailand) เต็มที่แล้ว ไม่สามารถขยายตัวออกไปได้อีกรุ่นปรับโฉม รุ่นปรับโฉม. รุ่นปรับโฉม ของมาสด้า CX-5 ได้ถูกเผยโฉมในประเทศไทยเมื่อเดือนกุมภาพันธ์ 2559 การเปลี่ยนแปลงที่โดดเด่นคือ รูปร่างของภายในห้องโดยสารได้มีการออกแบบใหม่ ลดเสียงจากภายนอก มีการเปลี่ยนแปลงระบบไฟหน้า LED อัจฉริยะ ALH (Adaptive LED Headlights) ไฟตัดหมอก ไฟท้ายแบบ LED กระจังหน้าออกแบบใหม่ และเพิ่มระบบ i-Activesense เข้ามา นอกจากนั้น ภายในห้องโดยสารได้มีการเพิ่มหน้าจอแสดงผลขนาด 7 นิ้วแบบสัมผัสพร้อมระบบ MZD Connect และลำโพง Bose จำนวน 9 ตำแหน่ง สำหรับรุ่นปรับโฉม มีการตัดเครื่องยนต์ 2.5 ลิตรออกไป ทำให้เหลือเพียงแค่เครื่องยนต์ 2.0 และ 2.2 ลิตร ส่วนสีภายนอกนั้นมีสีขาว สีเงิน สีเทา สีฟ้า และสีดำรุ่นที่ 2 (พ.ศ. 2560–ปัจจุบัน) รุ่นที่ 2 (พ.ศ. 2560–ปัจจุบัน). ในวันที่ 15 พฤศจิกายน 2559 มาสด้า ซีเอ็กซ์ 5 รุ่นที่สองได้เปิดตัวครั้งแรกในโลกที่งานลอสแอนเจลิส ออโต้โชว์ มาสด้า หลังจากนั้น เดือน ธันวาคม 2016 ประเทศญี่ปุ่นก็ได้เป็นประเทศแรกที่เริ่มผลิตและส่งมอบซีเอ็กซ์-5 ใหม่นี้ ซีเอ็กซ์-5 โฉมที่สองเป็นรถยนต์มาสด้ารุ่นแรกในสหรัฐอเมริกาที่ใช้เครื่องยนต์ดีเซล สำหรับประเทศไทย ซีเอ็กซ์-5 ได้เปิดตัวเมื่อบ่ายวันที่ 13 พฤศจิกายน พ.ศ. 2560 ตามหลังการเปิดตัวในประเทศมาเลเซีย 1 เดือน โดยตัวรถยังคงนำเข้าจากประเทศมาเลเซียเช่นเดิม โดยมีรุ่นย่อย C, S, SP (เครื่องยนต์เบนซิน) และรุ่นย่อย XD, XDL (เครื่องยนต์ดีเซล) สำหรับเครื่องยนต์ รุ่นที่สองยังคงใช้เครื่องยนต์เดิมจากรุ่นที่แล้วคือเครื่องยนต์เบนซิน 2.0 ลิตร 165 แรงม้า แรงบิด 210 นิวตันเมตรและเครื่องยนต์ดีเซล 2.2 ลิตร 175 แรงม้า แรงบิด 420 นิวตันเมตร ส่วนเครื่องยนต์เบนซิน 2.5 ลิตรไม่ได้ทำการตลาดในประเทศไทยอีกแล้ว ทุกเครื่องยนต์เชื่อมระบบเกียร์อัตโนมัติ 6 จังหวะ ระบบความปลอดภัยในสำหรับทุกรุ่นย่อยได้แก่ระบบเบรกABS/EBD/BA, ระบบควบคุมเสถียรภาพและการทรงตัวของรถ (DSC), ระบบป้องกันล้อหมุนฟรีและควบคุมการลื่นไถล (TCS), ระบบควบคุมแรงบิดขณะเข้าโค้ง G-Vectoring Control, ระบบช่วยออกตัวขณะอยู่บนทางลาดชัน (HLA), ระบบไฟฉุกเฉินอัตโนมัติเมื่อเบรกกะทันหัน (ESS), ระบบเตือนเมื่อมีรถอยู่ในจุดอับสายตา (ABSM : Advanced Blind Spot Monitoring), ระบบเตือนเมื่อมีรถอยู่ในจุดอับสายตาขณะถอยหลัง (RCTA : Rear Cross Traffic Alert), ถุงลมนิรภัย 6 ตำแหน่ง (คู่หน้า-ด้านข้าง-ม่านนิรภัย), กล้องมองภาพขณะถอยจอด ส่วนระบบความปลอดภัยที่มีเฉพาะรุ่นย่อย SP และ XDL คือระบบ i-ACTIVSENSE คือ ระบบไฟหน้าอัจฉริยะ ALH : Adaptive LED Headlamps, ระบบเตือนเมื่อรถเบี่ยงออกนอกเลน LDWS : Lane Daparture Warning System, ระบบช่วยควบคุมรถให้อยู่ในเลน LAS : Lane-keep Assist System, ระบบช่วยหยุดรถอัตโนมัติ SCBS : Smart City Brake Support, ระบบช่วยหยุดรถอัตโนมัติขณะถอยหลัง SCBS-R : Smart City Brake Support-Reverse, ระบบช่วยเตือนเมื่อเหนื่อยล้าขณะขับขี่ DAA : Driver Attention Alert, ระบบเตือนการชนด้านหน้า และ ช่วยเบรกอัตโนมัติ SBS : Smart Brake Support, ระบบควบคุมความเร็วอัตโนมัติแบบแปรผัน MRCC : Mazda Radar Cruise Control</doc>
