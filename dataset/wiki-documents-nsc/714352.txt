<doc id="714352" url="https://th.wikipedia.org/wiki?curid=714352" title="พิน็อกคิโอ รักนี้หัวใจไม่โกหก">พิน็อกคิโอ รักนี้หัวใจไม่โกหก พิน็อกคิโอ รักนี้หัวใจไม่โกหก () เป็นละครโทรทัศน์สัญชาติเกาหลีใต้ ออกอากาศทางสถานีโทรทัศน์เอสบีเอส ตั้งแต่วันที่ 12 พฤศจิกายน ค.ศ. 2014 ถึงวันที่ 15 มกราคม ค.ศ. 2015 นำแสดงโดย อี จง-ซ็อก, พัก ชิน-ฮเย และคิม ย็อง-กวัง เป็นเรื่องราวเกี่ยวกับหญิงสาวผู้เกิดมาพร้อมกับโรคพิน็อกคิโอ ซึ่งทำให้เธอถูกบังคับให้ซื่อสัตย์ทั้งกับคนรอบข้างและหัวใจของตนเอง กับชายหนุ่มผู้มีบาดแผลจากอดีตและเต็มไปด้วยความทรงจำเกี่ยวกับความสูญเสียเนื้อเรื่องย่อ เนื้อเรื่องย่อ. กี ฮา-มย็อง (อี จง-ซอก) อาศัยอยู่กับพ่อที่เป็นนักดับเพลิง แม่ และพี่ชาย แต่วันหนึ่งได้เกิดเหตุไฟไหม้และระเบิดที่โรงงาน ทำให้นักดับเพลิงเสียชีวิตทั้งหมด ยกเว้นแต่เพียงพ่อของเขาที่หายสาบสูญไปพร้อมกับคำกล่าวหาว่าเป็นสาเหตุของโศกนาฏกรรมและความสูญเสียทั้งหมด ตัวเขาและพี่ชายพยายามพิสูจน์ความจริงให้กับพ่อ แต่ซง ชา-อก (จิน คย็อง) ผู้สื่อข่าวที่มุ่งเน้นการขายข่าวและใส่สี สร้างเรื่องให้ครอบครัวของเขาตกเป็นจำเลยสังคม อิทธิพลจากกระแสข่าวและคำให้การของพยานที่เป็นโรคพิน็อกคิโอ ทำให้ความพยายามของเขาล้มเหลวหมดสิ้น ประกอบกับพี่ชายของเขาหายตัวไป แม่จึงพาฮา-มย็องมาจบชีวิตลงที่หน้าผาริมทะเลด้วยความสิ้นหวัง อีกด้านหนึ่ง ชเว อิน-ฮา (พัก ชิน-ฮเย) เกิดมาพร้อมกับโรคพิน็อกคิโอ ทำให้เธอไม่สามารถพูดโกหกหรือทำเรื่องที่ขัดแย้งกับจิตใต้สำนึกได้ เธอและพ่อย้ายมาอาศัยอยู่กับคุณปู่ที่เป็นอัลไซเมอร์บนเกาะที่ห่างไกลจากความวุ่นวายและแสงสี คุณปู่ได้พาเด็กชายคนหนึ่งมาอยู่ด้วยเพราะเข้าใจว่าเป็นชเว ดัล-โพ ลูกชายอีกคนที่หายสาบสูญไปในทะเล ฮา-มย็องปกปิดตัวตนแท้จริงไว้ภายใต้ชื่อดัล-โพ เขาเกลียดคำโกหกและโรคพิน็อกคิโอยิ่งกว่าสิ่งใด เมื่อพบกับอิน-ฮาแม้เขาจะรู้สึกเชื่อใจที่เธอไม่มีทางพูดโกหกได้ แต่ว่าความเกลียดชังคนที่เป็นพิน็อกคิโอยังคงเป็นบาดแผลซุกซ่อนอยู่ลึก ๆ เขายิ่งเจ็บปวดเมื่อรู้ว่า อิน-ฮาเป็นลูกสาวของชา-อก วันเวลาผ่านไป ทั้งคู่เติบโตขึ้นมาในครอบครัวเดียวกันและมีความรู้สึกดีๆทั้งสองคนได้มาเป็นนักข่าวและถูกส่งมาประจำที่เขตเดียวกัน อิน-ฮามุ่งมั่นที่จะเป็นนักข่าวที่พูดแต่ความจริง แต่เธอค้นพบว่าแท้จริงแล้วนักข่าวไม่สามารถพูดความจริงทุกอย่างได้ ส่วนฮา-มย็องมาเป็นนักข่าวเพียงเพื่อต้องการลบล้างมลทินและแก้แค้นให้กับพ่อ ต่อมาได้เกิดเหตุฆาตกรรมขึ้น โดยฆาตกรคือ กี แจ-มย็อง (ยุน คยุน-ซัง) พี่ชายแท้ ๆ ของฮา-มย็อง เหตุการณ์นี้นำไปสู่การรื้อฟื้นคดีไฟไหม้และระเบิดที่โรงงานอีกครั้ง ความจริงที่ซ่อนอยู่กลับลึกลับซับซ้อนเหนือความคาดหมาย ยิ่งไปกว่านั้น ทั้งชา-อก เพื่อนนักข่าวอย่างซอ บ็อม-โจ (คิม ย็อง-กวัง) ตลอดจนนักข่าวมีชื่อเสียงหลายคน ล้วนแต่พัวพันกับเรื่องดังกล่าว หนำซ้ำเพื่อนสมัยเรียนอย่างอัน ชัน-ซู (อี จู-ซึง) ยังตกเป็นผู้ต้องหาคดีไฟไหม้ครั้งใหญ่ ซึ่งมีเงื่อนงำคล้ายกับคดีไฟไหม้ในอดีต อิน-ฮาและฮา-มย็องต่างก็อยากรู้ความจริงแต่ก็หวาดกลัวต่อความจริงนั้นด้วยเช่นกัน ทั้งคู่ต้องเดินผ่านไปบนเส้นทางของความถูกต้อง ความรัก ความจริง ความแค้น ความเจ็บปวดและบาดแผลในความทรงจำมากมายนักแสดงตัวละครหลักนักแสดง. ตัวละครหลัก. - อี จง-ซ็อก แสดงเป็น ชเว ดัล-โพ/กี ฮา-มย็อง- นัม ดา-รึม แสดงเป็น ดัลโพ/ฮา-มย็อง ตอนเด็ก - พัก ชิน-ฮเย แสดงเป็น ชเว อิน-ฮา- โน จ็อง-อึย แสดงเป็น อิน-ฮา ตอนเด็ก - คิม ย็อง-กวัง แสดงเป็น ซอ บ็อม-โจตัวละครสนับสนุนสำนักข่าวเอ็มเอสซีตัวละครสนับสนุน. สำนักข่าวเอ็มเอสซี. - จิน คย็อง แสดงเป็น ซง ชา-อก แม่ของอิน-ฮา - คิม กวัง-กยู แสดงเป็น คิม กง-จู - คิม ย็อง-ฮุน แสดงเป็น อี อิล-จู - อิม บย็อง-กี แสดงเป็น ย็อน ดู-ย็อง - ยุน ซอ-ฮย็อน แสดงเป็น อี จู-โฮสำนักข่าววายจีเอ็นสำนักข่าววายจีเอ็น. - อี พิล-โม แสดงเป็น ฮวัง กโย-ดง - อี ยู-บี แสดงเป็น ยุน ยู-แร - มิน ซ็อง-อุก แสดงเป็น ชัง ฮย็อน-กยู - คัง ชิน-อิล แสดงเป็น อี ย็อง-ทัก - โช ด็อก-ฮย็อน แสดงเป็น โช ว็อน-กู - ชู ซู-ฮย็อน แสดงเป็น อิม แจ-ฮวันครอบครัวครอบครัว. - ช็อง อิน-กี แสดงเป็น กี โฮ-ซัง พ่อของฮา-มย็อง - ชัง ย็อง-นัม แสดงเป็น แม่ของฮา-มย็อง - ยุน คยุน-ซัง แสดงเป็น กี แจ-มย็อง พี่ชายของฮา-มย็อง- ชิน แจ-ฮา แสดงเป็น แจ-มย็อง ตอนวัยรุ่น - พย็อน ฮี-บง แสดงเป็น ชเว กง-พิล ปู่ของอิน-ฮา - ชิน จ็อง-กึน แสดงเป็น ชเว ดัล-พย็อง พ่อของอิน-ฮา - คิม แฮ-ซุก แสดงเป็น พัก โรซา แม่ของบ็อม-โจตัวละครอื่น ๆตัวละครอื่น ๆ. - อี จู-ซึง แสดงเป็น อัน ชัน-ซู - พัก ซู-ย็อง แสดงเป็น ช็อง กี-บง - ยุน จิน-ย็อง แสดงเป็น นักผจญเพลิง - ย็อม ดง-ฮย็อน แสดงเป็น หัวหน้าโรงงาน - ชเว จ็อง-ฮุน แสดงเป็น คนงานโรงงาน - คิม ย็อง-จุน แสดงเป็น เพื่อนบ้านที่เป็นโรคพิน็อกคิโอ - อัน ซัน-ย็อง แสดงเป็น นักเขียนสำนักข่าว - อู ฮย็อน แสดงเป็น ครูประจำชั้นของดัล-โพ - อิม โด-ยุน แสดงเป็น โก จี-ฮี - อี จ็อง-ซู แสดงเป็น คนที่สูญหาย - ฮง ฮย็อน-ฮี แสดงเป็น คุณครูยุน - อี ซึง-อู แสดงเป็น อัน จุน-กี ลูกคนโตของชัน-ซูปรากฏตัวชั่วครู่ปรากฏตัวชั่วครู่. - อิม ซ็อง-ฮุน แสดงเป็น พิธีกรในรายการแข่งตอบคำถาม (ตอนที่ 1–2) - ชัง กวัง แสดงเป็น ครูใหญ่โรงเรียนมัธยม (ตอนที่ 2) - ช็อง วุง-อิน แสดงเป็น มิน จุน-กุก (ตอนที่ 2) - ชัง ฮัง-จุน แสดงเป็น ผู้กำกับ (ตอนที่ 2) - คิม มิน-จ็อง แสดงเป็น คู่นัดบอดของดัล-โพ (ภาพถ่าย, ตอนที่ 3) - อี โบ-ย็อง แสดงเป็น ระบบนำทางรถยนต์ฮเย-ซ็อง (เสียง, ตอนที่ 3) - คิม ฮี-ช็อล แสดงเป็น วอลล์เปเปอร์มือถือของยู-แร (ภาพถ่าย, ตอนที่ 8) - แพ ซู-จี แสดงเป็น คู่นัดบอดของบ็อม-โจ (ภาพถ่าย, ตอนที่ 12) - ยุน ซัง-ฮย็อน แสดงเป็น ชา กวัน-อู ทนายของแจ-มย็อง (ตอนที่ 12) - อีจุน แสดงเป็น ฟามา นักร้องไอดอลที่โดนตรวจสอบการใช้ยาโปรโพฟอล (ตอนที่ 19) - คังนัม แสดงเป็น นักเรียนของชา-อก (ตอนที่ 20) - ชิน แจ-ฮา แสดงเป็น ตนเอง (ตอนที่ 20)เพลงประกอบละคร เพลงประกอบละคร. ชื่อภาษาอังกฤษอิงจากไอทูนส์สโตร์และเครดิตจากเนเวอร์มิวสิกรางวัล</doc>
