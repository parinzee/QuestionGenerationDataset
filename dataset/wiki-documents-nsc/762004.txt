<doc id="762004" url="https://th.wikipedia.org/wiki?curid=762004" title="มหาวิทยาลัยแห่งชาติโซล">มหาวิทยาลัยแห่งชาติโซล มหาวิทยาลัยแห่งชาติโซล (; , ซออุลแทฮักกโย หรือ ซออุลแท) เป็นมหาวิทยาลัยวิจัยแห่งชาติ มีวิทยาเขตหลักตั้งอยู่ในเขตควันอัก (Gwanak-gu) ทางตอนใต้ของกรุงโซล ปัจจุบันมหาวิทยาลัยแห่งชาติโซลเป็นผู้นำทางด้านการศึกษาและการวิจัยของเกาหลีใต้ โดยเป็น 1 ใน 3 มหาวิทยาลัยที่มีชื่อเสียงที่สุดในเกาหลีใต้ร่วมกับมหาวิทยาลัยเกาหลีและมหาวิทยาลัยย็อนเซประวัติ ประวัติ. ประวัติการก่อตั้งมหาวิทยาลัยแห่งชาติโซลนั้นมีประวัติยาวนานในสมัยจักรวรรดิเกาหลี เนื่องจากเป็นการผนวกหลากหลายอดีตสถาบันอุดมศึกษาในสมัยจักรวรรดิเกาหลี และดำเนินการจัดตั้งวิทยาลัยแพทยศาสตร์คย็องซ็อง ถือว่าเป็นวิทยาลัยแรกในการจัดตั้งมหาวิทยาลัยแห่งนี้ ต่อมาจักรวรรดิญี่ปุ่นได้ล้มล้างจักรวรรดิเกาหลี ทำให้เกาหลีตกเป็นอาณานิคมของญี่ปุ่น ในปี พ.ศ. 2467 สถาบันแห่งนี้ถูกผนวกเป็นมหาวิทยาลัยจักรวรรดิลำดับที่ 6 จากมหาวิทยาลัยจักรวรรดิ (Imperial University) 9 แห่งของจักรวรรดิญี่ปุ่น โดยใช้ชื่อว่า "มหาวิทยาลัยจักรวรรดิเคโจ" (Keijō Imperial University) ควบคุมโดยกระทรวงศึกษาธิการ วิทยาศาสตร์ และวัฒนธรรมของญี่ปุ่น ภายหลังสงครามโลกครั้งที่ 2 สิ้นสุดลง สหรัฐอเมริกาเข้ามามีบทบาทในเกาหลี มหาวิทยาลัยแห่งนี้ได้เปลี่ยนชื่อกลับมาเป็น "มหาวิทยาลัยคย็องซ็อง" และในวันที่ 27 สิงหาคม พ.ศ 2489 ได้มีผนวกสถาบันอุดมศึกษาอีก 9 ครั้งแห่งเพื่อจัดตั้งเป็น "มหาวิทยาลัยแห่งชาติโซล" ปัจจุบันมี 3 วิทยาลัยเขตหลัก คือ วิทยาเขตควานัก วิทยาเขตซูว็อนของวิทยาลัยเกษตรศาสตร์ และวิทยาเขตชงโน ของวิทยาลัยแพทยศาสตร์วิทยาลัย วิทยาลัย. ระดับปริญญาตรีมีวิทยาลัยรวมทั้งสิ้น 16 วิทยาลัย- วิทยาลัยมนุษยศาสตร์ (College of Humanities) - วิทยาลัยสังคมศาสตร์ (College of Social Sciences) - วิทยาลัยวิทยาศาสตร์ธรรมชาติ (College of Natural Sciences) - วิทยาลัยเกษตรศาสตร์และศาสตร์ชีวิต (College of Agriculture and Life Sciences) - วิทยาลัยบริหารธุรกิจ (College of Business Administration) - วิทยาลัยศึกษาศาสตร์ (College of Education) - วิทยาลัยวิศวกรรมศาสตร์ (College of Engineering) - วิทยาลัยวิจิตรศิลป์ (College of Fine Arts) - วิทยาลัยนิเวศวิทยามนุษย์ (College of Human Ecology) - วิทยาลัยการศึกษาเสรี (College of Liberal Studies) - วิทยาลัยแพทยศาสตร์ (College of Medicine) - วิทยาลัยดนตรี (College of Music) - วิทยาลัยพยาบาลศาสตร์ (College of Nursing) - วิทยาลัยเภสัชศาสตร์ (College of Pharmacy) - วิทยาลัยสัตวแพทยศาสตร์ (College of Veterinary Medicine) - หลักสูตรสหวิทยาการสำหรับปริญญาตรี (Interdisciplinary Programs for Undergraduates)ชื่อเสียงและการยอมรับ ชื่อเสียงและการยอมรับ. สื่อมวลชนยักษ์ใหญ่อย่างทอมสัน รอยเตอร์ได้จัดลำดับถึงมหาวิทยาลัยที่มีนวัตกรรมมากที่สุดในโลก โดยมหาวิทยาลัยแห่งชาติโซลอยู่ในอันดับที่ 31 ของโลก และในปี พ.ศ. 2552 Ecole des Mines de Paris - MINES Paris Tech ได้เผยว่า มหาวิทยาลัยแห่งชาติโซลเป็นสถาบันที่ผลิตประธานบริหารเป็นอันดับที่ 5 ของโลก จากประธานบริหาร 500 คนของนิตรสารฟอร์จูน และจากการจัดอันดับมหาวิทยาลัยของคอกโครัลลีไซมอนส์ประจำปี 2015-2016 ได้จัดลำดับให้มหาวิทยาลัยแห่งชาติโซลอยู่ในอันดับที่ 36 ของโลก และอันดับที่ 1 ของเกาหลีใต้</doc>
