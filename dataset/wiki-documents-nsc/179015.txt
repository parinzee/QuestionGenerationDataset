<doc id="179015" url="https://th.wikipedia.org/wiki?curid=179015" title="ธิดาช้าง">ธิดาช้าง ธิดาช้าง เป็นภาพยนตร์ไทยกำกับโดย ภิญโญ รู้ธรรมเนื้อเรื่องย่อ เนื้อเรื่องย่อ. หนอน (อุ๋ย - สิริมา ตันประเสริฐ) หญิงสาววัย 24 ปี ที่มีน้ำหนักกว่า 100 กก. เป็นสาวอารมณ์ดี จิตใจดี และมีความสุขกับการใช้ชีวิตในอาชีพช่างเสริมสวย มีร้านชื่อ "ก้ำบี้ ซาลอน" หนอนอาศัยอยู่กับยาย ซึ่งเลี้ยงดูเธอมาตั้งแต่เด็กๆ และหนอนมีเพื่อนชายที่รู้ใจ เป็นชายหนุ่มร่างสันทัดแบบชายไทยทั่วไปชื่อ ผีเสื้อ (มรว. มงคลชาย ยุคล) ทั้งสองคบกันด้วยความดีงามของจิตใจ ไม่ใช่ความสวยของรูปร่าง ดร.บัญชา ชุตินัยนา (ธวัธชัย สัจจกุล) เป็นนักธุรกิจเจ้าของกิจการเครื่องสำอาง และอาหารเสริมแบบขายตรง บัญชาเป็นคนเจ้าระเบียบมีวินัยในการดำเนินชีวิต การแต่งกายเนี๊ยบ มีภรรยาคนปัจจุบันชื่อ สาวิตรี (เพ็ญพักตร์ ศิริกุล) สาวสังคมชั้นสูง มีบุตร 2 คน คนที่ 1 ก็คือหนอน ที่เกิดจากภรรยาคนแรกซึ่งเป็นพยาบาลชื่อ มาลี (ศรีพรรณ ชื่นชมบูรณ์) ส่วนคนที่ 2 ชื่อ แพรไหม (เมย์ - กุณฑีรา สัตตบงกช) เกิดจากภรรยาคนปัจจุบันชื่อสาวิตรี บัญชาอยากให้แพรไหมเป็นตัวแทนของสาวรุ่นใหม่ ที่ใส่ใจเรื่องสุขภาพและความสวยงาม สาวิตรีและบัญชาจึงพยายามทุกทาง ที่จะผลักดันให้ได้รับตำแหน่งนางสาวสยาม ในขณะเดียวกัน บัญชาก็เป็นแกนนำในการรณรงค์ต่อต้านคนอ้วน เจ้าของสโลแกน "อย่าอ้วน ไม่ดี" หนอนเป็นลูกที่เกิดจากภรรยาเก่าคือมาลี ที่มีพฤติกรรมการเลี้ยงดูที่ตรงกันข้าม หนอนจึงเป็นเด็กอ้วนตั้งแต่เด็ก ซึ่งบัญชาโกรธมากที่มาลีตามใจลูก จนขาดระเบียบวินัยในการกิน และด้วยความทะเยอทะยานของบัญชา ทำให้ในที่สุดทั้งสองจึงแยกทางกัน โดยบัญชาได้แต่งงานใหม่กับสาวิตรี ทิ้งหนอนให้อยู่กับยายที่ลำพูน และเมื่อมาลีเสียชีวิต หนอนก็อยู่กับยายมาตลอด วันหนึ่งขณะอยู่ที่ร้านทำผม หนอนเห็นข่าวบัญชาทางทีวี ส่งเสริมแพรไหมและแอนตี้คนอ้วน โดยที่ไม่มีใครรู้เลยว่า บัญชามีลูกอ้วนมากอย่างเธอ หนอนจึงเกิดความคิดที่จะเอาชนะใจพ่อ ซึ่งไม่ได้พบหน้ากันเลยตั้งแต่แยกทางกับแม่ หนอนตัดสินใจเดินทางเข้ากรุงเทพฯเพื่อประกวดธิดาช้าง ด้วยความมุ่งมั่น โดยที่ผีเสื้อก็ไม่อาจทัดทานได้ เมื่อบัญชาเห็นข่าวทางทีวี และจำได้ว่านั่นคือหนอนลูกสาวของตน จึงสั่งการให้ลูกน้องคนสนิท ให้ไปขัดขวางการประกวดทุกวิถีทาง แต่ทุกครั้งที่โดนกลั่นแกล้ง ก็ดูเหมือนจะกลายเป็นส่งเสริมให้หนอน และการประกวดธิดาช้าง ยิ่งโด่งดังขึ้นไปทุกที ด้านแพรไหม ถึงแม้จะไม่อยากเข้าประกวด แต่ต้องทำเพราะไม่กล้าขัดใจพ่อ-แม่ เธอถูกเลี้ยงดูมาแบบทำทุกอย่างตามตาราง โดยเฉพาะเรื่องการรับประทานอาหารแบบจำกัด เพื่อรักษารูปร่าง เธอจึงมีสภาพจิตใจที่เก็บกดอย่างมาก และในการประกวดครั้งนี้ แพรไหมถูกวางตัวให้เป็น ก็ยิ่งสร้างความกดดันให้เธอมากขึ้น การประกวดของทั้ง 2 เวทีดำเนินต่อไป และเหตุการณ์ที่ไม่คาดฝันก็เกิดขึ้นกับแพรไหม เมื่อหนอนทราบข่าว เธอจึงต้องตัดสินใจว่า จะเลือกช่วยชีวิตน้องสาวคนเดียวของเธอ หรือเลือกตำแหน่งอันทรงคุณค่าจากเวทีอันมีเกียรติ ที่เธอต้องต่อสู้เพื่อแสดงให้พ่อเห็นว่า เธอสามารถทำได้ แม้จะมีรูปร่างอ้วนก็ตาม เธอจะเลือกความต้องการของจิตใจแบบไหน พ่อผู้ให้ชีวิตจะมองข้ามสรีระภายนอก และหันกลับไปมองถึงจิตใจอันดีงามของเธอหรือไม่ ร่วมเป็นกำลังใจให้เธอเอาชนะอุปสรรคเหล่านี้ให้ได้ใน ธิดาช้าง</doc>
