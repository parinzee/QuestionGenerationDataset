<doc id="703698" url="https://th.wikipedia.org/wiki?curid=703698" title="เหตุโจมตีมหาวิทยาลัยการิสซา">เหตุโจมตีมหาวิทยาลัยการิสซา เหตุโจมตีมหาวิทยาลัยการิสซา () เป็นเหตุก่อการร้ายสังหารหมู่นักศึกษาของมหาวิทยาลัยการิสซาในประเทศเคนยา ซึ่งทำให้มีผู้เสียชีวิตกว่า 152 คน และบาดเจ็บกว่า 79 คน เช้าวันที่ 2 เมษายน ค.ศ. 2015 เวลาท้องถิ่น 5.30 น. กองกำลังติดอาวุธไม่ทราบฝ่ายได้สังหารเจ้าหน้าที่รักษาความปลอดภัยสองนายที่ประตูทางเข้า และเข้าควบคุมตัวนักศึกษาไว้กว่า 700 คน และปล่อยตัวนักศึกษาที่เป็นมุสลิม ส่วนนักศึกษาที่เป็นคริสเตียนจะถูกสังหาร ผู้รอดชีวิตได้อธิบายว่า มือปืนอย่างน้อย 5 คนได้บุกเข้ามาและบังคับได้นักศึกษาในหอพักออกมาจากห้องของตนเอง จากนั้นจึงกดให้เหยื่อให้นอนคว่ำหน้ากับพื้นก่อนจะทำการสังหาร กองทัพและหน่วยงานความมั่นคงของเคนยาได้เข้าตรึงกำลังล้อมรอบมหาวิทยาลัยทุกด้าน กระทรวงมหาดไทยและศูนย์ปฏิบัติการภัยพิบัติแห่งชาติได้รับรายงานว่า มีการอพยพนักศึกษาออกจากหอพัก 3 ใน 4 แห่งแล้ว ในขณะที่หอพักอีกหนึ่งแห่งที่เหลืออยู่ภายใต้การควบคุมของกองกำลังติดอาวุธ การล้อมกรอบของกองทัพดำเนินไปกว่า 15 ชั่วโมงจึงยุติ ชายผู้ก่อเหตุ 4 คนถูกวิสามัญ นักศึกษาเสียชีวิต 142 คน ทหารเสียชีวิต 3 นาย และ เจ้าหน้าที่ตำรวจเสียชีวิต 3 นาย</doc>
