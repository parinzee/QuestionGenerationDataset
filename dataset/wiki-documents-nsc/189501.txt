<doc id="189501" url="https://th.wikipedia.org/wiki?curid=189501" title="ฮิมุระ เคนชิน">ฮิมุระ เคนชิน ฮิมุระ เคนชิน (; โรมาจิ: Himura Kenshin, Kenshin Himura สำหรับอะนิเมะพากย์ภาษาอังกฤษ) เป็นตัวละครเอกในมังงะชุด "ซามูไรพเนจร" ผลงานของ โนะบุฮิโระ วะสึกิ ในตอนที่สร้างตัวละครเคนชินขึ้นมานั้น วะสึกิได้ออกแบบให้เคนชินมีลักษณะทางกายภาพตรงกันข้ามอย่างสิ้นเชิงกับฮิโกะ เซจูโร่ ตัวละครซึ่งปรากฏตัวครั้งแรกในมังงะขนาดสั้นตอนเดียวจบเรื่อง "เซ็งโกะกุ โนะ มิกิสึกิ" (戦国の三日月) และได้ถูกนำมาใช้เป็นชื่อครูดาบของเคนชินในเรื่อง "ซามูไรพเนจร" ในเวลาต่อมา เรื่องราวของเคนชินดำเนินไปตามเหตุการณ์สมมติที่เกิดขึ้นในยุคเมจิ โดยเคนชินนั้นเป็นอดีตมือสังหารในตำนานผู้ให้สมญานามว่า "มือพิฆาตบัตโตไซ" ( ในเวอร์ชันภาษาอังกฤษเรียกว่า Battousai the Manslayer, (อะนิเมะฉบับที่พากย์โดยค่าย Media Blasters) Battousai: The Slasher (อะนิเมะฉบับที่พากย์โดยค่าย Sony English dub) และในปกหน้าของมังงะรวมเล่มภาคภาษาญี่ปุ่น ได้แปลฉายานี้เป็นภาษาอังกฤษว่า The Unsheather) แต่มักจะถูกเรียกอย่างเฉพาะเจาะจงว่า "ฮิมุระ บัตโตไซ"() เสียมากกว่า เมื่อสิ้นยุคบะกุมะสึแล้ว เขาได้กลายเป็นซามูไรพเนจรผู้ถือดาบสลับคม () ซึ่งเป็นดาบคะตะนะที่หันคมเข้าหาตัวผู้ใช้ดาบเสียเอง อันเป็นผลทำให้เขาแทบจะฆ่าผู้ใดไม่ได้อีกต่อไป เคนชินพเนจรไปทั่วญี่ปุ่นเพื่อปกป้องและคอยให้ความช่วยเหลือผู้คน เพื่อชดใช้บาปที่ตนได้พรากชีวิตผู้อื่นในช่วงที่ยังเป็นมือสังหาร เมื่อเดินทางมาถึงโตเกียว เขาได้ให้ความช่วยเหลือหญิงสาวชื่อ คามิยะ คาโอรุ และได้รับการเชื้อเชิญให้อาศัยอยู่ในสำนักดาบของเธอในเวลาต่อมา แม้ว่าเธอจะรู้เรื่องอดึตของเคนชินแล้วก็ตาม หลังจากนั้นเคนชินก็ได้สร้างสายสัมพันธ์ที่ยาวนานตลอดชีวิตกับผู้คนอีกมากมาย อันรวมถึงบรรดาศัตรูเก่าของเขาด้วย พร้อมทั้งเผชิญหน้ากับศัตรูทั้งเก่าและใหม่อีกหลายคน ท่ามกลางการเผชิญหน้าและการสานสายสัมพันธ์ที่เกิดขึ้นดังกล่าว เคนชินได้เริ่มหาทางไถ่บาปในอดีตและเอาชนะสันดาน "มือสังหาร" ของตนเองให้จงได้ บทบาทของเคนชินได้รับการตอบรับเป็นอย่างดีจากบรรดาผู้ติดตามมังงะเรื่องซามูไรพเนจร และได้รับคะแนนนิยมอันดับสูงสุดจากการสำรวจในเรื่องดังกล่าวทุกครั้ง การวิพากษ์วิจารณ์เกี่ยวกับเรื่องนี้ก็เป็นไปในทำนองชื่นชมบุคลิกลักษณะของเคนชินเช่นกัน แม้จะมีการตำหนิในเรื่องพัฒนาการบทบาทของเขาในอะนิเมะฉบับ OVA ซึ่งแตกต่างจากฉบับมังงะอยู่บ้างก็ตาม มีการผลิตสินค้าสะสมเกี่ยวกับเคนชินเป็นจำนวนมาก เช่น โมเดลแอคชั่นฟิกเกอร์ พวงกุญแจ ตุ๊กตา และดาบสลับคมจำลอง เป็นต้นการสร้างตัวละครและแนวคิดบทบาทในเรื่องในมังงะ บทบาทในเรื่อง. ในมังงะ. ฮิโตะคิริ บัตโตไซ มือสังหารในตำนาน ชื่อจริง ชินตะ ถูกขายเป็นทาสตอนอายุ 10 ขวบ ในระหว่างที่เดินทางพ่อค้าทาสและทาสคนอื่นๆเสียชีวิตเนื่องจากถูกโจรปล้น ชินตะได้พวกพี่สาวปกป้องไว้จึงรอดชีวิตมาได้เพราะฮิโกะ เซจูโร่มาช่วยไว้ได้ทัน หลังจากนั้นเซจูโร่ประทับใจที่ชินตะลงมือฝังศพให้กับพรรคพวกที่ตายรวมทั้งโจรด้วยจึงรับเป็นศิษย์และเปลี่ยนชื่อให้ว่า เคนชิน หลังฝึกเพลงดาบล่องนภาจากอาจารย์แล้ว เคนชินมีความคิดอยากจะช่วยเหลือผู้คนจากยุคมืดจึงได้แยกทางกับอาจารย์ที่เลี้ยงดูมาแต่เล็ก เมื่ออายุ 14 ปี เขาเข้าร่วมกับคณะปฏิวัติสายแคว้นโจชู และกลายเป็นมือสังหาร ฮิโตะคิริ บัตโตไซ ทำหน้าที่ลอบสังหารซามูไรของรัฐบาลโชกุนโทะกุงะวะ เวลานั้นเคนชินเกิดความสับสนเกี่ยวกับวิธีการที่เขาจะช่วยผู้คนจากยุคมืดด้วยการสังหารชีวิตผู้คน เขาได้พบกับ ยูกิชิโระ โทโมเอะ ภรรยาคนแรกและเธอคือผู้ที่ทำให้เคนชินเข้าใจชีวิตถ่องแท้มากขึ้น หากแต่สุดท้ายความจริงก็ปรากฏ โทโมเอะต้องการแก้แค้นให้กับคู่หมั้นที่เสียชีวิตจากฝีมือของเคนชินซึ่งเขาฝากรอยแผลไว้บนหน้าเคนชิน แต่สุดท้ายโทโมเอะพบว่า เธอหลงรักเคนชินจึงไม่สามารถแก้แค้นได้ ซึ่งต่อมาโทโมเอะติดกับนินจาในเงามืด ทำให้เคนชินต้องเดินทางไปช่วย ผลสุดท้ายกลับกลายเป็นว่าเคนชินได้พลั้งมือสังหารโทโมเอะโดยไม่ได้ตั้งใจ ในขณะนั้นมีดที่โทโมเอะถืออยู่ได้ฝากรอยแผลไว้บนใบหน้าเคนชิน ทำให้กลายเป็นแผลรูปกากบาทที่แก้มซ้าย หลังจากนั้น เคนชินออกจากเงามืดมาเป็นแนวหน้าของขบวนพยุหะสังหารของโจชู ทำหน้าที่ปกป้องพวกพ้องซามูไรด้วยกัน เมื่อจบสงคราม เปิดยุคใหม่ได้ เคนชินก็ตั้งใจว่าจะไม่ฆ่าใครอีก ซึ่งนักตีดาบชื่อ อาไร ชักคู ได้มอบดาบสลับคมให้กับเคนชิน เขาได้พเนจรไปทั่วญี่ปุ่นจนกระทั่งในปีเมจิที่ 10 เคนชินได้พบและให้การช่วยเหลือ คามิยะ คาโอรุ เจ้าของโรงฝึกคามิยะ คัทชินริว ก่อนที่จะตัดสินใจอาศัยอยู่ ณ โรงฝึกในเวลาต่อมาในสื่ออื่นเสียงตอบรับหมายเหตุ</doc>
