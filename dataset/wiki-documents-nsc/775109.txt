<doc id="775109" url="https://th.wikipedia.org/wiki?curid=775109" title="พรรคอธิปัตย์">พรรคอธิปัตย์ พรรคอธิปัตย์ พรรคการเมืองของไทยในอดีตที่จดทะเบียนก่อตั้งตาม พระราชบัญญัติพรรคการเมือง พ.ศ. 2517 เมื่อปี พ.ศ. 2517 โดยมีพลตำรวจโท ประชา บูรณธนิต เป็นหัวหน้าพรรคและนาย บุญเกิด หิรัญคำ เป็นเลขาธิการพรรคประวัติ ประวัติ. พรรคอธิปัตย์ จดทะเบียนจัดตั้งเแ็นพรรคการเมืองลำดับที่ 27/2517 เมื่อวันที่ 22 พฤศจิกายน พ.ศ. 2517 โดยมีพลตำรวจโท ประชา บูรณธนิต เป็นหัวหน้าพรรค และมีนายบุญเกิด หิรัญคำ อดีตสมาชิกสภาผู้แทนราษฎรจังหวัดชัยภูมิ พรรคประชาธิปัตย์ เป็นเลขาธิการพรรค และมีแกนนำที่สำคัญ อาทิ สมพร จุรีมาศ ส.ส.ร้อยเอ็ด อ่ำ รองเงิน ส.ส.พัทลุง ศิระ ปัทมาคม ส.ส.จังหวัดพระนคร พรรคอธิปัตย์ มีแนวนโยบายภายใต้หลักประชาธิปไตย และสนับสนุนให้ท้องถิ่นมีการปกครองตนเองอย่างแท้จริงการเลือกตั้ง การเลือกตั้ง. ใน การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2518 พรรคอธิปัตย์ได้ ส.ส. เข้าไปในสภาเพียง 2 คน คือ อ่ำ รองเงิน จังหวัดพัทลุง และ บุญเกิด หิรัญคำ จังหวัดชัยภูมิ ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2519 เมื่อวันที่ 4 เมษายน พ.ศ. 2519 พรรคอธิปัตย์ได้ส่งผู้สมัครลงรับเลือกตั้งแต่กลับไม่ได้ ส.ส. เข้าสภาแม้แต่คนเดียวการยุบพรรค การยุบพรรค. คณะปฏิรูปการปกครองแผ่นดิน นำโดย พลเรือเอก สงัด ชลออยู่ ได้มีคำสั่งของคณะปฏิรูปการปกครองแผ่นดิน ฉบับที่ 6 ให้ยกเลิกพระราชบัญญัติพรรคการเมือง พุทธศักราช 2517 บรรดาพรรคการเมืองที่จัดตั้งขึ้นตามพระราชบัญญัติดังกล่าวให้เป็นอันสิ้นสุดลง และห้ามตั้งพรรคการเมือง แต่ต่อมาได้มีพระราชบัญญัติพรรคการเมือง พ.ศ. 2534 ยกเลิกคำสั่งฉบับดังกล่าว</doc>
