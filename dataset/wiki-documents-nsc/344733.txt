<doc id="344733" url="https://th.wikipedia.org/wiki?curid=344733" title="หม่อมผิว สุขสวัสดิ์ ณ อยุธยา">หม่อมผิว สุขสวัสดิ์ ณ อยุธยา หม่อมผิว สุขสวัสดิ์ ณ อยุธยา (สกุลเดิม: วสุวัต; 2 พฤษภาคม พ.ศ. 2438 – 30 กันยายน พ.ศ. 2534) เป็นครู และนักเขียน มีผลงานเรื่องสั้น และนวนิยาย เจ้าของนามปากกา "วรรณสิริ" ผู้เขียน วนิดา, นางทาส และนางครวญ ที่ได้รับความนิยม มีผู้นำมาสร้างเป็นภาพยนตร์ และละครโทรทัศน์หลายครั้งประวัติ ประวัติ. หม่อมผิว สุขสวัสดิ์ ณ อยุธยา เป็นธิดาของหลวงนิธิพิมล (พลอย วสุวัต) กับสุ่น ราชนิธิพิมล จบการศึกษาจากโรงเรียนราชินี และประกอบอาชีพครูสอนภาษาไทย และเป็นผู้ก่อตั้งโรงเรียนวรรณวิทย์ เสกสมรสกับ ร้อยเอก หม่อมเจ้าทินทัต สุขสวัสดิ์ ผู้รั้งผู้บังคับการกรมทหารบกม้ากรุงเทพรักษาพระองค์ของพระบาทสมเด็จพระมงกุฎเกล้าเจ้าอยู่หัว พระโอรสองค์ใหญ่ในพระเจ้าบรมวงศ์เธอ พระองค์เจ้าศุขสวัสดี กรมหลวงอดิศรอุดมเดช กับหม่อมแช่ม สุขสวัสดิ์ ณ อยุธยา หม่อมผิว สุขสวัสดิ์ ณ อยุธยา มีธิดากับหม่อมเจ้าชายทินทัต สุขสวัสดิ์ 3 คน คือ1. ท่านผู้หญิงทินะประภา อิศรเสนา (2 มิถุนายน พ.ศ. 2460 – 14 พฤศจิกายน พ.ศ. 2555) สมรสกับศาสตราจารย์ ดร.กัลย์ อิศรเสนา ณ อยุธยา มีบุตรสองคน 2. หม่อมราชวงศ์กานดาศรี สุขสวัสดิ์ 3. หม่อมราชวงศ์รุจีสมร สุขสวัสดิ์ แต่ภายหลังหม่อมเจ้าทินทัตสิ้นชีพิตักศัย เมื่อ พ.ศ. 2463 หม่อมผิวก็ต้องย้ายออกจากกรมทหารม้ามาอยู่ที่ถนนพระอาทิตย์ เมื่อเริ่มสงครามโลกครั้งที่ 2 หม่อมผิวจึงได้อพยพครอบครัวมาอยู่นอกเมือง คือ ซอยปรีดา ถนนสุขุมวิท หม่อมผิว สุขสวัสดิ์ ณ อยุธยา ถึงแก่กรรมด้วยโรคชรา เมื่อวันที่ 30 กันยายน พ.ศ. 2534 สิริอายุรวม 96 ปี 4 เดือน พระราชทานพระบรมราชานุเคราะห์ ในการพระราชทานเพลิงศพ หม่อมผิว ศุขสวัสดิ ณ อยุธยา ณ เมรุวัดธาตุทอง วันจันทร์ที่ 11 พฤศจิกายน พ.ศ. 2534</doc>
