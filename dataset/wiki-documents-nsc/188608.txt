<doc id="188608" url="https://th.wikipedia.org/wiki?curid=188608" title="เมอรีล สตรีป">เมอรีล สตรีป แมรี หลุยส์ "เมอรีล" สตรีป () (เกิด 22 มิถุนายน, ค.ศ. 1949) เป็นนักแสดงชาวอเมริกันผู้ประสบความสำเร็จอย่างงดงามบนเวทีออสการ์ เมอรีลมีผลงานทั้งในละครเวที โทรทัศน์ และภาพยนตร์ เธอมีชื่อเสียงจากเรื่อง The Playboy of Seville ในปี ค.ศ. 1971 เรื่อง The Deadliest Season ซึ่งเป็นภาพยนตร์ที่สร้างเพื่อโทรทัศน์ในปีค.ศ. 1977 และจากภาพยนตร์เรื่อง Julia ในปีค.ศ. 1977 โดยมีรุ่นพี่อย่าง เจน ฟอนดา และ วาเนสซา เรดเกรฟ แสดงนำ เมอรีลจบปริญญาตรีจาก Vassa College ปริญญาโท การละคร Yale และปริญญาเอกจาก Dartmouth เมอรีลได้รับบทวิจารณ์และมีผลงานโฆษณาเข้ามามากมายหลังจากผลงานการแสดงในภาพยนตร์เรื่อง The Deer Hunter ที่แสดงคู่กับ Robert De Niro ซึ่งเธอถูกเสนอชื่อขึ้นชิงรางวัลออสการ์จากบทบาทในภาพยนตร์เรื่องนี้เป็นครั้งแรกในชีวิต และในภาพยนตร์เรื่อง Kramer vs. Kramer ที่แสดงคู่กับ Dustin Hoffman ซึ่งเธอได้รางวัลออสการ์รางวัลแรกจากภาพยนตร์เรื่องนี้เอง เมอรีล สตรีปเป็นหนึ่งในนักแสดงเพียงไม่กี่คนที่ได้รับรางวัลจาก 4 เวทีหลัก คือ รางวัลออสการ์, รางวัลลูกโลกทองคำ, รางวัล Screen Actors Guild และ รางวัลบาฟต้า โดยเธอได้รับรางวัลออสการ์ 3 รางวัล, รางวัล Cannes 1 รางวัล, รางวัลลูกโลกทองคำ 8 รางวัล, รางวัล Screen Actors Guild 2 รางวัล, ขึ้นชิงรางวัลแกรมมี 4 รางวัล, รางวัลเอมมี 2 รางวัล, รางวัลบาฟต้า 2 รางวัล, และขึ้นชิงรางวัลโทนี นอกจากนี้ เมอรีล สตรีป ยังเป็นนักแสดงหญิงที่ได้รับการเสนอชื่อขึ้นชิงรางวัลออสการ์มากที่สุดในโลก รวมทั้งสิ้น 21 รางวัล และได้รับการเสนอชื่อขึ้นชิงรางวัลลูกโลกทองคำมากที่สุดในโลก รวมทั้งสิ้น 31 รางวัล (สถิติเดิมเป็นของ แจ็ค เล็มมอน ที่ได้รับการเสนอชื่อขึ้นชิง 22 รางวัล) จากผลงานการแสดงที่มีคุณภาพ พร้อมด้วยรางวัลการันตีมากมาย เมอรีลจึงถือได้ว่าเป็นนักแสดงที่ยอดเยี่ยมคนหนึ่งชีวิตส่วนตัว ชีวิตส่วนตัว. เมอรีล สตรีปพบกับ จอห์น คาซาล นักแสดงผู้รับบทเฟรโด คอร์เลโอเน ใน เดอะก็อดฟาเธอร์ และ เดอะก็อดฟาเธอร์ ภาค 2 และหมั้นกันในปี ค.ศ. 1976 ทั้งคู่เคยร่วมงานกันในภาพยนตร์เรื่อง เดอะ เดียร์ฮันเตอร์ กำกับโดยไมเคิล ชิมิโน ก่อนคาซาลจะเสียชีวิตด้วยโรคมะเร็งกระดูก เมื่อวันที่ 12 มีนาคม ค.ศ. 1978 เมอรีลแต่งงานกับประติมากร ดอน กัมเมอร์ ตั้งแต่เดือนกันยายน ค.ศ. 1978 จนถึงปัจจุบัน มีบุตรด้วยกัน 4 คนผลงานการแสดงภาพยนตร์โทรทัศน์ผลงานการแสดง. โทรทัศน์. - Holocaust (1978) - The Simpsons as "Jessica Lovejoy" (1994) - "A Beer Can Named Desire" episode of King of the Hill as Aunt Esme Dauterive (1999) - …First Do No Harm (1997) - Angels in America (2003) (miniseries) - Friday Night With Jonathan Ross guest (2008) - Big Little Lies (TV series) as Mary Louise Wright (2019)ละครเวที</doc>
