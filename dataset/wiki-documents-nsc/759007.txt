<doc id="759007" url="https://th.wikipedia.org/wiki?curid=759007" title="กินลม ชมบาว">กินลม ชมบาว กินลม ชมบาว เป็นคอนเสิร์ตใหญ่เปิดอัลบั้ม สวัสดีประเทศไทย ของวงคาราบาว จัดขึ้นเมื่อวันเสาร์ที่ 9 พฤศจิกายน พ.ศ. 2556 ซึ่งตรงกับวันเกิดของแอ๊ด - ยืนยง โอภากุล ณ บ้านไร่กูไม่เบื่อของแอ๊ด ตั้งอยู่ในอำเภอสัตหีบ จังหวัดชลบุรี จัดขึ้นโดย บริษัท มองโกล จำกัด ซึ่งมี เซน - ณิชา โอภากุล ลูกสาวแท้ ๆ ของแอ๊ดเป็นกรรมการผู้จัดการ โดยมีการแถลงข่าวไปเมื่อวันที่ 19 กันยายน พ.ศ. 2556 รายได้จากการจัดคอนเสิร์ตนำเอาไปมอบให้สถานพินิจและคุ้มครองเด็กและเยาวชน จังหวัดระยอง ภายหลังมีการทำดีวีดีบันทึกการแสดงสดออกมาจำหน่ายด้วยการแสดง การแสดง. ในช่วงเช้ามีการแข่งรถในชื่อ แรลลี่ กินลม ชมบาว เป็นการแข่งรถเส้นทางกรุงเทพมหานคร - สัตหีบ โดยมีรถแข่งเข้าร่วมการแข่งขันมากกว่า 50 คัน ในขณะที่เล็ก - ปรีชา ชนะภัย, เทียรี่ เมฆวัฒนา พร้อมด้วยเหล่านักแสดง อาทิ ตุ๊ยตุ่ย - พุทธชาด พงศ์สุชาติ, แฮ็ค ชวนชื่น รวมถึงขบวนบิ๊กไบค์กว่า 100 คันเดินทางสู่สถานคุ้มครองสวัสดิภาพเด็กระยอง จังหวัดระยอง เพื่อเลี้ยงอาหารกลางวัน รวมถึงมอบเงินสนับสนุน พร้อมเครื่องดนตรีและอุปกรณ์กีฬาให้กับเด็ก ๆ ในส่วนของคอนเสิร์ต หลังจากประตูเปิดในเวลา 17.00 น. คอนเสิร์ตเริ่มต้นด้วยการแสดงระบำ 4 ภาค จากนั้นเป็นการแสดงของตำนานเพลงร็อก นำโดย ช.อ้น ณ บางช้าง และสมาชิกวงเดอะฟ็อกซ์ อาทิ ช.เอ ณ บางช้าง, ฮันเตอร์ ณ บางช้าง ที่นำเพลง Black Magic Woman, Smoke on The Water ขึ้นมาเล่นเปิดเวที จากนั้น โอ้ - โอฬาร พรหมใจ และวง ดิ โอฬาร โปรเจ็คต์ ก็ได้นำเพลง อย่าหยุดยั้ง, พลังและความตั้งใจ, ไฟปรารถนา มาแสดง ต่อด้วย แหลม มอริสัน กับวงวีไอพีที่หยิบเพลง Night in Bangkok มาแสดง หลังจากนั้นเป็นการแสดงของ กิตติ กีตาร์ปืน และวงคาไลโดสโคป ที่นอกจากจะนำเพลง แรงจัด, Walking in The Sand, Walking by Myself มาเล่นแล้ว ยังได้นักร้องระดับโลก แกรี่ บารเดน เจ้าของเพลง Rock Bottom ขึ้นแจมบนเวทีด้วย และปิดท้ายในช่วงของตำนานเพลงร็อกด้วย เอกมันต์ โพธิพันธุ์ทอง ตำนานมือกลองสองกระเดื่องชั้นแนวหน้าของเมืองไทย และชาวร็อกทั้งหมดขึ้นแจมเพลง ลูกหิน จากนั้นเป็นพิธีการมอบรางวัลการแข่งขัน แรลลี่ กินลม ชมบาว หลังจากนั้นเข้าสู่ไฮไลท์สำคัญของคอนเสิร์ตนี้ คือการแสดงของวงคาราบาว นำโดย แอ๊ด - ยืนยง โอภากุล, เล็ก - ปรีชา ชนะภัย และ เทียรี่ เมฆวัฒนา โดยขนเพลงมาแสดงเป็นจำนวนมาก เช่น มนต์เพลงคาราบาว, เจ้าตาก, วันพ่อ, ซานตาน่าคาราบาว เป็นต้น และมาถึงช่วงเซอร์ไพรส์ของงานที่ได้นักร้องชื่อดังอย่าง เสก โลโซ มาร่วมร้องเพลง เพื่อชีวิตติดล้อ, วณิพก และ หำเทียม แถมในช่วงท้าย ๆ ยังมี โก๊ะตี๋ อารามบอย มาร่วมร้องด้วย ต่อด้วยบทเพลงอีก 1 ชุดใหญ่ อาทิ คนเก็บฟืน, คนล่าฝัน, วิชาแพะ และ 2 บทเพลงใหม่ ใครว่ะแก๊แก่ และ สวัสดีประเทศไทย ต่อด้วยบทเพลงเมดเล่ย์ หลังจากนั้น วงคาราบาวและเหล่าตำนานวงดนตรีร็อกขึ้นเวทีร่วมแจมพร้อมกันในบทเพลงหลักของคอนเสิร์ตนี้ คือเพลง กินลม ชมบาว ปิดท้ายด้วยเพลง บัวลอย ก่อนที่คอนเสิร์ตจะปิดฉากลงอย่างสมบูรณ์สมาชิกสมาชิก. 1. ยืนยง โอภากุล (แอ๊ด) : ร้องนำ , กีตาร์ 2. ปรีชา ชนะภัย (เล็ก) : ร้องนำ , กีตาร์ , ร้องประสาน 3. เทียรี่ เมฆวัฒนา (รี่) : ร้องนำ , กีตาร์ , ร้องประสาน 4. เกริกกำพล ประถมปัทมะ (อ๊อด) : เบส , ร้องนำบางส่วน , ร้องประสาน 5. ลือชัย งามสม (ดุก) : คีย์บอร์ด , ทรัมเป็ต , แอคคอร์เดียน , ร้องนำบางส่วน , ร้องประสาน 6. ขจรศักดิ์ หุตะวัฒนะ (หมี) : กีตาร์ , แมนโดลิน , ร้องประสาน 7. ชูชาติ หนูด้วง (โก้) : กลอง , เพอร์คัสชั่น 8. ธนะสิทธิ์ พันธุ์พงษ์ไทย (อ้วน) : ขลุ่ย , กลอง , เพอร์คัสชั่น , แซกโซโฟน , ร้องประสานแขกรับเชิญแขกรับเชิญ. 1. แหลม มอริสัน 2. กิตติ กีตาร์ปืน 3. โอฬาร พรหมใจ 4. ช.อ้น ณ บางช้าง 5. เอกมันต์ โพธิ์พันธุ์ทอง 6. เสกสรรค์ ศุขพิมาย 7. โก๊ะตี๋ อารามบอยรายชื่อเพลงรายชื่อเพลง. 1. มนต์เพลงคาราบาว 2. เจ้าตาก 3. วันพ่อ 4. ซานตาน่าคาราบาว 5. รั้วทะเล 6. ลูกแก้ว 7. ลูกหิน 8. นางงามตู้กระจก 9. กัญชา 10. เพื่อชีวิตติดล้อ 11. วณิพก 12. หำเทียม 13. คนเก็บฟืน 14. คนล่าฝัน 15. วิชาแพะ 16. ใครวะแก๊แก่ 17. สวัสดีประเทศไทย 18. สัญญาหน้าฝน 19. แม่สาย 20. ยายสำอาง 21. บิ๊กสุ 22. คาราบาวเมดเล่ย์1. ล้างบาง 2. วณิพก 3. ราชาเงินผ่อน 4. คนจนผู้ยิ่งใหญ่ 5. รักทรหด 6. ซาอุดร 7. เวลคัม ทู ไทยแลนด์ 8. หลวงตา 9. ปาปาย่าป๊อก ๆ 10. หลวงพ่อคูณ 11. กระถางดอกไม้ให้คุณ 12. กำนันผู้ใหญ่บ้าน 13. สุรชัย 3 ช่า 14. พ่อหลี 15. เต้าหู้ยี้ 16. คนหนังเหนียว 17. หลงวัฒน์ 18. สามัคคีประเทศไทย 19. ตาตี๋ 20. ทินเนอร์ 21. ข่าวดี 23. ทะเลใจ 24. กินลม ชมบาว 25. บัวลอย (ถึกควายทุย ภาค 5)</doc>
