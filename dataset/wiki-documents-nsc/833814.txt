<doc id="833814" url="https://th.wikipedia.org/wiki?curid=833814" title="พระนางอินรย็อล">พระนางอินรย็อล พระนางอินรย็อล () พระมเหสีองค์แรกในพระเจ้าอินโจ รัชกาลที่ 16 แห่งราชวงศ์โชซ็อนและเป็นพระราชมารดาในเจ้าชายรัชทายาทโซฮย็อน และ พระเจ้าฮโยจง รัชกาลที่ 17พระประวัติ พระประวัติ. พระนางอินรย็อลพระราชสมภพเมื่อวันที่ 16 สิงหาคม ค.ศ. 1594 ในรัชสมัยพระเจ้าซ็อนโจ รัชกาลที่ 14 โดยเป็นธิดาของฮันจุนกยอม ขุนนางจากฝ่ายตะวันตกและฮวางฮูหยิน พระนางได้เข้าพิธีอภิเษกกับเจ้าชายนึงยาง พระโอรสในพระเจ้าซ็อนโจเมื่อ ค.ศ. 1611 ขณะมีพระชนมายุเพียง 17 พรรษาและได้รับสถาปนาเป็นเจ้าหญิงพระชายา หลังจากนั้นเพียง 1 ปีเจ้าหญิงพระชายาได้มีพระประสูติกาลพระโอรสองค์แรกคือเจ้าชายลีวัง เมื่อวันที่ 5 กุมภาพันธ์ ค.ศ. 1612 และอีก 7 ปีต่อมาคือวันที่ 3 มิถุนายน ค.ศ. 1623 เจ้าหญิงพระชายาได้มีพระประสูติกาลพระโอรสองค์ที่ 2 คือ เจ้าชายลีโฮสถาปนาเป็นพระมเหสี สถาปนาเป็นพระมเหสี. ใน ค.ศ. 1623 ภายหลังจากที่เจ้าชายควังแฮ รัชกาลที่ 15 ถูกขุนนางฝ่ายตะวันตกกระทำการรัฐประหารปลดออกจากราชบัลลังก์และสถาปนาเจ้าชายนึงยางพระอนุชาต่างพระมารดาขึ้นสืบราชบัลลังก์เป็นพระเจ้าอินโจ พระองค์จึงสถาปนาเจ้าหญิงพระชายาจากตระกูลฮันขึ้นเป็นพระมเหสีมีพระนามว่า พระนางอินรย็อล จากนั้นอีก 1 ปีคือ ค.ศ. 1624 พระเจ้าอินโจจึงได้สถาปนาเจ้าชายลีวังพระราชโอรสพระองค์ใหญ่ที่ประสูติแต่พระมเหสีขึ้นเป็นรัชทายาทมีพระนามว่า เจ้าชายรัชทายาทโซฮย็อนสิ้นพระชนม์ สิ้นพระชนม์. วันที่ 12 มกราคม ค.ศ. 1636 พระนางอินรย็อลได้มีพระประสูติกาลพระโอรสองค์ที่ 5 แต่หลังจากนั้นเพียง 4 วัน พระนางอินรย็อลก็เกิดพระอาการตกพระโลหิตและสวรรคตเมื่อวันที่ 16 มกราคม ค.ศ. 1636 ขณะพระชนมายุเพียง 41 พรรษา</doc>
