<doc id="9613" url="https://th.wikipedia.org/wiki?curid=9613" title="เวลาสากลเชิงพิกัด">เวลาสากลเชิงพิกัด เวลาสากลเชิงพิกัด () คือ หน่วยเวลาที่ใช้ในการอ้างอิงการหมุนของโลก โดยใช้เครื่องหมายบวก (+) หรือลบ (-) เทียบจากหน่วยเวลาสากลซึ่งเป็นระบบอ้างอิงจากเวลามาตรฐานกรีนิช (GMT) จุดอ้างอิงของเวลาสากลเชิงพิกัดคือที่ลองจิจูด ที่ 0° ที่ตัดผ่านหอดูดาวหลวงกรีนิชในกรีนิช ลอนดอน สหราชอาณาจักร (และเป็นสาเหตุหลักที่เวลามาตรฐานกรีนิชยังคงมีใช้อยู่ในปัจจุบัน)ตารางเวลาสากลเชิงพิกัด ตารางเวลาสากลเชิงพิกัด. ตัวอย่างเวลาของที่ต่างๆ ในโลก ถ้าเวลาสากลเชิงพิกัดมีค่า 10:00- ลอสแอนเจลิส สหรัฐอเมริกา (UTC -8) - เวลาท้องถิ่น 2:00 - นิวยอร์ก สหรัฐอเมริกา (UTC -5) - เวลาท้องถิ่น 5:00 - ลอนดอน สหราชอาณาจักร (UTC) - เวลาท้องถิ่น 10:00 - กรุงเทพ ประเทศไทย (UTC +7) - เวลาท้องถิ่น 17:00 - โตเกียว ประเทศญี่ปุ่น (UTC +9) - เวลาท้องถิ่น 19:00 อย่างไรก็ตาม ในช่วงฤดูร้อน ในบางพื้นที่ของโลก โดยเฉพาะในพื้นที่ที่อยู่ห่างจากเส้นศูนย์สูตร ช่วงเวลาจากวันอาทิตย์สุดท้ายของเดือนมีนาคม จนถึงวันอาทิตย์สุดท้ายของเดือนตุลาคม เวลาท้องถิ่น จะใช้เวลาออมแสงแทน ซึ่งโดยทั่วไปมีค่าแตกต่างจากเวลาปกติ 1 ชั่วโมง</doc>
