<doc id="569764" url="https://th.wikipedia.org/wiki?curid=569764" title="พรเทพ ม้ามณี">พรเทพ ม้ามณี นาวาโท นายแพทย์ พรเทพ ม้ามณี หรือ หมอโต้ง เป็นศัลยแพทย์กระดูกและข้อ และแพทย์เวชศาสตร์การกีฬา ประจำสโมสรฟุตบอลเอสซีจี เมืองทอง ยูไนเต็ด รวมถีงทีมชาติไทยประวัติ ประวัติ. พรเทพสำเร็จการศึกษาจาก คณะแพทยศาสตร์ศิริราชพยาบาล มหาวิทยาลัยมหิดล และการผ่าตัดจากมหาวิทยาลัยจอนส์ฮอปกินส์ พรเทพ ม้ามณีเป็นผู้มีผลงานด้านการกีฬาที่ได้รับการกล่าวถึงหลายเคส อาทิ ทำหน้าที่ตรวจระบบหัวใจร็อบบี ฟาวเลอร์ เมื่อครั้งที่เข้ามาเป็นสมาชิกใหม่ของสโมสรฟุตบอลเอสซีจี เมืองทอง ยูไนเต็ด และเป็นผู้ดูอาการพนิดา คำศรี ซึ่งเป็นนักยกน้ำหนักทีมชาติไทยชุดโอลิมปิกฤดูร้อน 2012 รวมถึง เมื่อครั้งที่นายแพทย์พรเทพให้การรักษากวิน ธรรมสัจจานันท์ ซึ่งเป็นผู้รักษาประตูทีมชาติ โดยได้ให้กวินทำกายภาพบำบัด ผลปรากฏว่าฟื้นตัวได้เร็วมาก ซึ่งแพทย์ผู้ดูแลดาบิด บียา ที่เป็นเพื่อนสมัยเรียนของนายแพทย์พรเทพ ได้ขอเทปการรักษาเพื่อนำไปเป็นแนวทางในการรักษาให้แก่นักกีฬาในสังกัดในเวลาต่อมา ตลอดจน เมื่อครั้งที่ดาโน เซียกา และภานุพงศ์ วงศ์ษา ได้รับบาดเจ็บจากการแข่งขันไทยพรีเมียร์ลีก 2556 นายแพทย์พรเทพได้เปิดเผยถึงผลการรักษาของทั้งสอง ว่าสามารถฟื้นพร้อมเดินทางสู่การแข่งขันเอเอฟซีแชมเปียนส์ลีก 2013 กับทีมสโมสรฟุตบอลกว่างโจวเอเวอร์แกรนด์ได้ทันเวลา นายแพทย์พรเทพ ยังทำหน้าที่เป็นแพทย์ประจำทีมชาติไทย ในเดือนกรกฎาคม 2556 เอรียา จุฑานุกาล ซึ่งเป็นนักกีฬากอล์ฟ เกิดอาการบาดเจ็บเอ็นฉีกขาดบริเวณหัวไหล่ นายแพทย์พรเทพซึ่งเป็นแพทย์เจ้าของไข้ ได้ร่วมกับทีมแพทย์ทำการผ่าตัดทางกล้องเย็บเอ็นที่ฉีกขาดยึดเข้ากับข้อกระดูก</doc>
