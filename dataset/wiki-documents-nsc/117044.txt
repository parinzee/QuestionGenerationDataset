<doc id="117044" url="https://th.wikipedia.org/wiki?curid=117044" title="พิชิต ศิษย์บางพระจันทร์">พิชิต ศิษย์บางพระจันทร์ พิชิต ศิษย์บางพระจันทร์ มีชื่อจริงว่า สุภาพ หาญวิชาชัย เกิดเมื่อวันที่ 15 มกราคม พ.ศ. 2509 ที่บ้านหนองกระเทือง อำเภอเนินสง่า (เดิมเคยเป็นส่วนหนึ่งของอำเภอเมือง) จังหวัดชัยภูมิ มีสถิติการชกทั้งหมด 24 ครั้ง ชนะ 24 (น็อค 18) เป็นพี่ชายแท้ ๆ ของพิชิตน้อย ศิษย์บางพระจันทร์ และถือเป็นแชมป์โลกคู่พี่น้องที่ไม่ใช่ฝาแฝดคู่หนึ่งของประเทศไทยแชมป์โลกคนที่ 16 แชมป์โลกคนที่ 16. พิชิตจบชั้นป.6 จากโรงเรียนร่วมราษฎร์วิทยา เริ่มชกมวยตั้งแต่อายุ 13 ปี ขึ้นชกครั้งแรกใช้ชื่อว่า วิชิตชัย สิงห์หนองกะเทือง ต่อมาจึงย้ายมาอยู่ค่ายศิษย์บางพระจันทร์ ของเซียนโหงว ศิษย์บางพระจันทร์ และเปลี่ยนชื่อเป็น พิชิต ศิษย์บางพระจันทร์ ด้วยเหตุที่พิชิตเป็นมวยหมัดหนัก จนได้รับฉายาว่า ไอ้หมัดผีสิง ทรงชัย รัตนสุบรรณ เห็นว่าน่าจะเอาดีในทางมวยสากลได้จึงนำมาสร้างสรรค์ในแบบมวยสากล มี สุดใจ สัพพะเลข เป็นเทรนเนอร์ ชกชนะรวด 12 ครั้ง ทรงชัยจึงจัดให้พิชิตขึ้นชิงแชมป์โลกรุ่นฟลายเวท IBF เมื่อวันที่ 29 พฤศจิกายน พ.ศ. 2535 ที่ห้างสรรพสินค้าอิมพีเรียล สำโรง ซึ่งในครั้งนั้นเป็นยุคที่มืองไทยปลอดแชมป์โลก หลังจากที่ ฟ้าลั่น ลูกมิ่งขวัญ เสียแชมป์โลกให้ แมนนี่ เมลชอร์ ไปแล้วราว 2 เดือนก่อนหน้านี้ ผลการชกปรากฏว่า พิชิตชนะน็อค โรดอลโฟ บลังโก ยก 3 ทำให้ประเทศไทยกลับมามีแชมป์โลกอีกครั้งหนึ่ง พิชิตจึงกลายเป็นแชมป์โลกที่มีชื่อเสียงมากที่สุดคนหนึ่งในเวลานั้นสละตำแหน่ง สละตำแหน่ง. หลังจากได้แชมป์โลก พิชิตย้ายมาอยู่ค่ายส.เพลินจิต มี อิสมาแอล ซาลาส เป็นเทรนเนอร์ พิชิตป้องกันตำแหน่งได้ 5 ครั้งติดต่อกันอย่างสวยสดงดงาม โดยในการป้องกันครั้งที่ 4 ที่จังหวัดสุราษฎร์ธานีกับ อาร์เธอร์ จอห์นสัน นักมวยผิวดำชาวอเมริกันซึ่งมีเทรนเนอร์ระดับโลกคือ แองเจโล่ ดันดี พิชิตกลับทำได้ไม่ดีแต่กลับเป็นฝ่ายชนะคะแนนไปอย่างค้านสายตา และในการป้องกันตำแหน่งครั้งล่าสุด พิชิตชนะคะแนน โฮเซ่ หลุยส์ เซปาดา นักมวยชาวเม็กซิกัน ที่จังหวัดราชบุรีไปอย่างค้านสายตา เพราะพิชิตถูกเซปาดาถลุงเจียนอยู่เจียนไปในยกท้ายๆ แต่รวมคะแนนออกมาปรากฏว่าพิชิตชนะคะแนนอย่างเหลือเชื่อ ทาง IBF จึงสั่งให้ชกกันใหม่ ระหว่างที่รอการชกแก้มือนี้เอง มีข่าวออกมาตลอดว่าสภาพร่างกายและจิตใจของพิชิตไม่สมบูรณ์ จนกลายเป็นข่าวลือว่าพิชิตถูกคุณไสยหรือเป็นโรคเมาหมัด มีพฤติกรรมแปลก ๆ เช่น จากเป็นคนเงียบขรึมก็กลายมาเป็นคนพูดมาก และชอบเก็บสุนัขข้างถนนมาเลี้ยงไว้เต็มไปหมด จนในที่สุดทรงชัยจึงตัดสินใจให้พิชิตสละแชมป์โลก โดยประกาศแถลงข่าวการแขวนนวมที่อาคารรัฐสภาเมื่อวันที่ 25 พฤศจิกายน พ.ศ. 2537 โดยที่หลังการแถลงข่าวจบ นายชวน หลีกภัย นายกรัฐมนตรีในขณะนั้นยังได้เข้ามาสอบถามด้วยความเป็นห่วงว่า "ยังปวดศีรษะอยู่หรือเปล่า", "เลิกชกมวยแล้วจะไปทำอะไร" เป็นต้น หลังการแขวนนวมแล้ว พิชิตหันไปทำกิจการปั๊มน้ำมันและซูเปอร์มาร์เก็ตของตัวเองที่บ้านเกิด และต่อมาได้เดินทางไปเป็นเทรนเนอร์มวยสากลที่ประเทศญี่ปุ่นเช่นเดียวกับ พิชิต ช.ศิริวัฒน์ น้องชายกลับมาชกอีกครั้ง กลับมาชกอีกครั้ง. พิชิตเลิกชกไปประมาณสองปี กลับมาชกอีกครั้งใน พ.ศ. 2539 โดยยืนยันว่าได้รักษาสภาพจิตใจหายดีแล้ว ผลการชกปรากฏว่า พิชิตชนะน็อค แซมมี่ ซอร์ดิลญา ยก 9 จากนั้น พิชิตหยุดชกไปอีก กลับมาชกอีกครั้งในปี พ.ศ. 2543 ชนะคะแนน บอง อาลอส จากนั้นก็ไม่ได้ขึ้นชกอีกเลย แขวนนวมไปโดยปริยาย สร้างประวัติศาสตร์เป็นแชมป์โลกชาวไทยเพียงคนเดียวที่ไม่เคยแพ้ใครเลยจนแขวนนวมเกียรติประวัติเกียรติประวัติ. - แชมป์โลกรุ่นฟลายเวท IBF- ชิง 29 พฤศจิกายน 2535 ชนะน็อค ยก 3 โรดอลโฟ บลังโก () ที่ ห้างสรรพสินค้าอิมพีเรียลเวิลด์สำโรง จ.สมุทรปราการ - ป้องกันแชมป์ครั้งที่ 1, 6 มีนาคม 2536 ชนะน็อค ยก 4 อันโตนีโอ เปเรซ () ที่ สนามกีฬากลาง จ.อุตรดิตถ์ - ป้องกันแชมป์ครั้งที่ 2, 11 กรกฎาคม 2536 ชนะน็อค ยก 1 ลี คยุงยุน () ที่ สนามกีฬากลาง จ.นครสวรรค์ - ป้องกันแชมป์ครั้งที่ 3, 3 ตุลาคม 2536 ชนะน็อค ยก 9 มิเกล มาร์ติเนซ (เม็กซิโก) ที่ สนามกีฬากลาง จ.ชัยภูมิ - ป้องกันแชมป์ครั้งที่ 4, 23 มกราคม 2537 ชนะคะแนน อาเธอร์ จอห์นสัน () ที่ สนามกีฬากลาง จ.สุราษฎร์ธานี - ป้องกันแชมป์ครั้งที่ 5, 8 พฤษภาคม 2537 ชนะคะแนน โฮเซ หลุยส์ เซปาดา (เม็กซิโก) ที่ จ.ราชบุรี - 25 พฤศจิกายน 2537 สละแชมป์</doc>
