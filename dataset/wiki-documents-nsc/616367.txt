<doc id="616367" url="https://th.wikipedia.org/wiki?curid=616367" title="ช้างเอเชีย (สกุล)">ช้างเอเชีย (สกุล) ช้างเอเชีย หรือ ช้างยูเรเชีย () เป็นสกุลของสัตว์เลี้ยงลูกด้วยนมขนาดใหญ่ในอันดับ Proboscidea หรืออันดับช้าง ใช้ชื่อสกุลว่า Elephas (/อี-เล-ฟาส/) จัดอยู่ในวงศ์ Elephantidaeวิวัฒนาการ วิวัฒนาการ. เชื่อว่า ช้างเอเชียถือกำเนิดขึ้นมาในทวีปแอฟริกา แต่ด้วยความไม่ทราบสาเหตุ เมื่อประมาณ 200,000 ปีที่แล้ว ก็ได้พากันอพยพหนีมาอยู่ทวีปเอเชียกันหมด จากนั้นช้างเอเชียที่ยังอยู่ในทวีปแอฟริกาก็ได้สูญพันธุ์ไปอย่างกระทันหัน ช้างเอเชียตัวสุดท้ายในทวีปแอฟริกาเชื่อว่าน่าจะตายไปเมื่อประมาณ 35,000 ปีที่แล้ว และจากการที่มีช้างเอเชียอาศัยอยู่ในทวีปแอฟริกา เป็นสาเหตุให้ประชากรช้างแอฟริกาแท้ ๆ ต้องแยกสายวิวัฒนาการกันจนกระทั่งมี 2 ชนิด อย่างในปัจจุบัน และหลังจากที่ช้างเอเชียได้แยกสายวิวัฒนาการจากช้างแอฟริกาแล้ว แมมมอธซึ่งเป็นช้างที่สูญพันธุ์ไปแล้วอีกสกุลหนึ่งในยุคก่อนประวัติศาสตร์ก็ได้แยกสายวิวัฒนาการของตัวเองมาจากช้างเอเชีย จึงมีความเชื่อของนักวิทยาศาสตร์ว่า ช้างเอเชียตัวเมียสามารถที่จะผสมข้ามพันธุ์กับช้างแอฟริกาและแมมมอธได้ หรือมีสายสัมพันธ์กับสเตโกดอน ที่ได้อพยพมาจากไซบีเรียที่หนาวเย็นมาสู่ทางใต้ของทวีปเอเชียที่อากาศอบอุ่นกว่า เมื่อราว 20,000 ปีก่อน ช้างเอเชีย ถือเป็นสัตว์จำพวกช้างเพียง 1 ใน 2 สกุลเท่านั้นที่ยังหลงเหลือมาจนถึงปัจจุบัน ซึ่งอีกสกุลที่เหลือนั้น คือ Loxodonta หรือช้างแอฟริกา ที่พบเฉพาะในทวีปแอฟริกาเท่านั้นความแตกต่างของช้าง 2 สกุลการจำแนก การจำแนก. ปัจจุบัน ช้างในสกุลนี้เหลือเพียงแค่ชนิดเดียวเท่านั้น คือ ช้างเอเชีย ซึ่งแบ่งออกได้เป็น 4 ชนิดย่อย และก็มีอีกหลายชนิดและหลายชนิดย่อยที่ได้สูญพันธุ์ไปหมดแล้ว ทั้งหมดพบกระจายพันธุ์แต่ในทวีปเอเชีย ซึ่งในอดีตพบได้จนถึงภูมิภาคตะวันออกกลางและยูเรเชีย แต่ปัจจุบันพบได้เพียงอนุทวีปอินเดีย และเอเชียตะวันออกเฉียงใต้- Elephantidae- สกุล Elephas- ชนิด Elephas maximus (ช้างเอเชีย)- ชนิดย่อย Elephas maximus indicus (ช้างอินเดีย) - ชนิดย่อย Elephas maximus maximus (ช้างศรีลังกา) - ชนิดย่อย Elephas maximus sumatranus (ช้างสุมาตรา) - ชนิดย่อย Elephas maximus borneensis (ช้างบอร์เนียว) — ถูกจัดให้อยู่ในชนิดนี้ แต่ยังไม่รับรองความถูกต้อง - ชนิดย่อย Elephas maximus rubridens (ช้างจีน) † — สูญพันธุ์เมื่อ 3,500 ปีก่อน - ชนิดย่อย Elephas maximus asurus (ช้างซีเรีย) † - ชนิด Elephas beyeri † - ชนิด Elephas celebensis (ช้างแคระสุลาเวสี) † - ชนิด Elephas hysudricus † - ชนิด Elephas hysudrindicus (ช้างชวา) † - ชนิด Elephas iolensis † - ชนิด Elephas planifrons † - ชนิด Elephas platycephalus † - ชนิด Elephas recki †- ชนิดย่อย Elephas recki atavus † - ชนิดย่อย Elephas recki brumpti † - ชนิดย่อย Elephas recki ileretensis † - ชนิดย่อย Elephas recki illertensis † - ชนิดย่อย Elephas recki recki † - ชนิดย่อย Elephas recki shungurensis † - สกุลย่อย Palaeoloxodon †- ชนิด Elephas (Palaeoloxodon) antiquus (ช้างงาตรง) † - ชนิด Elephas (Palaeoloxodon) tiliensis † - ชนิด Elephas (Palaeoloxodon) creutzburgi † - ชนิด Elephas (Palaeoloxodon) chaniensis † - ชนิด Elephas (Palaeoloxodon) cypriotes (ช้างแคระไซปรัส) † - ชนิด Elephas (Palaeoloxodon) ekorensis † - ชนิด Elephas (Palaeoloxodon) falconeri (ช้างแคระซิซิเลียน) † - ชนิด Elephas (Palaeoloxodon) mnaidriensis † - ชนิด Elephas (Palaeoloxodon) melitensis † - ชนิด Elephas (Palaeoloxodon) namadicus † - ชนิด Elephas (Palaeoloxodon) naumanni (ช้างแคระนูแมนน์) †</doc>
