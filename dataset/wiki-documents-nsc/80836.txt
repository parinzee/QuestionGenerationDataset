<doc id="80836" url="https://th.wikipedia.org/wiki?curid=80836" title="โรวัน แอตคินสัน">โรวัน แอตคินสัน โรวัน เซบาสเตียน แอตคินสัน () (เกิดเมื่อวันที่ 6 มกราคม ค.ศ. 1955) เป็นนักแสดงบทตลกและเป็นนักเขียนบทละครชาวอังกฤษที่มีชื่อเสียง เขาเป็นคนที่มีชื่อเสียงมากที่สุดจากงานเขียนบทตลกแนวเสียดสีจากละครซีรีส์เรื่อง Not The Nine O'Clock News และละครซิตคอมเรื่อง มิสเตอร์ แบล็คแอ็ดเดอร์, Mr. Bean และ The Thin Blue Line แอตคินสันถูกจัดอันดับจากหนังสือพิมพ์ดิออบเซิร์ฟเวอร์ให้เป็น 1 ใน 50 นักแสดงตลกของอังกฤษที่ตลกที่สุด และเป็นนักแสดงตลกชั้นนำ 50 คนแรกในปี 2005 จากผลการสำรวจความเห็นของผู้ที่ชมรายการตลก เขายังประสบความสำเร็จในผลงานแสดงภาพยนตร์เรื่อง มิสเตอร์บีน, มิสเตอร์บีน พักร้อนนี้มีฮา, พยัคฆ์ร้าย ศูนย์ ศูนย์ ก๊าก, พยัคฆ์ร้าย ศูนย์ ศูนย์ ก๊าก สายลับกลับมาป่วน แอตคินสัน จบปริญญาตรีวิศวกรรมไฟฟ้าจากมหาวิทยาลัยนิวคาสเซิล แล้วศึกษาต่อที่ควีนส์คอลเลจ มหาวิทยาลัยออกซฟอร์ด ระหว่างศึกษาปริญญาโทนี้ เขาได้ร่วมชมรมการแสดงของมหาวิทยาลัย และได้พบกับริชาด เคอร์ทิส และร็อบบิน ดริสคอล ซึ่งได้ร่วมงานสร้าง มิสเตอร์บีน ในเวลาต่อมา แอตคินสัน เข้าสู่วงการแสดงในปี ค.ศ. 1983 จากบทตัวประกอบในภาพยนตร์ เจมส์ บอนด์ ตอน พยัคฆ์เหนือพยัคฆ์ เป็นภาพยนตร์เจมส์บอนด์อย่างไม่เป็นทางการ ที่นำแสดงโดย ฌอน คอนเนอรี่ ปี ค.ศ.2012 เขาได้ไปร่วมแสดงในพิธีเปิด กีฬาโอลิมปิก ที่ลอนดอนและอเมริกาด้วยผลงานแสดงนำผลงานแสดงนำ. - บีน เดอะมูฟวี่ (1997) - พยัคฆ์ร้าย ศูนย์ ศูนย์ ก๊าก (2003) - มิสเตอร์บีน พักร้อนนี้มีฮา (2007) - พยัคฆ์ร้าย ศูนย์ ศูนย์ ก๊าก สายลับกลับมาป่วน (2011)ผลงานแสดงรับเชิญผลงานแสดงรับเชิญ. - พยัคฆ์เหนือพยัคฆ์ (1983) - Hot Shots! Part Deux (1993) - Four Weddings and a Funeral (1994) - ทุกหัวใจมีรัก (2003) - Keeping Mum (2004)</doc>
