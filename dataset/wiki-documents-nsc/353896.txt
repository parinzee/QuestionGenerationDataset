<doc id="353896" url="https://th.wikipedia.org/wiki?curid=353896" title="หลาง หล่าง">หลาง หล่าง หลาง หล่าง () เป็นนักเปียโนชาวจีน มีชื่อเสียงจากการแสดงคอนเสิร์ตดนตรีคลาสสิกในสหรัฐอเมริกาและยุโรป ปัจจุบันอาศัยอยู่ในสหรัฐอเมริกา หลาง หล่างเป็นชาวจีนเชื้อสายแมนจู เกิดที่เมืองเสิ่นหยาง มณฑลเหลียวหนิง เมื่อวันที่ 14 มิถุนายน ค.ศ. 1982 เริ่มหัดเล่นเปียโนตั้งแต่อายุ 3 ปี โดยเริ่มจากการได้ฟังเพลงฮังกาเรียนแรพโซดีหมายเลข 2 ของฟรานซ์ ลิซท์ ที่เป็นเพลงประกอบภาพยนตร์การ์ตูนทอมแอนด์เจอร์รีเมื่ออายุ 2 ปี เริ่มมีชื่อเสียงจากการชนะเลิศการแข่งขันเปียโนประจำปีของเมืองเสินหยางเมื่ออายุได้ 5 ปี จากนั้นเมื่ออายุได้สอบเข้าศึกษาต่อที่ และได้เป็นนักเปียโนโซโลของวงซิมโฟนีแห่งชาติจีนในการแสดงออกอากาศทางสถานีโทรทัศน์ซีซีทีวี เมื่ออายุได้ 14 ปี และชนะเลิศการแข่งขันในระดับนานาชาติอีกหลายครั้ง หลาง หล่างได้รับการแต่งตั้งเป็นทูตพิเศษเพื่อเยาวชนขององค์การยูนิเซฟในปี 2004 และได้รับการจัดอันดับเป็น 1 ใน 100 บุคคลผู้ทรงอิทธิพลของโลกประจำปี 2009 โดยนิตยสารไทม์</doc>
