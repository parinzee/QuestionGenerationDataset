<doc id="290997" url="https://th.wikipedia.org/wiki?curid=290997" title="เรือบรรทุกเครื่องบินชั้นคิตตีฮอว์ค">เรือบรรทุกเครื่องบินชั้นคิตตีฮอว์ค เรือบรรทุกเครื่องบินชั้นคิตตีฮอว์ค () เป็นชั้นของเรือบรรทุกเครื่องบินขับเคลื่อนด้วยกังหันไอน้ำของกองทัพเรือสหรัฐอเมริกา พัฒนามาจากเรือบรรทุกเครื่องบินชั้นฟอร์เรสตัล ตั้งชื่อตามชื่อเรือลำแรกในชั้น คือ ยูเอสเอส คิตตีฮอว์ค (CV-63) ซึ่งมาจากชื่อเมืองคิตตีฮอว์ค รัฐนอร์ทแคโรไลนา สถานที่ซึ่งพี่น้องไรต์ทดสอบเครื่องบินเป็นครั้งแรกเมื่อ 17 ธันวาคม ค.ศ. 1903 เรือบรรทุกเครื่องบินชั้นคิตตีฮอว์คประกอบด้วยเรือจำนวน 4 ลำ ที่ประจำการตั้งแต่ทศวรรษ 1960 ปัจจุบันเรือทั้งสี่ลำถูกปลดประจำการหมดแล้ว ได้แก่- ยูเอสเอส คิตตีฮอว์ค (CV-63) ประจำการตั้งแต่ ค.ศ. 1961 ถึง 2009 - ยูเอสเอส คอนสเตลเลชัน (CV-64) ประจำการตั้งแต่ ค.ศ. 1961 ถึง 2003 - ยูเอสเอส อเมริกา (CV-66) ประจำการตั้งแต่ ค.ศ. 1965 ถึง 1996 - ยูเอสเอส จอห์น เอฟ. เคนเนดี (CV-67) ประจำการตั้งแต่ ค.ศ. 1967 ถึง 2007</doc>
