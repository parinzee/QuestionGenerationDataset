<doc id="566549" url="https://th.wikipedia.org/wiki?curid=566549" title="วัดจันทร์เจริญสุข">วัดจันทร์เจริญสุข วัดจันทร์เจริญสุข เป็นวัดพระพุทธศาสนานิกายเถรวาท สังกัดคณะสงฆ์มหานิกาย ภาค ๑๕ ตั้งอยู่เลขที่ ๒๒ หมู่ ๑๐ ตำบลบ้านปรก อำเภอเมือง จังหวัดสมุทรสงคราม 75000ประวัติ ประวัติ. วัดจันทร์เจริญสุข เป็นวัดเก่าวัดหนึ่ง สร้างมาแต่ประมาณ พ.ศ. ๒๔๐๒ มีอุโบสถไม้วัดจันทร์เจริญสุขหันหน้าออกสู่ทิศเหนือ ซึ่งมีทางเดินไปอุโบสถหลังใหม่ที่ก่อ อิฐถือปูน สิ่งที่เป็นบริบทสำคัญของพระอุโบสถไม้ประกอบไปด้วยซุ้มเสมาทรงกูบ และเจดีย์รายที่มีทั้งทรงปรางค์ ทรงเครื่อง และเจดีย์ทรงเครื่องแบบพื้นเมืองที่ดัดแปลงจากเจดีย์ย่อเหลี่ยมไม้สิบสอง- ทิศใต้มีขอบเขตติดกับแม่น้ำแม่กลอง - ทิศตะวันออกติดกับศูนย์การศึกษานอกโรงเรียน - ทิศตะวันตกเป็นลานกว้างซึ่งถัดไปเป็นพื้นที่ที่กำลังก่อสร้างอาคารใหม่ - แบบแผนผังของวัดจันทร์เจริญสุขhttps://drive.google.com/file/d/1hqxtmhzYZnrboL6Eg2rzGq-GD1mXUEmr/view?usp=sharingปูชนียวัตถุ/ปูชนียสถาน ปูชนียวัตถุ/ปูชนียสถาน. ๑.พระพุทธรูปปางห้ามญาติ และ ปางห้ามสมุทร หล่อด้วยทองสัมฤทธิ์พระเกตุถอดได้ บรรจุพระธาตุไว้ ๒.พระประธานหล่อด้วยทองสัมฤทธิ์ประดิษฐานในอุโบสถ หลังใหม่ สร้างในสมัย พระครูสมุทรมงคล พ.ศ. ๒๔๙๐ ๓.ต้นเจ้าแม่ประดู่ ต้นไม้ศักดิ์สิทธิ์ ๔.สรีระร่าง ที่ไม่เน่าไม่เปื่อยของ พระครูสมุทรมงคล (สาย สุมงฺคโล เอี่ยมสะอาด )อดีตเจ้าอาวาสวัดจันทร์เจริญสุขถาวรวัตถุถาวรวัตถุ. - ๑.อุโบสถไม้สักทอง สร้างด้วยไม้สักทองเก่าแก่มาก อายุกว่า ๑๕๐ ปีแล้ว - ๒.อุโบสถสถาปัตยกรรมไทยหลังใหม่ พระครูสมุทรมงคล สร้างอุโบสถ หลังใหม่ขึ้น ได้รับพระราชทานวิสุคามสีมา เมื่อวันที่ ๑๐ พฤศจิกายน พ.ศ. ๒๕๑๕ (กว้าง ๔๐ เมตร ยาว ๔๐ เมตร )ได้จัดงานผูกพัทธสีมา เมื่อ ๙ -๑๕กุมภาพันธ์ พ.ศ. ๒๕๑๘ - ๓. บุษบกปิดทองคำแท้ย่อเหลี่ยมมุมไม้สิบสอง ๑ หลัง - ๔. กุฎิสงฆ์ทรงไทยไม้สัก จำนวน ๑๑ หลัง - ๕. ศาลการเปรียญสถาปัตยกรรมไทย ๒ ชั้น จำนวน ๑ หลัง - ๖. หอกลอง - หอระฆัง ไม้ทรงไทย ๒ ชั้น จำนวน ๒ หลัง - ๗. หอระฆังคอนกรีตเสริมเหล็ก ๒ ชั้น สถาปัตยกรรมทรงไทย ๑ หลัง - ๘. ศาลาท่าน้ำทรงไทย จำนวน ๒ หลัง - ๙. โรงครัว จำนวน ๑ หลัง - ๑๐. ศาลาทรงไทย สร้างด้วยไม้สักทอง จัตุรมุข ๒ ชั้น สร้างเมื่อวันที่ ๒ มีนาคม พ.ศ. ๒๕๔๘ - ๑๑. ศาลาทรงไทย ตรีมุข บุรพาจารย์ สร้างเมื่อ วันที่ ๒๗ ก.พ. พ.ศ. ๒๕๕๕ - ๑๒. หอสมุดเมธาธรรมสถาปัตยกรรมจีน ๑ หลัง - ๑๓. รูปหล่อท้าวเวสสุวรรณ สูง ๔.๕๐ เมตร - ๑๔. ศาลาทรงไทยประดิษฐานพระป่าเลไลย์ ๑ หลัง - ๑๕. ศาลาเอนกประสงค์ กว้าง ๒๑ เมตร ยาว ๔๐ เมตร ๑ หลัง สร้างเมื่อ พ.ศ. ๒๕๕๙เจ้าอาวาสเจ้าอาวาส. - ๑.พระอธิการทรัพย์ เจ้าอาวาสรูปแรก - ๒.พระอธิการเขียน - ๓.พระอธิการสวาท - ๔. พระแจ้ง - ๖. พระใจ - ๗.พระครูเหว่า - ๘.พระอธิการผึ่ง - ๙.พระครูแหร่ม - ๑๐.พระรอด - ๑๑.พระครูสมุทรมงคล ( สาย สุมงฺคโล ) พ.ศ. ๒๔๘๓ ถึง พ.ศ. ๒๕๑๘ - ๑๒.พระครูสมุทรนวการ (สวัสดิ์ อภิสมาจาโร ) พ. ศ. ๒๕๑๘ ถึง พ.ศ. ๒๕๔๒ - ๑๓. พระครูรัตนปัญญาโสภณ ( โชคชัย ธมฺมทฺธโช ) พ.ศ. ๒๕๔๒ถึงปัจจุบัน ตามประวัติกล่าวว่า วัดจันทร์เจริญสุข เจริญรุ่งเรืองมากในยุคนั้น มีพระสงฆ์ จำพรรษาประมาณ ๑๐๐ รูป เป็นแหล่งศึกษาอักขระสมัย มีหอพระไตรปิฎกขนาดใหญ่ มีตู้หนังสือมาก มีกุฎิหลายหลัง แบ่งเป็นหลายคณะปกครอง ภายหลังชำรุดผุพังไปตามสภาพกาลเวลา ปัจจุบันมีรูปหลวงพ่อทรัพย์หล่อด้วยโลหะขนาดเท่าองค์จริง ประดิษฐานคู่กับรูปหล่อ พระครูสมุทรมงคล ( หลวงปู่สาย ) เจ้าอาวาสองค์ต่อมาพระอธิการเขียน พระอธิการสวาท พระแจ้ง พระใจ พระครูเหว่า พระอธิการผึ่ง พระครูแหร่ม พระรอด พระครูสมุทรมงคล ( สาย สุมงฺคโล ) พระครูสมุทรนวการ (สวัสดิ์ อภิสมาจาโร ) ย้ายมาจากวัดบางขันแตก พ. ศ. ๒๕๑๘ เจ้าอาวาสองค์ปัจจุบัน พระครูรัตนปัญญาโสภณ ( โชคชัย ธมฺมทฺธโช )โรงเรียนวัดจันทร์เจริญสุข โรงเรียนวัดจันทร์เจริญสุข. พระครูสมุทรมงคล (หลวงปู่สาย) ได้ริเริ่มเปิดโรงเรียนประชาบาลขึ้นครั้งแรก เมื่อ พ. ศ.๒๔๘๓ โดยอาศัยศาลาต่างๆภายในวัดเป็นที่เรียน และต่อมา ได้รับความอนุเคราะห์จากหลี และลำใย บำรุงพฤษ์ เป็นผู้ให้ริเริ่มก่อสร้างอาคารเรียนหลังแรกใหม่ โดยสร้างเป็นอาคารไม้ถาวร ๑ หลัง และยังคงใช้งานมาจวบจนปัจจุบัน โดยในปัจจุบัน มีอาคารเรียน ๒ หลัง และมีโรงฝึกงาน โรงอาหาร มีสนามกว้างขวาง มีนักเรียนมาก ปัจจุบันมี ครู ๑๓ คน</doc>
