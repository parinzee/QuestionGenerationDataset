<doc id="112453" url="https://th.wikipedia.org/wiki?curid=112453" title="พาสตา">พาสตา พาสตา () คือชื่อเรียกโดยรวมของอาหารอิตาลีประกอบด้วยเส้นที่ทำจากแป้งสาลี น้ำ ไข่ เกลือ และ น้ำมันมะกอก จากนั้นจึงนำมารีดเป็นแผ่นและตัดเป็นเส้น ทำให้สุกโดยการต้ม รับประทานกับซอสหลากหลายประเภท ที่มักมีส่วนประกอบหลักคือ น้ำมันมะกอก ผัก เครื่องเทศ และเนยแข็ง เส้นพาสตาเป็นชื่อเรียกโดยรวมของเส้นหลากหลายประเภท ในสมัยก่อนพาสตานั้นเป็นอาหารที่ชาวอิตาลีทางตอนใต้นิยมรับประทาน ซึ่งนับว่ายากจนกว่าชาวอิตาลีทางตอนเหนือ ซึ่งนิยมรับประทานนมเนย และข้าว ปัจจุบันมีการผลิตเส้นสำเร็จรูปแบบอบแห้งในลักษณะอุตสาหกรรม ถูกใช้แพร่หลายมากกว่าเส้นแบบสดเนื่องจากสะดวกไม่ต้องใช้เวลาและความชำนาญมากในการจัดเตรียมประเภทของพาสตา ประเภทของพาสตา. จากการสำรวจประเภทของเส้นพาสตา พบว่าปัจจุบันมีความหลากหลายของเส้นพาสตามากกว่า 350 รูปแบบ- สปาเกตตี (Spaghetti) แบบเส้นกลมยาว - มักกะโรนี (Macaroni) แบบเส้นกลมยาวมีรูกลมตรงกลาง - ลิงกวีเน (Linguine) แบบเส้นแบน - ฟูซีลี (Fusilli) แบบเส้นเกลียวสั้น - เปนเน (Penne) แบบท่อขนาดกลาง ตัดเฉียงที่ปลายทั้งสองด้าน - รีกาโตนี (Rigatoni) แบบท่อสั้นขนาดใหญ่ พื้นผิวด้านนอกหยัก - ราวีโอลี (Ravioli) แป้งพาสตาแบบแผ่นห่อไส้ผักหรือเนื้อสัตว์ รูปแบบเดียวกับเกี๊ยวของประเทศจีน</doc>
