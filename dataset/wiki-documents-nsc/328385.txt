<doc id="328385" url="https://th.wikipedia.org/wiki?curid=328385" title="ม่านประเพณี">ม่านประเพณี ม่านประเพณี (; ) เป็นชื่อในภาษาไทยของตำนานโศกนาฏกรรมของคู่รักชาย-หญิงชาวจีน ในยุคราชวงศ์จิ้นตะวันออก (ค.ศ. 265 – 420) ชื่อ เหลียงซานปั๋ว (梁山伯, Liáng Shānbó) กับ จู้อิง​ไถ (祝英台, Zhù Yīngtái) จากเมืองหนิงปัว มณฑลเจ้อเจียง เป็นเรื่องราวความรักต้องห้ามระหว่างชายหนุ่มกับหญิงสาวที่เป็นพี่น้องร่วมสาบานกัน โดยที่ไม่ทราบมาก่อนว่าพ่อแม่ของทั้งคู่มีความอาฆาตพยาบาทต่อกันมาก่อน ท้ายที่สุดทั้งคู่ตัดสินใจฆ่าตัวตาย วิญญาณของทั้งคู่กลายร่างเป็นผีเสื้อสองตัวบินจากไป ตำนานเรื่องนี้มีชื่อเรียกสั้นๆ ว่า เหลียงจู้ (梁祝, Liáng Zhù) มีเรื่องราวเทียบเคียงได้กับ โรมิโอกับจูเลียต ของชาวตะวันตก เรื่องม่านประเพณีนิยมนำมาแสดงงิ้ว ละครเวที อุปรากร และสร้างเป็นภาพยนตร์มาแล้วหลายครั้ง รวมทั้งนำไปเขียนเป็นงานประพันธ์ดนตรี ชื่อ Butterfly Lovers' Violin Concerto เป็นคอนแชร์โตสำหรับบรรเลงด้วยไวโอลินและออร์เคสตรา แต่งโดยชาวจีนสองคน ชื่อ เฉิน กาง (陈钢, Chén Gāng) และ เหอ จานเหา (何占豪, Hé Zhānháo) นักศึกษาจากวิทยาลัยการดนตรีแห่งเซี่ยงไฮ้ เมื่อ ค.ศ. 1958 ทางการจีนได้ยื่นเสนอต่อยูเนสโก ให้ตำนานม่านประเพณีได้รับการจดทะเบียนเป็นมรดกโลก และปี 2559 โดยได้รับการสนับสนุนจาก Nation TV 22 ในการจัดทำเป็นละครเพลงในชื่อ "ม่านประเพณี ประกาสิต อาญาสวรรค์" (Butterfly Lovers The Musical) โดยได้รับพระมหากรุณาธิคุณจาก พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ เป็นองค์แสดงกิตติมศักดิ์ร่วมแสดงในบท พระมหาเทวีสวรรค์</doc>
