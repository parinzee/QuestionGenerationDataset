<doc id="125941" url="https://th.wikipedia.org/wiki?curid=125941" title="ประภัตร โพธสุธน">ประภัตร โพธสุธน นายประภัตร โพธสุธน อดีตเลขาธิการพรรคชาติไทย อดีตสมาชิกสภาผู้แทนราษฎร จังหวัดสุพรรณบุรี เคยดำรงตำแหน่งรัฐมนตรีว่าการกระทรวงเกษตรและสหกรณ์ และดำรงตำแหน่งรัฐมนตรีช่วยว่าการในหลายกระทรวง หลายสมัยประวัติ ประวัติ. นายประภัตร เกิดวันที่ 1 สิงหาคม พ.ศ. 2492 เป็นชาวอำเภอศรีประจันต์ จังหวัดสุพรรณบุรี โดยกำเนิด สถานภาพปัจจุบันยังโสด บ้านพักส่วนตัวที่อำเภอศรีประจันต์ได้เปิดเป็นพิพิธภัณฑ์ที่แสดงถึงวัฒนธรรมชาวนาไทย และเป็นสถานที่ท่องเที่ยวที่ขึ้นชื่ออีกแห่งหนึ่งของจังหวัดสุพรรณบุรี คือ พิพิธภัณฑ์ควายไทยประวัติการศึกษา ประวัติการศึกษา. จบการศึกษามัธยมศึกษาตอนปลาย จากโรงเรียนอำนวยศิลป์ พระนคร สำเร็จการศึกษา ปริญญาตรี เศรษฐศาสตร์บัณฑิต จากประเทศอินเดีย และระดับปริญญาโท รัฐศาสตร์มหาบัณฑิต จากมหาวิทยาลัยธรรมศาสตร์ประวัติการทำงานประวัติการทำงาน. - สมาชิกสภาผู้แทนราษฎร พ.ศ. 2518, 2519, 2522, 2526, 2529,2531,2535/1,2535/2,2538,2539,2544,2548 - รัฐมนตรีว่าการกระทรวงเกษตรและสหกรณ์ พ.ศ. 2543 - รัฐมนตรีช่วยว่าการกระทรวงมหาดไทย พ.ศ. 2540 - รัฐมนตรีช่วยว่าการกระทรวงการคลัง พ.ศ. 2529 และ 2538 - รัฐมนตรีช่วยว่าการกระทรวงมหาดไทย พ.ศ. 2535 - ผู้ช่วยเลขานุการรัฐมนตรีว่าการกระทรวงการคลัง พ.ศ. 2518 และ 2519 ในปี พ.ศ. 2551 ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคชาติไทยซึ่งถูกยุบในคดียุบพรรคการเมือง พ.ศ. 2551เครื่องราชอิสริยาภรณ์เครื่องราชอิสริยาภรณ์. - พ.ศ. 2536 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก - พ.ศ. 2530 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฏ - ประถมาภรณ์ช้างเผือก พ.ศ. 2529 (ป.ช.) - ประถมาภรณ์มงกุฎไทย พ.ศ. 2528 (ป.ม.) - ทวีติยาภรณ์ช้างเผือก พ.ศ. 2526 (ท.ช.) - ทวีติยาภรณ์มงกุฎไทย พ.ศ. 2524 (ท.ม.) - ตริตาภรณ์ช้างเผือก พ.ศ. 2522 (ต.ช.) - ตริตาภรณ์มงกุฎไทย พ.ศ. 2518 (ต.ม.)</doc>
