<doc id="712844" url="https://th.wikipedia.org/wiki?curid=712844" title="ทวนศักดิ์สิทธิ์">ทวนศักดิ์สิทธิ์ ทวนศักดิ์สิทธิ์ (; ), หอกศักดิ์สิทธิ์ (), ทวนลอนไจนัส (), หรือ หอกแห่งโชคชะตา () ตามที่ระบุไว้ในพระวรสารนักบุญยอห์น เป็นทวนที่นายทหารโรมันนามลอนไจนัส ใช้แทงสีข้างพระเยซูขณะที่พระองค์ถูกตรึงกางเขน เพื่อตรวจว่าพระองค์สิ้นพระชนม์แล้วหรือยัง มีศาสนจักรและอารามมากมายในโลกที่อ้างว่าตนเองมีทวนเล่มนี้ไว้ในครอบครอง แต่ก็ไม่มีการพิสูจน์และตรวจสอบใด ๆ จนถึงทุกวันนี้ ในบรรดาทวนทั้งหมดที่มีการอ้าง มีเพียง 3 เล่มเท่านั้นที่ได้รับการยอมรับมากที่สุดว่า เล่มใดเล่มหนึ่งอาจเป็นทวนศักดิ์สิทธิ์ของจริง ทวนเล่มแรกอยู่ที่วาติกัน เล่มสองอยู่อาร์มีเนีย เล่มสามอยู่เวียนนา แม้ตำนานจะไม่ได้ระบุว่าทวนเล่มนี้มีพลังอานุภาพเหนือธรรมชาติใด ๆ แต่ผู้คนมากมายก็เชื่อว่าทวนเล่มนี้จะทำให้ผู้ครอบครองมีพลังอำนาจเกรียงไกร ดังนั้นทวนจึงเป็นที่หมายปองของบรรดาผู้นำประเทศในอดีต เช่น ใน ค.ศ. 1796 นายพล นโปเลียน โบนาปาร์ต ปิดล้อมเมืองเนือร์นแบร์ก เพื่อหวังรู้ที่ซ่อนของทวน หรือใน ค.ศ.1938 เมื่อ อดอล์ฟ ฮิตเลอร์ ผนวกออสเตรียเข้าเป็นส่วนหนึ่งของเยอรมนี ฮิตเลอร์ได้ยึดและนำเอาทวนศักดิ์สิทธิ์กลับไปยังเนือร์นแบร์กเพื่อเพิ่มความศักดิ์สิทธิ์ให้แก่ไรช์ที่สาม แต่เมื่อนาซีเยอรมันได้ล่มสลายและฮิตเลอร์ได้กระทำอัตวินิบาตกรรม กองทัพสหรัฐพบทวนลอนไจนัสและนำกลับคืนกรุงเวียนนา ทวนลอนไจนัสจึงเก็บรักษาไว้ที่พิพิธภัณฑ์ประเทศออสเตรียตั้งแต่นั้นมาจนปัจจุบัน</doc>
