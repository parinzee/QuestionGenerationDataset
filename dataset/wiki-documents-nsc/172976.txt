<doc id="172976" url="https://th.wikipedia.org/wiki?curid=172976" title="ศาลรัฐธรรมนูญ">ศาลรัฐธรรมนูญ ศาลรัฐธรรมนูญ () เป็นศาลสูงที่มีอำนาจพิจารณาพิพากษาเกี่ยวกับกฎหมายรัฐธรรมนูญ โดยมีอำนาจหลักที่จะวินิจฉัยว่า กฎหมายใดมีปัญหาเรื่องความชอบด้วยรัฐธรรมนูญหรือไม่ เช่น ขัดกับสิทธิและเสรีภาพตามที่รัฐธรรมนูญรับรองไว้หรือไม่ ในหลาย ๆ ประเทศ ไม่จัดตั้งศาลรัฐธรรมนูญเป็นเอกเทศ และศาลยุติธรรมตามธรรมดาจะรับคดีดังกล่าวเอง นอกจากนี้ ในหลาย ๆ ประเทศก็ไม่เรียกองค์กรนี้ว่า "ศาลรัฐธรรมนูญ" และบางประเทศก็เรียกศาลยุติธรรมว่า ศาลรัฐธรรมนูญ เช่น ศาลสูงสุดแห่งสหรัฐอเมริกาได้ชื่อว่าเป็น "ศาลรัฐธรรมนูญที่เก่าแก่ที่สุดในโลก" เพราะเป็นศาลแรกในโลกที่วินิจฉัยความชอบด้วยรัฐธรรมนูญของกฎหมายต่าง ๆ (คดีระหว่างมาร์บิวรีกับเมดิสัน) แม้ว่าในประเทศสหรัฐอเมริกาจะไม่จัดตั้งศาลรัฐธรรมนูญเป็นการเฉพาะก็ตาม ส่วนประเทศที่สถาปนาศาลรัฐธรรมนูญอย่างเอกเทศเป็นแห่งแรกของโลกนั้น คือ ประเทศออสเตรีย ซึ่งดำเนินการใน ค.ศ. 1920 แม้ว่าจะถูกเลื่อนไปในราว ๆ ค.ศ. 1934 ถึง 1945 ตามรัฐธรรมนูญที่จัดตั้งศาลนั้น อนึ่ง ก่อนหน้านี้ มีเพียงสหรัฐอเมริกาและออสเตรเลียเท่านั้นที่รับเอาทฤษฎีการทบทวนโดยฝ่ายตุลาการมาใช้ในศาลสูงสุดของประเทศตนรายชื่อ รายชื่อ. ต่อไปนี้เป็นรายชื่อศาลรัฐธรรมนูญที่จัดตั้งขึ้นเป็นเอกเทศ- กรีซ - เกาหลีใต้ - คองโก, สาธารณรัฐประชาธิปไตย - คอซอวอ - คีร์กีซสถาน - โครเอเชีย - โคลอมเบีย - จอร์เจีย - จีน, สาธารณรัฐ - เช็ก, สาธารณรัฐ - เชโกสโลวาเกีย - เซอร์เบีย - ตุรกี - ไทย - บอสเนียและเฮอร์เซโกวีนา - บัลแกเรีย - เบลารุส - เบลเยียม - เปรู - โปรตุเกส - โปแลนด์ - ฝรั่งเศส - มอลโดวา - มองโกเลีย - ยูเครน - เยอรมนี - รัสเซีย - โรมาเนีย - ลัตเวีย - ลิทัวเนีย - สเปน - สโลวาเกีย - สโลวีเนีย - ออสเตรีย - อิตาลี - อินโดนีเซีย - อิหร่าน - อียิปต์ - อาร์มีเนีย - เอกวาดอร์ - แอลเบเนีย - ฮังการีระเบียงภาพ</doc>
