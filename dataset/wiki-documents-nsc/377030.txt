<doc id="377030" url="https://th.wikipedia.org/wiki?curid=377030" title="อุบลวรรณ บุญรอด">อุบลวรรณ บุญรอด อุบลวรรณ บุญรอด (ชื่อเล่น: ตุ๊กตา) เกิดเมื่อวันที่ 3 กุมภาพันธ์ พ.ศ. 2521 นักร้อง นักแสดงชชาวไทยประวัติ ประวัติ. อุบลวรรณ บุญรอด เกิดเมื่อวันที่ 3 กุมภาพันธ์ พ.ศ. 2521 ที่จังหวัดฉะเชิงเทรา เป็นลูกคนที่ 2 ของ นายสุชาติ และนางกานศิริ บุญรอด มีพี่ชายคนหนึ่ง ฐานะของครอบครัวยากจนมาก พ่อและแม่ทำงานเป็นคนงานก่อสร้าง ได้รายได้วันละเพียงแค่ไม่กี่บาท ชีวิตในวัยเด็กจึงทำอาชีพรับจ้างแทบทุกอย่าง เข้าสู่วงการบันเทิงด้วยการเข้าประกวดรางวัลดาราทอง ของนิตยสารดาราไทย เมื่ออายุได้ 14 ปี จากการเห็นประกาศในหนังสือพิมพ์ขณะที่นั่งพับเป็นถุงกระดาษขายอยู่ ปรากฏว่าได้รับรางวัลชนะเลิศ ได้โอกาสไปเรียนการแสดงสั้น ๆ ที่ฮ่องกง เมื่อกลับมาก็ได้เป็นนักแสดงสังกัดอาร์.เอส.โปรโมชั่น ได้แสดงนำในมิวสิกวิดีโอของอริสมันต์ พงศ์เรืองรอง 4 เพลง คู่กับ นันทวัฒน์ อาศิรพจนกุล ในปี พ.ศ. 2538 จากนั้นจึงได้แสดงในภาพยนตร์เรื่อง ล่องจุ๊น ขอหมอนใบนั้นที่เธอฝันยามหนุน คู่กับ สมชาย เข็มกลัด ในปี พ.ศ. 2539 มีผลงานการแสดงละครโทรทัศน์ประมาณ 20-30 เรื่อง อาทิ ตี๋ใหญ่ ในปี พ.ศ. 2542 ทางช่อง 3 คู่กับ ศรราม เทพพิทักษ์, ทองพูน โคกโพ ราษฎรเต็มขั้น ทางช่องเดียวกัน ในปี พ.ศ. 2544 คู่กับ อำพล ลำพูน เป็นต้น การศึกษา จบการศึกษาจากโรงเรียนสีกัน (วัฒนานันท์อุปถัมภ์) เขตดอนเมือง และปริญญาตรีจากมหาวิทยาลัยราชภัฏจันทรเกษม ด้วยทุนการศึกษาของสถาบัน โดยใช้เวลาถึง 12 ปี เนื่องจากต้องทำงานไปด้วยพร้อมกับการเรียน ปัจจุบัน ผันตัวเองจากนักแสดงมาเป็นดีเจเพลงลูกทุ่งทางคลื่นเอฟ.เอ็ม.95.0 ลูกทุ่งมหานคร ในสังกัดสถานีวิทยุ อสมท โมเดิร์นเรดิโอ ในเดือนมิถุนายน พ.ศ. 2554 ได้ปรากฏข่าวว่าได้ทำร้ายร่างกายดีเจชายร่วมสถานีจนเป็นคดีความ ปัจจุบันในปี 2557 ตุ๊กตา อุบลวรรณ ได้กลับมารับบทบาทผีสาวในภาพยนตร์ไทย เรื่อง My House บ้านขังวิญญาณผลงานละครผลงานละคร. - 2540 ลูกผู้ชายเหยียบฝัน - 2541 ลูกสาวเจ้าพ่อ - 2541 กามเทพผิดคิว - 2542 ดอกรักบานหลังฝน - 2542 ชื่นชีวานาวี - 2542 มะนาวหวาน - 2543 ตี๋ใหญ่ - 2543 เพลิงรักไฟแค้น - 2543 รักประกาศิต - 2544 ทองพูน โคกโพ ราษฎรเต็มขั้น (รับเชิญ) - 254x ส่วย สะท้านแผ่นดิน - 2545 หนูชื่อทองสร้อยค่ะ - 2545 แสงดาวฝั่งทะเล - 2545 หนี้แค้นแสนรัก - 2546 พุทธานุภาพ (รับเชิญ) - 2547 ท่านชายต้มยำกุ้ง - 2548 ดื้อนักรักเลย - 2550 เพลงรักริมฝั่งโขง - 2559 ฉันทนาสามช่า (รับเชิญ)ผลงานมิวสิควิดีโอผลงานมิวสิควิดีโอ. - เพลงรักเอย, รักตรึงใจ, รักข้ามขอบฟ้า, รักไม่รู้ดับ ศิลปิน อริสมันต์ พงษ์เรืองรอง คู่กับ ต่อ นันทวัฒน์ - เพลง คาหนังคาเขา ศิลปิน บา ลา มีผลงานภาพยนตร์ผลงานภาพยนตร์. - 2539 ล่องจุ๊น ขอหมอนใบนั้นที่เธอฝันยามหนุน - 2540 เงินบาป - 2541 ฉันรักผัวเขา - 2546 บ้านหลังนี้..ผีดุ - 2547 ผีหัวขาด 2 - 2557 My House บ้านขังวิญญาณพิธีกรพิธีกร. - พร 3 ประการ</doc>
