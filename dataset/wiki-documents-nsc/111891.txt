<doc id="111891" url="https://th.wikipedia.org/wiki?curid=111891" title="โอเรียนท์ ไทย แอร์ไลน์">โอเรียนท์ ไทย แอร์ไลน์ โอเรียนท์ ไทย แอร์ไลน์ () เปิดให้บริการเมื่อปี พ.ศ. 2538 เดิมใช้ชื่อว่า โอเรียนท์ เอ็กซ์เพรส แอร์ โดยเปิดให้บริการเที่ยวบินเส้นทางภายในประเทศระหว่างภูมิภาค ด้วยเครื่องบินแบบโบอิง 727 จำนวน 2 ลำ บินจากเชียงใหม่ไปยังอุบลราชธานี อุดรธานี ขอนแก่น ฯลฯ และในปลายปี พ.ศ. 2539 ได้เปลี่ยนชื่อเป็น โอเรียนท์ ไทย แอร์ไลน์ และได้นำเข้าเครื่องบินแบบล็อกฮีต แอล-1011 ไทรสตาร์ จำนวน 2 ลำ บินจากกรุงเทพมหานครไปเชียงใหม่และภูเก็ต โดยแวะพักที่ท่าอากาศยานอู่ตะเภา ด้วยสาเหตุที่ประเทศไทยยังไม่เปิดเสรีการบิน น่านฟ้าผูกขาดโดย การบินไทย หลังจากนั้นสายการบิน โอเรียนท์ ไทย แอร์ไลน์ จึงได้งดให้บริการเที่ยวบินเส้นทางภายในประเทศชั่วคราว และหันไปเปิดให้บริการเที่ยวบินเช่าเหมาลำร่วมกับสายการบิน กัมพูเชีย แอร์ไลน์ ซึ่งเป็นบริษัทในเครือเดียวกัน และในปี พ.ศ. 2544 เมื่อประเทศไทยเปิดเสรีการบิน น่านฟ้าไม่มีการผูกขาด สายการบิน โอเรียนท์ ไทย แอร์ไลน์ จึงได้นำเข้าเครื่องบินแบบโบอิง 747 คลาสสิก จำนวน 2 ลำ ในเดือนกุมภาพันธ์ พ.ศ. 2544 ได้เปิดเส้นทางไปยังฮ่องกง และในเดือนเมษายนปีเดียวกัน ได้เปิดเส้นทางไปยังโซล (อินชอน) ในปี พ.ศ. 2545 ได้นำเข้าเครื่องบินแบบ โบอิง 747 คลาสสิก และล็อกฮีต แอล-1011 ไทรสตาร์ มาประจำการเพิ่มเติม และได้เปิดเส้นทางเพิ่มเติมไปยังกัวลาลัมเปอร์ โดยแวะพักที่สิงคโปร์ หลังจากนั้นในปี พ.ศ. 2546 จึงได้ก่อตั้ง วัน-ทู-โก โดย สายการบิน โอเรียนท์ ไทย แอร์ไลน์ ซึ่งเป็นสายการบินราคาประหยัดสายการบินแรกของประเทศไทย ภายใต้การบริหารงานของ สายการบิน โอเรียนท์ ไทย แอร์ไลน์ ซึ่งเป็นบริษัทแม่สายการบินโอเรียนท์ ไทย แอร์ไลน์ได้ให้บริการไปยังจุดหมายดังต่อไปนี้สายการบินโอเรียนท์ ไทย แอร์ไลน์ได้ให้บริการไปยังจุดหมายดังต่อไปนี้. - ประเทศไทย- ภูเก็ต - ท่าอากาศยานภูเก็ต- จุดหมายปลายทางอื่นๆของ สายการบิน โอเรียนท์ ไทย แอร์ไลน์ เป็นบริการเที่ยวบินพิเศษ และบริการเที่ยวบินเช่าเหมาลำซึ่งส่วนใหญ่เป็นเส้นทางในประเทศจีนฝูงบิน ฝูงบิน. ปัจจุบัน สายการบิน โอเรียนท์ ไทย แอร์ไลน์ มีจำนวนเครื่องบินทั้งหมด 17 ลำ ได้แก่- เครื่องบินโดยสาร- โบอิง 747 B747 Series (747) - B747-400 (744)- B747-422 (HS-STA) ความจุผู้โดยสาร: ชั้นธุรกิจ 14 ที่นั่ง / ชั้นประหยัด 467 ที่นั่ง - B747-441 (HS-STB) ความจุผู้โดยสาร: ชั้นธุรกิจ 2 ที่นั่ง / ชั้นประหยัด 458 ที่นั่ง - B747-412 (HS-STC) ความจุผู้โดยสาร: ชั้นธุรกิจ 9 ที่นั่ง / ชั้นประหยัด 451 ที่นั่ง - B747-4Q8 (HS-STI) ความจุผู้โดยสาร: ชั้นหนึ่ง 14 ที่นั่ง / ชั้นธุรกิจ 58 ที่นั่ง / ชั้นประหยัด 380 ที่นั่ง- โบอิง 767 B767 Series (767) - B767-300 (763)- B767-3W0/(ER) (HS-BKA / HS-BKE) ความจุผู้โดยสาร: ชั้นประหยัด 310 ที่นั่ง - B767-346 (HS-BKB / HS-BKD) ความจุผู้โดยสาร: ชั้นธุรกิจ 42 ที่นั่ง / ชั้นประหยัด 219 ที่นั่ง - B767-346 (HS-BKH / HS-BKI) ความจุผู้โดยสาร : ชั้นประหยัด 270 ที่นั่ง- โบอิง 737 B737 Series (737) - B737-300 (733)- B737-3T0 (Winglets) (HS-BRA / HS-BRB) ความจุผู้โดยสาร: ชั้นประหยัด 145 ที่นั่ง - B737-3Z0 (HS-BRI / HS-BRJ / HS-BRK) ความจุผู้โดยสาร: ชั้นประหยัด 145 ที่นั่ง - B737-3J6 (HS-BRL / HS-BRQ) ความจุผู้โดยสาร: ชั้นประหยัด 145 ที่นั่ง - B737-400 (734)- B737-429 (HS-BRD / HS-BRE) ความจุผู้โดยสาร: ชั้นประหยัด 162 ที่นั่งบริการพิเศษบริการพิเศษ. - บริการเที่ยวบินเช่าเหมาลำ ระหว่างประเทศ และภายในประเทศอุบัติเหตุอุบัติเหตุ. - เมื่อวันที่ 16 กันยายน พ.ศ. 2550 วัน-ทู-โก เที่ยวบินที่ 269 แมคดอนเนลล์ดักลาส MD-82 (HS-OMG) เกิดอุบัติเหตุไถลออกนอกรันเวย์ระหว่างทำการร่อนลง ที่ท่าอากาศยานนานาชาติภูเก็ต ทำให้มีผู้เสียชีวิต 89 ราย และบาดเจ็บ 41 รายการพักใช้ใบรับรองผู้ดำเนินการเดินอากาศ เครื่องบินแบบ MD-80 Series การพักใช้ใบรับรองผู้ดำเนินการเดินอากาศ เครื่องบินแบบ MD-80 Series. กรมการขนส่งทางอากาศ ได้ทำการตรวจสอบเกี่ยวกับการปฏิบัติการบินและการบำรุงรักษาอากาศยานของ บริษัท โอเรียนท์ ไทย แอร์ไลน์ จำกัด และ บริษัท วัน ทู โก แอร์ไลน์ จำกัด โดยในส่วนของ บริษัท โอเรียนท์ ไทย แอร์ไลน์ จำกัด ได้พิจารณาว่าการใช้เครื่องบินแบบ MD-80 Series ทางบริษัทไม่เป็นไปตามคู่มือที่ได้รับความเห็นชอบจากพนักงานเจ้าหน้าที่ ฝ่าฝืนกฎหมายว่าด้วยการเดินอากาศ และไม่ปฏิบัติตามหลักเกณฑ์และวิธีการปฏิบัติเพื่อความปลอดภัยที่กรมการขนส่งทางอากาศกำหนด จึงพักใช้ใบรับรองผู้ดำเนินการเดินอากาศของบริษัท ในส่วนของเครื่องบินแบบ MD-80 Series เป็นระยะเวลา 30 วัน นับถัดจากวันที่ได้รับหนังสือแจ้งคำสั่ง</doc>
