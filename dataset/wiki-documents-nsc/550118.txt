<doc id="550118" url="https://th.wikipedia.org/wiki?curid=550118" title="กำลังเลือดม้า">กำลังเลือดม้า กำลังเลือดม้า เป็นพืชในวงศ์ Myristicaceae ชื่ออื่นๆคือ มะม่วงเลือดน้อย ประดงเลือด ประดงไฟ เลือดควาย เป็นไม้ยืนต้น เปลือกสีน้ำตาลเข้ม มีด่างขาวประปราย เปลือกแตกเป็นร่องยาว เนื้อไม้สีเหลือง เปลือกในมีน้ำยางสีแดงเข้ม มีฤทธิ์เป็นยาสมุนไพร โดยใช้รักษาเม็ดประดงผื่นคัน แดงทั้งตัว แก้ปวดแสบปวดร้อน เปลือกต้นและเนื้อไม้ แก้โรคไตพิการ โรคเกี่ยวกับทางเดินปัสสาวะ แก้ภูมิแพ้ ผื่นคัน น้ำเหลืองเสีย ทางภาคเหนือใช้ เปลือกต้น แช่น้ำดื่ม บำรุงกำลัง เปลือกต้นหรือใบ ต้มน้ำดื่ม แก้โรคโลหิตจาง</doc>
