<doc id="950450" url="https://th.wikipedia.org/wiki?curid=950450" title="โบลกันเดฟูเอโก">โบลกันเดฟูเอโก โบลกันเดฟูเอโก (, แปลว่า "ภูเขาแห่งไฟ"; มักเรียกสั้น ๆ ว่า ฟูเอโก) หรือ ชิกัก (มายา: , แปลว่า "ที่ซึ่งมีไฟอยู่") เป็นภูเขาไฟสลับชั้นมีพลังในประเทศกัวเตมาลา ตั้งอยู่ระหว่างพรมแดนจังหวัดชิมัลเตนังโก, เอสกูอินตลา และซากาเตเปเกซ ห่างจากเมืองอันติกัว (หนึ่งในสถานที่ท่องเที่ยวและเมืองที่มีชื่อเสียงที่สุดของประเทศ) ไปทางทิศตะวันตกประมาณ ภูเขาไฟลูกนี้ปะทุขึ้นบ่อยครั้งนับตั้งแต่ยุคการพิชิตดินแดนของชาวสเปน ครั้งล่าสุดเกิดขึ้นในเดือนมิถุนายน พ.ศ. 2561 โบลกันเดฟูเอโกมีชื่อเสียงจากการเป็นภูเขาไฟที่ยังคุกรุ่นในระดับต่ำเกือบต่อเนื่อง การปะทุของแก๊สและเถ้าถ่านเล็ก ๆ น้อย ๆ เกิดขึ้นทุก 15 ถึง 20 นาที ส่วนการปะทุขนาดใหญ่กว่านั้นพบไม่บ่อยนัก ลาวาประเภทหินแอนดีไซต์และหินบะซอลต์มีมากที่สุด และการปะทุในระยะหลังมีแนวโน้มที่จะพ่นแร่ธาตุสีเข้มออกมามากกว่าการปะทุในยุคแรกเริ่ม โบลกันเดฟูเอโกเชื่อมต่อกับภูเขาไฟอากาเตนังโกและมีชื่อเรียกรวมกันว่า ลาออร์เกตา (La Horqueta)</doc>
