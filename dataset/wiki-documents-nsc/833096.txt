<doc id="833096" url="https://th.wikipedia.org/wiki?curid=833096" title="สถาบันวิทยาการจัดการแห่งแปซิฟิค">สถาบันวิทยาการจัดการแห่งแปซิฟิค สถาบันวิทยาการจัดการแห่งแปซิฟิค () เป็นสถาบันอุดมศึกษาเอกชนในประเทศไทย ตั้งอยู่ที่หมู่ที่ 1 ถนนพหลโยธิน ตำบลบ้านต๊ำ อำเภอเมืองพะเยา จังหวัดพะเยา ก่อตั้งขึ้นในประเทศไทยเมื่อ 19 มิถุนายน พ.ศ. 2557 นับเป็นสถาบันอุดมศึกษาเอกชนแห่งแรกของจังหวัดพะเยา ได้รับการรับรองวิทยฐานะให้จัดการเรียนการสอนในระดับปริญญาตรีและปริญญาโท จากสำนักงานคณะกรรมการการอุดมศึกษา กระทรวงศึกษาธิการ เป็นสถาบันที่เน้นการผลิตบัณฑิต ด้านการจัดการ สามารถบูรณาการความรู้สู่สังคมแห่งภูมิปัญญา ทั้งความรู้ด้านทฤษฏี และทักษะทางด้านการจัดการในทุกสาขาวิชาที่เปิดสอน เพื่อที่สามารถออกไปทำงานได้จริงให้เป็นที่ยอมรับในวงการวิชาการ ภาครัฐ สังคมธุรกิจและอุตสาหกรรมอย่างกว้างขวาง ปัจจุบันมีนายเลอศักดิ์ จุลเทศ เป็นนายกสภาสถาบัน และ ดร.สุรเจต ไชยพันธ์พงษ์ เป็นอธิการบดีหลักสูตร หลักสูตร. สถาบันวิทยาการจัดการแห่งแปซิฟิค เปิดทำการเรียนการสอนในระดับปริญญาตรี 5 หลักสูตร ได้แก่1. หลักสูตรบริหารธุรกิจบัณฑิต สาขาวิชาการบริหารทั่วไป 2. หลักสูตรบริหารธุรกิจบัณฑิต สาขาวิชาคอมพิวเตอร์ธุรกิจ 3. หลักสูตรรัฐประศาสนศาสตรบัณฑิต 4. หลักสูตรเทคโนโลยีบัณฑิต สาขาวิชาธุรกิจวิศวกรรม 5. หลักสูตรศิลปศาสตรบัณฑิต สาขาการท่องเที่ยวและการโรงแรม และระดับปริญญาโท 3 หลักสูตร ได้แก่1. หลักสูตรบริหารธุรกิจมหาบัณฑิต 2. หลักสูตรรัฐศาสตรมหาบัณฑิต 3. หลักสูตรศึกษาศาสตรมหาบัณฑิต สาขาวิชาการบริหารการศึกษา</doc>
