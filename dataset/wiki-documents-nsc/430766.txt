<doc id="430766" url="https://th.wikipedia.org/wiki?curid=430766" title="เสน่ห์กรุงเทพ">เสน่ห์กรุงเทพ เสน่ห์กรุงเทพ หรือ สวัสดีบางกอก () เป็นภาพยนตร์สั้นสัญชาติไทย ออกฉายในปี พ.ศ. 2553 ทางสถานีโทรทัศน์ทีวีไทย เป็นผลงานการแสดงของหลายนักแสดง และการกำกับของหลายผู้กำกับฯตอนเบื้องหลังและการออกฉาย เบื้องหลังและการออกฉาย. เสน่ห์กรุงเทพ หรือ สวัสดีบางกอก เป็นภาพยนตร์สั้น 9 เรื่อง จาก 9 ผู้กำกับฯ และหลายนักแสดงที่มีชื่อเสียงจำนวนมาก ความยาวตอนละประมาณ 20 นาที จากการอำนวยการสร้างและผลิตโดย กรุงเทพมหานคร และสถานีโทรทัศน์ทีวีไทย โดยเป็นภาพยนตร์ในแนวอิสระ เชิงสร้างสรรค์ มีจุดประสงค์ที่จะสร้างสรรค์ผลงานมาตรฐานสากลสำหรับผู้ชมทั่วโลก ที่จะช่วยสร้างภาวะสมดุล ในขณะที่การเจริญเติบโตของเมืองใหญ่ระดับมหานครอย่าง กรุงเทพฯนั้น ต้องแลกกับความเจริญทางด้านวัตถุ ซึ่งก่อให้เกิดมลภาวะทางจิตใจ ความเครียด และความท้อแท้ ภาพยนตร์ชุดนี้จึงน่าจะเป็นสื่อฯที่ช่วยสร้างแรงบันดาลใจให้พลเมืองกรุงเทพ ฯ และผู้มาเยือนให้มีความรู้สึกร่วม และผูกพันกับเมืองหลวงแห่งนี้มากขึ้นได้ ออกฉายครั้งแรกในงานเทศกาล บางกอกฟิล์มอินเตอร์เนชั่นแนลเฟสติวัล ครั้งที่ 7 วันที่ 24 – 30 กันยายน 2552 และออกฉายในกลางปี พ.ศ. 2553 ทางสถานีโทรทัศน์ทีวีไทย เวลา 20.25 น. ทุกคืนวันจันทร์ โดยหลังฉายจบ จะมีบทสัมภาษณ์ของทีมงานสร้าง ผู้กำกับฯ และนักแสดงด้วย และได้เข้าฉายในเทศกาลภาพยนตร์นานาชาติโทรอนโต ที่ประเทศแคนาดา ครั้งที่ 9</doc>
