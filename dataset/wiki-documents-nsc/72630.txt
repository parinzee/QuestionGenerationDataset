<doc id="72630" url="https://th.wikipedia.org/wiki?curid=72630" title="จักรพรรดิเฉียนหลง">จักรพรรดิเฉียนหลง สมเด็จพระจักรพรรดิเฉียนหลง (จักรพรรดิชิงเกาจง) ( เฉียนหลง) จักรพรรดิองค์ที่ 6 ของราชวงศ์ชิง ประสูติเมื่อ ปี พ.ศ. 2254 (ค.ศ. 1711) เดิมมีพระนามว่าหงลี่ (ภาษาจีน : 弘曆) เป็นพระราชโอรสในจักรพรรดิยงเจิ้ง และเป็นพระราชนัดดาองค์โปรดของจักรพรรดิคังซี เพราะมีความเฉลียวฉลาดมาแต่ยังเด็ก จักรพรรดิเฉียนหลงขึ้นครองราชย์ในปี พ.ศ. 2278 (ค.ศ. 1735) ขณะมีพระชนมายุได้ 25 พรรษา ทรงพระนามว่า ชิงเกาจงฮ่องเต้ และใช้ชื่อศักราชว่า เฉียนหลง จักรพรรดิเฉียนหลงได้สร้างความเจริญมากมายให้กับประเทศจีน โดยเฉพาะการจัดทำสารานุกรม ซื่อคู่เฉวียนซู ขึ้นระหว่างปี พ.ศ. 2316 (ค.ศ. 1773) - พ.ศ. 2325 (ค.ศ. 1782) ถือเป็นมรดกโลกที่สำคัญชิ้นหนึ่ง รัชสมัยของจักรพรรดิเฉียนหลงมีเรื่องราวที่เป็นสีสัน เล่าขาน เป็นตำนานต่าง ๆ มากมาย ทั้งเรื่องที่ลือกันว่าแท้ที่จริงแล้วมิได้เป็นพระโอรสของจักรพรรดิหย่งเจิ้น หรือเรื่องราวที่ชอบแปลงตนเองเป็นสามัญชนท่องเที่ยวไปในสถานที่ต่าง ๆ จนได้ฉายาว่า "จักรพรรดิเจ้าสำราญ" ส่วนเรื่องคำกล่าวที่ว่าสมเด็จพระพันปีหลวงซึ่งเป็นพระราชมารดาของสมเด็จพระจักรพรรดิเฉียนหลงไม่โปรดพระมเหสีหรง ถึงขั้นสั่งประหาร ก็ไม่เป็นความจริงเช่นกัน เพราะสมเด็จพระพันปีหลวงเสด็จสู่สวรรคาลัยไปก่อนพระมเหสีหรงเฟยถึง11ปี ฉะนั้น สมเด็จพระพันปีหลวงจึงมาสั่งประหารไม่ได้แน่นอน จักรพรรดิเฉียนหลงมีคนสนิทที่ทรงใกล้ชิดอยู่คนหนึ่ง ชื่อ ที่มักคอยเอาอกเอาใจอยู่ตลอด และมักชวนจักรพรรดิเฉียนหลงเสเพลอยู่เสมอ ๆ จักรพรรดิเฉียนหลงโปรดเหอเซินมากถึงขนาดยกพระธิดาองค์หนึ่งให้เป็นคู่หมั้นของลูกชายเหอเซินตั้งแต่ยังเด็ก ทำให้เหอเซินเหิมเกริม กระทำการทุจริตต่าง ๆ นานา ยิ่งโดยเฉพาะในปลายรัชสมัยมีการจับจ่ายใช้เงินทองจำนวนมากเพื่อความสำราญของคนในพระราชวัง กล่าวว่า นี่เป็นส่วนหนึ่งของความอ่อนแอลงเรื่อย ๆ ของราชวงศ์ชิงด้วย หลังจากรัชสมัยของจักรพรรดิเฉียนหลงแล้ว จักรพรรดิเฉียนหลงมีพระโอรสที่ปรีชาสามารถมากคือเจ้าชายหย่งฉี พระโอรสองค์ที่ 5 ซึ่งประสูติแต่พระชายาหยู (愉貴妃) เจ้าชายหย่งฉีเป็นผู้ที่ปรีชาสามารถทั้งบุ๋นและบู๊ เป็นความหวังว่าจะได้ขึ้นครองราชย์ต่อจากพระองค์ แต่กลับสิ้นพระชนม์เสียก่อนตั้งแต่ยังหนุ่ม ในปี พ.ศ. 2338 (ค.ศ. 1795) ปีที่ 60 ที่ทรงครองราชย์จักรพรรดิเฉียนหลงได้สละราชสมบัติให้พระโอรสที่ชื่อ หย่งเยี๋ยน พระโอรสองค์ที่ 15 ขึ้นครองราชย์เป็นจักรพรรดิเจี่ยชิ่ง ด้วยไม่ทรงปรารถนาจะครองราชย์ยาวนานเกินกว่าจักรพรรดิคังซีผู้เป็นพระอัยกา (ปู่) อย่างไรก็ตามแม้จะสละราชบัลลังก์แล้วแต่อำนาจที่แท้จริงยังคงอยู่กับพระองค์ โดยทรงขึ้นดำรงตำแหน่งเป็น พระบิดาหลวง หรือ จักพรรดิสูงสุด (ไท่ซั่งหวง, 太上皇帝) ในปี พ.ศ. 2342 (ค.ศ. 1799) จักรพรรดิเฉียนหลงเสด็จสวรรคต จักรพรรดิเจี่ยชิ่งจึงได้ครองราชย์อย่างแท้จริง และพระองค์ก็เริ่มกำจัดเหอเซินทันที และบังคับให้เขาฆ่าตัวตาย หลังสิ้นสุดยุคของจักรพรรดิเฉียนหลงแล้ว จักรพรรดิองค์ต่อ ๆ มาของราชวงศ์ชิงต่างไม่มีองค์ไหนมีความสามารถโดดเด่น ทำให้ราชวงศ์ชิงอ่อนแอลงเรื่อยๆ และประเทศจีนเริ่มถูกต่างชาติเข้าแทรกแซงยึดครอง ตลอดยุคสมัยที่ยาวนานกว่า 60 ปี ของจักรพรรดิเฉียนหลงเต็มไปด้วยเรื่องราวที่มีสีสันจนเลื่องลือมาถึงปัจจุบัน มีวรรณกรรมมากมายที่บอกเล่าถึงยุคสมัยของพระองค์ รวมทั้งภาพยนตร์ และละครโทรทัศน์ ที่จัดสร้างหลายครั้งหลายหนกล่าวถึงเนื้อหาต่างๆ เช่น เรื่องที่เล่าลือกันว่า พระองค์แท้ที่จริงมิใช่พระโอรสของจักรพรรดิหย่งเจิ้น แต่เป็นบุตรชายของอำมาตย์คนหนึ่ง เมื่อพระมเหสีของจักรพรรดิหย่งเจิ้นให้ประสูติกาลบุตรออกมาเป็นบุตรสาว จึงสลับลูกกันกับอำมาตย์ผู้นี้ ดังที่ปรากฏในเรื่อง จอมใจจอมยุทธ์และ เรื่องราวในรัชสมัยพระองค์ยังถูกนำมาแสดงเป็นภาพยนตร์เรื่อง องค์หญิงกำมะลอ ซึ่งเป็นเรื่องขององค์หญิงหวนจู ซึ่งดัดแปลงมาจากพระธิดาบุญธรรมขององค์จักรพรรดิมาเป็นองค์หญิงหวนจูพระบรมวงศานุวงศ์พระบรมวงศานุวงศ์. - พระราชบิดา: จักรพรรดิยงเจิ้ง - พระราชมารดา: จักรพรรดินีเซี่ยวเชิ่งเซี่ยน - พระอัครมเหสี (皇后)- จักรพรรดินีเสี้ยวเสียนฉุน (孝賢純皇后) จากสกุลฟู่ฉา (富察) - จักรพรรดินีจี้ (繼皇后) จากสกุลอูลาน่าลา (烏拉那拉) - จักรพรรดินีเซี่ยวอี๋ฉุน (孝儀纯皇后) จากสกุลเว่ยเจีย (魏佳) - พระมเหสี (皇貴妃 หวงกุ้ยเฟย)- ฮุ่ยเสียนหวงกุ้ยเฟย (慧賢皇貴妃) จากสกุลเกาเจีย (高佳) - เจ๋อหมิ่นหวงกุ้ยเฟย (哲憫皇貴妃) จากสกุลฟู่ฉา (富察) - ฉุนฮุ่ยหวงกุ้ยเฟย (純惠皇貴妃) จากสกุลซู (蘇) - ซูเจียหวงกุ้ยเฟย (淑嘉皇貴妃) จากสกุลจินเจีย (金佳) - ชิ่งกงหวงกุ้ยเฟย (慶恭皇貴妃) จากสกุลลู่ (陸) - พระราชเทวี (貴妃 กุ้ยเฟย)- อวี๋กุ้ยเฟย (愉貴妃) จากสกุลเคอหลี่เย่เท่อ (珂里葉特) - หว่านกุ้ยเฟย (婉貴妃) จากสกุลเฉิน (陳) - อิ่งกุ้ยเฟย (穎貴妃) จากสกุลปาหลิน (巴林) - ซินกุ้ยเฟย (忻貴妃) จากสกุลไต้เจีย (戴佳) - สวินกุ้ยเฟย (循貴妃) จากสกุลอีเอ่อร์เกินเจวี๋ยหลัว (伊爾根覺羅) - พระอัครชายา (妃 เฟย)- ซูเฟย (舒妃) จากสกุลเย่เฮ่อน่าลา (葉赫那拉) - อวี้เฟย (豫妃) จากสกุลปั๋วเอ่อร์จี้จี๋เท่อ (博爾濟吉特) - หรงเฟย (容妃) จากสกุลเหอจัว (和卓) - จิ้นเฟย์ (晉妃) จากสกุลฟู่ฉา (富察) - ตุนเฟย์ (惇妃) จากสกุลหวาง (汪) - ฟางเฟย (芳妃) จากสกุลเฉิน (陳) - พระชายา (嬪 ผิน)- อี๋ผิน (儀嬪), จากสกุลหวง (黃) - อี๋ผิน (怡嬪) จากสกุลไป๋ (柏) - สวินผิน (恂嬪) จากสกุลฮั่วซั่วเท่อ (霍碩特) - กงผิน (恭嬪) จากสกุลหลิน (林) - เซิ่นผิน (慎嬪) จากสกุลไป้เอ่อร์ก๋าซือ (拜爾噶斯) - เฉิงผิน (誠嬪) จากสกุลหนิ่วฮู่ลู่ (鈕祜祿) - พระสนมขั้นกุ้ยเหริน (貴人)- ซุ่นกุ้ยเหริน (順貴人) จากสกุลหนิ่วฮู่ลู่ (鈕祜祿) - พระสนมเอ้อ (鄂貴人) จากสกุลซีหลินเจวี๋ยหลัว (西林覺羅) - พระสนมโซ่ว (壽貴人) จากสกุลไป่ (柏) - พระสนมรุ่ย(瑞貴人) จากสกุลสั่วชั่วลั่ว (索綽絡) - พระสนมลู่ (祿貴人) จากสกุลลู่ (陸) - พระสนมไป๋ (白貴人) จากสกุลไป๋ (白) - พระสนมอู่ (武貴人) จากสกุลอู่ (武) - พระสนมจิน (金貴人) จากสกุลจิน (金) - พระสนมเซิ่น (慎貴人) จากสกุลอู่ (武) - พระสนมซิน (新貴人) - พระสนมฝู (福貴人) - พระสนมซิ่ว (秀貴人) - พระสนมน่า (那貴人) - พระสนมขั้นฉางไจ้ (常在)- พระสนมขุย (揆常在) จากสกุลขุย (揆) - พระสนมหนิง (寧常在) - พระสนมผิง (平常在) - พระสนมจาง (張常在) จากสกุลจาง (張) - พระสนมขั้นตาอิ้ง (答應)- พระสนมเสียง (祥答應) - พระสนมหลาน (蘭答應) - พระราชโอรส- องค์ชายหย่งหวง (永璜,1728-1750) ติ้งอันชินอ๋อง(定安親王)สถาปนาหลังสิ้นพระชนม์;พระโอรสของพระมเหสีเจ๋อมิ่น สกุลฟู่ฉา - องค์ชายหย่งเหลียน (永璉,1730–1738) รัชทายาทตวนฮุ้ย(端慧皇太子);พระโอรสของจักรพรรดินีเสี้ยวเซี่ยนชุน สกุลฟู่ฉา - องค์ชายหย่งจาง (永璋,1735-1760) สุนจุ้นอ๋อง(循郡王)สถาปนาหลังสิ้นพระชนม์;พระโอรสของพระมเหสีชุนฮุ่ย สกุลซู - องค์ชายหย่งเฉิง (永珹,1739–1777) หลิ่วตวนชินอ๋อง(履端親王,1763-1777);พระโอรสของพระมเหสีซูเจีย สกุลจินเจีย - องค์ชายหย่งฉี (永琪,1741–1766) หรงฉุนชินอ๋อง(榮純親王,1765-1766);พระโอรสของพระราชเทวีอวี๋ สกุลเคอหลี่เย่เท่อ - องค์ชายหย่งหรง (永瑢,1744–1790) จื้อจวงชินอ๋อง(質莊親王,1759-1790);พระโอรสของพระมเหสีฉุนฮุ่ย สกุลซู - องค์ชายหย่งสง (永琮,1746–1747) เจ๋อชินอ๋อง(哲親王)สถาปนาหลังสิ้นพระชนม์;พระโอรสของจักรพรรดินีเสี้ยวเซี่ยนฉุน สกุลฟู่ฉ่า - องค์ชายหย่งเสวียน (永璇,1746–1832) อี๋เซิ่นชินอ๋อง(儀慎親王,1779-1832);พระโอรสของพระมเหสีซูเจีย สกุลจินเจีย - องค์ชายไม่ปรากฏพระนาม (1748–1749) พระโอรสของพระมเหสีซูเจีย สกุลจินเจีย - องค์ชายไม่ปรากฏพระนาม (1751–1753) พระโอรสของพระอัครชายาซู สกุลเย่เฮ่อน่าลา - องค์ชายหย่งซิง (永瑆,1752–1823) เฉิงเจ๋อชินอ๋อง(成哲親王,1789-1823);พระโอรสของพระมเหสีซูเจีย สกุลจินเจีย - องค์ชายหย่งจี (永璂,1752-1776) เป้ยเล่อ(貝勒);พระโอรสของจักรพรรดินีอูลาน่าลา สกุลอูลาน่าลา - องค์ชายหย่งจิ่ง (永璟,1755–1757) พระโอรสของจักรพรรดินีอูลาน่าลา สกุลอูลาน่าลา - องค์ชายหย่งลู่ (永璐,1757–1760) พระโอรสของจักรพรรดินีเสี้ยวอี้ฉุน สกุลเว่ยเจีย - องค์ชายหย่งเยี๋ยน (永琰,1760–1820) เจียชินอ๋อง(嘉親王)ภายหลังเป็นจักรพรรดิ;พระโอรสของจักรพรรดินีเสี้ยวอี้ฉุน สกุลเว่ยเจีย - องค์ชายไม่ปรากฏพระนาม (1763–1765) พระโอรสของจักรพรรดินีเสี้ยวอี้ฉุน สกุลเว่ยเจีย - องค์ชายหย่งหลิน (永璘,1766–1820) ชิ่งซีชินอ๋อง(慶僖親王,1789-1820);พระโอรสของจักรพรรดินีเสี้ยวอี้ฉุน สกุลเว่ยเจีย - พระราชธิดา- องค์หญิงไม่ปรากฏพระนาม (1728–1729) พระธิดาของจักรพรรดินีเสี้ยวเซี่ยนฉุน สกุลฟู่ฉา - องค์หญิงไม่ปรากฏพระนาม (1731) พระธิดาของพระมเหสีเจ๋อมิ่น สกุลฟู่ฉา - องค์หญิงกู้หลุนเหอจิ้งกงจวู่ (固倫和敬公主,1731–1792) พระธิดาของจักรพรรดินีเสี้ยวเซี่ยนฉุน สกุลฟู่ฉา - องค์หญิงเหอโซ่วเหอเจียกงจวู่ (和碩和嘉公主,1745–1767) พระธิดาของพระมเหสีฉุนฮุ่ย สกุลซู - องค์หญิงไม่ปรากฏพระนาม (1753－1755) พระธิดาของจักรพรรดินีอูลาน่าลา สกุลอูลาน่าลา - องค์หญิงไม่ปรากฏพระนาม (1755－1758) พระธิดาของพระราชเทวีซิน สกุลไต้เจีย - องค์หญิงกู้หลุนเหอชิ่งกงจวู่ (固倫和靜公主,1756–1775) พระธิดาของจักรพรรดินีเสี้ยวอี้ฉุน สกุลเว่ยเจีย - องค์หญิงไม่ปรากฏพระนาม (1758–1767) พระธิดาของพระราชเทวีซิน สกุลไต้เจีย - องค์หญิงเหอโซ่วเหอเค่อกงจวู่ (和碩和恪公主,1758–1780) พระธิดาของจักรพรรดินีเสี้ยวอี้ฉุน สกุลเว่ยเจีย - องค์หญิงกู้หลุนเหอเสี้ยวกงจวู่ (固倫和孝公主,1775–1823) พระธิดาของพระอัครทัน สกุลวัง - พระราชธิดาบุญธรรม- องค์หญิงเหอซั่วเหอหว่านกงจวู่ (和碩和婉公主,1734–1760) พระธิดาขององค์ชายหงโจ้วพระสาทิสลักษณ์ที่ยังคงเหลืออยู่</doc>
