<doc id="467953" url="https://th.wikipedia.org/wiki?curid=467953" title="สหราชอาณาจักรในโอลิมปิกฤดูร้อน 2012">สหราชอาณาจักรในโอลิมปิกฤดูร้อน 2012 บริเตนใหญ่ (สหราชอาณาจักรแห่งบริเตนใหญ่และไอร์แลนด์เหนือ) เข้าร่วมแข่งขันกีฬาโอลิมปิกฤดูร้อนครั้งที่ 30 ค.ศ. 2012 (พ.ศ. 2555) ณ กรุงลอนดอน สหราชอาณาจักร ในฐานะเจ้าภาพกีฬาโอลิมปิก ระหว่างวันที่ 27 กรกฎาคม ถึง 12 สิงหาคม พ.ศ. 2555 หากนับรวมโอลิมปิกครั้งนี้ ลอนดอนจะเป็นเมืองแห่งแรกของโลกที่ได้รับเกียรติให้เป็นเจ้าภาพจัดกีฬาโอลิมปิกฤดูร้อนถึงสามครั้ง โดยสองครั้งก่อนหน้านี้จัดขึ้นเมื่อ ค.ศ. 1908 (พ.ศ. 2451) และ 1948 (พ.ศ. 2491) ตามลำดับ ทีมนักกีฬาจากสหราชอาณาจักร หรือมีชื่อตามคณะกรรมการโอลิมปิกสากลว่า ทีมบริเตนใหญ่ (Great Britain: GBR) บริหารจัดการโดยสมาคมโอลิมปิกแห่งสหราชอาณาจักร () ได้คัดเลือกนักกีฬาทั้งจากในสหราชอาณาจักรและดินแดนโพ้นทะเลของสหราชอาณาจักร รวมกันเป็นทีมนักกีฬาในตรา ทีมจีบี (Team GB) ที่หมายถึง "ทีมนักกีฬาโอลิมปิกแห่งบริเตนใหญ่และไอร์แลนด์เหนือ" โดยตรานี้จัดตั้งโดยสมาคมโอลิมปิกแห่งสหราชอาณาจักรตั้งแต่ปี ค.ศ. 1999 คณะนักกีฬาจากสหราชอาณาจักรที่เข้าแข่งขันโอลิมปิกครั้งนี้มีจำนวน 564 คน ใน 26 ชนิดกีฬา ครบทุกชนิดกีฬาที่มีในโอลิมปิกฤดูร้อนครั้งนี้เหรียญรางวัลแบ่งตามชนิดกีฬาแบ่งตามวันผู้ได้รับเหรียญรางวัลมากกว่าหนึ่งเหรียญ</doc>
