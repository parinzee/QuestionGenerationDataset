<doc id="93320" url="https://th.wikipedia.org/wiki?curid=93320" title="ทอล์กโชว์">ทอล์กโชว์ ทอล์กโชว์ () หรือ แชตโชว์ () เป็นรายการโทรทัศน์หรือทางวิทยุที่มีรูปแบบการสนทนาในหัวข้อที่หลากหลาย โดยมีพิธีกรเป็นผู้ดำเนินรายการและซักถาม โดยส่วนใหญ่ทอล์กโชว์จะมีแขกรับเชิญซึ่งเป็นกลุ่มคนที่มีความรู้หรือมีประสบการณ์ในประเด็นต่าง ๆ ที่สนทนา โดยบางรายการมีการรับสายโทรศัพท์จากทางบ้าน รายการรูปแบบทอล์กโชว์ได้มีการออกอากาศมานานแล้ว โดยทอล์กโชว์ช่วงค่ำที่เก่าแก่ที่สุดรายการหนึ่งคือ RTÉ's The Late Late Show ในไอร์แลนด์ ทอล์กโชว์ช่วงค่ำในสหรัฐอเมริกา เช่น The Tonight Show, Late Show with David Letterman ที่ได้ออกอากาศมาแล้วหลายปี รูปแบบเป็นการเชิญคนดังมาสนทนา ในสหรัฐอเมริกา ทอล์กโชว์ที่มีชื่อเสียงเช่น The Oprah Winfrey โดย โอปราห์ วินฟรีย์, The Jerry Springer Show โดย เจอร์รี สปริงเกอร์ เป็นต้น สำหรับในประเทศไทย ทอล์กโชว์รายการแรก คือ ที่นี่..กรุงเทพ ออกอากาศทางช่อง 5 ในปี พ.ศ. 2534 และรายการที่ออกอากาศยาวนานที่สุดคือ เจาะใจ ทางช่อง 5 ตั้งแต่ปี พ.ศ. 2534 เช่นเดียวกัน และยังคงออกอากาศอย่างต่อเนื่องมาถึงปัจจุบันด้วย จนนับเป็นรายการโทรทัศน์ที่ออกอากาศยาวนานที่สุดในประเทศไทย</doc>
