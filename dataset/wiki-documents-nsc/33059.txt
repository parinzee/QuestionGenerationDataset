<doc id="33059" url="https://th.wikipedia.org/wiki?curid=33059" title="เฟรเดอริค ดักลาส">เฟรเดอริค ดักลาส เฟรเดอริค ดักลาส (Frederick Douglass) (แมริแลนด์ 14 ก.พ. ค.ศ. 1818 - 20 ก.พ. 1895) ชาวแอฟริกัน-อเมริกัน เขาเกิดมาเป็นทาสและมีชื่อเสียงที่สุดจากการที่เขานำเอาความจริงอันยากแค้นสาหัสของทาส มาสู่ความสนใจของชาวอเมริกันผิวขาว และในขณะเดียวกันก็เป็นตัวอย่างที่มีชีวิตที่ปฏิเสธคำกล่าวอ้างผิด ๆ ที่ว่า คนอเมริกันผิวดำนั้นมีสติปัญญาต่ำกว่าคนผิวขาว เขาเป็นผู้สนับสนุนการเลิกทาส สนับสนุนการมีสิทธิเลือกตั้งของผู้หญิง เป็นนักเขียน นักพูด บรรณาธิการ รัฐบุรุษ และนักปฏิรูป เขาถูกเรียกว่า "The Sage of Anacostia" และ "The Lion of Anacostia" เป็นหนึ่งในบุคคลที่โดดเด่นที่สุดในประวัติศาสตร์แอฟริกันอเมริกันและประวัติศาสตร์สหรัฐอเมริกา เฟรเดอริคเป็นผู้เชื่อมั่นอย่างมากในความเสมอกันของผู้คนทั้งหมด ไม่ว่าจะเป็นคนผิวดำ ผู้หญิง ชนอเมริกันพื้นเมือง หรือผู้เพิ่งอพยพเข้ามา เขาเคยพูดว่า "ฉันจะเข้าร่วมกับใครก็ตามเพื่อทำสิ่งที่ถูก และไม่กับใครเลยเพื่อทำสิ่งที่ผิด"</doc>
