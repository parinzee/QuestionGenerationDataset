<doc id="166008" url="https://th.wikipedia.org/wiki?curid=166008" title="วาคีน ฟินิกซ์">วาคีน ฟินิกซ์ วาคีน ราฟาเอล ฟินิกซ์ () เกิดเมื่อวันที่ 28 ตุลาคม ค.ศ. 1974 เป็นนักแสดงชาวอเมริกัน เดิมเข้าสู่วงการใช้ชื่อว่า ลีฟ มีพี่ชายเป็นนักแสดงที่ชื่อ ริเวอร์ ฟินิกซ์ประวัติ ประวัติ. วาคีน ฟินิกซ์ เกิดที่ประเทศปวยร์โตรีโก มีพี่สองคนที่เป็นนักแสดง คือ ริเวอร์ และ เรน ก้าวเข้าสู่วงการบันเทิงโดยสวมบทในเรื่อง Spacecamp (1986) โดยใช้ชื่อ ลีฟ ฟีนิกซ์ จากนั้น เขาได้แสดงนำในเรื่อง Russkies (1987) และ Parenthood (1989) โดยเรื่องหลังนี้ประสบความสำเร็จพอที่จะทำให้ชื่อของเขาเป็นที่รู้จัก แต่เมื่อพี่ชายของเขา ริเวอร์ ฟินิกซ์เสียชีวิตเขาก็ออกจากวงการไปพักใหญ่ และหวนกลับวงการใหม่ โดยใช้ชื่อว่า วาคีน ฟินิกซ์ โดยเรื่องแรกที่กลับมาคือ To Die For ของ กัส แวง แซงต์ ในปี 1995 บทบาทของเขาในเรื่องนี้เป็นที่ชื่นชอบของนักวิจารณ์จำนวนมาก จากนั้น เขาแสดงนำในเรื่อง Inventing the Abbotts (1997) คู่กับ ลิฟ ไทเลอร์ หนังไม่ค่อยประสบความสำเร็จด้านรายได้ ผลงานแสดงชิ้นต่อมาคือ U-Turn (1997) กำกับโดย โอลิเวอร์ สโตน ถือว่าไม่ประสบความสำเร็จอีกเช่นเคย ต่อมาในเรื่อง Return to Paradise ในปีต่อมา ซึ่งได้รับความนิยมทั้งจากผู้ชมและนักวิจารณ์ จากนั้น ในปี 1999 รับบทแสดงร่วมกับกับ นิโคลัส เคจ ในเรื่อง 8MM ถึงแม้รายได้จะไม่ดีมากนัก แต่ก็ได้รับเสียงวิจารณ์ที่ดี จนเขามาได้รับบทในหนังฟอร์มยักษ์เรื่อง Gladiator กำกับโดยริดลีย์ สก็อต หลังจากนั้นก็มีผลงานต่อมา แสดงร่วมกับเมล กิ๊บสัน ในเรื่อง Signs ผลงานการกำกับของ เอ็ม ไนท์ ชยามาลาน</doc>
