<doc id="721665" url="https://th.wikipedia.org/wiki?curid=721665" title="หลิน ไห่เฟิง">หลิน ไห่เฟิง หลิน ไห่เฟิง (; ; 6 พฤษภาคม ค.ศ. 1942 — ) หรือ ริน ไคโฮ (; ) เป็นนักกีฬาหมากล้อมระดับอาชีพชาวจีนที่อาศัยอยู่ในประเทศญี่ปุ่นประวัติ ประวัติ. หลิน ไห่เฟิง เกิดที่เซี่ยงไฮ้ สาธารณรัฐจีน เขาเป็นศิษย์ของอู๋ ชิงหยวน เมื่อหมากล้อมได้รับการนำเข้าสู่ประเทศญี่ปุ่นในปี ค.ศ. 1952 เขามีแววเป็นนักหมากล้อมเมื่อชนะการแข่งขันรายการแรกขณะอายุได้ 23 ปี นั่นคือรายการศึกเมจิน นอกจากนี้ เขายังเป็นส่วนหนึ่งของผู้ชนะ 1,200 ครั้ง หลินมีชื่อเสียงเพิ่มขึ้นในปี ค.ศ. 1965 เมื่อเขาได้ท้าชิงกับเมจินเอโอะ ซะกะตะ ของรายการศึกเมจิน เมืือช่วงนั้น หลินอายุเพียง 23 ปีเท่านั้นโดยนักวิจารณ์ต่างคิดว่าเขาไม่มีฝีมือเทียบเคียงกับซะกะตะได้ แม้ว่าซะกะตะจะกล่าวว่า ไม่มีผู้เล่นอายุต่ำกว่าสามสิบปีที่ควรจะเป็นเมจิน อย่างไรก็ตาม หลินก็ได้เข้าสู่การแข่งขันอันยิ่งใหญ่และสามารถชนะศึกเมจินได้สำเร็จ และเขายังคงชนะศึกเมจินครั้งต่าง ๆ คู่กันกับสำนักฮงอินโบในช่วงปลายคริสต์ทศวรรษ 1960 และต้นคริสต์ทศวรรษ 1970 ปัจจุบัน เขาชนะการแข่งขันเป็นจำนวน 36 รายการ และได้รับการจัดให้อยู่ในอันดับ 4 สำหรับผู้ชนะรายการทั้งหมดที่มีอยู่ตลอดกาล โดยหลินยังคงชนะรายการศึกเมจินอยู่บ้างในช่วงหลัง กับครั้งสุดท้ายที่ได้อันดับหนึ่งในปี ค.ศ. 2001 หลินได้กลายเป็นมืออาชีพคนแรกของประวัติศาสตร์สมาคมหมากล้อมแห่งประเทศญี่ปุ่นที่สามารถชนะการแข่งขันระดับอาชีพได้ถึง 1,300 ครั้ง และเขาได้ชนะการแข่งเมื่อครั้งพบกับโนะบุอะกิ อันไซ ณ วันที่ 19 ตุลาคม ค.ศ. 2006 ในการแข่งขันนัดอุ่นเครื่องของรายการศึกคิเซ ครั้งที่ 32 ปัจจุบัน หลินอาศัยอยู่ในกรุงโตเกียว ประเทศญี่ปุ่น แต่ยังคงมีสถานะเป็นพลเมืองของสาธารณรัฐจีน (ไต้หวัน)</doc>
