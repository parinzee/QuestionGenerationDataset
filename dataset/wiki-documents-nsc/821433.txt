<doc id="821433" url="https://th.wikipedia.org/wiki?curid=821433" title="เราเกิดในรัชกาลที่ ๙ เดอะซีรีส์">เราเกิดในรัชกาลที่ ๙ เดอะซีรีส์ เราเกิดในรัชกาลที่ ๙ เดอะซีรีส์ เป็นละครพิเศษเพื่อน้อมรำลึกถึงพระมหากรุณาธิคุณ พระบาทสมเด็จพระปรมินทรมหาภูมิพลอดุลยเดช มหิตลาธิเบศรรามาธิบดี จักรีนฤบดินทร สยามินทราธิราช บรมนาถบพิตร ซึ่งในปี พ.ศ. 2559 ละครซีรีส์ชุด "เราเกิดในรัชกาลที่ ๙" นั้นสร้างเป็นละครเนื่องในวโรกาสเป็นการถวายความอาลัยแด่ พระบาทสมเด็จพระปรมินทรมหาภูมิพลอดุลยเดช ของสถานีโทรทัศน์ช่องวัน ผลิตโดย บริษัท เดอะ วัน เอ็นเตอร์ไพรส์ จำกัดที่มาของเรื่อง ที่มาของเรื่อง. ละครชุดนี้ได้ถูกนำทำเป็นละครโทรทัศน์ เพื่อน้อมรำลึกถึงพระมหากรุณาธิคุณ พระบาทสมเด็จพระปรมินทรมหาภูมิพลอดุลยเดช ได้จัดทำละครพิเศษ “เราเกิดในรัชกาลที่ ๙ เดอะซีรีส์” ซึ่งจะออกอากาศทางสถานีโทรทัศน์ช่องวัน ในเดือนพฤศจิกายน ปี พ.ศ. 2559 โดยเป็นการถ่ายทอดพระราชดำรัสที่ทรงวางแนวทางการดำเนินชีวิต ไว้ให้กับเหล่า พสกนิกรชาวไทย รวมถึงเล่าเหตุการณ์ย้อนกลับไปในวันที่ 13 ตุลาคม พ.ศ. 2559 วันที่คนไทยทั้งประเทศต้องโศกเศร้ากับการสูญเสียครั้งใหญ่ในชีวิต จนถึงวันที่ 22 ตุลาคม พ.ศ. 2559 ที่เหล่าพสกนิกรชาวไทยต่างพร้อมใจกันโดยเฉพาะการร่วมร้องเพลงสรรเสริญพระบารมี ณ ท้องสนามหลวงละครโทรทัศน์ ละครโทรทัศน์. ละครชุด เราเกิดในรัชกาลที่ ๙ เดอะซีรีส์ ออกอากาศทางสถานีโทรทัศน์ช่องวัน ผลิตโดย บริษัท เดอะ วัน เอ็นเตอร์ไพรส์ จำกัด วันจันทร์-พฤหัสบดี เวลา 20:30 - 21:50 น. ออกอากาศตั้งแต่วันที่ 14 พฤศจิกายน พ.ศ. 2559 - 17 พฤศจิกายน พ.ศ. 2559 ซึ่งสามารถรับชมละครซีรีส์ชุดพิเศษเรื่องนี้ย้อนหลังได้ผ่านทาง YouTube ของช่อง one และ LINE TV และทางสถานีได้นำซีรีส์เรื่องนี้กลับมาออกอากาศอีกครั้ง ทุกคืนวันอาทิตย์ เวลา 20:50 - 22:00 น. ทางช่องวัน โดยออกอากาศซ้ำตั้งแต่วันที่ 20 พฤศจิกายน พ.ศ. 2559 - 11 ธันวาคม พ.ศ. 2559 และสถานีโทรทัศน์ไทยพีบีเอส ได้นำซีรีส์เรื่องนี้มาออกอากาศซ้ำต่อเนื่อง วันที่ 5 ธันวาคม พ.ศ. 2559 - 8 ธันวาคม พ.ศ. 2559 เวลา 20:30 น. และในช่วงเดือนตุลาคม พ.ศ.2560 ทางช่องวัน ได้นำละครซีรีส์ชุดพิเศษเรื่องนี้กลับมารีรันใหม่อีกครั้ง เพื่อถวายความอาลัย โดยร่วมมือกับ คณะวารสารศาสตร์และสื่อสารมวลชน มหาวิทยาลัยธรรมศาสตร์ จัดทำเสียงบรรยายภาพ หรือ Audio Description (AD) สำหรับผู้พิการทางสายตาเพื่อสามารถรับชมได้อย่างทั่วถึงและเท่าเทียบกันมากขึ้นเด็กแว้นเรื่องย่อ เด็กแว้น. เรื่องย่อ. เก่ง เด็กเกเรที่ไม่ยอมเรียนหนังสือต่อหลังจบ ม.6 แต่กลับใช้เวลาในแต่ละวันไปกับการแต่งรถ และแข่งมอเตอร์ไซค์ เก่งแอบหลงรัก อิง เพื่อนสาวที่รู้จักกันมาตั้งแต่เด็ก อิงเป็นคนยึดมั่นในคำสอนของในหลวง และมีพระองค์ท่านเป็นแรงบันดาลใจในการเป็นนักคิด นักพัฒนา ทำให้เก่งคนที่ไม่เอาถ่านคิดได้และไปสมัครเรียนต่อ แต่วันหนึ่งกลับมีเหตุการณ์ที่ทำให้อิงต้องติดคุกครูจันทนาเรื่องย่อ ครูจันทนา. เรื่องย่อ. จากพระราชดำรัสของในหลวงที่เคยตรัสถึงครูทุกคนว่า ให้ครูปฏิบัติหน้าที่ครูให้ดีที่สุดเพื่อลูกศิษย์ทุกคน ทำให้ครูจันทนายึดหลักนี้ไว้ในใจเสมอ เพราะความเข้มงวดอยากให้ลูกศิษย์ทุกคนได้ดี ทำให้ พิมพ์ ลูกสาวของครูจันทนา เกิดความน้อยใจ เพราะตั้งแต่เด็กจนโตพิมพ์มักถูกแม่บังคับเคี่ยวเข็ญ หรือหากทำผิดเธอก็มักจะถูกแม่ทำโทษมากกว่านักเรียนคนอื่น ๆ เสมอในฐานะที่เป็นลูกครู พิมพ์จึงคิดเสมอว่าแม่รักลูกศิษย์มากกว่าลูกตัวเอง จนเธอตัดสินใจหนีออกจากบ้าน แต่แล้ววันหนึ่งพิมพ์กลับได้เรียนรู้ว่าสิ่งที่แม่ทำนั้นเป็นสิ่งที่ถูกต้องที่สุดแล้วบ้านของพ่อเรื่องย่อ บ้านของพ่อ. เรื่องย่อ. เรื่องราวของ ต้น กับ เต้ สองพี่น้องที่มีแนวความคิดต่างกันคนละขั้ว ทั้งคู่มักทะเลาะกันเสมอตั้งแต่เด็กจนโต แต่ทุกครั้งก็จะมีพ่อที่คอยเข้ามาห้ามปรามและสั่งสอน โดยยึดหลักคำสอนของในหลวงว่าให้รักกัน จนกระทั่งวันหนึ่งเมื่อพ่อเสียชีวิต ต้นมีความคิดที่จะขายบ้านของพ่อ แต่เต้กลับไม่ยอมเพราะคิดว่าบ้านหลังนี้คือความทรงจำถึงพ่อ สองพี่น้องทะเลาะกันรุนแรง แต่ในวันหนึ่งมีเหตุการณ์ที่ไม่คาดฝันเกิดขึ้น ทำให้ต้นและเต้หันหน้ามาคุยกันและเข้าใจกันในที่สุด14 ตุลาเรื่องย่อ 14 ตุลา. เรื่องย่อ. เรื่องราวของ นิค ชายหนุ่มที่กำลังจะพาพ่อกับแม่ไปรำลึกความหลังในวันที่ทั้งคู่พบกันครั้งแรกจากเหตุการณ์ 14 ตุลาคม 2559 แต่เมื่อใกล้ถึงวันครบรอบ ประชาชนชาวไทยรวมทั้งนิค กลับได้รับข่าวการสวรรคตของในหลวง นิครู้ดีว่าพ่อรักและเทิดทูนในหลวงสุดหัวใจ เขากับแม่จึงพยายามปิดบังไม่ให้พ่อรู้เรื่องนี้ แต่สุดท้ายพ่อก็รับรู้ความจริงทุกอย่าง และถึงแม้พ่อจะเสียใจอย่างมาก แต่พ่อกลับกลายเป็นคนที่ให้กำลังใจทุกคนในครอบครัว เพราะพ่อเชื่อว่าในหลวงท่านยังไม่จากไปไหน ตราบใดที่เรายังคงนึกถึงท่านและดำเนินชีวิตไปตามพระราชดำรัสของท่านรักแท้เรื่องย่อ รักแท้. เรื่องย่อ. มุกดา ภรรยาของ นพ เจ้าของโรงงานทอผ้า มุกดานัดกับนพว่าจะไปกราบพระบรมศพ แต่นพต้องเร่งผลิตผ้าสีดำซ้ำเครื่องจักรยังเกิดระเบิด ทำให้นพผิดนัด ด้วยความเสียใจมุกดาจึงขับรถออกมาจนเกิดอุบัติเหตุชนกับรถของพอร์ชและรัฐ มุกดาสลบและไปตื่นอีกครั้งที่บ้านเก่าหลังหนึ่ง ใน พ.ศ. 2549 ซึ่งเป็นปีที่มีพระราชพิธีฉลองสิริราชสมบัติครบ 60 ปี เจ้าของบ้านคือ สาคร สาวโสดวัยเกษียณ เคยเป็นนักข่าวสายพระราชสำนัก ตามทำข่าวถ่ายภาพในหลวงมาตลอด เธอซาบซึ้งในพระมหากรุณาธิคุณของในหลวงที่ทำเพื่อประชาชน มุกดามีโอกาสได้เล่าปัญหาชีวิตคู่ของตัวเองให้สาครฟัง สาครจึงให้ดูรูปของในหลวงกับพระราชินี ภาพที่พระราชินีทรงยืนเคียงข้างในหลวงทุกที่ สนับสนุนทุกสิ่งที่ทำ มุกดาจึงได้เรียนรู้ว่าความสุขของคนที่เรารักก็คือความสุขของเรา ทำให้เธอเข้าใจนพเข้าใจตัวเอง มุกดาตื่นขึ้นมาอีกครั้งที่โรงพยาบาล โดยมีนพเฝ้าอยู่ข้างเตียง ทั้งคู่ปรับความเข้าใจกัน นพจึงพามุกดาไปร่วมร้องเพลงสรรเสริญพระบารมีในวันที่ 22 ตุลาคม 2559 ณ ท้องสนามหลวงชีวิตเพื่อให้เรื่องย่อ ชีวิตเพื่อให้. เรื่องย่อ. รัฐ หมอหนุ่มวัตถุนิยม ทำงานหนักเพราะอยากมีชีวิตที่ร่ำรวย วันหนึ่งแม่ของรัฐขอให้รัฐพาไปกราบพระบรมศพพระเจ้าอยู่หัวแต่รัฐไม่ใส่ใจ ส่วน ฟ้า แฟนของรัฐ ก็ชวนไปเป็นแพทย์อาสาที่สนามหลวง แต่รัฐก็ไม่ใส่ใจอีกเช่นกัน พอร์ช เพื่อนสนิท จึงชวนรัฐไปหัวหิน แต่ระหว่างทางกลับเกิดอุบัติเหตุชนกับรถของมุกดาจนสลบไป รัฐฟื้นมาอีกครั้งที่หมู่บ้านปางขุม ดอยปุย ในปี พ.ศ. 2512 มาเจอ ทิวาน สาวน้อยชาวเขาเผ่าม้ง และหว่าง รัฐได้ยินทั้งคู่พูดว่าในหลวงจะเสด็จมาเยี่ยมชาวเขาที่นี่ รัฐเถียงว่าเป็นไปไม่ได้เพราะในหลวงสวรรคตแล้ว ทิวาน, หว่าง และชาวบ้านโมโหไล่ตีรัฐ เพราะไม่พอใจที่รัฐพูดจาไม่เป็นมงคล จนวันหนึ่งรัฐป่วยหนักปางตาย ทุกคนจึงช่วยกันแบกรัฐไปหาหมอที่ตามเสด็จ หมอช่วยชีวิตรัฐไว้ได้ทันเวลา ในที่สุดรัฐฟื้นกลับมาสู่ยุคปัจจุบัน และตั้งมั่นจะเป็นหมออาสาช่วยเหลือผู้คน ตามแบบที่ในหลวงทรงปฏิบัติมาตลอดพระชนม์ชีพดุจแสงทองส่องเรื่องย่อ ดุจแสงทองส่อง. เรื่องย่อ. พอร์ช ชายหนุ่มที่มีชีวิตสุขสบาย พอร์ชไม่เข้าใจที่แม่เอาแต่ร้องไห้เพราะในหลวงสวรรคต จึงชวน หมอรัฐ เพื่อนสนิทไปเที่ยวหัวหิน จนเกิดอุบัติเหตุรถชนกับมุกดา พอร์ชสลบและย้อนเวลาไปปี พ.ศ. 2523 ท่ามกลางสงครามระหว่างคอมมิวนิสต์กับทหารที่หมู่บ้านสร้างค้อ จ.สกลนคร คราม ช่วยพอร์ชไว้และพาไปอยู่ด้วย จนวันหนึ่ง สำเริง พี่ชายคราม ชวนคนในหมู่บ้านไปทำสวนในพระตำหนักภูพานราชนิเวศน์ จนความเป็นอยู่เริ่มดีขึ้น คนในหมู่บ้านจึงค่อย ๆ เปลี่ยนความคิดจากที่ยึดมั่นในระบบคอมมิวนิสต์ จนในที่สุดครามก็คิดได้ว่าคนที่ช่วยเหลือพวกเขาอย่างแท้จริงคือใคร รวมไปถึงพอร์ชที่คิดได้ว่าในขณะที่ตัวเองมีชีวิตสุขสบาย ยังมีคนอีกมากที่ลำบาก พอร์ชจึงสัญญากับตัวเองว่า ถ้ากลับไปได้เขาจะช่วยเหลือคนให้มากที่สุด โดยยึดถือคำสอนของในหลวงเป็นแบบอย่างนักแสดงสมทบอื่นๆ นักแสดงสมทบอื่นๆ. และนักแสดงสมทบอื่นๆอีกจากจีเอ็มเอ็ม แกรมมี่และประชาชนทั่วไปมากกว่า 300 ชีวิตที่มาร่วมทำการแสดงในละครชุดพิเศษเรื่องนี้บทโทรทัศน์บทโทรทัศน์. - ทิพย์ธิดา ศรัทธาทิพย์ - ผอูน จันทรศิริ - ศิริลักษณ์ ศรีสุคนธ์ - กิตติ เชี่ยววงศ์กุล - พิมพ์มาดา พัฒนอลงกรณ์ - ศกุนกานต์ เวชชาชีวะ - อัญชลี ไมตรี - ภัณฑ์ณัฐ วงศ์วัชรกมล - นภญดา สุวรรณา - วีรพล บุญเลิศ - ธันย์ชนก สมิติษเฐียร - ตวิษ แสนโกศิก - พิมสิรินทร์ พงษ์วานิชสุข - นนทพร ประภาพร - ชนินทร์ ปั้นทอง - เชษฐ์ สงวนนาม - กรณิภา ดวงมุสิทธิ์ - อรรถพล ปานดี - มนต์เทพ หงษ์แก้ว - ณัฐธชัย พุ่มฉัตร - พลองพล รัตนวงศ์ - วรรณรัตน์ เก่งการพานิช - วริทธิ์ อัมพรรัตน์ - จักรกริช สุพัฒน์ผล - ณัฐพันธุ์ ศิริธนากิจ - ณิชนันท์ พุฒรังษี - อภิรัตน์ หินแก้ว - ยศกุล มูลสาร - สุนารี ฮิดดิง - ธนานันต์ คำศรี - วรรณถวิล สุขน้อยควบคุมบทโทรทัศน์ควบคุมบทโทรทัศน์. - นิพนธ์ ผิวเณร - ผอูน จันทรศิริ - พิมพ์มาดา พัฒนอลงกรณ์ - กิตติ เชี่ยววงศ์กุลอำนวยการบริหารอำนวยการบริหาร. - ถกลเกียรติ วีรวรรณ - นิพนธ์ ผิวเณร - สุรพล พีรพงศ์พิพัฒน์ - ระฟ้า ดำรงชัยธรรม - สมศรี พฤทธิพันธุ์ - เดียว วรตั้งตระกูล - ผอูน จันทรศิริที่ปรึกษาที่ปรึกษา. - ไพบูลย์ ดำรงชัยธรรม - บุษบา ดาวเรือง - ถกลเกียรติ วีรวรรณ - นิพนธ์ ผิวเณรควบคุมความต่อเนื่องควบคุมความต่อเนื่อง. - เบญจพร พิกุล - สุภาภรณ์ จิตเกษม - เอกลักษณ์ นวลพรหม - อัญชลี สายสุนทรเพลงประกอบละครเพลงประกอบละคร. - เพลง ในหลวงของแผ่นดิน - เนื้อร้อง : วิเชียร ตันติพิมลพันธ์ , ทำนอง : สราวุธ เลิศปัญญานุช - เพลง พระราชาผู้ทรงธรรม - ขับร้อง : ธงไชย แมคอินไตย์, คำร้องและทำนอง : กมลศักดิ์ สุนทานนท์, ปิติ ลิ้มเจริญ, เรียบเรียง : วีรภัทร์ อึ้งอัมพร - เพลง จากลูกของแผ่นดิน - ขับร้อง : ณัฐนิช รัตนเสรีเกียรติ , เนื้อร้อง : วิเชียร ตันติพิมลพันธ์ , ทำนอง/เรียบเรียง : สราวุธ เลิศปัญญานุช - เพลง สรรเสริญพระบารมี - ขอขอบพระคุณ หม่อมเจ้าชาตรีเฉลิม ยุคล , อาจารย์สมเถา สุจริตกุล , ทีมพลังของแผ่นดิน - เพลง สรรเสริญพระบารมี - ขอขอบคุณ กลุ่มเพลงคลาสสิก จีบ คนกรุงเทพ - เพลง ความฝันอันสูงสุด (เสียงขลุ่ย) - ขอขอบคุณ อาจารย์ธนิสร์ ศรีกลิ่นดี - เพลง ใกล้รุ่ง (เดี่ยวแคน) - ขอขอบคุณ อ้น แคนเขียว - เพลง แก้วตาขวัญใจ (บรรเลงเปียโน) - ขอขอบคุณ ไพรัช ลูกจันทร์ - เพลง ลูกขอสัญญา - ขับร้อง : Big Ass , ตูน Bodyslam , เมธี ลาบานูน - เพลง เปิบข้าว - ขอขอบคุณ มูลนิธิจิตร ภูมิศักดิ์ , สุรชัย จันทิมาธร - เพลง ลำภูไทด้วยหัวใจที่ฮักพ่อ - เนื้อร้อง/ทำนอง : ครูสลา คุณวุฒิ , เรียบเรียง : ธีระพงษ์ ศักดิ์แก้ว - เพลง เหมือนเคย - ขับร้อง : เศรษฐา ศิระฉายา , เนื้อร้อง/ทำนอง/เรียบเรียง : บอย โกสิยพงษ์ - เพลง วันที่พ่อไม่อยู่ - ขับร้อง : อคิร วงษ์เซ็ง , ธนกฤต พานิชวิทย์ (Wan Brothers) Feat. ชวิน จิตรสมบูรณ์ (Jugg Chawin) , เนื้อร้อง/ทำนอง : อคิร วงษ์เซ็ง , ธนกฤต พานิชวิทย์ , เรียบเรียง : อคิร วงษ์เซ็ง , ชวิน จิตรสมบูรณ์</doc>
