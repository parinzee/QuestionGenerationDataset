<doc id="954272" url="https://th.wikipedia.org/wiki?curid=954272" title="ฮายาบูสะ2">ฮายาบูสะ2 ฮายาบูสะ2 (; ) เป็นโครงการสำรวจและเก็บตัวอย่างดาวเคราะห์น้อยกลับสู่โลก ดำเนินงานโดยองค์การสำรวจอวกาศญี่ปุ่น (JAXA) ถือเป็นภารกิจต่อจากภารกิจฮายาบูสะ ซึ่งประสบความสำเร็จในการสำรวจดาวเคราะห์น้อย 25143 อิโทคาวะไปเมื่อปี พ.ศ. 2548 ยานสำรวจฮายาบูสะ2 สร้างโดยบริษัท NEC ของญี่ปุ่น ซึ่งเป็นบริษัทเดียวกันกับที่สร้างยานฮายาบูสะ ภารกิจครั้งนี้มีวัตถุประสงค์เพื่อทดสอบผลการพัฒนาจุดอ่อนและปัญหาทางเทคนิคที่เกิดขึ้นเป็นจำนวนมากในยุคของฮายาบูสะภาพรวมภารกิจ ภาพรวมภารกิจ. การปล่อยยานแต่เดิมกำหนดปล่อยเมื่อวันที่ 30 พฤศจิกายน พ.ศ. 2557 เวลา 13:23 น. แต่ถูกเลื่อนออกไป 4 วัน เป็นวันที่ 4 ธันวาคม เวลา 13:22 น. ตามเวลามาตรฐานญี่ปุ่น ยานสำรวจฮายาบูสะ2 มีเป้าหมายคือดาวเคราะห์น้อย 162173 รีวงู (ชื่อเดิม ) ตามกำหนดการคาดว่ายานลำนี้จะไปถึงราวเดือนกรกฎาคม พ.ศ. 2561 แล้วโคจรสำรวจรอบดาวเคราะห์น้อยเป็นเวลา 1 ปีครึ่ง ออกจากวงโคจรในเดือนธันวาคม พ.ศ. 2562 และกลับถึงโลกในเดือนธันวาคม พ.ศ. 2563 ยานฮายาบูสะ2 ใช้พลังงานจากเครื่องขับดันไอออน ใช้เทคโนโลยียกระดับการเดินอวกาศยาน การนำทาง สายอากาศและระบบควบคุมการวางตัวของยาน นอกจากนี้ยังบรรทุกอุปกรณ์ระเบิดไปกับยานเพื่อใช้ขุดผิวหน้าดาวเคราะห์น้อยและเก็บตัวอย่างชิ้นส่วนอุปกรณ์และเครื่องมือ อุปกรณ์และเครื่องมือ. อุปกรณ์และเครื่องมือทางวิทยาศาสตร์ที่ยานสำรวจฮายาบูสะ2 ได้บรรทุกไปด้วย ได้แก่- เครื่องมือเพื่อการรับรู้ระยะไกล ได้แก่ กล้องนำทางเชิงแสง (Optical Navigation Camera, ONC-T, ONC-W1, ONC-W2) กล้องอินฟราเรดช่วงคลื่นสั้น (NIR3) กล้องอินฟราเรดความร้อน (Thermal-Infrared Camera, TIR) และไลดาร์ (LIDAR) - เครื่องมือเพื่อเก็บตัวอย่าง ได้แก่ อุปกรณ์เก็บตัวอย่าง (SMP) ตัวปะทะติดตัวขนาดเล็ก (Small Carry-on Impactor, SCI) และกล้องปรับได้ (Deployable Camera, DCAM3) - แลนเดอร์ (ยานลงจอด) และโรเวอร์ (ยานลงจอดเคลื่อนที่ได้) ได้แก่ Mobile Asteroid Surface Scout (MASCOT), MINERVA-II-1 ROVER 1A, MINERVA-II-1 ROVER 1B และ MINERVA-II-2 ROVER 2</doc>
