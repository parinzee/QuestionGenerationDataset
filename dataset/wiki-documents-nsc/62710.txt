<doc id="62710" url="https://th.wikipedia.org/wiki?curid=62710" title="ปรีดา จุลละมณฑล">ปรีดา จุลละมณฑล ปรีดา จุลละมณฑล (21 สิงหาคม พ.ศ. 2488 - 28 มีนาคม พ.ศ. 2553) (ชื่อเล่น: จิ๋ว) จบมัธยมศึกษาจากโรงเรียนวัดบวรนิเวศ เจ้าของฉายา "มนุษย์ขาเหล็ก" อดีตนักจักรยานทีมชาติไทย เข้าสู่วงการจักรยานด้วยอายุเพียง 16 ปี เป็นนักจักรยานชาวไทยคนแรกที่เข้าร่วมแข่งขันกีฬาโอลิมปิก ปี ค.ศ. 1964 ที่กรุงโตเกียว ประเทศญี่ปุ่น และได้เหรียญทอง 4 เหรียญในเอเชียนเกมส์ครั้งที่ 5 ค.ศ. 1966 ที่กรุงเทพ ปรีดา ประกาศอำลาการแข่งขันจักรยานเมื่อ พ.ศ. 2511 หลังได้ 7 เหรียญทอง ในการแข่งขันกีฬาแหลมทอง ครั้งที่ 4 ที่กรุงเทพ ขณะอายุ 22 ปี ปัจจุบัน เป็นประธานฝ่ายเทคนิค สมาคมจักรยาน เคยแสดงภาพยนตร์เรื่องข้างหลังภาพ (2544) กำกับโดยเชิด ทรงศรี รับบทพ่อนางเอก ปรีดา จุลละมณฑลเสียชีวิตเมื่อวันที่ 28 มีนาคม พ.ศ. 2553 หลังจากป่วยเป็นโรคไตเหรียญรางวัลเหรียญรางวัล. - พ.ศ. 2505 เหรียญเงิน เอเชียนเกมส์ ครั้งที่ 4 ที่อินโดนีเซีย - พ.ศ. 2506 เหรียญทอง ชิงแชมป์เอเชีย ที่มาเลเซีย - พ.ศ. 2507 อันดับ 2 ของเอเชีย กีฬาโอลิมปิกฤดูร้อน ที่ญี่ปุ่น (อันดับรวม อันดับที่ 20 ไม่ได้เหรียญรางวัล) - พ.ศ. 2509 4 เหรียญทอง 2 เหรียญเงิน เอเชี่ยนเกมส์ ครั้งที่ 5 ที่ประเทศไทย - พ.ศ. 2510 7 เหรียญทอง กีฬาแหลมทอง 1967 ครั้งที่ 4 ที่ประเทศไทย</doc>
