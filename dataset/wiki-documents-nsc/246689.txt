<doc id="246689" url="https://th.wikipedia.org/wiki?curid=246689" title="ชิมูระ ชินปาจิ">ชิมูระ ชินปาจิ ชิมูระ ชินปาจิ () เป็นหนึ่งในตัวละครหลักในหนังสือการ์ตูนและภาพยนตร์การ์ตูนเรื่องกินทามะ ผลงานของฮิเดอากิ โซราจิ เป็นสมาชิกคนที่ 2 ของร้านรับจ้างสารพัด มักทำหน้าที่ตบมุกตัวละครอื่นข้อมูลตัวละคร ข้อมูลตัวละคร. ชิมูระ ชินปาจิเป็นบุตรคนที่ 2 ของเจ้าของโรงฝึกดาบโคโตคัง ที่สอนเพลงดาบสายเท็นโดมุชิน เมื่อชาวสวรรค์ได้ออกบัญญัติห้ามซามูไรใช้ดาบทำให้โรงฝึกดาบได้ปิดตัวลง หลังจากบิดาเสียชีวิต ตัวเขาและพี่สาวของเขาคือชิมูระ ทาเอะ (โอทาเอะ) ก็พยายามทำงานหาเงิน เพื่อฟื้นฟูโรงฝึกดาบ และเพื่อใช้หนี้ที่บิดาได้กู้ไว้ก่อนเสียชีวิต ชินปาจินั้นได้ทำงานที่ร้านอาหารแห่งหนึ่ง วันหนึ่งได้ถูกชาวสวรรค์ที่เป็นทูตชาวดาวจาโทรันและเป็นลูกค้าของร้านอาหารแกล้งขัดขาจนล้มไปชนโต๊ะที่ซากาตะ กินโทกินั่งอยู่จนพาร์เฟ่ต์หก กินโทกิโมโหจึงทำร้ายทูตดาวจาโทรันและได้หลบหนีไป แต่ก็ได้แอบเอาดาบไม้ที่ใช้ก่อเหตุไว้กับชินปาจิ ทำให้ชินปาจิถูกเข้าใจว่าเป็นผู้ก่อเหตุและถูกไล่ออกจากงาน ชินปาจิและโอทาเอะจึงได้ตามตัวกินโทกิมาที่โรงฝึกเพื่อให้กินโทกิชดใช้การกระทำ แต่ในระหว่างนั้น นายทุนชาวสวรรค์ที่พ่อของชินปาจิได้กู้เงินไว้ได้เข้ามาเพื่อทวงหนี้จากชินปาจิและโอทาเอะ โอทาเอะตัดสินยอมไปทำงานเป็นหญิงบริการในสถานเริงรมย์เพื่อใช้หนี้และเพื่อรักษาโรงฝึกของพ่อไว้ ชินปาจิไม่ยอมรับการตัดสินใจของพี่สาว กินโทกิจึงพาชินปาจิบุกขึ้นเรือของนายทุนชาวสวรรค์และชิงตัวโอทาเอะกลับคืนมาได้สำเร็จ ชินปาจิได้รู้สึกถึงจิตวิญญาณของซามูไรในตัวของกินโทกิ จึงตัดสินร่วมทำงานในร้านรับจ้างสารพัดของกินโทกิ ชินปาจิเป็นชายที่หน้าตาค่อนข้างธรรมดาและใส่แว่น มีบทบาทคอยเป็นตัวเบรกมุข ฝีมือทางดาบค่อนข้างใช้ได้ แต่ยังเก่งไม่เท่ากินโทกิ ชินปาจิคลั่งไคล้เทราคาโตะ ซือ ซึ่งเป็นนักร้องชื่อดัง ตัวเขาเองก็เป็นหัวหน้าของกลุ่มองครักษ์พิทักษ์ เทราคาโตะ ซือ อีกด้วยชื่อของชินปาจิ ชื่อของชินปาจิ. ชื่อ ชินปาจิ มีที่มาจากชื่อของ นางาคุระ ชินปาจิ หนึ่งในสมาชิกชินเซ็นงุมิในประวัติศาสตร์จริง ส่วนนามสกุล ชิมูระ มีที่มาจาก ชิมูระ เคน นักแสดงตลกของญี่ปุ่น ชิมูระ ชินปาจิ มีชื่อเล่นว่า ชินจัง เป็นชื่อที่โอทาเอะที่เป็นพี่สาวใช้เรียก ตัวละครส่วนใหญ่ในเรื่องเรียกชินปาจิด้วยชื่อจริงการปรากฏตัวบนปก การปรากฏตัวบนปก. ชินปาจิปรากฏตัวบนหน้าปกของหนังสือการ์ตูนกินทามะ เล่มที่ 2 โดยอยู่ในท่าดื่มชาและมีดาวเสาร์เป็นฉากด้านหลัง และยังปรากฏตัวบนสันปกของหนังสือการ์ตูนกินทามะเล่มเดียวกัน</doc>
