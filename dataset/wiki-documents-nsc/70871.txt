<doc id="70871" url="https://th.wikipedia.org/wiki?curid=70871" title="แพดเม่ อมิดาลา">แพดเม่ อมิดาลา แพดเม่ อมิดาลา คือตัวละครตัวหนึ่งในมหากาพย์ภาพยนตร์แนววิทยาศาสตร์ สตาร์ วอร์ส แสดงโดย นาตาลี พอร์ตแมน มีบทบาทสำคัญเป็นตัวละครหลักในของภาพยนตร์ชุดนี้และเนื้อหาในจักรวาลขยายอีกจำนวนมาก แพดเม่ อมิดาลา แห่งนาบู (ชื่อจริง: แพดเม่ นาเบอร์รี ดำรงตำแหน่งเป็นราชินีอมิดาลาแห่งนาบูตั้งแต่ปีที่ 36 ก่อนยุทธการยาวินถึงปีที่ 26 ก่อนยุทธการยาวิน) เกิดในปีที่ 46 ก่อนยุทธการยาวิน เป็นลูกสาวของรูวีและโจบาล นาเบอร์รี และน้องสาวของโซลา นาเบอร์รี ภายหลังต่อมาได้สมรสกับอัศวินเจได อนาคิน สกายวอล์คเกอร์ กับทั้งเป็นมารดาของลุค สกายวอล์คเกอร์ และเลอา ออร์กานา โซโล แพดเม่ขึ้นเป็นราชินีแห่งนาบูจากการเลือกตั้งก่อนที่จะได้รับเลือกเป็นตัวแทนสมาชิกวุฒิสภาแห่งชอมเมลล์เซกเตอร์ในสภากาแลกติก ในฐานะที่เป็นราชินี เธอได้ช่วยปลดปล่อยประชาชนของเธอให้เป็นอิสระและกลายเป็นบุคคลสำคัญทางการเมืองที่เป็นที่เคารพอย่างยิ่งคนหนึ่งในกาแลกซี ตลอดชีวิตที่แสนสั้นของเธอนั้น เธอแสดงบทบาทสำคัญมากในทางการเมืองและเหตุการณ์หลายเหตุการณ์ในสงครามโคลน ซึ่งเธอและสมาชิกวุฒิสภาอีกจำนวนหนึ่งเป็นผู้ก่อตั้งกองกำลังกบฏขึ้นผังครอบครัว</doc>
