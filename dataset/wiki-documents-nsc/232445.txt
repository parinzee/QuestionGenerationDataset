<doc id="232445" url="https://th.wikipedia.org/wiki?curid=232445" title="อาเลชังดรี ปาตู">อาเลชังดรี ปาตู อาเลชังดรี โรดรีกิส ดา ซิลวา () หรือที่รู้จักกันในชื่อ อาเลชังดรี ปาตู () เกิดเมื่อวันที่ 2 กันยายน ค.ศ. 1989 เป็นนักฟุตบอลชาวบราซิล ผู้ที่เล่นให้กับสโมสรฟุตบอลบียาร์เรอัลและฟุตบอลทีมชาติบราซิลในตำแหน่งกองหน้า ปาตูเริ่มเล่นฟุตซอลตั้งแต่อายุ 4 ขวบ จนเมื่อปี ค.ศ. 2000 เขาได้รับบาดเจ็บกระดูกแตก เมื่อเอ็กซเรย์ก็พบว่าเขามีก้อนเนื้อที่แขน แพทย์วินิจฉัยว่าถ้าไม่ผ่าตัดออกใน 2 เดือนก็จะกลายเป็นมะเร็ง เนื่องจากครอบครัวเขาไม่มีเงินพอที่จะผ่าตัด นายแพทย์เปาลู โรเบร์ตู มุสซี ซึ่งสนิทสนมกับครอบครัวเขาได้ผ่าตัดให้โดยไม่คิดค่ารักษาผลงานระดับสโมสร ผลงานระดับสโมสร. เมื่อปาตูอายุ 11 ปี ก็ไปทดสอบฝีเท้ากับสโมสรฟุตบอลอิงเตร์นาซีโอนัล และได้เข้าเป็น 1 ในสมาชิกของทีมเยาวชน เขาและเพื่อนอีก 83 คน ที่เก็บตัวพักในบ้านเดียวกัน ต่างมีจุดมุ่งหมายเดียวคือต้องการก้าวขึ้นไปเล่นในทีมชุดใหญ่ของอิงเตร์นาซีออนาลให้ได้ หลังจากฝึกฝนตัวเองในทีมเยาวชนอยู่หลายปี ปาตูก็ได้รับโอกาสก้าวขึ้นมาเล่นชุดใหญ่ และลงสนามนัดแรกให้อิงเตร์นาซีออนาลเมื่อวันที่ 26 พฤศจิกายน ค.ศ. 2006 ซึ่งชนะปัลเมย์รัส 4-1 ชื่อของเขาก็โด่งดังข้ามคืน เมื่อเขายิง 1 ประตู และจ่ายอีก 3 ให้เพื่อนยิง ปาตูทำประตูที่ 2 ให้ต้นสังกัดในเกมรอบรองชนะเลิศฟุตบอลชิงแชมป์สโมสรโลกของฟีฟ่าในปี ค.ศ. 2006 ซึ่งอิงเตร์นาซีโอนัลชนะอัลอาห์ลีไคโรไป 2-1 ด้วยประตูนี้ ทำให้ปาตูทำลายสถิติของเปเล่ ที่เป็นนักเตะอายุน้อยที่สุดที่ยิงประตูในการแข่งขันระดับนานาชาติของฟีฟ่าในวัย 17 ปี 102 วัน ปาตูถูกเปลี่ยนตัวออกในเกมนัดชิงชนะเลิศรายการนั้น ก่อนที่อาเดรียนู กาบีรู เพื่อนร่วมทีมจะยิงประตูชัยช่วยให้อิงเตร์นาซีโอนัลคว้าแชมป์สโมสรโลกมาครองได้สำเร็จ จากผลงาน ทำให้ปาตูได้รับความสนใจจากหลายสโมสรในยุโรป ทั้งไบฟีกา, มิลาน, ยูเวนตุส, อินเตอร์, เชลซี, อาร์เซนอล ฯลฯ แต่สุดท้ายเขาก็เลือกย้ายมาเป็นสมาชิกใหม่ของทีมมิลาน ซึ่งในขณะนั้นมีทั้งริคาร์โด กาก้า และรอนัลดีนโย โดยมิลานทุ่ม 22 ล้านยูโร (ประมาณ 700 ล้านบาท) ซื้อขาดสัญญาของเขาและประกาศคว้าตัวปาตูมาเป็นสมาชิกใหม่อย่างเป็นทางการในวันที่ 2 สิงหาคม ค.ศ. 2007 เนื่องจากอายุยังไม่ครบ 18 ปีเต็ม ทำให้เขายังไม่สามารถลงเล่นได้ ต้องรอให้ถึงวันที่ 3 กันยายน ค.ศ. 2007 (หลังวันเกิด 1 วัน) อย่างไรก็ตาม ปัญหายังไม่หมด เมื่อลีกอิตาลีมีการจำกัดโควตาผู้เล่นนอกสหภาพยุโรป ทำให้ปาตูยังไม่สามารถลงเล่นในเกมอย่างเป็นทางการให้มิลานได้ เขาได้รับอนุญาตให้ลงเล่นได้แค่ในเกมอุ่นเครื่องและเกมซ้อมเท่านั้น และเขาก็ทำผลงานได้ดีตั้งแต่เกมอุ่นเครื่องที่เสมอกับทีมไดนาโมคิยิวจากยูเครน 2-2 ในวันที่ 7 กันยายน ค.ศ. 2007 เมื่อเขาโหม่งพังประตูได้ การรอคอยของปาตูสิ้นสุดลงเมื่อมีการเปิดตลาดซื้อขายรอบสองนับตั้งแต่วันที่ 3 มกราคม ค.ศ. 2008 ทำให้วันรุ่งขึ้นเขากลายเป็นสมาชิกใหม่อย่างเป็นทางการของมิลาน และเป็น 1 ใน 3 นักเตะโควตานอกสหภาพยุโรปของสโมสร ปาตูยิงประตูแรกทันทีที่ลงเล่นในเกมเซเรียอานัดแรก ซึ่งมิลานถล่มนาโปลี 5-2 เมื่อวันที่ 13 มกราคม ค.ศ. 2008ผลงานทีมชาติ ผลงานทีมชาติ. สำหรับผลงานในทีมชาติบราซิลนั้น ปาตูคว้าแชมป์เยาวชนอเมริกาใต้ในปี ค.ศ. 2007 ร่วมกับทัพแซมบา ซึ่งทำให้พวกเขาทะลุเข้ารอบสุดท้ายฟุตบอลโลกยู 20 ของฟีฟ่าในปีเดียวกัน จากนั้นปาตู ถูกการ์ลูส ดุงกา เรียกตัวติดธงชุดลุยโอลิมปิก 2008 ที่กรุงปักกิ่ง ประเทศจีน ซึ่งคว้าเหรียญทองแดงมาครองได้ ปัจจุบัน ปาตูก้าวขึ้นเป็น 1 ในขุมกำลังสำคัญของทีมชาติบราซิลชุดใหญ่ เขายิงประตูแรกในนามทีมชาติได้ในเกมประเดิมนัดแรกกับสวีเดนที่สนามเอมิเรตส์สเตเดียม กรุงลอนดอน เมื่อวันที่ 26 มีนาคม ค.ศ. 2008 และเป็นอีกครั้งที่เขาทำลายสถิติของเปเล่ ในการใช้เวลาแค่ไม่กี่วินาทียิงประตูแรกในเกมแรกที่ลงสนามด้วยเกียรติประวัติสโมสรฟุตบอลเกียรติประวัติ. สโมสรฟุตบอล. - อิงเตร์นาซีโอนัล - ฟุตบอลชิงแชมป์สโมสรโลก ชนะเลิศ 1 สมัย: 2006 - เรโกปาซูดาเมรีกานา ชนะเลิศ 1 สมัย: 2007- เอซีมิลาน - เซเรียอา ชนะเลิศ 1 สมัย: 2010–11 - ซูแปร์โกปปาอีตาเลียนา: ชนะเลิศ 1 สมัย: 2011ผลงานระดับทีมชาติผลงานระดับทีมชาติ. - บราซิล - ฟุตบอลชิงแชมป์เยาวชนอเมริกาใต้ เหรียญทอง 1 สมัย: 2007 - โอลิมปิกฟุตบอล 2008: ประเภทชาย เหรียญทองแดง 1 สมัย - คอนเฟเดอเรชันส์คัพ ชนะเลิศ 1 สมัย: 2009เกียรติยศเฉพาะตัวเกียรติยศเฉพาะตัว. - Brazilian U-20 Championships Top-Scorer – 2006 - Brazilian U-20 Championships Most Valuable Player – 2006 - Sendai Cup Top-Scorer – 2006 - Sendai Cup Most Valuable Player – 2006 - Serie A Player Of The Month – January 2009 - Tuttosport Golden Boy of the Year – 2009 - Serie A Young Footballer of the Year – 2009 - Italian Football Oscars Best Young Player – 2009</doc>
