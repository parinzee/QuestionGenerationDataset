<doc id="947938" url="https://th.wikipedia.org/wiki?curid=947938" title="อักษรศาสตรบัณฑิต">อักษรศาสตรบัณฑิต อักษรศาสตรบัณฑิต (, ตัวย่อ อ.บ., B.Litt. หรือ Litt.B.) เป็นปริญญาในระดับปริญญาตรีระดับสองในมหาวิทยาลัยสำหรับนักศึกษาที่มีความเชี่ยวชาญในสาขาที่เกี่ยวข้องตามความสนใจเฉพาะบุคล วิชาชีพ หรือการพัฒนาทางวิชาการ ขอบเขตของการศึกษาในสาขานี้อาจได้รับก่อนการศึกษาในระดับปริญญาตรีไม่ได้ศึกษาในเชิงลึก หรืออาจไม่เคยมีการเรียนการสอนต่อนักศึกษาอย่างเป็นทางการมาก่อนก็ได้ ปริญญานี้มีการมอบที่น้อยกว่าในหลายศตวรรษก่อนหน้าและในช่วงเวลาปัจจุบัน มีเพียงมหาวิทยาลัยสองแห่งในออสเตรเลียที่มอบปริญญานี้เท่านั้นไทย ไทย. ปริญญาอักษรศาสตรบัณฑิตในไทยถูกมอบครั้งแรกใน ค.ศ. 1953 (พ.ศ. 2478) ให้กับบัณฑิตที่จบในสาขาทางอักษรศาสตร์ เช่น ภาษาไทย ภาษาบาลี ภาษาอังกฤษ ประวัติศาสตร์ ภูมิศาสตร์ และสาขาที่เกี่ยวข้องจากคณะอักษรศาสตร์และวิทยาศาสตร์ของจุฬาลงกรณ์มหาวิทยาลัยซึ่งเป็นหนึ่งในสองมหาวิทยาลัยในไทยที่มีการมอบปริญญาอักษรศาสตรบัณฑิตในปัจจุบัน มหาวิทยาลัยศิลปากรเป็นมหาวิทยาลัยที่สองที่มีการมอบปริญญาอักษรศาสตรบัณฑิตภายหลังจากการก่อตั้งคณะอักษรศาสตร์ใน ค.ศ. 1968 (พ.ศ. 2511) โดยทั่วไปการเทียบชื่อปริญญาอักษรศาสตรบัณฑิตไม่สามารถเทียบกับปริญญา Bachelor of Letters ของประเทศอื่น ๆ แต่สามารถเทียบได้ปริญญาศิลปศาสตรบัณฑิตหรือ Bachelor of Arts เช่นเดียวกับปริญญาในกลุ่มวิชามนุษยศาสตร์หรือสังคมศาสตร์ของมหาวิทยาลัยอื่น ๆ ในไทย นอกจากนี้ปริญญาอักษรศาสตรบัณฑิตยังถูกมอบเฉพาะสาขาที่อยู่ในคณะอักษรศาสตร์ของทั้งสองมหาวิทยาลัยเท่านั้น สาขาทางศิลปศาสตร์อื่น ๆ ที่ไม่อยู่ในคณะอักษรศาสตร์จะใช้ชื่อปริญญาศิลปศาสตรบัณฑิตหรือชื่ออื่น ๆ แทนบราซิล บราซิล. อักษรศาสตรบัณฑิต (Bacharelado em Letras) ในบราซิลโดยทั่วไปจะอยู่ในหลักสูตรทางวรรณคดี ภาษาศาสตร์ การแปล และขึ้นอยู่กับสถาบัน ผลที่ตามมาคืออักษรศาสตรบัณฑิตมีความแตกต่างจากปริญญาไลเซนชิเอท (Licenciatura em Letras) ซึ่งมุ่งเน้นเกี่ยวกับการสอนและรวมถึงหลักสูตรด้านการศึกษาสหรัฐ สหรัฐ. ช่วงปลายศตวรรษที่ 19 ปริญญาอักษรศาสตรบัณฑิตเคยถูกมอบโดยมหาวิทยาลัยมิชิแกน ในช่วงปีแรก ๆ มหาวิทยาลัยแมรีวูดซึ่งเดิมเป็นวิทยาลัยสตรีก็มอบปริญญาอักษรศาสตรบัณฑิต ปริญญาศิลปศาสตรบัณฑิต สาขาวิชาอักษรศาสตร์ถูกมอบโดยมหาวิทยาลัยโอคลาโฮมาตั้งแต่ ค.ศ. 1937 เมื่อสำนักวิชาอักษรศาสตร์ถูกจัดตั้งในวิทยาลัยศิลปศาสตร์และวิทยาศาสตร์สหราชอาณาจักร สหราชอาณาจักร. ปริญญาอักษรศาสตรบัณฑิตเคยถูกมอบโดยมหาวิทยาลัยออกซฟอร์ดและมหาวิทยาลัยอื่น ๆ ไม่กี่แห่งรวมทั้งมหาวิทยาลัยเบอร์มิงแฮม ปริญญานี้ยังคงมีอยู่ที่ออกซฟอร์ดใน ค.ศ. 1977 แม้ว่าจะมีการแทนที่ด้วยอักษรศาสตรมหาบัณฑิตที่เน้นการวิจัยมากขึ้นออสเตรเลีย ออสเตรเลีย. แม้ว่าปริญญาอักษรศาสตรบัณฑิตจะเคยมีการมอบโดยมหาวิทยาลัยในออสเตรเลียหลายแห่งในช่วงระยะเวลาหนึ่ง ปริญญานี้มอบเฉพาะมหาวิทยาลัยฟลินเดอร์ส มหาวิทยาลัยโมนาช รวมถึงมหาวิทยาลัยเวสเทิร์นออสเตรเลียเมื่อไม่นานมานี้ในหลักสูตรทางศิลปศาสตร์ให้กับผู้สำเร็จการศึกษาจากมหาวิทยาลัย ปริญญาอักษรศาสตรบัณฑิตยังได้รับการเสนอให้มีการมอบอีกครั้งโดยมหาวิทยาลัยแห่งชาติออสเตรเลีย มหาวิทยาลัยดีคิน และมหาวิทยาลัยเมลเบิร์น</doc>
