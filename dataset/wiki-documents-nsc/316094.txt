<doc id="316094" url="https://th.wikipedia.org/wiki?curid=316094" title="Canadarm2">Canadarm2 ระบบซ่อมบำรุงเคลื่อนที่ ( หรือ MSS) หรือเป็นที่รู้จักกันมากกว่าในชื่อของชิ้นส่วนหลักของระบบคือ Canadarm2 เป็นระบบแขนกลและอุปกรณ์ประกอบที่ติดตั้งอยู่บนสถานีอวกาศนานาชาติ มีบทบาทสำคัญอย่างยิ่งในการประกอบชิ้นส่วนและการบำรุงรักษาสถานี โดยการเคลื่อนย้ายอุปกรณ์และเครื่องมือต่างๆ ไปรอบสถานี การสนับสนุนการทำงานในอวกาศของนักบินอวกาศ และการบำรุงรักษาเครื่องมือวัดหรือชิ้นส่วนอื่นๆ ที่ติดตั้งอยู่กับสถานีอวกาศ นักบินอวกาศต้องผ่านการฝึกฝนเป็นพิเศษเพื่อทำการควบคุมเครื่องมือนี้ในการจัดการกับระบบต่างๆ ระบบ MMS ประกอบด้วยแขนกลหลักที่เรียกว่า Space Station Remote Manipulator (SSRMS), Mobile Remote Servicer Base System (MBS) และ Special Purpose Dexterous Manipulator (SPDM บางครั้งก็เรียกว่า Dextre หรือ แขนแคนาดา) ระบบแขนกลต่างๆ จะเคลื่อนที่ไปตามรางที่ติดตั้งอยู่บนยอดของสถานีอวกาศนานาชาติ ซอฟต์แวร์ควบคุมการทำงานเขียนขึ้นด้วยภาษาเอดา ระบบบริการเคลื่อนที่ได้รับการออกแบบและก่อสร้างภายใต้โครงการอวกาศ MDA (เดิมคือระบบหุ่นยนต์ MD) ขององค์การอวกาศแคนาดา ในฐานะส่วนสนับสนุนหนึ่งในโครงการสถานีอวกาศนานาชาติ</doc>
