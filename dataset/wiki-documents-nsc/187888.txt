<doc id="187888" url="https://th.wikipedia.org/wiki?curid=187888" title="คาลามิตี้กันดั้ม">คาลามิตี้กันดั้ม GAT-X131 คาลามิตี้กันดั้ม ( ; ) เป็นโมบิลสูทตัวร้ายซึ่งมีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มซี้ด ออกแบบโดย คุนิโอะ โอคาวาระ คาลามิตี้กันดั้มเป็นหนึ่งในGAT-X ซีรีส์รุ่นที่สองที่พันธมิตรโลกพัฒนาขึ้นมา ซึ่งรุ่นที่สองนี้เปลี่ยนระบบเกราะเป็นแบบทรานส์เฟส(TransPhase มีตัวย่อว่า TP)ซึ่งพัฒนามาจากเกราะเฟสชิฟท์ของรุ่นแรก โดยเกราะทรานส์เฟสนั้นจะไม่เปลี่ยนสีและทำงานเฉพาะส่วนที่ถูกโจมตีเท่านั้น แตกต่างจากเกราะเฟสชิฟท์ซึ่งต้องเปิดใช้งานทุกส่วนอย่างต่อเนื่อง ทำให้เกราะทรานส์เฟสมีพลังป้องกันสูงกว่าและใช้พลังงานน้อยกว่าเช่นกันบทบาท บทบาท. คาลามิตี้กันดั้มสร้างขึ้นมาโดยเน้นการยิงโจมตีระยะไกลคล้ายกับ GAT-X103 บัสเตอร์กันดั้มแต่ใช้อาวุธที่มีพลังทำลายสูงกว่ามาก โดยมีอาวุธหลักเป็นบีมแคนน่อนพลังงานสูงสองลำกล้องด้านหลังและบาซูก้าแบบกระสุนฝาครอบพลาสม่าซึ่งมีอานุภาพมากกว่าบาซูก้าปกติ ที่ลำตัวติดตั้งปืน"ซิลลา"แบบเดียวกับของ GAT-X303 อีจิสกันดั้มไว้ และที่โล่ยังติดตั้งปืนสองลำกล้องไว้ เนื่องจากไม่สามารถบินได้เหมือนกันดั้มรุ่นที่สองเครื่องอื่นๆ คาลามิตี้กันดั้มจึงมักใช้ GAT-X370 เรดเดอร์กันดั้มเป็นฐานยืนเมื่อต้องต่อสู้กลางอากาศ คาลามิตี้กันดั้มได้ใช้งานครั้งแรกเมื่อพันธมิตรโลกได้โจมตีอาณาจักรอ็อบ ออร์ก้า ซับนัคซึ่งเป็นนักบินนั้นเป็นมนุษย์ดัดแปลงที่มีปฏิกิริยาเทียบได้กับโคออร์ดิเนเตอร์ จึงสามารถใช้ระบบปฏิบัติการซึ่งซับซ้อนมากได้ คาลามิตี้กันดั้มถูกทำลายในการต่อสู้กับ ZGMF-X09A จัสติสกันดั้มของอัสรัน ซาล่าในการสู้รบที่ยาคินดูเอ้ซอร์ดคาลามิตี้ ซอร์ดคาลามิตี้. GAT-X133 ซอร์ดคาลามิตี้ ( ; ) เป็นโมบิลสูทจากดีไซน์ต้นฉบับ กันดั้มซี้ด โมบิลสูทวาริเอชัน และต่อมามีบทบาทสำคัญในมังงะชุดกันดั้มซี้ด แอสเทรย์ ซอร์ดคาลามิตี้เป็นรุ่นที่พัฒนาต่อมาจากคาลามิตี้กันดั้มโดยเปลี่ยนมาเป็นแบบเน้นการต่อสู้ในระยะประชิดตัวแทนโดยใช้โครงสร้างแบบเดิมแต่เปลี่ยนอาวุธเป็นแบบเดียวกับของซอร์ดสไตรค์กันดั้ม ดาบต่อต้านยานรบสองเล่มที่เป็นอาวุธหลักนั้นได้รับการปรับปรุงให้ใช้เป็นปืนเลเซอร์ในระยะไกลได้ ปืนซิลลาที่ลำตัวนั้นถูกลดพลังลงมาเหลือ70%เนื่องจากต้องจ่ายพลังงานให้ท่อขับดันที่มีกำลังมากกว่าเดิม จึงมีความคล่องตัวที่สูงกว่าคาลามิตี้กันดั้ม ซอร์ดคาลามิตี้ยังใช้ระบบปฏิบัติการที่ทำให้คนธรรมดาควบคุมได้ ได้มีการสร้างซอร์ดคาลามิตี้ทั้งหมดสามเครื่อง โดยเครื่องที่มีชื่อเสียงที่สุดก็คือเครื่องสีแดงของเอ็ดเวิร์ด ฮาเรลสัน ผู้มีฉายาว่า เอ็ด เดอะริปเปอร์ ซึ่งหลังสงครามครั้งแรก ในเนื้อเรื่องของมังงะ กันดั้มซี้ด เดสทินีแอสเทรย์ เอ็ดได้ไปเข้าร่วมกับสาธารณรัฐอเมริกาใต้ในการต่อสู้เพื่อแยกเป็นอิสระจากกลุ่มพันธมิตรโลก ซึ่งในที่สุดกลุ่มพันธมิตรโลกได้มอบซอร์ดคาลามิตี้อีกเครื่องให้กับเรน่า อิเมเลียเพื่อให้จัดการกับเอ็ด ส่วนเครื่องที่สามนั้นเป็นของโฟว์ โซเซียส หนึ่งในคอมแบทโคออร์ดิเนเตอร์ โซเซียสซีรีส์ ซึ่งถูกส่งตัวไปให้รอนโด มิน่า ซาฮาคุเพื่อตอบแทนที่ร่วมมือกับกลุ่มพันธมิตรโลก</doc>
