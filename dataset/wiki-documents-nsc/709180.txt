<doc id="709180" url="https://th.wikipedia.org/wiki?curid=709180" title="ฟลายมีทูเดอะมูน">ฟลายมีทูเดอะมูน "ฟลายมีทูเดอะมูน" (Fly Me to the Moon) หรืออีกชื่อคือ "อินอะเธอร์เวิร์ด" (In Other Words) เป็นเพลงสากลอมตะ ออกซิงเกิลครั้งแรกในปี ค.ศ. 1954 โดย เคย์ บัลลาร์ด หลังจากนั้นก็ถูกนำมาบันทึกเสียงโดยใส่ทำนองแนวแจ็สอยู่หลายต่อหลายครั้ง จนในที่สุดก็กลายเป็นเพลงในวัฒนธรรมสมัยนิยม โดยฉบับที่นิยมที่สุดคือฉบับที่ร้องโดย แฟรงก์ ซินาตรา ในปี 1964 ในปี 1999 หอเกียรติยศนักแต่งเพลงสหรัฐอเมริหา ได้ยกให้เพลงฟลายมีทูเดอะมูน เป็น "เพลงค้างฟ้า" (Towering song) นอกจากนี้ เพลงฟลายมีทูเดอะมูน ยังถูกเปิดระหว่างปฏิบัติการอะพอลโล 10 ขององค์การนาซาในขณะที่กำลังโคจรรอบดวงจันทร์ ต่อมาในปฏิบัติการอะพอลโล 11 บัสซ์ อัลดริน นักบินอวกาศได้เปิดเพลงฟลายมีทูเดอะมูน ฉบับแฟรงก์ ซินาตรา จากเครื่องเล่นเพลงพกพาระหว่างที่เขาลงไปเหยียบผิวดวงจันทร์ นับเป็นบทเพลงแรกของมนุษยชาติที่ถูกได้ยินบนดวงจันทร์</doc>
