<doc id="470422" url="https://th.wikipedia.org/wiki?curid=470422" title="เยเลนา อิซินบาเยวา">เยเลนา อิซินบาเยวา เยเลนา อิซินบาเยวา (; ; 3 มิถุนายน ค.ศ. 1982 — ) เป็นนักกีฬากระโดดค้ำถ่อชาวรัสเซีย เธอเป็นผู้ได้รับรางวัลเหรียญทองโอลิมปิกฤดูร้อนสองสมัย (ค.ศ. 2004 และ 2008), เป็นแชมป์โลกสองสมัย และเป็นเจ้าของสถิติโลกของรายการแข่งขัน ผลจากความสำเร็จของเธอ ส่งผลให้ได้รับการพิจารณาว่าเป็นนักกระโดดค้ำถ่อยอดเยี่ยมตลอดกาล อิซินบาเยวา ได้เป็นแชมป์ในเก้ารายการใหญ่ (โอลิมปิก, แชมป์โลกกลางแจ้งและในร่ม, แชมป์ยุโรปกลางแจ้งและในร่ม) เธอยังเป็นผู้ชนะเงินรางวัลจากรายการ IAAF โกลเด้นลีก ใน ค.ศ. 2007 และ 2009 ภายหลังจากที่สร้างผลงานไม่ค่อยดีเท่าใดนักในรายการชิงแชมป์โลกใน ค.ศ. 2009 และ 2010 เธอก็พักจากวงการกีฬาเป็นเวลานานนับปี เธอกลายเป็นผู้หญิงคนแรกที่ทำลายสถิติห้าเมตรใน ค.ศ. 2005 อิซินบาเยวาเป็นเจ้าของสถิติโลกกลางแจ้งปัจจุบันที่ 5.06 ม. ซึ่งเป็นสถิติที่อิซินบาเยวาทำไว้ในซูริกในเดือนสิงหาคม ค.ศ. 2009 และ 5.01 ม. ในร่ม ซึ่งเป็นสถิติที่ได้รับการบันทึกไว้ในเดือนกุมภาพันธ์ ค.ศ. 2012 ในภายหลังอิซินบาเยวาเป็นผู้ทำลายสถิติโลกครั้งที่ 28 ณ ค.ศ. 2012 เธอยังเป็นผู้หญิงเพียงคนเดียวที่สามารถทำสถิติที่ระดับห้าเมตรไว้ได้ อิซินบาเยวา ได้รับการยกย่องให้เป็น นักกีฬาหญิงแห่งปี โดยสหพันธ์กรีฑานานาชาติ ใน ค.ศ. 2004, 2005 และ 2008 รวมถึง นักกีฬาหญิงโลกแห่งปี โดยลอริอุส เธอได้รับรางวัลเจ้าชายแห่งอัสตูเรียสในสาขาการกีฬาใน ค.ศ. 2009 เธอเป็นหนึ่งในแปดนักกีฬา (ซึ่งรวมถึง วาเลอรี อดัมส์, ยูเซน โบลต์, เวโรนิกา แคมป์เบล-บราวน์, ฌาคส์ ไฟรแทก, เจนา พิตต์แมน, ดานี ซามูเอลส์ และ ดาฟิด สทออร์ล) ในการแข่งขันชิงแชมป์โลกระดับเยาวชน, ระดับวัยรุ่น และระดับอาชีพ ของการกีฬา</doc>
