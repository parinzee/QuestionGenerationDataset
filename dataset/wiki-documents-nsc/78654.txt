<doc id="78654" url="https://th.wikipedia.org/wiki?curid=78654" title="ขรรค์ชัย บุนปาน">ขรรค์ชัย บุนปาน นายขรรค์ชัย บุนปาน (ชื่อเล่น: ช้าง) หนึ่งในผู้ก่อตั้งหนังสือพิมพ์มติชนรายวัน, ประธานกรรมการ บริษัท มติชน จำกัด (มหาชน), นักหนังสือพิมพ์, คอลัมนิสต์, นักเขียนรางวัลศรีบูรพา ประจำปี พ.ศ. 2548ประวัติ ประวัติ. นายขรรค์ชัย เกิดเมื่อวันศุกร์ที่ ที่จังหวัดราชบุรี จบชั้นมัธยมศึกษา ที่โรงเรียนวัดนวลนรดิศ และอุดมศึกษา ที่คณะโบราณคดี มหาวิทยาลัยศิลปากร เคยเป็นพนักงานบริษัท เนชั่นมัลติมีเดียกรุ๊ป มีงานเขียนตั้งแต่สมัยยังเรียนหนังสือ ทั้งบทกวีและเรื่องสั้น ลงในนิตยสารหลายฉบับ เช่น สยามรัฐสัปดาหวิจารณ์, ชาวกรุง, ช่อฟ้า, เฟื่องนคร, สามยอด, หนุ่มเหน้าสาวสวย เป็นต้น หลังจากเรียนจบ เข้าทำงานเป็นครูสอนภาษไทยที่โรงเรียนมาแตร์ เดอี ต่อมาทำงานเป็นผู้จัดการฝ่ายประชาสัมพันธ์ ห้างเซ็นทรัล และเป็นนักข่าว ที่หนังสือพิมพ์สยามรัฐ ครั้งหนึ่ง ความคมคายของขรรค์ชัย ถูกใจ ม.ร.ว.คึกฤทธิ์ ปราโมช เป็นนักหนา เมื่อท่านถามว่า วิธีคุมกำเนิดที่ดีที่สุดคืออะไร ขรรค์ชัยตอบกลับไปว่า คุมกำหนัด นอกจากนี้ เป็นผู้กล่าวคำคม โลกมีไว้เหยียบ ไม่ได้มีไว้แบก เมื่อปี พ.ศ. 2548 ขรรค์ชัยได้รับรางวัลเกียรติคุณพิเศษ 100 ปี ศรีบูรพา สาขานักหนังสือพิมพ์ เนื่องในการจัดงาน 100 ปี ศรีบูรพา (กุหลาบ สายประดิษฐ์) ซึ่งมีเกียรติยศเทียบเท่ารางวัลศรีบูรพา มีบุตรสาวคือ น.ส.ปานบัว บุนปาน บรรณาธิการสำนักพิมพ์มติชน ในวันที่ 23 มิถุนายน พ.ศ. 2558 ศาลทหารออกหมายจับเขาข้อหาขัดคำสั่งคณะรักษาความสงบแห่งชาติ มีการถอนหมายจับในวันเดียวกัน</doc>
