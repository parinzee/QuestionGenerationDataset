<doc id="210417" url="https://th.wikipedia.org/wiki?curid=210417" title="บุญชู">บุญชู บุญชู เป็นภาพยนตร์ไทย ประเภทหนังตลกขบขัน ที่มีการสร้างถึง 8 ครั้ง 10 ภาค ตั้งแต่ปี พ.ศ. 2531 – พ.ศ. 2553 สร้างโดย ไฟว์สตาร์ โปรดักชั่น โดย 7 ภาคแรก กำกับภาพยนตร์และเขียนบทภาพยนตร์โดย บัณฑิต ฤทธิ์ถกล โดยมี สันติสุข พรหมศิริ และ จินตหรา สุขพัฒน์ แสดงนำ โดยเป็นภาพยนตร์ที่ประสบความสำเร็จได้รับความนิยมสูงสุดในยุคนั้น นอกจากนั้นภาพยนตร์ชุดบุญชูที่สร้างภาคต่อๆ มาถึง 6 เรื่อง ก็ได้รับการบันทึกว่าเป็นภาพยนตร์ซึ่งได้รับความนิยมทำรายได้สูงขึ้นเรื่อย ๆ ทุกภาค ซึ่งหลังจากหนังเรื่องนี้ บัณฑิตก็กลายเป็นคนทำหนังร่วมสมัยที่มีหนังทำเงินและหนังคุณภาพมากที่สุด ระหว่างปี 2531-2538 และสามารถคว้ารางวัลพระราชทานพระสุรัสวดี สาขาภาพยนตร์ยอดนิยม ติดต่อกันถึงสามปีซ้อน บุญชูได้เคยถูกนำมาสร้างเป็นละครโทรทัศน์ ในปี พ.ศ. 2541 ออกอากาศทางช่อง 5 โดยใช้ชื่อว่า บุญชู สระอูยาว สร้างโดย มีเดีย ออฟ มีเดียส์ กำกับโดย บัณฑิต ฤทธิ์ถกล เช่นเดิม นำแสดงโดย เพ็ญเพชร เพ็ญกุล, ผาณิต สุทธาศวิน, สันติสุข พรหมศิริ, กีรติ เจนปรมกิจ ภาพยนตร์ชุดบุญชูอย่างเรื่อง บุญชูผู้น่ารัก ยังเป็นหนี่งในภาพยนตร์ไทย 100 เรื่องที่คนไทยควรดู และหนึ่งในภาพยนตร์ที่ได้รับการขึ้นทะเบียนมรดกภาพยนตร์ของชาติครั้งที่ 3 ภาคสุดท้ายของบุญชู มีชื่อเรื่องว่า บุญชู จะอยู่ในใจเสมอ ฉายในปี พ.ศ. 2553 ได้มีการเปลี่ยนตัวผู้กำกับภาพยนตร์เป็น เกียรติ กิจเจริญ หนึ่งในกลุ่มนักแสดงบุญชูซึ่งร่วมงานมาทุกภาคเนื้อหาภาค 1-5 : ช่วงศึกษา เนื้อหา. ภาค 1-5 : ช่วงศึกษา. เรื่องราวของ "บุญชู" เริ่มขึ้นเมื่อ บุญชู บ้านโข้ง หนุ่มสุพรรณฯ เดินทางเข้ากรุงเทพฯ พร้อมกับหลานสาว เพื่อเรียนกวดวิชาและสอบเข้ามหาวิทยาลัย โดยได้พบกับเพื่อนใหม่จากต่างถิ่น และ โมลี สาวน้อยผู้น่ารัก จนเมื่อผลสอบเข้าไม่ผ่าน บุญชูจึงตัดสินใจกลับบ้านเกิด และกลับมากรุงเทพฯ อีกครั้งโดยช่วยงานที่ มหาวิทยาลัยธรรมศาสตร์ หลังจากนั้นจึงขอสอบใหม่อีกครั้ง ผลปรากฏว่าสอบเข้ามหาวิทยาลัยเกษตรศาสตร์ โดยในช่วงกำลังศึกษา บุญชูเป็นที่รักใคร่ของเพื่อนๆ ร่วมสถาบัน เคยสมัครรับเลือกตั้งเป็นประธานนักศึกษาแต่ก็ไม่ได้รับเลือก จนกระทั่งสำเร็จการศึกษาภาค 6-8 : ช่วงทำงาน ภาค 6-8 : ช่วงทำงาน. โมลีต้องการให้บุญชูทำงานในกรุงเทพฯ แต่บุญชูทนไม่ไหวกับสภาพความหนาแน่นของผู้คนที่พากันแย่งก็เลยตัดสินใจกลับบ้านเกิด โดยไปเป็นพ่อค้าขายข้าว ต่อมา บุญล้อม แม่ของบุญชูได้ยกบ้านริมน้ำให้เป็นเรือนหอกับโมลี แต่มานีพี่สาวของเธอไม่ตกลงโดยยื่นคำขาดให้กำจัดน้ำเน่าเสียในคลองหน้าบ้านให้เป็นน้ำสะอาด มานีเห็นใจในความพยายาม จึงตัดสินใจให้โมลีแต่งงานกับบุญชู และอยู่ด้วยกันที่บ้านริมน้ำหลังนั้น จนได้ให้กำเนิดลูกชายภาค 9-10 : ช่วงแห่งความเป็นพ่อ ภาค 9-10 : ช่วงแห่งความเป็นพ่อ. เกือบยี่สิบปีให้หลัง บุญโชค ลูกชายของบุญชูและโมลี โตเป็นหนุ่มแต่อยู่ในช่วงแห่งการศึกษาพระธรรม ขณะที่คุณพ่อซึ่งอาศัยอยู่ร้านขายของชำในจังหวัดบ้านเกิดก็ตั้งใจจะให้ลูกบวชไปเรื่อยๆ จนเป็นพระ แต่คุณแม่อยากให้เข้าเรียนและใช้ชีวิตปกติมากกว่า บุญโชคจึงแอบสึกเณรเข้ากรุงเทพฯ โดยไม่บอกพ่อ เพื่อฝากให้กลุ่มเพื่อนเก่าของพ่อช่วยดูแล จนบุญโชคสามารถสอบเข้าศึกษาต่อระดับอุดมศึกษาแต่ผลก็คือไม่ได้เข้าสอบ อันเนื่องมาจากความวุ่นวายนั้นเอง จึงเดินทางกลับบ้านเกิดเพื่อพบพ่อแม่ และได้รับคำปลอบว่าจะเรียนอะไรก็ได้ ขอให้เป็นคนดี เรื่องสอบยังไม่สาย บุญโชคจึงตั้งใจสอบใหม่อีกครั้งโดยมีความหวังคือเข้าศึกษาต่อที่มหาวิทยาลัยแม่ฟ้าหลวง เพื่อที่จะพบเพื่อนใหม่อย่างคาดไม่ถึงความนิยม ความนิยม. ภาพยนตร์เรื่อง "บุญชู ผู้น่ารัก" ออกสู่สายตาผู้ชมครั้งแรกในปี 2531 โดยเป็นภาพยนตร์ไทยที่ได้รับความนิยมสูงสุดในปีนั้น จากความสำเร็จในภาคแรก ทำให้มีการสร้างภาพยนตร์ในภาคต่อๆ มา และกลายเป็นภาพยนตร์ตลกที่สร้างเสียงหัวเราะให้กับผู้ชมมาอย่างต่อเนื่อง โดยได้รับการบันทึกว่าเป็นภาพยนตร์ที่ทำรายได้สูงขึ้นเรื่อย ๆ ทุกภาค ดังนี้- บุญชู ผู้น่ารัก : 13 ล้านบาท - บุญชู 2 น้องใหม่ : 16 ล้านบาท - บุญชู 5 เนื้อหอม : 21 ล้านบาท - บุญชู 6 โลกนี้ดีออก สุดสวย น่ารักน่าอยู่ ถ้าหงุ่ย : 23.5 ล้านบาท - บุญชู 7 รักเธอคนเดียวตลอดกาลใครอย่าแตะ : 32.1 ล้านบาท - บุญชู 8 เพื่อเธอ : 26 ล้านบาท - บุญชู ไอ-เลิฟ-สระ-อู : ประมาณ 50 ล้านบาท - บุญชู จะอยู่ในใจเสมอ : 15.6 ล้านบาทภาคตัวละครหลักตัวละครที่ปรากฏตัวจนถึงภาคล่าสุดตัวละครหลัก. ตัวละครที่ปรากฏตัวจนถึงภาคล่าสุด. - บุญชู บ้านโข้ง เป็นคนสุพรรณ บ้านโข้ง มีแม่ชื่อ บุญล้อม มีพี่ชายชื่อ บุญช่วย และมีหลานชื่อ บัวลอย เป็นลูกพี่ชายของบุญชู เรียนจบจากนิสิตเกษตร (คณะเกษตร มหาวิทยาลัยเกษตรศาสตร์) จบปริญญาได้กลายเป็นเกษตรแบบพอเพียงเต็มตัว รวมทั้งมีร้านสะดวกซื้อ แบบบ้านนอกเป็นของตัวเอง ยังคงเป็นคนน่ารักของทุกคนเหมือนเดิม แม้ว่าเวลาจะผ่านมายี่สิบปีแล้ว เสน่ห์ของบุญชู คือ ความใส ความซื่อของตัวบุญชู และ จริยธรรมที่แทรกอยู่ว่าความดีสารมารถเอาชนะความชั่ว มีบุตรกับโมลีด้วยกันสามคน คนแรกชื่อ บุญโชค เป็นบุตรหัวปี และอีกสองคนเป็นลูกฝาแฝด- โมลี เป็นคนกรุงเทพฯ เป็นคนรักของบุญชู เรียนจบจาก คณะวารสารศาสตร์และสื่อสารมวลชน มหาวิทยาลัยธรรมศาสตร์ มีพี่สาวชื่อ มานียอมสละชีวิตที่หรูหราในกรุงเทพฯกับพี่สาว มาอยู่กับคนรักที่บ้านริมน้ำที่บ้านโข้ง มีลูกชายชื่อ บุญโชค ที่หวังจะฟูมฟักให้ได้เรียนสูงๆเช่นกัน และมีด้วยกันอีกสองคนเป็นฝาแฝด- ไวยากรณ์ (ไวยากรณ์ กำไร) เป็นคนกรุงเทพฯ สอบเอนทรานซ์เข้ามหาวิทยาลัย ติดทุกปีแต่ไม่ได้คณะที่ต้องการคือคณะแพทยศาสตร์ ต่อมาสอบติดเรียนจบจาก คณะสัตวแพทยศาสตร์ มหาวิทยาลัยเกษตรศาสตร์ เป็นสัตวแพทย์เพื่อนเก่าของบุญชูและโมลี ผู้เชี่ยวชาญด้านการผสมพันธุ์ และยังคงเป็นที่ปรึกษาให้เพื่อนๆ- ประพันธ์ เป็นคนระยอง เรียนจบจาก คณะวารสารศาสตร์และสื่อสารมวลชน มหาวิทยาลัยธรรมศาสตร์ เรียนคณะเดียวกันกับโมลี ยังคงเป็นคนขี้สงสัย ช่างซักในเรื่องไม่ควรซักอันเป็นลักษณะที่เป็นกรรมพันธุ์ถ่ายทอดไปถึงรุ่นลูกและเป็นที่ปรึกษาคนสำคัญของโมลี มีลูกชายชื่อ ประพาฬ- นรา (นุ้ย) เป็นคนหาดใหญ่ สงขลา มีนิสัยชอบพูดเร็วและบ้าการเมือง จบจากนิติศาสตร์บัณฑิต (คณะนิติศาสตร์ มหาวิทยาลัยรามคำแหง) ที่เล่นการเมืองแล้วสอบตกแล้วสอบตกอีก เป็นทนายความที่ทำให้ลูกความติดตะรางเป็นประจำ ชอบปราศรัยแบบที่ใครฟังไม่รู้เรื่องเหมือนเดิม มีลูกสาวชื่อ นิ้ง มีนิสัยชอบกิน ข้าวผัดอเมริกัน- คำมูล เป็นคนอุบลราชธานี เรียนจบจากบัณฑิตโบราณคดี (คณะโบราณคดี มหาวิทยาลัยศิลปากร) ชอบทำตัวและแต่งตัวเป็น อินเดียน่า โจนส์ เที่ยวตามล่าหาสมบัติไม่เลิกและยังมีนิสัยชอบกินปลากระป๋องเป็นประจำ- เฉื่อย (มั่นคง ชัยมงคล) เป็นคนเชียงใหม่ มีนิสัยพูดช้ากว่าคนอื่น สอบติดและเรียนจบคณะสถาปัตยกรรมศาสตร์ มหาวิทยาลัยศิลปากร เป็นอาจารย์ด้านสถาปัตยกรรมแต่พูดไม่ทันคนอื่นเหมือนเดิมและยังไม่ทันเพื่อนๆ เหมือนเดิม- หยอย (ยงยุทธ) เป็นคนกรุงเทพฯ สอบติดและเรียนจบจากคณะศิลปศาสตร์ มหาวิทยาลัยธรรมศาสตร์ ที่บ้านของหยอยทำขนมทองหยิบ ทองหยอด ฝอยทอง ขายส่งออกจนเป็นอาชีพในปัจจุบันของหยอย ชอบพูดเสียงดังเอ็ดตะโร โดยเฉพาะเวลาที่เผชิญหน้ากับ พี่ปอง ปากหมา เจ้าของร้านอาหารเจ้าประจำ ในภาคแรกๆ ชอบพูดคำติดปากว่า "ไม่ใช่ก็ใกล้เคียง" หยอยมีลูกชายชื่อ หยอน แต่ยังทะเลาะกับพี่ปองแต่ชอบถูกพี่ปองด่าว่า ไอ้ระยำ เพราะชอบกวนพี่ปองตลอดและหยอยมีคำพูดเวลาสั่งอาหาร ไม่กินแล้ว จะสั่งเหรอ- ปอง (พี่ปอง) เจ้าของร้านอาหารเจ้าประจำ ชอบพูดกวนๆกับลูกค้าในร้านเสมอๆ ทำให้ใครๆเรียกว่า ปอง ท่าพระจันทร์ หรือ พี่ปอง ปากหมา ชอบทะเลาะกัดกับหยอย ตั้งร้านอยู่ที่ท่าพระจันทร์ แถวแม่น้ำเจ้าพระยา ปัจจุบันปิดร้านแล้ว ไปเปิดสาขาใหม่ที่เชียงราย โดยปองจะต้องปิดร้านเร็วเพราะกลัวเจ้าของร้านมาหลอกแต่มีความพูดปากเวลาด่าว่า ไอ้ระยำตัวละครรุ่นลูกตัวละครรุ่นลูก. - บุญโชค ลูกชายเพียงคนเดียวของบุญชูและโมลี ซื่อและมีจิตใจดีงามเหมือนพ่อ แต่อารมณ์สนุกสนานเหมือนเด็กรุ่นใหม่ บวชเณรตั้งแต่เล็กๆ ไม่ยอมสึกและเดินธุดงค์ตามอาจารย์ไปหลายประเทศ จนโมลีผู้เป็นแม่ทนไม่ไหว ตามไปสึกและส่งเข้าไปหาทางเรียนหนังสือต่อในกรุงเทพ แต่ก็ไม่ได้ไปสอบ ต่อมาได้ไปเรียนต่อในมหาวิทยาลัยแม่ฟ้าหลวง- นิ้ง ลูกสาวของนรา เพื่อนคนหนึ่งของบุญชู เรียนรามคำแหงคณะนิติศาสตร์เหมือนพ่อ และทำงานที่ร้านเชสเตอร์กริลล์ไปในเวลาเดียวกันด้วย เป็นคนไม่ค่อยยอมคน ทะเลาะได้แม้แต่พ่อของตัวเอง- หยอน ลูกชายของหยอย ที่รูปร่างผอมๆในขณะที่พ่ออ้วน พ่อลูกจึงเรียกกันว่า “ไอ้ผอม” (หยอน) และ “อ้วน” (หยอย) เป็นคนที่มีเรื่องตื่นเต้นมาเล่าให้เพื่อนๆ ฟังเสมอหยอนและปพาฬยังแย่งกันจีบแอ่นเสมอเมื่อมีโอกาส- ปพาฬ ลูกชายคนเดียวของประพันธ์ ช่างสงสัยคล้ายพ่อ เรียนคณะศิลปศาสตร์ ของมหาวิทยาลัยแห่งหนึ่ง ใช้เวลาว่างหารายได้พิเศษ ด้วยการเปิดหมวกเล่นไมค์โดยหิ้วไวโอลินติดตัวเพื่อความเท่ห์ตัวละครที่ปรากฏตัวในอดีต ตัวละครที่ปรากฏตัวในอดีต. ตัวละครเหล่านี้ ปรากฏตัวเฉพาะในบุญชูภาค 1-8- บุญล้อม (แม่บุญล้อม) แม่ของบุญช่วยกับบุญชู เป็นผู้ที่หวังให้บุญชูเพื่อให้บุญชูสอบเอนทรานซ์เข้ามหาวิทยาลัยให้โด่งดังทั่วบ้านโข้ง พอบุญชูจบมหาวิทยาลัย แม่บุญล้อมได้ยกบ้านริมน้ำให้เป็นเรือนหอกับโมรี- บุญช่วย บ้านโข้ง พี่ชายของบุญชู มักมีนิสัยเหลวไหล ชอบขอเงินจากแม่บุญล้อม ไปเช่าท่าเรือข้ามฟากคลองสาน แม่บุญล้อมเคยส่งเงินบุญช่วยเรียนต่อแต่บุญช่วยกลับแอบไปแต่งงานจนถูกทิ้ง ต่อมาทำท่าเรือจนขาดทุนจนต้องได้ปิดกิจการไป แล้วร่วมทุนกับเพื่อนบุญชูเปิดร้านอาหารที่บ้านเกิดใช้ชื่อว่า ช่วยโอชา บุญช่วยมีลูกสาวจากภรรยาชื่อว่า บัวลอย และแอบชอบคุณมานี- มานี พี่สาวของโมลี มีนิสัยโมโหง่าย เป็นเจ้าของบริษัทแห่งหนึ่งในกรุงเทพฯ ทำงานโปรดักชั่นเฮ้าส์ ด้านโฆษณา เป็นคนรักน้องสาวมาก มานีต้องการจะให้โมลีใช้ชีวิตที่หรูหราในกรุงเทพฯร่วมกับตน แต่โมลีมาอยู่กับบุญชูที่บ้านโข้ง- บัวลอย บ้านโข้ง ลูกสาวของบุญช่วย พี่ชายของบุญชู หลานสาวของบุญชู ชอบพูดคำติดปากว่า "ระวังน้ำตาจะเช็ดหัวเข่า"รายชื่อผู้แสดงผู้แสดงที่ปรากฏตัวจนถึงภาคล่าสุดรายชื่อผู้แสดง. ผู้แสดงที่ปรากฏตัวจนถึงภาคล่าสุด. - สันติสุข พรหมศิริ : บุญชู - จินตหรา สุขพัฒน์ : โมลี - เกียรติ กิจเจริญ : หยอย (ยงยุทธ) - เกรียงไกร อมาตยกุล : ประพันธ์ (ร่วมงานตั้งแต่ภาค 2) - วัชระ ปานเอี่ยม : ไวยากรณ์ - อรุณ ภาวิไล : นรา - กฤษณ์ ศุกระมงคล : คำมูล - โรม อิศรา, นัท กิจดินันท์, ดร.นฤพนธ์ ไชยยศ : เฉื่อย (มั่นคง) - สมเกียรติ คุณานิธิพงศ์ : ปองผู้แสดงที่ปรากฏตัวในอดีตผู้แสดงที่ปรากฏตัวในอดีต. - จุรี โอศิริ : บุญล้อม : แม่ของบุญชู - นิรุตติ์ ศิริจรรยา, สุเทพ ประยูรพิทักษ์ : บุญช่วย : พี่ชายของบุญชู - ญาณี จงวิสุทธิ์, ปรารถนา สัชฌุกร : มานี : พี่สาวของโมลี - กัญญาลักษณ์ บำรุงรักษ์ : บัวลอย : ลูกสาวของบุญช่วย หลานสาวของบุญชูผู้แสดงที่ปรากฏตัวเฉพาะภาคผู้แสดงที่ปรากฏตัวเฉพาะภาค. - ส.อาสนจินดา : มหาแจ่ม (ภาค 2,5,7) - สุลาลีวัลย์ สุวรรณทัต : แม่ของทองดี (ภาค 6) - ชาลี อินทรวิจิตร : อธิการบดี(ภาค 5) , พ่อของทองดี(ภาค 6), พ่อค้าขายของชำ(ภาค 7) - สมบัติ เมทะนี : อากลม (ภาค 7) - สมจินต์ ธรรมทัต : อาเที่ยง (ภาค 7) - สรพงศ์ ชาตรี : สามีของรำเพย (ภาค 8) - จารุณี สุขสวัสดิ์ : รำเพย (ภาค 8) - ดร.เสรี วงษ์มณฑา : รศ.เศรษฐศิริ (ภาค 2) - ชาญณรงค์ ขันทีท้าว : จันทร์เพ็ญ (ภาค 4,5) - ธงชัย ประสงค์สันติ : บุญมา (ภาค 2,5) - ศศิวิมล วิริยานนท์ (ภาค 2) - นัย สุขสกุล (ภาค 2,8) - เกรียงไกร อุณหะนันทน์ : อ.สุโต (ภาค 5) - สมรัชนี เกษร : อุ๊ (ภาค 5) - อัญชลี ชัยศิริ : แม่ของอุ๊ (ภาค 5) - รัญญา ศิยานนท์ : ลลิตา (ภาค 6) - จักรกฤษณ์ อำมรัตน์ : ทองดี (ภาค 6,7) - โมนิก้า แม็คคลอรี่ย์ (ภาค 7) - สจ๊วต แม็คเฟอร์สัน : สตีฟ (ภาค 7) - ภาณุ น้อยอารีย์ : สายัณห์(ภาค 5), นารายณ์บรรทม-หัวหน้าโจรปล้นพระพุทธรูป (ภาค 8) - ไกรวิทย์ พุ่มสุโข : หมอ (ภาค 8) - สุเทพ สีใส : ผู้อำนวยการโรงพยาบาล (ภาค 8) - ตูมตาม เชิญยิ้ม : ตำรวจ (ภาค 8) - นลินธารา โฮเลอร์ : แอ่น (ไอ-เลิฟ-สระ-อู) - นิมิตร ลักษมีพงษ์ : พี่เหน่ง (ไอ-เลิฟ-สระ-อู) - กิตติ์ลภัส กรสุทธิ์ไรวรรณ : พิม (ไอ-เลิฟ-สระ-อู) - ณัฐฐาวีรนุช ทองมี : จันทร์ผา (จะอยู่ในใจเสมอ) - เกล้าแก้ว สินเทพดล : จันทร์หอม (จะอยู่ในใจเสมอ) - นะโม ทองกำเหนิด : พี่หมอ (จะอยู่ในใจเสมอ) - สมจิตร จงจอหอ : ปิงวัง (จะอยู่ในใจเสมอ) - ธีรวัฒน์ ทองจิตติ : ยมน่าน (จะอยู่ในใจเสมอ) - สุธีรัชย์ ชาญนุกูล : อบต (จะอยู่ในใจเสมอ) - วิทยา เจตะภัย : มะขิ่น กฤษดา (จะอยู่ในใจเสมอ)ผู้แสดงรุ่นลูกผู้แสดงรุ่นลูก. - ธนฉัตร ตุลยฉัตร : บุญโชค : ลูกชายของบุญชู (ไอ-เลิฟ-สระ-อู, จะอยู่ในใจเสมอ) - อภิญญา สกุลเจริญสุข : นิ้ง : ลูกสาวของนรา (ไอ-เลิฟ-สระ-อู, รับเชิญใน จะอยู่ในใจเสมอ) - รัชชุ สุระจรัส : หยอน : ลูกชายของหยอย (ไอ-เลิฟ-สระ-อู, รับเชิญใน จะอยู่ในใจเสมอ) - วรฤทธิ์ นิลกลม : ประพาฬ : ลูกชายของประพันธ์ (ไอ-เลิฟ-สระ-อู, รับเชิญใน จะอยู่ในใจเสมอ)เพลงประกอบภาพยนตร์เพลงประกอบภาพยนตร์. - ฉันคือบุญชู : ขับร้องโดย จรัล มโนเพ็ชร (ภาค 1 , จะอยู่ในใจเสมอ) - รักหรือเรียนดี : ขับร้องโดย จรัล มโนเพ็ชร (ภาค 1 , 3) - ความหวังยังไม่สาย : ขับร้องโดย จรัล มโนเพ็ชร (ภาค 1 , 2) - น้ำตาเช็ดหัวเข่า : ขับร้องโดย จรัล มโนเพ็ชร (ภาค 1) - เพ้อ : ขับร้องโดย จรัล มโนเพ็ชร (ภาค 1) - หวาน : ขับร้องโดย จรัล มโนเพ็ชร (ภาค 1) - เพื่อน : ขับร้องโดย จรัล มโนเพ็ชร (ตั้งแต่ภาค 2) - เปลี่ยนรัก : ขับร้องโดย จรัล มโนเพ็ชร (ตั้งแต่ภาค 2) - แล้วเราก็เจอกัน : ขับร้องโดย จรัล มโนเพ็ชร (ภาค 2) - เขิน : ขับร้องโดย ธนฉัตร ตุลยฉัตร (บุญชู ไอ-เลิฟ-สระ-อู) - รางวัลแด่คนช่างฝัน : ขับร้องโดย กลุ่มนักแสดง (บุญชู ไอ-เลิฟ-สระ-อู) - จะอยู่ในใจเสมอ : ขับร้องโดย ยืนยง โอภากุล (จะอยู่ในใจเสมอ) - แค่บอกว่ารักเธอ : ขับร้องโดย หมีพูห์ (จะอยู่ในใจเสมอ) - 1 2 3 4 5 I Love You : ขับร้องโดย เดอะบ๊อทท๊อม บลูส์ (จะอยู่ในใจเสมอ)ผู้ทำเพลงและดนตรีประกอบภาพยนตร์ผู้ทำเพลงและดนตรีประกอบภาพยนตร์. - จรัล มโนเพ็ชร และ ดำรงค์ ธรรมพิทักษ์ (ภาค 1 - 8, จะอยู่ในใจเสมอ) - ยืนยง โอภากุล (บุญชู ไอ-เลิฟ-สระ-อู, จะอยู่ในใจเสมอ) - ไจแอนท์ เวฟ (บุญชู ไอ-เลิฟ-สระ-อู, จะอยู่ในใจเสมอ) - ชันษา เมตตพันธ์ (เรียบเรียงดนตรีใหม่ เพลง เขิน ใน บุญชู ไอ-เลิฟ-สระ-อู)รางวัลรางวัล. - บุญชูผู้น่ารัก - รางวัลพระราชทานพระสุรัสวดี ครั้งที่ 12 ประจำปี พ.ศ. 2531 ภาพยนตร์ยอดนิยม- บุญชู 2 น้องใหม่ - รางวัลพระราชทานพระสุรัสวดี ครั้งที่ 13 ประจำปี พ.ศ. 2532 เพลงนำภาพยนตร์ยอดเยี่ยม (จรัล มโนเพ็ชร และ ดำรงค์ ธรรมพิทักษ์) - รางวัลพระราชทานพระสุรัสวดี ครั้งที่ 13 ประจำปี พ.ศ. 2532 ภาพยนตร์ยอดนิยม- บุญชู 5 เนื้อหอม - รางวัลพระราชทานพระสุรัสวดี ครั้งที่ 14 ประจำปี พ.ศ. 2533 ผู้แสดงสมทบชายยอดเยี่ยม (สุเทพ ประยูรพิทักษ์) - รางวัลพระราชทานพระสุรัสวดี ครั้งที่ 14 ประจำปี พ.ศ. 2533 ภาพยนตร์ยอดนิยม- บุญชู 7 รักเธอคนเดียวตลอดกาลใครอย่าแตะ - รางวัลพระราชทานพระสุรัสวดี ครั้งที่ 17 ประจำปี พ.ศ. 2536 ตุ๊กตาเงิน ภาพยนตร์ยอดนิยม- บุญชู 8 เพื่อเธอ - รางวัลพระราชทานพระสุรัสวดี ครั้งที่ 19 ประจำปี พ.ศ. 2538 ผู้แสดงสมทบหญิงยอดเยี่ยม (จารุณี สุขสวัสดิ์)</doc>
