<doc id="468269" url="https://th.wikipedia.org/wiki?curid=468269" title="ท้าวดักแด้">ท้าวดักแด้ ท้าวดักแด้ หรือชื่อจริง ไทยแลนด์ คำทอง (ชื่อเดิม: บัญชา คำทอง) เป็นนักแสดงตลก มีชื่อเสียงมาจากโฆษณา ปตท. ชุด มนุษย์ตะกั่ว นอกจากนี้ เขายังเป็นนักเชียร์ระดับประเทศ ท้าวดักแด้ เป็นผู้นำของกลุ่มกองเชียร์ระดับชาติ ที่เข้าพบนายกรัฐมนตรียิ่งลักษณ์ ชินวัตร เพื่อขอร่วมเดินทางเพื่อเชียร์นักกีฬาทีมชาติไทยในมหกรรมกีฬาโอลิมปิก 2012 ที่กรุงลอนดอน ประเทศอังกฤษ และประสบผลสำเร็จในเวลาต่อมาประวัติ ประวัติ. ท้าวดักแด้เคยเป็นนักศึกษาที่มหาวิทยาลัยรามคำแหง แม้ว่าจะเป็นนักเชียร์ระดับชาติ แต่เมื่อครั้งเอเชียนบีชเกมส์ 2008 ท้าวดักแด้ก็ดิ้นรนหาทุนทรัพย์ออกเดินทางร่วมกับทีมเชียร์ของตน และอาศัยแผนกครัวบีชเกมส์เป็นที่พักพิง ในส่วนของเอเชียนเกมส์ 2010 และเอเชียนพาราเกมส์ 2010 ท้าวดักแด้ได้ออกผลงานอัลบั้มชุด "สีมัคคา สามัคคี" เพื่อหาทุนเดินทางร่วมเชียร์นักกีฬาทีมชาติไทยที่ประเทศจีน นอกจากนี้ เขายังมีส่วนร่วมในการเชียร์นักกีฬาทีมชาติไทยในการแข่งขันโอลิมปิกฤดูร้อน 2012 ร่วมกับโดโด้ แขนควง ด้วยชุดแต่งกายแบบไทยสมัยโบราณที่เป็นเอกลักษณ์ ตลอดจนมีรูปแบบการเชียร์ที่สนุกสนาน ซึ่งมีส่วนช่วยในการให้กำลังใจต่อนักกีฬาทีมชาติไทย ตลอดจนได้รับความสนใจจากชาวต่างชาติ รวมถึงได้รับการเผยแพร่ผ่านทางสถานีโทรทัศน์เพื่อกีฬาโอลิมปิก หรือโอลิมปิกแชนแนล ด้านกิจกรรมการกุศล ท้าวดักแด้มีส่วนร่วมในกิจกรรมของวัดพุทธาราม สวีเดน ปัจจุบัน เขาได้รับเกียรติเป็นกรรมการสมาคมกีฬาคนพิการทางปัญญาแห่งประเทศไทย, อนุกรรมมาธิการการกีฬาวุฒิสภาชีวิตส่วนตัว ชีวิตส่วนตัว. พ.ศ. 2557 ท้าวดักแด้เคยทำหน้าที่เชียร์อย่างหักโหม กระทั่งป่วยเป็นปอดอักเสบ ก่อนที่จะได้รับการรักษาตัวในเวลาต่อมาเกียรติประวัติเกียรติประวัติ. - พ.ศ. 2553 - รางวัลเกียรติยศกองเชียร์ไทย จากสมาคมผู้สื่อข่าวกีฬาแห่งประเทศไทย โดยเป็นครั้งแรกที่มอบให้ในฐานะของการมีส่วนร่วมในการสร้างชื่อเสียงให้แก่ประเทศ</doc>
