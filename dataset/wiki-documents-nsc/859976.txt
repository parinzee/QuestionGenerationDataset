<doc id="859976" url="https://th.wikipedia.org/wiki?curid=859976" title="ผีชีวะ">ผีชีวะ ผีชีวะ () เป็นภาพยนตร์แอคชั่นสัญชาติเยอรมัน-อังกฤษ ที่ออกฉายในปี ค.ศ. 2002 นำแสดงโดย มิลลา โยโววิช ภาพยนตร์เรื่องนี้เป็นภาพยนตร์ภาคแรกในภาพยนตร์ชุด เรซิเดนท์อีวิล และภาพยนตร์เรื่องนี้มีภาคต่อคือ ผีชีวะ 2 ผ่าวิกฤตไวรัสสยองโลกเนื้อเรื่อง เนื้อเรื่อง. มีความผิดพลาดเกิดขึ้นที่ศูนย์วิจัยทางพันธุกรรม ซึ่งดำเนินการโดย อัมเบรลล่า คอปปอเรชั่น องค์กรลึกลับทางด้านวิศวพันธุกรรม หลังจากเกิดเหตุการณ์แพร่กระจายของไวรัสมรณะ เพียงไม่กี่ชั่วโมงก่อนหน้า อลิซ และ เรน ได้รับมอบหมายให้นำทีมคอมมานโด เข้าสกัดกั้นการแพร่กระจายของเชื้อไวรัสภายในศูนย์วิจัย ซึ่งส่งผลให้เจ้าหน้าที่วิจัยหลายคน กลายเป็นซอมบี้ พวกเขาหารู้ไม่ว่า แม้เพียงแค่ รอยกัดเพียงรอยเดียวก็สามารถทำให้พวกเขากลายเป็นส่วนหนึ่งของพวกมันได้ อลิซและกองกำลังของเธอ มีเวลาในการสกัดกั้นไวรัสร้ายภายในไฮฟ์เพียงแค่สามชั่วโมง เท่านั้น ก่อนที่กองทัพผีดิบจะยึดครองโลก ระหว่างที่ทำการสกัดกั้นนี้เอง พวกเขาได้พบสาเหตุของการแพร่กระจายของไวรัสมรณะ โดยฆาตกรตัวจริงที่สังหารเหล่าทีมงานวิจัยก็คือ เร้ดควีน ซูเปอร์คอมพิวเตอร์ที่ควบคุมทุกอย่างที่อยู่ภายในไฮฟ์ ในการเข้าถึงเร้ดควีน อลิซและลูกทีมของเธอ ต้องผจญกับอุปสรรคที่น่ากลัวมากมาย อาทิ เลเซอร์มรณะ,หมากลายพันธุ์ และ ห้องทดลองขนาดใหญ่ ซึ่งอลิซได้เห็นผลการทดลองที่ชั่วร้าย ของบริษัทอัมเบรลล่า ไม่ช้าอลิซก็พบว่าเหล่าผีร้ายเป็นผลจากการทดลองที่ผิดพลาด ของโปรเจ็กต์ล่าสุดของบริษัทอัมเบรล่า ที่มีชื่อว่า ที-ไวรัส ซึ่งถูกคิดค้นขึ้นมา โดยมีจุดประสงค์เพื่อเป็นยาชะลอความแก่และเพื่อรักษาเชื้อโรคที่เกิดขึ้นในระบบประสาท ไวรัสทีมีศักยภาพ ในการฟื้นคืนชีพเซลล์ที่ตายแล้ว แต่ก่อนที่จะถูกนำไปใช้ในทางบวก ไวรัสตัวนี้กลับถูกแพร่กระจายสู่อากาศเสียก่อน เพื่อยับยั้งการแพร่กระจายของ เชื้อไวรัส เร้ดควีนได้ทำการปิดทุกส่วนของไฮฟ์ไว้ ขณะที่เผชิญหน้ากับคอมพิวเตอร์ยักษ์ เรนได้ขอให้เธอพาพวกของเธอออกไปก่อน ซึ่งเดอะเร้ดควีนตอบตกลง แต่ก็ย้ำว่า มันจะปล่อยเฉพาะพวกที่ไม่ติดเชื้อเท่านั้น แน่อนว่าไม่มีพวกเขาคนใดจะหนีไป จนกว่าจะค้นหา แอนตี้ไวรัส ที่สามารถยับยั้งเชื้อไวรัสมรณะเจอเสียก่อน ระหว่างนี้พวกเขาต้องต้องเผชิญกับ เดอะลิคเกอร์ สัตว์ประหลาดที่เกิดจากการกลายพันธุ์อีกตัวหนึ่ง พละกำลังของมันยากที่ใครจะต้านทานอีกด้วยนักแสดงนักแสดง. - มิลลา โยโววิช รับบทเป็น อลิซ - มิเชลล์ ราดรีเกซ รับบทเป็น เรน โอคัมโบ้ - อีริค มาเบียส รับบทเป็น แมทธิว เอ็ดดิสัน - เจมส์ เพียวฟอย รับบทเป็น สเปนจ์ ปาร์คส์ - มาร์ติน คริวส์ รับบทเป็น ชาด เคลปาน - โคลิน แซลมอน รับบทเป็น เจมส์ เชสด์ - ไรอัน แม๊คคัสคีย์ รับบทเป็น มิสเตอร์เกรย์ - ออสการ์ เพียร์ซ รับบทเป็น มิสเตอร์กรีน - อินดรา โอเว รับบทเป็น มิสแบล็ค - Anna Bolt รับบทเป็น ด็อกเตอร์กรีน - โจเซฟ เมย์ รับบทเป็น ด็อกเตอร์บลู - โรเบิร์ต แทนนิออน รับบทเป็น ด็อกเตอร์บราวน์ - เฮเค เมคัสตช์ รับบทเป็น ด็อกเตอร์ลิซ่า เอ็ดดิสัน - สตีเฟน บิลลิงตัน รับบทเป็น มิสเตอร์ไวท์ - ฟิโอน่า กลาสคอตต์ รับบทเป็น มิสโกล์ด - ปาสกวาเล่ อเลียร์ดี รับบทเป็น เจ. ดี. ซาลิเนส - ลิซ เมย์ ไบรซ์ รับบทเป็น ออลกา แดนิโลว่า, เดอะเมดิค - Torsten Jerabek รับบทเป็น นักรบหน่วยคอมมานโด 1 - มาร์ค โลแกน-แบล็ค รับบทเป็น นักรบหน่วยคอมมานโด 2 - มิเชลล่า ดิเกอร์ รับบทเป็น เรดควีน - เจสัน ไอแซ็กส์ รับบทเป็น ด็อกเตอร์ วิลเลี่ยม เบอร์กิน/ ผู้บรรยาย - เจเรมี โบลต์ รับบทเป็น ซอมบี้ - แบร์รี่ เบสท์ รับบทเป็น ซอมบี้</doc>
