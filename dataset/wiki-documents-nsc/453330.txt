<doc id="453330" url="https://th.wikipedia.org/wiki?curid=453330" title="กามิกาเซ่">กามิกาเซ่ กามิกาเซ่ () เป็นค่ายเพลงย่อยในสังกัดอาร์เอส ก่อตั้งใน พ.ศ. 2550 จากแนวคิดของสุทธิพงษ์ วัฒนจัง และณรงค์ศักดิ์ ศรีบรรฎาศักดิ์วัชรากรณ์ ที่ต้องการทำค่ายเพลงสำหรับกลุ่มประชากรวัยก่อนวัยรุ่นโดยเฉพาะประวัติ2550 การก่อตั้งกามิกาเซ่ ประวัติ. 2550 การก่อตั้งกามิกาเซ่. ค่ายกามิกาเซ่ก่อตั้งขึ้นเมื่อวันที่ 29 มีนาคม พ.ศ. 2550 โดยมีศิลปิน 22 คน คือ โฟร์ มด, เฟย์ ฟาง แก้ว, ขนมจีน, มิล่า, เค-โอติก, นิ้ง-ปิ๊ง, หวาย, ซิสก้า, ชิลลี่ไวท์ช็อค, พายุ แต่ภายหลัง นิ้ง-ปิ๊ง ได้ขอถอนตัวจากการเป็นศิลปิน ทำให้เหลือ 20 คน แต่ในปลายปีเดียวกัน ได้มี เนโกะ จัมพ์ มาร่วมเป็นศิลปินในค่าย ทำให้กลับมามีทั้งหมด 22 คนตามเดิม พ.ศ. 2551 ทางค่ายได้มีโครงการพิเศษที่มีชื่อว่า Forward to U พร้อมกับมีสองเพลงพิเศษแทนคำขอบคุณแฟนคลับที่ติดตามผลงานของกามิกาเซ่เสมอมาในรอบ 1 ปี และในปลายปีเดียวกันได้มีโครงการพิเศษที่มีชื่อว่า Friendship Never Ends เพื่อเป็นการแทนคำขอบคุณแฟนคลับที่ยังรักกามิกาเซ่เสมอมา2552 คอนเสิร์ตครั้งแรก - Live Concert 2552 คอนเสิร์ตครั้งแรก - Live Concert. พ.ศ. 2552 ช่วงต้นปี สุทธิพงษ์ วัฒนจัง ผู้บริหารค่ายกามิกาเซ่ได้ขอลาออกจาก RS โดยให้เหตุผลว่าอยากออกไปสร้างโมเดลธุรกิจใหม่ๆ ทำให้ตำแหน่งนี้ว่างอยู่ช่วงหนึ่ง ก่อนจะมีการดึง หทัย ศราวุฒิไพบูลย์ ที่เป็นครีเอทีฟของอาร์เอสในขณะนั้นมารับช่วงเป็นผู้บริหารแทน ทางค่ายกามิกาเซ่ได้จัดคอนเสิร์ตใหญ่ขึ้นเป็นครั้งแรกมีชื่อว่า One-2-Call Freedom Zheza Zim Presents Kamikaze Live Concert เมื่อวันที่ 16 พฤษภาคม พ.ศ. 2552 ที่รอยัลพารากอนฮอลล์ สยามพารากอน พร้อมกับการขึ้นโชว์ของโครงการพิเศษที่มีชื่อว่า "Seven Days" เป็นคอนเซ็ปท์ 7 สาว 7 วัน มีสมาชิก คือ เฟย์ จินนี่ พิม แจม หวาย มีน มีล่า มีผลงานออกมา 1 อัลบัม (อนึ่งก่อนถึงคอนเสิร์ตครั้งนี้ อิงค์กับเบสท์ สมาชิก 2 ใน 4 คน ของวง ชิลลี่ไวท์ช็อค ได้ขอถอนตัวจากการเป็นศิลปินทำให้เหลือกามิกาเซ่รุ่น 1 เพียง 20 คน)2553 กามิกาเซ่รุ่นสอง - Kamikaze Wave 2553 กามิกาเซ่รุ่นสอง - Kamikaze Wave. พ.ศ. 2553 ค่ายกามิกาเซ่ได้มีโครงการที่มีชื่อว่า Kamikaze Wave โดยเปิดตัวศิลปินใหม่เข้ามาอีก 21 คน 5 กลุ่ม โดยมีศิลปินประกอบไปด้วย ทรีโอฮิปฮอป ทรี.ทู.วัน 2 พี่น้องดูโอ แคท-แพท 5 สาวเกิร์ลกรุ๊ป คิส มี ไฟฟ์ 6 หนุ่มบอยแบนด์ เอกซ์ ไอ เอส และ 5 หนุ่มนักดนตรีอย่าง แฟกต์ ยู พร้อมกันนี้ได้มีคอนเสิร์ตกามิกาเซ่ครั้งที่ 2 ที่มีชื่อว่า Kamikaze Wave Concert เมื่อวันที่ 26 มิถุนายน 2553 ที่อินดอร์สเตเดี้ยมหัวหมาก เพื่อเป็นการทำความรู้จักกับกามิกาเซ่รุ่น 2 ให้มากขึ้น พร้อมกับเปิดตัว 3 สาวเกิร์ลกรุ๊ปวงใหม่แต่หน้าเก่าอย่าง สวีต ดี (อนึ่งในคอนเสิร์ตครั้งนี้ พายุได้ขอถอนตัวจากการเป็นศิลปิน เพื่อไปศึกษาต่อที่ต่างประเทศ ทำให้กามิกาเซ่รุ่น 1 เหลือ 19 คน และมีกามิกาเซ่รุ่นสองทั้งหมด 21 คน) และมีเซอร์ไพร์สพิเศษคือ แจม ซิสก้า ได้มาเป็นแขกรับเชิญในคอนเสิร์ตครั้งนี้ด้วย2554 โครงการเพื่อการกุศล - Love เว่อร์ 2554 โครงการเพื่อการกุศล - Love เว่อร์. พ.ศ. 2554 ค่ายกามิกาเซ่ได้มีโครงการพิเศษที่มีชื่อว่า Kamikaze Love เว่อร์ Project รู้สึกได้ แม้ไม่ได้ยิน โดยร่วมกับมูลนิธิอนุเคราะห์คนหูหนวกในพระบรมราชินูปถัมภ์ โดยรายได้หลังจากหักค่าใช้จ่ายจากการดาวน์โหลดแบบถูกกฎหมาย จะมอบให้กับมูลนิธิอนุเคราะห์คนหูหนวกในพระบรมราชินูปถัมภ์ เพื่อสนับสนุนโครงการผ่าตัดฝังประสาทหูเทียม โดยจะมีเพลงทั้งหมด 4 เพลง อนึ่ง ในโครงการนี้ แจม ซิสก้า และ กาย แฟกต์ ยู ได้ลาออกอย่างเงียบ ๆ ส่วน พิม กับ มีน สวีต ดี ได้ประกาศขอลาออกไปเรียน และได้มีคอนเสิร์ตที่มีชื่อว่า ฮีรูสการ์ โพสแอคเน่ presents KamiKaze Loveเว่อร์ Concert เมื่อวันที่ 30 กรกฎาคม 2554 ที่รอยัลพารากอนฮอลล์ ซึ่งก่อนคอนเสิร์ตจะมีขึ้น แฮม แฟกต์ ยู ได้ถอนตัวจากการเป็นศิลปิน ทำให้วง "แฟกต์ ยู" ไม่ได้ร่วมแสดงในคอนเสิร์ต และภายหลังจึงได้เพิ่มสมาชิกใหม่ที่มีชื่อว่า เบนซ์ พร้อมกับเปลี่ยนชื่อวงเป็น "สแควร์ เซอร์เคิล" แต่วงนี้ก็ได้ถอนตัวจากการเป็นศิลปินเช่นกัน ต่อมาในช่วงปลายปี ได้มีการเปิดตัวศิลปินใหม่ที่เปลี่ยนจากการเปิดตัวเป็นรุ่น เป็นเปิดตัวทีละศิลปินแทน คือ ธามไท ส่วน คิทตี้ หนึ่งในสมาชิก คิส มี ไฟว์ ได้ขอถอนตัวจากการเป็นศิลปิน ทำให้เหลือสมาชิกเพียง 4 คน ซึ่งมีผลทำให้กามิกาเซ่รุ่น 2 เหลือทั้งหมด 16 คน2555 สร้างแนวเพลงใหม่ - The 5th Destiny 2555 สร้างแนวเพลงใหม่ - The 5th Destiny. พ.ศ. 2555 ในปีนี้ได้มีการเปิดตัวศิลปินใหม่ คือ นักร้องคู่เอบี ควีน และโครงการพิเศษ เซเวนเดส์ 2 มีสมาชิก คือ มด จินนี่ เนย โบว์ แบม ป๊อปปี้ บูม มีเพลงออกมา 1 เพลง แต่ก็มีศิลปินที่ลาออกไป คือ K-OTIC เนื่องจากจงเบจะต้องไปเป็นทหารที่ประเทศเกาหลีใต้ และป๊อปปี้ต้องไปเป็นนักศึกษาแลกเปลี่ยนที่ต่างประเทศ K-OTIC จึงประกาศยุบวงและจัดคอนเสิร์ตอำลาเป็นครั้งสุดท้าย เมื่อวันที่ 15 กรกฎาคม พ.ศ. 2555 ส่วนจามิล่าก็ได้ขอลาออกเพื่อไปเรียนต่อที่ต่างประเทศอย่างเงียบ ๆ ต่อมาก็ได้มีโครงการพิเศษที่มีชื่อว่า Demo Project ซึ่งมีสมาชิกคือ โซ่-นิว จากวงสปลิท ฟ้า และแครอล และได้มีคอนเสิร์ตประจำปีที่มีชื่อว่า "Kamikaze The 5th Destiny Concert" ในวันที่ 13 ตุลาคม พ.ศ. 2555 มีเพลงประจำคอนเสิร์ต คือ รักแท้จะตามหาเธอ (Destiny) และหลังจากนั้นสมาชิกใน Demo Project ก็ได้แยกกันไปมีผลงานของตัวเอง2556 ร่วมงานกับศิลปินต่างค่าย - K Fight 2556 ร่วมงานกับศิลปินต่างค่าย - K Fight. พ.ศ. 2556 เริ่มต้นปีด้วยโครงการรวมตัวของ ฟ้า และ แครอล ในชื่อ อริศ (ส) รา (Arisara) ต่อมา ฟาง จากวง เฟย์ ฟาง แก้ว สอบชิงทุนได้ไปเป็นนักศึกษาแลกเปลื่ยนที่ประเทศเยอรมนีเป็นเวลา 6 เดือน วง เฟย์ ฟาง แก้ว จึงต้องขอพักงานชั่วคราว หลังจากนั้นได้มีการเปิดตัว 2 ศิลปินใหม่ คือ แต๊งกิ้ว และ เจฟ จาก Demo Project ในขณะที่ปีนี้มีศิลปินออกจากค่ายไปหลายกลุ่ม คือ คิส มี ไฟฟ์ เกล ต้องไปเรียนต่อที่ประเทศสิงคโปร์ 3 ปี และมายด์ ขอไปทุ่มเทให้กับการเรียน จึงได้ออกมาประกาศยุบวง ส่วน จินนี่, แคท-แพท, เอกซ์ ไอ เอส, เอบี ควีน และ แครอล ทั้งหมดได้ถอนตัวออกไปอย่างเงียบๆ ต่อมาในวันแถลงข่าว Concert ประจำปี 2556 ที่มีชื่อว่า "Kamikaze K Fight Concert" ได้มีการเปิดตัวศิลปินใหม่แต่หน้าเก่า คือ มิณทร์ ที่ได้ย้ายมาจาก RS Music ค่ายแม่ของกามิกาเซ่ โดยในคอนเสิร์ตครั้งนี้มีแขกรับเชิญมากมายทั้งศิลปินต่างแนวเพลงและต่างค่าย คือ Demo Project, ป๊อบปี้, โทโมะ, ลิปตา, เดอะริชแมนทอย, ใบเตย อาร์สยาม และแขกรับเชิญพิเศษ เขื่อน, เคนตะ, เบน ชลาทิศ และ โต๋ ศักดิ์สิทธิ์ แต่ก่อนที่คอนเสิร์ตจะมีขึ้น Demo Project ได้ย้ายออกจากกามิกาเซ่ เพื่อแยกออกมาเป็นค่ายเพลงอย่างเต็มตัวในชื่อ The Demo และไปอยู่ภายในเครือของอาร์เอส ทำให้กามิกาเซ่ เหลือศิลปินทั้งหมด 15 คน และในปลายปีก็ได้มีการเผยภาพแรกในการกลับมากับอัลบัมใหม่ของ เฟย์ ฟาง แก้ว2557 Boyfriends KZ - แดนซ์เนรมิต 2557 Boyfriends KZ - แดนซ์เนรมิต. พ.ศ. 2557 เริ่มต้นเที่ยงคืนของปีใหม่ด้วยการปล่อยภาพยนตร์แนะนำเฟย์ ฟาง แก้ว ออกมา หลังจากนั้นก็ได้ปล่อยภาพยนตร์แนะนำอัลบัมใหม่ของหวาย ก่อนที่จะปล่อยเพลงพิเศษ รวมศิลปิน Kamikaze เพลง 7 ปีที่รักเธอ (cover รักฉันเรียกว่าเธอ) ในเวลาเที่ยงคืนของวันที่ 29 มีนาคม ตามมาด้วยการเปิดตัวว่าที่ศิลปินใหม่ที่เบื้องต้นมีทั้งหมด 7 คน คือ ปอร์เช่, ปีเตอร์, ปลื้ม, กรีน, เติร์ด, มาร์ค, พาร์ท ต่อมาได้เพิ่มเข้ามาอีก 2 คน คือ ไปป์ และ มาก่อน หลังจากนั้นจึงได้มีโครงการครบรอบปีที่ 7 "Kamikaze แดนซ์เนรมิต" พร้อมกับคอนเสิร์ตใหญ่ ในวันที่ 4 ตุลาคม 2557 โดยก่อนที่จะมีคอนเสิร์ต กลุ่ม Newcomer ก็ได้ปล่อยซิงเกิลของเติร์ด ออกมาเป็นคนแรก ตามมาด้วยซิงเกิลของ ไปป์-มาก่อน และหลังจากจบคอนเสิร์ตก็ได้ปล่อยซิงเกิลของ V.R.P ต่อด้วยซิงเกิลของกรีนและมาร์ค ตามลำดับ2558 กามิกาเซ่ เน็กซ์ (Kamikaze Next) 2558 กามิกาเซ่ เน็กซ์ (Kamikaze Next). ค่ายกามิกาเซ่ ได้ผลิตรายการ "กามิติดมัน" เป็นรายการแนวเรียลลิตีของศิลปิน โดยเป็นรายการแรกที่ผลิตเอง ออกอากาศเทปแรก วันที่ 10 มกราคม 2558 ทางช่อง ยูแชนแนล หลังจากนั้นได้ปล่อยซิงเกิลแรกของ พาร์ท จากกลุ่ม Newcomer เป็นคนสุดท้าย ต่อมาได้ประกาศยุติรายการ "กามิติดมัน" โดยออกอากาศเทปสุดท้าย วันที่ 25 เมษายน 2558 และในปีนี้ก็มีข่าวของโฟร์-มด ที่ได้หยุดการทำงานเพลงในฐานะศิลปิน ในเวลาไล่เลี่ยกันผู้ร่วมก่อตั้งค่ายกามิกาเซ่, Executive Producer, Producer และนักแต่งเพลงทีมหลักในขณะนั้นอย่างณรงค์ศักดิ์ ศรีบรรฎาศักดิ์วัชรากรณ์ (เอฟู) และ ธานี วงศ์นิวัติขจร (ก๊อป โปสการ์ด), ทีมเพลง Dogfather ที่ไม่ได้เป็นพนักงานประจำ รวมถึงผู้บริหารค่าย หทัย ศราวุฒิไพบูลย์ และทีมครีเอทีฟส่วนหนึ่ง ก็ได้ลาออกจากบริษัทอาร์เอส ต่อมาได้มีการย้ายศิลปินรุ่นเก่าอย่างเฟย์ ฟาง แก้ว, ขนมจีน, หวาย, เนโกะ จัมพ์, ธามไท, มด ไปออกผลงานเพลงภายใต้ค่ายYes! Music ในเครือของอาร์เอส ระหว่างนั้นก็ได้มี "Kamikaze Love On Line Project" โครงการเพลงพิเศษ 3 เพลง ที่ฟังได้เฉพาะ Line Music โดยเปิดตัวเดือนละเพลง หลังจากนั้นในวันที่ 1 กันยายน 2558 จึงได้มีการเปิดตัวโครงการก้าวเข้าสู่ปีที่ 9 "Kamikaze Next" และได้ปล่อยซิงเกิล "ขัดใจ 2015 (Resist)" ก่อนที่จะเปิดตัวศิลปินทั้ง 18 คน ตั้งแต่วันที่ 4 กันยายน 2558 โดยเริ่มจากศิลปินเก่า 10 คน แล้วจึงเปิดตัวศิลปินใหม่ 8 คน วันละคน ได้แก่ แองจี้, มายด์, อิสเบล, เนโกะ, พลอยเฉิน, เมย์, ซีแนน ,ครีมมี่ (ออกแล้ว) ต่อมาได้มีการเปิดตัวเพลงรวม "กล้ามั้ย (N.E.X.T)" ก่อนที่จะมีมินิคอนเสิร์ตเปิดตัวที่ชื่อว่า "Kamikaze Nextreme Party" ในวันที่ 26 ธันวาคม 2558 ที่ลานอัฒจันทร์ SIAM SQUARE ONE แต่ในปีนี้ก็มีศิลปินที่ไม่ต่อสัญญา คือ โฟร์ และ 3.2.1 ส่วน มิณทร์ ได้ขอพักงานเพื่อไปทุ่มเทให้กับการสอบเข้าแพทย์ ศิลปินที่มีผลงานในปีนี้ (ไม่รวมเพลงพิเศษ) ได้แก่ พาร์ท, เติร์ด, ไปป์-มาก่อน, แต๊งกิ้ว, มาร์ค2559 กามิกาเซ่ TEEN MEDIA AND LIFESTYLE SOCIETY 2559 กามิกาเซ่ TEEN MEDIA AND LIFESTYLE SOCIETY. ค่ายกามิกาเซ่ได้ มีการเปลี่ยนแปลงของศิลปินจากทั้งสิ้น 18 คน เหลือเพียง 17 คนเท่านั้น และในต้นปีได้ปล่อยเพลงของ เติร์ด คือเพลง เตือนแล้วนะ (Love Warning) และเพลงของ VRP คือเพลง ระวังติดใจ (Play with Me) จากนั้นกามิกาเซ่ได้จัดทำหนังสือภาพถ่ายรวมศิลปิน 17 คน เนื่องในโอกาสเฉลิมฉลองครบรอบ 9 ปีกามิกาเซ่ พร้อมเปิดตัวทิศทางใหม่ของค่าย KAMIKAZE ภายใต้คำขวัญ “TEEN MEDIA AND LIFESTYLE SOCIETY” ที่พร้อมสร้างสรรค์ผลงานสุดสนุกและหลากหลายให้แฟน ๆ และได้มีโครงการพิเศษ คือ Frist Date Project มีเพลงออกมา 3 เพลง 3 แนว ที่มีศิลปินรวมกับโครงการนี้ 6 คน มีเพลงดังนี้ คิดแบบไหน (Feel it too?) - ปีเตอร์ VRP + มายด์ กึ่งยิงกึ่งผ่าน (Blend in) - ปอร์เช่ VRP + Angie และเพลง ผิดที่ฉัน (I can't) - ปลื้ม VRP + Cnan ทั้ง 3 เพลงได้รับการตอบรับจากแฟนเพลงอย่างมาก โดยเพลงผิดที่ฉัน ได้ไปเป็นเพลงประกอบละครกระถินริมรั้ว จากนั้นศิลปินใหม่จาก Kamikaze Next ได้เริ่มออกผลงานเดี่ยวกัน คือ Cnan ในเพลงชอบหาเรื่อง (Wanted) ซึ่ง MV ไปถ่ายทำถึงเกาหลีใต้ จากนั้นเป็นเพลงของ Angie - เข้าใจป่ะ (Act Like A Boy) ซึ่งได้รับความนิยมมากจากแฟนคลับต่างประเทศ โดยในช่วงปลายปี ได้ปล่อยวิดีโอส่งเสริมเพลง ใกล้ ๆ หน่อย (Closer) ของมาร์ค นักแสดงนำจากภาพยนตร์ชุด โดยวันออกอากาศคือปี 2560 แต่ไม่ระบุวันที่ชัดเจน2560 ฉลองครบรอบ 10 ปี กามิกาเซ่ 2560 ฉลองครบรอบ 10 ปี กามิกาเซ่. ในปี พ.ศ. 2560 กามิกาเซ่ได้ทำภาพยนตร์ชุดทางโทรทัศน์เรื่อง 21 วัน ฉันรักนาย (21 Days) (ซึ่งริเริ่มมาตั้งแต่ปี 2559) นำแสดงโดย เติร์ด มาร์ค อิสเบล ปอร์เช่ เมย์ มายด์ สต๊อป และ เบิ้ล ปทุมราช อาร์สยาม เริ่มตอนแรกวันพฤหัสบดีที่ 23 กุมภาพันธ์ พ.ศ. 2560 ออกอากาศเวลา 19:00 น. ทางช่องยูแชนเนล และทางโปรแกรมประยุกต์ไลน์ทีวี เวลา 19:30 น. โดยมีความยาว 4 ตอน และมีเพลงประกอบภาพยนตร์ชุด 3 เพลง จาก 3 ศิลปิน คือเพลง 1.แค่เพียง(enough) ของอิสเบล 2.อยู่ตรงนี้ (Stay) ของเติร์ด และเพลง 3.ใกล้ๆหน่อย (Closer) ของมาร์ค และ กรีนนักร้องในสังกัดกามิกาเซ่ กำลังจะปล่อยเพลงใหม่ออกมาในชื่อเพลง "เจ็บได้ไม่ต้องห่วง"กามิกาเซ่ปิดตัว กามิกาเซ่ปิดตัว. ปัจจุบันมีข่าวลือว่าค่ายถูกปิดตัวลงแล้ว ตั้งแต่วันที่ 1 กันยายน พ.ศ. 2560 จากแฟนเพจ เฟซบุ๊ก "ตำนาน Kamikaze" มีท่าทีโพสต์ว่า "Kamikaze ปิดค่ายลงไปเป็นที่เรียบร้อยแล้ว ตั้งแต่วันที่ 1 กันยายนเป็นต้นไป ขอบคุณที่สร้างความสุข มาตลอด 10 ปี #ขอบคุณจริงๆ" (ใครคิดถึง Kamikaze คงต้องตามต่อที่ค่าย DemoLab) โดยทางอาร์เอสยืนยันกับทางมติชน (หนังสือพิมพ์)ว่าไม่เป็นความจริง อาร์เอสยังไม่มีแนวคิดที่จะยุบ ขณะที่ธุรกิจเพลงสามารถทำรายได้ให้กับบริษัทเพียง 10 % และอาจจะมีทีท่าย้ายไปยังค่าย Demolabรายละเอียดอดีตศิลปินกามิกาเซ่ในอดีตรายละเอียดอดีตศิลปินกามิกาเซ่ในอดีต. - แจม ชลธร อดีตสมาชิกวง Siska ปัจจุบันเป็นศิลปินใน DemoLab - กวิน อดีตสมาชิกวง 3.2.1 ปัจจุบันเป็นศิลปินใน DemoLab - ทีเจ อดีตสมาชิกวง 3.2.1 ผันตัวไปเป็นศิลปินอิสระใช้ชื่อใหม่ว่า UrboyTJ - ป๊อปปี้ อดีตสมาชิก 3.2.1 ปัจจุบันออกจากวงการบันเทิงผันตัวไปเป็นแอร์โฮสเตสและเป็นศิลปินใน DemoLab - แก้ว จริญญา ปัจจุบันเป็นศิลปินอิสระและเป็นศิลปินในสังกัด DemoLab - เนโกะ จัมพ์ ไม่ต่อสัญญากับค่ายอาร์เอส ผันตัวไปเป็นศิลปินอิสระ - ขนมจีน กุลมาศ ไม่ต่อสัญญา ปัจจุบันเป็นศิลปินอิสระ - โฟร์ ศกลรัตน์ ไม่ต่อสัญญากับค่ายอาร์เอส ปัจจุบันเป็นศิลปินอิสระ - มด ณปภัช ปัจจุบันออกจากวงการบันเทิงผันตัวไปเป็นแอร์โฮสเตส - พิม พิมประภา อดีตสมาชิกวง Chilli White Choc และ SWEE:D ปัจจุบันเป็นนักแสดงสังกัดช่อง 7 สี - โบว์ เมลดา อดีตสมาชิก kiss me five ปัจจุบันเป็นนักแสดงสังกัดช่อง 7 สี - กั้ง วรกร อดีตสมาชิกวง XIS ปัจจุบันเป็นนักร้องและนักแสดงค่ายจีเอ็มเอ็มแกรมมี่ - แคท ซอนญ่า อดีตสมาชิก แคท-แพท ปัจจุบันเป็นนักแสดงสังกัดช่อง 7 สี - คิทตี้ ชิชา อดีตสมาชิก Kiss me five ปัจจุบันเป็นนักแสดง - มิน อดีตสมาชิกวง Siska และ SWEE:D ปัจจุบันผันตัวไปเป็นแอร์โฮสเตส - ฟ้า ษริกา อดีตสมาชิก Demo Project ปัจจุบันเป็นบิวตี้บล็อกเกอร์ ยูทูปเบอร์ ในชื่อ Fah sarika - ธามไท ไม่ต่อสัญญากับค่ายอาร์เอส ผันตัวไปเป็นศิลปินอิสระ - อิงค์ วรันธร อดีตสมาชิกวง Chilli White Choc ปัจจุบันเป็นศิลปินในสังกัด boxx musicโครงการรวมศิลปินโครงการพิเศษโครงการศิลปินใหม่ภาพยนตร์ชุดทางโทรทัศน์</doc>
