<doc id="430740" url="https://th.wikipedia.org/wiki?curid=430740" title="ฮีท คนระห่ำคน">ฮีท คนระห่ำคน ฮีท คนระห่ำคน () ภาพยนตร์ดราม่าแอ๊คชั่นสัญชาติอเมริกัน นำแสดงโดย อัล ปาชิโน, โรเบิร์ต เดอ นีโร, วัล คิลเมอร์, ทอม ไซมอร์, แอชลีย์ จัดด์ บทภาพยนตร์และกำกับโดย ไมเคิล แมนน์เนื้อเรื่อง เนื้อเรื่อง. ในเมืองลอสแอนเจลิส นีล แมคคอรี่ พร้อมด้วยลูกน้อง เป็นโจรปล้นธนาคารระดับอัจฉริยะและมีชื่อที่สุด นายตำรวจแอล.เอ. วินเซนต์ ฮานนา ต้องตามล่ากลุ่มโจรกลุ่มนี้ ด้วยการรู้เท่าทันกันและหักเหลี่ยมเฉือนมุมนักแสดงนักแสดง. - อัล ปาชิโน...วินเซนต์ ฮานนา - โรเบิร์ต เดอ นีโร...นีล แมคคอรี่ - วัล คิลเมอร์...คริส ชิเฮอร์ลิส - ทอม ไซมอร์...ไมเคิล เชริตโต - แดนนี่ เทรโฮ...เทรโฮ - แอชลีย์ จัดด์...ชาร์ลีน ชิเฮอร์ลิส - นาตาลี พอร์ตแมน...ลอเรนเบื้องหลังและความสำเร็จ เบื้องหลังและความสำเร็จ. Heat สร้างขึ้นมาจากเค้าโครงเรื่องของภาพยนตร์เรื่อง L.A. Takedown ในปี ค.ศ. 1989 ซึ่งเป็นภาพยนตร์สำหรับฉายทางโทรทัศน์ ที่กำกับโดย แมนน์ เอง ในเรื่องนี้มีนักแสดงชื่อดังในภาพยนตร์แนวมาเฟียแก๊งค์สเตอร์อย่าง อัล ปาชิโน และโรเบิร์ต เดอ นีโร มารับบทนำ ที่ต้องหักเหลี่ยมเฉือนคมกันตลอดทั้งเรื่องในความยาวเกือบ 3 ชั่วโมง และมีนักแสดงอีกมากในบทสมบท โดยตัวแมนน์ยังทำหน้าที่เขียนบทภาพยนตร์ด้วยตัวเอง เมื่ออกฉายแล้ว ได้รับคำวิจารณ์ว่า เข้มข้น เพราะเป็นเรื่องการดำรงชีวิตและทัศนคติระหว่าง 2 ปรปักษ์ที่ทัดเทียมกันของเรื่อง แม้จะดำเนินเรื่องอย่างยืดยาว รุนแรง แต่ชวนให้เกิดความตื่นเต้นได้ตลอดเวลา เมื่อนายตำรวจระดับสุดยอด และหัวหน้าแก๊งค์โจรระดับอัจฉริยะ ถูกสถานการณ์บังคับให้เข้ามาปะทะกัน ความแตกต่างอยู่ที่คนหนึ่งเลือกที่จะใช้พรสวรรค์ในการปราบอาชญากร และอีกคนเลือกที่จะอยู่ตรงข้าม โดยเฉพาะอย่างยิ่งที่ได้รับการกล่าวขาน คือ ฉากกลางเรื่องที่เป็นการดวลปืนกันระหว่างกลุ่มโจรปล้นธนาคารกับตำรวจ ที่มีความยาวเกือบ 7 นาที ใจกลางเมืองลอสแอนเจลิส ได้รับการกล่าวขานว่าเป็นฉากยิงปืนที่น่าตื่นเต้นที่สุดฉากหนึ่งของโลกภาพยนตร์เลยทีเดียว</doc>
