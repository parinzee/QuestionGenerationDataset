<doc id="150553" url="https://th.wikipedia.org/wiki?curid=150553" title="การสังหารหมู่วันเซนต์บาโทโลมิว">การสังหารหมู่วันเซนต์บาโทโลมิว การสังหารหมู่วันเซนต์บาโทโลมิว (ภาษาฝรั่งเศส: Massacre de la Saint Barthélemy; ภาษาอังกฤษ: St. Bartholomew’s Day massacre) เป็นระลอกของเหตุการณ์ที่เกิดขึ้นในระหว่างสงครามศาสนาของฝรั่งเศสโดยฝูงชนชาวฝรั่งเศสผู้นับถือนิกายโรมันคาทอลิกไล่สังหารชาวฝรั่งเศสที่เรียกตัวเองว่าอูเกอโนต์ (Huguenots) หรือผู้ที่นับถือนิกายโปรเตสแตนต์ (โปรเตสแตนต์คาลวินิสต์) เชื่อกันว่ามีต้นตอมาจากสมเด็จพระราชินีแคทเธอรีน เดอ เมดิชิ พระมารดาของพระเจ้าชาร์ลส์ที่ 9 แห่งฝรั่งเศส การสังหารหมู่ใช้เวลาทั้งสิ้น 6 วันหลังวันแต่งงานระหว่างมาร์เกอรีต เดอ วาลัวส์ (Marguerite de Valois) พระขนิษฐาของ พระเจ้าชาร์ลที่ 9 กับอองรีแห่งนาวาร์ผู้ที่นับถือนิกายโปรเตสแตนต์ งานแต่งงานเป็นโอกาสที่อูเกอโนต์ผู้ร่ำรวยมีฐานะดีจะออกมาร่วมงานฉลองในเมืองปารีสที่ผู้คนส่วนใหญ่นับถือนิกายโรมันคาทอลิก เหตุเกิดขึ้นสองวันหลังจากที่การลอบสังหารนายพลกาสปาร์ด เดอ โคลิญญี นายทหารของอูเกอโนต์ไม่ประสบความสำเร็จ เริ่มเมื่อวันที่ 24 สิงหาคม ค.ศ. 1572 ซึ่งเป็นวันสมโภชของนักบุญบาร์โทโลมิว การสังหารหมู่ก็เริ่มทั่วไปในกรุงปารีสและขยายไปทั่วฝรั่งเศสเป็นเวลาหลายเดือน จำนวนผู้เสียชีวิตไม่เป็นที่ทราบแน่นอนแต่สันนิษฐานกันว่าอูเกอโนต์ตายไปประมาณหมื่นคนหรืออาจจะถึงแสนคน เหตุการณ์นี้ถึงจะไม่ใช่เหตุการณ์ที่ไม่เคยเกิดขึ้นแต่เป็นเหตุการณ์ที่รุนแรงที่เกิดขึ้น สงครามเป็นเหตุการณ์สำคัญที่มีบทบาทในสงครามศาสนาของฝรั่งเศส ขบวนการโปรเตสแตนต์อ่อนแอลงมากเพราะการสูญเสียผู้นำหลายคนและผู้ที่รอดมาได้ก็มีหัวรุนแรงขึ้นเบื้องหลัง เบื้องหลัง. การสังหารหมู่วันเซนต์บาโทโลมิวเกิดจากเหตุการณ์หลายอย่าง:- สัญญาสงบศึกซังเจอร์เมนอองเลย์ (Peace of Saint-Germain-en-Laye) ที่สงบสงครามศาสนาครั้งที่ 3 เมื่อวันที่ 8 สิงหาคม ค.ศ. 1570 - การแต่งงานของมาร์เกอรีต เดอ วาลัวส์กับอองรีแห่งนาแวร์ (ผู้ซึ่งต่อมาได้เป็นพระเจ้าอองรีที่ 4 แห่งฝรั่งเศส) เมื่อวันที่ 18 สิงหาคม ค.ศ. 1572 - การลอบสังหารนายพลกาสปาร์ด เดอ โคลิญญี ที่ไม่ประสบความสำเร็จ เมื่อวันที่ 22 สิงหาคม ค.ศ. 1572</doc>
