<doc id="644857" url="https://th.wikipedia.org/wiki?curid=644857" title="ผู้ปกครองร่วมแห่งอันดอร์รา">ผู้ปกครองร่วมแห่งอันดอร์รา ผู้ปกครองร่วมแห่งอันดอร์รา (; ; ) ถือเป็นตำแหน่งของผู้ปกครองราชรัฐอันดอร์รา ซึ่งเป็นประเทศที่ไม่มีทางออกสู่ทะเลซึ่งตั้งอยู่ในเทือกเขาพิเรนีสโดยมีพรมแดนติดกับประเทศฝรั่งเศสและประเทศสเปน ตำแหน่งผู้ปกครองร่วมนั้นถือกำเนิดขึ้นในปี ค.ศ. 1278 จากสนธิสัญญาระหว่างบิชอปแห่งอูร์เฌ็ลย์กับเคานต์แห่งฟัวซึ่งมีอำนาจทางภาคใต้ของประเทศฝรั่งเศสในปัจจุบันในสมัยยุคกลาง โดยตำแหน่งผู้ปกครองร่วมนี้ได้ใช้สืบต่อมาอย่างยาวนานตั้งแต่สมัยนั้นจนถึงปัจจุบัน ในปัจจุบันบิชอปแห่งอูร์เฌ็ลย์และประธานาธิบดีฝรั่งเศสนั้นมีฐานะเป็นเจ้าชายผู้ปกครองร่วม (Co-prince of Andorra) ซึ่งเป็นผลสืบเนื่องมาจากการผนวกบรรดาศักดิ์เคานต์แห่งฟัวเข้ากับราชบัลลังก์ของฝรั่งเศสสมัยพระเจ้าอ็องรีที่ 2 และจึงสืบเนื่องต่อมาจนถึงสมัยสาธารณรัฐ ราชรัฐอันดอร์รานั้นมีความพิเศษตรงที่ถูกปกครองร่วมโดยสองราชวงศ์ โดยสายหนึ่ง (คือ ประธานาธิบดีแห่งฝรั่งเศส) นั้นถือเป็นราชวงศ์เดียวในโลกที่ได้รับการเลือกตั้งโดยสามัญชน ซึ่งก็มิใช่ราษฎรแห่งอันดอร์รา แต่โดยราษฎรฝรั่งเศส ประธานาธิบดีฝรั่งเศสนั้นยังเป็นตำแหน่งเดียวที่เป็นทั้งพระมหากษัตริย์และประมุขแห่งสาธารณรัฐในคนเดียวกันรายพระนามและรายนามผู้ปกครองร่วม</doc>
