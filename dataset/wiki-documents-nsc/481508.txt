<doc id="481508" url="https://th.wikipedia.org/wiki?curid=481508" title="โรงเรียนเกษตรสมบูรณ์วิทยาคม">โรงเรียนเกษตรสมบูรณ์วิทยาคม โรงเรียนเกษตรสมบูรณ์วิทยาคม เป็นโรงเรียนมัธยมศึกษาขนาดใหญ่ในจังหวัดชัยภูมิ ประเภทสหศึกษา อยู่ภายใต้สังกัดสำนักงานคณะกรรมการการศึกษาขั้นพื้นฐานชัยภูมิ เขต 2 กระทรวงศึกษาธิการ และในปี พ.ศ.2551 โรงเรียนได้ย้ายเข้ามาอยู่ในสังกัดองค์การบริหารส่วนจังหวัดชัยภูมิจนถึงปัจจุบัน โดยโรงเรียนมีขนาดเนื้อที่ทั้งหมด 39 ไร่ 3 งาน 86 ตารางวาประวัติ ประวัติ. เดิมทีในเขตอำเภอเกษตรสมบูรณ์ จังหวัดชัยภูมิ ยังไม่มีโรงเรียนที่เปิดสอนในระดับมัธยมศึกษา สำนักงานศึกษาธิการจังหวัดชัยภูมิจึงได้อนุมัติให้ก่อตั้งโรงเรียนที่เปิดสอนระดับชั้น ม.1 - ม.6 ขึ้นมา ในปี พ.ศ. 2515 สำนักงานศึกษาธิการจังหวัดชัยภูมิ ได้มีการสำรวจสถานที่ก่อตั้งโรงเรียน โดยเลือกสถานที่ ณ บ้านโนนตุ่น หมู่ที่ 7 ตำบลกุดเลาะ อำเภอเกษตรสมบูรณ์ จังหวัดชัยภูมิ เป็นสถานที่ก่อตั้งโรงเรียน ในการสำรวจหาสถานที่ครั้งนั้นประกอบด้วย ดร.ก่อ สวัสดิพานิช อธิบดีกรมการศึกษา (ในสมัยนั้น) พร้อมด้วย นายเสียง ชลวาสิน ศึกษาธิการจังหวัดชัยภูมิ และนายพัฒน์พงษ์ บำเพ็ญสิทธิ นายอำเภอเกษตรสมบูรณ์ (ในสมัยนั้น) และมีการก่อตั้งโรงเรียนขึ้นเมื่อวันที่ 16 เมษายน 2516 พ.ศ. 2516 สำนักงานงบประมาณอนุญาตให้ประกาศตั้งเป็นมัธยมศึกษา เปิดรับนักเรียนสหศึกษา โดยช่วงแรกเปิดสอนแค่ระดับ ม.ต้น จำนวนห้องเรียนที่ทำการเปิดสอน 2-0-0 จำนวนนักเรียน 90-0-0 และจำนวนครู 4 คน และ นักการภารโรง 1 คน โดยใช้อาคารเก็บวัสดุของโรงเรียนเกษตรศิลปวิทยา เป็นอาคารเรียนชั่วคราว ในปี พ.ศ. 2523 โรงเรียนเกษตรสมบูรณ์วิทยาคมได้รับการคัดเลือกจากกระทรวงศึกษาธิการให้เป็นโรงเรียนดีเด่นได้รับรางวัลพระราชทานระดับมัธยมศึกษา ประจำปีการศึกษา 2523สัญลักษณ์ประจำโรงเรียน สัญลักษณ์ประจำโรงเรียน. ตราประจำโรงเรียน ประกอบด้วย 1. คบเพลิง = ความสว่างไสวแห่งปัญญา , แสงสว่างที่นำสู่หนทางแห่งความสำเร็จ 2. วงกลม = ความสามัคคี กลมเกลียว เป็นอันหนึ่งอันเดียวกัน 3. พยัญชนะ ก.ส. = อักษรย่อของโรงเรียน 4. รวงข้าว = ความเคารพ อ่อนน้อม ประดุจข้าวที่มีรวงหยดย้อยลงมา ธงประจำโรงเรียน พื้นสองสี ส่วนบนสีเขียว ส่วนล่างสีเหลืองผลงานด้านวิชาการผลงานด้านกีฬากีฬาภายในการก่อตั้งสาขาโรงเรียน การก่อตั้งสาขาโรงเรียน. พ.ศ. 2530 เปิดโรงเรียนสาขาโนนกอก (ปัจจุบันมีฐานะเป็นโรงเรียนมัธยมประจำตำบล ที่เปิดสอนระดับชั้น ม.1 - ม.6) พ.ศ. 2533 เปิดโรงเรียนสาขาบ้านหัน (ปัจจุบันมีฐานะเป็นโรงเรียนมัธยมประจำตำบล ที่เปิดสอนระดับชั้น ม.1 - ม.6) พ.ศ. 2537 เปิดโรงเรียนสาขาบ้านเดื่อ (ปัจจุบันมีฐานะเป็นโรงเรียนมัธยมประจำตำบล ที่เปิดสอนระดับชั้น ม.1 - ม.6)ประวัติผู้อำนวยการโรงเรียน</doc>
