<doc id="95257" url="https://th.wikipedia.org/wiki?curid=95257" title="เปาโล มัลดีนี">เปาโล มัลดีนี เปาโล มัลดีนี () เกิดเมื่อวันที่26 มิถุนายน ค.ศ. 1968 เป็นนักฟุตบอลชาวอิตาลี เล่นให้กับสโมสรฟุตบอลเอซีมิลานตลอดการค้าแข้ง มัลดีนีได้ชื่อว่าเป็นกองหลังระดับโลก โดยเฉพาะการเล่นในฝั่งซ้าย เปาโล มัลดีนี เป็นลูกชายของเชซาเร มัลดีนี นักฟุตบอลที่มีชื่อเสียงอีกคนหนึ่งของอิตาลี เปาโล มัลดีนี เล่นให้กับสโมสรฟุตบอลเอซีมิลานมาโดยตลอด ในระยะเวลากว่า 23 ปี เล่นให้กับมิลานกว่า 600 นัด เล่นมากที่สุดเป็นสถิติของสโมสร โดยนัดแรกที่เล่นในเซเรียอา พบกับ อูดิเนเซ่ ผลเสมอกันไป 1-1 คือวันที่ 20 มกราคม ค.ศ. 1985 และนัดที่เล่นเป็นนัดที่ 600 เป็นนัดที่เจอทีม คาตาเนีย ผลเสมอ 1-1 คือวันที่ 13 พฤษภาคม ค.ศ. 2007 มัลดีนีเป็นกองหลังที่ดีคนหนึ่งของโลก มีความเยือกเย็นอ่านทางบอลได้ดี มีความแข็งแกร่งและเข้าบอลได้ดี ต่ำแหน่งที่เค้าถนัดคือแบ็กซ้ายสโมสร สโมสร. เปาโล มัลดีนี เล่นให้กับเอซีมิลานครั้งแรกในปี ค.ศ. 1985 ในนัดแรกพบกับ อูดิเนเซ่ และช่วงที่เล่นให้กับ เอซี มิลาน ประสบความสำเร็จมามากมายในการค้าแข้งในระดับสโมสร ตั้งแต่ช่วยให้ทีมได้แชมป์ กัลโช่ เซเรียอา 7 สมัย ได้แชมป์ ยูฟ่า แชมเปียนส์ลีก 5 สมัยจากการเข้าชิงทั้งหมด 7 ครั้ง ในรอบ 18 ปี ในวันที่ 25 กันยายน 2005 มัลดีนีทำลายสถิติผู้เล่นที่เล่นในเซเรียอามากที่สุดแซงสถิติเก่าของ ดีโน่ ซอฟ ที่ทำไว้ 571 นัด ในนัดที่พบกับเตวิโซ่ ในเดือนพฤศจิกายน ปี 2005 เปาโล มัลดีนี ทำลายสถิติ 2 อย่างในปีเดียวกันคือ ทำสถิติยิงเร็วที่สุดใน ยูฟ่า แชมเปียนส์ลีก ในนัดชิงชนะเลิศที่พบกับลิเวอร์พูล โดยยิงประตูได้ในช่วง 51 วินาทีแรกของการแข่งขัน อย่างที่สองคือเป็นผู้เล่นที่อายุมากที่สุดที่ทำประตูได้ในยูฟ่า แชมเปียนส์ลีก ในเดือนพฤศจิกายน ปี 2005 มัลดีนีประกาศว่าจะเลิกเล่นบอลอาชีพเมื่อหมดฤดูกาล 2006-2007 แต่อย่างไรก็ตามสัญญาของเค้าจะหมดลงในปี 2008 และเบอร์ 3 ก็อาจจะยกเลิกตามไปด้วยเพื่อเป็นเกียรติแก่มัลดีนี แต่ยังไงก็ตามเบอร์ 3 นี้อาจจะได้ใช้อีกครั้งในอนาคตซึ่งคงจะเป็นลูกชายของเค้า คริสเตียน ที่มีอายุเพิ่งจะ 11 ปีซึ่งเล่นให้กับสโมสร เอซี มิลาน ระดับเยาวชน ในวันที่ 24 พฤษภาคม ค.ศ. 2007 มัลดีนีช่วยพา มิลาน คว้าแชมป์ ยูฟ่า แชมเปียนส์ลีก เป็นสมัยที่ 7 ของสโมสรได้สำเร็จโดยเอาชนะลิเวอร์พูล 2-1ทีมชาติ ทีมชาติ. ในทีมชาติ เปาโล มัลดีนี ไม่ค่อยประสบความสำเร็จเท่ากับการเล่นในระดับสโมสร มัลดีนี ช่วยพาทีมชาติอิตาลี ได้อันดับที่ 3 ในฟุตบอลโลก 1990 ที่อิตาลีเป็นเจ้าภาพ ในฟุตบอลโลก 1994 อิตาลีเป็นทีมเต็งทีมหนึ่งที่มีโอกาสได้แชมป์ แต่แล้วในรอบชิงชนะเลิศ อิตาลี ต้องพบกับ บราซิล สู้กันอย่างสูสีจนถึงขั้นต่อเวลาก็ยังยิงกันไม่ได้ จึงต้องยิงจุดโทษตัดสินผลปรากฏว่าอิตาลีพ่าย นั้นเป็นช่วงที่ใกล้เคียงที่สุดของมัลดีนีกับการได้แชมป์บอลโลก หลังจากนั้นในฟุตบอลโลก 1998 อิตาลีก็ต้องตกรอบ 8 ทีมสุดท้ายด้วยการพ่ายต่อ ฝรั่งเศส ด้วยการยิงลูกจุดโทษเช่นกัน ในปี 2000 ทีมชาติอิตาลีเข้าชิงศึกยูโร 2000 อิตาลีพบกับฝรั่งเศสและก็เป็นความผิดหวังอีกครั้งเมื่อพ่ายต่อทีมชาติฝรั่งเศสทั้งที่ขึ้นนำไปก่อนโดยเสีย 2 ลูกในช่วง 5 นาทีสุดท้าย แพ้ไปด้วยสกอร์ 2-1 ฟุตบอลโลก 2002 อิตาลีเข้าถึงรอบ 16 ทีมสุดท้ายพบกับเจ้าภาพเกาหลีใต้ ทีมชาติอิตาลีต้องเสียลูกจุดโทษปัญหาในช่วงท้ายเกมส์และ ต๊อตติโดนไล่ออกก่อนที่จะเสีย 2 ลูกในช่วงใกล้หมดเวลาและต่อเวลาพิเศษด้วยการโหม่งของ ฮาน จูง วาน ทำให้ตกรอบในที่สุด ในช่วงติดทีมชาติไปเล่นบอลโลกรอบสุดท้าย 4 ครั้งที่ผ่านมา มัลดีนีใกล้เคียงแชมป์โลกมากที่สุดคือในปี 1994 แต่ในฟุตบอลโลก 2006 ที่เยอรมนีเป็นเจ้าภาพนั้น มัลดีนีไม่ได้ติดทีมชาติ ต่ำแหน่งที่มัลดีนีเล่นถูกทดแทนโดยฟราบิโอ กรอสโซ่ ทีมชาติกลับได้แชมป์โลก ซึ่งเป็นความโชคร้ายในชีวิตของเค้าที่ไม่สามารถมาถึงจุดสูงสุดในการเล่นให้กับทีมชาติได้เลย โดยนัดที่เล่นเป็นครั้งสุดท้ายของมัลดีนีคือนัดที่เล่นในฟุตบอลโลก 2002 ซึ่งเป็นนัดที่เจอเกาหลีใต้การเล่นอาชีพการเล่นอาชีพ. - 1 ไม่นับรวมการเล่นเพลย์ออฟ, โคปปาอิตาเลีย, อิตาเลียนซูเปอร์คัพ - 2 ไม่นับรวมการเล่นยูฟ่าคัพ, ยูฟ่าแชมเปียนส์ลีก, ยูโรเปียนซูเปอร์คัพประตูที่ทำได้ในทีมชาติเกียรติประวัติเกียรติประวัติ. - แชมป์กัลโช่ เซเรียอา:7 1988, 1992, 1993, 1994, 1996, 1999, 2004. - โคปปาอิตาเลีย:1 2003. - อิตาเลียน ซูเปอร์คัพ:5 1988, 1992, 1993, 1994, 2005. - แชมเปียนส์ลีก:5 1989, 1990, 1994, 2003 , 2007 - ยูโรเปียนสซูเปอร์คัพ:4 1989, 1990, 1994, 2003 - แชมป์สโมสรโลก:2 1989, 1990. - ฟุตบอลโลก 1990: อันดับ 3 - ฟุตบอลโลก 1994: รองแชมป์ - ยูโร 2000: เข้าชิง - ทำเนียบ ฟีฟ่า 100: 2004 - อันดับที่ 2 นักเตะแห่งปี โดยฟีฟ่า 1995</doc>
