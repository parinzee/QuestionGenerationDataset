<doc id="145185" url="https://th.wikipedia.org/wiki?curid=145185" title="ไทเกอร์ วูดส์">ไทเกอร์ วูดส์ เอลดริก ต้น “ไทเกอร์ วู๊ดส์” (เกิดวันที่ 30 ธันวาคม ค.ศ. 1975) Eldrick Tont "Tiger" Woods (born December 30, 1975) เป็น นักกอล์ฟอาชีพ สัญชาติอเมริกาซึ่งเป็นนักกอล์ฟที่ประสบความสำเร็จมากที่สุดตลอดกาลคนหนึ่ง เขายังเคยเป็น นักกีฬาที่ทำรายได้สูงที่สุด ในโลกเป็นระยะเวลาหลายปี วู๊ดส์ เทิรน์โปร ในปีค.ศ. 1996 และในเดือนเมษายน ค.ศ. 1997 เขาชนะแชมป์เมเจอร์รายการแรก ในรายการ เดอะมาสเตอร์ 1997 โดยทำลายสถิติสนามด้วยการชนะรายการการแข่งขันที่12 อันเดอร์พาร์ และรับเงินรางวัลเป็นจำนวนเงิน 486,000 เหรียญดอลล่าร์สหรัฐ เขาก้าวขึ้นเป็นนักกอล์ฟ หมายเลขหนึ่ง ของ อันดับโลก ในเดือนมิถุนายน ค.ศ. 1997 ในช่วงทศวรรษที่ 20 วู๊ดส์ได้สร้างความโดดเด่นอย่างมากในกีฬากอล์ฟ โดยสามารถครองตำแหน่งนักกอล์ฟหมายเลขหนึ่งของโลกระยะเวลาถึง 264 สัปดาห์ตั้งแต่ช่วงเดือนสิงหาคมปี 1999 ถึงเดือนกันยายนปี 2004 และระยะเวลา 281 สัปดาห์ตั้งแต่เดือนมิถุนายน ปี 2005 ถึงเดือนตุลาคม ปี 2010 ตั้งแต่เดือนธันวาคมปี 2009 ถึงต้นเดือนเมษายนปี 2010 วู๊ดส์ได้หยุดพักจากแข่งขันกอล์ฟอาชีพเพื่อมาให้ความสำคัญกับเรื่องการแต่งงานของเขา หลังจากที่เขาออกมายอมรับเรื่อง การนอกใจภรรยา การนอกใจของเขาถูกเปิดโปงโดยผู้หญิงหลายคนผ่านทางแหล่งข่าวต่าง ๆ ทั่วประเทศ เหตุการณ์เหล่านี้ส่งผลต่อฟอร์มการเล่นกอล์ฟที่ย่ำแย่ของเขา โดยอันดับโลกตกไปอยู่ถึงอันดับที่ 58 ของโลกในเดือนพฤศจิกายนปี 2011 เขาจบฤดูการแข่งขันด้วยสถิติไม่ชนะติดต่อกันถึง 107 สัปดาห์นับตั้งแต่เข้าร่วมแข่งขันในรายการ เชฟรอนเวิร์ดชาแลนจ์ ในเดือนธันวาคมปี 2011 หลังจากที่ชนะการแข่งขันในรายการ อาร์โนล์ด พาร์เมอร์ อินวิเทชั่น ในเดือนมีนาคมปี 2013 เขาก็กลับขึ้นมาครองตำแหน่งนักกอล์ฟหมายเลขหนึ่งของโลกอีกครั้ง และครองอันดับยาวถึงเดือนพฤษภาคมปี 2014 วู๊ดส์ได้ทำลายสถิติกีฬากอล์ฟหลายรายการ เขาครองตำแหน่งนักกอล์ฟอันดับหนึ่งของโลกโดยมีระยะเวลาต่อเนื่องยาวนานที่สุด และมีจำนวนสัปดาห์ที่มากที่สุดมากกว่านักกอล์ฟคนอื่น ๆ เขาได้รับ รางวัลผู้เล่นแห่งปีจากพีจีเอ จำนวน 11 สมัย และรางวัล ไบรอน เนลสัน อะวอร์ด สำหรับรางวัลการถูกตัดแต้มน้อยที่สุด จำนวน 8 สมัย และยังเป็นผู้นำอันดับหนึ่งของนักกอล์ฟที่ทำเงินรางวัลสูงสุด ถึง10 ฤดูกาลแข่งขัน เขาชนะการแข่งขันกอล์ฟอาชีพ รายการ เมเจอร์ กอล์ฟ แชมป์เปี้ยนชิป ถึง 14 ครั้ง ซึ่งเป็นผู้เล่นที่ชนะการแข่งขันสุงสุดเป็นอันดับที่สอง (แจ็ค นิคคลอส เป็นผู้นำโดยชนะ 18 ฤดูกาล) และชนะรายการต่าง ๆ ของ พีจีเอทัวร์ ถึง 79 รายการ ตามหลังผู้เล่นตลอดการ แซม สเนียด ซึ่งชนะ82 รายการ เขาเป็นแชมป์รายการเมเจอร์ และ รายการพีจีเอทัวร์ มากที่สุดในบรรดานักกอล์ฟที่ยังลงแข่งขันกันอยู่ เขายังป็นผู้เล่นที่อายุน้อยที่สุดที่ได้แชมป์ แกรนด์สแลม และเป็นผู้เล่นที่อายุน้อยที่สุดและรวดเร็วที่สุดในการชนะการแข่งขันถึง 50 รายการ เขาเป็นนักกอล์ฟคนที่สองที่สามารถชนะ แกรนด์ สแลม ได้ถึงสามสมัย หลังจากที่ แจ๊ด นิคคลอส เคยทำสถิติไว้ เขาชนะรายการ เวิร์ด กอล์ฟ แชมป์เปี้ยนชิป ถึง 18 ครั้ง ซึ่งรายการอย่างน้อยหนึ่งในนั้นอยู่ในช่วง 11 ปีแรกตั้งแต่มีการเริ่มต้นการแข่งขันในปี 1999 วู๊ดส์และ รอรี่ย์ แม็ค อินรอยส์เป็นนักกอล์ฟเพียงสองคนที่ชนะได้ทั้งเหรียญทองและ เหรียญเงิน จากการแข่งขัน ดิโอเพ่น แชมป์เปี้ยนชิปประวัติและครอบครัว ประวัติและครอบครัว. วู้ดส์เกิดที่เมืองไซเพรส แคลิฟอร์เนีย จากเอิร์ล (1932-2006) และกุลธิดา (ธิดา) วู้ดส์ (เกิดเมื่อปี 1944) เขาเป็นบุตรชายคนเดียวของทั้งคู่ แต่เขาก็ยังมีพี่ชายต่างมารดา 2 คนคือ เอิร์ล จูเนียร์ (เกิดปี 1955) และ เควิน (เกิดปี 1957) และพี่สาวต่างมารดา 1 คนคือ รอยส์ (เกิดปี 1958) ซึ่งเกิดจากภรรยาคนแรกชื่อ บาร์บารา วู้ดส์ เกรย์ ซึ่งแต่งงานกันเป็นระยะเวลา 18 ปี เอิร์ล เป็น นายทหารปลดประจำการ และเป็นพันโทและเป็นทหารผ่านศึกจากสงครามเวียดนาม มีเชื้อสายแอฟริกัน-อเมริกัน คอร์เคเชียน และอาจเป็นชนพื้นเมืองในทวีปอเมริกาและจีน กุลธิดา (นามสกุลเดิม: พูลสวัสดิ์) เกิดที่ประเทศไทย (ซึ่งเอิร์ลพบกับเธอเมื่อตอนมาประจำการในปี 1968) มีเชื้อสายไทย จีน และดัตช์ วู้ดส์เรียกชาติพันธุ์ของตนว่า "แคบลิเนเชียน" (Cablinasian มาจาก Caucasian, Black, American Indian, และ Asian) ชื่อแรกของวู้ดส์ เอลดริก ตั้งโดยคุณแม่ มาจากอักษรตัวแรก "E" (จากเอิร์ล) และลงท้ายด้วยอักษร "K" (จากกุลธิดา) ชื่อกลางของเขา ต้น (Tont) มาจากชื่อในภาษาไทย ชื่อเล่นของเขา ไทเกอร์ ตั้งเพื่อเป็นเกียรติให้กับเพื่อนพ่อของเขา เหวื่อง ดัง ฟง ซึ่งเป็นที่รู้จักกันในนาม ไทเกอร์ วู้ดส์ มีหลานหนึ่งคน ชื่อ ไชยาน วู้ดส์ ซึ่งเค่ยเล่นอยู่ในทีมกอล์ฟของมหาวิทยาลัยเวกฟอเรสต์ และเทิร์นโปรเมื่อปี 2012 และเปิดตัวครั้งแรกในการแข่งขัน แอลพีจีเอแชมเปียนชิปรายการเมเจอร์ผลงาน รายการเมเจอร์. ผลงาน. LA = Low Amateur DNP = did not play WD = withdrew CUT = missed the half-way cut "T" = tied Green background for wins. Yellow background for top-10.ชนะเลิศ (14) ชนะเลิศ (14). Defeated Bob May in three-hole playoff by 1 stroke: Woods (3-4-5=12), May (4-4-5=13)</doc>
