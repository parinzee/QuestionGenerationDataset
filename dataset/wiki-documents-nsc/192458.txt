<doc id="192458" url="https://th.wikipedia.org/wiki?curid=192458" title="ยูฟ่าซูเปอร์คัพ">ยูฟ่าซูเปอร์คัพ ยูฟ่า ซูเปอร์ คัพ (UEFA Super Cup, ชื่อเดิม ยูโรเปียนซูเปอร์คัพ) เป็นเกมการแข่งขันฟุตบอลสโมสรของทวีปยุโรป ในเดือนสิงหาคม ก่อนหน้าที่ฟุตบอลสโมสรยุโรปฤดูกาลใหม่จะเริ่มต้นขึ้น โดยจะเป็นการแข่งขันกันระหว่างทีมแชมป์ยูฟ่าแชมเปียนส์ลีก หรือยูโรเปียนคัพเดิม กับทีมแชมป์ยูฟ่ายูโรปาลีก หรือยูฟ่าคัพเดิม (เมื่อก่อนจะเป็นทีมแชมป์ยูฟ่าคัพวินเนอร์สคัพ แต่เมื่อถ้วยยูฟ่าคัพวินเนอร์สคัพ ถูกยกเลิกในปี ค.ศ. 1999 จึงให้สิทธิ์นี้แก่ทีมแชมป์ยูฟ่ายูโรปาลีกแทน) ในฤดูกาลก่อนหน้านั้น ซึ่งทีมที่ประสบความสำเร็จสูงสุดของรายการนี้คือ เอซี มิลาน ในเซเรีย อา อิตาลี และบาร์เซโลน่า ในลาลีกา สเปน ที่ได้แชมป์ไป 5 สมัยประวัติ ประวัติ. ยูฟ่า ซูเปอร์ คัพ หรือยูโรเปี้ยน ซูเปอร์ คัพ เริ่มทำการแข่งขันครั้งแรกในปี ค.ศ. 1972 ผู้ริเริ่มคือ แอนตั้น วิทแคมป์ นักข่าวและผู้อำนวยการด้านกีฬาของหนังสือพิมพ์เดอ เทเลกราฟ ในประเทศเนเธอร์แลนด์ ความคิดนี้เริ่มขึ้นเมื่อดัตช์ โททั่ล ฟุตบอล กำลังเป็นที่นิยมมากในยุโรป และกำลังอยู่ในยุคทองของสโมสรจากเนเธอร์แลนด์ โดยวิทแคมป์เสนอให้นำเอาแชมป์ยูโรเปี้ยน คัพ มาพบกับแชมป์ยูฟ่าคัพวินเนอร์สคัพ เมื่อทุกสิ่งทุกอย่างพร้อม การแข่งขันรายการใหม่กำลังจะเกิดขึ้น อย่างไรก็ดี ความคิดที่จะเห็นการแข่งขันรายการนี้ เป็นการแข่งขันแบบเป็นทางการของวิทแคมป์ ได้ถูกปฏิเสธโดยประธานของยูฟ่า แต่ถึงกระนั้น ถ้วยใบนี้ก็ยังยืนยันที่จะเดินหน้าจัดการแข่งขันต่อไป โดยเป็นการแข่งขันแบบเหย้า-เยือน สนับสนุนการเงินโดยหนังสือพิมพ์เดอ เทเลกราฟนั่นเอง ซึ่งอาแจ็กซ์ เอาชนะเรนเจอร์ส คว้าแชมป์สมัยแรกมาครองได้สำเร็จ หลังจากนั้น การแข่งขันรายการนี้จึงได้รับการรับรองจากยูฟ่า แม้ว่าระบบการแข่งขันแบบเหย้า-เยือนจะยังคงดำเนินต่อไป แต่ในบางปี ยูโรเปี้ยน ซูเปอร์ คัพ ก็ต้องทำการแข่งขันแบบนัดเดียว ด้วยเหตุผลเกี่ยวกับตารางเวลาในการแข่งขันและเหตุผลทางด้านการเมือง และในปี ค.ศ. 1974, 1981 และ 1985 ยูโรเปี้ยน ซูเปอร์ คัพ ไม่มีการแข่งขัน ตั้งแต่ปี ค.ศ. 1998 เป็นต้นมา ยูโรเปี้ยน ซูเปอร์ คัพ ได้ทำการแข่งขันแบบนัดเดียวรู้ผล ที่สนามสต๊าด หลุยส์ เดอซ์ ในโมนาโก เมื่อสิ้นสุดฤดูกาล 1998-99 ยูฟ่าได้ยกเลิกการแข่งขันรายการคัพ วินเนอร์ส คัพ และตั้งแต่เริ่มต้นฤดูกาล 1999-2000 ยูโรเปี้ยน ซูเปอร์ คัพ จะเป็นการแข่งขันกันระหว่างทีมแชมป์ยูฟ่า แชมเปี้ยนส์ ลีก (หรือยูโรเปี้ยน คัพ เดิม) กับทีมแชมป์ยูฟ่า ยูโรป้า ลีก (หรือยูฟ่า คัพเดิม)ถ้วยรางวัลเปลี่ยนแปลง ถ้วยรางวัลเปลี่ยนแปลง. ถ้วยรางวัลของยูฟ่า ซูเปอร์ คัพ ได้มีการเปลี่ยนแปลงจากเดิมค่อนข้างมาก ถ้วยใบแรกที่มอบให้กับอาแจ็กซ์นั้น มีขนาดใหญ่กว่าถ้วยของยูโรเปี้ยน คัพ ถ้วยรางวัลรุ่นต่อมามีลักษณะเล็กที่สุดในบรรดาถ้วยรางวัลของฟุตบอลสโมสรยุโรป โดยมีน้ำหนักเพียง 5 ก.ก. และสูง 42.5 ซ.ม. (ถ้วยรางวัลของยูฟ่า แชมเปี้ยนส์ ลีก หนัก 8 ก.ก. และถ้วยรางวัลของยูฟ่า คัพ หนัก 15 ก.ก.) และในปัจจุบัน ถ้วยรางวัลใหม่ของยูฟ่า ซูเปอร์ คัพ มีน้ำหนักอยู่ที่ 12.2 ก.ก. เช่นเดียวกับถ้วยรางวัลอื่นๆของยูฟ่า สโมสรที่ได้แชมป์ 3 สมัยซ้อนหรือได้แชมป์ครบ 5 สมัย จะได้รับถ้วยรางวัลยูฟ่า ซูเปอร์ คัพ ไปเป็นกรรมสิทธิ์ของสโมสรนั้นโดยถาวร เช่นเดียวกับมิลาน ที่ได้ไปเมื่อปี 2007ทำเนียบแชมป์รอบชิงชนะเลิศ (นัดเดียว)รอบชิงชนะเลิศ (สองนัดเหย้า-เยือน)ทำเนียบแชมป์. รอบชิงชนะเลิศ (สองนัดเหย้า-เยือน). - (C1) หมายถึง แชมป์ยูฟ่า แชมเปี้ยนส์ ลีก หรือยูโรเปี้ยน คัพ - (C2) หมายถึง แชมป์ยูฟ่า คัพ วินเนอร์ส คัพ หรือยูโรเปี้ยน คัพ วินเนอร์ส คัพแชมป์-แยกตามสโมสรแชมป์-แยกตามชาติ</doc>
