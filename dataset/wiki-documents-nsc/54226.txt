<doc id="54226" url="https://th.wikipedia.org/wiki?curid=54226" title="เอสเซกซ์">เอสเซกซ์ เอสเซ็กซ์ (Essex) เป็นมณฑลหนึ่งทางตะวันออกของอังกฤษ เมืองเอกคือ เชล์มสฟอร์ด (Chelmsford) จุดที่สูงที่สุดของมณฑลนี้คือที่ Chrishall Common ใกล้กับหมู่บ้านแลงลีย์ (Langley) ซึ่งมีความสูง 144.6 เมตรประวัติศาสตร์ ประวัติศาสตร์. ชื่อเอสเซ็กซ์มีที่มาจากอีสต์เซ็กซ์ (East Seaxe) หรืออีสต์แซกซอนส์ (East Saxons) อาณาจักรเอสเซ็กซ์ก่อตั้งโดย Aescwine ในปี ค.ศ. 527การคมนาคมขนส่ง การคมนาคมขนส่ง. ท่าอากาศยานหลักในเอสเซ็กซ์คือ ท่าอากาศยานลอนดอนสแตนเสตด (London Stansted) ซึ่งให้บริการเที่ยวบินสู่ยุโรปและอเมริกาเหนือ ส่วนท่าอากาศยานเซาทเธนด์ (Southend) ซึ่งเคยเป็นหนึ่งในท่าอากาศยานที่มีผู้ใช้บริการมากที่สุดของบริเตนนั้น กำลังได้รับการปรับปรุงซ่อมแซมใหม่ นอกจากนี้ยังมีสนามบินขนาดเล็กอีกจำนวนมาก บางแห่งถูกสร้างขึ้นเพื่อเป็นฐานของกองทัพอากาศระหว่างสงครามโลกครั้งที่ 1 และ 2 ท่าเรือทิลบรีเป็นหนึ่งในสามของท่าเรือที่สำคัญที่สุดของบริเตน ส่วนท่าเรือฮาริช (Harwich) จะเชื่อมโยงการคมนาคมขนส่งจากเอสเซ็กซ์ไปสู่ Hook of Holland และ Esbjerg ในเดือนธันวาคม ปี 2005 ได้มีการปิดเส้นทางการเดินเรือไปสู่ Cuxhaven แต่บริการเรือข้ามฟากไป Gravesend ในมณฑลเคนต์ (Kent) นั้นยังคงเปิดให้บริการจากทิลเบอร์รีในช่วงเวลาจำกัด และยังมีเรือข้ามฟากสำหรับคนเดินเท้าให้บริการข้ามแม่น้ำบางสายในเอสเซกซ์ในช่วงฤดูร้อนอุตสาหกรรมและการพานิชย์ อุตสาหกรรมและการพานิชย์. เลกไซด์ชอปปิงเซนเตอร์ ในเมือง Thurrock เป็นหนึ่งในศูนย์การค้านอกเมืองที่เก่าแก่ที่สุดในอังกฤษ และยังคงได้รับความนิยม แม้ว่าจะมีคู่แข่งคือ บลูวอเทอร์ชอปปิงเซนเตอร์ ซึ่งตั้งอยู่บนถนนมอเตอร์เวย์สาย M25 เมืองฮาร์โลว์ (Harlow) ถือได้ว่าเป็นศูนย์กลางของบริษัททางด้านอิเล็กทรอนิกส์ วิทยาศาสตร์ และเภสัชกรรม ส่วนเมืองเชล์มสฟอร์ดนั้นเป็นที่ตั้งของสำนักงานใหญ่ภาคพื้นทวีปยุโรปของบริษัทฟอร์ดมอเตอร์ นอกจากนี้เชล์มสฟอร์ดยังเป็นแหล่งอุตสาหกรรมทางด้านอิเล็กทรอนิกส์ แหล่งขององค์กรทางด้านการเงินและการประกัน และยังเป็นที่ตั้งของบริษัทผลิตเครื่องดื่ม Britvic อีกด้วยสถานที่สำคัญสถานที่สำคัญ. - ปราสาทโคลเชสเตอร์ - ปราสาทเฮดดิงแฮม - มหาวิทยาลัยเอสเซกซ์ - สนามบินนอร์ทวีลด์ - สวนสัตว์โคลเชสเตอร์</doc>
