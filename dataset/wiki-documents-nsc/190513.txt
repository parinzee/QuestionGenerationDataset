<doc id="190513" url="https://th.wikipedia.org/wiki?curid=190513" title="ไทยเชื้อสายอินเดีย">ไทยเชื้อสายอินเดีย ชาวไทยเชื้อสายอินเดีย คือชาวไทยที่สืบเชื้อสายมาจากชาวอินเดียที่อพยพเข้ามาอาศัยในประเทศไทย เดิมมี 2 กลุ่ม ได้แก่ ชาวซิกข์มีหลายนิกาย และชาวฮินดูการแบ่งกลุ่ม การแบ่งกลุ่ม. การแบ่งกลุ่มชาวไทยเชื้อสายอินเดีย แบ่งได้ 2 กลุ่มใหญ่ ๆ ได้แก่ชาวซิกข์ ชาวซิกข์. ชาวซิกข์จะมีการแต่งกายที่มีจุดเด่นคือ ผู้ชายจะโพกหัว และมีคำลงท้ายว่า สิงห์ ชาวซิกข์ทุกคนมีสัญลักษณ์ประจำกาย 5 อย่าง ได้แก่ 1 คือ เกศ คือไว้ผมให้ยาว ไม่ตัดเด็ดขาด 2 คือ กังฆะ คือ หวีอันเล็ก 3 การ่า หมายถึงกำไลข้อมือเหล็กสวมที่ข้อมือขวา 4 กาช่า คือ กางเกงในขาสั้น 5 กรีปาน หมายถึงมีดดาบโค้ง นอกจากนี้ยังห้ามกินเนื้อวัว และไม่มีรูปเคารพ แต่เมื่อมาอยู่เมืองไทย กต้องเปลี่ยนตัวเองตามสังคม เช่น มีดมีขนาดเล็กลง ยาวเพียงไม่กี่นิ้ว บางคนทำเป็นจี้ห้อยคอ บางคนเปลี่ยนจากกำไลเหล็กเป็นกำไลทอง ชาวซิกข์เดินทางจากรัฐปัญจาบเข้ามาในไทยตั้งแต่สมัยพระบาทสมเด็จพระจุลจอมเกล้าเจ้าอยู่หัว รัชกาลที่ 5 โดยเข้ามาทางมาเลเซีย โดยผ่านภาคใต้ หรือมาทางบกโดยผ่านจากพม่า หลายคนเข้ามาเป็นพลตระเวน (ตำรวจ) แต่ส่วนใหญ่นิยมทำการค้า คนไทยจึงเรียกกันติดปากว่า แขกขายผ้า ชาวซิกข์ที่เปิดเป็นล่ำเป็นสันอยู่ที่บ้านหม้อ สมัยนั้นเรียก ร้านแขก เมื่อการค้าเจริญขึ้น จึงได้ชักชวนญาติพี่น้องเข้ามามากขึ้น และรวมกลุ่มตั้งแหล่งทำกินที่พาหุรัด เมื่อพาหุรัดแออัด ชาวซิกข์จึงหาที่อยู่ใหม่แถบ ท่าพระ บางแค สุขุมวิท หรือคลองตัน และที่สี่แยกบ้านแขกในเฉพาะซอยสารภี 2 ถือเป็นชนกลุ่มใหญ่ นอกจากขายผ้า ชาวซิกข์ นิยมปล่อยเงินกู้ หรือขายของเงินผ่อนด้วย นามธารี (Namdhari) เป็นนิกายหนึ่งในศาสนาซิกข์ที่ราม สิงห์ (พระศาสดาองค์ที่ 12) ก่อตั้งขึ้นในปี พ.ศ. 2355 นอกจากการปฏิบัติตามหลักศาสนาซิกข์แล้ว ยังต้องถือบัญญัติขององค์พระศาสดา ศิริ สัตคุรุ ราม ซิงห์ ด้วย เช่น ห้ามกินเนื้อสัตว์ และไข่ทุกชนิด ต้องสวดมนต์ระลึกถึงพระนามของพระผู้เป็นเจ้า "นาม ซิมราน" (Nam Simran) ทุกวัน อย่างน้อยวันละ 1 ชั่วโมง ชายต้องโพกศีรษะด้วยผ้าสีขาวเท่านั้น ผู้หญิงห้ามใช้เครื่องประดับหรือแต่งหน้าทาปาก เน้นชีวิตเรียบง่าย ถิ่นที่คนกลุ่มนี้อาศัยอยู่เป็นจำนวนมากคือ สุขุมวิท สี่แยกบ้านแขกชาวฮินดู ชาวฮินดู. บรรพบุรุษชาวพราหมณ์ฮินดูในไทยส่วนใหญ่เป็นชาวรัฐปัญจาบและรัฐอุตตรประเทศ จากประเทศอินเดีย ชาวฮินดูที่อพยพมาจากรัฐปัญจาบนิยมกิจการค้าผ้าที่พาหุรัด ส่วนที่มาจากอุตตรประเทศเกือบทั้งหมดเป็นแขกยาม ก่อนที่จะลดจำนวนเมื่อทางการประกาศห้ามคนต่างด้าวทำอาชีพนี้ ชาวพราหมณ์ฮินดูนิยมตั้งถิ่นฐานในกรุงเทพมากกว่าที่อื่นๆ พวกที่มาจากรัฐปัญจาบนิยมตั้งชุมชนแถบพาหุรัด สี่แยกบ้านแขก และถนนสุขุมวิท โดยที่สี่แยกบ้านแขกอยู่หนาแน่นนับร้อยครัวเรือนในซอยสารภี 2 และกระจายตามซอยในถนนอิสรภาพ ได้แก่ซอยอิสรภาพ 3,6,8,12 และ 15 ส่วนที่มาจากรัฐอุตตรประเทศตั้งถิ่นฐานแถบหัวลำโพงภาษา ภาษา. ภาษาของชาวไทยเชื้อสายอินเดียในปัจจุบันเหลือจำนวนผู้พูดน้อย เนื่องจากชาวไทยเชื้อสายอินเดีย ร้อยละ 80 เกิดในแผ่นดินไทย หลายคนจึงหันมาพูดภาษาไทยกัน แต่ก็ยังมีส่วนน้อยที่สามารถพูดภาษาดั้งเดิมของตนเองได้ และบางคนก็ผสมกลมกลืนกับชาวไทยทั่วไป ชาวไทยเชื้อสายอินเดียบางส่วนที่ทำงานทางด้านเศรษฐกิจ บางส่วนสามารถพูดภาษาจีนได้ โดยเฉพาะภาษาจีนแต้จิ๋วซึ่งถือเป็นภาษากลางในการสื่อสารของคนจีนในไทยชาวไทยเชื้อสายอินเดียที่มีชื่อเสียงชาวไทยเชื้อสายอินเดียที่มีชื่อเสียง. - สันติ ทักราล - องคมนตรีในรัชกาลที่ 9 - รัตน์ เปสตันยี - ผู้กำกับภาพยนตร์ไทย - รัตนาวดี รัตนาพันธ์ - ดารานักแสดง - สุมิตร สัจจเทพ - นักร้องเพลงลูกทุ่ง - ศาสตราจารย์ ดร.อัมมาร สยามวาลา - นักวิชาการเศรษฐศาสตร์ - นายแพทย์ สุริยเดว ทรีปาตี - กุมารแพทย์ - เล็ก นานา - นักการเมือง, นักธุรกิจอสังหาริมทรัพย์ - วันดี พละพงค์พานิช - ประธานบริษัทซึทาญ่าประเทศไทย จำกัด - วารินทร์ สัจจเดว - ผู้ประกาศข่าว นักจัดรายการวิทยุ นักแสดง - นภคปภา นาคประสิทธิ์ - ดารานักแสดง - สาวิกา ไชยเดช - ดารานักแสดง, นางแบบ, อดีตนักร้อง - ชาลิดา วิจิตรวงศ์ทอง - ดารานักแสดง, นางแบบ - หยาดทิพย์ ราชปาล - ดารานักแสดง - ณัฐพล พุทธภาวนา - นักร้องนำวงแฮงแมน - สุระ จันทร์ศรีชวาลา - ประธานกรรมการบริษัท มิตรแท้ประกันภัย จำกัด - ธานินทร์ พันธ์ประภากิจ - นักธุรกิจอสังหาริมทรัพย์และผู้ก่อตั้งบริษัททาสของแผ่นดิน - ศาสตราจารย์ ดร.ชัยวัฒน์ สถาอานันท์ - นักวิชาการรัฐศาสตร์ - ผู้ช่วยศาสตราจารย์ สุรัตน์ โหราชัยกุล - นักวิชาการรัฐศาสตร์ - พระราชครูวามเทพมุนี (ชวิน รังสิพราหมณกุล) - หัวหน้าพราหมณ์ในพระราชสำนัก - อริสมันต์ พงศ์เรืองรอง - นักร้อง, นักการเมือง, แกนนำแนวร่วมประชาธิปไตยต่อต้านเผด็จการแห่งชาติ (นปช.) - ชลพรรษา นารูลา - ผู้ประกาศข่าว, พิธีกรรายการโทรทัศน์ - สาธิต เซกัล  - นักธุรกิจ, แนวร่วมกปปส. (คณะกรรมการประชาชนเพื่อการเปลี่ยนแปลงประเทศไทยให้เป็นประชาธิปไตยที่สมบูรณ์อันมีพระมหากษัตริย์ทรงเป็นประมุข)</doc>
