<doc id="375754" url="https://th.wikipedia.org/wiki?curid=375754" title="ทงอี จอมนางคู่บัลลังก์">ทงอี จอมนางคู่บัลลังก์ ทงอี จอมนางคู่บัลลังก์ เป็นละครโทรทัศน์อิงประวัติศาสตร์เกาหลีใต้ นำแสดงโดย ฮัน ฮโยจู จี จินฮี ลี โซยอน กำกับการแสดงโดย และ คิม ซังฮย็อบ เขียนบทโดย คิม ยียัง เนื้อเรื่องกล่าวถึงเรื่องราวชีวิตของทงอี ซึ่งภายหลังได้รับการแต่งตั้งเป็นพระสนมเอกชเวซุกบิน ออกอากาศทางช่อง MBC ของเกาหลีใต้ ทุกวันจันทร์และวันอังคาร เวลา 21.55 น. ระหว่างวันที่ 22 มีนาคมถึงวันที่ 12 ตุลาคม พ.ศ. 2553 มีจำนวนทั้งสิ้น 60 ตอนเรื่องย่อ เรื่องย่อ. เรื่องราวในละครอ้างอิงมาจากประวัติศาสตร์ในช่วงรัชสมัยพระเจ้าซุกจง กษัตริย์องค์ที่ 19 แห่งราชวงศ์โชซอน เนื้อเรื่องกล่าวถึง "ทงอี" เด็กผู้หญิงซึ่งถือกำเนิดในชนชั้นทาส แต่ครอบครัวก็พบกับความอยุติธรรมเป็นเหตุให้พ่อและพี่ชายของตนเสียชีวิตไป จึงได้อาศัยเพื่อนสนิทของพี่ชายเข้าไปเป็นนางรับใช้ประจำกองดนตรีในวังหลวง ต่อมาเกิดเหตุการณ์ดนตรีวิบัติ ทงอีสามารถสืบหาสาเหตุของเหตุการณ์นี้ได้ ขณะเดียวกันก็ได้มีโอกาสรู้จักพระเจ้าซุกจง ซึ่งปลอมตัวเป็นเจ้าหน้าที่ศาลไต่สวน ถือเป็นการฉายแววความสามารถออกมาจนเป็นที่พอพระทัยแก่พระเจ้าซุกจง และได้รับการแต่งตั้งให้เป็นนางในฝ่ายตรวจการซึ่งมีหน้าที่ดูแลคดีในวังหลวง เมื่อได้รับการแต่งตั้งเป็นนางในฝ่ายตรวจการ ทงอีพยายามที่จะสืบคดีเพื่อคืนความยุติธรรมให้กับพ่อและพี่ชายที่ตายไป พร้อม ๆ กับที่เธอเองก็สร้างผลงานมากมายจนได้เข้าเฝ้าพระเจ้าซุกจงอย่างเป็นทางการ เธอมีความสามารถจนเป็นที่พอพระทัยของพระเจ้าซุกจงจนก่อเกิดความสัมพันธ์ขึ้น จึงได้รับการแต่งตั้งเป็นนางในถวายตัว และภายหลังก็ได้เลื่อนขั้นเป็นพระสนมซุกวอน แต่ก็มีพระสนมฮีบิน ที่คอยวางแผนให้ร้ายนางมาตลอด นางจึงต้องอาศัยความดีและความสามารถในการคลี่คลายคดีในการช่วยให้ตนเองรอดพ้นจากวิกฤติครั้งแล้วครั้งเล่า แม้ว่าต่อมา นางจะมีโอกาสได้เป็นพระมเหสี แต่ก็ปฏิเสธตำแหน่งนี้เพื่อที่จะปกป้ององค์ชายรัชทายาท องค์ชายลียุนซึ่งเป็นพระโอรสของพระสนมฮีบินและเพื่อองค์ชายกึม (องค์ชายยอนอิง) ซึ่งเป็นพระโอรสของพระองค์เอง จึงได้ถวายองค์ชายกึม (องค์ชายยอนอิง) ให้เป็นพระโอรสบุญธรรมของพระมเหสี แล้วเลือกที่จะไปอยู่นอกวังหลวง เพื่อคอยช่วยเหลือชาวบ้านที่ไม่ได้รับความยุติธรรมรายชื่อนักแสดงนักแสดงนำรายชื่อนักแสดง. นักแสดงนำ. - ฮัน ฮโยจู รับบท ชเวทงอี - คิม ยู-จ็อง รับบท ชเวทงอี (วัยเด็ก) - จี จินฮี รับบท พระเจ้าซุกจง - ลี โซยอน รับบท พระสนมจางฮีบิน - รับบท ชาชอนซู เพื่อนสนิทของพี่ชายของทงอีนักแสดงสมทบนักแสดงสมทบ. - ชอง จินยอง รับบท ซอโยงกี - ปาร์ค ฮาซัน รับบท พระมเหสีอินฮอน - ชอย ชุลโฮ รับบท โฮยอน - คิม ยูซอก รับบท จางฮีเจ พี่ชายของพระสนมจางฮีบิน - ชอง ทงฮิน รับบท โฮแทซุก - ลี เจอิน รับบท โฮแทพุง - พัค จองซู รับบท พระพันปีมองซอง - ชอยลัน รับบท แม่ของพระสนมฮีบิน - คิม ฮเยซัน รับบท จองซังกุง - จอง ยูมี รับบท จองอิม - อิม ซ็องมิน รับบท ยูซังกุง - จอง อินกี รับบท คิมฮวัน - คิม ฮเยจิน รับบท ซอลฮี - อี กวัง-ซู รับบท ยองดัล</doc>
