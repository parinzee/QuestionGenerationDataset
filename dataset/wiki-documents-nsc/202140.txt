<doc id="202140" url="https://th.wikipedia.org/wiki?curid=202140" title="เซียร์ รังสิต">เซียร์ รังสิต เซียร์ สตรีท รังสิต (Zeer Street Rangsit) หรือ ZEER เป็นศูนย์การค้าเกี่ยวกับไอทีและอิเล็กทรอนิกส์ ดำเนินงานโดย บริษัท เซียร์ เอ็กซิบิชั่น ดีเวลล็อปเม้นท์ จำกัด(มหาชน) ตั้งอยู่ที่ 99 หมู่ 8 ตำบลคูคต อำเภอลำลูกกา จังหวัดปทุมธานี 12130 (ไม่ได้ตั้งอยู่ในตำบลรังสิต อำเภอธัญบุรี แต่ผู้คนบริเวณนี้ถือว่าอยู่ในย่านรังสิตเพราะอยู่ใกล้เคียงกัน) ใกล้กับทางแยกถนนพหลโยธินกับจุดสิ้นสุดของถนนวิภาวดีรังสิต เปิดให้บริการอย่างเป็นทางการเมื่อปลายปี พ.ศ. 2537อาคาร อาคาร. อาคารหลักของเซียร์ รังสิตเป็นอาคาร 6 ชั้น (รวมชั้นใต้ดิน) ส่วนใหญ่จะเปิดพื้นที่ให้เช่าร้านค้าประเภทไอที อาทิ คอมพิวเตอร์ ฮาร์ดแวร์ ซอฟต์แวร์ โทรศัพท์มือถือ กล้องถ่ายรูป ฯลฯ นอกจากนี้ยังมีศูนย์อิเล็กทรอนิกส์ ศูนย์ซ่อมคอมพิวเตอร์ ศูนย์รวมเครื่องใช้ไฟฟ้า เฟอร์นิเจอร์ อุปกรณ์กีฬา สถาบันไอที ร้านหนังสือ ซูเปอร์มาร์เก็ต ธนาคาร ภัตตาคาร ฯลฯ ชั้นใต้ดินส่วนใหญ่เป็นภัตตาคารและศูนย์อาหาร ชั้นสองช่วงกลางเป็นห้องโถงทะลุถึงชั้นห้าเป็นลานส่งเสริมการขาย ชั้นสามส่วนใหญ่เป็นไอทีซิตี้ ชั้นสี่ส่วนใหญ่เป็นเฟอร์นิเจอร์ ชั้นห้ามีลานกิจกรรมพิเศษ เช่นกิจกรรมแข่งขันหุ่นยนต์ หุ่นยนต์เลโก้ นัดพบแรงงาน ส่วนกลางของอาคารมีส่วนที่ต่อเติมอีก 10 ชั้น (มีลิฟต์แยกต่างหาก) ซึ่งใช้เป็น โรงแรมเอเชียแอร์พอร์ท สำนักงานสรรพากร จังหวัดปทุมธานี ห้องประชุมสัมมนา และพื้นที่สำนักงานให้เช่าอื่น ๆ เดิมอาคารหลักของเซียร์ รังสิต แบ่งเป็นสองโซน ถ้ามองจากด้านหน้า โซนซ้ายเป็นศูนย์การค้าในชื่อ เซียร์ สตรีต (Zeer Street) และโซนขวาเป็นห้างสรรพสินค้าในชื่อ เดอะดีโป้ (The Depot) บริหารงานโดยบริษัท เดอะดีโป้อินเตอร์เนชั่นแนล จำกัด แต่เนื่องจากวิกฤตเศรษฐกิจ พ.ศ. 2540 ทำให้เดอะดีโป้ต้องปิดตัวไป และภายในปี พ.ศ. 2541 ได้รวมพื้นที่เข้าด้วยกันเป็นศูนย์การค้าทั้งอาคาร(ภายใต้สโลแกน ไอทีเซียร์ รังสิต) นอกจากนี้ยังมีอาคาร โบ๊เบ๊รังสิต-รังสิตอาเขต อยู่ทางทิศใต้ ซึ่งเป็นศูนย์การค้าชั้นเดียว เปิดให้เช่าร้านขายสินค้าประเภทเสื้อผ้าเป็นหลัก บริเวณโดยรอบเป็นลานจอดรถ ลานจอดรถด้านหน้าบางส่วนถูกใช้เป็นตลาดนัดอาหารสำเร็จรูป ซึ่งมีร้านตั้งขายทุกวัน ช่วงอุทกภัยในประเทศไทย พ.ศ. 2554 เซียร์ รังสิตก็ได้รับผลกระทบ ระดับน้ำท่วมสูงสุดมากกว่า 1 เมตรจากผิวถนน พื้นที่ชั้นใต้ดินเสียหายทั้งหมด แต่ชั้นหนึ่งเป็นต้นไปไม่ได้รับผลกระทบ สามารถเปิดให้บริการตามปกติ แต่ถึงแม้น้ำจะลดแล้วก็ต้องซ่อมแซมเป็นแรมเดือน บางร้านย้ายมาดำเนินกิจการชั่วคราวบริเวณชั้นหนึ่ง ตลาดนัดหน้าอาคารก็ได้รับผลกระทบเช่นกัน ทางเซียร์ได้ต่อเติมนั่งร้านเหนือระดับน้ำให้ตลาดนัดยังสามารถซื้อขายกันได้ เรียกกันอย่างไม่เป็นทางการว่า ตลาดนัดลอยน้ำ THE Hub ศูนย์รวมสินค้าขายส่งครบวงจร บนพื้นที่ศูนย์การค้าเซียร์ รังสิต ศูนย์ไอทีและอิเล็กทรอนิกส์ครบวงจร    พร้อมบริการอื่นๆ ที่ครบครัน ทั้งธนาคาร ศูนย์รวมอาหาร และอื่นๆอีกมากมาย - ศูนย์รวมเสื้อผ้าแฟชั่นค้าส่ง ทั้งสุภาพบุรุษและสุภาพสตรี เด็ก รวมถึงเครื่องประดับ เครื่องหนัง - ศูนย์รวมกิ๊ฟช็อป เครื่องใช้ เครื่องสำอาง ของชำร่วย - ศูนย์รวมอะไหล่ เครื่องมือช่าง ฮาร์ดแวร์ เครื่องใช้ไฟฟ้า สถานเสริมความงาม ร้านทอง - ทำเลพื้นทองบนพื้นที่ขาย 3 ชั้น - สะดวกสบายกับการจอดรถในอาคารเดอะฮับมากว่า 500 คัน ภายในอาคารเซียร์ รังสิต 3,500 คัน และลานจอดรถด้านนอกอาคารกว่า 2,500 คัน -เชื่อมการค้าทั้ง 2 อาคาร ด้วยทางเชื่อม skywalk ชั้นที่ 2 และชั้น 3 ทั้งโซนหน้าและด้านหลังของอาคาร เพื่อเพิ่มความสะดวกในการซื้อสินค้าและบริการ</doc>
