<doc id="16977" url="https://th.wikipedia.org/wiki?curid=16977" title="อะบูบักร์">อะบูบักร์ อะบูบักรฺ บินอะบีกุฮาฟะหฺ คอลีฟะหฺที่ 1 ของอิสลาม ปกครอง ฮ.ศ. 11 - 13 ค.ศ. 632 - 634 รวมเวลา 2 ปี เกิดราวปี ค.ศ. 573 ที่มักกะหฺ ในอาราเบีย เป็นผู้ชายคนแรกที่ยอมรับนับถือศาสนาอิสลามในปีที่นบีมุฮัมมัดประกาศศาสนาอิสลาม และเป็นผู้ที่ได้รับความไว้วางใจให้อพยพไปมะดีนะหฺพร้อมกับนบีมุฮัมมัดในปี ค.ศ. 622 เป็นบิดาของท่านหญิงอาอิชะหฺ ภรรยาของนบีมุฮัมมัด ศาสดาแห่งอิสลาม เสียชีวิตที่กรุงมะดีนะหฺ เมื่อวันที่ 23 สิงหาคม ค.ศ. 634 ก่อนสิ้นชีวิตได้สั่งให้อุษมานเขียนคำพินัยกรรมให้สหายสนิท คืออุมัร เป็นคอลีฟะหฺคนต่อไป ร่างของท่านอบูบักรได้ถูกฝังใกล้กับท่านนบีและท่านอุมัร ณ มัสยิดอันนะบะวียฺ นครมะดีนะหฺความประเสริฐของอะบูบักรฺตามทัศนะของซุนนีย์ ความประเสริฐของอะบูบักรฺตามทัศนะของซุนนีย์. ในช่วงท้ายของชีวิตท่านนบีมุฮัมมัดป่วย ได้ให้ท่านอะบูบักรฺเป็นผู้นำละหมาดแทนท่าน ดังนั้นเมื่อท่านนบีเสียชีวิต มุสลิมส่วนใหญ่จึงพร้อมใจกันแต่งตั้งท่านเป็นผู้นำ(คอลีฟะหฺ)ท่านแรก อัลลอหฺได้กล่าวเกี่ยวกับความประเสริฐของอะบูบักรฺว่า "และพระองค์ทรงให้ผู้ยำเกรงห่างไกลจากไฟนรก ซึ่งเขาบริจาคทรัพย์สินของเขา เพื่อขัดเกลาตัวเขา" (ซูเราะตุลลัยล์) เล่าจากอับดุลลอฮ์ บุตร อุมัร (เราะฎิยัลลอฮุอันฮุมา ) จากท่านนบีมุฮัมมัด (ซ.ล) ว่า แท้จริงท่านได้กล่าวแก่อบูบักรว่า “ท่าน(อบูบักร) เป็นมิตรของข้าพเจ้าที่บ่อน้ำ และเป็นมิตรของข้าพเจ้าในถ้ำ ” เล่าจากอาอิชะฮ์ (เราะฎิยัลลอฮอันฮา) จากท่านนบีมุฮัมมัด (ศ) ได้กล่าวว่า “ไม่สมควรแก่คนกลุ่มหนึ่งซึ่งมีอะบูบักรฺร่วมอยู่ด้วย ที่คนอื่นจะเป็นผู้นำของคนกลุ่มนั้น นอกจากอะบูบักรฺ”</doc>
