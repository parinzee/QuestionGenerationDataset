<doc id="386271" url="https://th.wikipedia.org/wiki?curid=386271" title="อนุสรณ์ อมรฉัตร">อนุสรณ์ อมรฉัตร อนุสรณ์ อมรฉัตร (เกิด: 19 มิถุนายน พ.ศ. 2506) นักธุรกิจชาวไทย เป็นสามีนอกสมรสของยิ่งลักษณ์ ชินวัตร นายกรัฐมนตรีคนที่ 28 ของไทยประวัติ ประวัติ. อนุสรณ์ เกิดเมื่อวันที่ 19 มิถุนายน พ.ศ. 2506 มีชื่อเล่นว่า "ป๊อป" เป็นบุตรของประเสริฐ กับสนธิวัลย์ อมรฉัตร จบการศึกษาระดับปริญญาโท จากสหรัฐอเมริกา อนุสรณ์ กับยิ่งลักษณ์ ชินวัตร ได้คบหากันช่วงที่อนุสรณ์ทำงานบริษัทในเครือเจริญโภคภัณฑ์ ที่สุดเขาจึงตัดสินขอเธอแต่งงานด้วยชอบพอในอัธยาศัย พิธีวิวาห์ของทั้งสองจึงเกิดขึ้นเมื่อปี พ.ศ. 2538 แต่มิได้จดทะเบียนสมรสกัน โดยมีธนินท์ เจียรวนนท์ ประธานกลุ่มเครือเจริญโภคภัณฑ์ และพันตำรวจโททักษิณ ชินวัตร เป็นประธานในพิธีมงคลสมรส อนุสรณ์กับยิ่งลักษณ์ มีบุตรด้วยกัน 1 คนคือ ศุภเสกข์ อมรฉัตรการทำงาน การทำงาน. หลังจากจบการศึกษาเขาได้เข้าร่วมงานกับเครือเจริญโภคภัณฑ์ ต่อมาจึงได้เข้ามาร่วมงานกับบริษัท เอ็ม ลิงก์ เอเชีย คอร์ปอเรชั่น จำกัด ซึ่งเป็นบริษัทในเครือชินวัตร ของ พ.ต.ท.ทักษิณ ชินวัตร พี่ชายของยิ่งลักษณ์ ชินวัตร และได้รับมอบหมายให้ทำหน้าที่เป็นผู้บริหารของบริษัท ต่อมาเขาได้ลาออกจากตำแหน่งในบริษัท เอ็มลิงก์เอเชียคอร์ปอเรชั่น จำกัด ตั้งแต่เดือนมิถุนายน พ.ศ. 2554 นอกจากนั้นอนุสรณ์ เคยเป็นอาจารย์พิเศษที่มหาวิทยาลัยหอการค้าไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2555 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
