<doc id="878180" url="https://th.wikipedia.org/wiki?curid=878180" title="คุณแม่วัยใส The Series">คุณแม่วัยใส The Series คุณแม่วัยใส เป็นละครชุดในโครงการพิเศษของแอปพลิเคชัน ไลน์ทีวี อันเป็นความร่วมมือพิเศษระหว่าง บริษัท ไลน์ คอมพานี (ประเทศไทย) จำกัด จีเอ็มเอ็มทีวี และ ยูนิเซฟ ประเทศไทย โดยมีเค้าโครงเรื่องมาจากการ์ตูนชื่อเดียวกัน โดย พีรพัชร เลขกุล หรือนามปากกา theterm ที่นำเสนอให้อ่านบนแอปพลิเคชัน ไลน์เว็บตูน และได้กระแสตอบรับที่แรงตั้งแต่ตอนแรกจนถึงตอนสุดท้าย เป็นเรื่องราวชีวิตท้องก่อนวัยอันควรของ ฟ้า ที่ต้องเผชิญปัญหาทางสังคมและหลีกหนีไปใช้ชีวิตอุ้มท้องตามลำพังในกรุงเทพมหานครกว่า 9 เดือน โดยมีรูมเมทข้างห้อง และพยาบาลแผนกสูตินารีเวชคอยเป็นพี่เลี้ยงดูแลตลอดเวลา ออกอากาศให้ชมทุกวันเสาร์เวลา 19.00 น. ทางแอปพลิเคชัน ไลน์ทีวี เริ่มตอนแรก วันเสาร์ที่ 19 สิงหาคม พ.ศ. 2560-7 ตุลาคม พ.ศ. 2560 และช่องวัน เริ่มตอนแรก วันจันทร์ที่ 19 กุมภาพันธ์ พ.ศ. 2561-9 เมษายน พ.ศ. 2561การผลิต การผลิต. โครงการคุณแม่วัยใส เป็นหนึ่งโครงการพิเศษที่ทางจีเอ็มเอ็มทีวีได้รับข้อเสนอมาจาก ไลน์ คอมพานี (ประเทศไทย) หลังจากที่จีเอ็มเอ็มทีวีได้ย้ายนำละครชุด และรายการต่าง ๆ ไปออกอากาศย้อนหลังทางแอปพลิเคชันไลน์ทีวี และได้รับยอดชมที่สูงเป็นประวัติการณ์ ไลน์ ประเทศไทย จึงเปิดโอกาสให้จีเอ็มเอ็มทีวีเข้ามาทำคอนเทนต์พิเศษสำหรับไลน์ทีวีโดยเฉพาะ ซึ่งจีเอ็มเอ็มทีวีได้นำเอาการ์ตูนในแอปพลิเคชันไลน์เว็บตูนเรื่อง คุณแม่วัยใส มาทำเป็นละครชุดเพื่อสะท้อนสังคมและแสดงให้เห็นว่าคนที่คิดแบบฟ้าในเรื่องก็มีตัวตนอยู่จริง โดยละครชุดดังกล่าวเปิดตัวอย่างเป็นทางการครั้งแรกในงาน "GMMTV 6NATURES+ ซีรีส์มีลายเซ็น คอนเทนต์มีลายมือ" เมื่อวันพฤหัสบดีที่ 2 มีนาคม พ.ศ. 2560 ที่ศูนย์การค้าโชว์ดีซี กรุงเทพ อย่างไรก็ตามหลังการเปิดตัวได้เพียงหนึ่งวัน กลับมีกระแสในแง่ลบบนสังคมออนไลน์ และเว็บไซต์พันทิป ถึงความเหมาะสมในการหยิบเรื่องดังกล่าวมาทำเป็นละครชุด เนื่องมาจากเนื้อหาเดิมมีความไม่เหมาะสม เป็นเรื่องเพ้อฝันที่ไม่เป็นจริง และตัวละครเอกมีความโลกสวยเกินไป แต่อย่างไรก็ตาม จีเอ็มเอ็มทีวี ได้นำมาเปิดตัวอย่างเป็นทางการอีกครั้งในงานแถลงข่าว LINETV NEXPLOSION เมื่อวันอังคารที่ 28 มีนาคม พ.ศ. 2560 โดยให้ข้อมูลเพิ่มเติมว่านำมาเฉพาะเค้าโครงเรื่อง แต่จะมีการปรับเนื้อหาให้เหมาะสม สอดคล้องกับความเป็นจริง และสอดแทรกข้อคิดและข้อควรระวังในการรับชม รวมทั้งระบุว่าได้รับทุนเพิ่มเติมจาก ยูนิเซฟ ประเทศไทย ในฐานะของตัวแทนเรื่องการคุ้มกันการตั้งครรภ์โดยไม่ได้ตั้งใจ และเสริมสร้างสถาบันครอบครัวด้วยเรื่องย่อ เรื่องย่อ. ช่วงใกล้สอบสุดท้าย ฟ้า นักเรียนมัธยมปลายปีที่ 6 ตั้งท้อง!! เธอจึงตัดสินใจหนี! หนีไปจากทุกคนรอบข้าง ทั้งพ่อแม่ เพื่อน รวมถึง เมฆ แฟนหนุ่มของเธอ เพื่อไปหาวิธีรับมือกับสิ่งที่เกิดขึ้นเพียงลำพัง เธอจึงตัดสินใจไปอยู่ที่กรุงเทพฯ และตลอดหลายเดือนที่กรุงเทพฯ เด็กสาววัยรุ่นวัย 18 ปี ก็ได้เผชิญเรื่องราวต่างๆมากมายระหว่างการอุ้มท้อง ได้เจอ เจน รูมเมทสายติสท์ และ นพ พยาบาลแสนใจดี และจากเด็กนักเรียนวัยใสมัธยมปลายในตอนนั้น...สู่บทเรียนของความเป็นแม่ในวันนี้ เธอจะรับมือและผ่านเรื่องนี้ไปได้อย่างไร?นักแสดงนักแสดงนำนักแสดง. นักแสดงนำ. - รมิดา จีรนรภัทร รับบท ฑิฆัมพร วรวงศ์ (ฟ้า) เด็กผู้หญิงอายุ 18 ปี น่ารัก สดใส มองโลกในแง่ดี เป็นที่รักของพ่อแม่ ภายนอกเธอดูเหมือนจะอ่อนโยน แต่จริง ๆ แล้ว เธอค่อนข้างมีความคิดเป็นของตัวเอง และที่สำคัญเธอมักจะรักคนอื่นมากกว่าตัวเองเสมอ- พีรวัส แสงโพธิรัตน์ รับบท เมฆา โชติกุล (เมฆ) เด็กหนุ่มวัยมัธยม หน้าตาดี เรียนเก่ง ขี้เล่น โดดเด่นเรื่องกีฬา เค้าเป็นคนที่อยู่ในกฎระเบียบอันเข้มงวดของแม่แทบจะตลอดเวลา แต่ถึงอย่างนั้น เมฆก็ยังเป็นเหมือนเด็กวัยรุ่นทั่วไปที่ยังขาดความรับผิดชอบอยู่บ้าง และยังมีความสับสนในชีวิตอยู่ไม่น้อย จนกระทั่งวันที่เค้าต้องกลายมาเป็นพ่อคน ก็ทำให้เมฆเปลี่ยนไป กลายเป็นมีความรับผิดชอบมากขึ้น กล้าตัดสินใจ และแก้ปัญหาด้วยตัวเอง- รัชวิน วงศ์วิริยะ รับบท เจน ช่างสักสาวห้าวร่วมคอนโดกับฟ้า แม้ภายนอกเจนอาจจะดูเป็นคนแข็งกระด้าง แต่กับฟ้าแล้ว เจนก็มักจะมีความอ่อนโยน คอยเป็นที่ปรึกษา ปกป้องดูแลฟ้าอยู่ตลอด เรียกได้ว่าแม้จะหนักหนาแค่ไหน พี่เจนก็เอาอยู่- ศกุนตลา เทียนไพโรจน์ รับบท นพ พยาบาลสาวผู้ที่เอ็นดูฟ้าเหมือนน้องสาว และคอยที่จะดูแลช่วยเหลือฟ้าอยู่เสมอ นพเป็นพยาบาลที่มีความโอบอ้อมอารีและอ่อนโยนต่อคนรอบข้าง ยกเว้นก็แต่เจน สาวห้าวที่มารู้จักกันเพราะฟ้า เรียกได้ว่าเจอกันที่ไร จะต้องมีเรื่องให้ต่อปากกันทุกทีนักแสดงสมทบนักแสดงสมทบ. - ศุภวัลย์ พูลเจริญ รับบท กานต์ธิดา แก้วประเสริฐ (มด) เพื่อนสนิทของฟ้า มดเป็นคนแรกที่ได้รู้ว่าฟ้าท้อง มดไม่เห็นด้วยที่ฟ้าจะเก็บเด็กไว้- พรนับพัน พรเพ็ญพิพัฒน์ รับบท ไพลิน พิณทะณาวรรณ (ฝน) - สุภากาญจน์ เบญจอารักษ์ รับบท ขิง - อภิชญา แซ่จัง รับบท มิ้น - ปิยลาภ อุ่นอนุโลม รับบท พ่อฟ้า - รัศมี ทองสิริไพรศรี รับบท แม่ฟ้า - เพ็ญพักตร์ ศิริกุล รับบท แม่เมฆนักแสดงรับเชิญนักแสดงรับเชิญ. - นิติ ชัยชิตาทร รับบท เภสัชกร - นลิน โฮเลอร์ รับบท นางพยาบาล - พุฒิชัย เกษตรสิน รับบท ดีเจพุฒ - เจนนี่ ปาหนัน รับบท สาวนักปาร์ตี้ - อรรถพันธ์ พูลสวัสดิ์ รับบท ทันตแพทย์ - จุมพล อดุลกิตติพร รับบท ผู้ช่วยทันตแพทย์ - เฉลิมพล ทิฆัมพรธีรวงศ์ รับบท ปี๊ด - ปราชญา เรืองโรจน์ รับบท คุณพ่อมือใหม่ - บริบูรณ์ จันทร์เรือง รับบท ช่างแอร์ สายรุ้ง</doc>
