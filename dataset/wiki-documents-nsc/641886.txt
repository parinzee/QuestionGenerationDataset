<doc id="641886" url="https://th.wikipedia.org/wiki?curid=641886" title="โรงเรียนปิยชาติพัฒนา ในพระราชูปถัมภ์ฯ">โรงเรียนปิยชาติพัฒนา ในพระราชูปถัมภ์ฯ โรงเรียนปิยชาติพัฒนา ในพระราชูปถัมภ์สมเด็จพระเทพรัตนราชสุดาฯ สยามบรมราชกุมารี () จังหวัดนครนายก จัดตั้งตามดำริสมเด็จพระเทพรัตนราชสุดาฯ สยามบรมราชกุมารี เพื่อให้บุตร หลานของข้าราชการทหารโรงเรียนนายร้อยพระจุลจอมเกล้าและพื้นที่ใกล้เคียงประวัติ ประวัติ. โรงเรียนปิยชาติพัฒนา เป็นโรงเรียนตามพระราชดำริ สมเด็จพระเทพรัตนราชสุดาฯ สยามบรมราชกุมารี เมื่อวันที่ 13 พฤษภาคม 2532 สมเด็จพระเทพรัตนราชสุดาฯ สยามบรมราชกุมารี เสด็จฯ เป็นองค์ประธานเปิดงาน สัปดาห์ส่งเสริมพระพุทธศาสนา ณ บริเวณสนามหลวง อธิบดีกรมสามัญศึกษา (นายพะนอม แก้วกำเนิด) ร่วมเฝ้ารับเสด็จฯ ด้วยในวันนั้นสมเด็จพระเทพรัตนราชสุดาฯ สยามบรมราชกุมารี มีพระราชดำริกับอธิบดีกรมสามัญศึกษา เรื่องปัญหาการไม่มีที่เรียนในระดับชั้นมัธยมศึกษาของบุตรหลานข้าราชการในโรงเรียนนายร้อยพระจุลจอมเกล้า รวมทั้งบุตรหลานชาวบ้านในตำบลใกล้เคียง โรงเรียนนายร้อยพระจุลจอมเกล้า อีกส่วนหนึ่ง. จากพระราชดำริดังกล่าว กรมสามัญศึกษา โรงเรียนนายร้อยพระจุลจอมเกล้าและจังหวัดนครนายก จึงร่วมศึกษาข้อมูลนักเรียนที่จะเข้าเรียน การจัดหาที่ดินเพื่อก่อสร้างเป็นที่ดินของราชพัสดุในส่วนที่กองทัพบกดูแล อยู่หน้าโรงเรียนนายร้อยพระจุลจอมเกล้า มีสภาพเป็นป่าไผ่ค่อนข้างทึบมีผู้อยู่อาศัยประมาณ 19 หลังคาเรือน มีตลาดนัดชาวบ้านชื่อว่า “ตลาดบุญส่ง” ซึ่งโรงเรียนนายร้อยพระจุลจอมเกล้า เตรียมแผนย้ายผู้คนเหล่านั้นไม่ให้เกิด ความเดือดร้อน โดยย้ายตลาดและชาวบ้านที่ใช้ที่ดินส่วนนั้นให้ไปอยู่ยัง ที่ดินจัดสรรให้เป็นหมู่บ้านใหม่ ที่ไม่ไกลจากที่เดิมนัก เพื่อเป็นสัดส่วนโดยตั้งชื่อหมู่บ้านที่ย้ายไปนี้ว่า “หมู่บ้านเทพประทาน” เพื่อเตรียมการจัดตั้งโรงเรียนมัธยมศึกษา แห่งใหม่นี้ วันที่ 6 กันยายน 2532 สมเด็จพระเทพรัตนราชสุดาฯ สยามบรมราชกุมารี ทรงเป็นประธานการประชุม ร่วมกับคณะของกรมสามัญศึกษาประกอบด้วยอธิบดี รองอธิบดี ผู้อำนวยการกองแผนงาน ผู้อำนวยการกองการมัธยมศึกษา ผู้อำนวยการกองออกแบบและก่อสร้าง หัวหน้าหน่วยศึกษานิเทศก์และคณะโรงเรียนนายร้อย พระจุลจอมเกล้าฯ ที่ห้องประชุมตึกประวัติศาสตร์ ของโรงเรียนนายร้อยพระจุลจอมเกล้า ทรงแนะนำว่าขอให้เป็นโรงเรียนขนาดกลาง อาคารสูงไม่เกิน 2 ชั้น ควรเว้นที่ว่างติดกับทางโรงเรียนนายร้อยพระจุลจอมเกล้าฯ ไว้ด้วยเพื่อความสวยงามและระบบความปลอดภัยของทหาร คณะผู้ออกแบบจึงได้จัดแบ่งพื้นที่โรงเรียนจำนวน 72 ไร่ ออกเป็น 3 ส่วน โดยกำหนดที่ดินด้านทิศใต้ คือ ส่วนที่มองเห็นก่อนเมื่อมองจาก ถนนสาย จ.ป.ร.- รังสิต เป็นส่วนของสนามกีฬาและบ้านพักครู ส่วนตรงกลางใช้เป็นที่ตั้งอาคารเรียนที่ต่อเชื่อมกันเป็นรูปก้างปลา โดยทางกรมสามัญศึกษากำหนดแผนชั้นเรียนไว้ทั้งสิ้น 42 ห้องเรียน คือ มัธยมศึกษาตอนต้น 24 ห้องเรียน และมัธยมศึกษาตอนปลาย 18 ห้องเรียนและต่อเชื่อมกับหอประชุม พร้อมโรงฝึกงานอีก 3 หลัง 6 หน่วย มีลานเอนกประสงค์อยู่ตรงกลาง ส่วนด้านทิศเหนือติดกับโรงเรียนนายร้อยพระจุลจอมเกล้า เป็นพื้นที่แปลงเกษตรและแหล่งน้ำโดยการออกแบบของ นายกำธร บุญปาลิต สถาปนิกกองออกแบบกรมสามัญศึกษา- วันที่ 20 กันยายน 2532 นายโกวิท วรพิพัฒน์ อธิบดีกรมสามัญศึกษา ทำหนังสือต่อสำนักราชเลขานุการ ในพระองค์สมเด็จพระบรมราชินีนาถ เพื่อกราบบังคมทูล สมเด็จพระเทพรัตนราชสุดาฯ สยามบรมราชกุมารี ขอพระราชทานนามของโรงเรียน - วันที่ 5 ตุลาคม 2532 สมเด็จพระเทพรัตนราชสุดาฯ สยามบรมราชกุมารี ทรงมีพระกระแสรับสั่งให้ นายโกวิท วรพิพัฒน์ อธิบดีกรมสามัญศึกษาและคณะพร้อมด้วยคณะนายทหารนำโดย พลเอกชวลิต ยงใจยุทธ ผู้บัญชาการทหารบกเข้าเฝ้า ณ โรงเรียนนายร้อยพระจุลจอมเกล้าฯ เพื่อสรุปข้อมูลรายละเอียดและดำเนินการจัดตั้ง โรงเรียนปิยชาติพัฒนา ที่หมู่ที่ 4 ตำบลพรหมณี อำเภอเมืองนครนายก จังหวัดนครนายก บริเวณประตูหน้าของ โรงเรียนนายร้อยพระจุลจอมเกล้า ปัจจุบัน - วันที่ 31 ตุลาคม 2532 ประกาศกระทรวงศึกษาธิการ โดยพลเอกมานะ รัตนโกเศศ รัฐมนตรีว่าการกระทรวงศึกษาธิการ อาศัยอำนาจตามความในข้อ 23 แห่งคณะปฏิวัติฉบับที่ 216 ให้เปิดโรงเรียนมัธยมศึกษาเพิ่ม 1 โรง ในปีการศึกษา 2533 ที่ตำบลพรหมณี อำเภอเมืองนครนายก จังหวัดนครนายก โดยได้รับพระมหากรุณาธิคุณจาก สมเด็จพระเทพรัตนราชสุดาฯ สยามบรมราชกุมารี พระราชทานนามว่า “โรงเรียนปิยชาติพัฒนา” - วันที่ 26 ธันวาคม 2532 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทรงวางศิลาฤกษ์โรงเรียนปิยชาติพัฒนา - วันที่ 22 มกราคม 2533 กรมสามัญศึกษาได้มีหนังสือกรมสามัญศึกษาที่ 145/2533 ให้นายสำเนียง พาแพง ผู้อำนวยการโรงเรียนสิงห์สมุทร จังหวัดชลบุรี ซึ่งรักษาการในตำแหน่ง ผู้อำนวยการโรงเรียนนครนายกวิทยาคม จังหวัดนครนายก สังกัดกองการมัธยมศึกษาให้ปฏิบัติหน้าที่ผู้บริหารโรงเรียนปิยชาติพัฒนาอีกตำแหน่งหนึ่ง - วันที่ 9 เมษายน 2533 เริ่มก่อสร้างอาคารเรียนชั่วคราวและโรงอาหารมุงด้วยหญ้าคา - วันที่ 16 พฤษภาคม 2533 โรงเรียนเปิดทำการสอนเป็นวันแรกในระดับชั้นมัธยมศึกษาปีที่ 1 สมเด็จพระเทพรัตนราชสุดาฯ สยามบรมราชกุมารี ทรงเสด็จตรวจเยี่ยมและทอดพระเนตรการเรียนการสอน ในอาคารชั่วคราวมี นักเรียนเข้าศึกษาจำนวน 300 คน - วันที่ 5 มกราคม 2534 สมเด็จพระเทพรัตนราชสุดาฯ สยามบรมราชกุมารี ทรงเล็งเห็นว่า อาคารชั่วคราว ไม่สามารถรักษาหนังสือและเครื่องคอมพิวเตอร์ได้ จึงพระราชทานทรัพย์ส่วนพระองค์ สร้างอาคารชั้นเดียวเรียกว่า “อาคารพระราชทาน” ดำเนินการก่อสร้างโดย โรงเรียนนายร้อยพระจุลจอมเกล้า และวิทยาลัยเทคนิคนครนายก - วันที่ 5 เมษายน 2534 นายก่อ สวัสดิพานิช รัฐมนตรีว่าการกระทรวงศึกษาธิการมีหนังสือกราบบังคมทูลพระกรุณาขอพระราชานุญาตให้โรงเรียนปิยชาติพัฒนา มีตราประจำโรงเรียน และพระราชานุญาตให้โรงเรียนอยู่ในพระราชูปถัมภ์ - วันที่ 10 เมษายน 2534 สมเด็จพระเทพรัตนราชสุดาฯ สยามบรมราชกุมารี ทรงมีพระมหากรุณาธิคุณรับโรงเรียนปิยชาติพัฒนา ไว้ในพระราชูปถัมภ์และพระราชทานตรามงกุฎประจำพระองค์ เป็นตราประจำโรงเรียน ปิยชาติพัฒนา - วันที่ 26 ธันวาคม 2535 สมเด็จพระเทพรัตนราชสุดาฯ สยามบรมราชกุมารี สด็จพระราชดำเนินทรงเปิดงานมหกรรมผักโรงเรียนภาคตะวันออก ของกรมสามัญศึกษาที่โรงเรียนปิยชาติพัฒนาฯ - วันที่ 19 กุมภาพันธ์ 2536 หม่อมเจ้าจักรพันธ์เพ็ญศิริ จักรพันธ์ นิพนธ์คำร้องเพลงปิยชาติพัฒนา ในทำนอง สโลว์มาร์ช มอบให้กับโรงเรียนปิยชาติพัฒนาฯ - วันที่ 26 ธันวาคม 2536 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทรงเปิดอาคารเรียนเต็มรูปแบบตามแผนของกรมสามัญศึกษา จำนวน 42 ห้องเรียน - วันที่ 26 ธันวาคม 2537 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทรงเปิดห้องพิพิธภัณฑ์ประจำโรงเรียนปิยชาติพัฒนาฯ - วันที่ 26 ธันวาคม 2538 สมเด็จพระเทพรัตนราชสุดาฯ สยามบรมราชกุมารี ทรงเสด็จฯเยี่ยมโรงเรียน ปิยชาติพัฒนาฯ เป็นการส่วนพระองค์ - วันที่ 26 ธันวาคม 2539 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทรงเปิดห้องโสตทัศนศึกษา (ห้องกิตติธเนศวร) และทอดพระเนตรกิจกรรมของโรงเรียน - วันที่ 26 ธันวาคม 2540 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทรงเปิดห้องคอมพิวเตอร์มัลติมิเดีย สวนพฤกษศาสตร์และทอดพระเนตรกิจกรรมของโรงเรียน - วันที่ 26 ธันวาคม 2541 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนิน ทอดพระเนตรนิทรรศการทางวิชาการและผลงานการดำเนินการของโรงเรียนปิยชาติพัฒนาฯ และประธานชมรม ผู้ปกครอง ครู นักเรียน โรงเรียนปิยชาติพัฒนาฯ ทูลเกล้าฯ ถวายรถตู้เพื่อใช้ในกิจการของโรงเรียน - วันที่ 31 มีนาคม 2543 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทรงเปิดศูนย์วิทยบริการปิยชาติ และทอดพระเนตรนิทรรศการทางวิชาการและผลงานการดำเนินงานของโรงเรียน - วันที่ 26 ธันวาคม 2543 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรกิจกรรมนิทรรศการทางวิชาการและผลการดำเนินงานของโรงเรียนปิยชาติพัฒนาฯ - วันที่ 21 ธันวาคม 2544 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรการจัดกิจกรรมการเรียนการสอนของโรงเรียนปิยชาติพัฒนาฯ และบ้านพักนักเรียนในพระราชานุเคราะห์หลังใหม่ - วันที่ 26 ธันวาคม 2545 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรการจัดกิจกรรมการเรียนการสอนของโรงเรียนปิยชาติพัฒนาฯ - วันที่ 26 ธันวาคม 2546 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรการจัดกิจกรรมการเรียนการสอนของโรงเรียนปิยชาติพัฒนาฯ - วันที่ 26 ธันวาคม 2547 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรการจัดกิจกรรมการเรียนการสอนของโรงเรียนปิยชาติพัฒนาฯ และทำพิธีเปิดศูนย์ศึกษาการอนุรักษ์พันธุกรรมพืช - วันที่ 26 ธันวาคม 2548 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรการจัดกิจกรรมการเรียนการสอนของโรงเรียนปิยชาติพัฒนาฯ และทำพิธีเปิดสวนเกษตร-ศิลปะ - วันที่ 26 ธันวาคม 2549 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรการจัดกิจกรรมการเรียนการสอนของโรงเรียนปิยชาติพัฒนาฯ - วันที่ 26 ธันวาคม 2550 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรการจัดกิจกรรมการเรียนการสอนของโรงเรียนปิยชาติพัฒนาฯ - วันที่ 26 ธันวาคม 2551 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรการจัดกิจกรรมการเรียนการสอนของโรงเรียนปิยชาติพัฒนาฯ - วันที่ 26 ธันวาคม 2552 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรการจัดกิจกรรมการเรียนการสอนของโรงเรียนปิยชาติพัฒนาฯ - วันที่ 26 ธันวาคม 2553 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรการจัดกิจกรรมการเรียนการสอนของโรงเรียนปิยชาติพัฒนาฯสัญลักษณ์ประจำโรงเรียนสัญลักษณ์ประจำโรงเรียน. - ปรัญชาประจำโรงเรียน : "รักศักดิ์ศรี มีคุณธรรม นำวิชาการ สืบสานงานพระราชดำริ" - คำขวัญประจำโรงเรียน : เด็กดี - ปิยชาติ เด็กฉลาด – ปิยชาติพัฒนา - สีประจำโรงเรียน :- สีม่วง หมายถึง สีประจำวันเสาร์ ซึ่งเป็นสีประจำวันพระราชสมภพในสมเด็จพระเทพรัตนราชสุดาฯ สยามบรมราชกุมารี - สีขาว หมายถึง คุณธรรม ความบริสุทธิ์ ความสว่าง สงบ อันเป็นสัญลักษณ์ของพระพุทธศาสนา - ต้นไม้ประจำโรงเรียน : ต้นเสลา - ปรัชญาการศึกษาของโรงเรียน : "การศึกษาเพื่อพัฒนาชีวิตและสังคม"วิสัยทัศน์ : Visionวิสัยทัศน์ : Vision. - โรงเรียนปิยชาติพัฒนา มุ่งเน้นพัฒนาผู้เรียนอย่างเต็มศักยภาพตามมาตรฐานสากล สู่ประชาคมอาเซียนโดยครูมืออาชีพ มีการบริหารจัดการตามหลักธรรมาภิบาล ชุมชนมีส่วนร่วม และสนองงานตามโครงการพระราชดำริพันธกิจ : Missionพันธกิจ : Mission. - 1. จัดหลักสูตรและกิจกรรมการเรียนรู้อย่างหลากหลายเต็มตามศักยภาพของผู้เรียนเทียบเคียงมาตรฐานสากลสู่ประชาคมอาเซียน - 2. ส่งเสริมผู้เรียนให้มีค่านิยมและคุณลักษณะอันพึงประสงค์ - 3. พัฒนาบุคลากรให้มีความรู้ความสามารถ สู่ครูมืออาชีพ - 4. พัฒนาระบบบริหารจัดการตามหลักธรรมาภิบาลโดยเน้นการมีส่วนร่วมของชุมชน - 5. จัดการศึกษาโดยสนองโครงการพระราชดำริเป้าประสงค์ : Goalsเป้าประสงค์ : Goals. - 1. ผู้เรียนมีความรู้และทักษะการเรียนรู้ตามหลักสูตรขั้นพื้นฐานและมาตรฐานสากล - 2. ผู้เรียนมีสมรรถภาพตามเกณฑ์มาตรฐาน - 3. ผู้เรียนมีค่านิยมและคุณลักษณะอันพึงประสงค์ - 4. ครูมีทักษะตามมาตรฐานวิชาชีพมุ่งสู่ครูมืออาชีพ - 5. สถานศึกษามีการพัฒนาระบบบริหารจัดการให้มีประสิทธิภาพโดยเน้นการมีส่วนร่วมและกระจายอำนาจตามหลักธรรมาภิบาล - 6. จัดกิจกรรมการเรียนรู้ที่สนองโครงการพระราชดำริโดยเน้นทักษะชีวิตกลยุทธ์กลยุทธ์. - 1. กลยุทธ์พัฒนาคุณภาพผู้เรียน (เป้าหมายข้อ 1-3) - 2. กลยุทธ์พัฒนาสมรรถนะและคุณภาพของครูและบุคลากร (เป้าหมายข้อ 4) - 3. กลยุทธ์พัฒนาระบบบริหารจัดการศึกษา (เป้าหมายข้อ 5) - 4. กลยุทธ์สืบสานงานพระราชดำริและหลักปรัชญาของเศรษฐกิจพอเพียง (เป้าหมายข้อ 6)ข้อมูลบุคลากร ข้อมูลบุคลากร. ข้อมูลบุคลากรโรงเรียนปิยชาติพัฒนาฯ ณ วันที่ 11 พฤศจิกายน 2558- 1. ฝ่ายบริหาร- - ผู้อำนวยการ 1 คน - - รองผู้อำนวยการ 1 คน - - ปฏิบัติหน้าที่รองผู้อำนวยการ 4 คน - 2. ข้าราชการครู- - ครูชำนาญการพิเศษ (ค.ศ.3) 41 คน - - ครูชำนาญการ (ค.ศ.2) 4 คน - - ครูปฏิบัติการ (ค.ศ.1) 2 คน - 3. ครูอัตราจ้าง- - ครูกลุ่มสาระการเรียนรู้ 6 คน - - ครธุรการ 1 คน - 4. ลูกจ้างประจำ 6 คน - 5. ลูกจ้างชั่วคราว 4 คน- รวมบุคลากรทั้งสิ้น 64 คนหลักสูตรระดับชั้นมัธยมศึกษาตอนต้น หลักสูตร. ระดับชั้นมัธยมศึกษาตอนต้น. ระดับชั้นมัธยมศึกษาปีที่ 1-3 มีแผนการศึกษาดังนี้- ช่วงชั้นที่ 3 ชั้นมัธยมศึกษาปีที่ 1-3 เป็นช่วงสุดท้ายของการศึกษาภาคบังคับ มุ่งเน้นให้ผู้เรียนสำรวจความสามารถ ความถนัด ความสนใจของตนเอง และพัฒนา บุคลิกภาพส่วนตน พัฒนาความสามารถ ทักษะพื้นฐานด้านการเรียนรู้ และทักษะใน การดำเนินชีวิต ให้มีความสมดุลทั้งด้านความรู้ ความคิด ความสามารถ ความดีงาม และความรับผิดชอบต่อสังคม สามารถเสริมสร้างสุขภาพส่วนตนและชุมชน มีความภูมิใจในความเป็นไทย ตลอดจนใช้เป็นพื้นฐานในการประกอบอาชีพหรือศึกษาต่อระดับชั้นมัธยมศึกษาตอนปลาย ระดับชั้นมัธยมศึกษาตอนปลาย. ระดับชั้นมัธยมศึกษาปีที่ 4-6 มีแผนการศึกษาดังนี้- ภาษาอังกฤษ - ภาษาจีน - วิทยาศาสตร์ - คณิตศาสตร์ - ภาษาอังกฤษ - คณิตศาสตร์ - ภาษาอังกฤษ - ภาษาญี่ปุ่นรายนามผู้บริหารโรงเรียน</doc>
