<doc id="193554" url="https://th.wikipedia.org/wiki?curid=193554" title="อิทธพร ศุภวงศ์">อิทธพร ศุภวงศ์ พลอากาศเอก อิทธพร ศุภวงศ์ ปัจจุบันเป็นสมาชิกสภานิติบัญญัติแห่งชาติ เขาเป็นผู้ปฏิบัติงานในกองอำนวยการแก้ไขสถานการณ์ฉุกเฉิน (กอฉ.)ตามคำสั่งสำนักนายกรัฐมนตรีที่ 98/2552 ในเหตุการณ์ ความไม่สงบทางการเมืองในประเทศไทย เมษายน พ.ศ. 2552 และที่ปรึกษาคณะรักษาความสงบแห่งชาติ และอดีตผู้บัญชาการทหารอากาศประวัติ ประวัติ. พล.อ.อ.อิทธพร ศุภวงศ์ เกิดเมื่อวันที่ 6 มกราคม พ.ศ. 2495 จบการศึกษาจากโรงเรียนเซนต์คาเบรียล รุ่นปี พ.ศ. 2510 จากโรงเรียนเตรียมทหาร รุ่นที่ 11 และโรงเรียนนายเรืออากาศ รุ่นที่ 18 นอกจานั้นยังได้เข้ารับการศึกษาอบรมที่โรงเรียนเสนาธิการทหารอากาศ รุ่นที่ 31 วิทยาลัยการทัพอากาศ รุ่นที่ 34 และวิทยาลัยป้องกันราชอาณาจักร รุ่นที่ 47 ชีวิตส่วนตัว พล.อ.อ.อิทธพร มีชื่อเล่นว่า "เฟื่อง" โดยมาจากชื่อจริงในอดีตว่า "เฟื่องฟู" แต่ต่อมาบิดาได้ขอพระราชทานชื่อใหม่จากพระบาทสมเด็จพระเจ้าอยู่หัวเป็น "อิทธพร" ตั้งแต่อายุ 12 จึงใช้ชื่อนี้เป็นชื่อเล่นมาโดยตลอด ทำให้บางครั้งสื่อมวลชนจะเรียกฉายาว่า "บิ๊กเฟื่อง" ชีวิตครอบครัวสมรสกับ นางนภาพร ศุภวงศ์ (นามสกุลเดิม สถิตพิทยายุทธ์) มีบุตรด้วยกัน 2 คนการทำงาน การทำงาน. พล.อ.อ.อิทธพร เข้ารับราชการในสังกัดกองทัพอากาศ เคยเป็นผู้บังคับฝูงบิน 103 กองบิน 1 ในปี พ.ศ. 2531 เป็นเสนาธิการกองบิน 1 ปี พ.ศ. 2534 และได้รับแต่งตั้งในตำแหน่งที่สูงขึ้นเรื่อยมาจนในปี พ.ศ. 2538 ได้รับตำแหน่งผู้บังคับการกองบิน 21 เป็นเจ้ากรมยุทธการทหารอากาศ พ.ศ. 2547 เป็นผู้ช่วยเสนาธิการทหารอากาศฝ่ายยุทธการ พ.ศ. 2549 เป็นรองเสนาธิการทหารอากาศ พ.ศ. 2550 และเป็นเสนาธิการทหารอากาศในปีเดียวกัน กระทั่งในปี พ.ศ. 2551 ได้รับแต่งตั้งเป็นผู้บัญชาการทหารอากาศ จนเกษียณอายุราชการในปี พ.ศ. 2555 พล.อ.อ.อิทธพร ได้รับการแต่งตั้งให้ดำรงตำแหน่งผู้บัญชาการทหารอากาศจาก พล.อ.อ.ชลิต พุกผาสุข ผู้บัญชาการทหารอากาศคนก่อนและเป็นหนึ่งในสมาชิกคณะมนตรีความมั่นคงแห่งชาติ (คมช.) ซึ่งทาง พล.อ.อ.ชลิต ได้กล่าวถึง พล.อ.อ.อิทธพรว่า เป็นทหารของประชาชนโดยขนานแท้ ในกรณีที่เจ้าหน้าที่ตำรวจจับกุม พล.ต.จำลอง ศรีเมือง แกนนำพันธมิตรประชาชนเพื่อประชาธิปไตยไปในระหว่างการชุมนุม 193 วัน นั้น พล.อ.อ.อิทธพร ได้กล่าวแสดงความคิดเห็นว่า อย่าเลือกปฏิบัติ หากมีการออกมาเรียกร้องให้มีการดำเนินการต่าง ๆ ซึ่งต้องทำอย่างเสมอภาค ถ้าเห็นว่า มีการเลือกปฏิบัติ หรือถูกกระทำเพียงฝ่ายเดียว ต้องระวัง เพราะจะเป็นตัวเร่ง อาจจะตกหลุมพรางในสิ่งที่คาดไม่ถึงได้ หากกฎหมายเป็นกฎหมาย และถูกปฏิบัติเหมือนกันทั้งสองฝ่าย คงไม่มีเหตุการณ์ที่รุนแรงเกิดขึ้น ในปี พ.ศ. 2557 ได้รับแต่งตั้งเป็นสมาชิกสภานิติบัญญัติแห่งชาติเครื่องราชอิสริยาภรณ์อิสริยาภรณ์และเหรียญตราจากต่างประเทศอิสริยาภรณ์และเหรียญตราจากต่างประเทศ. - 30 มี.ค.2544 - Legion of Merit (ชั้นนายทหาร) จาก รัฐบาลสหรัฐอเมริกา - 17 ก.ค.2552 - Pingat Jasa Gemilang (Tentera) (Meritorious Service Medal Military) จาก รัฐบาลสาธารณรัฐสิงคโปร์ - 14 ม.ค.2554 - ดาวปีกแห่งมาตุภูมิชั้นที่ 1 (Bintang Swa Bhuwana Paksa Utama) จาก รัฐบาลสาธารณรัฐอินโดนีเซีย - 27 พ.ค.2554 - Legion of Merit (ชั้นผู้บัญชาการเหล่าทัพ) จาก รัฐบาลสหรัฐอเมริกา - ก.ย.2555 - Panglima Gagah Angkatan Tentera (PGAT) Kehormat จากสมเด็จพระราชาธิบดีแห่งประเทศมาเลเซียราชการพิเศษราชการพิเศษ. - - ราชองครักษ์เวร เมื่อ 1 ก.ย.2539 - - ตุลาการศาลทหารกรุงเทพ เมื่อ 21 พ.ค.2545 - - ตุลาการศาลทหารกลาง เมื่อ 28 ก.ย.2548 - - ตุลาการศาลทหารกลาง เมื่อ 30 ส.ค.2550 - - ราชองครักษ์พิเศษ เมื่อ 5 ธ.ค.2550 - - นายทหารพิเศษประจำหน่วยทหารรักษาพระองค์ ฝูงบิน 602 รักษาพระองค์ กองบิน 6 กองพลบินที่ 1 กองบัญชาการยุทธทางอากาศ เมื่อ 31 ก.ค.2551 - - นายทหารพิเศษประจำหน่วยทหารรักษาพระองค์ กรมทหารอากาศโยธินรักษาพระองค์ หน่วยบัญชาการอากาศโยธิน เมื่อ 17 ส.ค.2552 - - ตุลาการศาลทหารสูงสุด เมื่อ 4 ก.ค.2554</doc>
