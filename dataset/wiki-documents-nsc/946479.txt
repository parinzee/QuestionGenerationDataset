<doc id="946479" url="https://th.wikipedia.org/wiki?curid=946479" title="วิริยะ เผ่าพันธุ์">วิริยะ เผ่าพันธุ์ วิริยะ เผ่าพันธุ์ (เกิดวันที่ 31 ธันวาคม พ.ศ. 2512; ) เป็นผู้ฝึกสอนฟุตบอลชาวไทย ปัจจุบันเป็นหนึ่งในทีมงานผู้ฝึกสอนของสโมสรฟุตบอลราชนาวีในไทยลีก โดยก่อนหน้านี้ เขาจบหลักสูตรเอ-ไลเซนซ์ (A-License)ประวัติการฝึกสอนราชนาวี ประวัติการฝึกสอน. ราชนาวี. ในเดือนธันวาคม พ.ศ. 2560 วิริยะได้รับการแต่งตั้งให้เป็นผู้ฝึกสอนของราชนาวี แทนที่สมชาย ชวยบุญชุม ที่ไม่ได้ต่อสัญญากับทางสโมสร ต่อมาในเดือนมกราคม พ.ศ. 2561 วิริยะประเดิมคุมทีมในรายการแข่งขัน ช้าง ชลบุรี อินวิเตชั่น คัพ 2018 ซึ่งมีชลบุรี, สุโขทัย และอุบล ยูเอ็มทีฯ เข้าร่วมแข่งขัน โดยราชนาวีแพ้อุบลในรอบแรก ก่อนที่จะแพ้ชลบุรีในนัดชิงอันดับที่สาม ทำให้ทีมของ "โค้ชมะ" จบอันดับที่สี่ในรายการอุ่นเครื่องนี้ วันที่ 11 กุมภาพันธ์ พ.ศ. 2561 "โค้ชมะ" เริ่มต้นคุมทีมราชนาวีในไทยลีกนัดแรก ด้วยการเปิดบ้านเอาเฉือนชนะอุบล ยูเอ็มทีฯ 1-0 ผลงานสามนัดแรกของฤดูกาล เขาทำผลงานได้ดีด้วยการไม่แพ้ใคร ชนะ 1 นัด เสมอ 2 นัด แต่ในนัดที่สี่ เขาคุมทีมแพ้นัดแรกในการออกไปเยือนพัทยา เมื่อวันที่ 3 มีนาคม ในช่วงต้นเดือนเมษายน พ.ศ. 2561 วิริยะถูกปลดออกจากตำแหน่งผู้ฝึกสอน โดยผู้ฝึกสอนที่เข้ามาแทนที่คือชำนาญ แพรขุนทด ซึ่งคุมทีมได้เพียง 8 วันเท่านั้นราชนาวี (ครั้งที่ 2; รักษาการ) ราชนาวี (ครั้งที่ 2; รักษาการ). หลังจากนั้นไม่นาน ต้นเดือนพฤษภาคม พ.ศ. 2561 วิริยะได้กลับมาทำหน้าที่หัวหน้าผู้ฝึกสอนชั่วคราวให้กับราชนาวีอีกครั้ง แทนที่ของ "อัลเฟรด" เนติพงษ์ ศรีทองอินทร์ ที่เพิ่งแยกทางกับสโมสร โดย "โค้ชมะ" จะได้คุมทีมจนจบเลกแรกของฤดูกาล 2561 เท่านั้น โดยคนที่เข้่ามาแทนที่คือ ลูโบเมียร์ ริสตอฟสกี หัวหน้าผู้ฝึกสอนชาวเซอร์เบีย</doc>
