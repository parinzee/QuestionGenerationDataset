<doc id="21314" url="https://th.wikipedia.org/wiki?curid=21314" title="ระเบียบรัตน์ พงษ์พานิช">ระเบียบรัตน์ พงษ์พานิช นายกองเอก ระเบียบรัตน์ พงษ์พานิช มีชื่อเล่นว่า แดง (26 มิถุนายน พ.ศ. 2494 — ) เป็นนักสังคมสงเคราะห์ และอดีตสมาชิกวุฒิสภาจังหวัดขอนแก่นประวัติชีวิตและครอบครัว ประวัติ. ชีวิตและครอบครัว. ระเบียบรัตน์ พงษ์พานิช เกิดเมื่อวันที่ 26 มิถุนายน พ.ศ. 2494 เป็นบุตรของนายหรู อมตวงศ์ กับนางบุญศรี อมตวงศ์ สำเร็จการศึกษารัฐศาสตรบัณฑิตและศิลปศาสตรมหาบัณฑิต สาขาสตรีศึกษา จากมหาวิทยาลัยธรรมศาสตร์ ระเบียบรัตน์ สมรสกับนายเสริมศักดิ์ พงษ์พานิช อดีตปลัดกระทรวงมหาดไทย และอดีตผู้ว่าราชการจังหวัดหลายจังหวัด ทั้งคู่มีบุตร 3 คน คือ นางสาวธีรานุช พงษ์พานิช นางสาวกานต์รวี พงษ์พานิช และร้อยโท ปรีชาพล พงษ์พานิช สมาชิกสภาผู้แทนราษฎรจังหวัดขอนแก่นสังกัดพรรคเพื่อไทยงานการเมือง งานการเมือง. ระเบียบรัตน์ ลงสมัครรับเลือกตั้งสมาชิกวุฒิสภาจังหวัดขอนแก่น เมื่อปี พ.ศ. 2543 ในขณะที่สามีเป็นผู้ว่าราชการจังหวัดเดียวกัน คณะกรรมการการเลือกตั้งจึงให้ใบเหลือง แต่ก็ยังได้รับเลือกในการเลือกตั้งซ่อม ระเบียบรัตน์ เคยดำรงตำแหน่งรองประธานคณะกรรมาธิการกิจการสตรี เยาวชน และผู้สูงอายุ ของวุฒิสภา ในช่วงปี 2543-2548 ผลงานที่ผ่านมา ได้แก่ ยื่นหนังสือแก้ระเบียบประกันสังคมกรณีสงเคราะห์บุตร รวมถึงการต่อต้านการทำปฏิทินแนวปลุกใจเสือป่าของบริษัทสุราในช่วงปีใหม่ วันที่ 19 กรกฎาคม พ.ศ. 2548 ได้รับพระราชทานยศ นายกองเอกกรณีที่เป็นข่าวการเรียกร้องให้สตรีเข้าในบริเวณพระบรมธาตุดอยสุเทพ กรณีที่เป็นข่าว. การเรียกร้องให้สตรีเข้าในบริเวณพระบรมธาตุดอยสุเทพ. ในเดือนกรกฎาคม พ.ศ. 2547 ระเบียบรัตน์ ในระหว่างเป็นสมาชิกวุฒิสภา ได้วิพากษ์วิจารณ์ข้อห้ามสตรีเข้าไปสักการะภายในบริเวณรั้วลานรอบพระบรมธาตุดอยสุเทพ จังหวัดเชียงใหม่ และเสนอให้ปลดป้ายที่เขียนว่า "ห้ามผู้หญิงเข้า" เพื่อแสดงสิทธิเท่าเทียม ทำให้ประชาชนไม่พอใจและมีการล่ารายชื่อยื่นถอดถอนจากตำแหน่งการวิพากษ์วิจารณ์พริตตี้ การวิพากษ์วิจารณ์พริตตี้. ในเดือนมีนาคม พ.ศ. 2555 ระเบียบรัตน์ได้วิพากษ์วิจารณ์ "พริตตี้" หรือนางแบบประเภทหนึ่งซึ่งในบางกรณีค่อนข้างนุ่งน้อยห่มน้อย ว่าเป็นอาชีพที่ "ดูถูกศักดิ์ศรีผู้หญิงอย่างมาก นอกจากไม่ให้เกียรติเพศแม่แล้ว ยังมาทำลายความรู้สึกอีกด้วย...นึกถึงความอัปมงคลบ้างหรือไม่...เอาเรื่องกามารมณ์ มาเป็นจุดขาย ถ้าถาม ระเบียบรัตน์ต้องขอบอกว่า เป็นเรื่องที่ไม่เป็นมงคลแน่นอน ถ้าจะขายรถ ควรจะเน้นที่รถ ไม่ใช่ที่ตัวพริตตี้ และถ้าอยากจะแต่งตัว ก็ควรแต่งแบบที่ไม่ต้องเป็นที่ครหาของสังคมได้หรือไม่ อาทิ ใส่ชุดมิดชิด ใส่กระโปรงสั้นก็ได้ ไม่ต้องไปเน้นโชว์นมโชว์เต้า..." ระเบียบรัตน์ยังกล่าวถึงผู้ประกอบอาชีพดังกล่าวว่า "...โง่ ไร้สมอง แต่งตัวโป๊ ดูถูกศักดิ์ศรีผู้หญิง น่ารังเกียจ ไม่ให้เกียรติเพศ และย้ำว่า พริตตี้อยากได้เงินก็ควรมีสมอง ไม่ใช่อยากได้เงิน แต่สมองฝ่อ..." ทำให้กลุ่มผู้ประกอบอาชีพพริตตี้ มีปฏิกิริยาโต้ตอบ เป็นต้นว่า ณัฐฐา ศิริรำไพวงษ์ ซึ่งเป็นที่รู้จักในชื่อ "พริตตี้เงินล้าน" เนื่องจากเก็บเงินจากการทำงานเป็นพริตตี้จนส่งเสียตนเองสำเร็จการศึกษาปริญญาตรีจากมหาวิทยาลัยสองแห่งพร้อมกันและเลี้ยงดูครอบครัวได้ตลอดรอดฝั่ง แสดงความคิดเห็นว่า "คนที่พูดจาแบบนี้คือคนที่โลกทัศน์แคบ...ด่าแบบเหมารวมว่าพริตตี้ไม่มีสมองมันไม่ได้ ผู้หญิงที่ดีเรียนจบสูง ๆ ก็มากมายที่ชอบอาชีพนี้ก็เข้ามาทำ...ที่สำคัญมันเป็นอาชีพที่สุจริต พูดตรง ๆ เราคิดว่า...ถ้าเขาหน้าตาสวยหุ่นดี เขาคงอยากจะโชว์เป็นพริตตี้เหมือนกัน...การที่มาทำงานพริตตี้แต่งตัวสวย ๆ ไม่ได้หมายความว่าเราไม่มีสมอง...พริตตี้ไม่ได้ขายตัวสักหน่อย เราขายหน้าตาบุคลิกภาพและความสามารถ พริตตี้เป็นด่านแรกที่ให้คนเข้ามาดูสินค้า แต่คนจะซื้อสินค้าหรือไม่ สินค้ามันขายตัวมันเอง สินค้ามันไม่ได้ดีจริง คนจะเอาเงินมากมายมาซื้อเพราะชอบพริตตี้เหรอ เป็นไปไม่ได้ อย่าดูถูกคน" ขณะที่ นนทพร ธีระวัฒนสุข ซึ่งเป็นที่รู้จักในชื่อ "พริตตี้กตัญญู" และเป็นอักษรศาสตรบัณฑิต มหาวิทยาลัยศิลปากร เกียรตินิยมอันดับสอง ท้าระเบียบรัตน์ประลองความรู้กัน โดยกล่าวว่า "...เอาไหมพริตตี้ที่คุณว่าโง่ ๆ อย่างเรา ๆ คิดว่าก็ไม่แพ้คุณ..."เครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2548 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.)</doc>
