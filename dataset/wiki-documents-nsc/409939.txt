<doc id="409939" url="https://th.wikipedia.org/wiki?curid=409939" title="หม่อมราชวงศ์สุประภาดา เกษมสันต์">หม่อมราชวงศ์สุประภาดา เกษมสันต์ หม่อมราชวงศ์สุประภาดา เกษมสันต์ ท.จ.ว. อดีตผู้อำนวยการกอง กองเลขานุการในพระองค์ สมเด็จพระบรมราชินีนาถ สำนักราชเลขาธิการ มีหน้าที่ถวายงานรับใช้สมเด็จพระนางเจ้าฯ พระบรมราชินีนาถ และอดีตกรรมการมูลนิธิจุฬาภรณ์ประวัติ ประวัติ. หม่อมราชวงศ์สุประภาดา เกษมสันต์ ท.จ.ว. หรือ ท่านผู้หญิงสุประภาดา เกษมสันต์ เกิดเมื่อ18 พฤษภาคม พ.ศ. 2466 เป็นธิดาคนใหญ่ใน หม่อมเจ้าชัชวลิต เกษมสันต์ กับ หม่อมคล้อง (ณ ระนอง) เกษมสันต์ ณ อยุธยา มีน้องสาว คือ หม่อมราชวงศ์ทิพพาวดี (เกษมสันต์) ดุละลัมพะ จ.จ. ท่านผู้หญิงเคยดำรงตำแหน่งเป็นผู้อำนวยการกอง กองเลขานุการในพระองค์ สมเด็จพระบรมราชินีนาถ สำนักราชเลขาธิการ ตามคำสั่งกองบัญชาการคณะปฏิวัติที่ 96/2515 เรื่องแต่งตั้งข้าราชการในพระองค์ โดยดำรงตำแหน่งตั้งแต่วันที่ 17 กุมภาพันธ์ พ.ศ. 2515 มีหน้าที่ถวายงานรับใช้สมเด็จพระนางเจ้าฯ พระบรมราชินีนาถ ต่อมา ท่านผู้หญิงสุประภาดา เกษมสันต์ ถึงแก่อนิจกรรม เนื่องจาก เฮลิคอปเตอร์ในขบวนเสด็จฯของสมเด็จพระนางเจ้าฯ พระบรมราชินีนาถ เครื่องที่ 2 ได้ประสบอุบัติเหตุตกที่จังหวัดนราธิวาส เมื่อวันที่ 20 กันยายน พ.ศ. 2540 สิริอายุได้ 74 ปีสถานที่อันเนื่องเกี่ยวกับนาม สถานที่อันเนื่องเกี่ยวกับนาม. หลังผู้นำหมู่บ้านและราษฏรบ้านโพธิ์ทองได้ยื่นฏีกา ขอพระราชทานจัดตั้งโรงเรียนตำรวจตระเวนชายแดน ณ บ้านโพธิ์ทอง เนื่องจากสถานศึกษาอยู่ห่างไกล มีความยากลำบาก เส้นทางอันตรายและไม่ปลอดภัยในการเดินทางไปเล่าเรียนเนื่องจากเป็นหมู่บ้านแนวชายแดน เพื่อเป็นการบรรเทาความเดือดร้อนเกี่ยวกับสถานศึกษาภาคบังคับของเด็กนักเรียนในพื้นที่กองกำกับการตำรวจตระเวนชายแดนที่ 21 จึงเข้าสำรวจพื้นที่การก่อตั้งและขออนุมัติจัดตั้งและได้รับอนุมัติให้ก่อตั้งขึ้นโดยสมเด็จพระเทพรัตนราชสุดา สยามบรมราชกุมารี ทรงพระราชทานค่าใช้จ่ายในการก่อสร้างอาคารเรียนและอาคารประกอบรวมเป็นเงิน 5,523,655.58 บาท และทรงพระราชทานชื่อ โรงเรียนตำรวจตระเวนชายแดน“ท่านผู้หญิงสุประภาดา เกษมสันต์” บ้านโพธิ์ทอง หมู่ที่ 7 ตำบลตะเคียน อำเภอกาบเชิง จังหวัดสุรินทร์ เพื่อเป็นอนุสรณ์แด่ “ท่านผู้หญิงสุประภาดา เกษมสันต์”เครื่องราชอิสริยาภรณ์</doc>
