<doc id="596950" url="https://th.wikipedia.org/wiki?curid=596950" title="ประวิทย์ เปรื่องอักษร">ประวิทย์ เปรื่องอักษร ประวิทย์ เปรื่องอักษร (ชื่อเล่น แซม) เกิดเมื่อวันที่ 28 ธันวาคม พ.ศ. 2507 เป็นนักร้องนำของวงซิกซ์เซ้นซ์ วงดนตรีสตริงชื่อดังของไทยยุค 80 ของ อาร์เอส ซึ่งเขากับเพื่อนได้ก่อตั้งวงนี้ขณะกำลังศึกษาอยู่ที่โรงเรียนพณิชยการพระนคร และได้เข้าประกวดวงดนตรีจนได้รางวัลชนะเลิศ จากนั้นจึงออกอัลบั้มชุดแรกกับค่ายอาร์เอสติดต่อกัน 4 ปี ชุดแรกออกในปี พ.ศ. 2526 ชื่อชุด เพ้อรัก ต่อมาจึงได้ออกอัลบั้มในปี พ.ศ. 2527 ชื่อชุด ครวญ โดยเพลงครวญที่เขาร้องได้สร้างชื่อเสียงให้เขาและวงเป็นอย่างมาก ต่อด้วยอัลบั้มชุด ดาว ปี พ.ศ. 2528 และ เพียงรักและเข้าใจ ในปี พ.ศ. 2529 ซึ่งเป็นชุดสุดท้าย นอกจากนี้เขายังเป็นหนึ่งในนักร้องเพลงคู่ของกลุ่มรวมดาว, รวมดาว 2, พบดาว, พบดาว 2, นพเก้า และ นพเก้า 2 โดยต่อมาผลงานเพลงชื่อดังในอดีตทั้งหมดของเขารวมทั้งเพลงลูกกรุงที่เขานำมาขับร้องใหม่ได้ถูกรวบรวมในอัลบั้ม เพลงน้ำเอก ชุดที่หนึ่งกับสอง และได้เป็นหนึ่งในศิลปินร่วมขับร้องเพลงลูกกรุงที่ทำใหม่ในอัลบั้ม ลูกกรุงในดวงใจ นอกจากนี้เขาได้ร้องเพลงประกอบละคร ที่มีชื่อเสียงที่สุดคือ ลอดลายมังกร ในปี พ.ศ. 2535 อีกทั้งยังร่วมเล่นละครทางช่อง 7 เรื่อง บัวแล้งน้ำ ในปี พ.ศ. 2533, สองฝั่งคลอง และ เมืองโพล้เพล้ ในปี พ.ศ. 2535 ปัจจุบันได้ผันตัวเป็นกรรมการผู้จัดการ บริษัท Foodstylist จำกัด เป็นผู้นำเข้าและจัดจำหน่ายอาหารทะเลแช่แข็ง อาหารญี่ปุ่น และร้านอาหารชั้นนำในธุรกิจ Food Service และผลิตนิตยสาร Foodstylist เมื่อคืนวันที่ 19 กุมภาพันธ์ 2557 ประวิทย์ได้ประสบอุบัติเหตุหกล้ม ทำให้เส้นเลือดในสมองแตกจากผลข้างเคียงของความดันโลหิตสูง เขาได้ถูกส่งตัวเข้ารับการรักษาที่โรงพยาบาลสมิติเวชจนอาการดีขึ้นผลงานผลงานละครผลงานละคร. - 2531 สวรรค์เบี่ยง (ช่อง 7) - 2532 เคหาสน์สีแดง (ช่อง 7) - 2533 บัวแล้งน้ำ (ช่อง 7) - 2533 อุ้มบุญ (ช่อง 7) - 2535 เมืองโพล้เพล้ (ช่อง 7) - 2535 สองฝั่งคลอง (ช่อง 7)</doc>
