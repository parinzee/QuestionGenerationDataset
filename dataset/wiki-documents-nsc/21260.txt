<doc id="21260" url="https://th.wikipedia.org/wiki?curid=21260" title="ฮอกวอตส์">ฮอกวอตส์ โรงเรียนคาถาพ่อมดแม่มดและเวทมนตร์ศาสตร์ฮอกวอตส์ () ย่อเป็น ฮอกวอตส์ เป็นโรงเรียนสอนเวทมนตร์สมมติของประเทศสก็อตแลนด์ซึ่งเปิดสอนนักเรียนอายุระหว่างสิบเอ็ดถึงสิบแปดปี และเป็นฉากท้องเรื่องหลักในชุดแฮร์รี่ พอตเตอร์ ของ เจ. เค. โรว์ลิง หกเล่มแรก โรว์ลิงแนะว่าเธออาจได้ชื่อมาโดยไม่ตั้งใจจากต้นฮอกวอร์ต (Croton capitatus) ซึ่งเธอเห็นที่คิวการ์เดนส์ก่อนเขียนแฮร์รี่ พอตเตอร์ แม้ว่าชื่อ "เดอะฮอกวอตส์" และ "ฮอกก์วอตส์" จะปรากฏในหนังสือ How To Be Topp by Geoffrey Willans ของไนเจล โมส์เวิร์ธเมื่อปี 2497 แล้ว โรงเรียนฮอกวอตส์ได้รับคะแนนเสียงเป็นสถานศึกษาที่ดีที่สุดของสกอตแลนด์อันดับที่ 36 ในการจัดอันดับออนไลน์เมื่อปี 2551 เอาชนะโรงเรียนลอเรตโตของเอดินบะระ ซึ่งผู้อำนวยการการจัดอันดับเครือข่ายโรงเรียนอิสระ โรงเรียนฮอกวอตส์ถูกเพิ่มเข้าไปในรายการโรงเรียน "เพื่อความสนุก"การรับเข้าศึกษา การรับเข้าศึกษา. การรับเข้าศึกษาที่ฮอกวอตส์นั้น เด็กที่แสดงความสามารถทางเวทมนตร์จะถูกรับเข้าศึกษาโดยอัตโนมัติ และสควิปไม่สามารถเข้าศึกษาในโรงเรียนได้ (แต่จะสามารถทำงานได้ในบทบาทอื่น เช่น อาร์กัส ฟิลช์) ปากกาขนนกเวทมนตร์ที่ฮอกวอตส์ตรวจจับการเกิดของเด็กที่มีเวทมนตร์และเขียนชื่อของพวกเขาในหนังสือกระดาษหนังเล่มใหญ่ แต่ไม่มีการสอบเข้า เพราะ "คุณจะมีเวทมนตร์หรือไม่ก็ไม่มีเวทมนตร์" ทุกปี อาจารย์จะตรวจสอบหนังสือเล่มนี้และส่งจดหมายไปยังเด็กเมื่ออายุย่างสิบเอ็ดปี การตอบรับหรือการปฏิเสธการเข้าเรียนที่ฮอกวอตส์ต้องส่งภายในวันที่ 31 กรกฎาคมของปีนั้นๆ นอกจากนี้ในจดหมายยังมีรายการอุปกรณ์ เช่น หนังสือคาถา เครื่องแบบและสิ่งอื่นที่นักเรียนจำเป็นต้องมี ว่าที่นักเรียนถูกคาดหวังให้ซื้อสิ่งของจำเป็นทั้งหมด ซึ่งโดยปกติจะสามารถซื้อได้จากร้านค้าในตรอกไดแอกอน ถนนซึ่งถูกพรางไว้ใกล้กับถนนชาริงครอสในกรุงลอนดอนซึ่งสามารถพบได้หลังร้านหม้อใหญ่รั่ว อันเป็นผับพ่อมด นักเรียนที่ไม่มีเงินซื้อสิ่งของสามารถได้รับความช่วยเหลือทางการเงินจากโรงเรียน ดังเช่นที่เกิดกับเด็กกำพร้า ทอม ริดเดิ้ล จดหมายถึงแม่มดพ่อมดที่เกิดจากมักเกิ้ล ผู้อาจไม่ทราบถึงพลังของตน และไม่คุ้นเคยกับโลกพ่อมดที่พรางอยู่ ถูกส่งเป็นการส่วนบุคคลโดยสมาชิกบุคลากรฮอกวอตส์ ผู้จะอธิบายแก่บิดามารดาหรือผู้ปกครองเกี่ยวกับสังคมเวทมนตร์ และรับประกันเกี่ยวกับข่าวนี้ พวกเขายังช่วยครอบครัวในการซื้อสิ่งของและการเข้าถึงตรอกไดแอกอน นักเรียนแต่ละคนได้รับอนุญาตให้นำแมว คางคก หนูหรือนกเค้าแมวติดตัวมาด้วย นักเรียนปีหนึ่งจะได้รับรายการอุปกรณ์จำเป็น ซึ่งรวมถึงไม้กายสิทธิ์ หนังสือแต่ละวิชา หม่อใหญ่ตะกั่วมาตรฐานขนาด 2 ชุดตาชั่งทองเหลือง ขวดแก้วหรือคริสตัล เครื่องปรุงยาพื้นฐาน (สำหรับวิชาปรุงยา) และกล้องโทรทรรศน์ (สำหรับวิชาดาราศาสตร์) เครื่องแบบฮอกวอตส์ประกอบด้วย เสื้อคลุมปฏิบัติการเรียบสีดำ หมวกเรียบสีดำ ถุงมือป้องกัน เสื้อคลุมฤดูหนาวสีดำกับตะขอสีเงิน เครื่องแบบทั้งหมดจะต้องติดป้ายชื่อ นักเรียนปีหนึ่งไม่ได้รับอนุญาตให้มีไม้กวาดเป็นของตน แม้จะมีข้อยกเว้นสำหรับแฮร์รี่ในปีหนึ่ง หลังจากที่เขาแสดงความสามารถอันยอดเยี่ยมในฐานะซีกเกอร์ในควิดดิช แต่ละปีการศึกษา คั่นด้วยวันหยุดประมาณสองเดือนในฤดูร้อน และแต่ละปีถูกแบ่งเป็นสามเทอมด้วยวันหยุดในช่วงคริสต์มาสและอีสเตอร์ประวัติยุคเริ่มต้น ประวัติ. ยุคเริ่มต้น. ฮอกวอตส์ก่อตั้งขึ้นประมาณหนึ่งพันปีมาแล้ว โดยพ่อมดและแม่มดที่ยิ่งใหญ่มากในยุคนั้นสี่คน ก็อดดริก กริฟฟินดอร์ เฮลก้า ฮัฟเฟิลพัฟ โรเวนนา เรเวนคลอ และซัลลาซาร์ สลิธีริน โดยในยุคแรกทั้งสี่เป็นผู้ฝึกสอนนักเรียนด้วยตนเอง เมื่อเวลาผ่านไปก็มีจำนวนนักเรียนมากขึ้นเรื่อยๆ หลังจากนั้นก็เริ่มมีความขัดแย้งเกิดขึ้น จากการที่ซัลลาซาร์ สลิธีรินต้องการรับเฉพาะเด็กที่มีสายเลือดบริสุทธิ์ (คนที่เกิดจากครอบครัวที่มีสมาชิกเป็นผู้ใช้เวทมนตร์ทั้งหมด) เพราะไม่เชื่อถือในเด็กเลือดผสมและเด็กที่เกิดจากมักเกิ้ล แต่ผู้ร่วมก่อตั้งคนอื่นไม่เห็นด้วย สลิธีรินจึงได้สร้างห้องแห่งความลับและจากโรงเรียนไป เชื่อกันว่าเมื่อมีทายาทของสลิธีรินมาที่โรงเรียน เขาจะเปิดห้องแห่งความลับและปล่อยบาซิลิสก์ออกมาเพื่อ "กวาดล้างพวกที่ไม่มีค่าพอจะเล่าเรียนเวทมนตร์คาถาให้หมดไปจากโรงเรียน" ทายาทของสลิธิรินที่ได้มาเปิดห้องแห่งความลับเท่าที่ทราบมีเพียงคนเดียวคือ ทอม มาร์โวโล่ ริดเดิ้ล (ซึ่งต่อมาคือลอร์ดโวลเดอมอร์)ยุคกลาง ยุคกลาง. ไม่มีข้อมูลในหนังสือมากนักที่ระบุถึงประวัติศาสตร์ของฮอกวอตส์หลังจากการก่อตั้ง จนกระทั่งถึงราวห้าสิบปีก่อนการเข้าเรียนของแฮร์รี่ พอตเตอร์ หลังจากก่อตั้งโรงเรียนได้ราวสามร้อยปี ได้เริ่มการประลองเวทไตรภาคี กับโรงเรียนเวทมนตร์ที่มีชื่อเสียงของยุโรปอีกสองแห่งคือ เดิร์มสแตรง และโบซ์บาตง การแข่งขันนี้ดำเนินไปเป็นเวลาหกศตวรรษ ก่อนจะหยุดไปเพราะยอดการเสียชีวิตที่สูง และเริ่มอีกครั้งในปีพ.ศ. 2537 ในแฮร์รี่ พอตเตอร์กับถ้วยอัคนียุคใหม่ ยุคใหม่. ฮอกวอตส์เสี่ยงต่อการถูกปิดถึงสองครั้ง ครั้งแรกในปีพ.ศ. 2485 เมื่อทอม ริดเดิ้ล ทายาทของสลิธีริน เปิดห้องแห่งความลับเมื่อเขาอยู่ปีห้า มีผู้เสียชีวิตหนึ่งคนเป็นเด็กผู้หญิงชื่อเมอร์เทิล กระทรวงเวทมนตร์ขู่ที่จะปิดฮอกวอตส์ เนื่องจากริดเดิ้ล ซึ่งอาศัยอยู่ในสถานเลี้ยงเด็กกำพร้าของมักเกิ้ล ไม่ต้องการให้ฮอกวอตส์ถูกปิด เขาจึงโยนความผิดให้รูเบอัส แฮกริด ทำให้แฮกริดถูกไล่ออก เมื่อแฮร์รี่อยู่ปีสอง ห้องแห่งความลับถูกเปิดอีกครั้งโดยจินนี่ วีสลีย์ ภายใต้อิทธิพลของไดอารี่ของริดเดิ้ล (หนึ่งในฮอร์ครักซ์ของโวลเดอมอร์) ความทรงจำของริดเดิ้ลควบคุมจินนี่ผ่านไดอารี่ และเปิดห้องแห่งความลับขึ้นเป็นครั้งที่สอง จินนี่ได้ไดอารี่ของริดเดิ้ลจากการที่ลูเซียส มัลฟอยแอบสอดไดอารี่ไว้ในหนังสือเรียนของเธอ โดยหวังว่าเธอจะถูกจับได้และกระทบไปถึงอาร์เธอร์ วีสลีย์ พ่อของเธอ รวมถึงกำจัดนักเรียนที่ไม่ใช่เลือดบริสุทธิ์ให้หมดไปจากโรงเรียน อย่างไรก็ตาม แฮร์รี่ พอตเตอร์ค้นพบความจริง ทำลายไดอารี่และบาสิลิสก์ในห้องแห่งความลับ ทำให้ฮอร์ครักซ์หมดไปหนึ่งอัน ในปีที่สี่ของแฮร์รี่ การประลองเวทไตรภาคีได้จัดขึ้นอีกครั้ง บาร์ตี้ เคราช์ จูเนียร์ ปลอมตัวเข้ามาเป็นอลาสเตอร์ มู้ดดี้ และใส่ชื่อของแฮร์รี่ในถ้วยอัคนีในฐานะโรงเรียนที่สี่ซึ่งไม่มีอยู่จริง เคราช์ช่วยเหลือแฮร์รี่ตลอดการแข่งขัน เพื่อให้แฮร์รี่ชนะ โดยเฉพาะในภารกิจสุดท้ายซึ่งเคราช์เปลี่ยนถ้วยไตรภาคีเป็นกุญแจนำทางสู่ลอร์ดโวลเดอมอร์ แฮร์รี่รอดมาได้ แต่โวลเดอมอร์สามารถคืนชีพเป็นผลสำเร็จจากเลือดของแฮร์รี่ รวมถึงทำลายเกราะป้องกันของแฮร์รี่บางอย่างด้วย ในปีที่ห้าของแฮร์รี่ กระทรวงเวทมนตร์พยายามแทรกแซงฮอกวอตส์ผ่าน "กฤษฎีกาการศึกษา" หลายฉบับ โดยส่งโดโลเรส อัมบริดจ์เข้ามาเป็นอาจารย์วิชาการป้องกันตัวจากศาสตร์มืด เธอค่อยๆควบคุมฮอกวอตส์ผ่านกฤษฎีกาหลายฉบับ และเข้าแทนตำแหน่งอาจารย์ใหญ่ในเวลาต่อมา หลังจากที่ถูกทำร้ายโดยเซนทอร์ในป่าต้องห้าม และคอร์นีเลียส ฟัดจ์จำเป็นต้องยอมรับการคืนชีพของโวลเดอมอร์ อัมบริดจ์ถูกถอดออกจากโรงเรียน ในตอนท้ายปีที่หกของแฮร์รี่ อาจารย์ใหญ่อัลบัส ดัมเบิลดอร์ถูกสังหารโดยเซเวอรัส สเนป อาจารย์วิชาแปรงร่าง มิเนอร์วา มักกอนนากัล ดำรงตำแหน่งรักษาการอาจารย์ใหญ่ ในปีสุดท้ายของแฮร์รี่ ฮอกวอตส์ถูกโจมตีโดยกองกำลังของโวลเดอมอร์ เมื่อเขาพบว่าแฮร์รี่อยู่ที่นั่น เหล่าคณาจารย์ ภาคีนกฟีนิกซ์ กองทัพดัมเบิลดอร์และนักเรียนที่บรรลุนิติภาวะแล้วร่วมต่อสู้ด้วย สงครามจบลงด้วยการตายของโวลเดอมอร์ และซากปรักหักพังของฮอกวอตส์ อย่างไรก็ตาม ฮอกวอตส์ยังคงเปิดสอนต่อไป ภายใต้การบริหารจัดการของมักกอนนากัล และเนวิลล์ ลองบัตท่อม ได้เป็นอาจารย์สอนวิชาสมุนไพรศาสตร์วิชาและอาจารย์วิชาและอาจารย์. - นักเรียนชั้นปี 1 และ 2 จะเรียนวิชาเหมือนกันทั้งหมด ได้แก่- วิชาสมุนไพรศาสตร์ สอนการดูแลรักษาพืชวิเศษต่างๆ - วิชาปรุงยา สอนการปรุงยาต่างๆที่มีผลทางเวทมนตร์ - วิชาแปลงร่าง สอนการเปลี่ยนสมบัติของวัตถุต่างๆ - วิชาคาถา สอนคาถาต่างๆ เช่นการทำให้วัตถุลอยได้ - วิชาการป้องกันตัวจากศาสตร์มืด สอนเกี่ยวกับการป้องกันตัวเองจากศาสตร์มืดต่างๆ เช่นพ่อมดและสิ่งมีชีวิตด้านมืด ไม่มีอาจารย์คนใดที่ได้อยู่สอนวิชานี้เกินหนึ่งปี นับตั้งแต่ลอร์ดโวลเดอมอร์สาปวิชานี้เมื่อเขาถูกปฏิเสธ (จากคำสัมภาษณ์ของโรว์ลิ่ง หลังจากที่โวลเดอร์มอร์ตาย คำสาปนี้ได้หายไปและวิชานี้ถูกสอนโดยอาจารย์คนเดิมตลอดช่วงเวลาระหว่างจบสงครามฮอกวอตส์จนถึงบทสิบเก้าปีต่อมา) - วิชาประวัติศาสตร์เวทมนตร์ เป็นวิชาที่น่าเบื่อเกี่ยวกับเหตุการณ์ต่างๆในประวัติศาสตร์ของโลกพ่อมด - วิชาดาราศาสตร์ สอนเกี่ยวกับดาวและดาวเคราะห์ และผลที่มีต่อเวทมนตร์ - วิชาการบิน ซึ่งสอนการบินโดยใช้ไม้กวาด โดยจะเรียนเฉพาะในปี 1 เท่านั้น- ในปี 3 นักเรียนจำเป็นต้องเลือกวิชาเรียนเพิ่มอย่างน้อยสองวิชา จากวิชาต่อไปนี้- วิชามักเกิ้ลศึกษา สอนการดำรงชีวิตของมักเกิ้ล - วิชาการดูแลสัตว์วิเศษ เกี่ยวกับการดูแลสิ่งมีชีวิตเวทมนตร์ต่างๆ - วิชาพยากรณ์ศาสตร์ สอนการทำนาย (หรือพยายามจะทำนาย) เหตุการณ์ในอนาคต - วิชาอักษรรูนโบราณ สอนเกี่ยวกับตัวอักษรรูน ซึ่งเชื่อว่าเป็นภาษาเวทมนตร์ที่ตายไปแล้ว - วิชาตัวเลขมหัศจรรย์ สอนเกี่ยวกับคุณสมบัติวิเศษของตัวเลข นอกจากนี้ ในชั้นปีที่ห้าจะมีการสอบวัดผลที่เรียกว่า ว.พ.ร.ส. (วิชาพ่อมดระดับสามัญ) ซึ่งจะต้องทำคะแนนให้ได้ในระดับที่อาจารย์ประจำวิชากำหนดไว้เพื่อเรียนต่อในระดับ ส.พ.บ.ส. (สอบวัดความรู้พ่อมดเบ็ดเสร็จสมบูรณ์) ในชั้นปีที่หกและเจ็ดด้วยบ้านการคัดสรร บ้าน. การคัดสรร. การคัดสรรเด็กนักเรียนปี 1 ว่าเหมาะกับบ้านใดนั้น เป็นหน้าที่ของ "หมวกคัดสรร" โดยก่อนที่จะคัดสรรบ้านในแต่ละปี หมวกคัดสรรก็จะมีกลอนเกี่ยวกับบ้านแต่ละหลัง และ จะเตือนเหตุการณ์ร้ายแรงต่างๆที่อาจจะเกิดขึ้นในแต่ละปี ซึ่งจะบอกให้สามัคคีกัน หมวกคัดสรรเป็นหมวกของก็อดดริก กริฟฟินดอร์ หนึ่งในสี่ผู้ก่อตั้งโรงเรียนฮอกวอตส์ เนื่องจากวันหนึ่งผู้ก่อตั้งที่สี่ปรึกษากันว่าหากวันหนี่งไม่มีพวกเขาแล้วใครจะเป็นผู้คัดเลือกนักเรียน ก็อดดริก กริฟฟินดอร์จึงถอดหมวกที่ใส่อยู่ แล้วผู้ก่อตั้งทั้งสี่ก็ร่ายเวทมนตร์ไว้ที่หมวกคัดสรร ซึ่งก็ได้ทำหน้าที่คัดสรรนักเรียนฮอกวอตส์มาโดยตลอด หมวกคัดสรรถูกเก็บไว้ที่ห้องศาสตราจารย์ใหญ่ ทำให้ได้ฟังเรื่องราวต่างๆที่เกิดขึ้น จึงสามารถคาดเดาเหตุการณ์ร้ายแรงที่จะเกิดขึ้นในแต่ละปี และนำมาเตือนได้ ในแฮร์รี่ พอตเตอร์กับห้องแห่งความลับ ฟอกส์นกฟีนิกซ์ของดัมเบิลดอร์ ได้เอาหมวกคัดสรรมาให้เฮร์รี่ที่ห้องแห่งความลับ และ ดาบกริฟฟินดอร์ที่แฮร์รี่หยิบมาจากในหมวกก็ทำให้แฮร์รี่รอดชีวิตกลับมาได้กริฟฟินดอร์ กริฟฟินดอร์. บ้านกริฟฟินดอร์ บ้านถูกก่อตั้งโดย ก็อดดริก กริฟฟินดอร์ หนึ่งในสมาชิกทั้งสี่คนที่ร่วมกันก่อตั้งโรงเรียนคาถาพ่อมดแม่มดและเวทมนตร์ศาสตร์ฮอกวอตส์ สัญลักษณ์ประจำบ้านคือ สิงโต สีประจำบ้านคือ สีแดง และสีทอง คุณสมบัติของพ่อมดแม่มดรุ่นเยาว์ที่จะอยู่บ้านหลังนี้ได้ ต้องมีความซื่อสัตย์ มีไหวพริบ มีคุณธรรม ชอบความท้าทาย และกล้าหาญ โดยรวมๆคือ เป็นคนดีนั่นเอง ซึ่งจะตรงข้ามกันกับ บ้านสลิธีริน อาจารย์ประจำบ้านคนปัจจุบันคือศาสตร์ตราจารย์มินอร์ว่า มักกอลนากัล ผีประจำบ้านคือ นิกหัวเกือบขาด(เซอร์นิโคลัส เดอ มิมซี-พอร์พิงตัน)ฮัฟเฟิลพัฟ ฮัฟเฟิลพัฟ. บ้านหลังนี้รับนักเรียนที่มีความมุ่งมั่น อดทน และมีความยุติธรรม สีประจำบ้าน คือ สีเหลืองและดำ สัตว์ที่เป็นสัญลักษณ์ คือ ตัวแบดเจอร์ ผู้ก่อตั้งบ้านหลังนี้ คือ เฮลก้า ฮัฟเฟิลพัฟ ซึ่งเป็นเพื่อนสนิทกับ เรเวนคลอ เฮลกา เป็นแม่มดที่มีเสน่ห์ หมวกคัดสรรกล่าวว่าเธอมาจาก The Valley ซึ่งสันนิษฐานว่าน่าจะเป็นเวลส์ อาจารย์ประจำบ้านฮัฟเฟิลพัฟ คือ ศาสตราจารย์ โพโมนา สเปราท์ ผีประจำบ้านคือ บาทหลวงอ้วนเรเวนคลอ เรเวนคลอ. บ้านเรเวนคลอบ้านหลังนี้เหมาะสำหรับเด็กฉลาด บ้านนี้รับนักเรียนที่ เฉลียวฉลาด,ไม่ไร้สาระ,บุคลิกดี บ้านหลังนี้ถูกตั้งขึ้นโดย "โรเวนนา เรเวนคลอ" ซึ่งตั้งขึ้นพร้อมๆ กับ บ้านกริฟฟินดอร์ , บ้านฮัฟเฟิลพัฟ และ บ้านสลิธีริน สีประจำบ้านนี้คือ สีน้ำเงินและสีบรอนซ์ สัญลักษณ์ประจำบ้าน คือ นกอินทรี ศาสตราจารย์ประจำบ้านหลังนี้ในปัจจุบัน คือ ศาสตราจารย์ฟลิตวิก (ศาสตราจารย์สอนวิชาคาถา) ผีประจำบ้านคีอ สุภาพสตรีสีเทา("เฮเลนนา เรเวนคลอ"ลูกสาวของโรเวนนา)สลิธีริน สลิธีริน. บ้านสลิธีรีนเป็นบ้านสำหรับคนที่ทำทุกอย่างเพื่อเป้าหมาย นักเรียนของบ้านนี้จึงมักเป็นคนฉลาด แกมโกง สีประจำบ้านหลังนี้ คือ สีเขียวและสีเงิน สัญลักษณ์ประจำบ้าน คือ งู บ้านสลิธีลินถูกตั้งขึ้นโดย ซัลลาซาร์ สลิธีริน ผู้ที่ไม่ต้องการให้พวกที่เกิดจากคนที่ไม่มีเวทมนตร์หรือมักเกิ้ลมาอยู่ในโรงเรียนฮอกวอตส์ เพราะซัลลาซาร์ สลิธีริน ต้องการเพียงผู้วิเศษเท่านั้นที่จะมาเรียนโรงเรียนฮอกวอตส์ได้ และไม่นานนัก ซัลลาซาร์ สลิธีริน กับ ก็อดดริก กริฟฟินดอร์(ผู้สร้างบ้านกริฟฟินดอร์) ก็ได้ทะเลาะกันถึงขั้นรุนแรง หลังจากนั้น ซัลลาซาร์ สลิธีริน จึงตัดสินใจทิ้งโรงเรียน ก่อนที่จะไป ซัลลาซาร์ สลิธีรีน ได้สร้างห้องๆหนึ่งไว้ในโรงเรียนฮอกวอตส์แห่งนี้ โดยมีชื่อว่า "ห้องแห่งความลับ" ห้องแห่งความลับนี้จะไม่สามารถเปิดออกได้ถ้าไม่มี "ทายาทสลิธีรินที่แท้จริง" เป็นผู้เปิดเท่านั้น ผีประจำบ้านคือ บารอนเลือด อาจารย์ประจำบ้านคือ ศาสตราจารย์ สเนป (สอนวิชา ปรุงยา,วิชาป้องกันจากศาสตร์มืด)และศาสตราจารย์ฮอเรซ ซลักฮอร์น(สอนวิชา ปรุงยา)สถานที่ภายในฮอกวอตส์ภายในปราสาทสถานที่ภายในฮอกวอตส์. ภายในปราสาท. - ห้องแห่งความลับ อยู่ที่ห้องน้ำเก่าหญิง เป็นไปไม่ได้ว่าอยู่ใต้ทะเลสาบ เป็นที่อยู่อาศัยของบาสิลิกส์ สร้างโดยซัลลาซาร์ สลิธีริน เพื่อกำจัดนักเรียนที่มีสายเลือดมักเกิ้ลให้หมดไป คาดว่าห้องนี้ว่างเปล่าตั้งแต่จบแฮร์รี่ พอตเตอร์กับห้องแห่งความลับ - ห้องโถงใหญ่ เป็นห้องขนาดใหญ่ มีโต๊ะขนาดใหญ่สี่ตัวสำหรับแต่ละบ้าน บนส่วนที่ยกพื้นมีโต๊ะสูงสำหรับบุคลากร เพดานของห้องนี้ลงคาถาไว้ ดังนั้นจะดูเหมือนกับท้องฟ้าข้างนอก นอกจากนี้ยังมีห้องเล็กๆที่มีเตาผิงและรูปภาพจำนวนมาก เป็นที่รวมตัวกันครั้งแรกของตัวแทนการประลองเวทในแฮร์รี่ พอตเตอร์กับถ้วยอัคนีและในการสอบว.พ.ร.ส.จะใช้ห้องโถงใหญ่นี้ในการสอบ - ห้องพยาบาล ตั้งอยู่บนชั้นหนึ่ง มีเตียงจำนวนมาก ปูด้วยผ้าขาว และเป็นห้องทำงานของมาดามพอมฟรีย์ด้วย - ห้องน้ำของเมอร์เทิลจอมคร่ำครวญ ตั้งอยู่บนชั้นสอง เป็นที่ตั้งของทางเข้าสู่ห้องแห่งความลับ ซึ่งทางเข้านั้นเป็นอ่างล้างหน้าที่มีรูปงูอยู่บนก๊อกน้ำ เปิดด้วยการพูดในภาษาพาเซล เด็กหญิงที่ชื่อเมอร์เทิลอยู่ในห้องน้ำนี้เมื่อทอม ริดเดิลเปิดห้องแห่งความลับครั้งแรก และตายในทันทีที่สบตากับบาสิลิสก์ เธอกลายเป็นผีประจำห้องน้ำนี้ ห้องน้ำนี้ยังคงใช้งานอยู่ แต่นักเรียนมักจะหลีกเลี่ยงเพราะเสียงคร่ำครวญของเมอร์เทิล - ระเบียงชั้นสาม ในแฮร์รี่ พอตเตอร์กับศิลาอาถรรพ์ ระเบียงชั้นสามเป็นสถานที่ต้องห้ามสำหรับนักเรียนทุกคน เพราะเป็นที่ซ่อนของศิลาอาถรรพ์ ซึ่งมีด่านแรกคือสุนัขสามหัว ด่านสองคือกับดักมาร ด่านสามคือกุญแจมีปีก ด่านที่สี่คือเกมส์หมากรุกพ่อมด ด่านที่ห้าคือยาพิษเจ็ดขวด และด่านที่หกคือโทรลล์ เนื่องจากศิลาอาถรรพ์ไม่ได้อยู่ที่นี่แล้ว คาดว่าระเบียงส่วนหนึ่งไม่เป็นสถานที่ต้องห้าม เป็นที่เรียนวิชาการป้องกันตัวจากศาสตร์มืด - ห้องสมุด ตั้งอยู่บนชั้นสอง มีส่วนต้องห้ามอยู่ด้านหลัง(หมวดหนังสือต้องห้าม) ซึ่งจำเป็นต้องใช้ลายเซ็นของอาจารย์เพื่อเอาหนังสือได้ - ห้องน้ำพรีเฟ็ค ตั้งอยู่บนชั้นห้า ซ่อนอยู่หลังประตูบานที่สี่ กัปตันทีมควิดดิชสามารถใช้ห้องน้ำนี้ได้เช่นกัน การเข้าจำเป็นต้องใช้รหัสผ่าน บางครั้งเมอร์เทิลก็จะขึ้นมาที่นี่ด้วย - ห้องต้องประสงค์ ตั้งอยู่บนทางเดินชั้นเจ็ด ปรากฏขึ้นเมื่อมีคนต้องการใช้เท่านั้น ผู้ที่ต้องการเข้า จะต้องเดินผ่านทางเข้าที่ซ่อนอยู่สามรอบ และตั้งสติอยู่ที่สิ่งที่ต้องการ จากนั้นประตูจะปรากฏขึ้นพร้อมกับสิ่งที่ต้องการภายใน - ห้องอาจารย์ใหญ่ ทางเข้าของห้องอยู่บนชั้นเจ็ด หลังรูปปั้นการ์กอยล์ เมื่อบอกรหัสผ่านที่ถูกต้อง การ์กอยล์จะขยับและกำแพงจะแยกออก เผยให้เห็นบันไดวนทำด้วยหินซึ่งทำหน้าที่เหมือนบันไดเลื่อน ภายในห้องซึ่งตั้งอยู่บนหอคอยเป็นห้องทรงกลม สามารถมองเห็นสนามควิดดิชและภูเขาโดยรอบได้ ในห้องตกแต่งด้วยรูปเหมือนของอาจารย์ใหญ่คนก่อนๆซึ่งมีพันธกิจต้องช่วยเหลืออาจารย์ใหญ่คนปัจจุบัน นอกจากนี้ยังเป็นที่เก็บของหมวกคัดสรรและดาบของกริฟฟินดอร์ ห้องนี้สามารถปิดกั้นตัวเอง ไม่ให้ผู้ที่ไม่ใช่อาจารย์ใหญ่โดยชอบธรรมเข้าได้ อย่างที่เกิดขึ้นในหนังสือเล่มที่ห้ากับอัมบริดจ์ - หอดูดาว เป็นที่เรียนวิชาดาราศาสตร์ เป็นหอคอยที่สูงที่สุด และเป็นที่ที่อัลบัส ดัมเบิลดอร์ถูกสังหารโดยสเนป - หอคอยทิศเหนือ เป็นที่ตั้งของหนึ่งในสองห้องเรียนพยากรณ์ศาสตร์ และห้องทำงานของศาสตราจารย์ทรีลอว์นีย์ - หอคอยทิศตะวันตก เป็นที่ตั้งของโรงนกฮูก ทั้งนกฮูกของโรงเรียนและที่เป็นสัตว์เลี้ยงของนักเรียนห้องต้องประสงค์ ห้องต้องประสงค์. ห้องต้องประสงค์เป็นห้องชนิดหนึ่งในจินตนาการของนักเขียน เจ. เค. โรว์ลิ่งในเรื่องแฮร์รี่ พอตเตอร์ มีอีกชื่อว่าห้องไปไปมามา (หมายเหตุ:ในภาพยนตร์ใช้ชื่อว่าห้องมาแล้วไป) ห้องต้องประสงค์ถูกซ่อนอยู่ตามกำแพงของฮอกวอตส์ ห้องต้องประสงค์จะเกิดขึ้นได้ก็ต่อเมื่อมีผู้ต้องการมันโดยต้องตั้งสมาธิให้แน่วแน่ว่าต้องการอะไร หากทำได้ก็จะสามารถเข้าไปในห้องต้องประสงค์ได้ แฮร์รี่เคยใช้ที่นี้เป็นที่ฝึกการป้องกันตัวจากศาสตร์มืดกับพวกกองทัพดัมเบิลดอร์ ภายหลังถูกอัมบริดจ์พบเข้า แต่ในภาคหกแฮร์รี่เข้าไปเอาตำราการปรุงยาของเขาไปซ่อนและเดรโก มัลฟอยเข้าไปใช้ในการซ่อมตู้อันตรธาน เพื่อให้เหล่าผู้เสพความตายเข้ามาข้างในปราสาทฮอกวอตส์ได้ ห้องต้องประสงค์มีบทบาทในภาคเจ็ดอย่างมากเพราะแฮร์รี่พบรัดเกล้าแห่งเรเวนคลอที่เป็นฮอร์ครักซ์และสามารถทำลายลงได้ด้วยเพลิงปีศาจแต่เนื่องจากเพลิงปีศาจได้จุดเผาห้องต้องประสงค์จะสลายไปภายนอกปราสาทภายนอกปราสาท. - หมู่บ้านฮอกส์มี้ด เป็นหมู่บ้านแห่งเดียวในอังกฤษที่มีประชากรพ่อมดแม่มด โดยไม่มีมักเกิ้ลอาศัยอยู่เลยซึ่งอยู่ใกล้กับฮอกวอตส์ เป็นสถานที่ท่องเที่ยวที่ทางฮอกวอตส์ได้อนุญาตให้นักเรียนฮอกวอตส์สามารถเที่ยวหมู่บ้านฮอกส์มี้ดได้แต่โดยเฉพาะปี 3 ขึ้นไปและจะต้องได้รับอนุญาตจากผู้ปกครอง - ทะเลสาบสีดำ ตั้งอยู่ทางทิศใต้ของปราสาท มีสิ่งมีชีวิตหลายชนิดอาศัยอยู่ รวมถึงปลาหมึกยักษ์และชาวเงือก - กระท่อมของแฮกริด ตั้งอยู่ใกล้กับทางเข้าป่าต้องห้าม เป็นที่อยู่ของแฮกริด อาจารย์คนเดียวที่อาศัยอยู่นอกปราสาท - ป่าต้องห้าม เป็นสถานที่ต้องห้ามสำหรับนักเรียน ยกเว้นในการเรียนการดูแลสัตว์วิเศษ และการกักบริเวณ มีสิ่งมีชีวิตหลายชนิดอาศัยอยู่ เช่น เซ็นทอร์ มนุษย์หมาป่า แมงมุมอะโครแมนทูลา โทรลล์ ยูนิคอร์น เธสตรอล และยักษ์ - เรือนกระจก มีอย่างน้อยสามเรือน เป็นที่เรียนวิชาสมุนไพรศาสตร์ - ต้นวิลโลว์จอมหวด ต้นไม้โหดร้าย ปลูกโดยศาสตราจารย์ดัมเบิลดอร์เมื่อรีมัส ลูปินเข้าเรียน เป็นทางลัดไปยังเพิงโหยหวน - สนามควิดดิช ใช้สำหรับแข่งขันและฝึกซ้อมควิดดิช - หลุมฝังศพสีขาว เป็นที่ฝังศพของดัมเบิลดอร์ ตั้งอยู่กลางทะเลสาบ (ตามภาพยนตร์แฮร์รี่ พอตเตอร์ กับเครื่องรางยมทูต ภาค 1)</doc>
