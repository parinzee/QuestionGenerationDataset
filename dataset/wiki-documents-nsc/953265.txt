<doc id="953265" url="https://th.wikipedia.org/wiki?curid=953265" title="ภูเขาไฟสตรอมโบลี">ภูเขาไฟสตรอมโบลี ภูเขาไฟสตรอมโบลี (; , ภาษากรีกโบราณ: , Strongulē) เป็นเกาะขนาดเล็กในทะเลติร์เรเนียนนอกชายฝั่งทางเหนือของซิซิลี เป็นหนึ่งในสามของภูเขาไฟมีพลังในอิตาลี สตรอมโบลีเป็นหนึ่งในแปดเกาะของหมู่เกาะเอโอเลียนซึ่งเกาะภูเขาไฟรูปโค้งทางเหนือของซิซิลี ชื่อของสตอมโบลีมาจากภาษากรีกโบราณคำว่า Strongulē ที่ตั้งตามลักษณะลักษณะกลมพองของมัน เกาะแห่งนี้มีประชากรอาศัยอยู่ราว 500 คน ภูเขาไฟลูกนี้ปะทุค่อนข้างบ่อยและมีกิจกรรมทางภูเขาไฟกับปะทุเล็ก ๆ เป็นระยะ ๆ บ่อยครั้งสามารถสังเกตได้จากหลายจุดบนเกาะและจากทะเลโดยรอบ ทำให้ตั้งชื่อเล่นให้เกาะนี้ว่า "ประภาคารแห่งเมดิเตอร์เรเนียน" การปะทุหลักครั้งล่าสุดของสตอมโบลีปะทุในวันที่ 13 เมษายน พ.ศ. 2552 สตอมโบลีสูงกว่าระดับน้ำทะเลประมาณ 926 เมตร และวัดจากฐานตรงจากก้นทะเลจะมีความสูงประมาณ 2,700 เมตร และมีปล่องภูเขาไฟ 3 แห่งบนเกาะ ลักษณะทางธรณีวิทยาที่สำคัญของภูเขาไฟคือ ธารของไฟ (Sciara del Fuoco) ทางลาดรูปเกือกม้าขนาดใหญ่ที่เกิดการพังทลายกรวยภูเขาไฟด้านตะวันตกเฉียงเหนือเมือ 13,000 ปีที่แล้ว ทางตะวัรออกเฉียงเหนือของเกาะระยะทางประมาณ 2 กิโลเมตรจะมีเกาะสตรอมโบลีคลิโอซึ่งเป็นเศษซากปลักภูเขาไฟของภูเขาไฟลูกเดิมภูเขาไฟ ภูเขาไฟ. สตอมโบลีปะทุอย่างต่อเนื่องมาตั้งแต่เกือบ 2,000 ปีที่แล้ว รูปแบบของการปะทุจะปะทุขึ้นที่ปล่องบนยอดภูเขา และปากครั้งก็มีการปะทุบอมบ์ภูเขาไฟออกมาเล็กน้อย เป็นระยะ ๆ ตั้งแต่นาทีจนถึงชั่วโมง การปะทุแบบนี้เรียกว่าการประทุแบบสตรอมโบเลียนซึ่งสามารถพบได้ในภูเขาไฟอื่น ๆ ทั่วโลก เป็นการระเบิดที่ไม่รุนแรงแต่ปะทุเป็นระยะ ๆ และมักปะทุเศษชิ้นส่วนเปลือกนอก ขี้เถ้า เศษหินและบอมพ์ภูเขาไฟ การปะทุของสตรอมโบลีนั้นมีการปะทุแบบเฉพาะตัว ส่วนการไหลของลาวานั้นจะออกมาเฉพาะช่วงที่มีกิจกรรมทางภูเขาไฟสูง เกิดการปะทุขึ้นครั้งแรกในรอบ 17 ปีใน พ.ศ. 2545 และอีกครั้งใน พ.ศ. 2546, พ.ศ. 2550 และ 2556-2557 การปลดปล่อยก๊าซของภูเขาไฟลูกนี้จะวัดโดยมัลติ-แก๊สซึ่งจะตรวจสอบการเพิ่มขึ้นของแม็กม่าล่วงหน้าซึ่งจะช่วยพยากรกิจกรรมทางภูเขาไฟได้ล่วงหน้า</doc>
