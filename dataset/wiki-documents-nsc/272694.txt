<doc id="272694" url="https://th.wikipedia.org/wiki?curid=272694" title="โรมิโอ + จูเลียต">โรมิโอ + จูเลียต โรเมโอ + จูเลียต () เป็นภาพยนตร์ที่ออกฉายในปี พ.ศ. 2539 กำกับและเขียนบทโดย บาซ เลอห์มานน์ ดัดแปลงจากละครโศกนาฏกรรม โรเมโอและจูเลียต ผลงานประพันธ์ในปี พ.ศ. 2138 (ค.ศ. 1595) ของวิลเลียม เชกสเปียร์ นำแสดงโดย ลีโอนาร์โด ดิ คาปริโอ ในบท โรเมโอ มอนตะคิว และแคลร์ เดนส์ ในบท จูเลียต คาปุเล็ต ภาพยนตร์ดัดแปลงเนื้อหาจากบทละครดั้งเดิม ที่เหตุการณ์ในท้องเรื่องเกิดขึ้นที่เมืองเวโรนา ตอนเหนือของอิตาลี ในคริสต์ศตวรรษที่ 16 เป็นเหตุการณ์ในยุคปัจจุบัน ที่เมืองชายทะเลแห่งหนึ่งในเม็กซิโก มีชายหาดสมมุติชื่อ หาดเวโรนา บทสนทนาในเรื่อง ใช้สำนวนภาษาดั้งเดิมของเชกสเปียร์ แต่เปลี่ยนแปลงอุปกรณ์ประกอบฉากเป็นสิ่งของในยุคปัจจุบัน เช่นฉากดวลดาบในบทละครต้นฉบับ ก็เปลี่ยนเป็นฉากดวลปืนพกในปั๊มน้ำมัน, ฉากวิ่งไล่ล่า ก็เปลี่ยนเป็นฉากแข่งรถยนต์ ความแค้นระหว่างตระกูลมอนตะคิว กับตระกูลคาปุเล็ต ก็เปลี่ยนเป็นการแข่งขันทางการค้าระหว่างบริษัทของทั้งสองตระกูล ดนตรีประกอบภาพยนตร์ แต่งโดยเครก อาร์มสตรอง, Nellee Hooper และ Marius De Vries ประกอบกับเพลงอัลเทอร์เนทีฟร็อกและป็อปตามสมัยนิยม ของเรดิโอเฮด, เดอะ คาร์ดิแกนส์, การ์เบจ และศิลปินอื่นๆ เช่น Butthole Surfers, Gavin Friday, Everclear ภาพยนตร์ประสบความสำเร็จทั่วโลก มียอดจำหน่ายบัตรถึง 147 ล้านดอลลาร์สหรัฐ จากงบประมาณสร้าง 14.5 ล้านดอลลาร์สหรัฐ และได้รับคำชื่นชมในเชิงบวกจากผู้ชมเว็บไซต์ Rotten Tomatoes แต่โรเจอร์ อีเบิร์ต จากหนังสือพิมพ์ชิคาโกซันไทม์ส ไม่ชอบภาพยนตร์เรื่องนี้ และให้เพียง 2 ดาว จาก 4 ดาว ภาพยนตร์ได้ออกฉายในเทศกาลภาพยนตร์นานาชาติเบอร์ลิน และได้รับการเสนอชื่อเข้าชิงรางวัลหมีทอง สาขาภาพยนตร์ยอดเยี่ยม และเข้าชิงรางวัลออสการ์ สาขาการออกแบบศิลป์ยอดเยี่ยม ภาพยนตร์ฉบับที่ฉายในประเทศไทย ใช้บทพากย์ที่ดัดแปลงจากพระราชนิพนธ์แปล ของพระบาทสมเด็จพระมงกุฎเกล้าเจ้าอยู่หัว ดัดแปลงสำนวนโดยหม่อมเจ้าทิพยฉัตร ฉัตรชัยนักแสดงมอนตะคิวนักแสดง. มอนตะคิว. - ลีโอนาร์โด ดิ คาปริโอ เป็น โรเมโอ มอนตะคิว - ไบรอัน เดนเนฮี เป็น เท็ด มอนตะคิว (พ่อโรเมโอ) - คริสตินา พิคเคิลส์ เป็น แคโรไลน์ มอนตะคิว (แม่โรเมโอ) - แดช ไมฮ็อก เป็น เบ็นโวลิโอ มอนตะคิว (ลูกพี่ลูกน้องโรเมโอ)คาปุเล็ตคาปุเล็ต. - แคลร์ เดนส์ เป็น จูเลียต คาปุเล็ต - พอล ซอวิโน เป็น ฟุลเกนชิโอ คาปุเล็ต (พ่อจูเลียต) - ไดแอน เวนอรา เป็น กลอเรีย คาปุเล็ต (แม่จูเลียต) - จอห์น เลกูอิซาโม เป็น ติบอลท์ คาปุเล็ต (ลูกพี่ลูกน้องจูเลียต) - มิเรียม มาร์โกลีส เป็น แม่นมจูเลียต - วินเซ็นต์ ลาเรสกา เป็น อาบราผู้เกี่ยวข้องผู้เกี่ยวข้อง. - แฮร์โรลด์ แพร์ริโน เป็น เมอร์คิวชิโอ (เพื่อนโรเมโอ) - พีท โพสเทลเวท เป็น บาทหลวงลอเรนซ์ - พอล รัดด์ เป็น เดฟ แพรีส (ลูกชายนายกเทศมนตรี) - วอนดี เคอร์ติส-ฮอลล์ เป็น กัปตันพรินซ์ (หัวหน้าตำรวจ)</doc>
