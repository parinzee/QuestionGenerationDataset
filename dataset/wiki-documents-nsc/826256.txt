<doc id="826256" url="https://th.wikipedia.org/wiki?curid=826256" title="เสฺวเฉิง">เสฺวเฉิงประวัติ ประวัติ. เกิดวันที่ 3 ตุลาคม ค.ศ. 1966 พระสังฆาธิการเสฺวเฉิงกำเนิดเมื่อปี พ.ศ. ๒๕๐๙ ณ อำเภอเซียนโหยว มณฑลฝูเจี้ยน (ฮกเกี้ยน) เข้าอุปสมบท ณ วัดก่วงฮั่ว เมืองผูเถียน เมื่อปี พ.ศ. ๒๕๒๕ ภายใต้การอุปัชฌาย์และปลงผมจากพระอาจารย์อาวุโสติ้งไห่ จากนั้นได้ศึกษาพระธรรมจากพระอาจารย์ใหญ่หยวนจัว สำเร็จการศึกษามหาบัณฑิตจากสำนักการศึกษาพระพุทธศาสนาแห่งประเทศจีนเมื่อปี พ.ศ. ๒๕๐๙ ได้รับถวายปริญญาดุษฎีบัณฑิตจากสำนักงานคณะกรรมการการศึกษา มหาจุฬาลงกรณ์ราชวิทยาลัยแห่งประเทศไทยเมื่อปี พ.ศ. ๒๕๕๐ ได้รับถวายรางวัลสันติภาพพระเถระอติษะแห่งบังกลาเทศเมื่อปี พ.ศ. ๒๕๕๓ ได้รับถวายสมัญญาว่า “พระอาจารย์ไตรปิฎก” จากสมาคมภิกษุแห่งประเทศอินเดียเมื่อปี พ.ศ. ๒๕๕๔ ขณะนี้ดำรงตำแหน่งประธานสมาคมพระพุทธศาสนาแห่งประเทศจีน คณบดีสำนักการศึกษาพระพุทธศาสนาแห่งประเทศจีน ประธานสมาคมพระพุทธศาสนาประจำมณฑลฝูเจี้ยน เจ้าอาวาสวัดก่วงฮั่ว เมืองผูเถียน มณฑลฝูเจี้ยน เจ้าอาวาสวัดฝ่าเหมิน อำเภอฝูเฟิง มณฑลส่านซี และเจ้าอาวาสวัดหลงเฉวียนแห่งกรุงปักกิ่ง ขณะเดียวกัน พระสังฆาธิการเสฺวเฉิงยังดำรงตำแหน่งคณะกรรมการที่ปรึกษาทางการเมืองประชาชนแห่งชาติจีน รองประธานและผู้ดำเนินงานของคณะกรรมการศาสนาเพื่อสันติภาพแห่งประเทศจีน รองคณบดีสำนักวิจัยการศึกษามนุษย์และศาสนาระดับสูงประจำมหาวิทยาลัยเป่ยจิงนอร์มัล บรรณาธิการประจำนิตยสาร “พระสัทธรรม” เป็นต้น</doc>
