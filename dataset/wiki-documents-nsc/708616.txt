<doc id="708616" url="https://th.wikipedia.org/wiki?curid=708616" title="อิคาริ ชินจิ">อิคาริ ชินจิ อิคาริ ชินจิ () เป็นตัวละครในการ์ตูนชุด อีวานเกเลียน โดยผู้กำกับฮิเดะอะกิ อันโนะ รับบทบาทเป็นตัวเอกของเรื่องตั้งแต่เริ่มฉายครั้งแรกในปี 2538 ชินจิซึ่งเป็นเด็กนักเรียนธรรมดาที่โดดเดี่ยว ได้ถูก อิคาริ เก็นโด บิดาของเขาซึ่งเป็นผู้บัญชาการเนิร์ฟเรียกตัวไปเพื่อประจำการเป็นนักบินของอีวานเกเลียน หมายเลข 01 ในขณะที่เมืองนีโอโตเกียว-03 กำลังถูกสิ่งมีชีวิตที่เรียกว่าเทวทูตบุกโจมตี ภายหลังเหตุการณ์สงบลง ชินจิเริ่มใช้ชีวิตนีโอโตเกียว-03 และได้เริ่มมีเพื่อนในรั้วโรงเรียน ผู้กำกับอันโนะได้อธิบายถึงตัวละครนี้ว่า ชินจิเป็นเด็กที่ชอบปลีกตัวเองจากสังคม และคิดว่าตัวเองไม่เป็นที่ต้องงการของใคร ๆ ถึงตัวเขาจะตายไปก็ไม่เป็นไร นอกจากนี้ผู้กำกับอันโนะยังอธิบายอีกว่า ชินจิกับคะสึรางิ มิซาโตะ มีสิ่งที่เหมือนกันคือ ทั้งคู่ต่างกลัวการถูกทำให้เจ็บปวด</doc>
