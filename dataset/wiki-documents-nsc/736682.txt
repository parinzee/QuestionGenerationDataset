<doc id="736682" url="https://th.wikipedia.org/wiki?curid=736682" title="แรงโน้มถ่วง (เพลงทเวนตีไฟฟ์อาเวอส์)">แรงโน้มถ่วง (เพลงทเวนตีไฟฟ์อาเวอส์) "แรงโน้มถ่วง" เป็นซิงเกิลของวงดนตรีทเวนตีไฟฟ์อาเวอส์ ในปี พ.ศ. 2558 กับค่ายจีนี่เรคคอร์ดสในเครือจีเอ็มเอ็ม แกรมมี่ ประพันธ์เนื้อร้องโดย ปิยวัฒน์ มีเครือ แต่งทำนองโดย สมพล รุ่งพานิชย์ และเรียบเรียงโดย ทเวนตีไฟฟ์อาเวอส์ เนื้อหาของเพลงนี้ 25hours ได้สร้างมาจากจินตนาการที่ว่า "เหมือนพวกเราอยู่ในยานลำหนึ่ง ยานที่ชื่อว่า 25hours พยายามที่จะทะยานไปดาวอีกดวง แต่ดันมีแรงโน้มถ่วงนี่แหละ ที่มาฉุดรั้งเราไว้ มันก็เหมือนปัญหา ความกลัว ในชีวิต ของคนเราทุกคนนี่แหละ แต่พวกเราทุกคนเชื่อว่า ถ้าเรามีควาฝัน มีความแน่วแน่พอ เราจะสามารถก้าวผ่านทุกปัญหาไปได้ เหมือนแรงพลังที่จะต้านทุกแรงโน้มถ่วงออกไปได้ วันหนึ่งสิ่งที่เรียกว่า ความฝัน อาจจะกลายเป็นความจริงได้" ในส่วนของดนตรี เพลงนี้เป็นเพลงสนุก เป็นเพลงเต้นรำ ที่มีกลิ่นอายของเพลงดิสโก้ ยุค 70 ซึ่งผสมไปด้วยเสียง ซินทิไซเซอร์แบบวินเทจ เป็นเพลงดิสโก้ ที่วงแอบใส่อารมณ์ดนตรีแบบภาพยนตร์จีน ให้อารมณ์เหมือนตอนที่จะออกเดินทางไปรบการตอบรับ การตอบรับ. เพลง "แรงโน้มถ่วง" ได้อันดับสูงสุดที่ 4 จากการจัดอันดับของซี้ดเอฟเอ็ม ในชาร์ตของ ซี้ดเอฟเอ็ม ชาร์ตท็อป 20 ประจำวันที่ 24 พฤษภาคม พ.ศ. 2558 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานีชาร์ต</doc>
