<doc id="429937" url="https://th.wikipedia.org/wiki?curid=429937" title="มะกอกฝรั่ง">มะกอกฝรั่ง มะกอกฝรั่ง, มะกอกหวาน หรือ มะกอกดง () เป็นไม้ยืนต้นเขตร้อนขนาดกลาง ใบประกอบ ดอกช่อ ดอกย่อยสีเหลืองอ่อน มีขนาดเล็ก ผลกลมรี สีเขียวเข้ม พอแก่สีจะอ่อนลง เนื้อมีรสมัน เปรียวอมหวาน ติดผลตลอดปี มีชื่อเรียกแตกต่างกันมากมาย เช่น พอมซิเทย์ (pomsitay) ในตรินิแดดและโตเบโก, ปอมซีแตร์ () ในดอมินีกา, กัวเดอลุป และมาร์ตีนิก, มันซานาเดโอโร () ในสาธารณรัฐโดมินิกัน, จูนพลัม (June plum) ในเบอร์มิวดาและจาเมกา, ยูปลอน () ในคอสตาริกา, โฮโบอินดิโอ () ในเวเนซุเอลา, โกลเดนแอปเปิล (golden apple) ในบาร์เบโดสและกายอานา, กาฌา-มังกา ( ในบราซิล, กว๋าก๊อก () ในเวียดนาม และ เกอดนดง () ในอินโดนีเซียการใช้ประโยชน์ การใช้ประโยชน์. มะกอกฝรั่งนิยมกินเป็นผลไม้สดและใช้ทำน้ำมะกอกฝรั่ง ในมาเลเซียและอินโดนีเซียนิยมกินกับกะปิ เป็นส่วนผสมในโรจะก์ (อาหารพื้นเมืองของมาเลเซียและสิงคโปร์ คล้ายยำผลไม้หรือส้มตำผลไม้) ในฟิจิใช้ทำแยม ในซามัวและตองกาใช้ทำ otai ในชวาตะวันตกนำใบอ่อนไปทำ pepes ในเวียดนามนิยมรับประทานผลดิบ โดยหั่นเป็นชิ้นบาง กินกับเกลือ น้ำตาล พริกสดหรือกะปิ ในจาเมกา กินผลสดโดยนำไปคลุกเกลือ หรือทำเป็นน้ำผลไม้โดยเติมน้ำตาลและขิง</doc>
