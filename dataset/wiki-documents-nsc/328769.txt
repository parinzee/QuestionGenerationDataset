<doc id="328769" url="https://th.wikipedia.org/wiki?curid=328769" title="แอลเบิร์ต เบียร์สตัดท์">แอลเบิร์ต เบียร์สตัดท์ แอลเบิร์ต เบียร์สตัดท์ () (8 มกราคม ค.ศ. 1848 - 18 กุมภาพันธ์ ค.ศ. 1902) ผู้เป็นจิตรกรอเมริกันเชื้อสายเยอรมันที่เกิดในประเทศเยอรมนี เป็นจิตรกรของสกุลศิลปะลุ่มแม่น้ำฮัดสันซึ่งเป็นขบวนการทางจิตรกรรมอันสำคัญขบวนการหนึ่งของประวัติศาสตร์การเขียนภาพในสหรัฐอเมริกาที่รุ่งเรืองอยู่ราวระหว่างกลางคริสต์ศตวรรษที่ 19 จุดเด่นของงานเขียนของโคลในรูปแบบการเขียนแบบลุ่มแม่น้ำฮัดสันและงานของตนเองอยู่ที่ความเป็นสัจจะและรายละเอียดของภูมิทัศน์และป่าเขาของสหรัฐอเมริกาตามแนวเขียนแบบศิลปะจินตนิยม และ ศิลปะธรรมชาตินิยม ในบรรยากาศที่แทบจะมีแสงเรืองรอง ซึ่งบางครั้งทำให้ได้ชื่อว่า "ศิลปะเรืองแสงแบบอเมริกัน" (Luminism American style) นอกจากนั้นแล้วแอลเบิร์ต เบียร์สตัดท์และทอมัส โมแรนก็ยังจัดอยู่ในกลุ่มสกุลศิลปะเทือกเขาร็อคคีด้วย เบียร์สตัดท์เป็นจิตรกรผู้มีความเชี่ยวชาญในการเขียนภาพภูมิทัศน์ของอเมริกาตะวันตกอันงดงาม ที่ได้มาจากการร่วมเดินทางไปกับผู้ทำการขยายดินแดนไปยังตะวันตกหลายครั้ง แม้ว่าจะไม่ได้เป็นจิตรกรคนแรกที่ทำการบันทึกทิวทัศน์ดังกล่าวแต่เบียร์สตัดท์เป็นจิตรกรชั้นนำคนสำคัญคนหนึ่งในการเขียนภาพของหัวข้อที่ว่าตลอดมาจนปลายคริสต์ศตวรรษที่ 19ระเบียงภาพ</doc>
