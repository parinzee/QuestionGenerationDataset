<doc id="16993" url="https://th.wikipedia.org/wiki?curid=16993" title="ศีลอด">ศีลอด ศีลอด หรือภาษามลายูปัตตานีว่า ปอซอ หรือ ศิยาม ในภาษาอาหรับ หมายถึง การอดอาหารและเครื่องดื่ม และงดการร่วมประเวณี ตั้งแต่ยามรุ่งอรุณ จนกระทั่งถึงเวลาหลังตะวันตกดินประเภทของศีลอด ประเภทของศีลอด. การถือศีลอดมีหลายประเภทเช่น1. ศีลอดภาคบังคับ ที่ชายหญิงมุสลิมที่บรรลุศาสนภาวะต้องปฏิบัติในเดือนรอมะฎอนทุกปี 2. ศีลอดภาคสมัครใจ ที่ชายหญิงมุสลิมถือศีลอดในวันอื่น ๆ นอกเดือนรอมะฎอนมุสลิมที่ต้องถือศีลอดเดือนรอมะฎอนมุสลิมที่ต้องถือศีลอดเดือนรอมะฎอน. 1. บรรลุนิติภาวะตามศาสนบัญญัติ หรือที่เรียกว่า บรรลุศาสนภาวะ ด้วยเหตุนี้ ศีลอดจึงไม่เป็นข้อบังคับสำหรับเด็กที่ยังไม่บรรลุนิติภาวะตามศาสนบัญญัติ (เด็กต้องมีอายุ 15 ปีจันทรคติบริบูรณ์หรือมีสัญลักษณ์อื่น ๆ เช่นฝันเปียกหรือมีประจำเดือน) 2. มีสติสัมปชัญญะครบบริบูรณ์ ศีลอดจึงไม่เป็นข้อบังคับสำหรับคนที่วิกลจริต แม้ว่าอาการวิกลจริตจะเกิดขึ้นชั่วขณะหนึ่งในเวลากลางวันก็ตาม 3. ไม่เมาหรือหมดสติ 4. ไม่เจ็บป่วย เพราะการถือศีลอดอาจเป็นอันตรายต่อสุขภาพกรณีที่ไม่สบาย 5. ไม่มีประจำเดือนหรือมีเลือดหลังจากการคลอดบุตรสาเหตุทำให้ศีลอดเสีย สาเหตุทำให้ศีลอดเสีย. หมายถึง ผู้ถือศีลอดคนใดคนหนึ่งได้กระทำในสิ่งดังต่อไปนี้ถือว่า ศีลอดของเขาเสียทันที่ และจะต้องถือศีลอดชดใช้ภายหลังจากเดือนร่อมะฎอนได้ผ่านพ้นไปแล้ว สิ่งที่ทำให้ศีลอดเสียมีดังต่อไปนี้1. ตั้งใจกิน ไม่ว่าจะมีปริมาณมากหรือน้อยก็ตาม 2. ตั้งใจดื่ม ไม่ว่าจะมีปริมาณมากหรือน้อยก็ตาม 3. ร่วมประเวณี ทั้งด้านหน้าและด้านหลัง 4. ตั้งใจให้ฝุ่นละออง หรือควัน หรือไอน้ำที่มีจำนวนมากเข้าไปในลำคอ 5. การสำเร็จความใคร่ด้วยตนเอง ไม่ว่าชายหรือหญิง 6. การสวนทวารด้วยของเหลวทุกชนิด 7. การตั้งใจอาเจียน</doc>
