<doc id="297790" url="https://th.wikipedia.org/wiki?curid=297790" title="มนุษย์หมาป่า ราชันย์อำมหิต">มนุษย์หมาป่า ราชันย์อำมหิต มนุษย์หมาป่า ราชันย์อำมหิต หรือ The Wolfman เป็นภาพยนตร์ฮอลลัสู้ดที่นำต้นฉบับภาพยนตร์เขย่าขวัญในชื่อเดียวกันเมื่อปี พ.ศ. 2484 กลับมาทำใหม่ โดยผู้กำกับโจ จอห์นสตัน นำแสดงโดย เบนิซิโอ เดล โทโร่, แอนโทนี ฮ็อปกินส์, เอมิลี่ บลันท์, ฮิวโก วีฟวิง และเจอราดีน แชปลิน แต่เดิมมีกำหนดฉายในวันที่ 6 พฤศจิกายน พ.ศ. 2552 แต่ได้เลื่อนมาเข้าฉายวันที่ 12 กุมภาพันธ์ พ.ศ. 2553เรื่องย่อ เรื่องย่อ. ในปี 1891 ชีวิตวัยเยาว์ของ ลอว์เรนซ์ ทัลบอต (เบนิซิโอ เดล โทโร่) จบสิ้นในคืนที่แม่ของเขาตาย หลังจากนั้นเขาก็จากหมู่บ้านเล็กๆ ที่แบล็กมัวร์ไป เขาใช้เวลานานหลายสิบปีหนีจากอดีตอันเจ็บปวด แต่เมื่อ เกว็น คอนลิฟฟ์ (เอมิลี บลันต์) คู่หมั้นของพี่ชายมาขอความช่วยเหลือ เนื่องจากพี่ชายหายตัวไป ทัลบอตก็ต้องเดินทางกลับมายังคฤหาสน์ของครอบครัว ทัลบอตกับพ่อที่ไม่ค่อยสนิทกัน (แอนโทนี ฮ็อปกินส์) จำต้องร่วมกันตามหาพี่ที่สาบสูญ ขณะเดียวกันนั้น เกิดเรื่องสะเทือนขวัญขึ้นในหมู่บ้าน เมื่อสัตว์ดุร้ายกระหายเลือดออกอาละวาดไล่ฆ่าผู้คน สก็อตแลนด์ยาร์ดส่งนักสืบ เอเบอร์ลิน (ฮิวโก วีฟวิง) เข้ามาสืบคดีนี้ พร้อมกับที่ทัลบอตเองก็ค่อยๆ สืบหาความจริงเช่นกัน หลังจากนั้น ทัลบอตได้ยินเรื่องคำสาปที่ทำให้คนกลายร่างเป็นหมาป่าในคืนพระจันทร์เต็มดวง เขาจึงต้องวางแผนล่าเจ้าสัตว์ร้ายนี้เพื่อปกป้องหญิงสาวที่เขาเริ่มจะมีใจให้ เมื่อการไล่ล่าในคืนพระจันทร์เต็มดวงเริ่มขึ้น ชายหนุ่มผู้มีอดีตอันเจ็บปวดก็ได้พบกับด้านมืดที่ซุกซ่อนอยู่ในตัวเองโดยที่เขาไม่เคยคาดคิดมาก่อนเกร็ดจากภาพยนตร์เกร็ดจากภาพยนตร์. - แอนดรูว์ เควิน วอล์กเกอร์ และ เดวิด เซลฟ์ เขียนบทภาพยนตร์เรื่องนี้โดยดัดแปลงจากบทภาพยนตร์ของ เคิร์ต ซิออดแมก เรื่อง The Wolf Man (1941) ซึ่งกำกับโดย จอร์จ แวกเนอร์ และมี ลอน เชนีย์ จูเนียร์ รับบท ลอว์เรนซ์ ทัลบอต หรือมนุษย์หมาป่า ภาพยนตร์เรื่องดังกล่าวทำให้มนุษย์หมาป่าเป็นที่นิยมในวงการภาพยนตร์ และโด่งดังกว่าภาพยนตร์มนุษย์หมาป่าเรื่องแรกๆ อย่าง Werewolf of London (1935) ของผู้กำกับ สจวร์ต วอล์กเกอร์- ก่อนจะมีการนำเรื่องราวของมนุษย์หมาป่ามาสร้างเป็นภาพยนตร์ มีการเล่าขานตำนานความน่ากลัวของมนุษย์ที่กลายร่างเป็นสัตว์ร้ายในคืนพระจันทร์เต็มดวงในหลายวัฒนธรรมมานานหลายร้อยปีแล้ว เช่น ในตำนานกรีกโบราณ และในบันทึก Otia Imperialia เมื่อปี 1212 ของ เกอร์เวสแห่งทิลเบรี- ตัวละคร จอห์น ทัลบอต ใน The Wolf Man (1941) ซึ่งรับบทโดย คล็อด เรนส์ นั้นมีบทบาทเพียงน้อยนิด แต่ในเรื่องนี้ ผู้สร้างต้องการให้ จอห์น ทัลบอต ที่รับบทโดย แอนโธนี ฮอปกินส์ มีความสำคัญต่อเรื่องราว นอกจากนี้ พวกเขายังเน้นความสำคัญของตัวละครอย่าง เกว็น คอนลิฟฟ์ ที่รับบทโดย เอมิลี บลันต์ และหัวหน้ายิปซี มาเลวา ที่รับบทโดย เจอรัลดีน แชปลิน- ช่างแต่งหน้าเทคนิคพิเศษ ริก เบเกอร์ ต้องการให้ตัวละครในภาพยนตร์เรื่องนี้ดูใกล้เคียงกับใน The Wolf Man (1941) ฉบับดั้งเดิมมากที่สุด เพื่อแสดงความคารวะต่อช่างแต่งหน้า แจ็ก เพียร์ซ แต่ ริก ก็ต้องการให้งานของเขาดูทันสมัย และต้องการให้มนุษย์หมาป่าของเขาดิบเถื่อนและมีความสามารถที่น่ากลัวกว่าเดิมด้วย เขากับ เดฟ เอลซีย์ ผู้ดูแลสเปเชียลเอฟเฟกต์ที่เกี่ยวกับสิ่งมีชีวิต จึงช่วยกันออกแบบมนุษย์หมาป่าฉบับที่สดใหม่ที่สุดออกมา- ภาพยนตร์ The Wolf Man (1941) ต้นฉบับถ่ายทอดยุคสมัยนั้นๆ ในแคว้นเวลส์ของสหราชอาณาจักร ส่วนภาพยนตร์เรื่องนี้นำเสนอเรื่องราวในอังกฤษ ยุควิกตอเรียนปี 1890 เนื่องจากผู้สร้างต้องการบรรยากาศสยองขวัญของเมืองลอนดอนที่สกปรก มืดหม่น มีแสงสว่างเพียงจากตะเกียงแก๊ส และเต็มไปด้วยหมอก- นักแสดงหลายคน รวมถึง จีน ซิมมอนส์ และ เดวิด ลี ร็อธ ถูกเรียกตัวเข้ามาช่วยสร้างเสียงมนุษย์หมาป่าหอน</doc>
