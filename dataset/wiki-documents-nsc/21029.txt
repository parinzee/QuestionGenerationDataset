<doc id="21029" url="https://th.wikipedia.org/wiki?curid=21029" title="คอนโดลีซซา ไรซ์">คอนโดลีซซา ไรซ์ คอนโดลีซซา ไรซ์ (เกิดเมื่อวันที่ 14 พฤศจิกายน ค.ศ. 1954) เป็นรัฐมนตรีว่าการกระทรวงการต่างประเทศสหรัฐอเมริกาคนที่ 66 และเป็นรัฐมนตรีลำดับที่สองในคณะรัฐบาลของประธานาธิบดีจอร์จ ดับเบิลยู. บุช นางเข้ามาดำรงตำแหน่งแทนคอลิน พอเวลล์ เมื่อวันที่ 26 มกราคม ค.ศ. 2005 คอนโดลีซซา ไรซ์ เคยดำรงตำแหน่งที่ปรึกษาด้านความมั่นคงแห่งชาติของประธานาธิบดี จอร์จ ดับเบิลยู. บุช ตลอดสมัยแรกของการดำรงตำแหน่งประธานาธิบดี (ค.ศ. 2001-ค.ศ. 2005) ก่อนที่จะเข้าร่วมคณะบริหารประเทศของบุช เธอเคยเป็นอาจารย์สาขารัฐศาสตร์ ที่มหาวิทยาลัยสแตนฟอร์ด และเป็นผู้บริหารมหาวิทยาลัยระหว่างปี ค.ศ. 1993 จนถึงปี ค.ศ. 1999ชีวิตวัยเด็ก ชีวิตวัยเด็ก. คอนโดลีซซา ไรซ์ เกิดในเมือง รัฐแอละแบมา โดยเป็นลูกคนเดียวของ แองเจลีนา ไรซ์ และ บาทหลวง จอนท์ เวสเลย์ ไรซ์ (จูเนียร์) คุณพ่อของเธอเป็นนักบวช ณ โบสถ์โปรเตสแตนต์ ในเมืองเวสท์มินสเตอร์ ส่วนคุณแม่ของเธอเป็นครูดนตรี ชื่อ "คอนโดลีซซา" (Condoleezza) มาจากการแสดงออกทางศิลปะดนตรีอิตาลี "Con dolcezza" หมายถึง ด้วยความไพเราะ  ในปี ค.ศ. 1967, ครอบครัวของเธอได้ย้ายไปยัง เดนเวอร์ เมื่อพ่อของเธอได้รับตำแหน่งบริหารงาน ณ มหาวิทยาลัยเดนเวอร์การศึกษา การศึกษา. หลังจากเรียนเปียโนที่ ค่ายดนตรีแอสเพน, ไรซ์ได้เข้าศึกษาต่อ ณ มหาวิทยาลัยเดนเวอร์ ที่พ่อของเธอได้รับตำแหน่งทั้งสอง ได้แก่ ผู้ช่วยคณบดี และ อาจารย์สอนในวิชา "ประสบการณ์ผิวดำในอเมริกา" (The Black Experience in America) ณ.มหาวิทยาลัยแห่งนี้ เธอได้เปลี่ยนความสนใจจากการเรียนวิชาเอกเปียโน ไปยังความสนใจในสาขารัฐศาสตร์ เนื่องจากได้เรียนวิชาการเมืองระหว่างประเทศ ซึ่งสอนโดยศาสตราจารย์โจเซฟ คอเบล (บิดาของนางเมเดลีน อัลไบร์ท)อาชีพอาจารย์อาชีพอาจารย์. - ผู้ช่วยศาสตราจารย์ (ค.ศ. 1981-ค.ศ. 1987) ไรซ์ได้รับตำแหน่งในคณะ รัฐศาสตร์ ณ มหาวิทยาลัยสแตนฟอร์ด - รองศาสตราจารย์ (ค.ศ. 1987-ค.ศ. 1993) - และศาสตราจารย์ของคณะรัฐศาสตร์ (ค.ศ. 1993-ค.ศ. 2000)- ยุคเริ่มต้น - ในปี ค.ศ. 1986 กระทรวงการต่างประเทศ ได้เชิญเข้าร่วม คณะกรรมการความสัมพันธ์ระหว่างประเทศ, ไรซ์ได้รับตำแหน่ง ผู้ช่วยพิเศษ ของ ผู้อำนวยการ เสนาธิการระดับสูง</doc>
