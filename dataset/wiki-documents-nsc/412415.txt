<doc id="412415" url="https://th.wikipedia.org/wiki?curid=412415" title="เทศบาลตำบลปรางค์กู่">เทศบาลตำบลปรางค์กู่ เทศบาลตำบลปรางค์กู่ เป็นองค์กรปกครองส่วนท้องถิ่นประเภทเทศบาลตำบล ขนาดเล็ก อยู่ในเขตพื้นที่อำเภอปรางค์กู่ จังหวัดศรีสะเกษ สำนักงานตั้งอยู่ถนนวัชรพล 3 หมู่ที่ 4 ตำบลพิมาย อำเภอปรางค์กู่ จังหวัดศรีสะเกษ เป็น 1 ในจำนวนเทศบาลตำบล 23 แห่งในปัจจุบันของจังหวัดศรีสะเกษ เขตเทศบาลตั้งอยู่ในบริเวณตอนกลาง ด้านตะวันตกของจังหวัดศรีสะเกษ ห่างจากตัวจังหวัดไปทางทิศตะวันตกเฉียงใต้โดยทางรถยนต์ประมาณ 60 กิโลเมตร เป็นที่ตั้งของที่ว่าการอำเภอและหน่วยงานการบริหารราชการระดับภูมิภาคอื่นๆ ของอำเภอปรางค์กู่ รวมทั้งเป็นศูนย์กลางทางเศรษฐกิจ การคมนาคมขนส่ง และการสื่อสารของอำเภออาณาเขต อาณาเขต. ครอบคลุมบางส่วนของตำบลพิมาย และบางส่วนของตำบลพิมายเหนือ ของอำเภอปรางค์กู่ โดยมีอาณาเขตติดต่อกับท้องที่ต่างๆ ดังนี้- ทิศเหนือ ติดต่อกับตำบลพิมายเหนือ อำเภอปรางค์กู่ - ทิศใต้ ติดต่อกับตำบลตำบลพิมาย อำเภอปรางค์กู่ - ทิศตะวันออก ติดต่อกับตำบลพิมาย อำเภอปรางค์กู่ - ทิศตะวันตกติดต่อกับตำบลพิมาย อำเภอปรางค์กู่ประวัติ ประวัติ. เทศบาลตำบลปรางค์กู่ เดิมมีฐานะเป็นองค์กรปกครองส่วนท้องถิ่นในรูปแบบสุขาภิบาลมาก่อน ชื่อ"สุขาภิบาลปรางค์กู่" ต่อมามีพระราชบัญญัติเปลี่ยนแปลงฐานะของสุขาภิบาลเป็นเทศบาล พุทธศักราช 2542 จัดตั้งเทศบาลตำบลทั่วประเทศ เป็นผลให้"สุขาภิบาลปรางค์กู่" เปลี่ยนแปลงฐานะเป็น"เทศบาลตำบลปรางค์กู่" ตั้งแต่วันที่ 25 พฤษภาคม พ.ศ. 2542เป็นต้นมา ในปัจจุบันเทศบาลตำบลปรางค์กู่มีอาคารสำนักงานเป็นของตนเองแยกออกมาจากที่ว่าการอำเภอ เพื่อให้ประชาชนในเขตเทศบาลมาติดต่อราชการและขอรับบริการด้านต่างๆ ได้สะดวกโครงสร้างการบริหารและปฏิบัติราชการโครงสร้างการบริหารและปฏิบัติราชการ. - ฝ่ายบริหาร ได้แก่ คณะเทศมนตรี ประกอบด้วยนายกเทศมนตรี 1 คน (ปัจจุบันคือนายชวาลย์ ทองสังข์), รองนายกเทศมนตรี 2 คน - ฝ่ายนิติบัญญัติ(ควบคุมฝ่ายบริหาร) ได้แก่ สภาเทศบาล และควบคุมฝ่ายบริหาร ประกอบด้วยสมาชิกสภาเทศบาลที่มาจากการเลือกตั้งจำนวน 12 คน ดำรงตำแหน่งคราวละ 4 ปี มีประธานสภา 1 คน, รองประธานสภา 1 คน - การปฏิบัติราชการ มีปลัดเทศบาล เป็นผู้บังคับบัญชาพนักงานเทศบาลและพนักงานจ้างเทศบาล มีหน้าที่และความรับผิดชอบในการควบคุมดูแลราชการประจำของเทศบาลให้เป็นไปตามนโยบาย ประกอบด้วยส่วนการบริหาร ดังนี้ สำนักงานปลัดเทศบาล กองการศึกษา กองคลัง กองช่าง กองวิชาการและแผนงาน กองสวัสดิการสังคม กองสาธารณสุขและสิ่งแวดล้อมตราสัญลักษณ์ ตราสัญลักษณ์. รูปปรางค์ 3 หลัง อยู่ภายในวงรี 2 ชั้น กรอบวงรีวงนอก ครึ่งบนของกรอบวงรีนอกเขียนข้อความ "เทศบาลตำบลปรางค์กู่" ครึ่งล่างของกรอบวงรีเขียนข้อความ "จังหวัดศรีสะเกษ" ปรางค์ 3 หลัง หมายถึง ปราสาทหินในท้องที่อำเภอปรางค์กู่ ที่สร้างขึ้นในสมัยขอม จำนวน 3 หลังติดต่อกัน ปัจจุบันยังคงเหลือให้เห็นอยู่ในสภาพเดิม ประชาชนเรียกว่า "ปรางค์กู่" ตั้งอยู่ที่ตำบลกู่ ห่างจากเขตเทศบาล และตัวอำเภอปรางค์กู่ ประมาณ 5 กิโลเมตรข้อมูลทั่วไปสภาพภูมิประเทศ ข้อมูลทั่วไป. สภาพภูมิประเทศ. เขตเทศบาลตำบลปรางค์กู่เป็นพื้นที่ราบลุ่ม ไม่มีภูเขาพื้นดินส่วนใหญ่เหมาะแก่การทำนา ลักษณะดินเป็นดินปนทราย ไม่มีแม่น้ำไหลผ่านมีเพียงลำห้วยสาขาของแม่น้ำมูล และ หนองเท่านั้น ลำห้วยที่สำคัญคือ "ลำห้วยสำราญ" เป็นลำห้วยที่สำคัญที่สุดของอำเภอ ไหลจากท้องที่อำเภอขุขันธ์ เข้าสู่อำเภอปรางค์กู่, "ลำห้วยฆ้อง" เป็นลำห้วยที่ไหลมาจากท้องที่อำเภอขุขันธ์สู่อำเภอปรางค์กู่ที่บ้านกอกหวาน ตำบลโพธิ์ศรี ผ่านตำบลพิมาย ตำบลตูม เป็นลำห้วยที่ไหลผ่านใจกลางของอำเภอปรางค์กู่และเขตเทศบาลตำบลปรางค์กู่ประชากรและกลุ่มชาติพันธุ์ ประชากรและกลุ่มชาติพันธุ์. ในเขตเทศบาลประกอบด้วยประชากร จำนวนทั้งสิ้น 2,848 คน จำแนกเป็นเพศชาย 1,381 คน เพศหญิง 1,467 คน มีครัวเรือนทั้งสิ้น 890 ครัวเรือน กลุ่มชาติพันธุ์หลักดั้งเดิมในเขตเทศบาลได้แก่กลุ่มชาติพันธุ์ชาวเขมร ซึ่งพูดภาษาเขมรถิ่นไทย(เขมรสูงหรือขแมร์เลอ)และกลุ่มชาติพันธุ์ชาวกูย (หรือกวยหรือส่วย)ซึ่งพูดภาษากูย กลุ่มชาติพันธุ์รองคือกลุ่มชาติพันธุ์ชาวลาวซึ่งพูดภาษาลาว ซึ่งมีอยู่ในสัดส่วนที่น้อยกว่าชาวเขมรและชาวกูยเขตการปกครอง เขตการปกครอง. เขตการปกครองภายในพื้นที่เขตเทศบาลตำบลปรางค์กู่ 3 ชุมชน ครอบคลุมพื้นที่ต่างๆ ได้แก่- หมู่ที่ 1 ตำบลพิมาย (เต็มทั้งพื้นที่) - หมู่ที่ 4 ตำบลพิมาย (เต็มทั้งพื้นที่) - หมู่ที่ 5 ตำบลพิมาย (บางส่วน) - หมู่ที่ 4 ตำบลพิมายเหนือ (บางส่วน)โครงสร้างสังคมการศึกษาโครงสร้างสังคม. การศึกษา. - โรงเรียนประถมศึกษา 1 แห่ง - โรงเรียนมัธยมศึกษา 1 แห่งการศาสนาและวัฒนธรรมท้องถิ่นการศาสนาและวัฒนธรรมท้องถิ่น. - วัด / สำนักสงฆ์ 2 แห่ง - เทศกาลและงานประเพณีท้องถิ่นที่สำคัญ- เทศกาลปลาดุกเผาสะเดาหวาน ช่วงวันที่ 31 ธันวาคม - 2 มกราคม ของทุกปี บริเวณสนามหน้าที่ว่าการอำเภอปรางค์กู่ - ประเพณีสงกรานต์ ช่วงวันที่ 13-15 เมษายน ของทุกปี บริเวณสนามหน้าที่ว่าการอำเภอปรางค์กู่ - ประเพณีบุญพระเวส- เทศน์มหาชาติ ช่วงเดือนกุมภาพันธ์(วันสุดท้าย ถือว่าเป็นวันสำคัญที่สุดของการจัดงาน) ของทุกปี ณ วัดระกา - ประเพณีบุญบ้องไฟ ระหว่างวันที่ 6 -7 พฤษภาคม ของทุกปี วันที่ 6 เป็นวันแห่ ถือว่าเป็นวันสำคัญที่สุดของการจัดงาน ณ วัดระกา - ประเพณีเข้าพรรษา ใน แรม 1 ค่ำ เดือน 8 ของทุกปี ณ วัดระกา และวัดพิมาย - ประเพณีแซนโฎนตา หรือประเพณีการทำบุญวันสารทของกลุ่มชาติพันธุ์ชาวเขมร จัดในวัน ขึ้น 14 ค่ำ เดือน 10 ของทุกปี ณ วัดระกา และ วัดพิมาย - ประเพณีลอยกระทง ในวัน ขึ้น 15 ค่ำ เดือน 12 ของทุกปี ณ เกาะกลางน้ำบ้านกู่การแพทย์และสาธารณสุขการแพทย์และสาธารณสุข. - โรงพยาบาลชุมชน (รพช) ขนาด 30 เตียง 1 แห่ง (โรงพยาบาลปรางค์กู่)ความปลอดภัยในชีวิตและทรัพย์สินความปลอดภัยในชีวิตและทรัพย์สิน. - สถานีตำรวจ 1 แห่ง (สถานีตำรวจภูธรปรางค์กู่) - งานป้องกันและบรรเทาสาธารณภัย เทศบาลตำบลปรางค์กู่- รถดับเพลิง 1 คัน - รถยนต์บรรทุกน้ำ 1 คัน - รถกระเช้า 1 คัน - เครื่องดับเพลิงชนิดหาบหาม 30 เครื่องการดูแลสิ่งแวดล้อม การดูแลสิ่งแวดล้อม. อัตรากำลังและเครื่องมือเครื่องใช้ของเทศบาลในด้านสิ่งแวดล้อม มีรถเก็บขยะ 2 คันโครงสร้างทางเศรษฐกิจพื้นฐานหลักทางเศรษฐกิจ โครงสร้างทางเศรษฐกิจ. พื้นฐานหลักทางเศรษฐกิจ. ประชากรในเขตเทศบาลตำบลห้วยทับทัน ร้อยละ 70 ประกอบอาชีพเกษตรกรรม ร้อยละ 8 ประกอบอาชีพรับจ้างทั่วไป ร้อยละ 20 ประกอบอาชีพอื่นๆ โดยมีปรชากรว่างงานคิดเป็นร้อยละ 2 ประชาชนมีรายได้เฉลี่ย 41,000 บาท/คน/ปี พืชเศรษฐกิจของเกษตรกรในเขตเทศบาล ได้แก่ ข้าว มะม่วง กล้วย และพืชสวนครัวหน่วยธุรกิจในเขตเทศบาลหน่วยธุรกิจในเขตเทศบาล. - ประเภทพาณิชยกรรมและการบริการ ซึ่งแยกเป็นประเภทได้ดังนี้- ร้านขายของชำ - ร้านค้าไม้เก่า - ร้านบริการเสริมสวยและตัดผม - ร้านรับซ่อมเครื่องยนต์และเครื่องใช้ไฟฟ้า - ประเภทบริการธุรกรรมทางการเงิน : ธนาคารพาณิชย์ทั้งของเอกชนและรัฐบาล 2 แห่ง- ธนาคารกรุงศรีอยุธยา สาขาย่อยปรางค์กู่ - ธนาคารเพื่อการเกษตรและสหกรณ์การเกษตร สาขาปรางค์กู่โครงสร้างพื้นฐานและสาธารณูปโภคการคมนาคมและขนส่งโครงสร้างพื้นฐานและสาธารณูปโภค. การคมนาคมและขนส่ง. - สถานีขนส่งผู้โดยสารเทศบาลตำบลปรางค์กู่ 1 แห่ง - ทางหลวงแผ่นดินหมายเลข 2167 (อำเภอปรางค์กู่-ทางหลวงแผ่นดินหมายเลข 220) เส้นทางดังกล่าวนี้เชื่อมระหว่างเขตเทศบาลตำบลปรางค์กู่(ตัวอำเภอห้วยทับทัน) กับตัวจังหวัดศรีสะเก โดยทางรถยนต์ระยะทางประมาณ 60 กิโลเมตร และระหว่างเขตเทศบาลตำบลปรางค์กู่กับตัวอำเภอขุขันธ์ เป็นระยะทางประมาณ 40 กิโลเมตร ทั้งนี้ มีรถโดยสารประจำทางให้บริการคือในเส้นทางปรางค์กู่-ศรีสะเกษ- ทางหลวงแผ่นดินหมายเลข 234 (ปรางค์กู่-สำโรงทาบ) เส้นทางดังกล่าวเชื่อมระหว่างเขตเทศบาลตำบลปรางค์กู่ กับเขตเทศบาลตำบลสำโรงทาบ อำเภอสำโรงทาบ จังหวัดสุรินทร์โดยไปบรรจบกับทางหลวงแผ่นดินหมายเลข 226 (ช่วงศรีสะเกษ-สุรินทร์) ในเขตเทศบาลตำบลสำโรงทาบ- ถนนในความรับผิดชอบของเทศบาลมี ทั้งสิ้น 51 สาย- ถนนลาดยาง จำนวน 3 สาย ระยะทางรวม 3 กิโลเมตร - ถนนคอนกรีตเสริมเหล็ก (ค.ส.ล.) จำนวน 24 สาย ระยะทางรวม 10.85 กิโลเมตร - ถนนลูกรัง จำนวน 1 สาย ระยะทางรวม 2.0 กิโลเมตร - ถนนดิน จำนวน 1 สาย ระยะทางรวม 0.85 กิโลเมตร - ถนนทางหลวงแผ่นดิน ที่โอนให้เทศบาลดูเล จำนวน 2 สาย ระยะทางรวม 3.20 กิโลเมตรระบบโทรคมนาคมและการสื่อสารระบบโทรคมนาคมและการสื่อสาร. - บ้านที่มีโทรศัพท์พื้นฐาน ใช้งาน 325 หลังคาเรือน (คิดเป็นร้อยละ 40 ของหลังคาเรือนทั้งหมดในเขตเทศบาล) - ที่ทำการไปรษณีย์โทรเลข 1 แห่ง (ไปรษณีย์ปรางค์กู่ 33170) - ตู้โทรศัพท์สาธารณะ 13 เครื่อง - ชุมสายโทรศัพท์ 1 ชุมสาย - สถานที่ให้บริการเครือข่ายอินเทอร์เน็ต 8 แห่ง - พื้นที่รับสัญญาณเครื่องส่งวิทยุโทรทัศน์(ไม่รวมสัญญาณจากจานดาวเทียมและเคบิ้ล) คิดเป็นร้อยละ 70 ของพื้นที่เขตเทศบาลทั้งหมด - พื้นที่รับสัญญาณเครื่องส่งวิทยุกระจายเสียง (ทั้งระบบ AM และ FM)คิดเป็นร้อยละ 80 ของพื้นที่เขตเทศบาลทั้งหมดพลังงานไฟฟ้าพลังงานไฟฟ้า. - ได้รับบริการจากสำนักงานการไฟฟ้าส่วนภูมิภาค และสถานีไฟฟ้าจากการไฟฟ้าฝ่ายผลิต ในเขตเทศบาลมีไฟฟ้าสาธารณะใช้ทั่วถึงครบทั้ง 7 ชุมชน- พื้นที่เขตเทศบาลที่ได้รับกระแสไฟฟ้า คิดเป็นร้อยละ 95 ของพื้นที่ - ครัวเรือนที่มีไฟฟ้าใช้ 881 ครัวเรือน - ไฟฟ้าสาธารณะ 120 จุดการประปาและแหล่งน้ำธรรมชาติการประปาและแหล่งน้ำธรรมชาติ. - ห้วย หนอง คลอง บึง ธรรมชาติ 11 แห่ง - สำนักงานการประปา 1 แห่ง (การประปาเทศบาลตำบลปรางค์กู่)- ครัวเรือนในเขตเทศบาลที่มีน้ำประปาใช้ 890 ครัวเรือน (คิดเป็นร้อยละ 100) - ปริมาณการผลิตน้ำประปา 6,000 ลูกบาศก์เมตร/วัน - ปริมาณการใช้น้ำประปาจริง 4,000 ลูกบาศก์เมตร/วัน - แหล่งน้ำดิบสำหรับการผลิตน้ำประปา 1 แหล่ง - ระบบประปาใช้การได้ตลอดทั้งปีการใช้ที่ดิน การใช้ที่ดิน. เทศบาลตำบลห้วยทับทันมีพื้นที่รวมประมาณ 6,125 ไร่ แยกตามประเภทการใช้ประโยชน์และขนาดพื้นที่โดยประมาณเฉลี่ยต่อไร่ ดังนี้- พื้นที่เกษตรกรรม ประมาณ 1,035 ไร่ - พื้นที่ที่พักอาศัย ประมาณ 505 ไร่ - พื้นที่หน่วยงานของรัฐ 10 แห่ง - พื้นที่สวนสาธารณะ/สันทนาการ 7 แห่ง - พื้นที่พาณิชยกรรม 15 แห่ง - พื้นที่สาธารณะ ประมาณ 50 ไร่</doc>
