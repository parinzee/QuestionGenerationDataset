<doc id="732546" url="https://th.wikipedia.org/wiki?curid=732546" title="อ็องรี ลา ฟงแตน">อ็องรี ลา ฟงแตน อ็องรี ลา ฟงแตน (; 22 เมษายน ค.ศ. 1854 – 14 พฤษภาคม ค.ศ. 1943) เป็นนักกฎหมายและนักเคลื่อนไหวเพื่อสันติภาพชาวเบลเยียม เกิดที่กรุงบรัสเซลส์ ในปี ค.ศ. 1854 เข้าเรียนกฎหมายที่มหาวิทยาลัยเสรีบรัสเซลส์ ก่อนจะดำรงตำแหน่งศาสตราจารย์ด้านกฎหมายระหว่างประเทศที่มหาวิทยาลัยเดียวกัน ในปี ค.ศ. 1907 ลา ฟงแตนดำรงตำแหน่งประธานสำนักสันติภาพสากล (International Peace Bureau) และเสนอนโยบายด้านสันติภาพหลายอย่างจนได้รับรางวัลโนเบลสาขาสันติภาพในปี ค.ศ. 1913 เขาดำรงตำแหน่งนี้จนกระทั่งเสียชีวิตในปี ค.ศ. 1943 นอกจากงานด้านกฎหมายและสันติภาพแล้ว ลา ฟงแตนได้ร่วมกับปอล อ็อตเล ก่อตั้งสหพันธ์สารสนเทศและเอกสารหลักฐานระหว่างประเทศ (International Federation for Information and Documentation) ซึ่งมีวัตถุประสงค์เพื่อรวบรวมข้อมูลทุกอย่างในโลก และเป็นต้นแบบของอินเทอร์เน็ตในเวลาต่อมา</doc>
