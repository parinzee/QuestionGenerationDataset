<doc id="25442" url="https://th.wikipedia.org/wiki?curid=25442" title="ไลมีไซคลีน">ไลมีไซคลีน ไลมีไซคลีน () เป็นยาปฏิชีวนะชนิดออกฤทธิ์กว้างในกลุ่มเตตราซัยคลีน ที่ถูกผลิตขึ้นเพื่อจำหน่ายในตลาดยาเป็นครั้งแรกโดยบริษัทกัลเดอร์มา ยานี้สามารถละลายในน้ำได้ดีมากกว่าเตตราไซคลีนถึง 5,000 เท่า และมีคุณสมบัติพิเศษอีกอย่างหนึ่งที่ต่างจากยาอื่นในกลุ่มเตตราซัยคลีน คือ สามารถถูกดูดซึมผ่านผนังลำไส้เล็กได้โดยการลำเลียงแบบใช้พลังงาน ซึ่งกระบวนการดูดซึมนี้คล้ายคลึงกับการดูดซึมสารอาหารกลุ่มคาร์โบไฮเดรตของร่างกาย ซึ่งเกิดขึ้นได้อย่างรวดเร็วและมีสมรรถาภาพค่อนข้างสูง การที่ไลมีไซคลีนสามารถถูกดูดซึมผ่านผนังลำไส้เล็กได้เป็นอย่างดี ทำให้ปริมาณที่ต้องบริหารแต่ละครั้งนั้นมีปริมาณน้อย โดยขนาดยามาตรฐานที่ใช้ คือ 408&nbsp;มิลลิกรัม ซึ่งจะเทียบเท่ากับเตตราไซคลีนเบส 300&nbsp;มิลลิกรัม หรือ 500&nbsp;มิลลิกรัมสำหรับเตตราไซคลีนไฮดดรคลอไรด์ นอกจากนี้ไลมีไซคลีนยังมีข้อดีเหนือกว่าเตตราไซคลีนไฮโดรคลอไรด์อีกประการหนึ่งคือ สามารถละลายน้ำได้ดีในทุกช่วงพีเอช</doc>
