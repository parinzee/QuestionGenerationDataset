<doc id="221542" url="https://th.wikipedia.org/wiki?curid=221542" title="การเปิดเผยอัตลักษณ์ทางเพศของตน">การเปิดเผยอัตลักษณ์ทางเพศของตน การเปิดเผยอัตลักษณ์ทางเพศของตน หรือในภาษาอังกฤษว่า "coming out of the closet" (ออกมาจากตู้เสื้อผ้า) หรือเรียกสั้น ๆ ว่า "coming out" เป็นคำที่อธิบายหมายถึงความสมัครใจของคนที่กล้าจะเปิดเผยอัตลักษณ์ทางเพศและเพศวิถีของตน ให้คนอื่นรับทราบ โดยมากมักจะหมายถึงกลุ่มคนอย่าง เลสเบี้ยน, เกย์, คนข้ามเพศ และเพศที่ 3 การเปิดเผยออกมาเป็นวิธีที่มักคิดรอบคอบแล้ว ที่จะบอกอัตลักษณ์ทางเพศกับคนที่เก็บเรื่องนี้เป็นความส่วนตัว การเปิดเผยอัตลักษณ์ทางเพศโดยมากจะเปิดเผยครั้งแรกกับเพื่อนที่ไว้ใจหรือสมาชิกในครอบครัว และต่อมาก็จะเปิดเผยกับผู้อื่นภายหลัง บางคนเปิดเผยในสถานที่ทำงานแต่ไม่เปิดเผยต่อครอบครัว ในโลกวงการบันเทิง หนึ่งในเรื่องราวนี้ที่โด่งดังเกี่ยวกับการเปิดเผยอัตลักษณ์ทางเพศ เช่นตอนในละครซิตคอมในปี 1997 เรื่อง Ellen ตอน "The Puppy Episode" เมื่อตัวละครที่แสดงโดย Ellen DeGeneres ออกมาเปิดเผยตนเอง ซึ่งต่อมาเธอก็ออกมาเปิดเผยเรื่องนี้ในชีวิตจริงเช่นกัน ในปี 2005 ภาพยนตร์ที่ได้รับการเสนอชื่อเข้าชิงรางวัลออสการ์เรื่อง หุบเขาเร้นรัก เป็นเรื่องราวของเกย์ 2 คนที่ปกปิดอัตลักษณ์ทางเพศของตนไว้ และในปี 1996 ภาพยนตร์อังกฤษเรื่อง Beautiful Thing ก็ได้รับการตอบรับที่ดีจากเนื้อเรื่องที่ วัยรุ่นชาย 2 คนออกมาเปิดเผย</doc>
