<doc id="77625" url="https://th.wikipedia.org/wiki?curid=77625" title="ศาลเจ้านิกโกฟุตะระซัง">ศาลเจ้านิกโกฟุตะระซัง ศาลเจ้าฟุตะระซัง () เป็นศาลเจ้าชินโตในเมืองนิกโก จังหวัดโทชิงิ มักเรียกกันว่า ศาลเจ้านิกโกฟุตะระซัง เป็นสถานที่สักการะเทพเจ้า 3 องค์ คือ โอคุนินุชิ ทาโงะริฮิเมะ และอะจิซุกิตะกะฮิโกะเนะ สร้างขึ้นเมื่อปี พ.ศ. 1310 ศาลเจ้าฟุตะระซังตั้งอยู่ระหว่างศาลเจ้าโทโชกับสุสานไทยูอิง มีนักท่องเที่ยวมากมายมาเยี่ยมชมสถานที่ทั้งสาม และที่วัดรินโนที่อยู่ใกล้เคียง ศาลเจ้าแห่งนี้ได้รับการขึ้นทะเบียนเป็นมรดกโลกในรายชื่อเดียวกับศาลเจ้านิกโกโทโชและวัดรินโนภายใต้ชื่อว่า "ศาลเจ้าและวัดแห่งนิกโก" ภายในศาลเจ้าเป็นสถานที่เก็บรักษาดาบสองเล่มซึ่งจัดว่าเป็นสมบัติประจำชาติญี่ปุ่น</doc>
