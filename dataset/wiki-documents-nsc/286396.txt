<doc id="286396" url="https://th.wikipedia.org/wiki?curid=286396" title="บรูซ เออร์วิน">บรูซ เออร์วิน บรูซ เออร์วิน (; ) เป็นตัวละครจากเกมซีรีส์เทคเคน ปรากฏตัวครั้งแรกในเทคเคนภาค 2 โดยเป็นคิกบ็อกเซอร์ผู้นำวิชามวยไทยมาใช้ในการต่อสู้ บรูซออกสู้ตามคำเชิญของคาสึยะ มิชิม่า เพื่อพิสูจน์ฝีมือด้านมวยไทยของตน และเพื่อช่วยเหลือเด็กผู้ยากไร้ เขาเป็นบอดี้การ์ดคนสำคัญของคาสึยะ มิชิม่า ในเทคเคน ภาค 2 และภาค 6 นอกจากนี้ ตั้งแต่เทคเคน 5 เป็นต้นมา ได้มีการจำลองรูปแบบการต่อสู้และการเคลื่อนไหวของบรูซ เออร์วิน มาจาก ทัชชกร ยีรัมย์ ("โทนี่ จา" หรือ "พนม ยีรัมย์") เช่นเดียวกับ มาร์แชล ลอว์ ซึ่งตัวละครของเกมเดียวกัน ที่จำลองรูปแบบการเคลื่อนไหวและเสียงร้องจากบรูซ ลี และคำพูดประจำตัวของบรูซ เออร์วิน คือ : "I'm your worst nightmare." สำหรับเครื่องแต่งกายในชุดของนักมวยไทยโบราณของบรูซ เออร์วิน ในเทคเคน 5 นั้น ทางผู้ผลิตได้เชิญนักวาดการ์ตูนชื่อเคสุเกะ อิตางากิซึ่งเป็นผู้เขียนการ์ตูนมังงะที่มีชื่อเสียงเรื่องบากิ มาร่วมออกแบบสำหรับการปรากฏตัวในครั้งดังกล่าวด้วยเช่นกัน โดยบรูซ เออร์วิน เป็นผู้ใช้วิชามวยไทยเข้าต่อสู้กับศิลปะการต่อสู้แขนงอื่นประวัติตามท้องเรื่อง ประวัติตามท้องเรื่อง. บรูซ เออร์วิน เป็นชาวแอฟริกันอเมริกัน พ่อแม่ของเขาถูกสังหารเมื่อสมัยที่เขายังเด็ก เขาจึงฝึกฝนวิชามวยไทยในช่วงแรกเริ่มของชีวิต เพื่อหาเลี้ยงตัวเอง ภายหลังจากที่เขาได้รับชัยชนะครั้งแรกแล้วก็เดินทางกลับบ้านของตน ขณะที่เขาขึ้นเครื่องบินก็ไม่ทราบว่า เลย์ วูลอง ซึ่งเป็นตำรวจจากแผนกคดีสืบส่วน ได้แอบสะกดรอยอยู่บนเครื่องบินลำเดียวกัน เนื่องจากการเสียชีวิตของพ่อแม่ที่ถูกฆ่าตาย บรูซจึงเกิดความชิงชังต่ออาชญากรรม เขาหันมาใช้วิชามวยไทยเพื่อปกป้องเด็กกำพร้าจากการรังแกของพวกอันธพาล ทั้งนี้ เป็นเพราะว่ามีความเห็นใจต่อเด็กกำพร้าในสถานภาพที่ไม่มีพ่อแม่เช่นเดียวกับตน ในภายหลัง "บรูซ" ได้เป็นบอดี้การ์ดให้กับคาสึยะ มิชิม่า ทั้งยังให้ความร่วมมือกับเจ้านายของเขาในแผนการเข้ายึดองค์กร จี-คอร์ปอเรชั่น ในเวลาต่อมาท่าไม้ตาย ท่าไม้ตาย. ชื่อท่าไม้ตายของ บรูซ เออร์วิน อิงมาจากภาษาไทยแทบทุกกระบวนท่า ซึ่งมีดังต่อไปนี้ :- Bulldog Chomp - (บูลด็อกขย้ำ) - Seua Lep - (เล็บเสือ) - Dtee Sawk Kao - (ตีศอกเข่า) - ท่าพิเศษ - Ducking Upper Lopburi - (ดัคกิงอัปเปอร์ ลพบุรี) - Rib Crush Hanuman - (ริบครัช หนุมาน) - Rib Crush Erawan - (ริบครัช เอราวัณ) - Thai PDK - (ไทย PDK) - Thai PK - (ไทย PK) - Kraisorn Rajasri - (ไกรสรราชสีห์) - Knee Blast Erawan - (นีบลาสท์ เอราวัณ) - ท่าแบบมวยไทยที่ใช้ชื่อดัดแปลงจากภาษาไทย - Pasart Krabong - (ปราสาทกระบอง) - Pasart Lopburi - (ปราสาทลพบุรี) - Pasart Ten Kao - (ปราสาทแท่นเข่า) - Pasart Chaiya - (ปราสาทไชยา) - Pasart Hammer - (ปราสาทค้อน)การปรากฏตัวในเทคเคน: เดอะโมชั่นพิกเจอร์ การปรากฏตัวในเทคเคน: เดอะโมชั่นพิกเจอร์. บรูซ เออร์วิน ได้ปรากฏตัวในภาพยนตร์แอนิเมชันชุดเทคเคน: เดอะโมชั่นพิกเจอร์ (Tekken: The Motion Picture) ในฐานะบอดี้การ์ดของลี เชาลัน โดยบรูซ ได้รับคำสั่งให้ต่อสู้กับแจ็ค-2</doc>
