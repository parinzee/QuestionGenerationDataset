<doc id="71058" url="https://th.wikipedia.org/wiki?curid=71058" title="ชิวแบคคา">ชิวแบคคา ชิวแบคคา () เป็นตัวละครในเรื่องแต่งชุดสตาร์ วอร์ส ปรากฏตัวในภาพยนตร์ทั้ง 3 ภาค มีชีวิตตามเวลาในท้องเรื่องระหว่างประมาณปีที่ 200 ก่อนยุทธการยาวิน ถึงปีที่ 25 หลังยุทธการยาวิน มีบทบาทสำคัญในภาพยนตร์ไตรภาคเดิมและเนื้อหาในจักรวาลขยายจำนวนมาก ชิวแบคคา (หรือ "ชิวอี้" ตามที่มักถูกเรียกโดยสหายของเขา) เป็นวุคกี้ที่มีชื่อเสียงเป็นตำนานจากคาชี้กและเป็นนักบินร่วมของยานมิลเลนเนียม ฟอลคอนซึ่งเป็นยานอวกาศของฮัน โซโล เขาเป็นบุตรชายของอัตติชิตกุก เป็นสามีของมัลลาโตบัก และเป็นบิดาของลัมปาวารู ชื่อของชิวแบคคามีส่วนหนึ่งเป็นชื่อของวีรบุรุษในตำนานแห่งคาชี้ก คือ แบคคา หัวหน้าเผ่าผู้ยิ่งใหญ่คนแรกแห่งคาชี้ก และผู้ให้กำเนิดดาบที่เป็นสัญลักษณ์ของการเป็นผู้นำในหมู่วู้กกี้ ชื่อนี้ทำให้ชิวแบคคามีศักดิ์สูงส่ง ข้อเท็จจริงนี้ได้รับการสนับสนุนด้วยสถานะของเขาในยุทธการคาชี้กและในสงครามกลางเมืองกาแลกติก ชิวแบคคาได้พิสูจน์ให้เห็นว่าเขาคู่ควรกับชื่ออันทรงเกียรตินี้ผ่านวีรกรรมนับครั้งไม่ถ้วน คำพูดติดปาก I am you Chewbacca,Han ชิวแบคคาเป็นผู้ทรงภูมิ รอบรู้ มีกำลังมาก และมีความซื่อสัตย์อย่างยิ่ง ทั้งยังเป็นช่างเครื่องกลที่มีความสามารถ เช่นเดียวกันกับวู้กกี้อื่นๆ ชิวแบคคาเข้าใจภาษากลางเป็นอย่างดี ทว่าด้วยโครงสร้างของเผ่าพันธุ์ทำให้เขาไม่สามารถพูดด้วยภาษากลางได้ ทำให้เขาต้องพูดกับสหายด้วยภาษาไชรีวู้กซึ่งเป็นภาษาหลักของวู้กกี้ซึ่งประกอบด้วยเสียงร้องคำรามต่างๆประวัติตามท้องเรื่องชีวิตในช่วงแรก (ปีที่200ก่อนยุทธการยาวิน-ปีที่19ก่อนยุทธการยาวิน)วัยเยาว์ ประวัติตามท้องเรื่อง. ชีวิตในช่วงแรก (ปีที่200ก่อนยุทธการยาวิน-ปีที่19ก่อนยุทธการยาวิน). วัยเยาว์. ชิวแบคคาถือกำเนิดบนดาวคาชี้กช่วงปีที่ 200 ก่อนยุทธการยาวิน ในวัยเยาว์ของชิวแบคคาเขาใฝ่หาการผจญภัยและการสำรวจแทนที่จะอาศัยอยู่แต่ในป่าทึบเหมือนกับวู้กกี้คนอื่นๆ การเดินทางครั้งแรกของชิวแบคคาคือการเดินทางไปยังดินแดนชั้นล่างที่ห่างไกลและอันตรายของป่าทึบในคาชี้ก คือชาโดว์แลนด์ หลังจากนั้นด้วยการใฝ่หาการเดินทางนี่เองที่ทำให้เขาบ้านเกิดอันเขียวชอุ่มของเขาไปไกลแสนไกล แต่ใจของเขายังอยู่ที่คาชี้ก และยังหาเวลาว่างเดินทางกลับบ้านอยู่เสมอ</doc>
