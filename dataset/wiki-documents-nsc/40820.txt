<doc id="40820" url="https://th.wikipedia.org/wiki?curid=40820" title="ลินุกซ์ทะเล">ลินุกซ์ทะเล ลินุกซ์ทะเล () คือชื่อของระบบปฏิบัติการในลักษณะของลินุกซ์ที่ปัจจุบันพัฒนาต่อมาจากอูบุนตูโดยเพิ่มความสามารถภาษาไทย ปัจจุบันพัฒนาโดยเนคเทค โดยรุ่นปัจจุบันคือ ลินุกซ์ทะเล 10 รหัสว่า "อ่าวนาง" เป็นลินุกซ์ทะเลรุ่นสุดท้าย ทำมาเพื่อที่เน้นการใช้งานสำหรับผู้ใช้ทั่วไป ทั้งการใช้ที่บ้าน ที่สำนักงาน ในสถานศึกษา สำหรับคอมพิวเตอร์ส่วนบุคคล ทั้งคอมพิวเตอร์แบบตั้งโต๊ะและคอมพิวเตอร์พกพา จากนั้นลินุกช์ทะเลได้ยุติบทบาทลง ด้วยการมาของ LinuxMint ที่ปัจจุบันสามารถใช้งานภาษาไทยได้อย่างเต็มรูปแบบ ชื่อ TLE ย่อมาจากคำว่า Thai Language Extension ที่หมายถึงส่วนขยายภาษาไทย เพื่อบอกให้ทราบว่าเป็นชุดเผยแพร่ลินุกซ์ที่เน้นการใช้งานภาษาไทย โดยชื่อเรียก "ทะเล" นั้นเกิดจากการลากเข้าความในภายหลัง เพื่อให้ออกเสียงได้ง่าย และมีลักษณะความเป็นไทยแฝงอยู่ ลินุกซ์ทะเลได้รับการยกย่องให้เป็นดิสโทรยอดเยี่ยมประจำสัปดาห์จากเว็บไซต์ดิสโทรวอตช์ ในเดือนธันวาคม 2547ประวัติ ประวัติ. ลินุกซ์ทะเล เดิมพัฒนาโดยอาสาสมัครและได้รับการสนับสนุนจากหน่วยงานต่าง โดยในอดีตใช้ชื่อ MaTEL (Mandrake and Thai Extension Linux) MaTEL 6.0 ได้ออกมาในรูปซีดีในเดือนกรกฎาคม 2542 ต่อมาได้เปลี่ยนชื่อจาก MaTEL เป็น Linux-TLE (ลินุกซ์ทีแอลอี) เพื่อแยกออกมาจากส่วนของแมนเดรก(ปัจจุบันคือ แมนดริวา) และออกรุ่น 6.01 และ 6.1 ในเดือนกันยายน 2542 โดยนอกจากเผยแพร่ในรูปซีดีแล้ว ยังมีการให้ดาวน์โหลดจากเว็บไซต์เนคเทคเอง และในปี พ.ศ. 2543 ทางเนคเทคได้รับมาเป็นผู้พัฒนาและเผยแพร่หลัก และได้ชื่อไทยว่า ลินุกซ์ทะเล โดยมีสัญลักษณ์เป็นรูปโลมา ในรุ่น 3.0 จนถึงปัจจุบัน ในเดือนธันวาคม พ.ศ. 2547 ลินุกซ์ทะเลได้รับการยกย่องให้เป็นดิสโทรยอดเยี่ยมประจำสัปดาห์จากเว็บไซต์ดิสโทรวอตช์ ปัจจุบัน ลินุกซ์ทะเลพัฒนาเป็นรุ่น ลินุกซ์ทะเล 10.0 "อ่าวนาง"รุ่นของลินุกซ์ทะเล รุ่นของลินุกซ์ทะเล. รุ่นพัฒนาของลินุกซ์ทะเลลินุกซ์ทะเล 10.0 "อ่าวนาง" ลินุกซ์ทะเล 10.0 "อ่าวนาง". เป็นลินุกซ์ทะเลรุ่นสุดท้าย พัฒนาถึง LinuxTLE 10.0 "Aownang" (อ่าวนาง) (กันยายน พ.ศ. 2553) โดยเป็นการพัฒนาต่อจากฐานลินุกซ์ Ubuntu 10.04 เช่นเดียวกับรุ่น 9.0 หลังจากนั้นลีนุกซ์ทะเลได้ยุติบทบาทลง โดยคนไทยกลุ่มหนึ่งเข้าร่วมการสนับสนุน LinuxMint แทน ทำให้ปัจจุบัน LinuxMint สามารถใช้ภาษาไทยได้อย่างเต็มรูปแบบและถูกนำมาใช้แทนแอปพลิเคชันหลักในลินุกซ์ทะเล 10.0แอปพลิเคชันหลักในลินุกซ์ทะเล 10.0. - โอเพนออฟฟิศดอตอ็อก - โปรแกรมสำนักงาน - ไฟร์ฟอกซ์ - เว็บเบราว์เซอร์ - พิดจิน - เมสเซนเจอร์ - กิมป์ - อิงก์สเคปคุณสมบัติใหม่คุณสมบัติใหม่. - ลดกระบวนการการติดตั้งเหลือเพียงกระบวนการแบ่งพาร์ทิชันเท่านั้น - ใช้เมนูจาก Linux Mint แทนเมนูเดิมของ GNOME+ - ใช้ Kernel 32 บิต ที่รองรับเครื่องที่มีหน่วยความจำมากกว่า 4GB ได้ - ใช้แบบอักษร Arundina เป็นแบบอักษรปริยายที่ใช้แสดงผลของระบบ - มีซอฟต์แวร์ที่เหมาะกับการใช้งานในชีวิตประจำวันอย่างครบถ้วน - เพิ่มฟอนต์ที่รองรับการเขียนบาลี (Loma-SIL)สิ่งที่แตกต่างจากรุ่นที่แล้วสิ่งที่แตกต่างจากรุ่นที่แล้ว. - ใช้ตัวติดตั้งแบบกราฟิกส์ของ อูบุนตู (ubiquity) แทนตัวติดตั้งแบบเดิมที่เป็นโหมดตัวอักษรอย่างเดียว - ใช้เมนูจาก Linux Mint แทนเมนูเดิมที่ใช้ GNOME - Kernel เป็นรุ่นที่ใหม่ขึ้น ทำให้รองรันอุปกรณ์ใหม่ๆ ได้มากขึ้น - ซอฟต์แวร์เป็นรุ่นที่ใหม่ขึ้น - มีซอฟต์แวร์สำหรับสำรองข้อมูล (deja dup)</doc>
