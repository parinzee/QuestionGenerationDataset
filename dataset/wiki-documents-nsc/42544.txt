<doc id="42544" url="https://th.wikipedia.org/wiki?curid=42544" title="โรงเรียนโยนออฟอาร์ค">โรงเรียนโยนออฟอาร์ค โรงเรียนโยนออฟอาร์ค เป็นโรงเรียนสหระดับมัธยมศึกษาตอนปลาย เป็นโรงเรียนโรมันคาทอลิก ตั้งอยู่เลขที่ 94 ถนนสามเสน แขวงวชิรพยาบาล เขตดุสิต กรุงเทพมหานคร เปิดทำการสอนตั้งแต่ระดับชั้นประถมศึกษาปีที่ 1 ถึงมัธยมศึกษาปีที่ 6 โดยชื่อของโรงเรียนเป็นการนำชื่อมาจากนักบุญ โยนออฟอาร์คประวัติก่อตั้ง ประวัติ. ก่อตั้ง. บาทหลวงบรัวซาต์ เจ้าอาวาสวัดนักบุญฟรังซีสเซเวียร์ แรกเริ่มมีความคิดจะสอนลูกวัด โดยจัดตั้งขึ้นเมื่อวันที่ 26 มิถุนายน 2462 สร้างอาคารเรียนเป็นตึกสองชั้น 2 หลัง ในเนื้อที่บริเวณวัด สอนหนังสือและจริยธรรมเฉพาะนักเรียนคาทอลิก ต่อมา พ.ศ. 2563 ได้แยกโรงเรียน ออกเป็น 2 แผนก คือ แผนกชาย ชื่อโรงเรียนยออันนาด๊าร์ก แผนกหญิงชื่อโรงเรียนเทเรซาเยซูกุมาร ก่อนที่ในปี พ.ศ. 2501 บาทหลวงตาปี ได้แยกนักเรียนออกเป็นแผนกประถมศึกษารับนักเรียนสหศึกษา พ.ศ. 2504 รวมแผนกประถมศึกษาและมัธยมศึกษาเข้าด้วยกัน ส่วนมัธยมศึกษารับเฉพาะนักเรียนหญิงใช้ชื่อโรงเรียนยออันนาด๊าร์ก พ.ศ. 2514 เปลี่ยนชื่อเป็นโรงเรียนนักบุญโยนออฟอาร์ค ในปี พ.ศ. 2524 ได้เปลี่ยนชื่อโรงเรียนโดยตัดคำว่านักบุญออกเป็นโยนออฟอาร์ค พ.ศ. 2551 บาทหลวงประทีป กีรติพงศ์ ได้ร่วมกิจการโรงเรียนโยนออฟอาร์ค และแผนกอนุบาล และในปีเดียวได้ทำการเปิดสอนถึงระดับชั้นมัธยมศึกษาปีที่ 6 ในปี พ.ศ. 2556 ได้รับการประเมินคุณภาพภายนอกรอบ 3 ระดับการศึกษาขั้นพื้นฐาน โดยสำนักงานรับรองมาตรฐาน และประเมินคุณภาพการศึกษา(องค์การมหาชน) ซึ่งได้รับรองคุณภาพมาตรฐานระดับคุณภาพ “ดีมาก” ในระดับการศึกษาระดับปฐมวัย และระดับคุณภาพ “ดี” ในระดับการศึกษาประถม-มัธยม โรงเรียนโยนออฟอาร์ค เป็นโรงเรียนในสังกัดสำนักงานการศึกษาเอกชน (สช.) เขตพื้นที่การศึกษาประถมศึกษากรุงเทพมหานคร โดยมีบาทหลวง ดร.วิทยา คู่วิรัตน์ เป็นผู้เทนผู้รับใบอนุญาต และซิสเตอร์พรพิมล วิธีธรรม เป็นผู้จัดการ และผู้อำนวยการโรงเรียน เป็นสมาชิกถาวรของฝ่ายการศึกษาอัคร สังฆมณฑลกรุงเทพฯ และสภาการศึกษาคาทอลิก (ประเทศไทย) ภายใต้โครงสร้างของสภาพระสังฆราชคาทอลิกแห่งประเทศไทย และเป็นสมาชิกของหน่วยงานการศึกษาอื่น ที่เกี่ยวข้องรายนามผู้บริหารลักษณะการบริหารของโรงเรียน ลักษณะการบริหารของโรงเรียน. โรงเรียนโยนออฟอาร์คได้ดำเนินการพัฒนาแนวทางการบริหารอย่างเป็นระบบและต่อเนื่อง จัดทำแผนพัฒนาโรงเรียนปีการศึกษา 2549 – 2553 ปรับวิสัยทัศน์ วางนโยบาย พันธกิจ และกลยุทธ์ โดยยึดแนวทางการดำเนินงานประกันคุณภาพการศึกษาและบริบทของโรงเรียนเป็นหลัก ผู้บริหารยึด หลักธรรมาภิบาลใช้หลักการครองตน ครองคน ครองงาน และจิตวิทยาในการบริหาร ที่สำคัญเน้นการบริการแบบมีส่วนร่วม โดยใช้โรงเรียนเป็นฐาน รับฟังความคิดเห็นของครู นักเรียน ผู้ปกครองและชุมชน ตลอดจนมีการปรับโครงสร้างการบริหารงาน กรอบการทำงานที่เหมาะสมกับบริบทของโรงเรียน เพื่อให้โรงเรียนได้มีการพัฒนาที่ยั่งยืนและต่อเนื่องบรรลุตามเกณฑ์มาตรฐานด้านคุณภาพการศึกษา ในปัจจุบัน โรงเรียนแบ่งโครงสร้างการบริหารงานออกเป็น 5 ฝ่าย ได้แก่ ฝ่ายวิชาการ ฝ่ายกิจการนักเรียน ฝ่ายธุรการ ฝ่ายบริการและสัมพันธ์ชุมชน ฝ่ายจิตตาภิบาล ทุกฝ่ายมีบุคลากรที่รับผิดชอบดำเนินงานให้เป็นไปตาม แผนงานที่วางไว้ นอกจากนี้ยังมีสมาคมผู้ปกครองและครูฯ สมาคมศิษย์เก่าฯ คณะกรรมการอำนวยการ โรงเรียน และคณะกรรมการบริหารสถานศึกษาเข้ามามีส่วนร่วมในการบริหารงานของโรงเรียนด้วยการเปิดสอนในภาควิชาอื่น การเปิดสอนในภาควิชาอื่น. โรงเรียนโยนออฟอาร์คเปิดสอน โรงเรียนโยนออฟอาร์คบริหารธุรกิจ ก่อตั้งเมื่อปี 2524 ทำการสอนภาควิชาการบัญชี วิชาการขาย และคอมพิวเตอร์ธุรกิจ ก่อนที่จะปิดตัวลงในปี พ.ศ. 2556รางวัลที่ได้รับรางวัลที่ได้รับ. - พ.ศ. 2519 ได้รับ รางวัลนักเรียนพระราชทาน - พ.ศ. 2533 เป็นโรงเรียนนำร่องเสนอผลงานนวัตกรรมทางการศึกษา ของกรมสามัญศึกษา - พ.ศ. 2542 ได้รับรางวัล โรงเรียนสีขาวเฉลิมพระเกียรติปลอดยาเสพติด ของกระทรวงศึกษาธิการ</doc>
