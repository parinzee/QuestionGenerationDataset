<doc id="177088" url="https://th.wikipedia.org/wiki?curid=177088" title="อาแล็ง พร็อสต์">อาแล็ง พร็อสต์ อาแล็ง มารี ปัสกาล พร็อสต์ (; 24 กุมภาพันธ์ ค.ศ. 1955 - ) เป็นนักแข่งรถชาวฝรั่งเศส แชมเปียนโลก 4 สมัย ในปี พ.ศ. 2528, 2529, 2532, 2536 มากเป็นอันดับสาม รองจากควน มานวยล์ ฟังคีโอ (5 สมัย) และมิคาเอล ชูมัคเกอร์ (7 สมัย) ระหว่างปี พ.ศ. 2530 ถึง 2544 อาแล็ง พร็อสต์เป็นนักแข่งรถที่มีสถิติชนะการแข่งขันสูงสุด ชนะ 51 ครั้ง จนกระทั่งถูกมิคาเอล ชูมัคเกอร์ ทำลายสถิติในปี พ.ศ. 2544 (ปัจจุบัน ชูมัคเกอร์ครองสถิติอยู่ที่ ชนะ 91 ครั้ง) ในช่วงนั้น พร็อสต์มีการแข่งขันอย่างเข้มข้นกับคู่แข่งอย่างอาอีร์ตง เซนนา, ไนเจล แมนเซล และเนลสัน ปิเกต์ โดยเฉพาะกับอาอีร์ตง เซนนา ซึ่งกระทบกระทั่งกันบ่อยครั้ง และไม่ถูกกันถึงขนาดที่พร็อสต์เลือกที่จะปลดเกษียณตัวเองหลังสิ้นสุดฤดูกาล พ.ศ. 2536 หลังจากได้เป็นแชมเปียนโลกกับทีมวิลเลียมส์ เพื่อจะได้ไม่ต้องร่วมทีมกับเซนนาที่เพิ่งเซ็นสัญญาเข้าร่วมทีมวิลเลียมส์ในปี พ.ศ. 2537 ในปี พ.ศ. 2542 (ค.ศ. 1999) อาแล็ง พร็อสต์ ได้รับรางวัล "World Sports Awards of the Century" ในสาขากีฬายานยนต์ เช่นเดียวกับเปเล่, มูฮัมหมัด อาลี, คาร์ล ลูอิส และสเตฟฟี กราฟสถิติการแข่งขัน</doc>
