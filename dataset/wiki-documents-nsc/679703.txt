<doc id="679703" url="https://th.wikipedia.org/wiki?curid=679703" title="คลื่นชีวิต (ละครโทรทัศน์ พ.ศ. 2560)">คลื่นชีวิต (ละครโทรทัศน์ พ.ศ. 2560) คลื่นชีวิต เป็นละครโทรทัศน์ไทยแนวดราม่าในปี พ.ศ. 2560 ดัดแปลงมาจากนวนิยายในชื่อเดียวกันของกรุง ญ. ฉัตรในปี พ.ศ. 2525 กำกับการแสดงโดย อำไพพร จิตต์ไม่งง นำแสดงโดย ปริญ สุภารัตน์, อุรัสยา เสปอร์บันด์, หลุยส์ สก๊อต, จรินทร์พร จุนเกียรติ, มาสุ จรรยางค์ดีกุล และณัฏฐณิชา ดังวัธนาวณิชย์ ออกอากาศครั้งแรกในวันที่ 23 มกราคม พ.ศ. 2560เรื่องย่อ เรื่องย่อ. จีราวัจน์ ดาราสาวมากฝีมือ ผู้มีชื่อเสียงควบคู่กับข่าวฉาวกับหนุ่มๆ ทั้งนอกและในวงการ รวมทั้งนิสัยพูดตรง ถ้าไม่ผิด ก็พร้อมท้าชนโดยไม่สนใจหน้าไหน จนโดนใครต่อใครตราหน้าว่าจีราวัจน์เป็นผู้หญิงแรงกร้านโลกและง่าย แม้แต่แม่แท้ๆ ยังว่าเป็นเด็กใจแตก แถมโดนสามีใหม่ของแม่วางยาเพื่อข่มขืน แต่เธอหนีออกมาได้ เพราะฤทธิ์ยาจึงทำให้เธอขับรถชนแฟนสาวของ สาธิต เสียชีวิต สาธิตไม่ยอมรับว่าเป็นอุบัติเหตุและไม่ยอมให้อภัย สำนึกผิดชอบชั่วดีที่มีอยู่เต็มเปี่ยมในใจของ จีราวัจน์ ทำให้เธอไม่สามารถยกโทษให้ตัวเองได้เช่นกันนักแสดงการตอบรับคำวิจารณ์ การตอบรับ. คำวิจารณ์. ด้านคำวิจารณ์ ไทยรัฐออนไลน์ชื่นชมการกำกับการแสดงที่สามารถดึงศักยภาพของนักแสดงออกมาได้ดี แต่บท "เจน" ที่รับบทโดย วันสิริ อ่องอำไพ กลับเป็นตัวละครที่น่ารำคาญมากกว่าน่ารัก ถ้าตัดส่วนนี้ออกไปหรือปรับความน่ารำคาญให้น้อยลงในละครได้ก็จะดีกว่านี้ สำหรับเรื่องมุมกล้องนั้น ได้ให้คำวิจารณ์ว่า "โบราณไป" แต่ก็ยังเป็นละครที่น่าดูและพิสูจน์ความสามารถของนักแสดงได้อีกหลายคน ด้านนักแสดงและการแสดง ไทยรัฐวิจารณ์ว่า "นักแสดงหญิงทั้งสอง (อุรัสยา เสปอร์บันด์ และ จรินทร์พร จุนเกียรติ) สามารถสลัดความหวานทิ้งได้ ถือว่าทั้งคู่สอบผ่าน" ส่วนปริญ สุภารัตน์กับบท "สาธิต" ก็เป็นอีกคนหนึ่งที่แสดงดี ไม่โดนญาญ่าและเต้ยกลบหมด นอกจากนี้ ณัฏฐณิชา ดังวัธนาวณิชย์, มาสุ จรรยางค์ดีกุล และหลุยส์ สก๊อต ก็เป็นอีกตัวละครที่ทำให้ละครเรื่องนี้กลมกล่อมมากยิ่งขึ้น สำหรับบทโรแมนติกระหว่างหมากและญาญ่านั้น โพสต์ทูเดย์กล่าวถึงเคมีที่เข้ากันได้ดี ทำให้ดูละครแล้วอินมากขึ้นรางวัล</doc>
