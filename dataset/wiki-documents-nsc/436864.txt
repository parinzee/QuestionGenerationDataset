<doc id="436864" url="https://th.wikipedia.org/wiki?curid=436864" title="พรรคสมรังสี">พรรคสมรังสี พรรคสมรังสี (; ตัวย่อ: SRP; , Kanakpak Sam Rainsy) เป็นพรรคที่เน้นตัวบุคคลและเสรีนิยมในกัมพูชา พรรคนี้เป็นสมาชิกของสภาเสรีภาพและประชาธิปไตยแห่งเอเชีย ชื่อของพรรคตั้งตามสม รังสี หัวหน้าพรรค พรรคนี้ก่อตั้งเมื่อ พ.ศ. 2538 ในชื่อพรรคชาติเขมร (Khmer National Party) และเปลี่ยนมาใช้ชื่อปัจจุบันเมื่อ พ.ศ. 2541 โดยมีนโยบายตรงข้ามกับพรรคประชาชนกัมพูชา และหลังจากพรรคฟุนซินเปกอ่อนแอลง พรรคสมรังสีกลายเป็นพรรคใหญ่เป็นอันดับสองของกัมพูชาตั้งแต่ พ.ศ. 2551 ในการเลือกตั้ง พ.ศ. 2541 พรรคสมรังสีได้ 15 จาก 123 ที่นั่ง ต่อมาใน พ.ศ. 2546 ได้ 24 ที่นั่ง และใน พ.ศ. 2551 ได้ 26 ที่นั่ง ในการเลือกตั้งสมาชิกวุฒิสภาเมื่อ พ.ศ. 2549 ได้ 2 ที่นั่ง ใน พ.ศ. 2552 พรรคสมรังสีได้เป็นพันธมิตรร่วมกับพรรคสิทธิมนุษยชนในชื่อขบวนการประชาธิปไตยเพื่อความเปลี่ยนแปลง ในการเลือกตั้งสมาชิกวุฒิสภา พ.ศ. 2555 พรรคสมรังสีได้ 9 ที่นั่ง ใน พ.ศ. 2551 ตวต ซารอน สมาชิกของพรรคสมรังสีถูกตำรวจจับและนำตัวไปกักขัง ทำให้กลุ่มสิทธิมนุษยชนนานาชาติกล่าวหาว่าเป็นการข่มขู่สมาชิกพรรคสมรังสี ตวต ซารอนถูกปล่อยตัวเมื่อ 26 พฤศจิกายน พ.ศ. 2553 โดยได้รับพระราชทานอภัยโทษ</doc>
