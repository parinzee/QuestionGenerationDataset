<doc id="435460" url="https://th.wikipedia.org/wiki?curid=435460" title="เทศบาลเมืองมหาสารคาม">เทศบาลเมืองมหาสารคาม เทศบาลเมืองมหาสารคาม เป็นองค์กรปกครองส่วนท้องถิ่นประเภทเทศบาลเมือง ตั้งอยู่ที่อำเภอเมืองมหาสารคาม จังหวัดมหาสารคาม ได้รับยกฐานะมาจากเทศบาลตำบลมหาสารคาม มีเขตรับผิดชอบ ได้แก่ ตำบลตลาดทั้งตำบลประวัติ ประวัติ. ท้องถิ่นเทศบาลเมืองมหาสารคาม ได้รับการยกฐานะขึ้นเป็น เทศบาลเมืองมหาสารคาม เมื่อวันศุกร์ที่ 14 กุมภาพันธ์ พ.ศ. 2479 มีคณะเทศมนตรีชุดแรก เมื่อวันที่ 3 เมษายน พ.ศ. 2480 โดยนายบุญช่วย อัตถากร เป็นนายกเทศมนตรี สำนักงานเทศบาลเมืองมหาสารคาม ระยะเริ่มแรกได้อาศัยสถานที่สโมสรเสือป่า เป็นที่ทำการของ สำนักงานเทศบาลเมืองมหาสารคาม จนถึง พ.ศ. 2483 จึงย้ายไปอยู่สุขศาลา อำเภอเมืองมหาสารคาม เป็นเวลา 5 ปีเศษ แล้วย้ายสำนักงานมาอยู่ชั้นบนตึกแถว 2 ชั้น (ปัจจุบันคือบริเวณตลาดสด ) จนถึง พ.ศ. 2501 จึงย้ายมาอยู่อาคารหลังใหม่ และต่อมาในปี พ.ศ. 2519 ได้ย้ายสำนักงานไปสร้างในที่ดินซึ่งมีผู้อุทิศให้ จำนวน 10 ไร่ เป็นอาคารคอนกรีต 2 ชั้น ดังในปัจจุบันนี้ เทศบาลเมืองมหาสารคาม เป็นศูนย์กลางทุกด้านของมหาสารคามภูมิอากาศชุมชน ชุมชน. จากภาพเรียงชุมชนต่าง ๆ ตามเลขในภาพแผนที่ดังนี้1. ชุมชนตักสิลา 2. ชุมชนศรีสวัสดิ์ 1 3. ชุมชนศรีสวัสดิ์ 2 4. ชุมชนศรีสวัสดิ์ 3 5. ชุมชนปัจฉิมทัศน์ 1 6. ชุมชนปัจฉิมทัศน์ 2 7. ชุมชนธัญญา 1 8. ชุมชนธัญญา 2 9. ชุมชนธัญญา 3 10. ชุมชนธัญญา 4 11. ชุมชนสามัคคี 1 12. ชุมชนสามัคคี 2 13. ชุมชนศรีมหาสารคาม 14. ชุมชนเครือวัลย์ 1 15. ชุมชนเครือวัลย์ 2 16. ชุมชนนาควิชัย 1 17. ชุมชนนาควิชัย 2 18. ชุมชนนาควิชัย 3 19. ชุมชนมหาชัย 20. ชุมชนโพธิ์ศรี 1 21. ชุมชนโพธิ์ศรี 2 22. ชุมชนอภิสิทธิ์ 1 23. ชุมชนอภิสิทธิ์ 2 24. ชุมชนอุทัยทิศ 1 25. ชุมชนอุทัยทิศ 2 26. ชุมชนอุทัยทิศ 3 27. ชุมชนอุทัยทิศ 4 28. ชุมชนส่องเหนือ 29. ชุมชนส่องใต้ 30. ชุมชนบ้านแมดการศึกษา การศึกษา. รายชื่อสถานศึกษาในเขตเทศบาลเมืองมหาสารคาม- มหาวิทยาลัยมหาสารคาม (เขตพื้นที่ในเมือง) - มหาวิทยาลัยราชภัฏมหาสารคาม - สถาบันการพลศึกษา วิทยาเขตมหาสารคาม - วิทยาลัยพยาบาลศรีมหาสารคาม - วิทยาลัยอาชีวศึกษามหาสารคาม - วิทยาลัยเทคนิคมหาสารคาม - โรงเรียนสารคามพิทยาคม - โรงเรียนผดุงนารี - โรงเรียนอนุบาลมหาสารคาม - โรงเรียนหลักเมืองมหาสารคาม - โรงเรียนในความรับผิดชอบของเทศบาลเมืองมหาสารคามจำนวน 7 แห่ง คือ- โรงเรียนเทศบาลบูรพาพิทยาคาร - โรงเรียนเทศบาลศรีสวัสดิ์วิทยา - โรงเรียนเทศบาลบ้านส่องนางใย - โรงเรียนเทศบาลสามัคคีวิทยา - โรงเรียนเทศบาลโพธิ์ศรี - โรงเรียนเทศบาลบ้านค้อ - โรงเรียนเทศบาลบ้านแมดการขนส่ง การขนส่ง. เป็นที่ตั้งของสถานีขนส่งเทศบาลเมืองมหาสารคาม ซึ่งเป็นศูนย์กลางการคมนาคม ไปสู่ภูมิภาคและจังหวัดต่างๆ ได้แก่- กรุงเทพมหานคร มีหลายบริษัทที่เปิดเดินรถในเส้นทางกรุงเทพฯ-มหาสารคาม - ภาคเหนือ มีบริษัทเพชรประเสริฐ ที่เปิดบริการในเส้นทาง อุบลราชธานี ขอนแก่น เชียงใหม่ ซึ่งผ่านเทศบาลเมืองมหาสารคาม - ภาคอื่น ๆ สามารถไปต่อรถได้ในจังหวัดที่มีรถบริการในเส้นทางที่ต้องการ - การคมนาคมในเขตเทศบาล มีรถสองแถวบริการ มีรถจักรยานยนต์รับจ้าง รถสามล้อรับจ้าง และแท็กซี่มิเตอร์ที่เพิ่งมีบริการในมหาสารคาม</doc>
