<doc id="499972" url="https://th.wikipedia.org/wiki?curid=499972" title="ขุนทอง อสุนี ณ อยุธยา">ขุนทอง อสุนี ณ อยุธยา ขุนทอง อสุนี ณ อยุธยา เป็นนักร้อง นักเขียน นักแต่งเพลง นักวิจารณ์ดนตรี และดีเจเปิดแผ่นเสียง ปัจจุบันหันมาสนใจอาชีพโหราศาสตร์ เชี่ยวชาญการทำนายด้วยไพ่ทาโรต์ โดยเป็นหนึ่งในผู้เขียนตำราการดูไพ่ทาโรต์เป็นภาษาไทย ขุนทองจบชั้นมัธยมศึกษาจากโรงเรียนบดินทรเดชา (สิงห์ สิงหเสนี) จบปริญญาตรีวิทยาศาสตร์ สาขาชีวเคมี จาก สหรัฐอเมริกา เริ่มงานดนตรีจากการเป็นบรรณาธิการหนังสือดนตรีของสยามกลการ และเริ่มเขียนบทความวิจารณ์ดนตรีในมติชนสุดสัปดาห์ จากนั้นได้เริ่มสนใจการทำนายดวงชะตาด้วยไพ่ทาโรต์ และเขียนบทความในนิตยสาร ขุนทองเคยต้องโทษจำคุกอยู่ระยะหนึ่งเป็นเวลา 20 เดือน จากข้อหาทำร้ายร่างกายอดีตภรรยา หลังจากพ้นโทษได้หันมาประกอบอาชีพรับทำนายดวงชะตาเพียงอย่างเดียว</doc>
