<doc id="272701" url="https://th.wikipedia.org/wiki?curid=272701" title="เครือราชรัฐ">เครือราชรัฐ เครือราชรัฐ หรือ เครือรัฐของจักรวรรดิ ( ไรช์สไคร์ส) หมายถึงกลุ่มรัฐในจักรวรรดิโรมันอันศักดิ์สิทธิ์ที่ก่อตั้งขึ้นเพื่อช่วยในการจัดระบบบริหารของราชสภา, เพื่อเป็นการจัดกลุ่มที่มีความเหมาะสมในการใช้ระบบการป้องกันทางทหารร่วมกัน และในการเก็บภาษีของหลวง นอกจากนั้นก็เป็นการจัดระบบภายใน “ระบบศาลหลวงแห่งจักรวรรดิโรมันอันศักดิ์สิทธิ์” (Reichskammergericht) ด้วย แต่ละเครือราชรัฐมี "สภาเครือราชรัฐ" () แต่สมาชิกของสภาเครือราชรัฐเพียงบางคนเท่านั้นที่เป็นสมาชิกของ “ราชสภา”การก่อตั้งเครือราชรัฐ การก่อตั้งเครือราชรัฐ. เดิมเครือราชรัฐมีด้วยกันหกกลุ่มที่ก่อตั้งขึ้นในปี ค.ศ. 1500 ที่เกิดจากการการปฏิรูปจักรวรรดิโรมันอันศักดิ์สิทธิ์ (Imperial Reform) ที่ได้แก่:- เครือราชรัฐบาวาเรีย (สีน้ำตาลบนแผนที่) - เครือราชรัฐชวาเบีย (สีเหลืองบนแผนที่) - เครือราชรัฐโอเบอร์ไรน์ (สีเทาบนแผนที่) - เครือราชรัฐนีเดอร์ไรน์-เว็สท์ฟาเลิน (สีส้มอ่อน หรือ นวลบนแผนที่) - เครือราชรัฐฟรังโกเนีย (สีม่วงบนแผนที่) - เครือราชรัฐนีเดอร์ซัคเซิน (สีแดงบนแผนที่; ต่อมาเป็นเครือราชรัฐแซ็กซอนใต้) เดิมเครือราชรัฐอยู่ภายใต้อำนาจของราชวงศ์ฮับส์บูร์ก โดยที่รัฐผู้คัดเลือกมิได้เป็นส่วนหนึ่งของเครือราชรัฐ แต่ในปี ค.ศ. 1512 ก็ได้มีการเพิ่มเครือราชรัฐขึ้นใหมอีกสี่กลุ่มที่ได้แก่:- เครือราชรัฐออสเตรีย (สีส้มบนแผนที่) ประกอบด้วย ดินแดนของฮับส์บูร์กที่ได้มาโดยจักรพรรดิมักซีมีเลียนที่ 1 - เครือราชรัฐบูร์กอญ (สีเขียวบนแผนที่) ประกอบด้วยดินแดนของแมรีแห่งเบอร์กันดี พระอัครมเหสีในจักรพรรดิมักซีมีเลียนที่ 1 - เครือราชรัฐโอเบอร์ซัคเซิน (สีชมพูบนแผนที่) ประกอบด้วย รัฐผู้คัดเลือกซัคเซิน และ บรันเดนบูร์ก - เครือราชรัฐแห่งแม่น้ำไรน์ (สีน้ำตาลอ่อนบนแผนที่) ประกอบด้วย รัฐผู้คัดเลือกไมนซ์, โคโลญ และเทรียร์ และพาลาทิเนต เครือราชรัฐทั้งสิบดำรงอยู่โดยแทบจะไม่มีการเปลี่ยนแปลงมาจนถึงต้นคริสต์ทศวรรษ 1790 เมื่อ สงครามการปฏิวัติฝรั่งเศสนำความเปลี่ยนแปลงมาสู่แผนที่ทางการเมืองของจักรวรรดิดินแดนนอกเครือราชรัฐ ดินแดนนอกเครือราชรัฐ. ดินแดนหลายดินแดนมิได้รวมเข้ามาในเครือราชรัฐใด ที่ได้แก่:- ดินแดนในพระเจ้าแผ่นดินโบฮีเมีย: โบฮีเมีย, โมราเวีย, ไซลีเซีย และ ลูเซเชียเหนือและใต้ - ดินแดนของสมาพันธ์สวิส - ดินแดนของพระจักรพรรดิในบริเวณตอนเหนือของอิตาลีที่รวมทั้ง มานทัว, มิลาน, โมเดอนา, มอนต์แฟร์รัต, ปาร์มา และ ทัสกานี - ดินแดนของราชอัศวิน - ดินแดนย่อยต่างๆ เช่นรัฐเคานต์แห่งมงต์เบเลียร์ด (Montbéliard), รัฐเอิร์ลแห่งชมาลคาลเดน, เยเวอร์ และสาธารณรัฐเกษตรกรแห่ง ดิทมาร์เชน (Dithmarschen)</doc>
