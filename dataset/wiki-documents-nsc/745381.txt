<doc id="745381" url="https://th.wikipedia.org/wiki?curid=745381" title="แม่น้ำกระบี่">แม่น้ำกระบี่ แม่น้ำกระบี่ เป็นแม่น้ำสายเล็ก ๆ สายหนึ่งในจังหวัดกระบี่ ซึ่งอยู่ทางภาคใต้ฝั่งตะวันตกหรือฝั่งทะเลอันดามัน แม่น้ำกระบี่ มีความยาวเพียง 5 กิโลเมตร ขนาบข้างไปด้วยเขาขนาบน้ำ แหล่งท่องเที่ยวที่สำคัญของจังหวัด นับว่าเป็นแม่น้ำสายที่สั้นที่สุดในประเทศไทย อยู่ในเขตอำเภอเมืองกระบี่ ก่อนไหลผ่านปากแม่น้ำลงสู่ทะเลอันดามัน มีความสำคัญ คือ บริเวณปากแม่น้ำนับว่าเป็นแหล่งธรรมชาติที่อุดมสมบูรณ์ เพราะเป็นพื้นที่ชุ่มน้ำ ซึ่งได้รับการประกาศให้เป็นพื้นที่ชุ่มน้ำในอนุสัญญาแรมซาร์ เมื่อปี พ.ศ. 2544 เต็มไปด้วยป่าโกงกาง หรือป่าชายเลน และยังเป็นแหล่งเพาะพันธุ์ในธรรมชาติของปูดำ หรือปูทะเล ซึ่งเป็นสัตว์เศรษฐกิจที่สำคัญที่ใกล้สูญพันธุ์อีกด้วย</doc>
