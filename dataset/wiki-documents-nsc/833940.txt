<doc id="833940" url="https://th.wikipedia.org/wiki?curid=833940" title="วีระพล ตั้งสุวรรณ">วีระพล ตั้งสุวรรณ วีระพล ตั้งสุวรรณ (7 ตุลาคม พ.ศ. 2494 - ) เป็นประธานศาลฎีกา คนที่ 43 เริ่มดำรงตำแหน่งนี้เมื่อวันที่ 1 ตุลาคม พ.ศ. 2558 และเป็นประธานกรรมการบริหารศาลยุติธรรม แทนที่ดิเรก อิงคนินันท์ ที่เกษียณไปประวัติและการศึกษา ประวัติและการศึกษา. วีระพลเกิดเมื่อวันที่ 7 ตุลาคม พ.ศ. 2494 สำเร็จการศึกษาจากคณะนิติศาสตรบัณฑิต มหาวิทยาลัยธรรมศาสตร์ และเนติบัณฑิตไทยจากสำนักอบรมศึกษากฎหมายแห่งเนติบัณฑิตยสภา ก่อนที่จะไปศึกษาต่อที่มหาวิทยาลัยนิวยอร์ก สหรัฐอเมริกาการทำงาน การทำงาน. วีระพลรับราชการครั้งแรกเมื่อ พ.ศ. 2521 ในตำแหน่งผู้ช่วยผู้พิพากษา ก่อนจะเลื่อนขึ้นมาเป็นผู้พิพากษาประจำกระทรวงในปีถัดมา และช่วยทำงานในตำแหน่งผู้พิพากษาศาลแพ่ง ผู้พิพากษาศาลจังหวัดกระบี่และพิจิตร รวมทั้งช่วยทำงานในตำแหน่งผู้พิพากษาศาลแพ่ง ศาลอาญา และศาลอุทธรณ์ ก่อนจะเลท่อนขึ้นมาเป็นผู้พิพากษาหัวหน้าศาลประจำกระทรวงเมื่อปี พ.ศ. 2532 รวมถึงเป็นผู้ช่วยผู้พิพากษาและเลขานุการศาลอุทธรณ์ภาค 1 รวมถึงเป็นผู้พิพากษาหัวหน้าคณะในศาลแพ่ง ศาลอาญา และศาลอุทธรณ์ ในปี พ.ศ. 2537 - 2546 ซึ่งช่วงนั้นวีระพลได้ทำงานธุรการในตำแหน่งรองปลัดกระทรวงยุติธรรมควบคู่กันด้วย ก่อนที่ใน พ.ศ. 2549 วีระพลจะได้เลื่อนขึ้นมาเป็นผู้พิพากษาหัวหน้าคณะในศาลอุทธรณ์ภาค 4 วีระพลเลื่อนขึ้นมาทำงานในศาลฎีกาครั้งแรกในปี พ.ศ. 2550 ในตำแหน่งผู้พิพากษา ก่อนจะเลื่อนขึ้นมาเป็นผู้พิพากษาหัวหน้าคณะในศาลฎีกาในปี พ.ศ. 2552 ก่อนที่ในปี พ.ศ. 2556 วีระพลจะได้รับการแต่งตั้งเป็นรองประธานศาลฎีกา จากนั้นในวันที่ 29 มิถุนายน พ.ศ. 2558 คณะกรรมการตุลาการศาลยุติธรรมมีมติเอกฉันท์เลือกวีระพลเป็นประธานศาลฎีกาคนใหม่ มีผลในวันที่ 1 ตุลาคม พ.ศ. 2558เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ - เหรียญจักรพรรดิมาลา</doc>
