<doc id="494550" url="https://th.wikipedia.org/wiki?curid=494550" title="กงล้ออธิษฐาน">กงล้ออธิษฐาน กงล้ออธิษฐาน () เป็นวัตถุสำหรับประกอบศาสนกิจของพุทธศาสนา นิกายมหายาน มีลักษณะเป็นล้อหมุนทรงกระบอก อาจทำด้วย โลหะ, ไม้ หรือ หิน ตามแต่ลักษณะการใช้งาน ผื้นผิวรอบทรงกระบอกจารึกมนต์แห่งกรุณา ที่ว่า โอม มณี เปเม ฮุง () ซึ่งตามประเพณีของชาวพุทธทิเบตแล้ว การหมุนกงล้อดังกล่าวมีผลเท่ากับการสวดมนต์ด้วยปากเปล่า ชาวทิเบตเชื่อว่าทุกครั้งที่กงล้อนี้หมุนหนึ่งรอบ เท่ากับเป็นการสวดมนต์ได้หนึ่งจบ ดังนั้นผู้ที่ทำการสวดมนต์และหมุนกงล้ออธิษฐานไปพร้อมๆ กัน จะเป็นตัวช่วยเพิ่มพูนบุญกุศล ชำระบาปกรรม ด้วยกรรมดี กงล้ออธิษฐานนี้มีอยู่ด้วยกันหลายขนาด ทั้งขนาดใหญ่ที่ต้องออกแรงหมุน หรือ กงล้อเล็กๆ ที่สามารถถือไว้ในมือได้ และใช้เชือกช่วยผ่อนแรงในการหมุน กงล้อบางอันจะถูกแขวนอยู่กลางอากาศหรือลอยอยู่ในน้ำ ซึ่งทำให้สามารถหมุนได้ แต่วัดบางแห่งก็จะเป็นกงล้อหินตามสถานที่ศักดิ์สิทธิ์ หรือวัดบางแห่งจะมีกงล้ออธิษฐานแบบที่เรียง เป็นแนวยาวไปบนราวไม้ตลอดแนวทางเดินระเบียงภาพ</doc>
