<doc id="733896" url="https://th.wikipedia.org/wiki?curid=733896" title="โรงเรียนบางเลนวิทยา">โรงเรียนบางเลนวิทยา โรงเรียนบางเลนวิทยา (อังกฤษ: Banglen Wittaya School) (อักษรย่อ: บ.ว.) เป็นโรงเรียนมัธยมศึกษา สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่ที่ ตำบลบางเลน อำเภอบางเลน จังหวัดนครปฐมประวัติโรงเรียน ประวัติโรงเรียน. โรงเรียนบางเลนวิทยา ได้รับอนุมัติจากกระทรวงศึกษาธิการ ให้เปิดทำการสอนระดับมัธยมศึกษาตอนต้น เมื่อวันที่  15 พฤษภาคม พ.ศ. 2502  ช่วงแรกๆโรงเรียนได้อาศัยศาลาการเปรียญของวัดผาสุการาม เป็นสถานที่เรียนชั่วคราว  โดยมีนายพงษ์ศิริ  เชาวนปรีชา  ศึกษาธิการอำเภอบางเลนในขณะนั้น  ทำหน้าที่รักษาการในตำแหน่งอาจารย์ใหญ่     ต่อมาในปี พ.ศ. 2505  ประชาชนได้ร่วมกันบริจาคที่ดินเป็นสถานที่ปลูกสร้างโรงเรียน  จำนวน  32 ไร่  1 งาน  60 ตารางวา  และกรมสามัญศึกษาได้จัดสรรงบประมาณก่อสร้างอาคารเรียนเป็นเรือนไม้ 4 ห้องเรียน  เป็นเงินหนึ่งแสนบาท และประชาชนบริจาคสมทบอีก 80,000 บาท       ในปี พ.ศ. 2513  และปี 2514 กรมสามัญศึกษาได้จัดสรรงบประมาณก่อสร้างอาคารเรียนจำนวน 5 ห้องเรียน เป็นเงิน 860,000  บาท     ในปี พ.ศ. 2517 ได้งบประมาณก่อสร้างอาคารเรียนชั่วคราว จำนวน 8 ห้องเรียนเป็นจำนวนเงิน  240,000 บาท     ในปี พ.ศ. 2520  ได้รับงบประมาณก่อสร้างอาคารเรียน จำนวน 8 ห้องเรียน เป็นเงิน 1,040,000 บาท  และได้รับงบประมาณต่อเติมอีกครึ่งหลังในปี พ.ศ. 2526 เป็นเงิน  1,770,000  บาท     ในปี 2523  กรมสามัญศึกษาได้อนุมัติให้โรงเรียนบางเลนวิทยาเปิดทำการสอน จนถึงระดับมัธยมศึกษาตอนปลายสัญลักษณ์ประจำโรงเรียนสัญลักษณ์ประจำโรงเรียน. - ปรัชญา : ศีล สมาธิ ปัญญา - ตราประจำโรงเรียน : รูปเทพพนม  ใต้รูปมีคำว่า  ศีล  สมาธิ  ปัญญา - ดอกไม้ประจำโรงเรียน : ดอกเฟื่องฟ้า - สีประจำโรงเรียน : ชมพู และ ฟ้า- สีชมพู หมายถึง ความรัก  ความสามัคคี - สีฟ้า   หมายถึง  ความฉลาดปราดเปรื่อง  การก้าวไปสู่ชีวิตใหม่ที่สดใส</doc>
