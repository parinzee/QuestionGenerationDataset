<doc id="845786" url="https://th.wikipedia.org/wiki?curid=845786" title="รักแรกในความทรงจำ">รักแรกในความทรงจำ รักแรกในความทรงจำ (; ) เป็นภาพยนตร์เกาหลีใต้แนวโรแมนติกในปี ค.ศ. 2012 กำกับและเขียนบทโดย อี ยง-จู นำแสดงโดย ออม แท-วุง, ฮัน กา-อิน, อี แจ-ฮุน และซูจี มีเนื้อหาเกี่ยวกับนักเรียนสองคนที่พบกันในชั้นเรียนสถาปัตย์พื้นฐาน และได้ตกหลุมรักกัน สิบห้าปีต่อมาหญิงสาวที่เป็นความรักครั้งแรกได้มาขอความช่วยเหลือจากเขาให้สร้างบ้านในฝันให้กับเธอ รักแรกในความทรงจำ ได้รับกระแสที่ดีทั้งจากคำวิจารณ์และการตอบรับเชิงพาณิชย์ หลังจากฉายในโรงภาพยนตร์สามารถสร้างรายได้เป็นอันดับหนึ่งบนบ็อกซ์ออฟฟิศถึงสามสัปดาห์ติดกัน ด้วยจำนวนผู้เข้าชมกว่า 1 ล้านคนในเวลาเพียงแปดวัน 2 ล้านคนหลังจากนั้นเจ็ดวัน และถึง 3 ล้านคนในวันที่ 18 เมษายน ภาพยนตร์เรื่องนี้ได้รับการเสนอชื่อเข้าชิงรางวัลพูอิลฟิล์มอวอร์ดส์สาขาภาพยนตร์ยอดเยี่ยม และยังได้รับรางวัลในสาขาบทภาพยนตร์ยอดเยี่ยม จากการเสนอชื่อเข้าชิงทั้งหมด 8 สาขา และยังได้เข้าชิงรางวัลแกรนด์เบลล์อวอร์ดส์ถึง 5 สาขา และอีก 8 สาขา จากรางวัลบลูดรากอนฟิล์มอวอร์ดส์นักแสดงนักแสดง. - ออม แท-วุง รับบทเป็น วัยผู้ใหญ่ของอี ซึง-มิน - ฮัน กา-อิน รับบทเป็น วัยผู้ใหญ่ของยาง ซอ-ย็อน - อี แจ-ฮุน รับบทเป็น วัยรุ่นของอี ซึง-มิน - ซูจี รับบทเป็น วัยรุ่นของยาง ซอ-ย็อน - ยู ย็อน-ซ็อก รับบทเป็น แจ-อุก รุ่นพี่ของซอ-ย็อนและคู่แข่งของซึง-มิน - โช จ็อง-ซ็อก รับบทเป็น นาฟ-ตึ๊ก เพื่อนสนิทของซึง-มิน - โก จุน-ฮี รับบทเป็น อึน-แช คู่หมั้นของซึง-มิน - คิม ดง-จู รับบทเป็น แม่ของซึง-มิน - อี ซึง-โฮ รับบทเป็น พ่อของยาง ซอ-ย็อน - คิม อึย-ซ็อง รับบทเป็น ศาสตราจารย์คัง - พัก ซู-ย็อง รับบทเป็น สถาปนิกคู - พัก จิน-อู รับบทเป็น คนขับรถแท็กซี่</doc>
