<doc id="48428" url="https://th.wikipedia.org/wiki?curid=48428" title="โอเล่ห์ดง ศักดิ์เสมอชัย">โอเล่ห์ดง ศักดิ์เสมอชัย โอเล่ห์ดง ศิษย์เสมอชัย มีชื่อจริงว่า กิตติพงษ์ ใจกระจ่าง เกิดเมื่อวันที่ 17 กรกฎาคม พ.ศ. 2528 ที่ตำบลหนองปรือ อำเภอรัษฎา (ปัจจุบัน คือ อำเภอรัษฎา) จังหวัดตรัง นับว่าเป็นแชมป์โลกคนแรกด้วยที่เป็นชาวใต้ หลังจากมีนักมวยจากภาคใต้หลายคนได้ชิงแชมป์โลกแล้ว แต่ยังไม่เคยมีใครประสบความสำเร็จเลยประวัติ ประวัติ. โอเล่ห์ดงเป็นบุตรของนายเสมอ และนางสมจิตร ใจกระจ่าง นายเสมอ พ่อของโอเล่ห์ดงเป็นนักมวยเก่าในชื่อ สิงห์เสมอ ลูกเจ้าแม่ไทรน้อย โอเล่ห์ดงหัดมวยกับพ่อตั้งแต่อายุ 4 ขวบ และเริ่มขึ้นชกตั้งแต่อายุ 7 ขวบ ต่อมาได้เข้ามาชกในกรุงเทพฯ ภายใต้การดูแลของจ่าแกะ ควนกรด และเข้าเรียนที่โรงเรียนผะดุงศิษย์พิทยา จนกระทั่งจบมัธยมศึกษาปีที่ 3 ในปี พ.ศ. 2545 วิรัตน์ วชิรรัตนวงศ์ นำโอเล่ห์ดงมาสร้างสรรค์ในแบบมวยสากล ขณะที่มีอายุเพียง 17 ปี และได้ครองแชมป์โลกเยาวชนของสภามวยโลก ในการชกมวยสากลครั้งที่ 3 เท่านั้น และป้องกันแชมป์ได้มาตลอด จนได้ชกตัดเชือก ชนะคะแนน โอมาร์ โซโต ได้เป็นรองแชมป์โลกอันดับหนึ่งและได้ชิงแชมป์โลกไฟต์บังคับกับ เด่น จุลพันธ์ นักมวยชาวไทยที่ไปชกอยู่ที่ญี่ปุ่น และโอเล่ห์ดงเป็นฝ่ายชนะคะแนนได้ครองแชมป์โลก ในปลายปี พ.ศ. 2550 ซึ่งถือว่าเป็นแชมป์โลกมวยสากลคนแรกของไทยที่เป็นชาวใต้ หลังจากเสียแชมป์โลกในรุ่น 105 ปอนด์ (สตอร์วเวท) ไปแล้วเพราะต้องลดน้ำหนักเยอะ ได้เลื่อนรุ่นขึ้นไปชกในรุ่น 115 ปอนด์ (ซูเปอร์ฟลายเวท) ซึ่งก็สามารถคว้าแชมป์อินเตอร์เนชั่นแนลของสภามวยโลก (WBC) ไปได้ ชีวิตส่วนตัว โอเล่ห์ดงสมรสกับ สมหญิง ฉายแสง ชาวชุมพร ทั้งคู่คบหากันนานกว่า 10 ปี จึงสมรสกันเมื่อปี พ.ศ. 2553 ปัจจุบันทั้งคู่มีบุตรชายด้วยกันทั้งหมดหนึ่งคน ที่เกิดเมื่อปี พ.ศ. 2554เกียรติประวัติเกียรติประวัติ. - แชมป์โลกเยาวชน WBC รุ่นมินิมัมเวท (2545 - 2549)- ชิง 24 ตุลาคม 2545 ชนะคะแนน อาร์มัน เดอ ลาครูซ () ที่ ตลาดสุขุมวิท กรุงเทพมหานคร - ป้องกันแชมป์ครั้งที่ 1, 31 มกราคม 2546 ชนะคะแนน นีโน ซูอีโล (ฟิลิปปินส์) ที่ สุขุมวิท กทม. - ป้องกันแชมป์ครั้งที่ 2, 14 มีนาคม 2546 ชนะน็อค ยก 5 เรย์ โอราอิส (ฟิลิปปินส์) ที่ จ.ร้อยเอ็ด - ป้องกันแชมป์ครั้งที่ 3, 5 พฤษภาคม 2546 ชนะคะแนน อีลิโดร โลโรน่า (ฟิลิปปินส์) ที่ จอมทอง - ป้องกันแชมป์ครั้งที่ 4, 25 กรกฎาคม 2546 ชนะคะแนน คาร์โล พีซาเรส (ฟิลิปปินส์) ที่ จ.ชัยภูมิ - ป้องกันแชมป์ครั้งที่ 5, 23 ตุลาคม 2546 ชนะคะแนน เฟเดริโก คาตูไบ (ฟิลิปปินส์) ที่ จ.ราชบุรี - ป้องกันแชมป์ครั้งที่ 6, 20 ก.พ. 2547 ชนะคะแนน ฟิลิป พาร์คอน (ฟิลิปปินส์) ที่ ตลาดสุขุมวิท กทม. - ป้องกันแชมป์ครั้งที่ 7, 30 เม.ย. 2547 ชนะคะแนน เอ็ดมุนด์ วีลาโย‎ (ฟิลิปปินส์) ที่ จ.นครราชสีมา - ป้องกันแชมป์ครั้งที่ 8, 25 มิ.ย. 2547 ชนะน็อค ยก 1 ซีเนอเดอ โอแคมโป (ฟิลิปปินส์) ที่ จ.นครราชสีมา - ป้องกันแชมป์ครั้งที่ 9, 8 ต.ค. 2547 ชนะน็อค ยก 4 เจย์ เฮอร์ล่า (ฟิลิปปินส์) ที่ จ.ภูเก็ต - ป้องกันแชมป์ครั้งที่ 10, 25 ก.พ. 2548 ชนะน็อค ยก 6 เรย์ โอราริส (ฟิลิปปินส์) ที่ พัทยา - ป้องกันแชมป์ครั้งที่ 11, 26 สิงหาคม 2548 ชนะน็อค ยก 3 หยาง เชา () ที่ จ.สระบุรี - ป้องกันแชมป์ครั้งที่ 12, 28 ตุลาคม 2548 ชนะน็อค ยก 6 ลิโต ซิสนอริโต (ฟิลิปปินส์) ที่ ตลาดโชคชัย - ป้องกันแชมป์ครั้งที่ 13, 23 ธันวาคม 2548 ชนะคะแนน อเล็กซ์ อารอย (ฟิลิปปินส์) ที่ จ.เพชรบูรณ์ - ป้องกันแชมป์ครั้งที่ 14, 17 มีนาคม 2549 ชนะคะแนน ทอมมี่ เทอราโด (ฟิลิปปินส์) ที่ จ.สระบุรี - ป้องกันแชมป์ครั้งที่ 15, 28 เมษายน 2549 ชนะคะแนน รอลเลน เดลคัสติญโญ (ฟิลิปปินส์) ที่ ตลาดไทเก็ก จังหวัดสระบุรี - ป้องกันแชมป์ครั้งที่ 16, 23 สิงหาคม 2549 ชนะคะแนน ไรอัน นิโต (ฟิลิปปินส์) ที่ จ.นครสวรรค์ - พ.ศ. 2550 สละแชมป์ - แชมป์โลก รุ่นสตอร์วเวท WBC (2550-2554)- ชิง, 29 พฤศจิกายน 2550 ชนะคะแนน อีเกิล เคียววา (ไทย) ที่ ลานเอนกประสงค์ กองทัพภาคที่ 1 ภายในกรมทหารราบที่ 11 รักษาพระองค์ บางเขน - ป้องกันแชมป์ครั้งที่ 1, 18 มิถุนายน 2551 ชนะน็อก ยก 9 จุนนิชิ เอบิซูโอกะ () ที่ สะพานหิน จ.ภูเก็ต - ป้องกันแชมป์ครั้งที่ 2, 27 พฤศจิกายน 2551 ชนะคะแนน พรสวรรค์ ป.ประมุข (ไทย) ที่ ศาลากลาง จ.พิษณุโลก - ป้องกันแชมป์ครั้งที่ 3, 29 พฤษภาคม 2552 ชนะแตก (รวมคะแนน 10 ยก) มูฮัมหมัด ราชมัน  (อินโดนีเซีย) เวทีมวยบางลา จ.ภูเก็ต - ป้องกันแชมป์ครั้งที่ 4, 27 พฤศจิกายน 2552 ชนะคะแนน (ไม่เอกฉันท์) ฮวน พาลาซิออส (นิคารากัว) ที่ ลานตรงข้ามฟิวเจอร์พาร์ค รังสิต จ.ปทุมธานี - ป้องกันแชมป์ครั้งที่ 5, 27 มีนาคม 2553 ชนะคะแนน ยาซึทากะ คุโรกิ (ญี่ปุ่น) ที่ อาริอาเกะ โคลอสเซียม กรุงโตเกียว - ป้องกันแชมป์ครั้งที่ 6, 3 กันยายน 2553 เสมอ พรสวรรค์ ป.ประมุข ที่ อุทัยธานี - เสียแชมป์ 11 กุมภาพันธ์ 2554 แพ้ทีเคโอ ยก 5 คาสึโตะ อิโอกะ (ญี่ปุ่น) ที่ เวิลด์ เมโมเรียล ฮอลล์ โกเบ - แชมป์อินเตอร์เนชั่นแนล รุ่นซูเปอร์ฟลายเวท WBC (2554-2558)- ชิง, 29 กรกฎาคม 2554 ชนะคะแนน มาร์ค แอนโทนี่ (ฟิลิปปินส์) ที่ อำเภออุทัย จังหวัดพระนครศรีอยุธยา - ป้องกันแชมป์ครั้งที่ 1, 28 ตุลาคม 2554 ชนะน็อค ยก 7 เจสัน คานอย (ฟิลิปปินส์) ที่ หน้า ศาลากลางจ.มหาสารคาม - ป้องกันแชมป์ครั้งที่ 2, 6 ธันวาคม 2554 ชนะคะแนน โยบุ นาคากาม่า (ญี่ปุ่น) ที่ เวทีมวยชั่วคราว เทศบาลตำบลตากฟ้า จ.นครสวรรค์ - ป้องกันแชมป์ครั้งที่ 3, 27 เมษายน 2555 ชนะทีเคโอ ยก 7 ฮายาโตะ คิมูระ (ญี่ปุ่น) ที่ เวทีมวยชั่วคราว ศาลพันท้ายนรสิงห์ จ.สมุทรสาคร - ป้องกันแชมป์ครั้งที่ 4, 12 กรกฎาคม 2555 ชนะทีเคโอ ยก 8 ไรอัน บิโต (ฟิลิปปินส์) ที่ เวทีมวยชั่วคราว เทศบาลเมืองสระบุรี จ.สระบุรี - ป้องกันแชมป์ครั้งที่ 5, 12 พฤศจิกายน 2555 ชนะคะแนน ฮิโรยูกิ ฮิซากาตะ (ญี่ปุ่น) ที่ เวทีมวยชั่วคราว ศาลากลาง จ.สระบุรี - ป้องกันแชมป์ครั้งที่ 6, 29 มีนาคม 2556 ชนะทีเคโอ ยก 7 ริชาร์ด การ์เซีย (ฟิลิปปินส์) ที่ เวทีมวยชั่วคราว ศาลากลาง จ.ชัยภูมิ - ป้องกันแชมป์ครั้งที่ 7, 24 กรกฎาคม 2556 ชนะฟาล์ว ยก 6 โยบุ ทาคายาม่า (ญี่ปุ่น) ที่ เวทีมวยชั่วคราว สนามกีฬา จ.ลำพูน - ป้องกันแชมป์ครั้งที่ 8, 31 ตุลาคม 2556 ชนะคะแนน จิโอวานนี่ เอสคาเนอร์ (ฟิลิปปินส์) ที่ เวทีมวยชั่วคราว อาคารยิมเนเซี่ยม สนามกีฬาเทศบาลนครตรัง ต.ทับเที่ยง อ.เมืองตรัง จ.ตรัง - ป้องกันแชมป์ครั้งที่ 9, 30 พฤษภาคม 2557 ชนะทีเคโอ ยก 4 โนริ โมราเลส (ฟิลิปปินส์) ที่ เวทีมวยชั่วคราว อาคารยิมเนเซี่ยม สนามกีฬาสุระกุล ต.วิชิต อ.เมืองภูเก็ต จ.ภูเก็ต - พฤศจิกายน 2558 ถูกปลดเนื่องจากไม่ได้ป้องกันตำแหน่งนานเกินกำหนดชื่อในการชกมวยชื่ออื่น ๆชื่อในการชกมวยชื่ออื่น ๆ. - โอเล่ห์ดง กระทิงแดงยิม - โอเล่ห์ดง ซีพีเฟรชมาร์ท</doc>
