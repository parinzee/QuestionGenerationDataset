<doc id="443310" url="https://th.wikipedia.org/wiki?curid=443310" title="เพื่อนเกรียนข้างโต๊ะ">เพื่อนเกรียนข้างโต๊ะ เพื่อนเกรียนข้างโต๊ะ ( เป็นการ์ตูนญี่ปุ่นแนวตลก แต่งเรื่องและวาดภาพโดย โมริชิเงะ ทาคุมะ มีเนื้อหาเกี่ยวกับเด็กนักเรียนสาวมัธยมปลาย "โยโกอิ รูมิ" ที่เวลาเรียนมักจะไม่มีสมาธิเลย เนื่องจาก เพื่อนชายที่อยู่โต๊ะข้างๆ "เซกิ โทชินาริ" ผู้ซึ่งไม่เคยใส่ใจในการเรียนเลย ดึงสมาธิของเธอไปด้วยการหากิจกรรมแปลกๆมาทำบนโต๊ะเสมอๆ ปัจจุบันตีพิมพ์ลงในนิตยสาร Comic Flapper ในญี่ปุ่นโดยสำนักพิมพ์ Media Factory และตีพิมพ์เฉพาะฉบับรวมเล่มในไทยโดยสำนักพิมพ์วิบูลย์กิจเนื้อเรื่องย่อ เนื้อเรื่องย่อ. ทุกๆวันในเวลาเรียน ตามปกตินักเรียนแต่ละคนจะต้องตั้งใจเรียนหนังสือ แต่ไม่ใช่สำหรับ เด็กหนุ่มนักเรียนมัธยมปลาย เซกิ โทชินาริ ผู้ซึ่งสรรหาความบันเทิงจากกิจกรรมต่างๆที่ไม่ใช่การเรียน อันได้แก่ โดมิโน่ยางลบ หมากรุกญี่ปี่ปุ่นที่ทำจากกระดาษ การขัดโต๊ะให้ขึ้นเงา ฯลฯ ซึ่งกิจกรรมเหล่านี้ คอยดีงความสนใจในการเรียนจากเพื่อนสาวที่นั่งข้างโต๊ะ โยโกอิ รูมิ เสมอๆ ทำให้รูมิเองก็พลอยไม่ได้เรียนไปกับเขาด้วย เธอเองก็สงสัยอยู่เหมือนกันว่าเมื่อไหร่โทชินาริจะตั้งใจเรียนเสียที และพยายามอย่างยิ่งยวดที่จะไม่สนใจแล้วจดจ่อกับการเรียนหนังสือ แต่ก็อดไม่ได้ที่จะคอยมองโทชินาริตลอดว่าครั้งนี้เขาจะทำอะไร สุดท้ายรูมิก็ไม่ได้เรียนเหมือนเดิมอยู่ดี</doc>
