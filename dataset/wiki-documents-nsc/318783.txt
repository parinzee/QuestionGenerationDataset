<doc id="318783" url="https://th.wikipedia.org/wiki?curid=318783" title="สิ่งเล็กเล็กที่เรียกว่า...รัก">สิ่งเล็กเล็กที่เรียกว่า...รัก สิ่งเล็กเล็กที่เรียกว่า...รัก เป็นภาพยนตร์ไทย ออกฉายวันที่ 12 สิงหาคม พ.ศ. 2553 จัดจำหน่ายโดย สหมงคลฟิล์ม อินเตอร์เนชั่นแนล / เวิร์คพอยท์ เอ็นเทอร์เทนเมนท์ กำกับโดย พุฒิพงศ์ พรหมสาขา ณ สกลนคร และ วศิน ปกป้อง นำแสดงโดย มาริโอ้ เมาเร่อ, พิมพ์ชนก ลือวิเศษไพบูลย์, ตุ๊กกี้ ชิงร้อยชิงล้าน, พีรวัชร์ เหราบัตย์, พิจิตตรา สิริเวชชะพันธ์, อัครณัฐ อริยฤทธิ์วิกุล และ กชามาศ พรหมสาขา ณ สกลนครเรื่องย่อ เรื่องย่อ. น้ำ สาวน้อย ม.1 วัย 14 หน้าตาธรรมดา ๆ และไม่สวย แต่เธอไปแอบชอบ พี่โชน พี่ม.4 ที่หล่อ เท่ ที่สุดในโรงเรียน แล้วแถมยังใจดีอีกตะหาก ทำให้น้ำมีคู่แข่งเป็นสาว ๆ ทั้งม.ต้นและม.ปลาย ที่มีแต่คนสวย ๆ เต็มไปหมด แต่น้ำไม่ยอมแพ้ง่าย ๆ เธอพยายามลุยทำทุกอย่าง สู้ทุกรูปแบบเพื่อที่จะเก่งและสวย แล้วเด่นขึ้นในโรงเรียนให้ได้ เพราะแอบหวังในใจเล็ก ๆ ว่าถ้าทำสำเร็จพี่โชนอาจจะหันมามองเธอซักครั้ง น้ำทำตั้งแต่เอามะขามเปียกมาขัดผิว สมัครเป็นนางรำแม้จะถูกคัดออก หัดเป่าคาริเน็ตแล้วสมัครเข้าวงโยธวาทิตเพื่อที่จะได้อยู่ใกล้ ๆ พี่โชน ด้วยความช่วยเหลือของเพื่อน ๆ แก๊งหน้าแย่ ในที่สุดน้ำก็ได้เป็นดรัมเมเยอร์มือหนึ่งของโรงเรียน จนตอนที่เรียนอยู่ ม.3 เธอได้เป็นดาวของโรงเรียน น้ำตกเป็นเป้าสายตาของหนุ่ม ๆ ทั้งโรงเรียน มีคนเข้ามาจีบเป็นสิบ ๆ คน ยกเว้น โชน คนที่เธอรอคอยอยู่คนเดียว แล้วเรื่องราวความรักของน้ำจะเป็นอย่างไร โชนจะหันมาสนใจเธอมั้ย สุดท้ายแล้วความรัก ความฝัน กับความเป็นจริง จะได้พบกันเมื่อไหร่ เวลาคงเป็นคำตอบของทุกอย่างเองตัวละครและนักแสดงนักแสดงหลักตัวละครและนักแสดง. นักแสดงหลัก. - มาริโอ้ เมาเร่อ (โอ้)รับบทเป็น โชน - พิมพ์ชนก ลือวิเศษไพบูลย์  (ใบเฟิร์น) รับบทเป็น น้ำ - สุดารัตน์ บุตรพรม (ตุ๊กกี้)รับบทเป็น ครูอิน - พิจิตตรา สิริเวชชะพันธ์ (เจี๊ยบ) รับบทเป็น ครูอร - พีรวัชร์ เหราบัตย์ รับบทเป็น ครูพล - อัครณัฐ อริยฤทธิ์วิกุล รับบทเป็น ท๊อป - ปวีณา โรจน์จินดางาม รับบทเป็น เชียร์ - นิสา บุญสันเทียะ รับบทเป็น กี้ - ศศิประภา ธนุชาวิวัฒน์ รับบทเป็น นิ่ม - กชามาศ พรหมสาขา ณ สกลนคร รับบทเป็น ปิ่น - ณัฐพัชร์ อรุณศิริสกุล รับบทเป็น เอกนักแสดงประกอบและรับเชิญนักแสดงประกอบและรับเชิญ. - มณีรัตน์ วงศ์จีระศักดิ์ รับบทเป็น แม่ของน้ำ - พงษ์พัฒน์ วชิรบรรจง รับบทเป็น พ่อของน้ำ - พุฒิพงศ์ พรหมสาขา ณ สกลนคร รับบทเป็น พ่อของโชน - ฟร้อนท์ มอนท์โกเมอรี่ รับบทเป็น แม่ของโชน - จาตุรงค์ พลบูรณ์ รับบทเป็น ลุงช้าง - ญดา โชติชูตระกูล รับบทเป็น พิธีกรรายการ - เหลือเฟือ ม๊กจ๊ก รับบทเป็น อาแป๊ะ - นรีกานต์ อาคิลเลส รับบทเป็น แม่ของเชียร์ - วศิน ปกป้อง รับบทเป็น ผู้อำนวยการโรงเรียน - กัจนฐานียา ศรีโรจน์วัฒนะ รับบทเป็น แป้ง (เด็ก) - ญาณิกา ทองประยูร รับบทเป็น เฟย์ - อดินันท์ ศิริพันธ์ รับบทเป็น ก๋อย - อมรภัทร เสริมทรัพย์ รับบทเป็น ฝัน - พรวิภา วัชรการุณย์ รับบทเป็น ดรัมเมเยอร์1 - เอมมิกา มานะลอ รับบทเป็น ดรัมเมเยอร์2 - ธนาภรณ์ ภีระบรรณ์ รับบทเป็น เจน - รัฐบาล วิทวัส รับบทเป็น พี่เคน - ธิติณัฏฐ์ ปรีติพานิจวิภา รับบทเป็น ดิ่ง - เกษม รัตนก้านตรง รับบทเป็น โล้ - ศุภสิน ลีลาฤทธิ์ รับบทเป็น เลขาสมาคมบางกอกกลาส - สุรชัย จตุรภัทรพงษ์ รับบทเป็น โค้ชทีมบางกอกกลาส - กฤต เลิศเศรษฐการ รับบทเป็น ครูพละคนใหม่ - อรวรรณ ดันกิติบุตร รับบทเป็น ครูสอนเลข - หลุยส์ เชิญยิ้ม รับบทเป็น ครูปกครอง - ธนันพัชญ์ ศรีเจริญจิตร์ รับบทเป็น แบม - ชนิกา ประยูรวงศ์ รับบทเป็น เพื่อนโชน1 - สันติ เอี่ยมกิจ รับบทเป็น เพื่อนโชน2 - นันทวัฒน์ สกุลวรกานต์ รับบทเป็น เพื่อนโชน3 - เมธาวัฒน์ ธิตินวทรัพย์ รับบทเป็น เพื่อนโชน4 - ชวาล ฮือจีนฮักกี้ รับบทเป็น เจมส์ - วนิดา ยาวะโนภาส รับบทเป็น แป้ง (โต)งานสร้างภาพยนตร์บทภาพยนตร์ งานสร้างภาพยนตร์. บทภาพยนตร์. ภาพยนตร์เรื่อง สิ่งเล็กเล็กที่เรียกว่า...รัก เป็นผลงานกำกับเรื่องแรกของ วศิน ปกป้อง ที่เคยกำกับมิวสิกวิดีโอมาก่อน และพุฒิพงศ์จะเติมความสนุกลงไป โดยวางโครงสร้าง ให้เล่าเรื่องจากทางฝั่งผู้หญิง และฝั่งผู้ชายไปไว้ในส่วนไคลแมกซ์ของเรื่อง โดยในรายละเอียดของตัวละครและบทสนทนานั้น ได้ วรลักษณ์ กล้าสุคนธ์ (บอลรูม) ซึ่งเป็นตัวแทนทีมเขียนบทของเวิร์คพอยท์มาช่วยพัฒนา โดยมีพี่จิก ประภาส ชลศรานนท์ เป็นผู้ให้คำแนะนำการคัดเลือกนักแสดง การคัดเลือกนักแสดง. ในส่วนการคัดเลือกนักแสดงหญิง ในบท "น้ำ" แสดงโดยพิมพ์ชนก ลือวิเศษไพบูลย์ ทีมงานได้ทำการทดสอบบทนักแสดงวัยมัธยม ทีมงานกล่าวว่า "เกือบหมดวงการแล้ว" โดยเล่าให้ฟังว่า คนอื่นเขาอาจจำการแสดงแบบละครมา แต่สำหรับพิมพ์ชนกมีความแตกต่างจากคนอื่นที่สุดและอินกับบทได้ง่ายมาก จุดเด่นของพิมพ์ชนก คือ เป็นตัวละครที่หลายคนแทบไม่สังเกตเห็นว่าเธอกำลังแสดง จากมิวสิควิดีโอ 14 อีกครั้ง” (เสก โลโซ), เพลง ๆ นี้ (สิงโต เดอะสตาร์) รวมไปถึงภาพยนตร์อย่าง 5 หัวใจฮีโร่ และ เชือดก่อนชิม ซึ่งได้ มาริโอ้ เมาเร่อ ในบท "พี่โชน" รวมไปถึงนักแสดงตลกอย่าง ตุ๊กกี้ ชิงร้อยฯ ในบทบาทคุณครู ร่วมด้วย พิจิตรา สิริเวชพันธ์เพลงประกอบเพลงประกอบ. - สิ่งเล็กเล็กที่เรียกว่ารัก โดย ธนกฤต พานิชวิทย์ - สักวันหนึ่ง โดย มาริสา - สุโกศล หนุนภักดี - วัน เดือน ปี โดย เจี๊ยบ วรรธนา - เพราะใจ โดย เจี๊ยบ วรรธนา - ดาวดวงนั้น โดย ประภาส ชลศรานนท์ (แต่งเพิ่มเติมจนสมบูรณ์ ภายหลังภาพยนตร์เข้าฉายแล้ว นำออกแสดงครั้งแรกวันที่ 10 ตุลาคม พ.ศ. 2553) - สักวันฉันจะดีพอ โดย วงบอดี้สแลม อัลบั้ม Bodyslam (เฉพาะในตัวอย่างหนัง)เทคนิคเทคนิค. - Runtime- 118 นาที (1 ชั่วโมง 58 นาที) - Sound Mix- Dolby digital 5.1 - Color- Color - Aspect Ratio- 1.85:1 - Camera- Red One Camera - Negative Format- Redcode RAW - Cinematographic Process- Digital Intermediate (2K) (master format) Redcode RAW (4K) (source format) - Printed Film Format- 35 mm (Flat)การตอบรับ การตอบรับ. ภาพยนตร์เปิดตัว 4 วันแรกด้วยรายได้ 18.5 ล้านบาท ออกฉาย 11 วันทำรายได้รวม 40.5 ล้านบาท ในสุดสัปดาห์ที่ 3 รายได้ของภาพยนตร์ยังทำได้ดี จากการพูดแบบปากต่อปากในกลุ่ม คนดูสังคมออนไลน์และเว็บบอร์ด เก็บเงินได้ถึง 10.2 ล้านบาท ส่วนในสุดสัปดาห์ที่ 4 ทำเงินได้อีก 6 ล้านบาท ภาพยนตร์ทำรายได้รวม 80 ล้านบาท เป็นภาพยนตร์ไทยที่ทำรายได้มากที่สุดเป็นอันดับ 2 ของปี พ.ศ. 2553 รองจากเรื่อง กวน มึน โฮ จากผลการสำรวจของเอแบคโพล ในหัวข้อ "ที่สุดแห่งปี 2553 ด้านบันเทิง" ภาพยนตร์เรื่อง สิ่งเล็กเล็กที่เรียกว่า...รัก ติดอันดับ 1 ของภาพยนตร์ไทย ที่เป็นที่ชื่นชอบมากที่สุดในปี 2553 ด้วยคะแนนร้อยละ 19.2 ภาพยนตร์ชุดนี้ยังได้รับการตอบรับอย่างดีจากประเทศจีน โดยมีแผนจัดฉายที่โรงภาพยนตร์ถึง 6,000 แห่ง ซึ่งถือเป็นภาพยนตร์ไทยที่ได้รับการตอบรับจากประเทศจีนมากที่สุดเท่าที่เคยมีมารางวัลรางวัล. - ท็อปอวอร์ด 2010 - ดาราหญิงยอดเยี่ยมสาขาภาพยนตร์ (พิมพ์ชนก ลือวิเศษไพบูลย์) - ดารานำชายยอดเยี่ยมสาขาภาพยนตร์ (มาริโอ้ เมาเร่อ) - ภาพยนตร์ยอดเยี่ยม- รางวัลสุดสัปดาห์ Young & Smart Vote 2010 (โดยนิตยสารสุดสัปดาห์) - สาขาภาพยนตร์ไทยยอดนิยม- รางวัล Mthai Top Talk-About Movie 2011 (โดยเว็บไซต์ Mthai.com) - สาขาภาพยนตร์ที่ถูกกล่าวถึงมากที่สุด- รางวัล STARPICS THAI FILMS AWARD 2553 # 8 (โดยนิตยสาร STARPICS) - สาขาภาพยนตร์ยอดนิยม- รางวัลเฉลิมไทยอวอร์ด ครั้งที่ 8 (โดย pantip.com) - สาขาภาพยนตร์ไทยยอดเยี่ยมแห่งปี - สาขานักแสดงหญิงในบทนำจากภาพยนตร์ไทยแห่งปี (พิมพ์ชนก ลือวิเศษไพบูลย์)- รางวัลสมาคมผู้กำกับภาพยนตร์ไทยครั้งที่ 1 - สาขาภาพยนตร์ยอดเยี่ยมรองอันดับ 1- รางวัลAudience Grand Prize หรือว่า Uminchu Award จากงาน Okinawa International Movie Festival 2011 ประเทศญี่ปุ่น - สาขา Laugh Film (หนังที่สร้างรอยยิ้ม)- รางวัลเทศกาลหนังฟาร์อีสต์ฟิล์มเฟสติวัลครั้งที่ 13 ประเทศอิตาลี - สาขา Technicolor Asia Award</doc>
