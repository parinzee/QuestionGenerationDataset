<doc id="112968" url="https://th.wikipedia.org/wiki?curid=112968" title="หม่อมเจ้าทองฑีฆายุ ทองใหญ่">หม่อมเจ้าทองฑีฆายุ ทองใหญ่ พลตรี หม่อมเจ้าทองฑีฆายุ ทองใหญ่ เป็นโอรสในพระเจ้าบรมวงศ์เธอ พระองค์เจ้าทองกองก้อนใหญ่ กรมหลวงประจักษ์ศิลปาคม กับหม่อมพริ้ง ประสูติเมื่อวันที่ 4 มิถุนายน พ.ศ. 2429 ได้เคยเสด็จไปทรงศึกษาวิชาการทหารที่ประเทศรัสเซีย ในพระอุปถัมภ์ของสมเด็จพระอนุชาธิราช เจ้าฟ้าจักรพงษ์ภูวนาถ กรมหลวงพิษณุโลกประชานาถ ตั้งแต่พระชันษา 12 ปี เสกสมรสกับหม่อมลุดมิลา ทองใหญ่ ณ อยุธยา มีบุตรธิดา 4 คน สิ้นชีพิตักษัยเมื่อวันที่ 1 กรกฎาคม พ.ศ. 2485 เนื่องจากเป็นโอรสองค์แรกที่ไม่ถึงชีพิตักษัยดังเช่นโอรสและธิดาองค์ก่อน ๆ จึงเรียกว่า "ทองรอด" ต่อมามีพระนามจริงว่า "ทองฑีฆายุ" และได้ขนานนามพระองค์ว่า "บิดาของเหล่าทหารการสัตว์และสัตวแพทย์ไทย"โอรสและธิดา โอรสและธิดา. หม่อมเจ้าทองฑีฆายุ ทรงมีโอรสและธิดากับหม่อมลุดมีลา เป็นชายสอง หญิงสอง คือ- หม่อมราชวงศ์จักรทอง ทองใหญ่ - หม่อมราชวงศ์ผ่องลักษณ์ ทองใหญ่ - หม่อมราชวงศ์พักตร์พริ้ง ทองใหญ่ - หม่อมราชวงศ์สิงคธา ทองใหญ่เครื่องราชอิสริยาภรณ์ไทยเครื่องราชอิสริยาภรณ์ไทย. - เหรียญดุษฎีมาลา เข็มศิลปวิทยา (ร.ด.ม.(ศ))</doc>
