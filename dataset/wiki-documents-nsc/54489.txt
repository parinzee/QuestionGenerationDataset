<doc id="54489" url="https://th.wikipedia.org/wiki?curid=54489" title="ผ้าปิดจมูก">ผ้าปิดจมูก ผ้าปิดจมูก หรือ หน้ากากอนามัย หมายถึง ผ้าที่ใช้ปิดปากหรือจมูก มีทั้งแบบคล้องหูและคาดหัว โดยมากสายที่ใช้คล้องหูจะเป็นยางยืด ใช้เพื่อจุดประสงค์ต่าง ๆ เช่น ใช้ในการแพทย์ กันฝุ่นควัน รวมถึงเกสรดอกไม้ในคนที่เป็นภูมิแพ้หรือโรคคาฟึนโช ผ้าปิดจมูกสามารถป้องกันการแพร่กระจายของเชื้อโรคที่ติดต่อทางเดินหายใจง่ายและ ได้ผลมากกว่าวิธีอื่น ๆการใส่ผ้าปิดจมูกในที่สาธารณะ การใส่ผ้าปิดจมูกในที่สาธารณะ. ในต่างประเทศโดยเฉพาะในญี่ปุ่น เป็นเรื่องปกติธรรมดาของคนในประเทศนั้นที่มีความเคยชินและมีพฤติกรรมในการป้องกันโรคติดต่อไปติดคนอื่นผ่านระบบทางเดินหายใจที่ปฏิบัติกันจนเป็นวัฒนธรรมแล้ว แต่ประเทศไทยพฤติกรรมนี้เป็นเรื่องแปลกประหลาดและถูกมองไปในทางลบ ถ้าใครสวมผ้าปิดจมูกจะถูกจ้องมองด้วยสายตาที่สงสัยและแสดงอาการรังเกียจ คิดว่าเป็นวัณโรค โรคเอดส์ หรือมีปัญหาในช่องปาก (ยกเว้นตำรวจจราจรหรือผู้ที่ต้องปฏิบัติงานในบริเวณท้องถนน) นี่คือความคิดของคนไทยส่วนใหญ่ นอกจากนี้เวลาไม่สบาย ไปหาหมอแล้วหมอหรือพยาบาลสวมหน้ากากอนามัยเวลาให้การรักษาพยาบาลแล้วจะรู้สึกว่าตัวเองเป็นที่น่ารังเกียจเป็นโรคติดต่อร้ายแรง ทำให้คนที่ป่วยเป็นโรคติดต่อทางเดินหายใจที่มีอาการไอ จาม เช่นหวัดไม่กล้าที่จะสวมใส่ผ้าปิดจมูก</doc>
