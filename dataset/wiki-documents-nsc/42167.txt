<doc id="42167" url="https://th.wikipedia.org/wiki?curid=42167" title="โซฟา">โซฟา โซฟา () เป็นเฟอร์นิเจอร์สำหรับนั่งได้มากกว่าหนึ่งคน โดยทั่วไปจะเป็นที่นั่งสำหรับ 2-3 คน มักพบได้ตามห้องรับแขก ที่หุ้มโซฟามักจะทำจากหนังหรือผ้า โซฟาในชื่ออื่นได้แก่ เคาช์ (couch), เลานจ์ (lounge) หรือ เลิฟซีท (loveseat สำหรับโซฟานั่งสองคน) หรือ โซฟากลุ่ม (Sectional sofa) ซึ่งเป็นโซฟาที่แบ่งเป็นส่วนและนำมาประกบกันอาจจะประกบเป็นมุม 90 องศา หรือ โซฟาเตียง (sofa-bed) ซึ่งเป็นโซฟาดึงออกมาเป็นเตียงได้เพื่อใช้เป็นเตียงเสริมสำหรับแขกในที่พำนักอาศัยที่มีเนื้อที่น้อย โซฟา เป็นเก้าอี้ยาวสำหรับ 3 ที่นั่ง มักใช้ร่วมกับโต๊ะกลาง และอาร์มแชร์ (เก้าอี้นั่งเดี่ยวแบบมีเท้าแขน) 2 ตัว หรืออาจจะมีโต๊ะข้างที่ตั้งสองข้างโซฟาหลัก หรือ โต๊ะกาแฟที่ตั้งหน้าโซฟาหลักร่วมด้วย ที่เรียกรวมกันว่าชุดรับแขกก็ได้</doc>
