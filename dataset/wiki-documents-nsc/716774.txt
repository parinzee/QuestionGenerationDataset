<doc id="716774" url="https://th.wikipedia.org/wiki?curid=716774" title="ชิงกันเซ็ง E5 ซีรีส์">ชิงกันเซ็ง E5 ซีรีส์ E5 ซีรีส์ เป็นรุ่นของรถไฟความเร็วสูงชิงกันเซ็งของญี่ปุ่น ดำเนินงานโดย บริษัทรถไฟญี่ปุ่นตะวันออก (JR ตะวันออก) ในเส้นทาง โทโฮะกุ ชิงกันเซ็ง เริ่มให้บริการครั้งแรกในวันที่ 5 มีนาคม พ.ศ. 2554 ในขั้นตอนการออกแบบ เดิมรถไฟรุ่นนี้ถูกออกแบบให้มีความเร็วสูงสุด 300 กม./ชั่วโมง แต่ก็มีการปรับเพิ่มเป็น 320 กม./ชั่วโมง ในขบวน ฮายาบูซะ ระหว่างโตเกียวกับอาโอโมริ จะวิ่งให้บริการผู้โดยสารด้วยความเร็ว 300 กม./ชั่วโมง ส่วนขบวน ฮายาเตะ (ต่อพ่วงกับ E3 ซีรีส์) กับ ยามาบิโกะ จะวิ่งด้วยความเร็ว 275 กม./ชั่วโมงการจัดขบวน การจัดขบวน. ตู้หมายเลข 1 ถึง 8 เป็นตู้ชั้นธรรมดา ตู้หมายเลข 9 เป็นตู้ชั้นกรีน ตู้หมายแลข 10 เป็นตู้ชั้นกรังซ์ (ชั้นหนึ่ง) ตู้หมายเลข 3 และ 7 เป็นตู้ที่มีแหนบรับไฟแขนเดี่ยวติดตั้งอยู่ภายใน ภายใน. ชั้นกรังซ์มีระยะห่างที่นั่ง 130 เซนติเมตรกับเบาะกว้าง 52 เซนติเมตร สามารถปรับเอนได้สูงสุด 45 องศา ชั้นกรีนมีระยะห่างที่นั่ง 116 เซนติเมตรกับเบาะกว้าง 47.5 เซนติเมตร สามารถปรับเอนได้ 31 องศา ส่วนชั้นธรรมดามีระยะห่างที่นั่ง 104 เซนติเมตร</doc>
