<doc id="290882" url="https://th.wikipedia.org/wiki?curid=290882" title="ลูวิส แฮมิลตัน">ลูวิส แฮมิลตัน ลูวิส คาร์ล เดวิดสัน แฮมิลตัน () เกิดเมื่อวันที่ 7 มกราคม ค.ศ. 1985 ที่สตีเวนิจ เฮิร์ตฟอร์เชียร์ เป็นนักแข่งขันรถสูตรหนึ่งชาวอังกฤษ ที่ร่วมทีมแม็กลาเรนเมอร์เซเดส และถือเป็นผู้ชนะการแข่งขันรถสูตรหนึ่งที่อายุน้อยที่สุด ชื่อของเขาตั้งตามชื่อนักวิ่งระยะสั้น คาร์ล ลูวิส เมื่ออายุได้ 10 ปี แฮมิลตันเข้าหาหัวหน้าทีมแม็กลาเรน รอน เดนนิส ที่งานรางวัลออโตสปอร์ตปี 1995 และบอกกับเขาว่า "ผมต้องการแข่งรถให้กับคุณ สักวันหนึ่ง" หลังจากนั้น 3 ปี เขาได้เซ็นสัญญากับแม็กลาเรนและเมอร์เซเดส-เบนซ์ สู่โครงการสนับสนุนนักแข่งรุ่นใหม่ หลังจากที่เขาชนะการแข่งขัน British Formula Renault Championship, Formula Three Euroseries และ GP2 ก็เป็นหนทางสู่การแข่งขันอาชีพ เขาเป็นนักแข่งรถสูตรหนึ่งทีมแม็กลาเรนในปี ค.ศ. 2007 เข้าแข่งรถสูตรหนึ่งครั้งแรกหลังจากที่บอกเดนนิส 12 ปีให้หลัง และด้วยความที่เขาเป็นลูกครึ่งผสมเชื้อชาติ มีพ่อเป็นคนดำ มีแม่เป็นคนขาว แฮมิลตันจึงมักถูกเรียกว่าเป็น "นักแข่งรถสูตรหนึ่งผิวดำคนแรก" ในฤดูกาลแรกของการแข่งรถสูตรหนึ่งของแฮมิลตัน ได้สร้างสถิติหลายสถิติ จบลงด้วยตำแหน่งที่ 2 ของการแข่งขันรถสูตรหนึ่งปี 2007 ตามหลัง 1 แต้มหลังคิมิ ไรโคเนน เขายังเป็นแชมป์โลกในฤดูกาลถัดมา นำหน้าฟิลิเป้ มาสซ่า 1 คะแนน</doc>
