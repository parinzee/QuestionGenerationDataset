<doc id="522270" url="https://th.wikipedia.org/wiki?curid=522270" title="แอนดี รูบิน">แอนดี รูบิน แอนดรูว์ อี. รูบิน เป็นผู้ร่วมคิดค้นและประธานบริษัท แดนเจอร์ และ แอนดรอยด์ โดยเป็นรองประธานในแผนก โมบายล์แอนด์ดิจิทัลคอนเทนต์ ในบริษัทกูเกิล จนถึง เดือนมีนาคม พ.ศ. 2556ซึ่งเขาเป็นผู้คิดค้น ระบบปฏิบัติการแอนดรอยด์ ซึ่งเป็น ระบบปฏิบัติการโอเพนซอร์ซ สำหรับสมาร์ตโฟน รูบินเป็นเจ้าของสิทธิบัตร 4 ใบ สำหรับสิ่งที่เขาคิดค้น ซึ่งเชื่อว่ามีมูลค่าประมาณ 100 ล้านดอลลาร์สหรัฐ วันที่ 13 มีนาคม พ.ศ. 2556 ได้รับการยืนยันจาก แลร์รี เพจ ในบล็อกของเขาที่บอกว่า แอนดี รูบิน จะย้ายออกจากแผนกในส่วนของแอนดรอยด์ ไปอยู่กับโครงการใหม่ของกูเกิล ส่วนตำแหน่งของเขาจะถูกแทนที่โดย ซันดาร์ พิชัย ซึ่งเป็นหัวหน้าแผนกกูเกิลโครมชีวิตช่วงแรก ชีวิตช่วงแรก. รูบินเป็นชาวยิวอเมริกัน ซึ่งเขาเติบโตในนิวยอร์ก เป็นลูกของนักจิตวิทยาที่ก่อตั้งบริษัทขึ้นมาเอง และพ่อของเขาก็ทำงานเกี่ยวกับอุปกรณ์อิเล็กทรอนิกส์ด้วย รูบินสามารถสร้างกระดานข่าวอิเล็กทรอนิกส์ ได้ด้วยตนเองขณะที่ยังเด็กการศึกษาการศึกษา. - โรงเรียนมัธยมศึกษาโฮเรซกรีลีย์ ใน ชัปปาควา นิวยอร์ก พ.ศ. 2520 - พ.ศ. 2524 - วิทยาลัยอูตีกา ใน อูตีกา นิวยอร์ก ปริญญาวิทยาศาสตร์บัณฑิต วิทยาการคอมพิวเตอร์ พ.ศ. 2524 - พ.ศ. 2529การทำงานการทำงาน. - คาร์ล ไซซ์ − วิศวกรหุ่นยนต์ พ.ศ. 2529 - พ.ศ. 2532 - แอปเปิล − วิศวกรควบคุมฝ่ายการผลิต พ.ศ. 2532 - พ.ศ. 2535 - เจเนอรัลแมจิก − วิศวกร พ.ศ. 2535 - พ.ศ. 2538 สร้างแอปเปิลสปินออฟ และแมจิกแคป ซึ่งเป็นระบบปฏิบัติการ และอินเตอร์เฟซสำหรับมือถือ - เอ็มเอสเอ็นทีวี − วิศวกร พ.ศ. 2538 - พ.ศ. 2542 เมื่อแมจิกแคปล้มเหลว รูบินได้เข้าร่วมกับศูนย์วิจัยอาร์เตมิส ซึ่งก่อตั้งโดยสตีฟ เพอล์แมน และสร้างเว็บทีวี และก็ถูกซื้อโดยไมโครซอฟท์ - แดนเจอร์ − ผู้ร่วมก่อตั้ง พ.ศ. 2542 - พ.ศ. 2546 คิดค้นร่วมกับแมตต์ เฮอร์เชนสัน และ โจ บริตต์ โดยสร้างแดนเตอร์ ฮิปท็อป หรือ ที-โมบายล์ ไซด์คิก ซึ่งมีคุณสมบัติคล้ายกับเครื่องพีดีเอ โดยถูกซื้อกิจการโดยไมโครซอฟท์ ในเดือนกุมภาพันธ์ พ.ศ. 2551 - แอนดรอยด์ − ผู้ร่วมก่อตั้ง พ.ศ. 2546 - พ.ศ. 2548 - กูเกิล − รองประธานอาวุโส พ.ศ. 2548 - พ.ศ. 2556 ในส่วนของแอนดรอยด์สิทธิบัตร สิทธิบัตร. แอนดรูว์ รูบิน ได้จดสิทธิบัตรประเทศสหรัฐอเมริกา 4 ใบ ดังนี้ :- , Apparatus and method for portal device authentication, 2000 Apr 7, Assignee: Danger Inc. - , Method for configuring and authenticating newly delivered portal device, 2000 Apr 7, Assignee: Danger Inc. - , Portal system for converting requested data into a bytecode format based on..., 2000 Nov 15, Assignee: Danger Inc. - , Estimating remaining use time of a mobile device, 2011 Jun 14, Assignee: Google Inc.</doc>
