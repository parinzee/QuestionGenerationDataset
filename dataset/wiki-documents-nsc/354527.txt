<doc id="354527" url="https://th.wikipedia.org/wiki?curid=354527" title="อินเทล คอร์ 2">อินเทล คอร์ 2 คอร์ 2 (Core 2 - /คอร์ทู/) เป็นแบรนด์ของทางอินเทลสำหรับไมโครโพรเซสเซอร์ x86 และ x86-64 ที่ทำงานบนสถาปัตยกรรมไมโครคอร์ ที่มีการทำงาน 1, 2 หรือ 4 คอร์ร่วมกัน สถาปัตยกรรมคอร์นั้นได้ลดอัตรานาฬิกาและลดการใช้พลังงานลงโดยเพิ่มประสิทธิภาพมากขึ้นซึ่งแตกต่างจากสถาปัตยกรรมเน็ตเบิร์สต์รุ่นก่อนหน้าที่ใช้กับเพนเทียม 4 และ เพนเทียม D การตลาดของทางผลิตภัณฑ์คอร์ 2 นั้น อินเทลได้วางเป็นผลิตภัณฑ์ในราคากลางถึงบน โดยได้ลดชั้นของซีพียูภายใต้ชื่อเพนเทียมไปเป็นผลิตภัณฑ์สำหรับตลาดราคาปานกลางแทนที่ (เพนเทียมดูอัล-คอร์) โดยต่อมาทางอินเทลได้ถอนแบรนด์ของคอร์ 2 ออกและใช้ อินเทล คอร์ แทนที่สำหรับตลาดราคากลางถึงบน ภายใต้ชื่อ คอร์ i3, คอร์ i5 และ คอร์ i7 โดยใช้สถาปัตยกรรมใหม่คือเนเฮเลมรุ่น รุ่น. อินเทล คอร์ 2 จะมีอยู่ 4 รุ่นหลักได้แก่- อินเทล คอร์ 2 โซโล (Core 2 Solo) จะมีเฉพาะโน้ตบุ๊ก - อินเทล คอร์ 2 ดูโอ (Core 2 Duo) - อินเทล คอร์ 2 ควอด (Core 2 Quad) - อินเทล คอร์ 2 เอ็กซ์ทรีม (Core 2 Extreme)การเปรียบเทียบ Core 2 Duo กับ Dual-core การเปรียบเทียบ Core 2 Duo กับ Dual-core. เพนเทียมดูอัล-คอร์ (Pentium Dual-Core) มักจะถูกเรียกสับสนกับ คอร์ 2 ดูโอ โดยมีลักษณะต่างกันอย่างชัดเจนคือ ดูอัล-คอร์ เป็นซีพียูของอินเทลตัวแรกที่มีการทำงาน 2 คอร์ โดยมีชิป 2 ตัวในหนึ่งแพกเกจ โดยออกแบบมาเพื่อแก้ปัญหาความร้อนสูงเกินไปของเพนเทียม D ในขณะที่คอร์ 2 ดูโอ เป็นโพรเซสเซอร์รุ่นถัดมาของทางอินเทล โดยใช้สถาปัตยกรรมตัวใหม่ที่ชื่อ "คอร์"</doc>
