<doc id="39857" url="https://th.wikipedia.org/wiki?curid=39857" title="เกมรวมดาราเอ็นบีเอ">เกมรวมดาราเอ็นบีเอ เกมรวมดาราเอ็นบีเอ () เป็นการแข่งขันบาสเกตบอลที่จัดโดยเอ็นบีเอ เกมจะจัดในช่วงกลางฤดูกาล (ซึ่งปัจจุบันอยู่ประมาณต้นเดือนกุมภาพันธ์) ของทุกปี มีการแข่งขันกันหนึ่งเกมระหว่างทีมตะวันออกกับทีมตะวันตก ซึ่งใช้โค้ชและผู้เล่นจากคอนเฟอร์เรนซ์ตะวันออกและตะวันตกตามลำดับ เริ่มแข่งครั้งแรกเมื่อ 2 มีนาคม พ.ศ. 2494 (ค.ศ. 1951)การเลือกโค้ชและผู้เล่น การเลือกโค้ชและผู้เล่น. โค้ชได้มาจากทีมที่ทำสถิติดีที่สุดในแต่ละคอนเฟอร์เรนซ์ในวันอาทิตย์สองสัปดาห์ก่อนการเล่นเกมรวมดารา แต่ถ้าโค้ชผู้นั้นได้มาเกมรวมดาราของปีที่แล้ว โค้ชของทีมที่มีสถิติอันดับรองลงมาจะได้มาเป็นโค้ชเกมรวมดาราแทน กฎพิเศษนี้เรียก กฎไรเลย์ เกิดขึ้นมาเนื่องจากช่วงสมัยคริสต์ทศวรรษ 1980 แพท ไรเลย์ (Pat Riley) โค้ชคุมทีม ลอสแอนเจลิส เลเกอรส์ เล่นเก่งมาก ทำให้ไรเลย์ได้เป็นโค้ชเกมรวมดาราเกือบทุกปี ผู้เล่นแต่ละทีมมี 12 คน โดย 5 คนมาจากการโหวตของแฟนกีฬา ซึ่งอาจโหวตทางไปรษณีย์หรือทางผู้เล่นการ์ด 2 คน ผู้เล่นฟอร์เวิร์ด 2 คนและผู้เล่นเซ็นเตอร์ 1 คน ที่เหลืออีก 7 คนเลือกโดยโค้ชของคอนเฟอร์เสนซ์ตัวเอง โดยที่โค้ชไม่สามารถลงคะแนนทีมของตัวเองได้ ถ้าหากผู้เล่นที่ได้รับเลือกข้างต้นมีปัญหาบาดเจ็บ คอมมิชชันเนอร์เป็นคนเลือกผู้เล่นที่จะมาแทน</doc>
