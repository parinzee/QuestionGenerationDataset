<doc id="10050" url="https://th.wikipedia.org/wiki?curid=10050" title="จดหมายอากาศ">จดหมายอากาศ จดหมายอากาศ ( ) เป็นกระดาษบาง ๆ แผ่นใหญ่ซึ่งสามารถเขียนข้อความภายในและพับเป็นซองจดหมาย จัดทำโดยไปรษณีย์ บนกระดาษมีการพิมพ์ภาพแสตมป์ ทำให้สามารถส่งทางไปรษณีย์ได้โดยไม่ต้องติดแสตมป์ แต่ต้องไม่มีการสอดอะไรอย่างอื่นในซอง ในระดับนานาชาติจดหมายอากาศเริ่มมีปรากฏใช้ราวปี ค.ศ.1930 ต่อมาการประชุมสหภาพไปรษณีย์สากล ค.ศ.1952 ที่กรุงบรัสเซลส์ ประเทศเบลเยี่ยม ได้ลงมติให้ใช้ชื่อ AÉROGRAMME อย่างเป็นทางการ อัตราจดหมายอากาศมักเป็นอัตราระหว่างประเทศ และจะส่งทางอากาศเสมอ ในขณะที่ในอดีตจดหมายระหว่างประเทศทั่วไปมักส่งทางเรือ จดหมายอากาศเป็นเครื่องเขียนของการไปรษณีย์ที่คิดค้นขึ้นมาหลังมีการริเริ่มนำเอาเครื่องบินมาใช้ขนส่งไปรษณีย์ภัณฑ์</doc>
