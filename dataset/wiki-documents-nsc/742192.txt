<doc id="742192" url="https://th.wikipedia.org/wiki?curid=742192" title="เฟียร์เดอะวอล์กกิงเดด">เฟียร์เดอะวอล์กกิงเดด เฟียร์เดอะวอล์กกิงเดด () เป็นละครโทรทัศน์แนวสยองขวัญดรามาอเมริกัน สร้างโดยโรเบิร์ต เคิร์กแมน และเดฟ เอริกสัน ฉายครั้งแรกทางช่องเอเอ็มซีในวันที่ 23 สิงหาคม ค.ศ. 2015 เฟียร์เดอะวอล์กกิงเดดเป็นละครเนื้อเรื่องเสริมกัน และเป็นภาคก่อนหน้าของละคร เดอะวอล์กกิงเดด ซึ่งอ้างอิงเนื้อเรื่องจากหนังสือการ์ตูนในชื่อเดียวกันของโรเบิร์ต เคิร์กแมน โทนี มัวร์ และชาร์ลี แอดลาร์ด ฤดูกาลแรกและฤดูกาลที่สองมีจำนวน 6 ตอนและ 15 ตอนตามลำดับ เนื้อเรื่องเกิดขึ้นในลอสแอนเจลิส รัฐแคลิฟอร์เนีย ละครเป็นเรื่องราวของครอบครัวที่มีปัญหาครอบครัวหนึ่ง ประกอบด้วย แมดิสัน คลาร์ก อาจารย์แนะแนวในไฮสกูล ทราวิส มานาวา คนรักหนุ่มที่เป็นอาจารย์สอนภาษาอังกฤษ อลิเชีย ลูกสาว และนิก ลูกชายที่ติดยาเสพติด ในสถานการณ์ของโลกหลังพยากรณ์ที่มีซอมบี ตัวละครทั้งสี่คนจะต้องปรับตัวหรือยึดติดกับตำหนิฝังลึกของตนขณะที่พวกเขาต้องรับมือกับอารยธรรมที่กำลังพังทลายนักแสดงและตัวละครนักแสดงหลักนักแสดงและตัวละคร. นักแสดงหลัก. - คิม ดิกเคนส์ รับบท เมดิสัน คลาร์ก อาจารย์แนะแนวในไฮสกูล คนรักของทราวิส และแม่ของอลิเชีย และนิก- คลิฟฟ์ เคอร์ทิส รับบท ทราวิส มานาวา อาจารย์สอนภาษาอังกฤษในไฮสกูล คนรักของเมดิรัน และพ่อม่ายที่แบ่งกันดูแลลูกชาย คริส กับอดีตภรรยา ไลซา- แฟรงก์ ดิลเลน รับบท นิก คลาร์ก ลูกชายของเมดิสัน ผู้เสพติดเฮโรอีนและสอบตกวิทยาลัยชุมชน- อลีเชีย เด็บแนม-แครี รับบท อลิเชีย คลาร์ก ลูกสาววัยรุ่นที่มีผลการเรียนดี และนักเรียนต้นแบบของเมดิสัน- เอลิซาเบธ โรดริเกซ รับบท ไลซา ออร์ทิซ นักศึกษาพยาบาล ภรรยาเก่าของทราวิส และแม่ของคริส- เมอร์ซีเดส เมสัน รับบท โอฟีเลีย ซาลาซาร์ ผู้เชี่ยวชาญที่ย้ายถิ่นมากับพ่อแม่- ลอเรนโซ เจมส์ เฮนรี รับบท คริสโตเฟอร์ มานาวา ลูกชายของทราวิส และไลซา ที่ไม่เห็นชอบการหย่าร้าง- รูเบน เบลดส์ รับบท แดเนียล ซาลาซาร์ ช่างตัดผม สามีของกรีเซลดา พ่อของโอฟีเลีย และเป็นผู้อพยพจากเอลซัลวาดอร์ ซึ่งปกป้องครอบครัวจากภัยต่าง ๆนักแสดงรองนักแสดงรอง. - แพทริเชีย เรส์ สปินโดลา รับบท กรีเซลดา ซาลาซาร์ แม่ของโอฟีเลียซึ่งย้ายมาจากเอลซัลวาดอร์ พร้อมกับสามี แดเนียล เพื่อหนีความไม่สงบทางการเมือง- สกอตต์ ลอว์เรนซ์ รับบท อาร์ตี คอสตา อาจารย์ใหญ่ของไฮสกูลที่เมดิสันและทราวิสทำงานอยู่- ลิงคอล์น เอ. คาสเตยาโนส รับบท โทไบอัส เด็กนักเรียนไฮสกูลที่ฉลาดเกินระดับชั้นเรียน- แมสโตร ฮาร์เรล รับบท แมตต์ คนรักของอลิเชีย- ชอว์น ฮาโทซี รับบท แอนดรูว์ แอดัมส์ ทหารที่เจตนาดีที่กำลังสั่นคลอน- แซนดรีน โฮลต์ รับบท ดร.เบธานี เอกซ์เนอร์ หมอผู้เชียวชาญและมั่นใจในตนเอง- โคลแมน โดมิงโก รับบท วิกเตอร์ สแตรนด์ ชายฉลาดและเจนโลกผู้มีอดีตลึกลับ</doc>
