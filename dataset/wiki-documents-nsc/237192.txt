<doc id="237192" url="https://th.wikipedia.org/wiki?curid=237192" title="ธนาคารซีไอเอ็มบีไทย">ธนาคารซีไอเอ็มบีไทย ธนาคารซีไอเอ็มบีไทย จำกัด (มหาชน) ( ชื่อย่อ: ซีไอเอ็มบี ไทย , CIMBT) (เดิมชื่อ ธนาคารสหธนาคาร จำกัด (มหาชน) ก่อตั้งขึ้นตั้งแต่ปี พ.ศ. 2492 ( ชื่อย่อ: สหธนาคาร , UBOB) และธนาคารไทยธนาคาร จำกัด (มหาชน) ซึ่งเปลี่ยนชื่อเมื่อปี พ.ศ. 2541 ตามลำดับ ( ชื่อย่อ: ไทยธนาคาร , BT)) โดยมีกองทุนเพื่อการฟื้นฟูและพัฒนาระบบสถาบันการเงิน เป็นผู้ถือหุ้นรายใหญ่ที่สุดของธนาคารมาโดยตลอด จากนั้นเมื่อวันที่ 5 พฤศจิกายน พ.ศ. 2551 กลุ่มซีไอเอ็มบี โดย CIMB Bank Berhad ได้เข้าเป็นผู้ถือหุ้นรายใหญ่ที่สุดในไทยธนาคาร และได้ดำเนินการจดทะเบียนเปลี่ยนชื่อ เป็นธนาคารซีไอเอ็มบีไทย จำกัด (มหาชน) หรือ “CIMB Thai Bank Public Company Limited” ในภาษาอังกฤษ เมื่อวันที่ 4 พฤษภาคม พ.ศ. 2552ประวัติ ประวัติ. กลุ่มซีไอเอ็มบี ดำเนินธุรกิจในฐานะของธนาคารผู้ให้บริการทางการเงินอย่างครบวงจร (Universal Bank) โดยเป็นผู้ให้บริการทางการเงินที่มีขนาดใหญ่เป็นอันดับ 2 ของประเทศมาเลเซีย และอันดับ 5 ของภูมิภาคเอเชียตะวันออกเฉียงใต้ เมื่อจัดอันดับตามขนาดสินทรัพย์ และมีเงินทุนหมุนเวียนในตลาดประมาณ 6 พันล้านดอลลาร์สหรัฐ ปัจจุบัน กลุ่มซีไอเอ็มบี มีฐานการตลาดหลักด้านการเงินธนาคารแบบครบวงจร ในประเทศมาเลเซีย อินโดนีเซีย สิงคโปร์ และไทย นอกจากนี้ ยังมีเครือข่ายใน 9 ประเทศ ทั่วภูมิภาคเอเชียตะวันออกเฉียงใต้ ตลอดจนศูนย์ให้บริการทางการเงินทั่วโลก รวมถึงในประเทศต่างๆ ที่ลูกค้ามีธุรกิจและการลงทุนอยู่ ทั้งนี้ กลุ่มซีไอเอ็มบี ดำเนินธุรกิจผ่าน 3 หน่วยงานหลัก ดังนี้ CIMB Bank, CIMB Investment Bank และ CIMB Islamic โดย CIMB Bank เป็นส่วนสำคัญในการดำเนินธุรกิจด้านธนาคารพาณิชย์ของกลุ่ม ขณะที่ CIMB Islamic ดำเนินธุรกิจด้านการเงินและการธนาคารอิสลามในระดับโลก ซึ่งทั้ง CIMB Bank และ CIMB Islamic ให้บริการธุรกิจรายย่อย (Retail Banking) บนระบบธนาคาร 2 ระบบควบคู่กัน โดยมีลูกค้ารายย่อยมากกว่า 4.7 ล้านคนใน 367 สาขาทั่วประเทศมาเลเซีย กลุ่มซีไอเอ็มบี ถือหุ้นโดย Bumiputra – Commerce Holdings Bhd ซึ่งเป็นบริษัทจดทะเบียนในตลาดหลักทรัพย์แห่งประเทศมาเลเซีย ด้วยมูลค่าตลาด (Market Capitalization) เกือบ 7,000 ล้านดอลลาร์สหรัฐ และมีพนักงานรวมกว่า 36,000 คน ประจำอยู่ใน 9 ประเทศ สาขาในประเทศไทยมีทั้งสิ้น 209 สาขาคณะกรรมการบริหารคณะกรรมการบริหาร. - นายปรีชา อุ่นจิตติ ประธานคณะกรรมการบริหาร - ดาโต๊ะ โรเบิร์ต แชบ เด๊า เม็ง กรรมการในคณะกรรมการบริหาร - นายชิน หยวน หยิน กรรมการในคณะกรรมการบริหาร - ผู้อำนวยการอาวุโส สำนักกรรมการผู้จัดการใหญ่ เลขานุการผู้ถือหุ้นรายใหญ่</doc>
