<doc id="551376" url="https://th.wikipedia.org/wiki?curid=551376" title="โคคลาน">โคคลาน โคคลาน (Willd.) Muell. Arg. เป็นพืชในวงศ์ Euphorbiaceae ชื่ออื่นๆ มะกายเครือ มะปอบเครือ กระเปี้ยะ โพคาน แนวน้ำ เยี่ยวแมว เยี่ยวแมวเถา เป็นไม้เถาเลื้อยพาดพันต้นไม้อื่น ยาว 3-6 เมตร ลำต้นเป็นไม้เนื้อแข็ง เปลือกนอกสีน้ำตาลเข้ม เนื้อในสีน้ำตาลอ่อน เปลือกเถาไม่มีกลิ่น มีสารกลุ่มเทอร์พีน มีฤทธิ์ต้านเชื้อเริมที่ริมฝีปาก ลดการอักเสบ และป้องกันการเกิดพิษต่อตับ ต้านการเกิดแผลที่กระเพาะอาหาร ต้านอนุมูลอิสระ โคคลานเป็นพืชสมุนไพร ใช้ เถา แก้ปวดเมื่อยตามร่างกาย ครั่นตัว เส้นตึง แก้ปวดหลังปวดเอว แก้กระษัย ขับปัสสาวะ แก้ไตพิการ บำรุงโลหิต แก้พิษภายใน เข้ายาแก้โรคมะเร็ง ทางอำเภอกุดชุม จังหวัดยโสธร ใช้โคคลานเป็นส่วนประกอบของยาที่ชื่อ “ตำรับยาโคคลาน” ซึ่งเป็นยาแก้อักเสบกล้ามเนื้อ และแก้ปวดกระดูก ชาวไทยอีสานนำไปต้มกับทองพันชั่งและโด่ไม่รู้ล้ม นำน้ำมาดื่มแก้ปวดเมื่อย</doc>
