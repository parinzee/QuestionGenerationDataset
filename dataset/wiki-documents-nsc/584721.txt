<doc id="584721" url="https://th.wikipedia.org/wiki?curid=584721" title="บุปผา กิ่งชัชวาลย์">บุปผา กิ่งชัชวาลย์ บุปผา กิ่งชัชวาลย์ หรือ นามสกุลเดิมคือ ธรรมบุตร (ชื่อเล่น โอ๋) อดีตนักร้องหญิงชาวไทย จบการศึกษาจากโรงเรียนวัฒนาวิทยาลัย, โรงเรียนเตรียมอุดมศึกษา, ระดับปริญญาตรีจากคณะวารสารศาสตร์และสื่อสารมวลชน มหาวิทยาลัยธรรมศาสตร์ และปริญญาโททางคอมมิวนิเคชันส์ มหาวิทยาลัยไฟร์ ฟิลด์ (Fair Field) ประเทศสหรัฐอเมริกา เริ่มฝึกเล่นอิเลคโทนตั้งแต่อายุ 6 ขวบที่โรงเรียนสยามกลการ จนได้รับรางวัลแชมป์อิเลคโทนมาหลายรางวัล อีกทั้งยังสนใจการร้องและแต่งเพลงตั้งแต่ชั้นมัธยมศึกษา จนได้เสนอผลงานแต่งเพลง ร้องเพลงและเล่นดนตรีให้กับคุณระย้า ประเสริฐ พงษ์ธนานิกร เจ้าของค่ายเพลงรถไฟดนตรีในขณะที่เธอยังทำงานที่บริษัทโฆษณา จนได้ออกอัลบั้มชุดแรกในปี พ.ศ. 2530 ในชื่อจริงของเธอ บุปผา ธรรมบุตร ซึ่งได้ปรากฏสู่สายตาผู้ฟังในรูปแบบร้องเพลงพร้อมทั้งเล่นเปียโน และเป็น Singer-Songwriter โดยมีเพลงดังที่เธอแต่งเองสมัยเรียนคือ ห่างรัก และอีกเพลงดังที่ร้องคู่กับภูสมิง หน่อสวรรค์ คือเพลง เราสองคน ต่อมาจึงได้ออกอัลบั้มชุดที่สองชื่อ Everywhere’s Music ตามด้วย วันนี้ดีจัง หลังจากที่ได้หมดสัญญากับรถไฟดนตรีจึงหันเหไปทำธุรกิจจิวเวอร์รี่จนได้พบกับเต๋อ เรวัต พุทธินันท์ ซึ่งได้ชวนให้เธอออกอัลบั้มกับค่ายแกรมมี่ ชื่อชุด Love Avenue โดยส่วนใหญ่เธอร้องเพลงฝรั่ง แต่มีเพลงไทยชื่อ เธอบอกให้ลืม ที่เธอแต่งเอง ได้รับความนิยมมากที่สุดในอัลบั้มนี้ บุปผาเคยเป็นครูสอนดนตรีที่สยามกลการ และเคยทำงานฝ่ายประสานงานกิจกรรมพิเศษของบริษัทแกรมมี่ เอนเตอร์เทนเมนท์ จำกัด ปัจจุบันมีกิจการส่วนตัวเป็นเจ้าของร้าน ซินเซีย จิวเวลรี่ ซึ่งเธอออกแบบเครื่องประดับด้วยตนเอง ชีวิตส่วนตัว สมรสกับ กอบชัย กิ่งชัชวาลย์ มีบุตรและบุตรีด้วยกัน คนโตเป็นลูกสาวชื่อ พลอย จิตติกา กิ่งชัชวาลย์ และลูกชายคนเล็กชื่อ พร้อม ฐิติภัทร กิ่งชัชวาลย์ผลงานอัลบั้มเพลงผลงาน. อัลบั้มเพลง. - บุปผา ธรรมบุตร (2530) - Everywhere Music (2531) - วันนี้ดีจัง (2532) - Love Avenue - ทางสายรัก (2534)รางวัลรางวัล. - รางวัลกรังด์ปรีซ์ จากเพลง เอเวอรี่แวร์ส มิวสิค จากการประกวด สยามป๊อปปูล่า ซองเฟสติวัล 1981 - แชมป์อิเลคโทน จากการประกวดอิเลคโทนยามาฮ่าของสยามกลการ - รองชนะเลิศแชมป์อินเตอร์เนชั่นแนล อิเล็กโทน กรังด์ปรีซ์ ที่ประเทศญี่ปุ่น - แชมป์เซาท์อีสต์เอเชีย อิเลคโทน เฟสติวัล</doc>
