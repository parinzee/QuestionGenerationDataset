<doc id="131347" url="https://th.wikipedia.org/wiki?curid=131347" title="อำเภอปรางค์กู่">อำเภอปรางค์กู่ ปรางค์กู่ เป็นอำเภอหนึ่งของจังหวัดศรีสะเกษ ตั้งทางตะวันตกเฉียงใต้ของจังหวัด ในอดีตเป็นพื้นที่ที่มีความแห้งแล้งมากที่สุดในจังหวัดศรีสะเกษ และมีความแห้งแล้งในลำดับต้นๆ ของประเทศไทย ปัจจุบันมีความอุดมสมบูรณ์ด้วยพืชพันธ์ธัญญาหาร และเป็นแหล่งเรียนรู้ภูมิปัญญาท้องถิ่นที่ตั้งและอาณาเขต ที่ตั้งและอาณาเขต. อำเภอปรางค์กู่ตั้งอยู่ทางทิศตะวันตกของจังหวัด มีอาณาเขตติดต่อกับเขตการปกครองข้างเคียง ดังนี้- ทิศเหนือ ติดต่อกับตำบลผักไหม ตำบลกล้วยกว้าง อำเภอห้วยทับทัน และตำบลโคกจาน อำเภออุทุมพรพิสัย - ทิศตะวันออก ติดต่อกับตำบลบุสูง ตำบลโพนยาง ตำบลศรีสำราญ อำเภอวังหิน และตำบลสำโรงตาเจ็น ตำบลโคกเพชร อำเภอขุขันธ์ - ทิศใต้ ติดต่อกับตำบลใจดี ตำบลศรีสะอาด ตำบลปราสาท อำเภอขุขันธ์ - ทิศตะวันตก ติดต่อกับตำบลหนองแวง ตำบลแจนแวน ตำบลตรวจ อำเภอศรีณรงค์ ตำบลกุดหวาย อำเภอศีขรภูมิ และตำบลเกาะแก้ว อำเภอสำโรงทาบ (จังหวัดสุรินทร์)การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอปรางค์กู่แบ่งเขตการปกครองย่อยออกเป็น 10 ตำบล 141 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอปรางค์กู่ประกอบด้วยองค์กรปกครองส่วนท้องถิ่น 11 แห่ง ได้แก่- เทศบาลตำบลปรางค์กู่ ครอบคลุมพื้นที่บางส่วนของตำบลพิมายและบางส่วนของตำบลพิมายเหนือ - องค์การบริหารส่วนตำบลพิมาย ครอบคลุมพื้นที่ตำบลพิมาย (นอกเขตเทศบาลตำบลปรางค์กู่) - องค์การบริหารส่วนตำบลกู่ ครอบคลุมพื้นที่ตำบลกู่ทั้งตำบล - องค์การบริหารส่วนตำบลหนองเชียงทูน ครอบคลุมพื้นที่ตำบลหนองเชียงทูนทั้งตำบล - องค์การบริหารส่วนตำบลตูม ครอบคลุมพื้นที่ตำบลตูมทั้งตำบล - องค์การบริหารส่วนตำบลสมอ ครอบคลุมพื้นที่ตำบลสมอทั้งตำบล - องค์การบริหารส่วนตำบลโพธิ์ศรี ครอบคลุมพื้นที่ตำบลโพธิ์ศรีทั้งตำบล - องค์การบริหารส่วนตำบลสำโรงปราสาท ครอบคลุมพื้นที่ตำบลสำโรงปราสาททั้งตำบล - องค์การบริหารส่วนตำบลดู่ ครอบคลุมพื้นที่ตำบลดู่ทั้งตำบล - องค์การบริหารส่วนตำบลสวาย ครอบคลุมพื้นที่ตำบลสวายทั้งตำบล - องค์การบริหารส่วนตำบลพิมายเหนือ ครอบคลุมพื้นที่ตำบลพิมายเหนือ (นอกเขตเทศบาลตำบลปรางค์กู่)สภาพพื้นที่ สภาพพื้นที่. อำเภอปรางค์กู่ มีพื้นที่ทั่วไปเป็นที่ราบลุ่ม ไม่มีภูเขาพื้นดินส่วนใหญ่เหมาะแก่การทำนาลักษณะดินเป็นดินปนทราย ไม่มีแม่น้ำไหลผ่านมีเพียงลำห้วย และ หนองเท่านั้น ลำห้วยที่สำคัญคือ- ลำห้วยสำราญเป็นลำห้วยที่สำคัญที่สุดของอำเภอ ไหลจากท้องที่อำเภอขุขันธ์ เข้าสู่อำเภอปรางค์กู่ - ลำห้วยเสนเป็นลำห้วยที่ไหลจากอำเภอสังขละ จังหวัดสุรินทร์ สู่อำเภอปรางค์กู่ที่บ้านกะดึ ตำบลกู่ ไหลผ่านตำบลสวาย และออกทางอำเภอห้วยทับทัน - ลำห้วยฆ้อง เป็นลำห้วยที่ไหลมาจากท้องที่อำเภอขุขันธ์ไหลสู่อำเภอปรางค์กู่ที่บ้านกอกหวาน ตำบลโพธิ์ศรี ผ่านตำบลพิมาย ตำบลตูมเป็นลำห้วยที่ไหลผ่านใจกลางของอำเภอปรางค์กู่เป็นที่น่าสังเกตว่าลำห้วยทุกลำห้วยจะไหลจากทิศใต้ไปทางทิศเหนือของอำเภอเสมอการท่องเที่ยว การท่องเที่ยว. อำเภอปรางค์กู่ เป็นอำเภอที่ไม่มีแหล่งท่องเที่ยวที่มีศักยภาพดึงดูดนักท่องเที่ยวมากนัก มีเพียงแต่ปราสาทปรางค์กู่ และปราสาทบ้านสมอ เท่านั้นบุคคลที่มีชื่อเสียง บุคคลที่มีชื่อเสียง. อำเภอปรางค์กู่ เป็นอำเภอที่มีความแห้งแล้งมากที่สุดเป็นลำดับต้นๆ ของประเทศไทย และเป็นจุดกำเนิดของ นักสู้ผู้สร้างป่า : ดาบตำรวจวิชัย สุริยุทธ ตำรวจที่เป็นที่รู้จักจากการปลูกต้นไม้ทุกวัน จนกว่าจะไม่มีแรงจะปลูก</doc>
