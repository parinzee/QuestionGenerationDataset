<doc id="71714" url="https://th.wikipedia.org/wiki?curid=71714" title="อุทยานแห่งชาติครูเกอร์">อุทยานแห่งชาติครูเกอร์ อุทยานแห่งชาติครูเกอร์ () เดิมคือ เขตสงวนล่าสัตว์ซาบี (Sabi Game Reserve) ตั้งอยู่ทางด้านตะวันออกเฉียงเหนือของประเทศแอฟริกาใต้ ซึ้งชื่อเพื่อเป็นเกียรติแก่ พอล ครูเกอร์ ประธานาธิบดีแห่งสาธารณรัฐทรานส์เวล นับเป็นอุทยานแห่งใหญ่ที่แห่งหนึ่ง และเป็นมรดกโลกทางธรรมชาติตามประกาศของยูเนสโก อุทยานแห่งชาติครูเกอร์ก่อตั้งในปี ค.ศ. 1926 มีพื้นที่ 20,000 ตารางกิโลเมตร (7,523 สแควร์ไมล์) จากจุดใต้สุดถึงจุดเหนือสุดมีระยะทางประมาณ 560 กิโลเมตร อุทยานแห่งนี้มีสัตว์เลี้ยงลูกด้วยนมอย่างน้อย 147 ชนิด นก 507 ชนิด ต้นไม้ 336 ชนิด สัตว์เลื้อยคลาน 114 ชนิด ปลา 49 ชนิด และสัตว์ครึ่งน้ำครึ่งบก 34 ชนิด การสำรวจในปี ค.ศ. 2005 พบว่าอุทยานครูเกอร์มีอิมพาลา 101,000 ตัว ควายป่า 31,060 ตัว ม้าลาย 21,100 ตัว ช้าง 12,470 ตัว แรดขาว 6,940 ตัว ยีราฟ 6,700 ตัว ไฮยีน่าประมาณ 2,500 ตัว สิงโตประมาณ 2,000 ตัว และเสือดาวประมาณ 1,000 ตัว อุทยานครูเกอร์ให้สัมปทานแก่เอกชนในการบริหารจัดการพื้นที่บางส่วนของอุทยาน ปัจจุบันเป็นสถานที่ท่องเที่ยวที่มีชื่อเสียงแห่งหนึ่งของทวีปแอฟริกาและประเทศแอฟริกาใต้ นอกจากนี้แล้วยังเป็นแหล่งอาศัยถิ่นเดียวและถิ่นสุดท้ายของสิงโตขาว ซึ่งไม่ใช่สิงโตเผือก แต่เป็นสิงโตที่มีสีผิวและขนทั้งลำตัวขาวซึ่งเป็นผลมาจากพันธุกรรม</doc>
