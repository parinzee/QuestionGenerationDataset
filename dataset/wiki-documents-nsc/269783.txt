<doc id="269783" url="https://th.wikipedia.org/wiki?curid=269783" title="วงศ์ชบา">วงศ์ชบา พืชวงศ์ฝ้ายหรือวงศ์ชบา เป็นวงศ์พืชดอกที่ประกอบไปด้วย 200 สกุล ประมาณ 2,300 ชนิด ที่รู้จักกันดีก็คือกระเจี๊ยบเขียวและโกโก้ สกุลใหญ่ๆในวงศ์ประกอบด้วย สกุลชบา (300 ชนิด), Sterculia (250 ชนิด), Dombeya (225 ชนิด), Pavonia (200 ชนิด) และ Sida (200 ชนิด)ลักษณะทางพฤษศาสตร์ ลักษณะทางพฤษศาสตร์. พืชวงศ์ฝ้ายเป็นไม้ล้มลุก บางชนิดเป็นไม้ยืนต้น ส่วนอ่อนของพืชมีขนอ่อนปลายหลายแฉก เปลือกในมีใยเหนียวมียางเมือก ใบเป็นใบเดี่ยว ติดเรียงแบบสลับ ตัวใบอาจมีขนนุ่มคลุมขอบใบเป็นจักฟันเลื่อยหรือขอบเรียบ หรือรูปฝ่ามือ ดอกมีทั้งแบบดอกเดี่ยว เป็นพวงหรือเป็นช่อดอกแบบช่อกระจะ เกิดที่ปลายยอดหรือซอกกิ่ง มีวงริ้วประดับรองรับดอก เป็นดอกสมบูรณ์เพศ ดอกสมมาตร ก้านดอกยาว กลีบรองมี 5 กลีบ ติดกันเป็นรูปถ้วย มีปลายแยกเป็น 5 แฉก กลีบสีเขียว ขณะดอกตูมชั้นกลีบรองจะหุ้มดอกไว้จนมิด กลีบดอก มี 5 กลีบ โคนกลีบเชื่อมติดกับหลอดกลุ่มเกสรตัวผู้ กลีบมีสีสด มักบิด ชายกลีบมักเป็นลอนย่นและเป็นจัก เกสรตัวผู้มีก้านเชื่อมรวมกันเป็นหลอดหุ้มล้อมก้านเกสรตัวเมีย โคนของหลอด เชื่อมติดกับโคนของกลีบดอกอับเกสรสีเหลืองรูปไต ละอองเกสรขนาดใหญ่ กลม หรือ รี และมีผิวเป็นหนาม อับเกสรมี 1 ห้อง เกสรตัวเมียอยู่สูงกว่า ภายในห้อง 5 ห้อง เชื่อมติดกัน ผลเป็นแบบผลแห้งแตกกลางพู, ผลแยกแล้วแตก, ผลมีเนื้อหลายเมล็ด หรือมีปุยขนหุ้ม</doc>
