<doc id="810096" url="https://th.wikipedia.org/wiki?curid=810096" title="การท่องเที่ยวในประเทศญี่ปุ่น">การท่องเที่ยวในประเทศญี่ปุ่น ประเทศญี่ปุ่น ได้ดึงดูดนักท่องเที่ยวต่างชาติ 19,730,000 คนในปี ค.ศ. 2015 ประเทศญี่ปุ่นมีมรดกโลก 19 แห่ง ซึ่งรวมทั้งปราสาทฮิเมะจิ, อนุสรณ์สถานทางประวัติศาสตร์เคียวโตะโบราณ และอนุสรณ์สถานทางประวัติศาสตร์นะระโบราณ สถานที่ท่องเที่ยวที่ชาวต่างชาตินิยม ได้แก่ โตเกียวและฮิโระชิมะ, ภูเขาฟุจิ, สกีรีสอร์ท เช่น นิเซะโกะ ในจังหวัดฮกไกโด, จังหวัดโอะกินะวะ, นั่งการนั่งรถไฟชิงกันเซ็ง ตลอดจนมีความได้เปรียบจากโรงแรมของญี่ปุ่น รวมถึงการแช่บ่อน้ำร้อนประวัติศาสตร์ ประวัติศาสตร์. ต้นกำเนิดของประเพณีการเยี่ยมชมเมืองที่งดงามยังไม่เป็นที่แน่ชัด แต่การเที่ยวชมสถานที่ในช่วงต้น คือการเดินทางในปี ค.ศ. 1689 ของมะสึโอะ บะโช ไปยัง"เหนือสุด"ของประเทศญี่ปุ่น ซึ่งเกิดขึ้นไม่นานหลังจากที่ฮะยะชิ ระซัง ได้จัดไตรทรรศน์แห่งญี่ปุ่นในปี ค.ศ. 1643 ในช่วงยุคเอะโดะของญี่ปุ่น จากประมาณ ค.ศ. 1600 สู่การฟื้นฟูเมจิในปี ค.ศ. 1867 การเดินทางได้รับการวางระเบียบภายในประเทศโดยการใช้ชูกุบะหรือสถานีหลัก ซึ่งเป็นชุมชนที่นักท่องเที่ยวจะต้องนำเสนอเอกสารที่เหมาะสม แม้จะมีข้อจำกัดเหล่านี้ แต่ก็มีที่ทำการคนขนของและคอกม้า, เช่นเดียวกับสถานที่สำหรับที่พักและอาหาร ที่มีอยู่ในเส้นทางอยู่พอสมควร ในช่วงเวลานี้ ประเทศญี่ปุ่นได้ปิดประเทศจากชาวต่างชาติ จึงไม่มีการท่องเที่ยวต่างประเทศที่มีอยู่ในประเทศญี่ปุ่น หลังจากการฟื้นฟูเมจิและการสร้างเครือข่ายทางรถไฟแห่งชาติ กิจการท่องเที่ยวกลายมาเป็นโอกาสมากขึ้นในราคาที่ไม่แพงสำหรับประชาชนในประเทศ และผู้มาเยือนจากต่างประเทศก็สามารถเข้าประเทศญี่ปุ่นได้อย่างถูกต้องตามกฎหมาย ตั้งแต่ปี ค.ศ. 1887 เจ้าหน้าที่ของรัฐที่ได้ยอมรับความจำเป็นในการจัดระบบเพื่อการดึงดูดนักท่องเที่ยวชาวต่างชาติ ในชื่อ คิฮินไก (貴賓会) ซึ่งมีวัตถุประสงค์เพื่อการประสานงานในการท่องเที่ยว โดยได้ก่อตั้งในปีดังกล่าว กับการอำนวยพรโดยนายกรัฐมนตรีอิโต ฮิโระบุมิ โดยผู้นำในช่วงต้นประกอบด้วยชิบุซะวะ เออิชิ และเอะคิดะ ทะกิชิ อีกก้าวสำคัญในการพัฒนาของอุตสาหกรรมการท่องเที่ยวในประเทศญี่ปุ่นคือปี ค.ศ. 1907 ที่มีกฎหมายการพัฒนาโรงแรม ซึ่งเป็นผลมาจากกระทรวงทางรถไฟเริ่มก่อสร้างโรงแรมที่สาธารณชนเป็นเจ้าของทั่วประเทศญี่ปุ่นสถิติ สถิติ. ในปี ค.ศ. 2015 มีนักท่องเที่ยวชาวต่างชาติที่มาเยือนประเทศญี่ปุ่น 19,737,409 คน</doc>
