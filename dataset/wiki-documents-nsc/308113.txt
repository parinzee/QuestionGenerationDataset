<doc id="308113" url="https://th.wikipedia.org/wiki?curid=308113" title="โรงเรียนพิพัฒน์ราษฎร์บำรุง">โรงเรียนพิพัฒน์ราษฎร์บำรุง โรงเรียนพิพัฒน์ราษฎร์บำรุง เป็นโรงเรียนรัฐบาลประจำอำเภอ ระดับชั้นประถมศึกษาในสังกัดสำนักงานคณะกรรมการการศึกษาขั้นพื้นฐาน ตั้งอยู่ที่ถนนสัญจรราชกิจ อำเภอกมลาไสย จังหวัดกาฬสินธุ์ประวัติ ประวัติ. ประวัติโดยย่อโรงเรียนพิพัฒน์ราษฎร์บำรุง โรงเรียนพิพัฒน์ราษฏร์บำรุง ก่อตั้งเมื่อราว ร.ศ.125 ตรงกับ พ.ศ. 2449 โดยเจ้าคุณพรหมมุณี สมเด็จมหาวีรวงศ์สังคนายก ครั้งเป็นเจ้าคณะมณฑลอีสาน และขุนจรัลชวนพันธ์ธรรมการมณฑล ได้มาจัดตั้งโรงเรียนขึ้นที่วัดเกษมาคม (วัดเหนือ) และแต่งตั้งให้ขุนไสยอุตมาลา(นายทัศน์ ศรีบุญลือ) เป็นครูใหญ่คนแรกและทำการสอนประจำเพียงคนเดียว มีเงินเดือนจากเงินบำรุงการศึกษาเป็นรายปี โดยในปีแรกได้รับค่าสอนจำนวน 160 บาท ต่อมานายสัมฤทธิ์ ศรีบุญลือ น้องชายได้มาช่วยสอน แต่พอสอนได้ไม่ถึงปี นายสัมฤทธิ์ ศรีบุญลือ ก็ลาออกไปอุปสมบท คงเหลือครูเพียงคนเดียวสอนประจำเรื่อยมาอีกหนึงปี นายสุทัศน์ ศรีบุญลือ ลาออกไปรับตำแหน่งกำนัน ทางราชการจึงแต่งตั้งนายจำปา ไชยจำนงค์ มาช่วยสอนแทน แต่อยู่ได้ประมาณปีเศษก็ย้ายไปเป็นครูที่อำเภอเสลภูมิ จังหวัดร้อยเอ็ด ในปี พ.ศ. 2451 ทางราชการได้แต่งตั้งหม่อมหลวงช่วง มาเป็นครูใหญ่แทนจนถึงปี พ.ศ. 2456 ได้ย้ายไปอยู่จังหวัดอื่น และนายย่อม มีคุปะ มาเป็นครูใหญ่แทนในขณะนั้นมีจำนวนนักเรียน 51 คน จัดการเรียนการสอนตั้งแต่ชั้นประถมศึกษาปีที่ 1-3 ในปีนั้นนักเรียนชั้นประถมศึกษาปีที่ 3 เข้าสอบไล่ 7 คน สอบได้ 5 คน โดยมีขุนนิพิฐนิติ-สาส์น ธรรมการมณฑล มาเป็นกรรมการ ในช่วงนั้น โรงเรียนต้องอาศัยศาลาวัดเกษมาคมเป็นสถานที่เล่าเรียนโดยมีการสับเปลี่ยนครูใหญ่และครูประจำการณ์ตามสถานการณ์ จวบจนกระทั่งชุมชนได้เห็นความสำคัญของการศึกษามากขึ้น สถานที่เรียนไม่เพียงพอและเหมะสม รองอำมาตย์เอกหลวงพิพัฒน์กมลาเขต(ชิต ศิริบูรณ์) นายอำเภอสมัยนั้น พร้อมด้วยราษฎร พ่อค้า ประชาชน ภายในเขต ได้ร่วมกันเสียสละวลาและทรัพย์สิน สร้างโรงเรียนเอกเทศขึ้น 1 หลัง หลังคามุงกระเบื้อง บนเนื้อที่ 13 ไร่เศษ สิ้นเงินค่าก่อสร้าง 6,101.90 บาท (หกพันหนึ่งร้อยหนึ่งบาทเก้าสิบสตางค์) เมื่อสร้างเสร็จได้ทำพิธีเปิดป้ายนามโรงเรียนเมื่อวันที่ 4 พฤษภาคม พ.ศ. 2464 โดยเจ้าคุณรณชัยชาญยุทธสมุห-เทศาภิบาล เป็นประธานพร้อมด้วย เจ้าคุณชัยสุนทรบวรภักดี ผู้ว่าราชการจังหวัดกาฬสินธุ์ มาร่วมในพิธีและตั้งชื่อนามโรงเรียนว่า “โรงเรียนพิพัฒน์ราษฎร์บำรุง” ซึ่งในขณะนั้น นายจำปา ไชยจำนงค์ เป็นครูใหญ่ ในปีนั้นมีจำนวนนักเรียน 146 คน จนกระทั่งในปี พ.ศ. 2512 หน่วยราชการ และผู้ปกครองนักเรียน ได้มีความคิดว่าน่าจะยุบรวมโรงเรียนพิพัฒน์ราษฎร์บำรุงกับโรงเรียนศรีกมลาไสย เข้าด้วยกัน เพื่อง่ายต่อการบริหารเพราะมีอาณาเขตใกล้เคียงกันเพียง 50 เมตร และขอแลกเปลี่ยนที่ดินจากกรมธนารักษ์ กระทรวงการคลัง ซึ่งอยู่ติดกับโรงเรียนศรีกมลาไสยกับที่ดินเดิม เป็นผลสำเร็จ และเมื่อรวมเนื้อที่แล้วมีทั้งสิ้น 26 ไร่ 1 งาน 65 ตารางวาเศษ และใช้ชื่อนามโรงเรียนว่า “โรงเรียนพิพัฒน์ราษฎร์บำรุง” จนกระทั่งถึงปัจจุบัน ในปัจจุบันโรงเรียนพิพัฒน์ราษฎร์บำรุง ตั้งอยู่หมู่ที่ 11 ตำบลกมลาไสย อำเภอกมลาไสย จังหวัดกาฬสินธุ์ ได้เปิดทำการสอน 2 ระดับ คือ ระดับก่อนประถมศึกษา และ ระดับประถมศึกษา(อนุบาล-ชั้นประถมศึกษาปีที่ 6) มีครูทั้งสิ้น 26 คน ชาย 6 คน หญิง 20 คน นักเรียน 515 คน ชาย 269 คน หญิง 246 คน พนักงานบริการชาย 2 คน เจ้าหน้าที่ธุรการ 1 คน ลูกจ้างตามภารกิจ 1 คนรายนามผู้บริหารโรงเรียนรายนามผู้บริหารโรงเรียน. 1. ขุนไสยอุตมาลา(ทัศน์ ศรีบุญลือ) ครูใหญ่ 2449-2451 2. หม่อมหลวงช่วง ครูใหญ่ 2451-2456 3. นายย่อม มีคุปะ ครูใหญ่ 2456-2459 4. นายจำปา ไชยจำนงค์ ครูใหญ่ 2459-2468 5. นายหนู ชนะศึก วุฒิการศึกษา ป.ป. ครูใหญ่ 2 ต.ค. 2468-1 ต.ค. 2470 6. นายแก้ว ทองเจริญ วุฒิการศึกษา ป.ป. ครูใหญ่ 18 ธ.ค. 2470-1 เม.ย. 2492 7. นายชื่น โพธิแท่น วุฒิการศึกษา ป.ป. ครูใหญ่ 2 พ.ค. 2492-10 พ.ค. 2503 8. นายสิงห์ กล้าวิจารย์ วุฒิการศึกษา พ.ม. ครูใหญ่ 2 พ.ค. 2492-12 ก.ย. 2504 9. นายชื่น โพธิแท่น วุฒิการศึกษา พ.ป. ครูใหญ่ 16 ก.ย. 2504-1 ส.ค. 2509 10. นายประชุม ศิริบูรณ์ วุฒิการศึกษา พ.ป. ครูใหญ่ 9 ก.ย. 2509-31 ต.ค. 2511 11. นายสันต์ บัณฑิโต วุฒิการศึกษา พ.ป. ครูใหญ่ 1 พ.ย. 2511-13 ม.ค. 2513 12. นายสุวัฒน์ แสงพรหม วุฒิการศึกษา พ.ป. ครูใหญ่ 16 ม.ค. 2513-30 ก.ย. 2520 13. นายพิชัย วิทยบูรณ์ วุฒิการศึกษา พ.ป. ครูใหญ่ 1 ก.พ. 2521- 30 ก.ค. 2521 14. นายพิชัย วิทยบูรณ์ วุฒิการศึกษา พ.ป. อาจารย์ใหญ่ 1 ก.พ. 2521- 30 ก.ค. 2521 15. นายสันต์ บุระผากา วุฒิการศึกษา ก.ศ.บ. อาจารย์ใหญ่ 5 พ.ค. 2532-8 ธ.ค. 2533 16. นายสันต์ บุระผากา วุฒิการศึกษา ก.ศ.บ. ผู้อำนวยการ 9 ธ.ค. 2533-27 ธ.ค. 2542 17. นางนกแก้ว ยุวพันธุ์ วุฒิการศึกษา ก.ศ.บ. ผู้อำนวยการ 28 ม.ค. 2542-30 ก.ย. 2545 18. นายสันต์ บุระผากา วุฒิการศึกษา ก.ศ.บ. ผู้อำนวยการ 1 ต.ค. 2545-30 ก.ย. 2551 19. นายยรรยง คงภาษี วุฒิการศึกษา ก.ศ.บ. ผู้อำนวยการ ปัจจุบันตราสัญลักษณ์ประจำโรงเรียนสีประจำโรงเรียนสี : น้ำเงิน-ขาว สีประจำโรงเรียนสี : น้ำเงิน-ขาว. สีน้ำเงิน หมายถึง ความอดทน เข้มแข็ง หนักแน่น ศูนย์รวมน้ำใจเข้มข้น สีขาว หมายถึง ความสะอาดบริสุทธิ์ ยุติธรรม มีคุณธรรม จริยธรรมปรัชญาคติพจน์ คติพจน์. เรียนเด่น เล่นดี วจีโสภิต จริตงามโครงการเรียนฟรี 15 ปีอย่างมีคุณภาพ โครงการเรียนฟรี 15 ปีอย่างมีคุณภาพ. โรงเรียนพิพัฒน์ราษฎร์บำรุงได้จัดการศึกษาสนองนโยบายของรัฐบาล ตามโครงการเรียนฟรี 15 ปี อย่างมีคุณภาพ คำว่า ฟรี 15 ปี คือ ฟรีตั้งแต่ชั้นอนุบาลจนถึงขั้นมัธยมศึกษาตอนปลาย รวมทั้งประกาศนียบัตรวิชาชีพ (ปวช.) และการศึกษานอกโรงเรียนและการศึกษาตามอัธยาศัย (กศน.) ให้กับทั้งโรงเรียนรัฐบาล โรงเรียนเอกชน และโรงเรียนสังกัดองค์กรปกครองส่วนท้องถิ่น ถ้าเป็นโรงเรียนรัฐบาลค่าเล่าเรียนฟรี 100 เปอร์เซ็นต์ ส่วนโรงเรียนเอกชนรัฐจะจ่ายเงินช่วยเหลือมากขึ้นโดยผู้ปกครองจ่ายลดลงจาก ร้อยละ 40 เหลือเพียงร้อยละ 30 ถ้าเด็กคนไหนสละสิทธิ์จะมีใบประกาศเกียรติคุณให้ โดยเงินจำนวนนี้จะนำไปพัฒนาโรงเรียนที่ด้อยโอกาสพัฒนาถึง 600 โรงเรียนทั่วประเทศ โดยในส่วนของงบประมาณที่รัฐช่วยเหลือนั้นมี 5 ส่วนด้วยกัน คือ- ค่าเล่าเรียน - แบบเรียน - เสื้อผ้า - ค่าอุปกรณ์การเรียน - กิจกรรมพัฒนาผู้เรียน</doc>
