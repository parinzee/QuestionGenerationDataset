<doc id="777022" url="https://th.wikipedia.org/wiki?curid=777022" title="แผ่นดินไหวในจังหวัดคุมะโมะโตะ พ.ศ. 2559">แผ่นดินไหวในจังหวัดคุมะโมะโตะ พ.ศ. 2559 แผ่นดินไหวในจังหวัดคุมะโมะโตะ พ.ศ. 2559 เป็นแผ่นดินไหวขนาด 7.0 แมกนิจูด เกิดขึ้นเมื่อวันที่ 16 เมษายน พ.ศ. 2559 เวลา 01:25 น. ตามเวลาท้องถิ่นในประเทศญี่ปุ่น () ใกล้กับเมืองคุมะโมะโตะ จังหวัดคุมะโมะโตะ บนเกาะคีวชู ประเทศญี่ปุ่น ระดับความลึกอยู่ที่ประมาณ 10 กิโลเมตร ก่อนหน้านี้มีเกิดฟอร์ช็อก หรือแผ่นดินไหวนำขนาด 6.2 แมกนิจูด เมื่อวันที่ 14 เมษายน พ.ศ. 2559 เวลา 21:26 น. ตามเวลาท้องถิ่นในประเทศญี่ปุ่น () ในระดับความลึกที่ 11 กิโลเมตร สำนักอุตุนิยมวิทยาญี่ปุ่น ได้ตั้งชื่อว่า "Heisei 28 Kumamoto Earthquake" () แผ่นดินไหวทำให้เกิดความเสียหายในพื้นที่โดยรอบ โดยเฉพาะในเมืองคุมะโมะโตะซึ่งมีอาคารหลายแห่งพังถล่มและเกิดไฟลุกไหม้ ประชาชนมากกว่า 44,000 คนถูกอพยพออกจากพื้นที่เนื่องจากเป็นเขตภัยพิบัติ</doc>
