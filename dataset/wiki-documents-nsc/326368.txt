<doc id="326368" url="https://th.wikipedia.org/wiki?curid=326368" title="เบอร์จิต นิลส์สัน">เบอร์จิต นิลส์สัน เบอร์จิต นิลส์สัน () นักร้องโอเปร่าเสียงโซปราโนชาวสวีเดน นิลส์สันเกิดที่เมือง Bjärlöv แคว้นสเกน ทางตอนใต้ของสวีเดน มีชื่อตอนเกิดว่า Birgit Märta Svensson เป็นบุตรคนเดียวของครอบครัวที่ประกอบอาชีพเกษตรกรรม มีพรสวรรค์ด้านการร้องเพลงมาตั้งแต่เด็ก และได้รับการฝึกสอนเพิ่มเติม เริ่มแสดงอุปรากรครั้งแรกเมื่อ ค.ศ. 1946 ที่โรงอุปรากรรอยัลโอเปร่า กรุงสตอกโฮล์ม เริ่มมีชื่อเสียงจากการรับบทเลดี้แม็กเบธ จากผลงานประพันธ์ของจูเซปเป แวร์ดีในปี 1947 นิลส์สันเป็นที่จดจำจากการรับบทนำในอุปรากรของริชาร์ด ชเตราส์, จูเซปเป แวร์ดี, ไชคอฟสกี และเรื่องตูรันโดของปุชชีนี แต่ที่สำคัญที่สุดคือ เธอได้รับการยกย่องเป็นนักร้องที่ตีความอุปรากรของริชาร์ด วากเนอร์ได้ดีที่สุด</doc>
