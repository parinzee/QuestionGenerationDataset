<doc id="945462" url="https://th.wikipedia.org/wiki?curid=945462" title="ปฏิบัติการมาส์">ปฏิบัติการมาส์ ปฏิบัติการมาส์ อีกชื่อคือ ปฏิบัติการการรุก Rzhev-Sychevka ครั้งที่สอง () เป็นชื่อรหัสปฏิบัติการรุกที่กองทัพโซเวียตกระทำต่อกองทัพเยอรมันในช่วงสงครามโลกครั้งที่ 2 เกิดขึ้นระหว่างวันที่ 25 พฤศจิกายน ถึง 20 ธันวาคม ค.ศ. 1942 รอบ ๆ จุดยื่นเด่น รเจฟ ในอาณาบริเวณของมอสโก การรุกครั้งนี้เป็นปฏิบัติการร่วมกันของแนวรบด้านตะวันตกของโซเวียตกับแนวรบคาลินินตามการประสานงานของเกออร์กี จูคอฟ เป็นหนึ่งในชุดการสู้รบอันนองเลือดอย่างยิ่ง ที่เรียกรวมกันในประวัติศาสตร์โซเวียตและรัสเซียว่า ยุทธการที่รเจฟ ยุทธการดังกล่าวเกิดใกล้กับ Rzhev, Sychevka, และVyazma ในระหว่างเดือนมกราคม ค.ศ. 1942 ถึงมีนาคม ค.ศ. 1943 จนเป็นที่เรียกขานว่า "เครื่องบดเนื้อรเจฟ" ("Ржевская мясорубка") เพราะสร้างความเสียหายขนานใหญ่ โดยเฉพาะแก่ฝ่ายโซเวียต เป็นเหตุให้ปรากฏอยู่ ณ เชิงอรรถในหน้าประวัติศาสตร์การทหารโซเวียตอยู่หลายปี</doc>
