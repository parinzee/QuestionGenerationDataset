<doc id="611116" url="https://th.wikipedia.org/wiki?curid=611116" title="อูมาร์ เซมาตา">อูมาร์ เซมาตา อูมาร์ เซมาตา (; 20 พฤษภาคม ค.ศ. 1987 — ) เป็นนักมวยไทยรุ่นเวลเตอร์เวท, มิดเดิลเวท และซูเปอร์มิดเดิลเวทชาวยูกันดา ผู้ซึ่งเป็นแชมป์ระดับนานาชาติรุ่นซูเปอร์มิดเดิลเวทของมวยไทยสภามวยโลก โดยเขาเป็นผู้ชนะรายการแข่งดังกล่าวตั้งแต่วันที่ 14 มิถุนายน ค.ศ. 2013ประวัติและผลงานในระดับอาชีพชีวิตช่วงต้น ประวัติและผลงานในระดับอาชีพ. ชีวิตช่วงต้น. เซมาตาเริ่มแข่งขันต่อสู้ในวัยหนุ่มเมื่ออายุ 15 ปี ขณะเข้าเข้าโรงฝึกในย่านชานเมืองกัมปาลาซึ่งเขาได้เรียนรู้วิชามวยจากผู้ฝึกสอนในเมืองนามว่า โมฮัมหมัด งีมา โดยหลังจากการชนะในระดับท้องถิ่นเป็นจำนวนหลายครั้ง เขาก็ได้มุ่งความสนใจมายัง ชาลา โกโลลา ผู้ซึ่งยอมรับในความสามารถของเขาและเชื่อว่าเขาจะสามารถหันมาเอาดีด้านมวยไทยได้ หลังจากการต่อสู้ในประเทศเพียงไม่กี่ครั้ง เซมาตาก็ได้รับเลือกให้เป็นตัวแทนนักมวยไทยทีมชาติยูกันดาในวัย 18 ปี โดยได้เป็นส่วนหนึ่งของทีมชาติในการแข่งขันที่ประเทศไทยใน ค.ศ. 2010ย้ายสู่ประเทศไทย ย้ายสู่ประเทศไทย. แม้ว่าเขาจะเป็นฝ่ายแพ้ในการต่อสู้ครั้งแรกโดยกรรมการตัดสิน แต่ทางโปรโมเตอร์ก็ได้เห็นในศักยภาพของชายชาวยูกันดาผู้นี้ และได้เสนอให้เซ็นสัญญาเข้าร่วมฝึกโรงยิมของเขาในกรุงเทพ โดยในช่วงนี้เขาได้สู้กับนักชกชาวไทยหลายหลายและเริ่มที่จะมีชื่อเสียง ในปี ค.ศ. 2012 เขาได้รับการเสนอการเซ็นสัญญาเข้าร่วมทีมไลอ้อนมวยไทย ที่จังหวัดภูเก็ตการกล่าวขวัญในระดับนานาชาติสู้กับแสนชัย การกล่าวขวัญในระดับนานาชาติ. สู้กับแสนชัย. หลังจากการสร้างความประทับใจในการต่อสู้ภายในประเทศ เขาก็ได้รับการจัดให้ขึ้นชกกับนักมวยไทยระดับตำนานอย่างแสนชัย การแข่งขันดังกล่าวได้รับการนัดชก ณ วันที่ 20 กรกฎาคม ค.ศ. 2012 และมีการเก็บค่าเข้าชมการแข่งมวยไทยนัดสำคัญที่จังหวัดราชบุรี แม้ว่าเขาจะเป็นฝ่ายแพ้คะแนนจากการตัดสินของกรรมการมวยไทยในภูมิภาค แต่นั่นก็เป็นการแจ้งเกิดของนักสู้ชาวยูกันดาในฐานะนักสู้ชาวต่างชาติที่มีอยู่ไม่กี่รายที่สามารถยืนหยัดกับแสนชัยได้ตลอดเกมชิงแชมป์มวยไทยสภามวยโลก ชิงแชมป์มวยไทยสภามวยโลก. หลังจากการสร้างผลงานที่น่าประทับใจของเซมาตา เขาก็ได้รับโอกาสเข้าแข่งขันในสถาบันมวยไทยสภามวยโลกโดยได้พบกับนักชกชาวออสเตรเลียชื่อ ริส คาราคีเรียคอส โดยการแข่งขันในนัดนี้จัดขึ้นที่ภูมิลำเนาเดิมของเซมาตาที่กัมปาลา ประเทศยูกันดา เมื่อวันที่ 14 มิถุนายน ค.ศ. 2013 ที่ซึ่งเซมาตาได้เป็นฝ่ายชนะคะแนน และได้เป็นแชมป์มวยไทยระหว่างประเทศชาวแอฟริกาทางตอนใต้สะฮาราที่มีอยู่เพียงคนเดียวของปัจจุบัน เซมาตา เป็นฝ่ายพ่ายต่อ อิมวิเศษณ์ พรนารายณ์ จากการตัดสินของกรรมการในการแข่งหยกขาว 7 ที่พัทยา ประเทศไทย ในวันที่ 19 กุมภาพันธ์ ค.ศ. 2014สถิติการชกมวยไทย</doc>
