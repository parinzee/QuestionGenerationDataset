<doc id="399756" url="https://th.wikipedia.org/wiki?curid=399756" title="เอดิธ คาเวล">เอดิธ คาเวล เอดิธ คาเวล (, 4 ธันวาคม ค.ศ. 1865 – 12 ตุลาคม ค.ศ. 1915) เป็นนางพยาบาลและสายลับชาวอังกฤษ มีชื่อเสียงจากการช่วยช่วยชีวิตทหารทุกฝ่ายโดยไม่แบ่งแยก และในการช่วยทหารฝ่ายสัมพันธมิตรราว 200 นาย ให้หลบหนีจากเบลเยียมที่ถูกเยอรมนียึดครองไว้ระหว่างสงครามโลกครั้งที่หนึ่ง ก่อนถูกจับกุมหลังจากนั้น เธอถูกตัดสินว่ามีความผิดในข้อหากบฏหลังมีการพิจารณาโดยศาลทหาร เธอได้รับโทษประหารชีวิตและถูกยิงด้วยชุดยิง เธอเป็นที่รู้จักกันดีจากคำกล่าวของเธอที่ว่า "ความรักชาตินั้นไม่เพียงพอ" (patriotism is not enough) ความเชื่ออย่างแรงกล้าในนิกายแองกลิกันของเธอทำให้เธอช่วยเหลือทุกคนที่ต้องการความช่วยเหลือ ทั้งทหารเยอรมันและฝ่ายสัมพันธมิตร คำคมหนึ่งของเธอมีว่า "ฉันหยุดไม่ได้ในเมื่อมีชีวิตอีกมากที่ต้องช่วยเหลือ" (I can’t stop while there are lives to be saved) คาเวลยังเป็นผู้บุกเบิกในการพยาบาลสมัยใหม่ในเบลเยียมผู้ทรงอิทธิพลอีกด้วย</doc>
