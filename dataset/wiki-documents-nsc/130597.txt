<doc id="130597" url="https://th.wikipedia.org/wiki?curid=130597" title="วงเดือน อินทราวุธ">วงเดือน อินทราวุธ วงเดือน อินทราวุธ หรือ พ.วงเดือน ยนตรรักษ์ (อ่านว่า พะวงเดือน) เป็นนักแสดงหญิงที่มีผลงานแสดงช่วงสั้นๆ ระหว่าง พ.ศ. 2521-2523 มีผลงานจากภาพยนตร์เรื่อง เมียหลวง (2521) และเรื่อง ลูกทาส (2522) และผลงานแสดงละครจำนวนหนึ่งประวัติ ประวัติ. วงเดือน อินทราวุธ เกิดเมื่อ พ.ศ. 2498 เป็นบุตรคนสุดท้องของเจ้าดวงเดือน ณ เชียงใหม่ กับนายพิรุณ อินทราวุธ อดีต ส.ส. จังหวัดเชียงใหม่ จบการศึกษาจากมหาวิทยาลัยธรรมศาสตร์ และแสดงภาพยนตร์และละครโทรทัศน์อยู่ช่วงหนึ่ง ก่อนเดินทางไปศึกษาต่อปริญญาโทที่ต่างประเทศ และสมรสกับณัฐ ยนตรรักษ์ นักเปียโนที่มีชื่อเสียง มีบุตร 3 คน ชื่อ พณ (ลูกนัท) พารณี (ลูกตาล) และ พิณนรี (ลูกจันทร์) ในช่วงการขับไล่ ทักษิณ ชินวัตร ให้ลาออกจากตำแหน่งนายกรัฐมนตรี เมื่อ พ.ศ. 2549 พ-วงเดือน และสามี ร่วมการแสดงบนเวทีโดยขึ้นมาเล่นเปียโน และขับร้องเพลง ที่สนามหลวงและลานพระบรมรูปทรงม้าด้วย และในปี พ.ศ. 2551 ที่พันธมิตรประชาชนเพื่อประชาธิปไตยได้ชุมนุมขับไล่รัฐบาลสมัคร สุนทรเวช ที่เชิงสะพานมัฆวานรังสรรค์ ทั้งคู่ก็ได้กลับมาร่วมร้องและดนตรีบนเวทีอีกหลายครั้ง โดยเฉพาะเพลงหนักแผ่นดินผลงานภาพยนตร์ผลงาน. ภาพยนตร์. - เมียหลวง (2521) กำกับโดย วิจิตร คุณาวุฒิ แสดงคู่กับ จตุพล ภูอภิรมย์ และวิยะดา อุมารินทร์ - ลูกทาส (2522) กำกับโดย รพีพร และกำธร สุวรรณปิยะศิริ นำแสดงโดย สรพงศ์ ชาตรี และนันทนา เงากระจ่างละครโทรทัศน์ละครโทรทัศน์. - ประชาชนชาวแฟลต (2521) ทางช่อง 3 - ค่าของคน (2521) ทางช่อง 5 - น้ำเซาะทราย (2522) ทางช่อง 5</doc>
