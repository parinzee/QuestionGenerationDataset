<doc id="793584" url="https://th.wikipedia.org/wiki?curid=793584" title="ถลำ">ถลำ "ถลำ" เป็นซิงเกิลของสุกฤษฎิ์ วิเศษแก้ว ในปี พ.ศ. 2558 ประพันธ์เนื้อร้องโดย หทัย แสงวิจิตร แต่งทำนองโดย พณวรรธน์ พงศ์ภักดีบริบาล และเรียบเรียงโดย ลัทธ์ ใจจุฑามูล ออกจำหน่ายในวันที่ 19 กุมภาพันธ์ พ.ศ. 2559 เนื้อหาของเพลงจะพูดถึงมุมมองของความรักที่บางครั้งก็ไม่ตั้งใจให้มันเกิดขึ้น ซึ่งสุดท้ายการแอบรักคนที่มีเจ้าของแล้วก็ทำให้ต้องเลือกระหว่างการทำตามสมองหรือหัวใจ จะหยุดอยู่แค่นี้หรือเดินหน้าต่อในความสัมพันธ์ ส่วนมิวสิควีดีโอเพลงนี้ เผยแพร่ครั้งแรกในวันที่ 19 กุมภาพันธ์ พ.ศ. 2559 กำกับโดย โขม – ก้องเกียรติ โขมศิริ โดยมี ราณี แคมเปน และภัสสรกรณ์ จิราธิวัฒน์ มาแสดงในมิวสิควีดีโอ โดยเป็นเรื่องราวในมิวสิควีดีโอเป็นรักสามเส้า โดยเบลล่ากับป็อกนั้นเป็นแฟนกัน แต่ฝ่ายชายดันเจ้าชู้ไม่หยุด บี้ผู้เป็นเพื่อนสนิทจึงเกิดเห็นใจ สงสารเบลล่า ก่อนความรู้สึกนั้นจะแปรเปลี่ยนเป็นความรัก ซึ่งความแซ่บมันอยู่ตรงฉากเด็ดระหว่างบี้กับเบลล่า ที่พอฝ่ายหญิงเศร้าเพราะถูกนอกใจ ฝ่ายชายเลยไปส่งที่ห้อง เพลงนี้ยังถูกนำไปใช้เป็นเพลงประกอบละครเรื่อง เสน่หาข้ามเส้น ออกอากาศทาง ช่องวัน ทุกวันพุธ - วันพฤหัสบดี เวลา 20.30 - 22.00 น. นำแสดงโดย ภูธเนศ หงษ์มานพ,อรจิรา กุลดิลก,น้ำทิพย์ จงรัชตวิบูลย์,คีรติ มหาพฤกษ์พงศ์,ซอ จียอน,ชัยพล พูพาร์ต,พิชญา เชาวลิต และ ดาริน แฮนเซนการตอบรับ การตอบรับ. เพลง "ถลำ" ติดอันดับสูงสุด 4 จากการจัดอันดับของ ซี้ดเอฟเอ็ม ในชาร์ต ซี้ดเอฟเอ็ม ชาร์ตท็อป 20 ประจำวันที่ 10 เมษายน พ.ศ. 2559 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานีชาร์ต</doc>
