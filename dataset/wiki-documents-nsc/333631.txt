<doc id="333631" url="https://th.wikipedia.org/wiki?curid=333631" title="วิทยาลัยชุมชนสตูล">วิทยาลัยชุมชนสตูล วิทยาลัยชุมชนสตูล เป็นสถาบันอุดมศึกษาของรัฐในกลุ่มสถาบันวิทยาลัยชุมชน ในสังกัดสำนักงานคณะกรรมการการอุดมศึกษา กระทรวงศึกษาธิการ ก่อตั้งขึ้นเมื่อปี พ.ศ. 2547ประวัติ ประวัติ. วิทยาลัยชุมชนสตูล ก่อตั้งขึ้นเมื่อ พ.ศ. 2547 โดยกระทรวงศึกษาธิการประกาศจัดตั้งวิทยาลัยชุมชนสตูล ตามกฎกระทรวงว่าด้วยการจัดการศึกษาระดับอุดมศึกษาต่ำกว่าปริญญารูปแบบวิทยาลัยชุมชน พ.ศ. 2546 กำหนดให้ “วิทยาลัยชุมชนเป็นสถานศึกษาของรัฐที่บริหารจัดการโดยชุมชน” ดังนั้นหลักการจัดตั้งและการดำเนินงานวิทยาลัยชุมชน ใช้หลักการตามแนวทางการปฏิรูปการศึกษา และมติคณะรัฐมนตรีเกี่ยวกับวิทยาลัยชุมชน เมื่อวันที่ 19 กุมภาพันธ์ พ.ศ. 2545 โดยการจัดตั้งและการดำเนินงานจะต้องเกิดจากความต้องการ และความพร้อมของชุมชนที่จะบริหารจัดการตามปรัชญาและหลักการของวิทยาลัยชุมชน โดยใช้ทรัพยากรที่มีอยู่ในพื้นที่ให้เกิดประโยชน์สูงสุด จัดการศึกษาในระบบเครือข่าย และมีความร่วมมือจากทุกภาคส่วนของชุมชนจังหวัด วิทยาลัยชุมชน ได้รับความยินยอมจากเขตพื้นที่การศึกษาจังหวัดสตูล และอำเภอเมืองสตูล มอบอาคารสำนักงานกลุ่มส่งเสริมการจัดการศึกษาของเขตพื้นที่การศึกษาสตูล (เดิมเป็นสำนักงานการประถมศึกษาอำเภอเมืองสตูล) รวมทั้งที่ดิน ใช้เป็นสำนักงานบริหารงานของวิทยาลัยชุมชนสตูล บนพื้นที่ 18 ไร่ ในปีงบประมาณ 2549 ได้รับการจัดสรรงบประมาณ เพื่อทำการปรับปรุงภูมิทัศน์ และซ่อมแซมอาคาร สำนักงาน และเริ่มดำเนินการจัดการเรียนการสอน จำนวน 2 หลักสูตร คือ หลักสูตรอนุปริญญา จำนวน 2 สาขาวิชา คือ สาขาวิชาการศึกษาปฐมวัย จำนวนนักศึกษา 40 คน และสาขาวิชาการการปกครองท้องถิ่น จำนวนนักศึกษา 41 คน และจัดฝึกอบรมหลักสูตรระยะสั้น จำนวน 22 หลักสูตร มีผู้จบหลักสูตรทั้งสิ้น 960 คนการจัดการเรียนการสอนหลักสูตร การจัดการเรียนการสอน. หลักสูตร. วิทยาลัยชุมชนสตูล เปิดทำการเรียนการสอนในหลายสาขาวิชา ได้แก่1. คอมพิวเตอร์ธุรกิจ 2. การศึกษาปฐมวัย 3. การปกครองท้องถิ่น 4. การพัฒนาชุมชน 5. อุตสาหกรรมการท่องเที่ยว 6. เทคโนโลยีสารสนเทศและการสื่อสาร 7. การจัดการทั่วไปสถานที่เรียนสถานที่เรียน. 1. วิทยาลัยชุมชนสตูล อาคารศูนย์วิทยบริการ 2. โรงเรียนเทศบาล 1 อำเภอเมืองสตูล จังหวัดสตูล 3. วิทยาลัยเทคนิคสตูล อำเภอเมืองสตูล จังหวัดสตูล 4. โรงเรียนกำแพงวิทยา อำเภอละงู จังหวัดสตูลการเดินทาง การเดินทาง. การเดินทางสู่วิทยาลัยชุมชนสตูล สามารถเดินทางโดย 2 เส้นทาง คือ ถนนสายเอเชีย เข้าจังหวัดตรัง ผ่านอำเภอทุ่งหว้า ละงู ท่าแพ และเส้นทางถนนสายเอเชีย เข้าจังหวัดพัทลุง ผ่านอำเภอรัตภูมิ จังหวัดสงขลา อำเภอควนกาหลง อำเภอควนโดน</doc>
