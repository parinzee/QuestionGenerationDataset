<doc id="228347" url="https://th.wikipedia.org/wiki?curid=228347" title="ชิคาโก (ภาพยนตร์)">ชิคาโก (ภาพยนตร์) ชิคาโก () เป็นภาพยนตร์เพลงดัดแปลงจาก ละครเพลงเสียดสีสังคมชื่อเดียวกัน กำกับและออกแบบท่าเต้นโดย ร็อบ มาร์แชลล์ และบทภาพยนตร์โดย บิลล์ คอนดอน ออกฉายครั้งแรกในวันที่27 ธันวาคม ค.ศ. 2002 แบบจำกัดโรงภาพยนตร์ หลังจากได้รับรางวัลออสการ์จึงนำกลับมาฉายทั่วโลกจนประสบความสำเร็จทางรายได้อย่างมาก เนื้อหากล่าวถึงเรื่องอื้อฉาวในยุครุ่งเรืองของเพลงแจ๊สในชิคาโกและเหล่าคนดังที่ทยอยกันแจ้งเกิดกันอย่างรวดเร็วแต่ในขณะเดียวกันก็เสื่อมความนิยมเร็วด้วยเช่นกันเรื่องย่อ เรื่องย่อ. ร็อกซี่ ฮาร์ท(เรเน่ เซลเวเกอร์)ฆ่าชู้รักของเธอตาย และถูกตำรวจจับเข้าคุกในคืนเดียวกัน อีกทั้งเธอยังรับรู้ว่าเธอจะต้องถูกประหารชีวิตโดยการแขวนคอทำให้เธอเศร้าใจ ในคุกเธอได้พบกับเวลม่า เคลลี่(แคเธอรีน ซีตา-โจนส์)นักเต้นคนดังของชิคาโกที่ถูกจับในข้อหาฆาตกรรม ในเวลาต่อมาร็อกซี่ได้ติดต่อกับบิลลี่ ฟรินท์(ริชาร์ด เกียร์)ทนายความมากฝีมือที่ไม่เคยแพ้คดีความ เป็นผู้ทำคดีให้เธอพ้นผิด ในขณะเดียวกันร็อกซี่กลายเป็นคนมีชื่อเสียงทั้งๆที่ยังติดคุกและเริ่มหลงตัวเอง จนกระทั่งชื่อเสียงของร็อกซี่บดบังรุ่นพี่อย่างเวลม่าที่รู้สึกอิจฉาร็อกซี่และต้องการให้ตัวเธอกลับมาโด่งดังอีกครั้ง ในชิคาโกที่ไม่เคยมีอะไรยั่งยืนรางวัล รางวัล. ภาพยนตร์ประสบความสำเร็จทั้งรายได้และคำวิจารณ์ รวมทั้งรางวัลออสการ์ 6 สาขาในปี 2003 ได้แก่ สาขาภาพยนตร์ยอดเยี่ยม, นักแสดงสมทบหญิงยอดเยี่ยม, ออกแบบเครื่องแต่งกายยอดเยี่ยม, ลำดับภาพยอดเยี่ยม, บันทึกเสียงยอดเยี่ยม และ กำกับศิลป์ยอดเยี่ยมจุดเด่นจุดเด่น. - ภาพยนตร์เพลงเรื่องแรกที่ได้รับรางวัลภาพยนตร์ยอดเยี่ยมถัดจากเรื่อง Oliver! ในปี 1968- ใช้เพลงดำเนินเรื่องและเล่าความหลังของตัวละคร โดยเฉพาะเพลงที่มีชื่อเสียงคือ Cell Block Tango ที่เวลม่า ขับร้องในคุกร่วมกับนักโทษอีก 5คน เกี่ยวกับสาเหตุที่ทำให้พวกเธอต้องมารวมกันที่แห่งนี้</doc>
