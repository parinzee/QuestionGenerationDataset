<doc id="616907" url="https://th.wikipedia.org/wiki?curid=616907" title="มหาวิทยาลัยชิงหฺวา">มหาวิทยาลัยชิงหฺวา มหาวิทยาลัยชิงหฺวา (; ) เป็นมหาวิทยาลัยในสาธารณรัฐประชาชนจีน ก่อตั้งขึ้นในปี ค.ศ. 1911 ในบริเวณสวนของราชวงศ์ชิง โดยเงินบริจาคของรัฐบาลแมนจู ด้วยการเสนอของประธานาธิบดีธีโอดอร์ โรสเวลต์ ประธานาธิบดีสหรัฐอเมริกาและมติของรัฐสภาสหรัฐอเมริกา จากเงินอุดหนุนการช่วยเหลือสมัยเหตุการณ์กบฏนักมวย รู้จักกันดีในฐานะมหาวิทยาลัยที่มีชื่อเสียงที่สุดหนึ่งในสองแห่งของจีน ชิงหฺวามีศิษย์เก่าที่มีชื่อเสียงดำรงตำแหน่งประธานาธิบดีสาธารณรัฐประชาชนจีนสองคน ได้แก่ หู จิ่นเทา และ สี จิ้นผิงคณะและสาขาวิชา คณะและสาขาวิชา. ปัจจุบัน มหาวิทยาลัยชิงหฺวา มีคณะและสาขาวิชา ทั้งสายวิทยาศาสตร์และสังคมศาสตร์ เปิดสอนระดับปริญญาตรี ปริญญาโท ปริญญาเอก และหลังปริญญาเอก ได้แก่1. คณะสถาปัตยกรรมศาสตร์ (School of Architecture) 2. คณะวิศวกรรมโยธา (School of Civil Engineering) 3. คณะวิศวกรรมเครื่องกล (School of Mechanical Engineering) 4. คณะการบินและอวกาศ (School of Aerospace) 5. คณะสารสนเทศศาสตร์และเทคโนโลยี (School of Information Science and Technology) 6. คณะวิศวกรรมซอฟแวร์ (School of Software) 7. คณะวิทยาศาสตร์ (School of Sciences) 8. คณะมนุษยศาสตร์ (School of Humanities) 9. คณะสังคมศาสตร์ (School of Social Sciences) 10. คณะเศรษฐศาสตร์และการจัดการ (School of Economics and Management) 11. คณะศิลปกรรมและการออกแบบ (Academy of Arts and Design) 12. คณะแพทยศาสตร์ (School of Medicine) 13. ภาควิชาคณิตศาสตร์ (Department of Mathematical Sciences) 14. คณะวิทยาศาสตร์ธรรมชาติ (School of Life Sciences) 15. คณะวารสารศาสตร์และการสื่อสารชิงหฺวา (Tsinghua School of Journalism and Communication) (TSJC) 16. คณะนโยบายสาธารณะและการจัดการ (School of Public Policy and Management) 17. บัณฑิตวิทยาลัยชิงหฺวา-มหาวิทยาลัยแคลิฟอร์เนีย เบิร์กลีย์ วิทยาเขตเซินเจิ้น (Tsinghua–UC Berkeley Shenzhen Institute) 18. สถาบันแลกเปลี่ยนนวัตกรรมระดับโลก ร่วมกับมหาวิทยาลัยวอชิงตัน ณ เมืองซีแอตเทิล สหรัฐอเมริกา (Tsinghua-UW Global Innovation Exchange) (GIX)โครงการนักเรียนทุนชวาร์ซแมน โครงการนักเรียนทุนชวาร์ซแมน. โครงการนักเรียนทุนชวาร์ซแมน (Schwarzman Scholars) เป็นโครงการทุนการศึกษาจากเงินสนับสนุนของมหาเศรษฐีชาวอเมริกัน สตีเฟ่น ชวาร์ซแมน ซึ่งมีวิสัยทัศน์ว่าประเทศจีนจะกลายเป็นศูนย์กลางด้านเศรษฐกิจของโลกในอนาคต ผู้นำโลกจะไม่สามารถประสบความสำเร็จได้ถ้าขาดความรู้เกี่ยวกับประเทศจีน โดยจะมอบให้นักเรียนที่มีความโดดเด่นด้านวิชาการที่สุดจากทั่วโลก 200 คนต่อปี รับทุนการศึกษามาเรียนในหลักสูตรปริญญาโทด้านนโยบายสาธารณะ เศรษฐศาสตร์และธุรกิจ และความสัมพันธ์ระหว่างประเทศ ณ วิทยาลัยชวาร์ซแมน (Schwarzman College) ของมหาวิทยาลัยชิงหฺวา โดยจะเริ่มรับนักศึกษาในปี ค.ศ. 2016 เขาลงทุนสร้างอาณาจักรพิเศษขึ้นที่ใจกลางมหาวิทยาลัย โดยสร้างอาคารเรียนที่ดีที่สุดในโลก (ออกแบบโดยสถาปนิกชื่อดังที่สุดในสหรัฐฯ) ผู้รับทุนจะพักอาศัยในที่พักที่ถูกออกแบบให้เทียบเคียงกับห้องรับรองผู้บริหารระดับสูงของมหาวิทยาลัยฮาร์วาร์ด ซึ่งโครงการทุนนี้ได้รับความร่วมมือระหว่างประเทศ มีคณะกรรมการโครงการ ซึ่งประกอบด้วยนักวิชาการรางวัลโนเบลของมหาวิทยาลัยชิงหฺวา อดีตนายกรัฐมนตรี และอดีตผู้นำโลกหลายท่าน มีการระดมคณาจารย์จากมหาวิทยาลัยชั้นนำระดับโลก เช่น มหาวิทยาลัยฮาร์วาร์ด มหาวิทยาลัยเยล มหาวิทยาลัยอ๊อกซฟอร์ด มหาวิทยาลัยเคมบริดจ์ มาทำการสอนที่มหาวิทยาลัยชิงหฺวา โดยใช้งบประมาณในการลงทุนสูงถึง 350 ล้านดอลล่าร์สหรัฐ แซงโครงการทุนที่มีชื่อเสียงของมหาวิทยาลัยอ๊อกซฟอร์ดอย่าง Rhode Scholarship ทุนเก่าแก่กว่าร้อยปีที่ให้นักเรียนหัวกะทิของสหรัฐอเมริกา อังกฤษ และเยอรมนีไปเรียนหลักสูตรปริญญาโทที่มหาวิทยาลัยอ๊อกซฟอร์ด ทั้งนี้มีนักวิชาการอ้างว่าโครงการนักเรียนทุนชวาร์ซแมนเป็นโครงการ ทุนการศึกษาที่มีชื่อเสียงที่สุดในโลก จากงบประมาณในการลงทุนด้านทุนการศึกษาที่สูงที่สุดอีกด้วยชื่อเสียง ชื่อเสียง. มหาวิทยาลัยชิงหฺวา ได้รับการจัดอันดับให้เป็น มหาวิทยาลัยที่มั่งคั่งที่สุดทางการเงิน ด้วยงบประมาณสนับสนุนทางการศึกษาและการวิจัยจากการจัดอันดับกลุ่มมหาวิทยาลัยจำนวน 100 แห่งในจีนแผ่นดินใหญ่ ฮ่องกง มาเก๊าและไต้หวัน ด้วยงบประมาณ 1.3 พันล้านดอลล่าร์สหรัฐฯ อีกทั้งได้รับฉายาว่า "MIT แห่งเมืองจีน" จากชื่อเสียงของวิชาการด้านวิทยาศาสตร์และเทคโนโลยีที่เทียบเคียงสถาบันการศึกษาชื่อดังของสหรัฐอเมริกาอย่าง สถาบันเทคโนโลยีแมสซาชูเซตส์ และเป็น "มหาวิทยาลัยที่มีการจ้างงานบัณฑิตสูงสุด" อันดับที่หนึ่งของทวีปเอเชีย และอันดับที่สามของโลกในปี 2017 สาขาวิชาที่โดดเด่น ได้แก่ วิศวกรรมศาสตร์ เทคโนโลยี สถาปัตยกรรมศาสตร์ นิเทศศาสตร์ สังคมวิทยา ประวัติศาสตร์ ลัทธิมาร์กซิสต์ บริหารธุรกิจ และวิทยาศาสตร์ ในระดับเอเชียและระดับโลก ในสายตาชาวจีนมหาวิทยาลัยชิงหฺวามีความโดดเด่นด้านวิชาการเทียบเท่ามหาวิทยาลัยปักกิ่ง มหาวิทยาลัยที่ตั้งอยู่บริเวณข้างเคียงกันที่เน้นการเรียนการสอนสาขาวิชาด้านภาษา วิทยาศาสตร์บริสุทธิ์ และสังคมศาสตร์ ปัจจุบัน มหาวิทยาลัยชิงหฺวา มีอันดับมหาวิทยาลัยโลก อยู่ในอันดับที่ 24 ของโลก ประจำปี 2016-2017 โดย QS World University Rankings สำนักจัดอันดับชื่อดังจากประเทศอังกฤษ และอันดับที่ 35 ของโลก โดย Times Higher Education สำนักจัดอันดับมหาวิทยาลัยโลกจากประเทศอังกฤษ ที่ได้รับการยอมรับเรื่องระเบียบวิธีวิจัย (Methodology) ด้านการเรียนการสอนและการวิจัยมากที่สุด มหาวิทยาลัยชิงหฺวา ได้รับการจัดอันดับให้เป็น มหาวิทยาลัยที่มีชื่อเสียงที่สุดของโลก ประจำปี 2016 ในอันดับที่ 18 ของโลก อันดับที่ 2 ของเอเชีย และอันดับที่ 1 ของจีน และ ยังได้รับการจัดอันดับให้เป็น สุดยอดสถาบันการศึกษาจากกลุ่มประเทศเศรษฐกิจเกิดใหม่ อันดับที่ 1 จากการจัดอันดับของ QS World University Rankings สี่ปีติดต่อกันในปี 2013, 2014, 2015 และ 2016 อีกด้วย</doc>
