<doc id="532263" url="https://th.wikipedia.org/wiki?curid=532263" title="เกีย พิคานโต">เกีย พิคานโต เกีย พิคานโต () เป็นรถยนต์นั่งซิตี้คาร์ (City Car) ผลิตโดยเกีย เริ่มผลิตในปี พ.ศ. 2547 โดยออกมาแทนที่เกีย วิสโต () ซึ่งเป็นรถที่ใช้แพลตฟอร์มร่วมกับฮุนได อทอส () ถือเป็นรถยนต์ที่เล็กที่สุดในสายการผลิตรถยนต์ของเกีย มอเตอร์สในปัจจุบัน มีชื่อในแต่ละประเทศแตกต่างกันไป เช่น เกีย มอร์นิ่ง เกีย ยูโรสตาร์ และ เกีย นิว มอร์นิ่ง นอกจากนี้ ในมาเลเซียยังมีการใช้ชื่อ นาซา ซูเรีย และ นาซา พิคานโต ซึ่งนาซาเป็นแบรนด์ท้องถิ่นในมาเลเซีย ซึ่งเคยเข้ามาขายในไทยด้วยรุ่น นาซา ฟอร์ซารุ่นที่ 1 (พ.ศ. 2547-2554) รุ่นที่ 1 (พ.ศ. 2547-2554). เกีย พิคานโต รุ่นที่ 1 เริ่มผลิตเมื่อปี พ.ศ. 2547 รหัสประจำตัวรถคือ SA เกีย พิคานโตรุ่นนี้สร้างบนพื้นฐานของฮุนได เก็ตช์ การขายในเกาหลีใต้จะใช้ชื่อว่า เกีย มอร์นิ่ง () รุ่นนี้มีตัวถังให้เลือกแบบเดียวคือแฮทช์แบค 5 ประตู มีเครื่องยนต์เบนซิน 1.0 ,1.1 และ 1.2 ลิตร เครื่องยนต์ดีเซล 1.1 ลิตร และเครื่องยนต์ที่ใช้ก๊าซธรรมชาติ LPG 1.0 ลิตร ระบบเกียร์เป็นเกียร์ธรรมดา 5 สปีด และเกียร์อัตโนมัติ 4 สปีด มีฐานการประกอบที่ประเทศเกาหลีใต้ ,เวียดนาม ,ฟิลิปปินส์และอินโดนีเซีย มีการไมเนอร์เชนจ์ไปแล้ว 2 ครั้ง คือในปี พ.ศ. 2550 และ พ.ศ. 2553 ในประเทศไทย บริษัท ยนตรกิจ คอร์เปอเรชั่น จำกัด เคยนำเข้าเกีย พิคานโตเข้ามาจำหน่ายในปี พ.ศ. 2552 เป็นรถนำเข้าจากประเทศมาเลเซีย (ประกอบที่โรงงาน Naza Malaysia) โดยเป็นรุ่นไมเนอร์เชนจ์ครั้งที่ 1 ส่วนรุ่นไมเนอร์เชนจ์ครั้งที่ 2 ไม่ได้เอาเข้ามาทำตลาดในไทย เข้ามาเปิดตัวพร้อมกับ Kia Grand Carnival Touring มินิแวนเครื่องยนต์ดีเซลราคาไม่แพง มีทั้งรุ่นเกียร์ธรรมดาและเกียร์อัตโนมัติ เกีย พิคานโตรุ่นนี้ไม่ประสบความสำเร็จมากนักในไทยโดยเฉพาะด้านภาพลักษณ์แบรนด์และยอดขาย เนื่องจากชื่อชั้นของแบรนด์ Kia ในไทยยังไม่แข็งแกร่งพอ และเกียในไทยยังสู้คู่แข่งในตลาดรถยนต์นั่งไม่ได้ จึงอยากจะให้พิคานโตรุ่นนี้ค่อยๆ Fade หายไปรุ่นที่ 2 (พ.ศ. 2554-ปัจจุบัน) รุ่นที่ 2 (พ.ศ. 2554-ปัจจุบัน). เกีย พิคานโต รุ่นที่ 2 เริ่มผลิตเมื่อปี พ.ศ. 2554 รหัสประจำตัวรถคือ TA พิคานโตรุ่นนี้สร้างขึ้นบนพื้นฐานของฮุนได ไอ10 รุ่นนี้มีตัวถัง 2 แบบคือแฮทช์แบค 3 และ 5 ประตู มีเครื่องยนต์เบนซิน 1.0 และ 1.25 ลิตร และยังมีการผลิตรุ่นที่ใช้ก๊าซธรรมชาติ LPG ในรุ่น 1.0 ลิตร ระบบเกียร์เป็นเกียร์ธรรมดา 5 สปีดและเกียร์อัตโนมัติ 4 สปีด ในประเทศไทย บริษัท ยนตรกิจ คอร์เปอเรชั่น จำกัด นำเกีย พิคานโตรุ่นที่ 2 มาเปิดตัวเมื่อปี พ.ศ. 2554 ใช้ชื่อว่า เกีย พิคานโต K1 () ด้วยรุ่นเครื่องยนต์ 1.25 ลิตร 87 แรงม้า ราคา 425,000 บาท เป็นเกีย พิคานโตรุ่นแรกที่ประสบความสำเร็จในไทย มียอดจองหลายสิบคัน มีลูกค้าให้ความสนใจเพิ่มขึ้น</doc>
