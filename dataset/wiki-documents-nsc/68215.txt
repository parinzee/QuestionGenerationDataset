<doc id="68215" url="https://th.wikipedia.org/wiki?curid=68215" title="ปราสาทคาร์ดิฟฟ์">ปราสาทคาร์ดิฟฟ์ ปราสาทคาร์ดิฟฟ์ () ตั้งอยู่ในแคว้นเวลส์ สร้างขึ้นโดยชาวนอร์มันเมื่อปี ค.ศ. 1091 ในบริเวณป้อมปราการของโรมันซึ่งยังปรากฏซากปรักหักพังให้เห็นอยู่จนปัจจุบันนี้ ในคริสต์ศตวรรษที่ 19 เอิร์ลแห่งบูทได้ว่าจ้างสถาปนิกชื่อว่าวิลเลียม เบอร์กส์ ให้ออกแบบปราสาทเพื่อปรับปรุงโดยเลียนแบบปราสาทในยุคกลาง โดยหวังให้เป็นที่พักอาศัยแบบในเทพนิยาย ต่อมาตระกูลบูทยกปราสาทให้เป็นสมบัติของเมืองคาร์ดิฟฟ์ ปัจจุบันเป็นสถานที่ท่องเที่ยวที่เป็นที่นิยม และเป็นที่ตั้งของพิพิธภัณฑ์เกี่ยวกับปราสาทหลังเก่าและการปรับปรุงปราสาทสมัยวิคตอเรียน</doc>
