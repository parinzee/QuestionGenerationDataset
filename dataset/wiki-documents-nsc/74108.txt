<doc id="74108" url="https://th.wikipedia.org/wiki?curid=74108" title="โซนิคฮีโร่ส์">โซนิคฮีโร่ส์ โซนิคฮีโรส์ (Sonic Heroes) () เป็นเกมแอ็กชั่น3มิติจากบริษัทเซก้า ประเทศญี่ปุ่น เกมโซนิคฮีโร่ส์เป็นหนึ่งในเกมชุดโซนิคเดอะเฮดจ์ฮ็อก ถ้าไม่นับโซนิคแอดเวนเจอร์ DX ไดเรคเตอร์คัท และ 2 แบทเทิ่ลส์ ที่สร้างใหม่บนเกมคิวบ์ โซนิคฮีโร่ส์ถือเป็นเกมแรกในตระกูลโซนิคที่วางจำหน่ายในเครื่องเกมยุคที่หก (เพลย์สเตชัน 2, เอ็กซ์บ็อกซ์, เกมคิวบ์) คำว่าโซนิคฮีโร่ส์หมายถึงการรวมพลของตัวละครจากเกมโซนิคต่างๆ ทั้งจากนัคเคิลส์เคออกติกซ์ (ทีมเคออติกซ์), โซนิคแอดวานซ์2 (ครีม เดอะแรบบิท), โซนิคแอดเวนเจอร์ 1 (บิ๊ก เดอะแคท) และ 2 (ชาโดว์ เดอะเฮดจ์ฮ็อก, รู้จ เดอะแบท) ในตอนแรกเกมโซนิคฮีโร่ส์วางจำหน่ายให้กับเครื่อง เพลย์สเตชัน 2, เอ็กซ์บ็อกซ์, เกมคิวบ์เท่านั้น (ถือได้ว่าเป็นเกมแบบมัลติแพลตฟอร์มครั้งแรกของเกมโซนิค) แต่ภายหลังได้มีการจัดจำหน่ายอีกครั้งบนเครื่องคอมพิวเตอร์อีกครั้งหนึ่งโครงเรื่อง โครงเรื่อง. เกมโซนิคฮีโร่ส์แบ่งเนื้อเรื่องออกเป็น 4 ตอนใหญ่ๆ กับ 1 ตอนจบ โดยในตอนใหญ่จะเป็นเรื่องราวของเหล่าตัวละครต่างๆ มารวมกลุ่มกันเพื่อทำภารกิจต่างๆ ร่วมกัน แต่ละกลุ่มล้วนต้องฝ่าด่านเหมือนๆกัน ปราบบอส รวมถึงอาจจะต้องปะทะกับทีมอื่นอีกด้วยรูปแบบการเล่น รูปแบบการเล่น. ในเกมโซนิคฮีโร่ส์ ผู้เล่นจะต้องเลือก 1 ใน 4 ทีมเป็นตัวเล่น ซึ่งทั้ง 4 ทีมจะประกอบด้วยตัวละคร 3 ประเภท (ซึ่งถูกแบ่งในเกมนี้เป็นครั้งแรกและจะถูกใช้ต่อไปอีกในเกมหลังๆ) ได้แก่ ความเร็ว (Speed สีฟ้า), บิน (Fly สีส้ม) และ พลัง (Power สีแดง) โดยพื้นฐานแล้วตัวละครส่วนมากจะมีลักษณะและความสามารถที่คล้ายๆกันยกเว้นแต่รายละเอียดปลีกย่อยของแต่ละทีม รวมถึงท่าไม้ต้ายที่เรียกว่า ทีมบลาสท์ความสามารถพื้นฐานความเร็วความสามารถพื้นฐาน. ความเร็ว. - โฮมมิ่งแอ็กแท็ค - ความสามารถนี้ตัวละครจะพุ่งเข้าไปยังเป้าหมายที่เป็นศัตรู, ลัง, กล่องไอเท็ม หรือสปริง นอกจากนั้นยังใช้ในการเดินทางเป็นบางกรณี - สร้างพายุ - สามารถพัดโล่ของฝ่ายตรงข้ามและใช้หมุนตัวบนเสา โซนิคกับชาโดว์จะพุ่งตัวไปที่ศัตรูและหมุนเป็นวงกลม ขณะที่เอมี่จะหมุนค้อนและยิงพายุออกไป เอสปิโอนอกจากจะสร้างพายุะแล้วยังทำให้เขาล่องหนเพื่อไม่ให้ศัตรูมองเห็นด้วย - ไลท์/ดาร์คแดช - ความสามารถของโซนิคกับชาโดว์ ทำให้พวกเขาสามารถวิ่งไปตามทางแหวนได้ - พุ่ง - ใช้ในการพุ่งไปข้างหน้า - กระโดดเกาะกำแพง - ทำได้ทุกคนยกเว้นเอมี่ ตัวละครสามารถเกาะกำแพงและกระโดดไปอีกฝั่งได้ โซนิคกับชาโดว์มีเวลาเกาะเล็กน้อยในขณะที่เอสปิโอสามารถเกาะได้นานเท่าที่ต้องการบินบิน. - บิน - ตัวละครจะทำการบินเกจบินจะปรากฏอยู่ด้านล่างของหน้าของตัวละคร เมื่อหมดตัวละครจะตกลงมา - ธันเดอร์ชู๊ต - ตัวละครบินจะทำการยิงตัวละครอีกสองตัวที่เหลือไปยังศัตรู ความสามารถนี้ใช้ได้ผลดีกับศัตรูที่บินอยู่ รวมทั้งทำให้ศัตรูชะงักได้ด้วย - แหวนระเบิดปลอม - เทลส์กับรู้จจะโยนแหวนระเบิดปลอม 3 วง - โจมตี - ชาร์มมี่จะใช้เหล็กไนแทง ขณะที่ครีมจะใช้ชีสพลังพลัง. - โจมตี - สร้างคอมโบโจมตีศัตรู - พาวเวอร์ดังค์ - เป็นการยิงคนในทีมลงมาบนพื้น - ทุบ - ตัวละครจะทำการทุบตัวลงไปด้านล่าง - ลอยตัว - ใช้ในการลอยตัวเมื่อเจอใบพัด (นัคเคิลส์, โอเมก้า - ไทรแองเกิลไดฟว์, บิ๊ก - ใช้ร่ม, เวกเตอร์ - เป่าฟองลอยตัว) ใช้เมื่อเจอพัดลมเลเวล เลเวล. ตัวละครทุกตัวลจะมีเลเวลได้ 3 เลเวลซึ่งจะกลับเป็น 0 เมื่อตาย เลเวลเพิ่มขึ้นได้ 5 ทางคือ ผ่านจุดเซฟ (ผู้นำทีมจะได้เลเวล), นำรถลากไปถึงจุดหมายภายในเวลาที่กำหนด (ผู้นำทีมจะได้เลเวล), เก็บลูกบอลเลเวลจากศัตรู (ได้เลเวลตามสี), เก็บกล่องไอเท็มเลเวล (ได้เลเวลตามสี) และใช้ทีมบลาท์ของทีมโรส (ได้เลเวลทุกคน) เลเวลที่สูงขึ้นมีผลทำให้การโจมตีแรงขึ้น รวมถึงมีท่วงท่าเพิ่มขึ้นรายชื่อทีมและตัวละครในทีมทีมโซนิค (Team Sonic) รายชื่อทีมและตัวละครในทีม. ทีมโซนิค (Team Sonic). ทีมโซนิคได้รับคำเชื้อเชิญจากดร.เอ็กแมน ให้ท้ามาหยุดยั้งแผนการของเขาภายในสามวัน ทั้งสามเลยมุ่งออกไปจัดการดร.เอ็กแมน ทีมโซนิคเป็นทีมสมดุลที่ผสมผสานทั้งยากและง่ายเข้าด้วยกัน ภารกิจเสริมของทีมโซนิคจะเน้นไปที่การเข้าเส้นชัยภายในเวลาที่กำหนด ทีมบลาสท์ของทีมโซนิคคือ โซนิคโอเวอร์ไดรฟ์ ซึ่งนัคเคิลส์จะเหวี่ยงโซนิคกับเทลส์ แล้วเทลส์จะเตะโซนิคให้พุ่งไปทั่วจอ หลังจากใช้ทีมบลาสท์แล้วเมื่อโซนิคใช้ท่าสร้างพายุ เขาจะวิ่งเข้าไปหมุนตัวและจู่โจมศัตรูจนกว่าจะถูกทำลายทั้งหมดทีมดาร์ค (Team Dark) ทีมดาร์ค (Team Dark). เรื่องราวของทีมดาร์คเริ่มจากที่รู้จเข้าไปปล้นของจากห้องทดลองของดร.เอ็กแมน เธอได้พบกับชาโดว์ซึ่งเธอคิดว่าเขาตายไปแล้ว (จากตอนจบของโซนิคแอดเวนเจอร์ 2) แต่ทันใดนั้นหุ่นยนต์ตัวหนึ่งเกิดคลั่งเพราะถูกขังจึงได้กราดกระสุนใส่ทั้งสอง ชาโดว์จะเข้าโจมตีหุ่นยนต์นั้นแต่รู้จมาห้ามไว้และรู้ว่าหุ่นคืออี-123 โอเมก้า ที่ถูกดร.เอ็กแมนขังไว้ ทั้งสามจึงมาร่วมทีมกัน ทีมดาร์คเป็นทีมที่เล่นยาก ฉากต่างๆจะถูกสร้างมาให้มีความยากและอุปสรรคมากกว่าปกติ ภารกิจเสริมของทีมดาร์คส่วนมากมักจะเป็นการทำลายศัตรูทั้งหมด ทีมบลาสท์ของทีมดาร์คคือคาออสอินเฟอร์โน่ ซึ่งชาโดว์จะหยิบคาออสเอเมอรัลด์ออกมาเพื่อใช้คาออสคอนโทรลเพื่อหยุดเวลา จากนั้นรู้จจะนั่งบนหัวโอเมก้าและหมุนตัวโอเมก้าและยิงทำลายศัตรูทั้งหมด ระหว่างที่เกจกำลังลด เวลาจะหยุดเดินทีมโรส (Team Rose) ทีมโรส (Team Rose). เรื่องราวของทีมโรสเริ่มจากที่เอมี่พบหน้าหนังสือพิมพ์ซึ่งในภาพนั้นมีโซนิค, คาเอรุคุงและช๊อคโคล่า (น้องชายของชีส) เอมี่, ครีมและบิ๊กจึงออกเดินทางไปด้วยกัน ทีมโรสเป็นทีมที่เล่นง่ายที่สุดในทั้งสี่ทีม การเล่นที่ง่าย เวลาบินมากกว่าปกติ ระยะทางที่สั้นบวกกับจำนวนศัตรูที่น้อยและภารกิจเสริมเก็บแหวนตามกำหนด ทีมบลาสท์ ฟลาวเวอร์เฟสติวอล บิ๊กจะกางร่มและหมุนให้เอมี่กับครีมหมุนตัวบนร่ม จากนั้นทั้งสองกระโดดและจับมือโดยที่เอมี่จะยืนขาเดียวและครีมจะเอาหัวลง หลังจากทำทีมบลาสท์แล้วทุกคนในทีมจะได้เลเวล1เลเวลและได้ไอเท็มเกราะกับอมตะชั่วคราวทีมเคออติกซ์ (Team Chaotix) ทีมเคออติกซ์ (Team Chaotix). ทีมเคออกติกซ์เป็นกลุ่มนักสืบ (โดยไม่มีการกล่าวถึงไมท์ตี้ ดิอาร์มาดิลโล่)ได้รับงานจากผู้ว่าจ้างลึกลับให้ทำภารกิจต่างๆผ่านทางเครื่องวิทยุสื่อสาร ทีมเคออติกซ์เป็นทีมที่ต่างจากทั้งสามทีม พวกเขาจะต้องกระทำภารกิจต่างๆในแต่ละฉาก เช่น ไปถึงจุดหมายโดยไม่ใครตรวจพบ, ทำลายหรือเก็บวัตถุตามที่กำหนด ในขณะที่ภารกิจเสริมก็จะคล้ายๆกันแต่จะทวีความยากขึ้นกว่าปกติ ทีมบลาสท์ของทีมเคออติกซ์คือ เคออติกซ์เรติคอล เอสปิโอจะเล่นซามิเซน, ชาร์มมี่ตีกลองแล้วเวกเตอร์จะตะโกนแล้วทำลายศัตรูทั้งหมดพร้อมกับได้รับแหวนตามระดับความแกร่งของศัตรู ระหว่างที่เกจกำลังลด เมื่อผู้เล่นโจมตีศัตรูก็จะได้แหวนตามความแกร่งของศัตรูด่าน ด่าน. เกมโซนิคฮีโร่ส์ได้ใช้บรรทัดฐานการดำเนินด่านแบบเดียวกับเกมภาคก่อนหน้าคือในหนึ่งด่านจะแบ่งเป็นสองฉากย่อยแล้วตามด้วยบอส ซึ่งถึงแม้ว่าในภาคฮีโร่ส์ฉากที่สองจะเป็นคนละฉากกัน แต่ก็จะยังคงรูปแบบของด่านนั้นๆอยู่ ในโหมดเนื้อเรื่องผู้เล่นจะต้องเล่นตามลำดับฉากไป (ยกเว้นทีมโรสที่จะต้องบังคับเล่นฉากซีเกทก่อน)- ซีเกท (Sea Gate) - ฉากสำหรับฝึกซ้อมทีมโรสบังคับเล่นในโหมดเนื้อเรื่อง แต่ถ้าเลือกจากคำสั่ง Tutorials ในเมนูหลักจะได้เล่นเป็นทีมโซนิคแทน - ซีไซด์ฮิลล์ (Seaside Hill) - ฉากเกาะกลางทะเลโดยมีพื้นตารางตามธรรมเขียนของเกมชุดนี้ - โอเชียนพาเลส (Ocean Palace) - ซากโบราณสถานกลางน้ำ - บอส : เอ็กฮอคว์ (Egg Hawk) - หุ่นยนต์รูปนกที่มีปืนกลอยู่สองข้าง - แกรนด์เมโทรโพลิส (Grand Metropolis) - เมืองล้ำยุคที่มีรถลอยไปมาและเส้นทางที่ใช้พลังงาน - พาวเวอร์แพลนท์ (Power Plant) - โรงงานไฟฟ้าที่ผลิตพลังงานเหลวสีส้ม - บอส : ปะทะทีม (โซนิค-โรส, ดาร์ค-เคออติกซ์)- คาสิโนพาร์ค (Casino Park) - เมืองที่เป็นโต๊ะพินบอล - บิงโกไฮเวย์ (Bingo Highway) - สามารถเก็บแหวนจากการเล่นบิงโกได้ - บอส : โรบ็อทคาร์นิวัล (Robot Carnival) - ปะทะหุ่นยนต์มากมายบนโต๊ะรูเล็ตต์ - เรลแคนยอน (Rail Canyon) - ไถลไปตามรางผ่านภูเขาและสถานีรถไฟ - บูลเล็ทสเตชัน (Bullet Station) - สถานนียิงกระสุนปืนที่ผู้เล่นต้องใช้ในการผ่านด่าน - บอส : เอ็กอัลบาทรอส (Egg Albatross) - เอ็กฮอคว์ที่ได้รับการปรับปรุงโดยเป็นลักษณะของเรือเหาะ - ฟร็อกฟอเรสท์ (Frog Forest) - ป่าที่มีกบยักษ์ที่ใช้เรียกฝนเพื่อให้ต้นไม้โตได้ - ลอสท์จังเกิ้ล (Lost Jungle) - ป่าที่มีกบดำที่เรียกฝนทำให้ต้นไม้ตาย - บอส : ปะทะทีม (โซนิค-ดาร์ค, โรส-เคออติกซ์) - แฮงก์คาสเซิล (Hang Castle) - ปราสาทผีสิงที่มีวัตถุลึกลับทำให้ทั้งฉากกลับหัวได้ - มีสติคแมนชั่น (Mystic Mansion) - ภายในปราสาทที่เต็มไปด้วยทางลับ - บอส : โรบ็อทสตอร์ม (Robot Storm) - ปะทะกับหุ่นยนต์จำนวนมากที่ต้องเปลี่ยนพื้นที่บ่อยๆ - เอ็กฟลีทส์ (Egg Fleets) - บุกทะลวงผ่านยานรบของเอ็กแมน - ไฟนอลฟอร์เทรสส์ (Final Fortress) - ยานแม่รูปปลาวาฬขนาดยักษ์ บุกเข้าไประหว่างที่มีพายุเข้า - บอส : เอ็กเอมเพอเรอร์ (Egg Emperor) - หุ่นเอ็กแมนที่มีทวนเป็นเป็นอาวุธที่สามารถสร้างคลื่นดาบและยิงมิสไซล์และมีโล่ป้องกันการโจมตีได้ตอนสุดท้าย ตอนสุดท้าย. ตอนสุดท้ายจะเปิดให้เล่นได้ก็ต่อเมื่อผู้เล่นจบตอนของทุกทีมและรวบรวมคาออสเอเมอรัลด์ครบทั้ง 7 ให้ผู้เล่นเข้าโหมดเนื้อเรื่องแล้วกดขวาที่ทีมเคออติกซ์จะมีตอนสุดท้ายปรากฏขึ้นมา ซึ่งตอนสุดท้ายเรื่องราวจะถูกเปิดเผยว่าเมตัลโซนิคคือผู้ที่อยู่เบื้องหลังทั้งหมด (ในเกมโซนิคริวัลส์เปิดเผยว่าชื่อร่างนี้ชื่อว่า "นีโอเมตัลโซนิค") โดยการควบคุมกองทัพหุ่นยนต์ของดร.เอ็กแมนเพื่อหวังคัดลอกข้อมูลของโซนิคและชาโดว์ โดยใช้ความสามารถของคาออส(โดยการจับคาเอรุคุงซึ่งเคยถูกคาออสครอบงำแล้วครั้งหนึ่ง) ดร.เอ็กแมนบอกว่าต้องใช้คาออสเอเมอรัลด์ เหล่าตัวเอกทั้งหมดจึงได้หยิบคาออสเอเมอรัลด์มาให้โซนิคจึงเปลี่ยนร่างเป็นซูเปอร์โซนิค ขณะที่ทีมอื่นๆจะพยายามช่วยถ่วงเวลาไว้ให้ ผู้เล่นจะต้องปะทะกับบอส เมตัลแมดเนส และ เมตัลโอเวอร์ลอร์ดโดยใช้ซูเปอร์โซนิคและทำลายได้โดยทีมบลาสท์เท่านั้นเกร็ดเกร็ด. - ในวิดีโอตอนต้นของทีมเคออติกซ์ กระดาษที่อยู่ข้างหลังเวกเตอร์จะเป็นภาพร่างของหุ่นยนต์ที่ใช้ในเกมโซนิคเดอะเฮดจ์ฮ็อก - ในตอนต้นของฉากเอ็กฟลีทส์ชาโดว์จะตกใจกับคำว่า "อวกาศ" ซึ่งนั่นเป็นเพราะตัวของชาโดว์ถูกสร้างบนอาร์ค สถานีอวกาศนอกโลกจากเกมโซนิค แอดเวนเจอร์ 2 - มีนักพากย์สามคนที่นามสกุล "คอร์เครี่" - ในฉากไฟนอลฟอร์เทรสส์ โซนิคกับเอมี่จะพูดถึงยาน เอ็กแคริเออร์ซึ่งเป็นหนึ่งในยานของดร.เอ็กแมนและฉากของโซนิคแอดเวนเจอร์</doc>
