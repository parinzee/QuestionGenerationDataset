<doc id="490652" url="https://th.wikipedia.org/wiki?curid=490652" title="ณพอาภา เทวกุล ณ อยุธยา">ณพอาภา เทวกุล ณ อยุธยา ณพอาภา เทวกุล ณ อยุธยา หรือ ยุ้ย เป็นนักร้องชาวไทย มีผลงานเพลงกับค่ายอาร์เอสประวัติ ประวัติ. ณพอาภา เทวกุล ณ อยุธยา (ชื่อเล่น: ยุ้ย) เกิดเมื่อวันที่ 7 พฤศจิกายน พ.ศ. 2527 เป็นนักร้อง และนักแต่งเพลงชาวไทย เป็นที่รู้จักจากการเป็นศิลปินภายใต้สังกัด อาร์เอส โปรโมชั่น ยุ้ยเป็นนักร้องหญิงเดี่ยวที่มากด้วยความสามารถทั้งการร้องเพลงและเล่นดนตรี โดยเริ่มหัดเล่นเปียโนมาตั้งแต่เด็ก พอโตขึ้นก็หันมาจับกีตาร์อีกอย่างหนึ่ง นอกจากเล่นแล้วยังชอบแต่งเพลง ทั้งเขียนเมโลดี้และเนื้อร้อง โดยเรียนจบทางด้านร้องเพลงมาโดยตรง ยุ้ยคือเจ้าของลายมือคำว่า "เรารักในหลวง" บนสติ๊กเกอร์ที่ฮิตกันทั่วบ้านทั่วเมือง โดยมีที่มาจากการออกแบบเสื้อยืด ที่ทำขึ้นเพื่อหารายได้สร้างอาคารให้กับโรงเรียนจิตลดาที่เธอร่ำเรียนอยู่ในตอนนั้น นอกจากนี้ยังได้รับการคัดเลือกให้เป็นตัวแทนเยาวชนไทย ในการทำหนังสือ "๙ ย่างตามรอยเท้าพ่อ" คู่มือสร้างแรงบันดาลใจจากในหลวงสู่เยาวชน เมื่อปลายปี 2549 โครงการ สสส. และบ่อยครั้งที่ทำหน้าที่เป็นวิทยากรให้กับเยาวชน รวมถึงกิจกรรมเพื่อสังคมอีกมากมาย ยุ้ยมีผลงานเพลงครั้งแรกเมื่อปี 2550 ในชื่อัลบั้ม "Yui ยุ้ย ณพอาภา" และในปี 2551 เธอก็มีผลงานชุดที่สองคือ อัลบั้ม "Love-i-view (เลิฟ-ไอ-วิว)" ที่เธอมีส่วนร่วมช่วยคิดทำเพลงในทุกขั้นตอน ตั้งแต่คิดหาคอนเซ็ปต์อัลบั้ม และยังมีส่วนร่วมในการแต่งเนื้อร้องและทำนอง ในงานชุดนี้อีกด้วย นอกจากนี้ยังมีซิงเกิ้ลเดี่ยวของตนเองที่ได้ บดินทร์ เจริญราษฎร์ หรือเป้ วงMild มาร่วมfeat.อีกด้วย คือเพลง "ล้างใจ" เป็นเพลงเก่าที่นำมาขับร้องใหม่ ต้นฉบับคือ อนันต์ บุญนาค ยุ้ยเรียนจบชั้นมัธยมศึกษาจาก โรงเรียนจิตรลดา และสำเร็จการศึกษาในระดับปริญญาตรี เกียรตินิยมอันดับ 1 จาก ภาควิชาศิลปนิเทศ สาขาวิชาเอกดนตรีตะวันตก คณะมนุษยศาสตร์ มหาวิทยาลัยเกษตรศาสตร์ ก่อนเดินทางไปเรียนต่อระดับปริญญาโท MA Design Management ที่ Winchester School of Art, University of Southampton ประเทศอังกฤษ ปัจจุบันนอกจากยุ้ยจะเป็นศิลปินแล้ว ยุ้ยยังรับหน้าที่อีกหนึ่งบทบาท คือ เป็นอาจารย์พิเศษให้กับภาควิชาดนตรี คณะมนุษยศาสตร์ มหาวิทยาลัยเกษตรศาสตร์ด้วยผลงานอัลบั้มเพลงอัลบั้ม Yui ณพอาภา (EP) พ.ศ. 2550ผลงาน. อัลบั้มเพลง. อัลบั้ม Yui ณพอาภา (EP) พ.ศ. 2550. - ให้ฉันรักเธอ - อยู่คนเดียวไม่ได้แล้ว - แรงบันดาลใจ - ขอโทษนะ..ไม่ได้ตั้งใจ - คนที่อยากฟังอัลบั้ม LOVE - I - VIEW พ.ศ. 2551อัลบั้ม LOVE - I - VIEW พ.ศ. 2551. - แอบตะโกน - มีไหม...ใครสักคน - อยากให้เหงาเท่ากัน - อกหักตั้งแต่เริ่มรักเธอ - คำขอ (Feat. MR.POSTMAN) - Green Please (feat. เฟย์ ฟาง FFK, น้องฟินน์, แจม Siska, ป็อป Jo-Pop)ซิงเกิ้ลซิงเกิ้ล. - เพลง ผู้หญิงที่หารักจริงไม่เจอ โปรเจกต์พิเศษ Fail In Love Club / ต.ค. 2552 - เพลง ล้างใจ Feat.เป้ (Mild) / ม.ค 2555 - เพลง จากใจถึงใจ (เพลงพิเศษ) / ธ.ค. 2555ภาพยนตร์ภาพยนตร์. - เพลงของพ่อ (ผลิตในโครงการภาพยนตร์เฉลิมพระเกียรติ "เทิดเกล้า") จากคำสอนของพ่อ</doc>
