<doc id="685237" url="https://th.wikipedia.org/wiki?curid=685237" title="ไก่ฟ้าพญาลอ (พืช)">ไก่ฟ้าพญาลอ (พืช) ไก่ฟ้าพญาลอ หรือ ว่านดอกไก่ เป็นพืชในวงศ์ Aristolochiaceae เป็นไม้เลื้อยเนื้ออ่อน ตามเถามีขนสั้น เถาอ่อนสีเขียวมีแต้มสีแดง แก่แล้วเป็นสีเขียวเข้ม ใบรูปหัวใจ มีหูใบขนาดเล็ก ดอกเดี่ยว กลีบดอกโค้งเชื่อมติดกันเป็นรูปขอ มีลายม่วงแดงเป็นรูปตาข่าย มีปลายยื่นออกไปเป็นหางสีม่วงแดง แต้มสีเขียวอ่อน ผลทรงกระบอก แก่แล้วแตก เมล็ดแบน มีปีก ในทางไสยศาสตร์เชื่อว่าเป็นพืชที่มีฤทธิ์ทางเมตตามหานิยม นำมาพกติดตัวทำให้เป็นที่นิยม นิยมปลูกตามบ้านหรือร้านค้า</doc>
