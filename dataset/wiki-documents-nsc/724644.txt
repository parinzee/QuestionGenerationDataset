<doc id="724644" url="https://th.wikipedia.org/wiki?curid=724644" title="สถานีรถไฟตันจงปาการ์">สถานีรถไฟตันจงปาการ์ สถานีรถไฟตันจงปาการ์ (; ; ) หรือ สถานีรถไฟถนนเกปเปล หรือ สถานีรถไฟสิงคโปร์ เคยเป็นสถานีปลายทางฝั่งใต้ของรถไฟระหว่างเมืองของเคทีเอ็ม ดำเนินการโดย เกอเรตาปีตานะฮ์เมอลายู ปิดทำการไปเมื่อวันที่ 30 มิถุนายน ค.ศ. 2011 อาคารสถานีได้รับการจดทะเบียนให้เป็นอนุสรณ์แห่งชาติ เมื่อวันที่ 9 เมษายน ค.ศ. 2011 เป็นสถานที่แห่งหนึ่งซึ่งแสดงออกถึงความสัมพันธ์มาเลเซีย–สิงคโปร์เป็นอย่างดีการยุติการให้บริการ การยุติการให้บริการ. จากข้อตกลงระหว่างมาเลเซีย–สิงคโปร์ เมื่อวันที่ 24 พฤษภาคม ค.ศ. 2010 ส่งผลให้สถานีรถไฟแห่งนี้ ปิดทำการเมื่อวันที่ 1 กรกฎาคม ค.ศ. 2011 และย้ายสถานีปลายทางไปที่จุดผ่านรถไฟวุดแลนด์ ส่วนสถานีรถไฟตันจงปาการ์แห่งนี้ จะปรับเปลี่ยนไปเป็นพิพิธภัณฑ์ ซึ่งแผนการปิดสถานีรถไฟตันจงปาการ์ ได้มีการวางแผนมา 20 ปีแล้วประวัติ ประวัติ. ก่อนที่ทางด่วนยะโฮร์-บาห์รูจะเปิดใช้งาน ทางรถไฟมีจำกัดเฉพาะบนเกาะสิงคโปร์เท่านั้น ภายหลังจากที่มีการเปิดใช้งานสะพานถนนเชื่อมในปี ค.ศ. 1919 จึงมีรถไฟสินค้าวิ่งให้บริการระหว่างประเทศครั้งแรกวันที่ 17 กันยายน ค.ศ. 1923 และเปิดเดินรถไฟโดยสารในวันที่ 1 ตุลาคม ค.ศ. 1923 ส่วนสถานีรถไฟตันจงปาการ์ ได้เริ่มเปิดใช้งานวันที่ 3 พฤษภาคม ค.ศ. 1932 เปิดทำการมานานกว่า 79 ปี และได้ปิดตัวลงเมื่อวันที่ 1 กรกฎาคม ค.ศ. 2011 ก่อนที่จะกลายเป็นพิพิธภัณฑ์รถไฟสิงคโปร์สถาปัตยกรรม สถาปัตยกรรม. สถานีรถไฟตันจงปาการ์ มีรูปแบบงานศิลปะแบบอลังการศิลป์ ด้านหน้ามีเสารูปปั้นแกะสลัก 4 เสา แสดงถึงเกษตรกรรม, อุตสาหกรรม, การค้าขาย และการขนส่ง งานชิ้นนี้ออกแบบโดยรูดูลโฟ นอลลี หลังคาอาคารเป็นเพดานทรงโค้ง ในโถงอาคารมีจะภาพวาดแสดงความสัมพันธ์มาเลเซีย–สิงคโปร์ ติดอยู่ตามผนังขบวนรถไฟที่เคยให้บริการ ขบวนรถไฟที่เคยให้บริการ. เคยมีขบวนรถไฟระหว่างเมืองของเคทีเอ็มวิ่งให้บริการระหว่างกัวลาลัมเปอร์–สิงคโปร์ 6 วันต่อขบวน นอกจากนี้ยังเคยมีขบวนรถไฟรับ-ส่งระยะสั้นระหว่างยะโฮร์บาห์รู–สิงคโปร์อีกด้วย รถไฟทุกขบวนยุติการให้บริการที่สถานีนี้ตั้งแต่วันที่ 1 กรกฎาคม ค.ศ. 2011 และย้ายไปสถานีปลายทางไปที่จุดผ่านรถไฟวุดแลนด์ มีสถานีรถไฟฟ้าสองแห่ง อยู่ใกล้กับสถานีรถไฟตันจงปาการ์ ได้แก่ สถานีตันจงปาการ์ และสถานีออตรัมปาร์ก โดยอยู่ห่างจากที่นี่ไปประมาณ 1 กิโลเมตรปัญหาพรมแดน ปัญหาพรมแดน. เมื่อสิงคโปร์ประกาศเอกราชจากมาเลเซียในปี ค.ศ. 1965 ทำให้ไม่มีด่านตรวจคนเข้าเมืองทั้งสองประเทศเป็นเวลานานระยะหนึ่ง ดังนั้น จึงมีการเปิดใช้งานด่านตรวจคนเข้าเมือง สำหรับรถไฟ ที่สถานีรถไฟตันจงปาการ์ และสำหรับถนน ที่ด่านวุดแลนด์ เนื่องจากการมีด่านตรวจคนเข้าเมืองที่แยกจากกัน ทำให้เกิดความยากลำบาก ส่งผลให้ต้องปิดทำการสถานีรถไฟตันจงปาการ์แห่งนี้ และเปลี่ยนปลายทางไปที่จุดผ่านรถไฟวุดแลนด์แทนเหตุการณ์สำคัญ เหตุการณ์สำคัญ. หลังจากที่มีการรื้อถอนทางรถไฟออกหมดเมื่อวันที่ 25 เมษายน ค.ศ. 2012 อาคารสถานีได้ถูกนำมาเป็นสถานที่จัดแสดงงานแฟชั่น อย่างไรก็ตาม หลังจากนั้น สถานีรถไฟแห่งนี้ก็ไม่เคยเปิดให้ผู้คนภายนอกเข้าไปข้างในได้อีกเลย</doc>
