<doc id="861195" url="https://th.wikipedia.org/wiki?curid=861195" title="ดี ดี ราโมน">ดี ดี ราโมน ดักลาส เกล็นน์ โคลวิน () (เกิด 18 กันยายน ค.ศ. 1951 - 5 มิถุนายน ค.ศ. 2002) หรือที่รู้จักกันในชื่อ "ดี ดี ราโมน" (Dee Dee Ramone) เป็นนักดนตรี นักร้อง และนักแต่งเพลงขาวเยอรมนี เป็นที่รู้จักจากการเป็นมือกีตาร์เบสและร้องนำในบางครั้งของวงพังก์ร็อก เดอะราโมนส์ แม้ว่าเพลงของราโมนส์ทั้งหมด มักได้รับเครดิตว่าแต่งโดยสมาชิกทั้งหมด แต่ดี ดี คือผู้แต่งเพลงและเรียบเรียงโดยหลัก มีเพลงที่รู้จักกันดีเช่น "53rd & 3rd", "Commando", "Wart Hog", "Rockaway Beach" และ "Poison Heart" เดิมเขาทำหน้าที่ร้องนำคู่ไปกับตำแหน่งมือเบส แต่ด้วยสาเหตุที่เขาไม่สามารถเล่นเบสพร้อมกับร้องคู่กันได้ จึงได้ให้โจอี ราโมน รับตำแหน่งร้องนำแทน (ถึงอย่างไรก็ดี เขาก็ยังคงร้องนำให้กับวงเป็นบางครั้ง) ดี ดี เล่นกีตาร์เบสและแต่งเพลงให้กับวงตั้งแต่ปี ค.ศ. 1974 จนถึง 1989 เขาก็ได้ออกจากวงไป และไปเปลี่ยนแนวไปเล่นเพลงฮิปฮอป ภายใต้ชื่อ "ดี ดี คิง" (Dee Dee King) จนต่อมาเขาก็กลับมาเล่นแนวพังก์อีกครั้งและได้ออกสามอัลบั้มเดี่ยว ซึ่งประกอบด้วยเพลงใหม่ของวง ที่ต่อมาบันทึกโดยเดอะราโมนส์ เขาได้จัดทัวร์คอนเสิร์ตกับเพลงใหม่รวมถึงเพลงเก่าๆ ที่ชอบตามคลับเล็ก ๆ เขายังแต่งเพลงให้กับเดอะราโมนส์จนกระทั่งวงยุบไปในปี ค.ศ. 1996 ดี ดี ได้ต่อสู้กับการติดยาตลอดช่วงชีวิตเขา โดยเฉพาะอย่างยิ่งเฮโรอีน ที่เขาได้เริ่มเสพครั้งแรกตั้งแต่วัยรุ่น และก็ใช้มาโดยตลอด จนเขาได้การบำบัดไปในช่วงต้นทศวรรษที่ 1990 แต่ก็กลับมาติดอีกในเวลาต่อมา ซึ่งนั้นกลายเป็นสาเหตุที่ทำให้เขาเสียชีวิตลงในวันที่ 5 มิถุนายน ค.ศ. 2002</doc>
