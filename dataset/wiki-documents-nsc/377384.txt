<doc id="377384" url="https://th.wikipedia.org/wiki?curid=377384" title="การปะทุของภูเขาไฟปูเยอวย พ.ศ. 2554">การปะทุของภูเขาไฟปูเยอวย พ.ศ. 2554 การปะทุของภูเขาไฟปูเยอวย พ.ศ. 2554 เกิดขึ้นเมื่อวันที่ 4 มิถุนายน พ.ศ. 2554 เป็นการปะทุของภูเขาไฟในประเทศชิลี ผลของการปะทุทำให้ต้องทำการอพยพชาวบ้านกว่า 3,500 คน และสั่งปิดสนามบินในประเทศชิลี, ประเทศอาร์เจนตินา โดยสนามบินในกรุงบัวโนสไอเรสปิดทำการระหว่างวันที่ 4 มิถุนายน ถึง 8 มิถุนายน ซึ่งหลายประเทศต่างได้รับผลกระทบจนต้องยกเลิกเที่ยวบินหลายเที่ยวบินอาทิ สนามบินในประเทศนิวซีแลนด์, ประเทศอุรุกวัย,ประเทศออสเตรเลีย รัฐแทสเมเนีย แอดิเลดและประเทศบราซิลทางการสั่งปิดชายแดนระหว่างประเทศประเทศชิลีและประเทศอาร์เจนตินา ทั้งนี้ภูเขาไฟปูเยอวยเคยเกิดการระเบิดครั้งสุดท้ายเมื่อปี ค.ศ. 1960 ถือเป็นการปะทุในรอบ 50 ปี</doc>
