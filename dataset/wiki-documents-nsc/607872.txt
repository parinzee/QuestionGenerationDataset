<doc id="607872" url="https://th.wikipedia.org/wiki?curid=607872" title="จุฑาทิพย์ ครุธามาศ">จุฑาทิพย์ ครุธามาศ จุฑาทิพย์ ครุธามาศ หรือ แอล นักแสดงหญิงชาวไทย ทางสถานีโทรทัศน์สีกองทัพบกช่อง 7ประวัติ ประวัติ. จุฑาทิพย์ ครุธามาศ (ชื่อเล่น: หนิง) หรือชื่อที่ใช้ในวงการคือ แอล เกิดวันที่ 3 กรกฎาคม พ.ศ. 2522 เป็นนักแสดงชาวไทย ของทางต้นสังกัดสถานีโทรทัศน์สีกองทัพบกช่อง 7 การศึกษาระดับมัธยมศึกษา โรงเรียนตั้งตรงจิตรพณิชยการ (แต่ไม่จบการศึกษาเพราะเข้าวงการบันเทิงก่อน) และเมื่องานด้านบันเทิงเข้าที่ ได้สอบเทียบวัดระดับการศึกษามัธยมปลาย เพื่อศึกษาต่อในระดับปริญญาตรีมหาวิทยาลัยราชภัฏสวนดุสิต (รุ่นเดียวกับ นุ่น วรนุช) และสำเร็จการศึกษาระดับปริญญาตรีอีกครั้ง สาขา โฆษณาประชาสัมพันธ์ มหาวิทยาลัยเกริก เดิมทีมีชื่อเล่นว่า "หนิง" แต่ที่มาของชื่อ "แอล" นั้น เป็นเพราะแอลชื่นชอบนักแสดงเป็นการส่วนตัวท่านหนึ่ง คือ "อ้อน-เกวลิน คอตแลนด์" เมื่อมีโอกาสได้เข้าวงการจึงอยากมีชื่อที่คล้องจองกับดาราในดวงใจ และด้วยหน้าตาที่สวย สดใสสมวัย ก็ส่งผลให้ แอลนั้นก้าวเข้ามาสู่วงการด้วยการ ถ่ายแบบ ถ่ายแฟชั่นลงนิตยสารวัยรุ่นต่างๆ จนไปเข้าตาผู้จัดละคร จึงชักชวนให้ไปแสดงละคร หลายเรื่องภายใต้สังกัดสถานีโทรทัศน์สีกองทัพบกช่อง 7 ไม่ว่าจะเป็นเรื่อง ไม้ดัด, หุบเขากินคน, ทองเนื้อเก้า, นางสาวทองสร้อย เป็นต้น นอกจากจะมีงานในวงการบันเทิงให้ได้ติดตามกันแล้ว หลังจากที่หายไปจากวงการบันเทิงไปพักหนึ่ง แอลก็ได้มีโอกาสไปทำงานในหลายๆด้าน เช่น เขียนบทและกำกับการแสดงของมหาวิทยาลัยเกริก เป็นส่วนหนึ่งในภาควิชา ภาพยนตร์เบื้องต้น และ เป็นวิทยากร รับเชิญ ให้สำหรับ งานชมรมผู้ปกครองนักเรียน ในด้านการพัฒนาบุคลิกภาพ ของนักเรียนในชมรมผู้ปกครองอาสา โรงเรียนวัฒนาวิทยาลัย และได้หันมาศึกษางานเบื่องหลัง ด้านของการแสดง โดยมีอาชีพครูสอนการแสดง และพัฒนาบุคลิกภาพ ประจำอยู่ที่ Superstar Academyผลงานผลงานละครโทรทัศน์ผลงาน. ผลงานละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีโทรทัศน์สีกองทัพบกช่อง 7ผลงานพิธีกรผลงานพิธีกร. - ผู้ประกาศรายการ เที่ยงบันเทิง (ช่อง 7) - ผู้ประกาศข่าวบันเทิง รายการ เส้นทางบันเทิง (ช่อง 7) - พิธีกรรับเชิญ รายการ เที่ยวทั่วไทย (ช่อง 7)ละครเวทีละครเวที. - ละครเวทีเรื่อง ผู้ชนะสิบทิศ (2554)ผลงานอื่นๆผลงานอื่นๆ. - ถ่ายแบบนิตยสาร The Boy - ถ่ายแบบนิตยสาว แพรว - ถ่ายโฆษณาภาพนิ่ง - คอมเม้นเตเตอร์ รายการ ทีนซูเปอร์สตาร์ เกิดมาเป็นดาว Season 1 ( สถานีโทรทัศน์ ช่อง 9)(ปี 2553)</doc>
