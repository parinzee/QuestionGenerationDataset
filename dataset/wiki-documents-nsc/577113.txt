<doc id="577113" url="https://th.wikipedia.org/wiki?curid=577113" title="สายฟ้า เศรษฐบุตร">สายฟ้า เศรษฐบุตร สายฟ้า เศรษฐบุตร (15 พฤษภาคม พ.ศ. 2518 - ) นักแสดง เกิดที่โรงพยาบาลกรุงเทพคริสเตียน จังหวัดกรุงเทพฯ เป็นบุตรชายของภิญโญ ทองเจือ อดีตพระเอกละคร และ ณัฐกานต์ เศรษฐบุตร นางแบบและนักแสดงผู้ล่วงลับ มีพี่ชายต่างมารดา คือ พีท ทองเจือ จบการศึกษาจากโรงเรียนไผทอุดมศึกษา, โรงเรียนหอวัง และระดับปริญญาตรีด้านการผลิตภาพยนตร์และโทรทัศน์ที่ Academy of Arts University ประเทศสหรัฐอเมริกา เข้าสู่วงการครั้งแรกในปี พ.ศ. 2533 ขณะศึกษาชั้นมัธยมศึกษาปีที่ 4 เมื่ออายุ 15 ปี จากการชักนำของมิ่งขวัญ แสงสุวรรณ โดยเริ่มจากการถ่ายแบบนิตยสารดิฉัน และเล่มอื่นๆ รวมทั้งนิตยสารวัยรุ่นชื่อดังสมัยนั้น เช่น เธอกับฉัน, วัยหวาน ฯลฯ และยังเขียนคอลัมน์คุยกับสายฟ้า ในหนังสือวัยหวานอีกด้วย ต่อมาในปี พ.ศ. 2534 จึงได้เข้าเทสต์เพื่อแสดงภาพยนตร์ครั้งแรก เรื่อง โก๊ะจ๋า ป่านะโก๊ะ แต่รุจน์ รณภพ กลับสนใจให้เขาแสดงเป็นพระเอกวัยรุ่นในเรื่อง ไม้อ่อน ซึ่งต่อมาได้เปลี่ยนชื่อเป็น ครั้งนี้โลกฉุดไม่อยู่ จากนั้นจึงแสดงภาพยนตร์วัยรุ่นต่อมาอีกหลายเรื่อง อีกทั้งยังแสดงละครทีวี ผลงานที่เด่น ได้แก่ ชิงช้าชาลี, ทางโค้ง, ข้าวเปลือก เป็นต้น นอกจากนี้ยังเป็นหนึ่งในพิธีกรรายการวัยรุ่น ชื่อ 4 บวก 1 ถึงจะเท่ห์ ร่วมกับ จักรกฤษณ์ อำมะรัตน์ (ต้น), สมชาย เข็มกลัด (เต๋า) และ ปราโมทย์ แสงศร (โมทย์) ก่อนที่จะหยุดงานบันเทิงในปี พ.ศ. 2536 เพื่อไปศึกษาต่อด้านการผลิตภาพยนตร์และโทรทัศน์ (Picture and Television) ที่สหรัฐอเมริกา เมื่อจบการศึกษาได้กลับมาทำงานเบื้องหลังรายการต่างๆ ก่อนหน้านี้เคยกำกับโฆษณาให้กับบริษัทแมทชิ่ง และบริษัทกันตนา ปัจจุบันเป็นผู้บริหารช่องกรังด์ปรีซ์ ชาแนล สถานีที่ให้ความรู้เกี่ยวกับรถยนต์ ร่วมกับ พีท ทองเจือ ผู้เป็นพี่ชาย เขาได้ทุ่มเทกับสถานีในการผลิตหลายรายการ ทั้งเป็นผู้อำนวยการผลิตรายการให้กับบริษัท ออโต้ – ไลฟ์ จำกัด และ ผู้ผลิตรายการ เพชรตาแมว จนได้รับรางวัล ช่อสะอาด ประจำปี 2555 ในฐานะของกรังด์ปรีซ์และออโต้–ไลฟ์ ร่วมกับ คุณอโณทัย เอี่ยมลำเนา รองประธานกรรมการบริหาร บริษัท กรังด์ปรีซ์ อินเตอร์เนชั่นแนล จำกัด และประธานเจ้าหน้าที่ฝ่ายบริหาร เมื่อวันที่ 20 กันยายน พ.ศ. 2555ผลงานละครโทรทัศน์ผลงาน. ละครโทรทัศน์. - 2535 ทางโค้ง (ช่อง 3) - 2536 ชิงช้าชาลี (ช่อง 7) - 2537 ข้าวเปลือก (ช่อง 7) - 2537 วัยรุ่นวุ่นอยู่แล้ว (ช่อง 7) - 2538 เยาวราชในพายุฝน (ช่อง 3) - 2538 ฝนปลายฟ้า (ช่อง 3) - 2539 เล่ห์เสน่หา (ช่อง 3) - 2540 ฟ้าหลังฝน (ช่อง 3) - 2541 สี่ไม้คาน (ช่อง 3)ภาพยนตร์ภาพยนตร์. - 2535 ครั้งนี้โลกฉุดไม่อยู่ - 2535 จะใหญ่จะย่อก็พ่อเรา - 2535 โจ๋ไม่โจ๋ หัวใจให้โจ๋ - 2535 อนึ่งคิดถึงพอสังเขปพิธีกรพิธีกร. - รายการ 4 บวก 1 ถึงจะเท่ห์ (2535) - รายการ TVR Gang ทางกรังด์ปรีซ์ ชาแนลผลงานโฆษณาผลงานโฆษณา. - นาฬิกา Albaมิวสิควีดีโอมิวสิควีดีโอ. - 2535 ฉันเองก็เสียใจ (วสันต์ โชติกุล)กำกับและผลิตกำกับและผลิต. - ผู้บริหารกิจการบริษัท วินด์ ฟอลฯ ผู้ผลิตรายการ สิงห์นักสืบ ทางช่อง 5 ร่วมกับ ธนากร โปษยานนท์ เมื่อ ปี 2546 - ผู้กำกับโฆษณาบริษัท แมทชิ่ง - ไดเรคเตอร์ กำกับโฆษณา บะหมี่กึ่งสำเร็จรูปแครอท รสคอร์นชีสและรสพิซซ่า ตรามาม่า ให้กับ บริษัท ฟาร์อีสท์ ดีดีบี จำกัด (มหาชน) เมื่อปี 2550 - ไดเรคเตอร์ ผู้ผลิตงานแอนิเมชั่นให้กับ บริษัท กันตนา จำกัด - ผู้บริหารบริษัท Kantana Motion Pictures - ผู้กำกับมิวสิควีดีโอเพลง I Want to Spend My Life with You. ให้กับ บอย โกสิยพงษ์ เมื่อ ปี 2553 - ผู้บริหารและExecutive โปรดิวเซอร์ช่องกรังด์ปรีซ์ ชาแนล - ผู้อำนวยการผลิตรายการให้กับบริษัท ออโต้ – ไลฟ์ จำกัด - ผู้อำนวยผลิตรายการ เพชรตาแมว ทางกรังด์ปรีซ์ ชาแนล - ผู้อำนวยผลิตรายการ Motor Shopping ทางกรังด์ปรีซ์ ชาแนล ฯลฯ</doc>
