<doc id="847907" url="https://th.wikipedia.org/wiki?curid=847907" title="กู๋หว่าไจ๋ 4 อันธพาลกวนเมือง">กู๋หว่าไจ๋ 4 อันธพาลกวนเมือง กู๋หว่าไจ๋ 4 อันธพาลกวนเมือง ( ) เป็นภาพยนตร์ฮ่องกงที่ออกฉายในปี ค.ศ. 1997 กำกับโดย แอนดริว เลา ภาพยนตร์เรื่องนี้เป็นภาพยนตร์ลำดับที่ 4 ในภาพยนตร์ชุด กู๋หว่าไจ๋เนื้อเรื่องย่อ เนื้อเรื่องย่อ. ภาพยนตร์เรื่องนี้เล่าถึงเวลาแห่งการเปลี่ยนแปลงครั้งสำคัญของ เฉินห้าวหนาน กับเพื่อน ๆ โดยเฉพาะเพื่อนซี้ที่ต่อสู้ดิ้นรนด้วยกันมาตั้งแต่เด็กอย่าง ไก่ป่า ที่ได้ตัดสินใจครั้งใหญ่ ขอท้าชิงตำแหน่งหัวหน้าสาขาของ หงซิ่ง เพื่อขึ้นมามีศักดิ์ศรีเทียบเท่ากับห้าวหนาน ขณะที่แก๊งของพวกเขาก็ถึงเวลาแห่งการเปลี่ยนแปลงประมุขสูงสุดกันแล้ว หลัง "คุณเจียง" เสียชีวิตไปในภาคก่อน บรรดาสมาชิกระดับบนของพรรคตัดสินใจเดินทางไปไหว้วานพี่ชายของหัวหน้าเก่า, ทายาทผู้หลงเหลือของผู้ก่อตั้งแก๊ง ที่ตอนนี้อาศัยอยู่ในเมืองไทยให้มารับหน้าที่ประมุขแทน แต่แล้วการตัดสินใจของ ไก่ป่า กลับทำให้เขาบาดหมางกับ ห้าวหนาน ที่ไม่อยากให้เพื่อนตกอยู่ในวังวนของอำนาจและการสูญเสียเหมือนตนเอง หงซิ่ง ยิ่งเริ่มส่อแววบาดหมางขึ้นเรื่อย ๆ จนกลายเป็นช่องว่างให้ ตงซิ่ง เข้ามาแทรกซึมได้อีกครั้ง ถึงขั้นที่ทำให้เพื่อนซี้อีกคนของ ห้าวหนาน ต้องจบชีวิตลงนักแสดงนำนักแสดงนำ. - เจิ้ง อี้เจี้ยน รับบท เฉินห้าวหนาม - เฉิน เสี่ยวชุน รับบท ไก่ป่า - พิงกี้ เจิ้ง รับบท เคเค. - รอย เฉิง รับบท หลุย ยิ่วเหยียง/พยัคฆ์สายฟ้า - เจสัน ชู รับบท บานาน่า สกิน - เจอร์รี่ แลมป์ รับบท เปา ปัน - สเปนเซอร์ ลาม รับบท คุณลุงลามเบื้องหลังการสร้างภาพยนตร์ เบื้องหลังการสร้างภาพยนตร์. ในปี 1997 ก็ยังมีหนังนักเลงวัยรุ่นบอยแบนด์ชุดนี้มาให้ดูกันอีกเช่นเคย Young and Dangerous 4 หรือ "กู๋หว่าไจ๋ ตอน อันธพาลกวนเมือง" เข้าโรงฉายที่ฮ่องกงในช่วงต้นปี 1997 จุดเด่นของหนังภาค 4 คงจะอยู่ตรงที่การแนะนำตัวละครใหม่ ๆ หลายตัว ดาราเจ้าบทบาท ว่าน จื่อเหลียง มาเป็นหัวหน้าแก๊งหงซิ่งคนใหม่, อู๋ เจิ่นหยู เป็น หมวย 13 ทอมสาวผมสั้น ขาใหญ่แห่งย่านถนน พอร์ตแลน และส่วนว่าน หยางหมิง เป็น หานปิง เจ้าพ่อถวนหมัน ที่หลังจากนี้จะกลายเป็นพันธมิตรสำคัญของ ห้าวหนาน ต่อไป</doc>
