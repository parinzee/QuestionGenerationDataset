<doc id="275405" url="https://th.wikipedia.org/wiki?curid=275405" title="พระเจ้าเวนเซลแห่งชาวโรมัน">พระเจ้าเวนเซลแห่งชาวโรมัน พระเจ้าเวนเซลแห่งชาวโรมัน (, , , ) (26 กุมภาพันธ์ ค.ศ. 1361 – 16 สิงหาคม ค.ศ. 1419) ได้รับคัดเลือกเป็นพระมหากษัตริย์แห่งชาวโรมันในปี ค.ศ. 1376 โดยการสืบสายพระโลหิต และตั้งแต่ปี ค.ศ. 1378 ได้เป็นพระมหากษัตริย์โบฮีเมียในพระปรมาภิไธย "พระเจ้าเวนเซลที่ 4 แห่งโบฮีเมีย" นับเป็นพระมหากษัตริย์พระองค์ที่ 3 ของโบฮีเมียและเป็นองค์ที่สองของเยอรมนีที่มาจากราชวงศ์ลักเซมเบิร์ก ในปี ค.ศ. 1400 ทรงถูกถอดจากราชสมบัติพระมหากษัตริย์เยอรมัน แต่ยังทรงครองราชบัลลังก์โบฮีเมียต่อมาจนเสด็จสวรรคต เวนเซลเป็นพระราชโอรสในจักรพรรดิคาร์ลที่ 4 แห่งจักรวรรดิโรมันอันศักดิ์สิทธิ์ ในปี ค.ศ. 1373 จักรพรรดิคาร์ลทรงให้เวนเซลได้รับตำแหน่งเจ้านครรัฐผู้คัดเลือกแห่งรัฐมาร์เกรฟบรันเดนบูร์ก และต่อมาในปี ค.ศ. 1376 ก็ทรงจัดให้ได้รับการเลือกตั้งเป็นพระมหากษัตริย์แห่งชาวโรมันโดยเจ้านครรัฐผู้คัดเลือกอีกห้าพระองค์ ขณะที่ผู้คัดเลือกอีกสองตำแหน่ง (บรันเดนบูร์กและราชอาณาจักรโบฮีเมีย) ถือโดยพระองค์เองและพระราชโอรส</doc>
