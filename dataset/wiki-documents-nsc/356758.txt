<doc id="356758" url="https://th.wikipedia.org/wiki?curid=356758" title="จรัสศรี ทีปิรัช">จรัสศรี ทีปิรัช คุณหญิงจรัสศรี ทีปิรัช (3 มีนาคม พ.ศ. 2482 -) สตรีคนแรกที่ได้รับการแต่งตั้งเป็นผู้ว่าราชการจังหวัดของประเทศไทย โดยได้รับการแต่งตั้งเป็นผู้ว่าราชการจังหวัดนครนายก เป็นผู้ริเริ่มโครงการจัดรูปที่ดินเพื่อการพัฒนาเมืองในประเทศไทยประวัติ ประวัติ. ดร.คุณหญิงจรัสศรี ทีปิรัช (สกุลเดิม อัตถากร) เกิดเมื่อวันที่ ที่อำเภอเมือง จังหวัดมหาสารคาม เป็นบุตรของนายบุญช่วย อัตถากร กับนางอารีรัตน์ อัตถากร สมรสกับสากล ทีปิรัช (เสียชีวิต) จรัสศรี เข้ารับการศึกษาชั้นมัธยมศึกษาที่โรงเรียนวัฒนาวิทยาลัย จากนั้นจึงได้เข้าศึกษาต่อในระดับปริญญาตรี สาขาสถาปัตยกรรมศาสตร์ จุฬาลงกรณ์มหาวิทยาลัย โดยสำเร็จการศึกษาในปี พ.ศ. 2506 ต่อจากนั้นในปี พ.ศ. 2511 ได้สำเร็จการศึกษาระดับปริญญาโททางด้านการปกครอง จากมหาวิทยาลัยโตรอนโต ต่อมาในปี พ.ศ. 2539 ได้รับปริญญากิตติมศักดิ์จากมหาวิทยาลัยมหาสารคาม และ พ.ศ. 2552 ได้รับปริญญาการผังเมืองดุษฎีบัณฑิตกิตติมศักดิ์ จากมหาวิทยาลัยธรรมศาสตร์การทำงาน การทำงาน. ดร.คุณหญิงจรัสศรี ทีปิรัช รับราชการในสังกัดกรมการผังเมือง จนได้รับตำแหน่งสูงสุดในกรมการผังเมือง คือ ตำแหน่งอธิบดีกรมการผังเมือง ต่อมาในปี พ.ศ. 2536 จึงได้รับการแต่งตั้งให้ดำรงตำแหน่งผู้ว่าราชการจังหวัดนครนายก นับว่าเป็นสตรีคนแรกที่เป็นผู้ว่าราชการจังหวัดของประเทศไทย จากนั้นก็ได้รับการแต่งตั้งเป็นผู้ว่าราชการจังหวัดปทุมธานี และได้รับรางวัลครุฑทองคำ ในปี พ.ศ. 2540 ด้วย หลังจากเกษียณอายุราชการแล้ว จรัสศรี ทีปิรัช ได้สมัครเข้ารับเลือกตั้งสมาชิกสภาผู้แทนราษฎร แบบบัญชีรายชื่อ สังกัดพรรคประชาธิปัตย์ ในปี พ.ศ. 2544 ผลปรากฏว่าไม่ได้รับการเลือกตั้ง แต่ได้รับการเลื่อนขึ้นมาแทนนายพรเสก กาญจนจารี ปัจจุบัน จรัสศรี ดำรงตำแหน่ง ผู้ช่วยองค์ประธานสถาบันวิจัยจุฬาภรณ์ และผู้อำนวยการสำนักองค์ประธานสถาบันวิจัยจุฬาภรณ์เครื่องราชอิสริยาภรณ์</doc>
