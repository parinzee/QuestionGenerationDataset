<doc id="20600" url="https://th.wikipedia.org/wiki?curid=20600" title="เพชฌฆาตความเครียด">เพชฌฆาตความเครียด เพชฌฆาตความเครียด รายการโทรทัศน์ทางช่อง 9 ในช่วงปี พ.ศ. 2527-2530 เป็นรายการตลก ที่มาฉายประมาณหลังข่าว โดยกลุ่ม ซูโม่สำอาง เช่น ซูโม่ตู้ (จรัสพงษ์ สุรัสวดี) , ซูโม่เจี๊ยบ (วัชระ ปานเอี่ยม) , ซูโม่ตุ๋ย (อรุณ ภาวิไล) , ซูโม่เอ๋ (เกรียงไกร อมาตยกุล) , ซูโม่เป๊ปซี่ (ธีรวัฒน์ ทองจิตติ) , ซูโม่อิฐ (อิทธิสุนทร วิชัยลักษณ์) , ซูโม่โค้ก (สมชาย เปรมประภาพงศ์) , ซูโม่สุ่น(ตรี บุญทิวากร) , ซูโม่กิ๊ก (เกียรติ กิจเจริญ) , ซูโม่ตา (ปัญญา นิรันดร์กุล), ซูโม่โญ (ภิญโญ รู้ธรรม) , ดู๋ (สัญญา คุณากร)ภายหลังได้เปลี่ยนชื่อรายการเป็น สูตรสำเร็จความเครียด โดยใช้กลุ่มนักแสดงชุดเดิม และเพิ่ม ซูโม่โย (ญาณี ตราโมท) เข้ามา ทีมงานส่วนใหญ่เป็นศิษย์เก่าจากคณะสถาปัตยกรรมศาสตร์ จุฬาลงกรณ์มหาวิทยาลัย ผลิตรายการโดยบริษัทไนท์สปอค(Nite Spot Productions) ในรายการจะมีมุกต่อเนื่อง โดยเป็นมุกที่เล่นซ้ำกันโดยเปลี่ยนรายละเอียดเช่น "ภาษาไทยคำละวัน" ของ ปัญญา นิรันดร์กุล (ล้อเลียนรายการ "ภาษาไทยวันละคำ" ของ อ. กาญจนา นาคสกุล) "มุกเรียกแท็กซี่" ของซูโม่เป๊ปซี่ หรือ "มุกรอรถเมล์" "มุกสองเกลอ" ของซูโม่เอ๋-ซูโม่อิฐ และมุกอื่นๆ อีกมากมาย ผู้ที่ตั้งชื่อรายการเพชฌฆาตความเครียดนี้คือ ซูโม่ตู้ซึ่งเป็นผู้ก่อตั้งกลุ่มซูโม่สำอาง เพื่อให้สื่อถึงการฆ่าความเครียดด้วยการดูรายการนี้ รายการนี้เป็นต้นแบบแรกๆของวงการโทรทัศน์ไทยยุคใหม่ที่ใช้ความคิดสร้างสรรค์เข้ามาเป็นจุดเด่นของรายการ มากกว่าความขึงขังน่าเชื่อถือแบบยุคต้นๆของการผลิตรายการทีวี และทำให้ช่อง 9 ที่เรตติ้งรายการต่ำ คือขายโฆษณายาก (เหมือนช่อง 11) กลับฟื้นและอยู่ตัวมาจนถึงทุกวันนี้ และในปี 2556 นี้ ช่อง Workpoint TV นำกลับมาทำใหม่ โดยคงรักษาธีมรายการเดิมไว้ ใช้ชื่อว่า เพชฌฆาตความเครียด 2013 ของบริษัท เวิร์คพอยท์ เอ็นเทอร์เทนเมนท์ จำกัด (มหาชน) ออกอากาศทุกวันเสาร์-อาทิตย์ เวลา 20.00 - 21.00 ออกอากาศครั้งแรกเมื่อ 4 พฤษภาคม 2556สัญลักษณ์ สัญลักษณ์. เป็นรูปเพชฌฆาตถือขวานสองคมมีสีหน้ายิ้ม มีผ้าคลุมหน้าคล้ายตัวตลก (2527-2530)(2556)สมาชิก สมาชิก. ซูโม่รุ่นปัจจุบัน- ซูโม่ตู้ (จรัสพงษ์ สุรัสวดี) 2527-ปัจจุบัน อยู่ในช่วงตีเข่าข่าว,2 นาที delete ความเครียด,ช่วงตู้เพลง - ซูโม่เอ๋ (เกรียงไกร อมาตยกุล) 2527-ปัจจุบัน อยู่ในช่วงตีเข่าข่าว,สวิสคลิปครับพาเที่ยวswitzerland - ซูโม่โญ (ภิญโญ รู้ธรรม) 2527-ปัจจุบัน (เล่นเฉพาะช่วงละครสั้น แต่ยังเป็นกรรมการในรายการไทยแลนด์ก็อตทาเลนต์) - ซูโม่โค้ก (สมชาย เปรมประภาพงศ์) 2527-ปัจจุบัน - ซูโม่โย (ญาณี ตราโมท) 2530-ปัจจุบัน ซูโม่รุ่นที่แล้ว- ซูโม่เจี๊ยบ (วัชระ ปานเอี่ยม) 2527-2533(ปัจจุบันเป็นสมาชิกวงเฉลียง) - ซูโม่ตุ๋ย (อรุณ ภาวิไล) 2527-2533 - ซูโม่เป๊ปซี่ (ธีรวัฒน์ ทองจิตติ) 2527-2533 - ซูโม่อิฐ (อิทธิสุนทร วิชัยลักษณ์) 2527-2533 - ซูโม่สุ่น(ตรี บุญทิวากร) 2527-2533 เสียชีวิต ในวัย 35 ปี จากอุบัติเหตุรถคว่ำ - ซูโม่กิ๊ก (เกียรติ กิจเจริญ) 2527-2533 (ปัจจุบันไปเปิดบริษัททริปเปิลทู และยังเป็นพิธีกรรายการเกมพันหน้าและกลมกิ๊ก) - ซูโม่ตา (ปัญญา นิรันดร์กุล) 2527-2533 (ปัจจุบันไปเปิดบริษัท เวิร์คพอยท์ เอ็นเทอร์เทนเมนท์จำกัด(มหาชน)และเป็นพิธีกรรายการชิงร้อยชิงล้านและปริศนาฟ้าแลบ) - ซูโม่ขิ่ม (กฤษณ์ชัย ศิลป์วิสุทธิ์) 2527-2533 - ซูโม่แห้ว (บำเพ็ญ ชำนิบรรณาการ) 2527-2533 ซึ่งทีมงานส่วนใหญ่เป็นศิษย์เก่าจากคณะสถาปัตยกรรมศาสตร์ จุฬาลงกรณ์มหาวิทยาลัย</doc>
