<doc id="167480" url="https://th.wikipedia.org/wiki?curid=167480" title="คริสโตเฟอร์ ไรท์">คริสโตเฟอร์ ไรท์ คริสโตเฟอร์ ไรท์ () เกิดเมื่อวันที่ 25 มีนาคม พ.ศ. 2521 มีอาชีพสอนภาษาอังกฤษ เจ้าของโรงเรียนสอนภาษาอังกฤษ Chris English School นักแสดง ผู้ดำเนินรายการ อิงลิช เดลิเวอรี่ (English Delivery) ผู้ดำเนินรายการวิทยุทาง Sweet FM 89.5 MHz และมีงานเขียนพ็อกเกตบุ๊กปัจจุบันมี 7 เล่มประวัติ ประวัติ. คริสโตเฟอร์ ไรท์ เป็นลูกครึ่งไทย-อังกฤษ มีคุณพ่อเป็นครูสอนภาษาอังกฤษ ขณะที่คุณแม่สอนภาษาไทย เกิดและเติบโตอยู่ที่ประเทศไทยมาตั้งแต่วัยเด็ก จบการศึกษาชั้นประถมจากโรงเรียนนานาชาติบางกอกพัฒนา ตามด้วยชั้นมัธยมที่โรงเรียนนานาชาติร่วมฤดี หลังเรียนจบทำงานออฟฟิสเป็นล่าม คนแปลเอกสาร แล้วก็พักการเรียนไป 1 ปี เพื่อไปอังกฤษ ตอนแรกตั้งใจจะศึกษาระดับปริญญาตรีที่อังกฤษ แต่ไม่ค่อยชอบ จึงตัดสินใจกลับมาเรียนต่อที่มหาวิทยาลัยมหิดล หลักสูตรนานาชาติ และในช่วงที่เรียนอยู่ที่มหิดลก็ได้สอนตามโรงเรียนสอนภาษา พอจบมหาวิทยาลัย ก็ตัดสินใจได้ว่า เป็นอาจารย์ได้ 3 ปี เพื่อหาประสบการณ์ ไปเขียนหนังสือ ไปอบรม และได้มาเปิดสถาบันสอนภาษาที่ชื่อว่า Chris English School ที่โซนจีเนียสแพลนเน็ต เซ็นทรัลเวิลด์ จากนั้นจึงเริ่มเขียนหนังสือเกี่ยวกับภาษาอังกฤษ ไปเสนอหลายสำนักพิมพ์ แต่ถูกปฏิเสธหมด เพราะผลงานไม่เข้ากระแส แต่ก็เป็นช่วงที่ทำงานที่ NJ ของเนชั่น ซึ่งกำลังต้องการ พ็อกเกตบุ๊กแนว Edutainment จึงได้ตีพิมพ์ แต่แรกๆ ขายแทบไม่ได้ จนถึงจุดเปลี่ยน ได้รับการติดต่อจากโปรดิวเซอร์รายการเจาะใจ ผลิตโดย เจ เอส แอล โกลบอล มีเดียให้ไปเป็นแขกรับเชิญ และกระแสตอบรับดีมากหลังออกอากาศ จนกระทั่งหลังจากนั้น 2 เดือน เจาะใจต้องนำเทปนี้มาออกอากาศอีกครั้ง และต่อมาเจ เอส แอล โกลบอล มีเดียติดต่อมาให้ทำรายการโทรทัศน์สอนภาษาอังกฤษ ซึ่งได้รับความนิยมเป็นอย่างสูง ผลงานเขียนขาดตลาด ขึ้นแท่น Best Seller ด้วยยอดพิมพ์ร่วม 10 ครั้ง ปัจจุบันเขามีรายการโทรทัศน์ อิงลิช เดลิเวอรี่ (English Delivery) ผลิตโดย เจ เอส แอล โกลบอล มีเดีย ออกอากาศทุกวันพุธ เวลา 20.50 น. ทาง ช่อง 5 รายการวิทยุทาง Sweet FM 89.5 MHz งานเขียนพ็อกเกตบุ๊กกับสำนักพิมพ์เนชั่นบุ๊คส์ ซึ่งปัจจุบันมี 10 เล่ม รวมถึงโรงเรียนสอนภาษาอังกฤษ Chris English School ที่ ชั้น 9 เซ็นทรัล ลาดพร้าวผลงานผลงานเขียนผลงาน. ผลงานเขียน. - ภาษาอังกฤษแบบฝรั่งเข้าใจ คนไทยเก็ท - ภาษาอังกฤษแบบฝรั่งเข้าใจ คนไทยเก็ท ภาค 2 - ภาษาอังกฤษแบบฝรั่งไม่เข้าใจ คนไทยไม่เก็ท - คริส ดีลีเวอรี่ ชุด 1 พร้อม DVD - คริส ดีลิเวอรี่ ชุด 2 พร้อม DVD - Me, Myself and the Movies - CHRIS UNSEEN Have you ever seen Chris yet? - CHRIS UNSEEN 2 See Chris yet again! - ภาษาอังกฤษแค่คริสก็มันส์แล้ว - ภาษาอังกฤษแค่คริสก็มันส์แล้ว ฉบับสมบูรณ์ + CD MP3ผลงานภาพยนตร์ผลงานภาพยนตร์. - ดรีมทีม (2008) - กรรมการชักเย่อ - มะหมา 4 ขาครับ (2007) - ให้เสียง ทอมมี่พิธีกร พิธีกร. อดีต- มิดเดย์ เดลิเวอรี่ รายการข่าว มีสถานะเทียบเท่าข่าวภาคเที่ยง ออกอากาศทุกวันจันทร์-ศุกร์ ทาง ช่อง 3 Family - วีคเอ็น เดลิเวอรี่ รายการข่าว มีสถานะเทียบเท่าข่าวภาคเที่ยง สุดสัปดาห์ ออกอากาศทุกวันเสาร์-อาทิตย์ ทาง ช่อง 3 Family ปัจจุบัน- English Delivery ผลิตโดย เจ เอส แอล โกลบอล มีเดีย ออกอากาศทุกวันพุธ เวลา 20.50 น. ทาง ช่อง 5 - น้ำพริกถ้วยใหม่ @ home ผลิตโดย บริษัท ทริปเปิ้ล ทู จำกัด ออกอากาศทุกวันศุกร์ เวลา 9.30 น. ทาง ช่อง 7 - Movie Language ซีนเด็ด...ภาษาหนัง ผลิตโดย บริษัท โมโน บรอดคาซท์ จำกัด ออกอากาศทุกวันเสาร์-อาทิตย์ เวลา 20.00 น. ทาง Mono 29ทอล์กโชว์ทอล์กโชว์. - CHRIS UNSEEN: Have you ever seen Chris yet? คุณเคยเห็นคริสแล้วหรือยัง? - CHRIS UNSEEN2: The Return Of Chris Torres (See Chris Yet again! มาดูคริสกันอีกสักครั้ง) - CHRIS UNSEEN3: Super Chris & Doctor English</doc>
