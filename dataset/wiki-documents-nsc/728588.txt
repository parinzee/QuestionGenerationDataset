<doc id="728588" url="https://th.wikipedia.org/wiki?curid=728588" title="อเมริกาส์เน็กซต์ท็อปโมเดล ฤดูกาลที่ 22">อเมริกาส์เน็กซต์ท็อปโมเดล ฤดูกาลที่ 22 อเมริกาส์เน็กซต์ท็อปโมเดล ฤดูกาลที่ 22 (หนุ่มหล่อ & สาวสวย 3) เป็นฤดูกาลที่ 22 ของอเมริกาส์เน็กซต์ท็อปโมเดล โดยในฤดูกาลนี้ จะเป็นครั้งที่ 3 ของรายการ ทีมีผู้เข้าแข่งขันเป็นผู้ชาย ร่วมเข้าแข่งขันในรายการด้วย อีกทั้งรายการยังได้ทำการเปิดรับสมัคร ผู้เข้าแข่งขันที่มีรูปร่างเล็ก ซึ่งต่างจากฤดูกาลที่ผ่านมา ที่มีข้อจำกัดในเรื่องของ ความสูง ซึ่งฤดูกาลนี้จะเริ่ม ออกอากาศในวันที่ 5 สิงหาคม พ.ศ. 2558 โดยคณะกรรมการยังคงประกอบไปด้วย ไทรา แบงส์, เคลลี่ ครูโทน, เจ.อเล็กซานเดอร์ และ ผู้กำกับการถ่ายภาพ ยู ไซ เช่นเคย และแตกต่างจาก 3ฤดูกาลที่ผ่านมา ในฤดูกาลนี้ จะตัดสินเพียงแค่คะแนนจากคณะกรรมการทั้งสาม และคะแนนจากการแข่งขันชิงรางวัลเท่านั้น โดยจะยกเลิกการใช้ผลโหวตจากผู้ชมทางบ้าน และในฤดูกาลนี้ ยังเป็นครั้งแรกของประวัติศาสตร์รายการ ที่มีผู้เข้าแข่งขันที่เป็นคน หูหนวก คือ ไนล์ ดิมาร์โค่ อายุ 25 ปี จาก วอชิงตัน ดี.ซี. ซึ่งเขาเป็นผู้ที่ผู้ชนะในฤดูกาลนี้ โดยรางวัลที่เขาจะได้รับ คือ เซ็นสัญญากับเอเจนซี่ NEXT Model Management, ถ่ายภาพแฟชั่นเซ็ตลง Nylon Magazine และมีรางวัลใหม่จาก แบรนด์ Zappos.com โดยผู้ชนะจะได้ เซ็นสัญญา 100,000 เหรียญสหรัฐ และเป็นตัวแทนให้กับ Zappos Couture's 2016 ในรอบ 7 คน สุดท้ายของฤดูกาลนี้ จะได้ไปแข่งขันกันต่อที่ ลาสเวกัส และกลับมาที่ ลอสแอนเจลิส อีกครั้งในรอบ 6 คนสุดท้ายข้อมูลการออกอากาศThe Guys and Girls Make It to Hollywood ข้อมูลการออกอากาศ. The Guys and Girls Make It to Hollywood. ออกอากาศ 5 สิงหาคม 2558 ผู้เข้ารอบ 31คนสุดท้าย ได้ถูกพาขึ้น รถโดยสารประจำทาง แบบ 2ชั้น เพื่อถ่ายภาพในชุดว่ายน้ำ ที่กำกับการถ่ายภาพ โดย ยู ไซ ขณะที่เดินทางไปบนถนน ฮอลลีวูด ใน ลอสแอนเจลิส หลังจากนั้น พวกเขาจึงได้พบกับ คณะกรรมการ และได้ถูกจับคู่เพื่อเดินแบบบนรันเวย์ ต่อหน้า แฟนๆและผู้ชมจำนวนมาก ต่อมา ผู้เข้าแข่งขันจะได้รับการสัมภาษณ์แบบตัวต่อตัว กับคณะกรรมการ รวมถึง การวิจารณ์ภาพถ่ายเป็นรายบุคคลอีกด้วย หลังจากนั้น พวกเขาจึงได้เดินทางมายัง บ้านพัก ในฤดูกาลนี้ และพบกับ มิสเจ และ ยู ไซ ที่กล่าวว่า ในสระว่ายน้ำโฟม จะมีลูกบอลชายหาด ที่มีชื่อของผู้เข้ารอบ 22คนสุดท้ายในนั้น หลังจากการค้นหา เสร็จสิ้น ผู้เข้าแข่งขัน เก้าคน จึงถูกคัดออกจากการแข่งขัน- ช่างถ่ายภาพ: มาสซิโม่ แคมพาน่าThe Girl Who Walks Away The Girl Who Walks Away. "ออกอากาศ 12 สิงหาคม 2558" ผู้เข้าแข่งขัน 22คนสุดท้าย ได้เข้ามาในบ้านพักในฤดูกาลนี้ และพบกับ ดรูว สก๊อต และ โจนาธาน สก็อต คู่แฝดที่เป็นพิธีกรรายการเรียลลิตี้ชื่อดัง พร็อพเพอร์ตี้ บราเธอร์ ซึ่งทั้งสองได้เผยว่า พวกเขาได้มีส่วนร่วมในการออกแบบ บ้านพัก หลังนี้ ร่วมกันกับไทร่า หลังจากที่ทุกคนต่างจับจองที่นอนกันเสร็จเรียบร้อยแล้ว ยู ไซ และมิส เจ จึงได้เข้ามาพบกับพวกเขาอีกครั้ง เพื่อแจ้งให้ทราบว่า จะมีการแข่งขันชิงรางวัลครั้งแรก โดยจะเป็นการแข่งขันโพสท่า โดยสุ่มจับโจทย์ กันทีละคู่ โดยผู้ที่ชนะจนเหลือคนสุดท้าย จะได้เข้าพักในห้องไทร่าสวีท ซึ่งในรอบสุดท้ายของการตัดสิน เป็น มาเม่ และ เอวา ซึ่งสุดท้ายแล้ว มาเม่ เป็นผู้ชนะการแข่งขันในครั้งนี้ ต่อมา ในช่วงกลางคืน ฮาดาซซ่า ได้เรียกทุกคนประชุม เพื่อบอกกล่าวในสิ่งที่เธอไม่ต้องการให้คนอื่นๆทำ รวมถึงสิ่งที่เธอไม่ชอบด้วย ซึ่งทำให้ทุกคน ต่างรู้สึกสับสนกับการกระทำของเธอ โดยเฉพาะ เลซีย์ ที่รู้สึกไม่พอใจกับกระทำของ ฮาดาซซ่า เป็นอย่างมาก วันต่อมา พวกเขาได้เดินทางมายัง ยูนิเวอร์แซล ซิตี้ วอล์ค เพื่อถ่ายภาพกัน โดยแต่ละคนจะได้ถือป้ายที่มี แฮชแท็ก ตามด้วยชื่อของตัวเอง เพื่อใช้สำหรับในการโปรโมตซีซั่นนี้อย่างเป็นทางการ อเล็กซ่า รู้สึกว่าตัวเองยังไม่พร้อม สำหรับการอยู่ร่วมกับคนอื่นภายในบ้าน เธอจึงตัดสินใจถอนตัวออกจากการแข่งขัน ในการถ่ายภาพ พวกเขาส่วนใหญ่ทำออกมาได้ดี ในขณะที่ เดวิน ถูก ยู ไซ วิจารณ์อย่างรุนแรง เขาจึงรู้สึกเสียใจ และร้องให้ออกมาหลังจากถ่ายภาพเสร็จ เมื่อกลับไปถึงบ้านพัก จึงเกิดการโต้เถียงกันระหว่าง เดวิน และเบโย่ เนื่องจาก เบโย่ คิดว่า เดวิน เสแสร้ง และไม่ควรอยู่ในการแข่งขันอีกต่อไป ในขณะเดียวกัน ที่ห้องตัดสิน คณะกรรมการก็ได้พิจารณาจากรูปถ่ายของแต่ละคน ว่าใครเหมาะสมที่จะได้เข้าสู่รอบ 14คนสุดท้าย เช้าวันต่อมา พวกเขาได้เดินทางมาที่อู่ต่อเรือ และพบกับ มิสเจ และ อเล็กซิส บอร์เจส จาก เน็กซ์ โมเดล แมเนจเมนท์ โดยทั้งสองได้แจ้งให้พวกเขาทราบว่า ก่อนที่จะประกาศว่าใครจะได้เข้ารอบ 14คนสุดท้าย พวกเขาจะต้องเดินแบบบนตู้คอนเทนเนอร์ ในความสูงระดับตึก 4ชั้น โดยใช้สลิงในการลอยตัว เพื่อข้ามไปยังฝั่งตรงข้าม ซึ่งรายการได้ตัดจบก่อนที่เริ่มการเดินแบบ- ช่างถ่ายภาพ: มาสซิโม่ แคมพาน่า และ เอริค อาสล่า - แขกรับเชิญพิเศษ: ดรูว สก็อต และ โจนาธาน สก็อต, อเล็กซิส บอร์เจสThe Guy Who Gets Shipped Out The Guy Who Gets Shipped Out. ต่อจากสัปดาห์ที่แล้ว พวกเขาทั้งหมดจะต้องเดินแบบกันบนรันเวย์ที่ลอยอยู่กลางอากาศ โดยใช้สลิงผูกตัว ซึ่งผู้ที่เดินผ่านทางขาด และลอยตัวมาจนถึงฝั่งตรงข้ามได้ คือผู้ที่ผ่านเข้ารอบ 14คนสุดท้าย และผู้ที่ไม่ผ่านเข้ารอบจะถูกดึงตัวลงไปด้านล่าง โดยพวกเขาจะได้สวมเสื้อผ้าที่ออกแบบโดย เอริค โรเซตตี้ และรองเท้า จากแบรนด์ของ มิสเจ.อเล็กซานเดอร์ ในการเดินแบบ มาเม่, เลซีย์ ทำออกมาได้ดี ในขณะที่ เดวิน รู้สึกกังวล และตื่นตระหนก ว่าจะไม่ผ่านเข้ารอบสุดท้าย ซึ่งหลังจากที่ได้ผู้เข้ารอบ 14คนสุดท้ายแล้ว พวกเขาจึงได้พบกับไทร่า และมุ่งหน้ากลับสู่บ้านพัก ต่อมา พวกเขาจะได้ถ่ายภาพกันครั้งแรก โดยแต่ละคนจะถูกจับคู่กัน และแต่ละคู่นั่น จะต้องใส่เพียงชุดชั้นใน และต้องถูกมัดติดกับสิ่งของต่างๆ โดยจะต้องแสดงความรัก ความใคร่ และความเกรี้ยวราด ดังนี้ ซึ่งก่อนแต่งหน้าทำผม ไทร่าได้เข้ามาสาธิตความแตกต่าง ในการโพสท่าคอที่ยอดเยี่ยม และยอดแย่ ให้กับพวกเขา สำหรับในการถ่ายภาพนั้น เดวิน, จัสติน, เลซีย์, เอวา, ไมกี้และ มาเม่ ทำออกมาได้ดี แต่ ฮาดาสซ่า, สเตฟาโน่ และเดลานี่ ต้องพยายามอย่างหนัก ในขณะที่ คอร์ทนีย์ รู้สึกกดดันกับการแข่งขัน มากจนเกินไป ทำให้เธอต้องนอนพักชั่วคราว ในห้องตัดสิน การตัดสินในฤดูกาลนี้จะใช้เพียงคะแนนจากคณะกรรมการ และจากการแข่งขันชิงรางวัลเท่านั้น ภาพของ เบโย่, แอชลีย์, เดวิน, เลซีย์, เอวา, ไมกี้ และจัสติน ทำให้กรรมการประทับใจเป็นอย่างมาก ในขณะที่ ฮาดาสซ่า ถูกตำหนิว่าขาดความพยายามในการเรียนรู้คำแนะนำของไทร่า และคอร์ทนีย์ ถูกวิจารณ์ว่าไม่หันหน้าเข้าหาแสง ดัสติน ขาดพลังงานบนใบหน้า และไนล์ ขาดความเซ็กซี่ร้อนแรงในรูปภาพ เดลานี่ ต้องตกเป็นสองคนสุดท้าย เนื่องจาก โพสท่าช่วงเอวถึงขา แข็งทื่อในระหว่างการถ่ายภาพ ร่วมกับสเตฟาโน่ ที่ไม่โดดเด่น และเหมือนตัวประกอบในภาพถ่าย สุดท้ายแล้ว เมื่อรวมคะแนนออกมา ผลปรากฏว่า เดลานี่ เป็นคนแรกที่ต้องถูกส่งกลับบ้าน- ผู้ที่ถูกเรียกชื่อคนแรก: เดวิน คลาร์ก - ผู้ที่ตกเป็นสองคนสุดท้าย: สเตฟาโน่ เชอชิล และ เดลานี่ ดิสเชิร์ด - ผู้ที่ถูกคัดออก: เดลานี่ ดิสเชิร์ด - ช่างถ่ายภาพ: เอริค อาสล่า - แขกรับเชิญพิเศษ: อเล็กซิส บอร์เจส, เอริค โรเซตตี้The Girl Who Has a Close Shave The Girl Who Has a Close Shave. เริ่มต้น สัปดาห์นี้ เดวิน ได้สิทธิ์เข้าพักในห้องไทร่า สวีท เนื่องจากเขาได้ถูกเรียกชื่อเป็นคนแรกในครั้งก่อน โดยเขาจะได้รับคำแนะนำเพิ่มเติมพิเศษจากวิดีโอ ที่ส่งตรงจากไทร่าด้วย ซึ่งเขายังได้เผยด้วยว่า แอชลีย์, ไมกี้ และตัวเขา เป็นกลุ่มที่สนิทกันที่สุดในบ้าน และไมกี้กับแอชลีย์ กำลังเริ่มสร้างความสัมพันธ์กัน วันต่อมา พวกเขาได้เดินทางมาพบกับ ยู ไซ ซึ่งเขาได้แนะนำให้รู้จักกับ อดีตทหารผ่านศึกที่มีชื่อเสียงอย่าง อเล็กซ์ มินสกี้ และ เมลิสซ่า สต็อคเวลล์ โดยทั้งสองได้สูบเสียขาไปในระหว่างการทำสงคราม และการถ่ายภาพในครั้งนี้ พวกเขาจะได้ถ่ายภาพร่วมกัน ในแบบแฟชั่นชั้นสูง โดยจะได้ โจ ซี ซึ่งเป็นแฟชั่นกูรูชื่อดัง มาช่วยกำกับการถ่ายภาพด้วย ในการถ่ายภาพ คอร์ทนีย์, เบโย่,จัสติน, มาเม่, ไมกี้, แอชลีย์, ไนล์, เลซีย์ และเอวา ทำออกมาได้อย่างน่าประทับใจ ในขณะที่ เดวิน ถูก ตำหนิอย่างหนักว่า ไม่ฟังคำแนะนำจาก ยู ไซ ดัสติน ดูหลงทางตลอดการถ่ายภาพ รวมถึง สเตฟาโน่ และ ฮาดาสซ่า ที่ต้องพยายามอย่างหนักในการถ่ายภาพเช่นเดียวกัน ต่อมา พวกเขาได้เดินทางมาที่ร้าน คริสตอฟ ซาลอน เพื่อการแปลงโฉม โดยพวกเขาส่วนใหญ่ต่างพอใจกับการแปลงโฉมที่ได้รับ มีเพียง ฮาดาสซ่า ที่รู้สึกไม่พอใจกับการที่จะต้องถูกโกนผมออกครึ่งหัว เนื่องจากเธอคิดว่าไม่ใช่ตัวตนของเธอเลย เมื่อกลับมาถึงบ้านพัก ได้เกิดการโต้เถียงขึ้นระหว่าง มาเม่ และสเตฟาโน่ ในการต่อคิวเข้าใช้ห้องสารภาพความในใจ ในห้องตัดสิน ภาพของ เอวา, จัสติน, ไมกี้ และไนล์ ทำให้กรรมการประทับใจเป็นอย่างมาก ในขณะที่ แอชลีย์, เลซีย์, เบโย่, เดวิน, มาเม่ และคอร์ทนีย์ ต่างได้รับคำวิจารณ์ที่แตกต่างกันออกไป ดัสติน ถูกตำหนิว่า การกระโดดของเขาไม่สื่ออะไรเลยในภาพ และสเตฟาโน่ ได้รับคำวิจารณ์กลางๆในภาพถ่าย แต่ถูกวิจารณ์ในเรื่องของบุคลิกว่าดูเข้าถึงยาก และดูมีโลกส่วนตัวสูง ทำให้เขาตกเป็นสองคนสุดท้ายอีกครั้งกับ ฮาดาสซ่า ที่แสดงออกอย่างชัดเจนว่า ไม่พอใจกับการแปลงโฉม รวมถึงภาพของเธอ ยังออกมาแย่ และไม่เป็นที่พอใจของคณะกรรมการ เมื่อผลคะแนนรวมเสร็จ ปรากฏว่า สเตฟาโน่ เป็นผู้ที่ต้องถูกคัดออกจากการแข่งขัน- ผู้ที่ถูกเรียกชื่อคนแรก: เอวา แคปร่า - ผู้ที่ตกเป็นสองคนสุดท้าย: สเตฟาโน่ เชอชิล และ ฮาดาสซ่า ริชาร์ดสัน - ผู้ที่ถูกคัดออก: สเตฟาโน่ เชอชิล - ช่างถ่ายภาพ: เอริค อาสล่า - แขกรับเชิญพิเศษ: อเล็กซ์ มินสกี้, เมลิสซ่า สต็อกเวลล์, โจ ซี, คริสตอฟThe Guy Who Gets a Hickey The Guy Who Gets a Hickey. ในสัปดาห์นี้ เอวา ได้เข้าพักในห้องไทร่าสวีท เนื่องจากถูกเรียกชื่อเป็นคนแรกในครั้งก่อน ซึ่งในการตัดสินครั้งก่อนนั้น เดวิน ได้เปิดเผยว่า ไมกี้และแอชลีย์ กับ มาเม่และจัสติน กำลังสร้างความสัมพันธ์กัน ซึ่งทำให้ คอร์ทนีย์ รู้สึกเสียใจ เนื่องจากเธอแอบชอบไมกี้ มาตั้งแต่เริ่มการแข่งขัน ต่อมา ในช่วงกลางดึก ได้เกิดเรื่องราวขึ้นระหว่าง เบโย่ และ ไมกี้ เนื่องจากไมกี้ ได้ไปนอนบนเตียงร่วมกับ แอชลีย์ ซึ่งเตียงของเธอนั้น ติดอยู่กับ เบโย่ พวกเขาจึงได้โต้เถียงกันอย่างรุนแรง ซึ่งเกือบจะเกิดการทำร้ายร่างกายกัน วันต่อมา พวกเขาได้เดินทางพบกับ ยู ไซ และ แอนโธนี่ เดอ ลา โรซ่า เอเจนซี่หน้าใหม่ จาก เน็กซ์ โมเดล แมเนจเมนท์ เพื่อแข่งขันในการถ่ายภาพคอมการ์ดสำหรับนายแบบ และนางแบบ โดยพวกเขาจะได้มีส่วนร่วมในการตกแต่งภาพให้ดูดีกว่าต้นฉบับ เพื่อลบจุดบกพร่องของตัวเอง ซึ่งจะได้ถ่ายภาพจากกล้องของโทรศัพท์มือถือ ออปโป้ ในการถ่ายภาพ ไมกี้ ได้ลบรอยสักออกหมด เบโย่ ได้แต่งภาพโดยการเพิ่มกล้ามที่แขน ฮาดาสซ่า ลบปาน และลดขนาดหน้าอก และเลซีย์ เพิ่มความยาวของขา ซึ่งผู้ที่ทำการถ่ายภาพและแต่งภาพได้เหมาะสมที่สุด คือ ไมกี้ โดยเขาจะได้รับประทานอาหารมื้อค่ำในภัตตาคารสุดหรู ซึ่งเขาได้เลือก เดวิน ให้ไปร่วมรับประทานด้วย ต่อมา เมื่อไมกี้และเดวินกลับมาถึงบ้านพัก พวกเขาได้วิจารณ์ภาพของเอวา ที่ถูกเรียกชื่อครั้งก่อน คอร์ทนีย์จึงได้นำเรื่องนี้ไปบอกกับเอวา เอวาจึงได้ไปถามไมกี้ จึงได้เกิดการโต้เถียงกันอีกครั้ง เนื่องจากพวกเขาส่วนใหญ่ในบ้านคิดว่า คอร์ทนีย์ ชอบสร้างเรื่องวุ่นวายให้กับในบ้าน เธอจึงได้เข้าไปหลบและร้องให้อยู่ในห้องน้ำ ไนล์ จึงได้เข้าไปปลอบใจเธอ การถ่ายภาพในสัปดาห์นี้จะไม่มีการตกแต่งภาพใดๆทั้งสิ้น โดยพวกเขาจะได้สวมชุดแนวกีฬา และโพสท่าร่วมกับอุปกรณ์ฉากทรงเรขาคณิต เลซีย์, มาเม่ และเดวิน ทำออกมาได้ดี ในขณะที่ ดัสติน ประสบปัญหาอีกครั้งกับการโพสท่าและการแสดงออกทางสีหน้าให้ดูเข้มแข็ง และ คอร์ทนีย์ ที่ร่างกายเกิดอาการสั่นตลอดการถ่ายภาพ เนื่องจากเธอคิดมากในเรื่องที่เกิดขึ้นเมื่อคืน ในห้องตัดสิน กรรมการชื่นชอบภาพของ มาเม่, เดวิน,เอวา และเลซีย์ เป็นอย่างมาก ในขณะที่ ไนล์, จัสติน,แอชลีย์ และเบโย่ ได้รับคำวิจารณ์ที่แตกต่างกันไป ไมกี้ ถ่ายภาพออกมาได้แข็งแกร่ง แต่โดยรวมแล้วไม่ออกจากจุดปลอดภัย และดูน่าเบื่อ คอร์ทนีย์ ถูกตำหนิในเรื่องบุคลิกที่ดูไม่เป็นนางแบบ ฮาดาสซ่า ถ่ายภาพออกมาจืดชืด และไร้ชีวิตชีวา ทำให้เธอตกเป็นสองคนสุดท้ายอีกครั้ง ร่วมกับ ดัสติน ที่ภาพถ่ายออกมาดูเตี้ย และดูมีความเป็นนักกีฬามากกว่านายแบบ ซึ่งเมื่อผลคะแนนรวมออกมาแล้ว ฮาดาสซ่า ได้ไปต่อในการแข่งขัน และดัสติน ต้องถูกส่งกลับบ้าน- ผู้ที่ถูกเรียกชื่อคนแรก: เลซีย์ โรเจอร์ - ผู้ที่ตกเป็นสองคนสุดท้าย: ดัสติน แมคเนียร์ และ ฮาดาสซ่า ริชาร์ดสัน - ผู้ที่ถูกคัดออก: ดัสติน แมคเนียร์ - ช่างถ่ายภาพ: เอริค อาสล่า - แขกรับเชิญพิเศษ: แอนโธนี่ เดอ ลา โรซ่าThe Girl Who Gets Possessed The Girl Who Gets Possessed. เมื่อกลับถึงบ้านพัก เลซีย์ รู้สึกดีใจเป็นอย่างมาก ที่ถูกเรียกชื่อเป็นคนแรกจากการตัดสินครั้งก่อน เธอจึงได้เลือก ไนล์ ให้เข้าพักในห้องไทร่าสวีทด้วย ในขณะที่ ไนล์ รู้สึกกังวลกับคำวิจารณ์ของกรรมการว่า เขาขาดบุคลิกที่ดูน่าสนใจ ทำให้การแสดงออกทางสีหน้าในภาพถ่ายออกมาน่าเบื่อ ขณะเดียวกัน เอวา ได้พูดคุยกับ เบโย่และคอร์ทนีย์ว่า ไม่อยากจะรับรู้ปัญหาเรื่องใดๆก็ตามที่เกิดขึ้นภายในบ้านอีก ต่อมา พวกเขาได้เดินทางมาพบกับ เคลลี่ ครูโทน และ วิทนีย์ ทอมป์สัน ผู้ชนะจาก ฤดูกาลที่10 เพื่อแข่งขันกันถ่ายภาพแคมเปญจน์โฆษณาสำหรับสาวอวบ ให้กับแบรนด์ Simply be โดยจะถูกแบ่งคู่ และธีมงานกันดังนี้ พวกเขาแต่ละคู่ต่างประสบปัญหาที่แตกต่างกันไปในการทำงาน และ ไนล์ คือผู้ที่ถูกเลือกให้เป็นผู้ชนะ โดยภาพของเขาที่ถ่ายร่วมกับ จัสติน จะได้ถูกนำไปลงในเว็บไซต์ของ Simply be.com เมื่อกลับมาถึงบ้านพัก เอวา ได้รู้สึกกังวลเป็นอย่างมาก ที่ได้คะแนนต่ำสุดจากการแข่งขัน วันต่อมา พวกเขาได้ช่วยกันทำความสะอาดบ้าพัก ในขณะที่ ฮาดาสซ่า และเบโย่ ไม่ลุกขึ้นมาช่วยแม้แต่น้อย และได้เกิดเรื่องขึ้นอีกครั้ง เมื่อมาเม่ ต้องการใช้ห้องน้ำ ในขณะที่ ฮาดาสซ่า อาบน้ำอยู่ พวกเธอจึงได้โต้เถียงกันอย่างรุนแรง การถ่ายภาพในสัปดาห์นี้ พวกเขาจะต้องถูกห้อยตัวอยู่กลางอากาศ และถ่ายภาพกันในธีม ถูก วิญญาณ เข้าสิงร่าง โดยทุกคนจะได้สวม คอนแทคเลนส์ สีฟ้า ยกเว้น เบโย่ ที่ตาของเขาเป็นสีฟ้าอยู่แล้ว ในการถ่ายภาพ เลซีย์, ไนล์ และมาเม่ ทำออกมาได้อย่างน่าประทับใจ ในขณะที่ เอวา, คอร์ทนีย์ และฮาดาสซ่า ต่างต้องดิ้นรน และพยายามอย่างหนัก เมื่อกลับถึงบ้านพัก จัสติน ได้พยายามที่จะทำให้ความตึงเครียดภายในบ้านลดลง จึงให้มาเม่ และฮาดาสซ่า พูกคุยถึงปัญหาที่เกิดขึ้น และทำให้เข้าใจตรงกันต่อหน้าทุกคนภายในบ้าน ในห้องตัดสิน กรรมการชื่นชอบภาพถ่ายของ ไนล์, มาเม่ และเลซีย์เป็นอย่างมาก ฮาดาสซ่า ได้ร้องให้ออกมาต่อหน้าคณะกรรมการ เนื่องจากเธอคิดว่าทำได้ไม่ดีในการถ่ายภาพ แต่กรรมการกลับชอบภาพที่ออกมาดีที่สุดในห้องตัดสิน ในขณะที่ แอชลีย์, จัสติน, ไมกี้ และเดวิน ได้รับคำวิจารณ์ที่แตกต่างกันไป เบโย่ ถูกวิจารณ์ในเรื่องของท่าโพสที่แปลกประหลาด และถูกล้อเลียนโดย มิสเจ ในขณะเดียวกัน เอวา ต้องตกเป็นสองคนสุดท้าย จากภาพถ่ายที่ทำให้กรรมการต้องผิดหวังซึ่งขัดกับศักยภาพที่โดดเด่นของเธอ รวมถึงการแต่งกายในห้องตัดสินที่ทำให้เธอดูแก่กว่าความเป็นจริง ร่วมกับ คอร์ทนีย์ ที่ไทร่า คิดว่า ความมั่นใจของเธอค่อยๆหายลงไปเรื่อยๆในแต่ละสัปดาห์ เมื่อผลคะแนนรวมออกมา ปรากฏว่า เอวา ต้องเป็นผู้ต้องที่ส่งกลับบ้าน- ผู้ที่ถูกเรียกชื่อคนแรก: ไนล์ ดิมาร์โค่ - ผู้ที่ตกเป็นสองคนสุดท้าย: เอวา แคปร่า และ คอร์ทนีย์ ดูเพโรว์ - ผู้ที่ถูกคัดออก: เอวา แคปร่า - ช่างถ่ายภาพ: เอริค อาสล่า - แขกรับเชิญพิเศษ: วิทนีย์ ทอมป์สันThe Guy Who Acts a Fool The Guy Who Acts a Fool. หลังจากการตัดสินครั้งก่อน ไนล์ ถูกเรียกชื่อเป็นคนแรกจากภาพที่ดีที่สุด เขาจึงได้เข้าพักในห้องไทร่า สวีท และเขายังได้รับคำแนะนำจากไทร่าเพิ่มเติมอีกด้วย ต่อมา พวกเขาได้เดินทางมาพบกับ เคลลี่ ครูโทน ซึ่งเธอได้แนะนำให้พวกเขารู้จักกับ ลอรี่ โอเพนเด็น ฝ่ายคัดเลือกนักแสดงจากช่อง CW โดยพวกเขาจะได้เลือกคู่กันเองเพื่อแสดงบทบาทจากนวนิยายของ วิลเลียม เชกสเปียร์ ซึ่งในการแสดงนั้น มาเม่และจัสติน ไม่สามารถถ่ายทอดเคมีที่ตรงกันให้ออกมาในการแสดงได้ เบโย่ ลืมบทพูด เขาจึงคิดบทพูดขึ้นมาเองใหม่ทั้งหมด สร้างความสับสนให้กับ ฮาดาสซ่า ที่จับคู่กับเขาเป็นอย่างมาก คู่ของไมกี้และคอร์ทนีย์ ไม่สามารถเชื่อมต่อการสนทนาให้เข้ากันได้ดีนัก เดวิน ถูกตำหนิอย่างหนักว่าดูไม่ตั้งใจ และหัวเราะออกมาในระหว่างการแสดง ซึ่งทำให้ แอชลีย์ ที่จับคู่กับเขา รู้สึกกังวล ในขณะที่ คู่ของไนล์และเลซีย์ ทำออกมาได้โดดเด่นมาก ซึ่งสุดท้ายแล้ว เลซีย์ เป็นผู้แสดงบทบาทออกมาได้ดีที่สุด เธอจึงจะได้รับโอกาสในการแสดงเป็นตัวละครประกอบให้กับช่อง CW เมื่อกลับมาถึงบ้านพัก แอชลีย์และเดวิน ได้รับคะแนนจากการแข่งขันต่ำที่สุด จึงสร้างความกังวลใจให้กับพวกเขาเป็นอย่างมาก ในขณะที่ไนล์ รู้สึกอึดอัดกับการที่เขาไม่สามารถรับฟังสิ่งที่คนอื่นพูดคุยกันได้ วันต่อมา บริททานี่ ซึ่งเป็นเพื่อนเก่าของไนล์สมัยเด็ก ได้เข้ามาหาเขาที่บ้านพัก โดยพวกเขาทุกคนจะได้ร่วมกันเรียนรู้การใช้ภาษามือ สำหรับการสื่อสารกับไนล์ โดย ได้ ราม่อน ซึ่งเป็นล่ามส่วนตัวของไนล์ มาเป็นผู้สอน ต่อมา พวกเขาได้เดินทางมายังชายหาด เพื่อถ่ายโฆษณาแนวเซ็กซี่ให้กับ ผลิตภัณฑ์ระงับกลิ่นกาย "Boom Boom Boom" โดยจะต้องแสดงออกถึงความยั่วยวน มีเสน่ห์ และดึงดูดใจต่อคู่ของแต่ละคน ซึ่ง ยู ไซ ได้จับคู่พวกเขากันดังนี้ ในการถ่ายทำ เลซีย์,มาเม่, ไมกี้, จัสติน และเบโย่ ทำออกมาได้ดี ในขณะที่ ไนล์ ต้องใช้ภาษามือแทนบทพูด รวมถึง เดวิน และแอชลีย์ ที่ต้องพยายามอย่างหนักเช่นเดียวกัน ในห้องตัดสิน กรรมการชอบการแสดงในโฆษณาของ เลซีย์ ,มาเม่,ไนล์ และเบโย่ มากที่สุด ในขณะที่ ไมกี้, ฮาดาสซ่า, และจัสติน ได้รับคำวิจารณ์ที่แตกต่างกันไป คอร์ทนีย์ ถูกตำหนิว่าเคลื่อนไหวในโฆษณาเหมือนหุ่นยนต์ เดวิน ต้องตกเป็นสองคนสุดท้ายครั้งแรก เนื่องมาจากตอนแข่งขันการแสดง เขาไม่จริงจัง และทำเป็นเล่นๆรวมถึงการแสดงในโฆษณาไม่เป็นที่ถูกใจของคณะกรรมการ ร่วมกับ แอชลีย์ ที่ในโฆษณาทำออกมาได้กลางๆ ไม่ดี และไม่แย่ แต่ขาดพลังงานให้ออกมาดูน่าสนใจ ซึ่งผลคะแนนที่รวมเสร็จออกมา ทำให้ แอชลีย์ ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: เลซีย์ โรเจอร์ - ผู้ที่ตกเป็นสองคนสุดท้าย: เดวิน คลาร์ก และ แอชลีย์ โมลิน่า - ผู้ที่ถูกคัดออก: แอชลีย์ โมลิน่า - ผู้กำกับโฆษณา: เอริค อาสล่า - แขกรับเชิญพิเศษ: ลอรี่ โอเพนเดน, บริททานี่(แฟนเก่าไนล์)The Girl Who Got All Dolled Up The Girl Who Got All Dolled Up. เมื่อกลับถึงบ้านพัก เลซีย์ได้ถูกเรียกชื่อเป็นคนแรกจาการตัดสินครั้งก่อน จึงได้เข้าพักในห้องไทร่าสวีทอีกครั้ง ทำให้ตอนนี้เธอกลายเป็นผู้เข้าแข่งขันที่แข็งแกร่งที่สุดในบ้าน และในขณะที่ ไมกี้และเดวิน ยังรู้สึกเสียใจที่ แอชลีย์ ต้องถูกส่งกลับบ้านอยู่นั้น คอร์ทนีย์ ได้เปิดเผยว่าอยากจะเข้ากลุ่มของพวกเขา แทนที่ของแอชลีย์ เนื่องจากเธอยังคงชอบไมกี้อยู่ ในขณะเดียวกัน ฮาดาสซ่า ได้เปิดเผยว่า เธอและเบโย่ ที่เคยเป็นเพื่อนสนิทกันที่สุดในบ้าน แต่ตอนนี้เริ่มรู้สึกไม่เหมือนเดิม เพราะเธอรู้สึกว่า เบโย่ จริงจับกับการแข่งขันและชัยชนะมากเกินไป วันต่อมา พวกเขาได้เดินทางไปยัง โรงเรียนมัธยมปลาย พาโนราม่า เพื่อแข่งขันถ่ายวิดีโอไวน์เป็นระยะเวลา หกวินาที ในหัวข้อของ S.T.E.M (ย่อมาจาก S=วิทยาศาสตร์, T=เทคโนโลยี, E=วิศวกรรมศาสตร์, M=คณิตศาสตร์) ซึ่งเป็นสายงานที่ทำเงินได้เยอะมาก และเพื่อเป็นการสร้างแรงบันดาลใจให้กับเด็กสาวรุ่นใหม่ โดยจะได้ บริททานี่ เฟอร์ลัน ผู้ที่มีคนติดตามมากถึง แปดล้านคน ในวิดีโอไวน์ มาเป็นที่ปรึกษา และผู้ที่ตัดสินคือ เด็กๆในห้องเรียน โดยพวกเขาจับฉลากได้ทีมกันดังนี้ ในการถ่ายวิดีโอ ทีมของ เลซีย์, ไนล์ และจัสติน คิดคอนเซปต์ออกมาได้ดี แต่ถูกวิจารณ์ว่าดูเป็นการโพสท่ามากเกินไป ทีมของเบโย่, คอร์ทนีย์ และเดวิน ประสบปัญหาอย่างหนัก ในการทำงานร่วมกันเป็นทีม ในขณะที่ ทีมของไมกี้, มาเม่ และฮาดาสซ่า สื่อออกมาในธีมได้ชัดเจนที่สุด พวกเขาจึงชนะการแข่งขันในครั้งนี้ เมื่อกลับถึงบ้านพัก ได้มีการจัดงานเพื่อฉลองวันเกิดให้กับ เดวิน ซึ่งเกิดสถานการณ์ที่น่าอึดอัดใจอีกครั้ง เมื่อเดวิน ใช้โทรศัพท์มือถือที่ไนล์ใช้ในการสื่อสารกับคนอื่นๆมาถ่ายรูป ทำให้ไนล์รู้สึกแย่ และเดินออกไปจากกลุ่ม ซึ่งภายหลัง พวกเขาได้กล่าวขอโทษไนล์ เกี่ยวกับเรื่องนี้ การถ่ายภาพในสัปดาห์นี้ จะเป็นการสวมบทบาทเป็นตุ๊กตาที่มีชีวิต โดยได้แรงบันดาลใจมาจาก ภาพยนตร์เรื่อง "Life-Size" ที่ไทร่า เคยแสดง ร่วมกับ ลินด์ซีย์ โลเอิน ซึ่งไทร่า ได้บอกเทคนิคเกี่ยวกับการโพสท่า รวมถึงเลือกธีมตุ๊กตาที่แตกต่างกันให้กับพวกเขาดังนี้ ในการถ่ายภาพ ไนล์, เลซีย์, ฮาดาสซ่า,ไมกี้,มาเม่ และจัสติน ทำออกมาได้อย่างน่าประทับใจ ในขณะที่ คอร์ทนีย์ ถูกตำหนิอย่างหนักว่า เข้าไม่ถึงโจทย์ และไม่เข้าใจกับความเป็นเจ้าแม่แฟชั่น รวมถึง เดวิน และเบโย่ ต่างก็ต้องพยายามอย่างหนักเช่นเดียวกัน ในห้องตัดสิน ไทร่า ได้สร้างความตกตะลึงให้กับพวกเขา โดยกล่าวว่า ในสัปดาห์นี้จะต้องมีผู้ที่ถูกคัดออกถึงสองคน ซึ่ง กรรมการชื่นชอบภาพของ ไนล์ และจัสติน เป็นอย่างมาก ในชณะที่ เลซีย์ ทำให้กรรมการประทับใจกับภาพถ่ายที่งดงาม เธอจึงถูกเรียกชื่อเป็นคนแรกอีกครั้ง ฮาดาสซ่า,มาเม่ และไมกี้ ได้รับคำวิจารณ์ที่แตกต่างกันออกไป ในขณะเดียวกัน ภาพถ่ายของคอร์ทนีย์ ทำให้กรรมการต้องผิดหวัง เนื่องจากการที่เธอไม่เข้าใจกับโจทย์ที่ได้รับ รวมถึงยังไม่มั่นใจในศักยภาพที่ตัวเองมี ทำให้เธอตกเป็นสามคนสุดท้าย ร่วมกับ เดวิน ที่ไทร่ากังวลว่า เขาจะมีพรสวรรค์เพียงแค่ด้านเดียวเท่านั้น และเบโย่ ที่ภาพถ่ายในครั้งนี้แย่ลงกว่าทุกครั้ง ซึ่งเมื่อผลคะแนนรวมออกมาปรากฏว่า คอร์ทนีย์ และเบโย่ ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: เลซีย์ โรเจอร์ - ผู้ที่ตกเป็นสามคนสุดท้าย: เดวิน คลาร์ก, คอร์ทนีย์ ดูเพโรว์ และ เบโย่ แซนเชส - ผู้ที่ถูกคัดออก: คอร์ทนีย์ ดูเพโรว์ และ เบโย่ แซนเชส - ช่างถ่ายภาพ: เอริค อาสล่า - แขกรับเชิญพิเศษ: โรเบิร์ต เบอร์ฮาร์, บริททานี่ เฟอร์ลันThe Guy or Girl Who Came Back The Guy or Girl Who Came Back. เมื่อพวกเขากลับถึงบ้านพัก เลซีย์ ได้ถูกเรียกชื่อเป็นคนแรก จากภาพถ่ายที่ดีที่สุดในครั้งก่อน เธอจึงได้เข้าพักในห้องไทร่า สวีทอีกครั้ง สร้างความอิจฉาให้กับมาเม่เป็นอย่างมาก ในขณะที่ ฮาดาสซ่า รู้สึกเสียใจที่เบโย่ ไม่กล่าวคำอำลากับเธอเลย ก่อนที่เขาจะถูกส่งกลับบ้าน ต่อมา พวกเขาได้เดินทางมายัง เน็กซ์ โมเดล แมเนจเมนท์ และได้พบกับ อเล็กซิส บอร์เจส และ เคลลี่ ครูโทน ซึ่ง เคลลี่ ได้เรียกให้ ผู้เข้าแข่งขันที่ถูกคัดออกไปแล้ว เบโย่, คอร์ทนีย์, เอวา, แอชลีย์, ดัสติน, สเตฟาโน่ และเดลานี่ กลับมา เพื่อให้ทุกคนที่ยังอยู่ในการแข่งขันได้เลือกจับคู่กับตัวเอง โดยสิทธิ์ในการเลือกจะเรียงลำดับจากการเรียกชื่อในห้องตัดสินในสัปดาห์ก่อน และผู้ที่ได้เลือกก่อนคือ เลซีย์ เธอได้เลือก สเตฟาโน่ คู่กับเธอ จนกระทั่ง เดวิน และ เบโย่ ได้จับคู่กันเป็นคู่สุดท้ายเนื่องจากผู้แข่งแข่งขันทั้งหมดได้จับคู่กันหมดแล้ว ซึ่งผู้เข้าแข่งขันได้จับคู่กันดังต่อไปนี้ โดยทุกคนจะได้เป็นตัวแทนของ เน็กซ์ แข่งขันกันคัดตัวเพื่อจองงาน กับเหล่าดีไซน์เนอร์ทั้ง 4ที่ ดังนี้ อีกทั้ง ยังมีการหักมุมด้วยว่า ในสัปดาห์นี้ ผู้เข้าแข่งขันที่ถูกคัดออกไปแล้ว จะได้กลับเข้าไปในการแข่งขันหนึ่งคน สำหรับในการคัดตัวนั้น พวกเขาแต่ละคู่จะมีเวลาเพียงแค่ สามชั่วโมง เท่านั้น โดยผู้ที่มาสายจะต้องถูกตัดสิทธิ์ เลซีย์ ได้ถูกตำหนิว่าเดินแบบเก้ๆกังๆ ในขณะที่ สเตฟาโน่ ที่จับคู่กับเธอนั้น ได้รับคำวิจารณ์ที่ดีจากดีไซน์เนอร์ มาเม่ และ ฮาดาสซ่า ทำให้เหล่าดีไซน์เนอร์ประทับใจกับการเดินแบบที่แข็งแกร่ง และรูปร่างที่สวยงาม ในขณะที่ เอวาและคอร์ทนีย์ ถูกตำหนิว่าเดินแบบออกมาไม่ดี เบโย่ ถูกวิจารณ์ว่า เตี้ยเกินไป และเดวิน ถูกตำหนิในเรื่องของบุคลิกที่ดูล้นๆ ในขณะเดียวกัน จัสตินและดัสติน ได้รับคำวิจารณ์ที่ดีในการคัดตัวกับ ทัมเลอร์และทิปซี่ แต่เมื่อไปถึง อีเด็น โคฮาน กลับสร้างความอึดอัดและไม่เหมาะสม เมื่อ แอชลีย์และไมกี้ อยู่ที่นั่นก่อนแล้ว โดยทั้งสองได้ขอเดินแบบให้ดู โดยไม่ใส่เสื้อผ้าจากดีไซน์เนอร์ ไนล์ ได้รับคำวิจารณ์ที่ดีในรูปร่างที่สมส่วนเหมาะกับแบรนด์ แต่เขาไปคัดตัวได้เพียงไม่กี่ที่เท่านั้น เนื่องจาก เดลานี่ ลืมของและกระเป๋า ไว้ที่ร้านดีไซน์เนอร์หลายครั้ง สุดท้ายแล้ว ผู้ที่ทำได้ดีที่สุดคือ มาเม่ ที่ถูกจองตัวจากทั้งสี่ที่ แต่เธอและคอร์ทนีย์กลับมาสาย ทำให้ถูกตัดสิทธิ์ ผู้ชนะเลยตกเป็นของ ฮาดาสซ่า ที่ถูกจองตัว สามจากสี่ที่ โดยเธอจะได้มีโอกาสเดินแบบในรันเวย์ แฟชั่นวีค เมื่อกลับไปถึงบ้านพัก พวกเขาทั้งหมดสิบสี่คน ได้กลับมาพักร่วมกันอีกครั้ง การถ่ายภาพในสัปดาห์นี้ พวกเขาจะได้ถ่ายภาพแนวแฟชั่นชั้นสูงร่วมกับ สุนัข ที่มีลักษณะเหมือนกับพวกเขาแต่ละคนเมื่อทุกคนแต่งตัวเสร็จแล้ว โดยแต่ละคนจะได้พันธุ์สุนัขที่แตกต่างกัน ดังนี้ ในการถ่ายภาพ เบโย่, ฮาดาสซ่า, ไนล์, ดัสติน, เลซีย์, สเตฟาโน่ และคอร์ทนีย์ ทำออกมาได้อย่างน่าประทับใจ ในขณะที่ ไมกี้, แอชลีย์, เดวิน, จัสติน, เดลานี่, มาเม่ และเอวา ต้องพยายามกันอย่างหนัก เมื่อกลับถึงบ้านพัก ฮาดาสซ่า ได้ระบายความในใจกับ เบโย่ กับการที่เขาไม่บอกลาเธอในห้องตัดสินในตอนที่ถูกคัดออก และ เบโย่ ได้ระเบิดอารมณ์ออกมาทั้งๆ ที่ ฮาดาสซ่า ได้แต่ฟังจนกระทั่งเธอเดินออกไปจากเขา ในห้องตัดสิน กรรมการจะตัดสินและวิจารณ์ภาพของผู้ที่ยังอยู่ในการแข่งขันก่อน ฮาดาสซ่า, เลซีย์ และไนล์ ได้รับคำชมในภาพถ่ายเป็นอย่างมาก ในขณะที่ เดวิน, ไมกี้, มาเม่ และจัสติน ได้รับคำวิจารณ์ที่แตกต่างกันไป ต่อมาเป็นการวิจารณ์ภาพถ่ายจากผู้เข้าแข่งขันที่ถูกคัดออกไปแล้ว แอชลีย์ และ เดลานี่ ได้รับคำวิจารณ์กลางๆในภาพถ่าย ในขณะที่ สเตฟาโน่, ดัสติน, คอร์ทนีย์, เบโย่ และเอวา ทำให้กรรมการประทับใจกับภาพถ่ายที่ออกมาดูโดดเด่นและสวยงาม เมื่อรวมคะแนนทั้งหมดแล้ว ปรากฏว่า ดัสติน คือผู้ที่ได้กลับเข้ามาในการแข่งขันอีกครั้ง จากนั้น ไทร่า จึงได้เรียกชื่อตามปกติ ไนล์ ได้ถูกเรียกชื่อเป็นคนแรก ตามมาด้วย ฮาดาสซ่า, เลซีย์, มาเม่ และไมกี้ เดวิน ต้องตกเป็นสองคนสุดท้ายอีกครั้ง(ครั้งที่สามติดต่อกัน) เนื่องจากรรมการคิดว่า เขามีบุคลิกที่น่าสนใจ แต่เมื่อต้องถ่ายภาพแนวแฟชั่นชั้นสูง กลับออกมาดูตลก และจัสติน ที่มีลุคส์ที่ดูเท่ และเซ็กซี่ แต่ภาพถ่ายในสัปดาห์นี้ เสน่ห์ของเขากลับหายไป และยังดูไม่เชื่อมต่อกับสุนัขในภาพถ่าย ซึ่งในขณะที่ กำลังรวมคะแนนอยู่นั้น ไทร่า ได้เผยว่า ในรอบเจ็ดคนสุดท้าย พวกเขาจะได้ไปแข่งขันกันต่อที่ ลาสเวกัส แต่รายการได้ตัดจบก่อนที่จะประกาศว่า ใครจะต้องถูกคัดออก- ผู้ที่ได้กลับเข้าสู่การแข่งขันอีกครั้ง: ดัสติน แมคเนียร์ - ผู้ที่ถูกเรียกชื่อคนแรก: ไนล์ ดิมาร์โค่ - ผู้ที่ตกเป็นสองคนสุดท้าย: เดวิน คลาร์ก และ จัสติน คิม - ช่างถ่ายภาพ: ยู ไซ - แขกรับเชิญพิเศษ: อเล็กซิส บอร์เจส, โคโค่ แบล็ค, วิชาล กันด์, เอมิลี่ บันเกิร์ท, ไมเคิล คูลูว่า, เมลิสซ่า ดอน เทเลอร์, แม็กซ์ โซโต้The Girl Who Became Bootyful The Girl Who Became Bootyful. เริ่มต้นในตอนนี้ จากสัปดาห์ที่แล้ว จัสตินและเดวิน ตกเป็นสองคนสุดท้าย ซึ่งสุดท้ายแล้ว เดวิน ได้รับโอกาสอีกครั้งให้ไปต่อในการแข่งขัน ทำให้ จัสติน ต้องถูกคัดออก โดยไทร่าได้ทิ้งเหตุผลให้เขาไว้ว่า หกคนที่เหลืออยู่ในการแข่งขัน แข็งแกร่งมาก แต่ผลงานของเขา กลับค่อยๆแผ่วลงไปเรื่อยๆ- ผู้ที่ถูกคัดออก: จัสติน คิม เมื่อกลับมาถึงบ้านพัก พวกเขาจึงเก็บกระเป๋า เพื่อที่จะไปแข่งขันกันต่อที่ ลาสเวกัส โดย ฮาดาสซ่า ได้รู้สึกว่า ดัสติน ไม่สมควรได้กลับเข้ามาอีกครั้ง เนื่องจากเขาไม่มีความจริงจังมากพอที่จะอยู่ในการแข่งขัน ในขณะที่ มาเม่ รู้สึกเสียใจเป็นอย่างมาก ที่จัสติน ต้องถูกคัดออก และทำให้เธอรู้สึกโดดเดี่ยว เมื่อพวกเขาเดินทางมาถึง ลาสเวกัส พวกเขาจะได้เข้าพักในห้องพักสุดหรูของ โรงแรมเอสแอลเอส ลาสเวกัส โดยพวกเขายังได้รับกล่องของขวัญพิเศษ จากไทร่า อีกด้วย ต่อมา พวกเขาได้ลงมายัง สระว่ายน้ำของโรงแรม และพบกัน ยู ไซ และมิสเจ ซึ่งได้แนะนำให้พวกเขารู้จักกับ ดอน เบนจามิน ผู้เข้าแข่งขันรอบ แปดคนสุดท้ายจาก ฤดูกาลที่20 เพื่อมาให้คำแนะนำ สำหรับการแข่งขันในวันนี้ โดยพวกเขาจะต้องเป็นผู้ที่กำลังปาร์ตี้กันริมสระน้ำ ก่อนที่จะถูกถ่ายภาพขณะที่กำลังจะกระโดดลงไปในสระว่ายน้ำ ซึ่งมีโอกาสจะมีเพียงแค่ครั้งเดียวเท่านั้น ซึ่งสามคนที่ทำได้โดดเด่นที่สุด คือ มาเม่, ดัสติน และฮาดาสซ่า และสุดท้ายแล้ว มาเม่ เป็นผู้ชนะการแข่งในครั้งนี้ โดยเธอจะได้ ไปผ่อนคลายยัง สปา สุดหรู ในโรงแรม- ช่างถ่ายภาพ: มาสซิโม่ แคมพาน่า ในสัปดาห์นี้ แทนที่การถ่ายภาพประจำสัปดาห์ พวกเขาจะได้มีโอกาสในการถ่ายมิวสิควิดีโอให้กับ ผลิตภัณฑ์เครื่องสำอาง ของ "ไทร่า บิวตี้" โดยจะใช้เวลาในการถ่ายทำ สองวัน โดยเพลงที่ใช้ คือเพลง "BOOTyful' ขับร้องโดย นักร้องสาว สโตรี่ ซึ่งไทร่า จะได้เข้าร่วมในการแสดงในมิวสิควิดีโอด้วย และแต่ละคนจะได้รับบทบาทในการแสดงที่แตกต่างกัน ดังนี้ ในระหว่างการแต่งหน้าทำผม ขณะที่ทุกคนกำลังฝึกซ้อม และท่องเนื้อเพลงอยู่นั้น ดัสติน กลับไม่สนใจที่จะฝึกซ้อม และพูดคุยหว่านเสน่ห์กับนางแบบตัวประกอบ ทำให้ฮาดาสซ่า รู้สึกไม่พอใจเป็นอย่างมาก สำหรับการถ่ายทำในวันแรก เลซีย์, มาเม่, เดวิน, ไนล์, ไมกี้ ทำออกมาได้ดี ในขณะที่ ดัสติน กลับต้องพยายามอย่างหนัก เนื่องจากเขาไม่ได้ฝึกซ้อมก่อนที่จะเข้ามาในฉาก และฮาดาสซ่า ที่ถูกตำหนิว่า ดูจืดจางเกินไปในการแสดง สำหรับการถ่ายทำในวันที่สอง พวกเขาจะได้ถ่ายทำกันในไนท์คลับของโรงแรม และสวมชุดแนวโอ กูตูร์จากดีไซน์เนอร์ ร็อคกี้ แกทเธอร์โคล และเป็นอีกครั้ง ที่ฮาดาสซ่า ถูก ยู ไซ ตำหนิว่า แสดงออกมาได้ไม่ดี แต่ดัสติน ทำออกมาได้ดีขึ้นจากเมื่อวาน ในขณะที่พวกเขาที่เหลือทั้งหมด ทำออกมาได้อย่างน่าประทับใจ ในห้องตัดสิน มาเม่ ได้รับคำชมในช่วงสะบัดผม ว่าดูมีพลังและแข็งแกร่ง แต่ถูกตำหนิในช่วงที่ต้องเดินแบบบนรันเวย์ว่า ดูไม่หนักแน่นและธรรมดาเกินไป เช่นเดียวกันกับ เลซีย์ ที่ทำในส่วนของการแสดงได้ดี แต่ถูกวิจารณ์ว่า ช่วงการเดินแบบนั้น เป็นจุดอ่อนที่สุด เดวิน ถูกมิสเจ แซวว่าเขาแต่งหน้าจัดเกินไปในห้องตัดสิน แต่การแสดงนั้นทำออกมาได้ดี ในขณะที่ ไนล์ ก็ได้รับคำวิจารณ์ที่ดีในเรื่องของการใช้ภาษามือร่วมในการแสดง แต่ ไมกี้ ทำให้กรรมการประทับใจกับการแสดงที่โดดเด่นและมีพลังมากที่สุด เขาจึงถูกเรียกชื่อเป็นคนแรก ทิ้งให้ ฮาดาสซ่า ต้องตกเป็นสองคนสุดท้าย เนื่องจากกรรมการรู้สึกว่า เธอยังแสดงอารมณ์ไม่สุด ทำให้กรรมการกังวลว่า เธอจะสามารถเป็นได้แค่นางงามเท่านั้น กับ ดัสติน ที่มีศักยภาพสูงมากในการเป็นนายแบบ แต่ดูเหมือนว่าเขายังคงสับสน และหลงทางตลอดในการแสดง รวมถึงยังไม่สามารถดึงพรสวรรค์ที่มีอยู่ มาใช้ได้อย่างเต็มที่ เมื่อผลรวมคะแนนออกมา ปรากฏว่า ดัสติน ต้องถูกส่งกลับบ้านอีกครั้ง และฮาดาสซ่า ได้รับโอกาสให้ไปต่อในการแข่งขัน- ผู้ที่ถูกเรียกชื่อคนแรก: ไมกี้ เฮเวอลี่ - ผู้ที่ตกเป็นสองคนสุดท้าย: ดัสติน แมคเนียร์ และ ฮาดาสซ่า ริชาร์ดสัน - ผู้ที่ถูกคัดออก: ดัสติน แมคเนียร์ - ผู้กำกับมิวสิควิดีโอ: ไทร่า แบงส์ - แขกรับเชิญพิเศษ: ดอน เบนจามินAnd Then That Happened And Then That Happened. เป็นตอนพิเศษที่รวบรวมภาพเหตุการณ์ต่างๆที่ผ่านมา ตั้งแต่เริ่มต้นการแข่งขันที่ไม่เคยเห็นมาก่อน ทั้งการถ่ายทำไตเติ้ลเปิดรายการ ของผู้เข้าแข่งขัน หลังจากการถ่ายภาพประจำสัปดาห์ครั้งแรกเสร็จ, ช่วงเวลาโรแมนติกแบบพี่ชายน้องชาย ของดัสตินและไนล์, การมาเยี่ยมเยียนของมิสเจ และยู ไซ ก่อนที่พวกเขาจะแปลงโฉม, ความล้มเหลวในการสร้างฟองสบู่ เมื่อเอวาและเบโย่ ลงไปแช่ในอ่างอาบน้ำด้วยกัน, เพิ่มเติมช่วงเวลาที่เอวา และคอร์ทนีย์พูดคุยกันในเรื่องมี่ไมกี้ และเดวิน วิจารณ์ภาพถ่ายของเอวา, การระเบิดอารมณ์ของแอชลีย์ ในระหว่างที่เกิดการโต้เถียงระหว่าง มาเม่และฮาดาสซ่า, การแสดงมิวสิควิดีโอของ ดี.เอ็ม.เอ และอื่นๆอีกมากมายThe Guy Who Closed the Deal in Vegas The Guy Who Closed the Deal in Vegas. หลังจากการตัดสินครั้งก่อน ไมกี้ ได้ถูกเรียกชื่อคนแรก จึงได้เข้าพักในห้องไทร่าสวีท ซึ่งเขายังได้รับคำแนะนำพิเศษเพิ่มเติมจากไทร่า เป็นครั้งแรกอีกด้วย ในขณะเดียวกัน ฮาดาสซ่า รู้สึกไม่พอใจที่เธอตกเป็นสองคนสุดท้ายอีกครั้ง ในขณะที่ เลซีย์ ไม่เคยถูกวิจารณ์ใดๆในด้านลบเลย วันต่อมา พวกเขาได้เดินทางมาที่ แซพโพส กูตูร์ และได้พบกับ เคลลี่ ครูโทน ซึ่งได้แนะนำให้พวกเขารู้จักกับ เมลิสซ่า คอสต้า หัวหน้าฝ่ายการตลาดของแซพโพส กูตูร์ ก่อนที่จะพาพวกเขาไปเยี่ยมชมส่วนต่างๆของสำนักงาน หลังจากนั้น พวกเขาจึงได้เดินทางกลับมาที่โรงแรมอีกครั้ง และถูกพาไปยังห้อง เดอะ ซาเยอร์ คลับ และพบกับ มิสเจ, เคลลี่ และเมลิสซ่า ซึ่งพวกเขาได้กล่าวว่า ผู้เข้าแข่งขันทุกคนจะได้แข่งขันกันเดินแบบในรันเวย์ สไตล์ซาลอน โดยจะมีแขกวีไอพี หกคน ที่จะคอยเลือกการแต่งกาย โดนผ่านทางหน้าจอคอมพิวเตอร์แบบออนไลน์ ซึ่งพวกเขาแต่ละคนจะต้องแต่งกายให้ตรงกับที่พวกเขาเลือก และออกมาเดินแบบ เพื่อนำเสนอลุคส์ที่แตกต่างกันออกไป ในขณะแต่งหน้าทำผมนั้น ฮาดาสซ่า ได้ตั้งคำถามกับเคลลี่ ในเรื่องของการที่เธอตกเป็นสองคนสุดท้ายบ่อยครั้ง ในขณะที่ เธอคิดว่า เลซีย์ เป็นที่ชื่นชอบของคณะกรรมการมากที่สุด ซึ่งเคลลี่ ได้ให้คำตอบว่า ทุกอย่างเป็นการตัดสินโดยใช้คะแนนอย่างยุติธรรมหมด ในส่วนของการเดินแบบนั้น เลซีย์และฮาดาสซ่า ทำออกมาได้ไม่ค่อยดีนัก ในขณะที่ มาเม่, ไมกี้, ไนล์ และเดวินสร้างความประทับใจได้เป็นอย่างดี ซึ่งสุดท้ายแล้ว มาเม่ ได้เป็นผู้ชนะอีกครั้ง โดยเธอจะได้รับเสื้อผ้าจากลุคส์ที่ใส่เป็นของรางวัล หนึ่งชุด เมื่อกลับมาถึงห้องพัก ไมกี้และฮาดาสซ่า ได้หยอกล้อและเล่นกันตลอดเวลา ทำให้ คนอื่นๆรู้สึกว่า พวกเขาทั้งสองยังไม่จริงจังกับการแข่งขันมากพอ การถ่ายภาพในสัปดาห์นี้ จะเป็นการถ่ายภาพ แบบครอปภาพ และไม่ครอปภาพ โดยแบบครอปภาพจะเป็นการถ่ายภาพแนวโพสต์ลงสังคมออนไลน์ เฟียร์ส-อะ-แกรม โดยติดแฮชแท็กไว้ และเป็นอารมณ์แบบอ่อนหวานและดูไร้เดียงสา แต่แบบไม่ครอปภาพ จะเป็นการเปิดเผยภาพโดยรวมทั้งหมด ที่จะออกมาเป็นสไตล์เวกัส โดยจะต้องแสดงอารมณ์เซ็กซี่และดูร้อนแรง โดยแต่ละคนจะได้แฮชแท็กที่แตกต่างกันไป ดังนี้ ในการถ่ายภาพ เลซีย์ ถูกตำหนิว่า ใช้เทคนิคการถ่ายแบบซ้ำๆกันจนเกินไป ทำให้เธอต้องพยายามอย่างหนัก ในขณะเดียวกัน ฮาดาสซ่า ถูกวิจารณ์ว่าดูมีชีวิตชีวามากในการถ่ายแบบของคนอื่น มากกว่าในภาพของตัวเธอเอง ในขณะที่ ไมกี้, มาเม่ ทำออกมาได้ดี และเดวิน, ไนล์ ทำออกมาได้กลางๆ ซึ่งหลังจากถ่ายภาพเสร็จ พวกเขาจึงได้นั่งรถลีมูซีนเพื่อดื่ม และสังสรรค์กัน และเมื่อกลับไปถึงห้องพัก ไมกี้และเดวิน ได้เกิดการโต้เถียงกัน เมื่อเดวิน รู้สึกว่าไมกี้ หว่านเสน่ห์กับสาวๆคนอื่นมากเกินไป และไม่จริงจังกับการแข่งขันเท่าที่ควร หลังจากนั้น พวกเขาจึงได้เก็บกระเป๋าและเดินทางกลับมายัง ลอสแอนเจลิส อีกครั้ง ในห้องตัดสิน กรรมการประทับใจภาพของไมกี้ที่ออกมาดูเท่และดูน่าเชื่อถือเป็นอย่างมาก แต่กลับเป็น มาเม่ ที่ได้ถูกเรียกชื่อเป็นคนแรก เนื่องจากเธอรับได้คะแนนเต็มสิบจากการแข่งขันชิงรางวัล รวมถึงภาพถ่ายของเธอยังออกมาดูอ่อนหวาน และสวยงาม ทั้งแบบครอปภาพ และไม่ครอปภาพ ไนล์ ได้รับคำวิจารณ์ว่าสีหน้าดูว่างเปล่าในภาพถ่าย เดวิน ถูกตำหนิอีกครั้งในเรื่องของการถ่ายภาพได้แบบเดียว เนื่องจากคิ้วที่ดูโก่งของเขา เลซีย์ได้ตกเป็นสองคนสุดท้ายครั้งแรกเนื่องจากภาพถ่ายที่ออกมากลางๆ และในการแข่งขันชิงรางวัล เธอได้รับคะแนนที่ต่ำที่สุด เช่นเดียวกันกับ ฮาดาสซ่า ที่ถึงแม้ภาพถ่ายในครั้งนี้ จะออกมาสวยงาม แต่เมื่อพวกเธอทั้งคู่ ต่างได้รับคะแนนต่ำที่สุดจากการแข่งขันชิงรางวัล จึงต้องตัดสินกันจากจากคะแนนของคณะกรรมการ ที่เมื่อรวมผลออกมาแล้ว เลซีย์ ได้ไปต่อในการแข่งขัน และฮาดาสซ่า ต้องถูกส่งกลับบ้าน- ผู้ที่ถูกเรียกชื่อคนแรก: มาเม่ อัดเจย์ - ผู้ที่ตกเป็นสองคนสุดท้าย: ฮาดาสซ่า ริชาร์ดสัน และ เลซีย์ โรเจอร์ - ผู้ที่ถูกคัดออก: ฮาดาสซ่า ริชาร์ดสัน - ช่างถ่ายภาพ: เอริค อาสล่า - แขกรับเชิญพิเศษ: เมลิสซ่า คอสต้า, ไอลีน เทโทรลท์The Girl Who Took a Shot in the Dark The Girl Who Took a Shot in the Dark. หลังจากที่กลับจากห้องตัดสิน มาเม่ ได้ถูกเรียกชื่อคนแรก เธอจึงได้เข้าพักในห้องไทร่า สวีท และได้รับคำแนะนำพิเศษจากไทร่า ในขณะที่ พวกเขาต่างรู้สึกดีใจเป็นอย่างมาก ที่ได้ผ่านมาถึงยังรอบห้าคนสุดท้าย ต่อมา เคลลี่ ครูโทน ได้เดินทางมาพบกับพวกเขาที่บ้านพัก ซึ่งเธอได้แจ้งว่า จะมีการแข่งขันในการสร้างสรรค์และผลิตสินค้าของตัวเอง และพวกเขาจะต้องคิดไอเดียการนำเสนองาน ซึ่งจะมีอุปกรณ์ต่างๆเตรียมพร้อมไว้ให้ โดยในการนำเสนอจะต้องใช้โหมดภาพมุมกว้าง และโหมดภาพซ้อนจากกล้องของโทรศัพม์มือถือ ออปโป้ โมบายโฟน ซึ่งผู้ที่จะมาเป็นลูกค้าในครั้งนี้คือ เคลลี่, ไทร่า, อัลลี่ เว็บบ์ ผู้ก่อตั้งดรายบาร์ และ มารี-ปิแอร์ ผู้เชี่ยวชาญด้านศูนย์อบรม ในการนำเสนองาน ไมกี้ ทำออกมาได้อย่างน่าประทับใจ ในการนำเสนอตัวตนของเขาเอง ผ่านทางสินค้าออกมาได้เป็นอย่างดี เดวิน ถูกวิจารณ์ในเรื่องบุคลิกที่ดูล้นๆ อีกครั้ง ในขณะที่ เลซีย์และไนล์ โดยรวมก็ทำออกมาได้ดูน่าสนใจ แต่ มาเม่ รู้สึกตื่นเต้น และกดดันมากเกินไป จนทำให้การนำเสนอออกมาดูติดขัด ซึ่งสุดท้ายแล้ว ผู้ที่ทำได้ดีที่สุด คือ ไมกี้ โดยเขาจะได้รับเงินรางวัล 2,500 ดอลล่าร์สหรัฐ สำหรับในการเปิดตัวธุรกิจ ต่อมา พวกเขาได้เดินทางมาที่ป่า สำหรับการตั้งแคมป์ และได้พบกับ ยู ไซ ซึ่งได้แจ้งให้พวกเขาทราบว่า การถ่ายภาพครั้งนี้ จะเป็นการถ่ายภาพในความมืด ในจุดที่มืดสนิทของป่า โดยจะต้องเปลี่ยนความกลัวให้กลายเป็นแฟชั่น ในธีมของ "สิ่งมีชีวิตยามราตรี" โดยจะได้ใส่เสื้อผ้าจากดีไซน์เนอร์ ฟรานซิส ลิบิรัน ก่อนการถ่ายภาพ พวกเขาได้นั่งกันรอบกองไฟ และ ยู ไซ ได้เล่าถึงประวัติความเป็นมาของบ้านพัก ที่จะใช้เป็นที่พักให้กับพวกเขาในคืนนี้ สร้างความหวาดกลัวให้พวกเขาเป็นอย่างมาก สำหรับในการถ่ายภาพนั้น เลซีย์ ถูกวิจารณ์ว่าโพสท่าออกมาแข็งทื่อ เดวิน, ไมกี้ และมาเม่ ได้รับการตอบรับที่ดีจาก ยู ไซ ในขณะที่ ไนล์ ประสบปัญหาอย่างหนักเมื่อเขาไม่ได้ยินเสียงของ ยู ไซ ทำให้เขาจับจังหวะการโพสท่าไม่ถูก ซึ่ง ยู ไซ จึงได้แก้ปัญหาด้วยการ เคาะกล่องไม้ที่เขายืนอยู่เป็นให้เป็นจังหวะ ในห้องตัดสิน เลซีย์ ทำให้กรรมการประทับใจกับภาพถ่ายที่ออกมาเหมือนกำลังเต้นระบำ ฟลาเมงโก เช่นเดียวกันกับ มาเม่ ที่ถ่ายภาพที่ออกมาเหมือนกับตัวละคร มาเลฟิเซนต์ ในขณะที่ ไมกี้ ถ่ายภาพออกมาทรงพลังและดูลึกลับมากที่สุด เขาจึงถูกเรียกชื่อเป็นคนแรก ทิ้งให้ ไนล์ ต้องตกเป็นสองคนสุดท้ายครั้งแรกเนื่องจาก กรรมการรู้สึกว่า เขาถ่ายภาพในครั้งนี้ออกมาพลาด และท่าโพสออกมาไม่เป็นที่ถูกใจของคณะกรรมการ กับ เดวิน ที่ในครั้งนี้ถ่ายภาพออกมาได้ดี มีสีหน้าที่ผ่อนคลาย และมีการพัฒนาที่ดีขึ้น แต่กรรมการยังรู้สึกกังวลว่า มันจะสายเกินไปหรือไม่ ที่เขาพึ่งจะมาพัฒนาได้ในตอนนี้ เมื่อรวมผลคะแนนออกมา ปรากฏว่า ไนล์ ได้รับโอกาสแก้ตัวอีกครั้ง และ เดวิน เป็นผู้ที่ต้องถูกส่งกลับบ้าน- ผู้ที่ถูกเรียกชื่อคนแรก: ไมกี้ เฮเวอลี่ - ผู้ที่ตกเป็นสองคนสุดท้าย: เดวิน คลาร์ก และ ไนล์ ดิมาร์โค่ - ผู้ที่ถูกคัดออก: เดวิน คลาร์ก - ช่างถ่ายภาพ: เอริค อาสล่า - แขกรับเชิญพิเศษ: อัลลี่ เว็บบ์, มารี-ปิแอร์ แซงต์-ฮิแลร์, ฟรานซิส ลิบิรันThe Guy Who Was a Momma's Boy The Guy Who Was a Momma's Boy. หลังจากกลับถึงบ้านพัก ไมกี้ ที่ถูกเรียกชื่อเป็นคนแรกในการตัดสินครั้งก่อนนั้น จึงได้พักในห้องไทร่า สวีท รวมถึงเขายังได้รับคำแนะนำเพิ่มเติมจากไทร่า อีกครั้งด้วย ในขณะที่ มาเม่ ได้เผยว่า เรื่องความสัมพันธ์ของเธอกับไมกี้ เป็นแค่เพียงเพื่อนกันเท่านั้น ต่อมา มิสเจ ได้เข้ามาพบกับพวกเขาที่บ้านพัก เพื่อจัดงานปาร์ตี้ฉลองให้กับรอบสี่คนสุดท้าย ก่อนที่จะสร้างความประหลาดใจให้กับพวกเขา เมื่อพบว่า คริสซี่ ทีเก็น ได้มาร่วมรับประทานอาหารด้วย โดยเธอได้ให้คำแนะนำกับพวกเขา ก่อนที่จะร่วมถ่ายภาพกับไมกี้ เป็นของรางวัลพิเศษที่เขาถูกเรียกชื่อเป็นคนแรกในครั้งก่อน ต่อมา พวกเขาได้เดินทางมาพบกับ ยู ไซ ซึ่งเขาได้แนะนำให้รู้จักกับ บรรณาธิการของ นิตยสารไนล่อน มิเชลล์ ลี สำหรับการแข่งขันในครั้งนี้ พวกเขาจะได้ถ่ายภาพเพื่อลงหน้าปกของนิตยสารไนล่อน โดยจะได้ให้ผู้คนทั่วไปได้เลือกว่า ถ้าจะซื้อนิตยสาร จะเลือกซื้อหน้าปกของใครมากที่สุด โดยพวกเขาจะได้เห็นเหตุการณ์ทุกอย่างผ่านหน้าจอมอนิเตอร์ ซึ่งแต่ละคนจะสามารถเลือกสไตล์การแต่งตัวได้ด้วยตัวเอง โดยได้ เจ.เอริคโก้ ผู้กำกับแฟชั่น มาเป็นผู้ช่วยเลือกเสื้อผ้าให้เหมาะสมกับบุคลิกนั้นๆ สำหรับในการถ่ายภาพ ไมกี้ ทำออกมาได้ดี แต่ถูกตำหนิว่ากังวลกับผมของตัวเองมากเกินไป เลซีย์ ถูกวิจารณ์ว่าใช้เทคนิคการสะบัดผมซ้ำไปซ้ำมาตลอดการถ่ายภาพ ในขณะที่ ไนล์ ได้รับคำชมในเรื่องของการใช้ภาษามือช่วยในการโพสท่า และมาเม่ ถูกวิจารณ์อย่างหนักว่า โพสท่าออกมาดูแข็ง และเป็นการโฆษณามากเกินไป หลังจากนั้น เมื่อนำนิตยสารไปวางบนแผงและให้ผู้คนเลือกซื้อ ปรากฏว่า ไนล์ คือผู้ที่ถูกเลือกมากที่สุด เขาจึงเป็นผู้ชนะในการแข่งขันครั้งนี้ โดยเขาจะได้มีโอกาสไปปรากฏตัวใน ไนล่อน วิดีโอ เมื่อกลับถึงบ้านพัก มาเม่ ได้รับคะแนนต่ำสุดจากการแข่งขัน จึงสร้างความกังวลให้กับเธอเป็นอย่างมาก วันต่อมา ไทร่า ได้เข้ามาหาที่บ้านพักเพื่อแนะนำให้รู้จักกับช่างภาพสำหรับการถ่ายภาพประจำสัปดาห์ในครั้งนี้ ซึ่งก็คือแม่ของเธอนั่นเอง อีกทั้ง ไทร่า ยังได้สร้างความประหลาดใจให้กับพวกเขาด้วยว่า การถ่ายภาพในครั้งนี้ ทุกคนจะได้โพสท่าร่วมกับแม่ของพวกเขานั่นเอง ซึ่งเมื่อแต่ละคนได้พบกับแม่ของตัวเองแล้ว จึงสร้างความดีใจให้กับพวกเขาเป็นอย่างมาก ในการถ่ายภาพนั้น ไนล์และแม่ของเขา ทำออกมาได้เป็นอย่างดี และไนล์ ได้รับคำชมว่า ตาของเขานั้นสวย และดูมีเสน่ห์ ในขณะที่ เลซีย์และแม่ของเธอ ก็ทำออกมาได้ดีเช่นเดียวกัน แต่ ยู ไซ ได้ตำหนิว่าเธอเกร็งปากมากเกินไป มาเม่ ประสบปัญหาในตอนแรก เนื่องจากเธอแม่ของเธอนั้นเป็นคนขี้อาย และโพสท่าออกมาไม่เชื่อมต่อกับตัวของเธอเอง ซึ่งหลังจากที่ไทร่า ได้ให้คำแนะนำ แม่ของเธอก็ผ่อนคลายมากขึ้น จนสามารถถ่ายภาพออกมาได้ดี รวมถึงไมกี้ กับแม่ของเขา ก็ทำออกมาได้ดีเช่นเดียวกัน ในห้องตัดสิน กรรมการชื่นชม และประทับใจเป็นอย่างมาก กับภาพของทุกคนที่ออกมาสวยงามทั้งหมด และ มาเม่ ได้ถูกเรียกชื่อเป็นคนแรก เนื่องจากภาพของเธอนั้นออกมาดูงดงาม และทรงพลัง ในขณะที่ ไนล์ ก็ได้รับคำชมอย่างมากจากภาพทั้งสองช็อต รวมถึง ไมกี้ เองก็ได้รับคำชมในภาพถ่ายเช่นเดียวกัน ว่าเขาและแม่นั้น ดูเหมือนราชินีและเจ้าชาย ชาวไวกิง แต่เขากลับต้องตกเป็นสองคนสุดท้ายครั้งแรก ร่วมกับ เลซีย์ ที่ถูกมิสเจ ตำหนิเล็กน้อยในเรื่องของการโพสวางมือบนหน้าอก แต่โดยรวมแล้ว ภาพทั้งสองช็อตออกมาสวย และเป็นที่ถูกใจของคณะกรรมการ เมื่อผลคะแนนรวมออกมานั้น ปรากฏว่า ทั้งสองคนได้รับคะแนนเท่ากัน จึงทำให้ กรรมการต้องตัดสินจากศักยภาพของพวกเขาทั้งคู่ สุดท้ายแล้ว ไทร่า ได้เผยว่าในสัปดาห์นี้จะไม่มีใครถูกคัดออกจากการแข่งขัน แต่จะมีเพียงแค่ นายแบบและนางแบบ อย่างละหนึ่งคนเท่านั้น ที่จะได้ไปถึงการเดินแบบในรอบชิงชนะเลิศ- ผู้ที่ถูกเรียกชื่อคนแรก: มาเม่ อัดเจย์ - ผู้ที่ตกเป็นสองคนสุดท้าย: ไมกี้ เฮเวอลี่ และ เลซีย์ โรเจอร์ - ผู้ที่ถูกคัดออก: ไม่มี - ช่างถ่ายภาพ: แคโรไลน์ ลอนดอน-จอห์นสัน - แขกรับเชิญพิเศษ: คริสซี ไทเจน, มิเชลล์ ลี, เจ.เอริคโก้Finale Part 1: The Girl Who Made a Splash Finale Part 1: The Girl Who Made a Splash. เมื่อกลับถึงบ้านพัก มาเม่ รู้สึกดีใจเป็นอย่างมากที่เธอได้ถูกเรียกชื่อเป็นคนแรกอีกครั้ง ในขณะที่ ไมกี้และเลซีย์ ก็รู้สึกดีใจเช่นเดียวกันที่ยังได้อยู่ต่อในการแข่งขัน และ พวกเขาทั้งหมดต่างจำในสิ่งที่ไทร่าบอกในการตัดสินครั้งก่อนได้ว่า จะมีการนำเสนองาน เพื่อเป็นสิ่งที่จะช่วยให้คณะกรรมการได้ตัดสินใจว่า ใครจะได้ผ่านเข้าสู่รอบสองคนสุดท้าย ซึ่งจะมีเพียงแค่ หนึ่งหนุ่ม และหนึ่งสาวเท่านั้น ซึ่ง มาเม่และไมกี้ กับ เลซีย์และไนล์ ต่างก็คาดหวังว่าจะเป็นคู่ของในรอบสองคนสุดท้าย ต่อมา พวกเขาได้เดินทางมาพบกับ ยู ไซ ซึ่งได้แนะนำให้รู้จักกับช่างภาพ มาร์ค "เดอะ คอบร้าเสนค" ฮันเตอร์ และ เจ.เอริคโก้ ซึ่งพวกเขาจะต้องถ่ายภาพแฟชั่นให้กับ นิตยสารไนล่อน โดยธีมจะเป็นการบุกโรงเรียนมัธยมปลายยามค่ำคืน และจะมีการถ่ายภาพในสระว่ายน้ำด้วย สำหรับในการถ่ายภาพนั้น ไมกี้ ถูก ยู ไซ ตำหนิว่าไม่สามารถโพสท่า และแสดงสีหน้าให้ไปในทางเดียวกันได้ ในขณะที่ ไนล์ ถูกช่างภาพตำหนิว่า เขากังวลกับการสื่อสารผ่านทางล่ามส่วนตัวมากเกินไป จนขาดสมาธิในการถ่ายภาพ เลซีย์ ทำออกมาได้ดี แต่ถูกวิจารณ์ว่า ดูเซ็กซี่มากเกินไป และในขณะที่ มาเม่ กำลังถ่ายภาพอยู่นั้น เลซีย์ ได้เข้ามาดึงความสนใจของช่างภาพไปจาก มาเม่ ทำให้ มาเม่ รู้สึกไม่พอใจเป็นอย่างมาก ซึ่งเมื่อถึงการถ่ายภาพในสระว่ายน้ำ พวกเขาทุกคนต่างก็ทำออกมาได้เป็นอย่างดี วันต่อมา พวกเขาได้เดินทางมายัง โรงแรมสำหรับนักเดินทาง และได้พบกับ ยู ไซ อีกครั้ง โดยเขาได้บอกว่า การถ่ายภาพในครั้งนี้สำคัญมาก เพราะจะเป็นการถ่ายภาพโฆษณาแคมเปญจน์อย่างเป็นทางการให้กับ แซพโพส กูตูร์ ซึ่งมีโจทย์ในการถ่ายคือ "นักท่องเที่ยวไฮโซ" ในการถ่ายภาพนั้น เลซีย์ ได้รับคำชมในเรื่องของการแสดงความเซ็กซี่ได้อย่างพอดี มาเม่ ถูกตำหนิเล็กน้อยว่าดูเป็นการโพสท่ามากเกินไป แต่หลังจากนั้น เธอก็ทำออกมาได้ดีขึ้น ไนล์ ได้รับคำชมอย่างมากในการโพสท่าที่สง่างาม และดูมีเรื่องราว ในขณะที่ ไมกี้ ถูกตำหนิอย่างหนักว่า โพสท่าเยอะเกินไป จนดูไม่เป็นธรรมชาติ แต่หลังจาก ที่เขาได้รับคำแนะนำและเทคนิคจาก ยู ไซ เขาก็พยายามจนทำออกมาได้ดีขึ้น เช้าวันรุ่งขึ้น พวกเขาพบว่า มีอุปกรณ์เป็นจำนวนมากอยู่ภายในบ้าน จึงได้เริ่มการทำแผ่นป้ายสำหรับการนำเสนองานต่อคณะกรรมการ วันต่อมา พวกเขาได้เดินทางมายัง วอลท์ ดิสนีย์ คอนเสิร์ตฮอลล์ ตึกที่มีสถาปัตยกรรมที่สวยงาม สำหรับการเดินแบบแฟชั่นโชว์ในรอบสุดท้าย ซึ่งจะได้ผู้เข้าแข่งขันที่ถูกคัดออกไปแล้ว มาร่วมเดินแบบด้วย โดยเคลลี่, มิสเจ และ ยู ไซ ได้บอกว่า พวกเขาจะได้สวมเสื้อผ้าที่ออกแบบโดย ร็อคกี้ แกทเธอร์โคล และจะได้เดินไปบนรันเวย์ที่ทอดยาวและคดเคี้ยว โดยระหว่างนั้น จะมีการแสดงดนตรีเครื่องสายห้าชนิดบรรเลงไปพร้อมๆกันด้วย และเมื่อ มาเม่ ได้พบกับ จัสติน อีกครั้ง ได้สร้างความกังวลให้กับเธอเป็นอย่างมาก เนื่องจากเธอได้คิดว่า เดวิน ที่ออกจากการแข่งขันไปแล้ว ได้เล่าเรื่องระหว่างเธอและไมกี้ ให้กับจัสตินฟังมากน้อยแค่ไหน และเมื่อมาเม่ ได้ถามจัสติน เกี่ยวกับเรื่องนี้ ปรากฏว่า เขารู้สึกไม่พอใจเป็นอย่างมาก ในเรื่องความสัมพันธ์ระหว่างเธอและไมกี้ ทำให้ มาเม่ รู้สึกไม่สบายใจกับสิ่งที่เกิดขึ้น และพยายามที่จะอธิบายให้เขาฟัง ในระหว่างการแต่งหน้าทำผมนั้น มิสเจ ได้แนะนำให้พวกเขารู้จักกับ คีธ คาร์ลอส ผู้ชนะจาก ฤดูกาลที่21 ซึ่งได้มาเป็นกำลังใจให้กับพวกเขาทั้งหมด ก่อนที่ มิสเจ จะให้คำแนะนำเกี่ยวกับการเดินแบบให้กับพวกเขา ซึ่งในระหว่างนั้นเอง คุณแม่ของ ไมกี้, ไนล์, เลซีย์ และมาเม่ ได้เข้ามาพบกับพวกเขาอีกครั้ง รวมถึง ไทร่า, เคลลี่ และมิสเจ ด้วย เนื่องจากในขณะนี้จะเป็นการเตรียมการนำเสนอของพวกเขา รวมถึงการตัดสินจากภาพถ่ายของแซพโพส กูตูร์ แต่รายการได้ตัดจบก่อนที่จะเริ่มการตัดสิน- ช่างถ่ายภาพ: มาร์ค "เดอะ คอบร้าเสนค" ฮันเตอร์, เอริค อาสล่า - แขกรับเชิญพิเศษ: เจ.เอริคโก้, เมลิสซ่า คอสต้า, เควิน เบลีย์, คีธ คาร์ลอส, ร็อคกี้ แกทเธอร์โคลFinale Part 2: America's Next Top Model is... Finale Part 2: America's Next Top Model is.... ต่อจากครั้งก่อน คณะกรรมการได้เข้ามาพบกับพวกเขา ที่หลังเวที เพื่อตัดสินว่าใครที่จะได้เป็น ผู้เข้ารอบคนสุดท้ายของฝ่ายชายและฝ่ายหญิง โดยเริ่มจากภาพถ่ายแคมเปญจน์โฆษณา แซพโพส กูตูร์ ทั้งสามช็อท เลซีย์ ได้รับคำชมว่า ท่าโพสในภาพของเธอดูมีพลังเป็นอย่างมาก รวมถึงมาเม่ เช่นเดียวกัน ที่ทำให้กรรมการประทับใจกับภาพถ่ายที่ออกมาดูหรูหรา งดงาม และดูเป็นแฟชั่นชั้นสูง หลังจากนั้น ทั้งสองจึงนำเสนอการวางแผนชีวิตต่อไป หลังจากที่ได้เป็นผู้ชนะ ต่อคณะกรรมการ ซึ่งพวกเธอทั้งคู่ ต่างก็ทำออกมาได้เป็นอย่างดี ต่อมา จึงเป็นการวิจารณ์ภาพถ่ายของ ไมกี้และไนล์ โดย ไนล์ได้รับคำชมในเรื่องของการใช้ภาษากาย และการใช้สายตาสื่อออกมาในภาพ แต่ถูกตำหนิเล็กน้อยว่า ดูหลังค่อมมากเกินไป ในขณะที่ไมกี้ ได้รับคำชมว่า ลุคส์ในภาพถ่ายดูผ่อนคลาย และดูหรูหรา เมื่อถึงเวลาของการนำเสนอ ไนล์ สร้างความประทับใจให้กับคณะกรรมการได้เป็นอย่างดี ในขณะที่ ไมกี้ รู้สึกตื่นเต้น และกังวลมากเกินไป จนทำให้การพูดของเขาติดขัด หลังจากนั้น ไทร่า จึงได้เรียกพวกเขากลับมาอีกครั้ง โดยเธอได้กล่าวว่า การตัดสินในครั้งนี้ จะอ้างอิงจากภาพถ่ายของ แซพโพส กูตูร์ และการนำเสนอของแต่ละคน ซึ่งผู้ที่ได้ผ่านเข้ารอบสุดท้ายเป็นคนแรก คือ ไนล์ จึงสร้างความผิดหวังและเสียใจให้กับ ไมกี้ เป็นอย่างมาก- ผู้ชิงตำแหน่งสองคนสุดท้ายฝ่ายชาย: ไมกี้ เฮเวอลี่ และ ไนล์ ดิมาร์โค่ - ผู้ที่ถูกคัดออก: ไมกี้ เฮเวอลี่ ในขณะเดียวกัน ผู้เข้าแข่งขันฝ่ายหญิง คนสุดท้าย ที่จะได้เข้าไปสู่ในรอบชิงชนะเลิศ คือ มาเม่- ผู้ชิงตำแหน่งสองคนสุดท้ายฝ่ายหญิง: เลซีย์ โรเจอร์ และ มาเม่ อัดเจย์ - ผู้ที่ถูกคัดออก: เลซีย์ โรเจอร์ สำหรับการเดินแบบในรอบตัดสินชิงชนะเลิศนั้น จะได้ผู้เข้าแข่งขันที่ถูกคัดออกไปแล้วมาร่วมเดินแบบด้วย รวมถึง คีธ คาร์ลอส ผู้ชนะจาก ฤดูกาลที่21 ซึ่งทุกคนก็สามารถเดินแบบออกมาได้อย่างน่าประทับใจ มีเพียง ไนล์ ที่ต้องพยายามอย่างหนัก เนื่องจากเขาไม่ได้ยินเสียงดนตรีสด ที่กำลังบรรเลงอยู่ในระหว่างนั้น จนทำให้เขาจับจังหวะไม่ได้ จึงเดินแบบออกมาเร็วเกินไป คณะกรรมการจึงช่วยตะโกนบอกเขา ให้เดินช้าลง ในขณะที่ มาเม่ สร้างความประทับใจให้กับคณะกรรมการอย่างมาก ในการหมุนตัวระหว่างการเดินบนรันเวย์ เมื่อเดินแบบเสร็จสิ้น พวกเขาจึงรวมตัวกันถ่ายรูปเป็นครั้งสุดท้าย วันต่อมา ไนล์และมาเม่ จึงได้ร่วมรับประทานอาหารกับคุณแม่ของทั้งคู่ที่บ้านพัก ก่อนที่จะได้รับจดหมายจากออปโป้ว่า ผู้ชนะจากฤดูกาลนี้ จะได้เป็นตัวแทนให้กับ โทรศัพท์มือถือออปโป้ และออกเดินทางเพื่อสัมผัสกับประสบการณ์ใหม่ๆยังเอเชียตะวันออกเฉียงใต้ ในห้องตัดสิน ยู ไซ จะได้เข้ามามีส่วนร่วมในการตัดสินคัดเลือกผู้ชนะด้วย ซึ่งเขาได้ตำหนิการเดินแบบบนรันเวย์ของไนล์ ว่าเดินเร็วเกินไป แต่มิสเจและไทร่ากลับคิดว่าดูมีพลัง และดูเหมือนกับนักรบกลาดิเอเตอร์ ในขณะที่ เคลลี่ คำหนิว่า เขาหยุดโพสท่าที่ปลายรันเวย์นานเกินไป มาเม่ ได้รับคำชมอย่างมากว่าเดินแบบได้อย่างสวยงาม และดูแข็งแกร่ง แต่ถูกติงจากไทร่าเล็กน้อยว่า การเดินของเธอดูอวดดีมากเกินไป ต่อมา จะเป็นการวิจารณ์ภาพถ่ายบางส่วนจากการแข่งขันทั้งหมด ซึ่งไนล์ ได้รับคำชมว่าเขาหุ่นดีขึ้น และดูหล่อขึ้นจากตอนเริ่มการแข่งขัน และมาเม่ ก็ได้รับคำวิจารณ์ที่ดีเช่นเดียวกัน สุดท้าย กรรมการจึงให้พวกเขาไปรอด้านนอก เพื่อช่วยกันปรึกษาหารือว่าใครเหมาะสมที่จะเป็นผู้ชนะ ของ อเมริกา เน็กซ์ ทอป โมเดล เมื่อพวกเขากลับมายืนในห้องตัดสินอีกครั้ง ไทร่าจึงได้ประกาศว่า อเมริกา เน็กซ์ ทอป โมเดล คือ ไนล์ ดิมาร์โค่- ผู้ชิงตำแหน่งสองคนสุดท้าย: ไนล์ ดิมาร์โค่ และ มาเม่ อัดเจย์ - อเมริกา เน็กซ์ ทอป โมเดล: ไนล์ ดิมาร์โค่ - แขกรับเชิญพิเศษ: คีธ คาร์ลอส, โดนัลด์ แบงค์, ร็อคกี้ แกทเธอร์โคลผู้เข้าแข่งขันลำดับการเรียกชื่อผู้เข้าแข่งขัน. ลำดับการเรียกชื่อ. - ผู้ชนะเลิศการแข่งขัน - ผู้ที่ถูกคัดออกจากการแข่งขัน - ผู้เข้าแข่งขันที่ยืนเป็นสองคนสุดท้าย แต่ไม่ถูกคัดออกจากการแข่งขัน - ผู้เข้าแข่งขันที่ชนะการแข่งขันประจำสัปดาห์ - ผู้เข้าแข่งขันที่ถูกคัดออกไปแล้ว แต่ได้กลับเข้ามาในการแข่งขันอีกครั้งในภายหลัง- ตอนที่ 1 ผู้คัดเลือกถูกคัดจาก 31 คนไปสู่ 22 คนเช่นเดียวกับการคัดเลือกทั่วไป - ตอนที่ 3 คัดเลือกผู้เข้าแข่งขันให้เหลือ 14 คนสุดท้าย - ตอนที่ 9 ดัสติน ได้คะแนนมากที่สุดในบรรดาผู้เข้าแข่งขันที่เคยถูกคัดออกไปแล้ว จึงได้กลับเข้ามาในการแข่งขันอีกครั้ง ในขณะที่ เดวิน และ จัสติน ตกเป็นสองคนสุดท้าย แต่รายการจบลงก่อนจะรู้ผลการตัดสิน - ตอนที่ 10 ต่อเนื่องจากตอนที่แล้ว ผลการตัดสินได้ปรากฏว่า จัสติน เป็นคนที่ต้องถูกคัดออกจากการแข่งขัน - ตอนที่ 11 เป็นตอนประมวลภาพการแข่งขัน - ตอนที่ 14 เลซีย์ และ ไมกี้ ตกเป็นสองคนสุดท้าย แต่ไม่มีใครถูกคัดออกจากการแข่งขันการแปลงโฉมการแปลงโฉม. - แอชลีย์ : ตัดผมสั้นทรงภูติน้อย โดยได้แรงบันดาลใจ จาก ไทรา แบงส์ และใส่คอนแทคเลนส์ - เอวา : ตัดผมทรงรากไทรสั้น - เบโย่ : ต่อผมยาวตรงสีดำถึงสะโพก - คอร์ทนีย์ : ย้อมผมด้านบนสีดำ และย้อมตรงปลายผมสีเทา และฟอกสีฟัน - เดวิน : โกนผมออกทั้งหมด - ดัสติน : โกนหนวดเครา และย้อมผมสีบลอนด์พระอาทิตย์ - ฮาดาสซ่า : โกนผมเรียบด้านข้าง - จัสติน : ตัดผมเปิดข้างทรงโฟซ์ฮอว์ค - เลซีย์ : ย้อมสีดำ ตัดสั้นไล่ระดับต้นคอ และตัดเพิ่มหน้าม้า - มาเม่ : ต่อผมยาวหยิก สีดำ ให้หนาฟู - ไมกี้ : ซอยผม และเล็มเครา - ไนล์ : ซอยผมเล็กน้อย และตัดเปิดข้าง - สเตฟาโน่ : ต่อผมด้านหน้า เป็นไฮไลท์สีบลอนด์การแข่งขันการแข่งขัน. - สัปดาห์ที่ 1 : ถ่ายภาพในชุดว่ายน้ำ บน รถโดยสารประจำทาง แบบ 2ชั้น(รอบคัดเลือก1) - สัปดาห์ที่ 2 : ถ่ายภาพในชุดชั้นใน โดยถือป้ายที่มี แฮชแท็ก ตามด้วยชื่อของตัวเอง(รอบคัดเลือก2) - สัปดาห์ที่ 3 : ถ่ายภาพในขณะที่ถูกมัดติดกับสิ่งของต่างๆ โดยจับคู่กัน - สัปดาห์ที่ 4 : ถ่ายภาพโดยโพสท่าร่วมกับ ทหารผ่านศึก - สัปดาห์ที่ 5 : ถ่ายภาพแบบไม่ตกแต่งภาพในชุดกีฬา โดยโพสท่ากับรูปทรง เรขาคณิต - สัปดาห์ที่ 6 : ถ่ายภาพขณะ ถูก วิญญาณ เข้าสิงร่าง โดยห้อยตัวอยู่กลางอากาศ - สัปดาห์ที่ 7 : ถ่ายโฆษณาโดยจับคู่กันให้กับ ผลิตภัณฑ์ระงับกลิ่นกาย "บูม บูม บูม" - สัปดาห์ที่ 8 : ถ่ายภาพเป็น ตุ๊กตา มีชีวิตในกล่องขนาดใหญ่ ในธีมที่แตกต่างกัน - สัปดาห์ที่ 9 : ถ่ายภาพแฟชั่นชั้นสูงร่วมกับ สุนัข สายพันธุ์ที่แตกต่างกัน - สัปดาห์ที่ 10 : ถ่ายมิวสิควีดีโอเพลง "BOOTYful" ให้กับผลิตภัณฑ์ "ไทร่า บิวตี้" - สัปดาห์ที่ 12 : ถ่ายภาพแบบครอปภาพ และไม่ครอปภาพ ลงบนสังคมออนไลน์ "เฟียร์ส-อะ-แกรม" - สัปดาห์ที่ 13 : ถ่ายภาพในความมืดในธีม "สิ่งมีชีวิตยามราตรี" - สัปดาห์ที่ 14 : ถ่ายภาพโดยโพสท่าร่วมกับ แม่ ของตัวเอง - สัปดาห์ที่ 15 : ถ่ายภาพแฟชั่นให้กับนิตยสาร ไนล่อน, ถ่ายภาพโฆษณาแคมเปญจน์ให้กับ "แซพโพส กูตูร์" - สัปดาห์ที่ 16 (รอบ 2 คนสุดท้าย): เดินแบบระดับมืออาชีพให้กับเสื้อผ้าที่ออกแบบโดย "ร็อคกี้ แกทเธอร์โคล"บุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - เจ้าของรายการ, ช่างภาพ และกรรมการหลัก - เคลลี่ ครูโทน - กรรมการ - เจ.อเล็กซานเดอร์ - กรรมการ, ผู้ฝึกสอนการเดินแบบ - ยู ไซ - ผู้กำกับการถ่ายภาพ</doc>
