<doc id="730761" url="https://th.wikipedia.org/wiki?curid=730761" title="ราชอาณาจักรมุตาวัคคิไลต์เยเมน">ราชอาณาจักรมุตาวัคคิไลต์เยเมน ราชอาณาจักรมุตาวัคคิไลต์ ( ') หรือ ราชอาณาจักรเยเมน เป็นรัฐที่ตั้งอยู่ทางตะวันตกเฉียงเหนือของเยเมนในปัจจุบัน หลังจักรวรรดิออตโตมันล่มสลายในปี ค.ศ. 1918 อิหม่ามยาห์ยะ มุฮัมมัด ฮามิด เอดดีนได้ประกาศให้เยเมนเหนือเป็นรัฐอิสระ พระองค์ทรงขยายพระราชอำนาจขึ้นไปทางเหนือและทำสงครามกับพระเจ้าอิบน์ ซะอูด กษัตริย์แห่งซาอุดีอาระเบีย พระองค์ทรงสิ้นพระชนม์ในปี ค.ศ. 1948 พระราชโอรส พระเจ้าอาหมัด บิน ยาห์ยะ ทรงขึ้นครองราชย์ต่อและพัฒนาประเทศในหลาย ๆ ด้าน ต่อมาในปี ค.ศ. 1956 พระองค์ทรงลงพระนามในความร่วมมือกับอียิปต์ เกิดเป็น "สหรัฐอาหรับ" ซึ่งเป็นสมาพันธรัฐระหว่างสหสาธารณรัฐอาหรับและเยเมน แต่เมื่อความสัมพันธ์ของสองประเทศเสื่อมลง ในปี ค.ศ. 1962 ญะมาล อับดุนนาศิร ประธานาธิบดีอียิปต์และอับดุลเลาะห์ อัลซัลลัล หัวหน้าหน่วยองครักษ์ได้ร่วมกันโค่นล้มพระเจ้ามุฮัมหมัด อัลบัดร์ พระราชโอรสของพระเจ้าอาหมัด บิน ยาห์ยะ และก่อตั้ง "สาธารณรัฐอาหรับเยเมน" ทำให้เกิดสงครามกลางเมืองเยเมนเหนือระหว่างรัฐบาลใหม่กับฝ่ายนิยมกษัตริย์ สงครามสิ้นสุดลงใน ค.ศ. 1970ธงชาติ</doc>
