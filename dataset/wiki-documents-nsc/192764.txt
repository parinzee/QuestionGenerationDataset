<doc id="192764" url="https://th.wikipedia.org/wiki?curid=192764" title="ไมแอมี">ไมแอมี ไมแอมี () เป็นเมืองสำคัญเมืองหนึ่งทางทิศตะวันออกเฉียงใต้ของรัฐฟลอริดา สหรัฐอเมริกา บนอ่าวบิสเคย์น องค์การสหประชาชาติได้ทำนายไว้ว่าในปี พ.ศ. 2550 ไมแอมีจะมีขนาดพื้นที่เขตเมืองเป็นอันดับที่ 4 ของสหรัฐอเมริกา รองจากเมืองนิวยอร์ก, ลอสแอนเจลิส, และชิคาโก ไมแอมีเป็นศูนย์กลางของธุรกิจ, การเงิน, การสื่อสาร, บันเทิง, ศิลปะ, และการค้านานาชาติ เป็นที่ตั้งสำนักงานใหญ่ของบริษัท, ธนาคาร, และสถานีโทรทัศน์ อีกทั้งยังเป็นศูนย์กลางนานาชาติในธุรกิจบันเทิง, แฟชั่น ท่าเรือไมแอมีนับเป็นศูนย์กลางของธุรกิจเรือสำราญของโลก ปี พ.ศ. 2551 นิตยสารฟอร์บได้จัดอันดับให้เมืองไมแอมีเป็นเมืองที่สะอาดที่สุดในสหรัฐอเมริกา วัดจากคุณภาพอากาศ ปริมาณพื้นที่สีเขียว การประปา ความสะอาดบนท้องถนน และระบบการจัดการขยะ และในปี พ.ศ. 2553 ไมแอมีได้รับการจัดอันดับให้อยู่ในอันดับ 7 เมืองชั้นนำของโลกเมื่อเทียบจากเมืองในสหรัฐอเมริกา และอยู่ในอันดับที่ 33 จากเมืองชั้นนำทั่วโลก</doc>
