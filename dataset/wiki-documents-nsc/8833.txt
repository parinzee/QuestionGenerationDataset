<doc id="8833" url="https://th.wikipedia.org/wiki?curid=8833" title="ถนนสุขุมวิท">ถนนสุขุมวิท ถนนสุขุมวิท () ซึ่งมีระยะทางส่วนใหญ่เป็น ทางหลวงแผ่นดินหมายเลข 3 สายบางนา–หาดเล็ก เป็นหนึ่งในทางหลวงแผ่นดินสายประธานทั้งสี่ของประเทศไทย จุดเริ่มต้นเชื่อมต่อจากถนนเพลินจิต เขตปทุมวัน กรุงเทพมหานคร มีเส้นทางไปตามชายทะเลภาคตะวันออก และสิ้นสุดที่อำเภอคลองใหญ่ จังหวัดตราด ติดต่อกับชายแดนจังหวัดเกาะกง ประเทศกัมพูชา รวมระยะทางยาวทั้งสิ้นประมาณ 488 กิโลเมตรประวัติ ประวัติ. ถนนสุขุมวิทในกรุงเทพมหานคร มีประวัติเริ่มต้นมาตั้งแต่ปี พ.ศ. 2462 เมื่อนางสาว อี. เอส. โคล หรือ "แหม่มโคล" ครูใหญ่โรงเรียนกุลสตรีวังหลัง ได้ย้ายโรงเรียนจากข้างโรงพยาบาลศิริราชมาอยู่ริมคลองแสนแสบซึ่งตอนนั้นยังไม่มีชุมชน การคมนาคมก็มีเพียงแต่คลองแสนแสบ จึงขอพระราชทานพระมหากรุณาธิคุณพระบาทสมเด็จพระมงกุฎเกล้าเจ้าอยู่หัว โปรดเกล้าฯให้ตัดถนนเพลินจิตต่อจากถนนปทุมวัน (ถนนพระรามที่ 1) จนถึงจุดบรรจบบนถนนวิทยุที่แยกไปสถานีวิทยุโทรเลข (แยกเพลินจิต) ซึ่งถนนดังกล่าวอยู่ในแนวถนนที่เจ้าพระยายมราช (ปั้น สุขุม) ดำริจะตัดไปสมุทรปราการอยู่แล้ว แต่กรมสุขาภิบาลยังไม่มีเงินสร้าง ในปี พ.ศ. 2466 โรงเรียนกุลสตรีวังหลังเปลี่ยนชื่อเป็น โรงเรียนวัฒนาวิทยาลัย นาย เอ.อี.นานา ได้เรี่ยไรเจ้าของที่ดินในย่าน แล้วนำเงินมาให้กรมสุขาภิบาลขุดคลองเอาดินพูนขึ้นเป็นถนน จากจุดตัดของถนนเพลินจิตกับถนนวิทยุ ไปจนถึงซอยเข้าโรงเรียนวัฒนาวิทยาลัย เป็นระยะทาง 3,072 เมตร ต่อมาในปี พ.ศ. 2470 สมเด็จพระเจ้าบรมวงศ์เธอ กรมหลวงลพบุรีราเมศร เสนาบดีกระทรวงมหาดไทย ได้ขอพระบรมราชานุญาต รัชกาลที่ 7 ตัดถนนต่อจากปากซอยโรงเรียนวัฒนาวิทยาลัยไปถึงสมุทรปราการ ได้ชื่อว่า "ถนนกรุงเทพฯ-สมุทรปราการ" เปิดใช้งานเมื่อวันที่ 8 กันยายน พ.ศ. 2479 ต่อมาพระพิศาลสุขุมวิท (ประสพ สุขุม) บุตรเจ้าพระยายมราช (ปั้น สุขุม) และท่านผู้หญิงตลับ พระพิศาลสุขุมวิทดำรงตำแหน่งอธิบดีกรมทางคนที่ 5 ได้จัดทำ "โครงการก่อสร้างทางหลวงแผ่นดินแห่งราชอาณาจักรไทย" เป็นแม่บทในการสร้างทางหลวงเป็นเครือข่ายครอบคลุมทั่วประเทศ ถนนกรุงเทพฯ-สมุทรปราการ ถูกกำหนดให้เป็นทางสายหลักของภาคตะวันออก จึงสร้างต่อจากสมุทรปราการ ผ่านชลบุรี ระยอง ไปจนถึงตัวเมืองตราด เรียกชื่อว่า "ถนนกรุงเทพฯ-ตราด" ทำให้คณะรัฐบาลสมัยจอมพล ป.พิบูลสงคราม ได้มีมติให้ตั้งชื่อทางหลวงสายกรุงเทพฯ-ตราดว่า ถนนสุขุมวิท เพื่อเป็นเกียรติแก่พระพิศาลสุขุมวิท เมื่อวันที่ 10 ธันวาคม พ.ศ. 2493 ต่อมาได้มีการกำหนดให้รวมทางหลวงแผ่นดินหมายเลข 318 ตลอดทั้งสาย (ช่วงตัวเมืองตราดถึงด่านพรมแดนบ้านหาดเล็ก อำเภอคลองใหญ่) ให้เป็นส่วนหนึ่งของทางหลวงแผ่นดินหมายเลข 3 ทำให้ถนนสุขุมวิทมีระยะทางเพิ่มขึ้นอีก 89 กิโลเมตรรายละเอียดของเส้นทางกรุงเทพมหานคร รายละเอียดของเส้นทาง. กรุงเทพมหานคร. ถนนสุขุมวิทเริ่มนับหลักกิโลเมตรที่ 0 ที่อนุสาวรีย์ประชาธิปไตย กรุงเทพมหานคร ไปทางทิศตะวันออก ไปตามถนนราชดำเนินกลาง ถนนมหาไชย ถนนบำรุงเมือง ถนนพระราม 1 ถนนเพลินจิต และได้เริ่มต้นเรียกชื่อถนนสุขุมวิทตั้งแต่บริเวณถนนเพลินจิตหลังจากข้ามทางรถไฟสายปากน้ำ อนึ่งถนนสุขุมวิทช่วงตั้งแต่สี่แยกใต้ด่วนเพลินจิตถึงซอยสุขุมวิท 52 เป็นเส้นแบ่งเขตการปกครองระหว่างเขตวัฒนากับเขตคลองเตย หลังจากนั้นถือว่าเป็นส่วนหนึ่งของเขตพระโขนงและเขตบางนา ก่อนเข้าเขตจังหวัดสมุทรปราการ ถนนสุขุมวิท ช่วงกิโลเมตรที่ 0 ถึงกิโลเมตรที่ 16+389 อยู่ในความควบคุมของของ สำนักการโยธา กรุงเทพมหานคร ถนนสุขุมวิทช่วงต้น ๆ สายที่ผ่านกรุงเทพมหานคร ถือเป็นเขตธุรกิจสำคัญแห่งหนึ่งของกรุงเทพมหานคร ตามซอยต่าง ๆ ตลอดแนวถนนสุขุมวิทในช่วงนี้ยังเป็นที่อยู่อาศัยของชาวต่างชาติเป็นจำนวนมาก นอกจากนี้ยังเป็นแหล่งบันเทิงใหญ่ของเมืองอีกด้วย และที่สำคัญถนนสุขุมวิทยังมีแนวระบบขนส่งมวลชนตามแผนแม่บท ซึ่งก็คือรถไฟฟ้าบีทีเอสสายสุขุมวิทด้วย โดยวิ่งเหนือถนนสุขุมวิทตั้งแต่สถานีเพลินจิตถึงสถานีสำโรงจังหวัดสมุทรปราการถึงจังหวัดตราด จังหวัดสมุทรปราการถึงจังหวัดตราด. เมื่อเข้าสู่จังหวัดสมุทรปราการ จะผ่านอำเภอเมืองสมุทรปราการ ตัดกับทางพิเศษกาญจนาภิเษก เมื่อเข้าสู่ตัวเมืองสมุทรปราการ เส้นทางจะเลี่ยงเมืองไปทางทิศตะวันออก จากนั้นจะเลียบคลอง และมีช่องจราจรลดลงจนเหลือ 2 ช่องจราจร เข้าสู่อำเภอบางบ่อ แล้วเข้าสู่อำเภอบางปะกง จังหวัดฉะเชิงเทรา ตัดกับถนนเทพรัตน และทางหลวงแผ่นดินหมายเลข 314 ที่แยกคลองอ้อม แล้วนับกิโลเมตรไปตามถนนเทพรัตน เข้าสู่อำเภอเมืองชลบุรี จังหวัดชลบุรี เมื่อสุดถนนเทพรัตน ถนนสุขุมวิทจะเข้าตัวเมืองชลบุรี แล้วผ่านอำเภอศรีราชา อำเภอบางละมุง ผ่านเมืองพัทยา และอำเภอสัตหีบ เข้าสู่จังหวัดระยอง ผ่านอำเภอบ้านฉาง อำเภอเมืองระยอง อำเภอแกลง เข้าสู่จังหวัดจันทบุรี ผ่านอำเภอนายายอาม อำเภอท่าใหม่ อำเภอเมืองจันทบุรี อำเภอแหลมสิงห์ และอำเภอขลุง เข้าสู่จังหวัดตราด ผ่านอำเภอเขาสมิง อำเภอเมืองตราด และสิ้นสุดที่ด่านพรมแดนบ้านหาดเล็ก อำเภอคลองใหญ่ เชื่อมต่อกับทางหลวงหมายเลข 48 ในจังหวัดเกาะกง ประเทศกัมพูชา ถนนสุขุมวิทในเขตจังหวัดสมุทรปราการยังเป็นที่ตั้งของรถไฟฟ้าบีทีเอส ส่วนต่อขยายสายสุขุมวิทระยะที่ 2 ระหว่างแบริ่ง - สมุทรปราการ โดยวิ่งเหนือถนนตั้งแต่สถานีสำโรงถึงสถานีเคหะฯ บริเวณย่านบางปิ้ง หรือการเคหะสมุทรปราการ ในพื้นที่อำเภอเมืองสมุทรปราการ ถนนสุขุมวิท ช่วงกิโลเมตรที่ 137+640 ถึงกิโลเมตรที่ 153+200 เดิมอยู่ในความควบคุมของกรมทางหลวง แต่ปัจจุบันอยู่ในความควบคุมของของเมืองพัทยารายชื่อทางแยกสถานที่สำคัญสถานที่สำคัญ. - กรุงเทพมหานคร - สถานีรถไฟฟ้าบีทีเอส นานา อโศก พร้อมพงษ์ ทองหล่อ เอกมัย พระโขนง อ่อนนุช บางจาก ปุณณวิถี อุดมสุข บางนา และแบริ่ง - โรงพยาบาลบำรุงราษฎร์ - ธนาคารกรุงไทย จำกัด (มหาชน) สำนักงานใหญ่ - สวนเบญจสิริ - องค์การการศึกษา วิทยาศาสตร์ และวัฒนธรรมแห่งสหประชาชาติ (ยูเนสโก) สำนักงานส่วนภูมิภาคเอเชียและแปซิฟิก - ท้องฟ้าจำลอง - สถาบันส่งเสริมการสอนวิทยาศาสตร์และเทคโนโลยี (สสวท.) - สถานีขนส่งผู้โดยสารกรุงเทพ (เอกมัย) - วัดธาตุทอง - สำนักงานเขตพระโขนง - กรมอุตุนิยมวิทยา - สนามกีฬาภูติอนันต์ กองทัพเรือ - สนามยิงปืนราชนาวี บางนา- จังหวัดสมุทรปราการ - สถานีรถไฟฟ้าบีทีเอส สำโรง ปู่เจ้า ช้างเอราวัณ โรงเรียนนายเรือ ปากน้ำ ศรีนครินทร์ แพรกษา สายลวด และเคหะฯ - พิพิธภัณฑ์ช้างเอราวัณ - โรงพยาบาลยุวประสาทไวทโยปถัมภ์ - โรงเรียนนายเรือ - ศาลากลางจังหวัดสมุทรปราการ - โรงเรียนสตรีสมุทรปราการ - แยกการไฟฟ้า - โรงเรียนสมุทรปราการ - เมืองโบราณ - สถานตากอากาศบางปู - มหาวิทยาลัยราชภัฏธนบุรี สมุทรปราการ - โรงเรียนนวมินทราชินูทิศ สวนกุหลาบวิทยาลัย สมุทรปราการ - สถาบันการแพทย์จักรีนฤบดินทร์- จังหวัดฉะเชิงเทรา - สถานีตำรวจภูธรบางปะกง อำเภอบางปะกง - ตลาดลาว (อำเภอบางปะกง) - แยกไทยวา (อำเภอบางปะกง) - โรงไฟฟ้าบางปะกง - สะพานเทพหัสดิน ข้ามแม่น้ำบางปะกง อำเภอบางปะกง จังหวัดฉะเชิงเทรา- จังหวัดชลบุรี - นิคมอุตสาหกรรมอมตะนคร - วัดเขาบางทราย - เซ็นทรัลพลาซา ชลบุรี - ค่ายลูกเสือวชิราวุธ - โรงเรียนดาราสมุทร - มหาวิทยาลัยเกษตรศาสตร์ วิทยาเขตศรีราชา - นิคมอุตสาหกรรมแหลมฉบังและท่าเรือน้ำลึกแหลมฉบัง - เมืองพัทยา - หาดจอมเทียน - วิทยาลัยเทคนิคสัตหีบ - สวนนงนุช - หาดบางเสร่ - ฐานทัพเรือสัตหีบ - โรงพยาบาลกรุงเทพพัทยา- จังหวัดระยอง - ท่าอากาศยานนานาชาติอู่ตะเภา - นิคมอุตสาหกรรมมาบตาพุดและท่าเรือน้ำลึกมาบตาพุด - หาดแม่รำพึง - บ้านเพและหมู่เกาะเสม็ด - อนุสาวรีย์สุนทรภู่ - จังหวัดจันทบุรี - วัดเขาสุกิม - มหาวิทยาลัยราชภัฏรำไพพรรณี - น้ำตกพลิ้ว - สะพานข้ามแม่น้ำเวฬุ รอยต่ออำเภอขลุง จังหวัดจันทบุรี กับบ้านแสนตุ้ง อำเภอเขาสมิง จังหวัดตราด- จังหวัดตราด - ศูนย์ข้อมูลการท่องเที่ยว จังหวัดตราด - โรงพยาบาลเขาสมิง, ที่ว่าการอำเภอเขาสมิง, สถานีตำรวจภูธรเขาสมิง, โรงเรียนเขาสมิงวิทยาคม - องค์การบริหารส่วนจังหวัดตราด, พุทธมณฑลตราด - โรงพยาบาลกรุงเทพ-ตราด, โรงพยาบาลตราด - ศูนย์สภากาชาดไทย เข้าล้าน - วัดคีรีวิหาร พระอารามหลวง - หาดทรายงาม, หาดมุกแก้ว, หาดบานชื่น ฯลฯ - จุดผ่านแดนถาวรบ้านหาดเล็ก - สะพานข้ามแม่น้ำตราด อำเภอเมืองตราด จังหวัดตราดทางหลวงที่เกี่ยวข้องทางหลวงที่เกี่ยวข้อง. - ทางเลี่ยงเมืองชลบุรี ระยะทาง 13.851 กิโลเมตร (ปัจจุบันเปลี่ยนหมายเลขทางหลวงเป็นทางหลวงแผ่นดินหมายเลข 361)- กม.4.245 สะพานข้ามแยกตัดทางหลวงแผ่นดินหมายเลข 315 (กม.3.261) - กม.8.848 สะพานข้ามแยกตัดทางหลวงแผ่นดินหมายเลข 344 (กม.1.945) - กม.11.611 ทางแยกต่างระดับตัดทางหลวงแผ่นดินหมายเลข 7 สายเดิม (กม.0) - ทางเลี่ยงเมืองระยอง (ปัจจุบันรวมสายทางกับทางหลวงแผ่นดินหมายเลข 36 และเปลี่ยนหมายเลขทางหลวงช่วงหลักกิโลเมตรที่ 0+000 - 3+909 เป็นทางหลวงแผ่นดินหมายเลข 364)</doc>
