<doc id="383576" url="https://th.wikipedia.org/wiki?curid=383576" title="นักรบสาวหัวใจมหากาฬ">นักรบสาวหัวใจมหากาฬ นักรบสาวหัวใจมหากาฬ () เป็นภาพยนตร์ของ พิกซาร์ ที่จะเข้าฉายในปี พ.ศ. 2555 กำหนดฉายครั้งแรกในวันที่ 22 มิถุนายน พ.ศ. 2555เรื่องย่อ เรื่องย่อ. ในดินแดนที่ราบสูงที่ลึกลับและรกร้างของสก็อตแลนด์ เต็มไปด้วยตำนานการผจญภัยที่เล่าขานสืบต่อกันมารุ่นสู่รุ่น หนึ่งในนั้นคือเรื่องราวการผจญภัยของ เมริดา (เคลลี แม็กโดนัลด์) นักธนูมือฉมัง ธิดาหัวรั้นของกษัตริย์เฟอร์กัส (บิลลี คอนนอลลี) และราชินีเอลินอร์ (เอ็มมา ธอมป์สัน) ด้วยความมุ่งมั่นที่จะเปลี่ยนแปลงชะตากรรมของตัวเอง เมริดาได้ท้าทายธรรมเนียมเก่าแก่ ซึ่งเป็นธรรมเนียมศักดิ์สิทธิ์เพื่อป้องกันความกระด้างกระเดื่องระหว่างบรรดาผู้ครองแคว้นที่ควบคุมได้ยาก ซึ่งประกอบไปด้วยลอร์ดแม็กกัฟฟินร่างใหญ่ (เควิน แม็กคิดด์) ลอร์ดแม็กอินทอชผู้หน้าตาบูดบึ้ง (เคร็ก เฟอร์กูสัน) และลอร์ดดิงวอลล์ขี้หงุดหงิด (ร็อบบี โคลเทรน) การกระทำนี้นำมาซึ่งความโกลาหลในราชอาณาจักร เมื่อเธอหันไปขอความช่วยเหลือจากแม่มดชราท่าทางประหลาด (จูลี วอลเตอร์ส) เธอกลับได้รับพรที่เลวร้าย และอันตรายที่ลุกคืบเข้ามาก็บีบให้เมริดาต้องเรียกใช้ทุกสิ่งทุกอย่างที่เธอมี ซึ่งรวมถึงน้องชายแฝดสามจอมซนของเธอ เพื่อทำลายคำสาปร้ายและค้นหาความหมายของความกล้าหาญที่แท้จริงวิดีโอเกม วิดีโอเกม. วิดีโอเกมฉบับอิงภาพยนตร์ได้รับการเปิดเผยจากทางดิสนีย์อินเตอร์แอ็คทีฟสตูดิโอ ณ วันที่ 19 มิถุนายน ค.ศ. 2012 ซึ่งรองรับระบบ เพลย์สเตชัน 3, เอ็กซ์บ็อกซ์ 360, วี, พีซี และ นินเทนโด ดีเอส ส่วนวิดีโอเกมมือถือที่ใช้ชื่อ เทมเพิลรัน: เบรฟ ซึ่งเป็นเกมในแบบ เทมเพิลรัน ได้รับการเปิดตัว ณ วันที่ 14 มิถุนายน ค.ศ. 2012 สำหรับระบบ ไอโฟน, ไอพอดทัช, ไอแพด และ แอนดรอยด์การเปิดตัว การเปิดตัว. เทรลเลอร์ของภาพยนตร์ชุดนี้ได้รับการเปิดตัวครั้งแรกในการจัดฉาย 4 ล้อซิ่งซ่าท้าโลก 2การตอบรับ การตอบรับ. เมื่อวันที่ 3 เมษายน ค.ศ. 2012 ทางพิกซาร์ได้จัดฉายภาพยนตร์ช่วง 30 นาทีแรก และได้รับการตอบรับในเชิงบวกจากผู้ชม</doc>
