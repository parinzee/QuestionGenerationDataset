<doc id="151179" url="https://th.wikipedia.org/wiki?curid=151179" title="เจ้าหญิงมารีอา อันนาแห่งซาวอย">เจ้าหญิงมารีอา อันนาแห่งซาวอย เจ้าหญิงมารีอา อันนาแห่งซาวอย หรือ มารีอา อันนา คาโรลีนา ปีอา () ทรงเป็นจักรพรรดินีมเหสีแห่งออสเตรีย และสมเด็จพระราชินีแห่งฮังการี ตั้งแต่ทรงอภิเษกสมรสกีบสมเด็จพระจักรพรรดิเฟอร์ดินานด์ที่ 1 แห่งออสเตรียพระราชประวัติ พระราชประวัติ. เจ้าหญิงมารีอา อันนา ทรงประสูติเมื่อวันที่ 19 กันยายน พ.ศ. 2346 ณ พระราชวังโคลอนนา กรุงโรม ราชอาณาจักรซาร์ดิเนีย (ปัจจุบันเป็นส่วนหนึ่งของประเทศอิตาลี) พระองค์เป็นพระราชธิดาในสมเด็จพระราชาธิบดีวิคเตอร์ เอ็มมานูเอลที่ 1 แห่งซาร์ดิเนีย และอาร์คดัชเชสมาเรีย เทเรซ่าแห่งออสเตรีย-เอสต์ พระองค์มีพระขนิษฐาฝาแฝด 1 พระองค์คือ เจ้าหญิงมาเรีย เทเรซาแห่งออสเตรีย-เอสเต โดยเจ้าหญิงทั้ง 2 พระองค์ได้ทรงเข้าพิธีรับศีลล้างบาปโดยสมเด็จพระสันตะปาปาพิอุสที่ 7 พระบิดาทูนหัว และพระมารดาทูนหัวของทั้ง 2 พระองค์คือ อาร์คดยุคเฟอร์ดินานด์แห่งออสเตรีย-เอสต์ และเจ้าหญิงมาเรีย เบียทริซ ริคคิอาร์ด้าแห่งเอสต์อภิเษกสมรสและจักรพรรดินี อภิเษกสมรสและจักรพรรดินี. เมื่อวันที่ 27 กุมภาพันธ์ พ.ศ. 2374 พระองค์ทรงอภิเษกสมรสกับ สมเด็จพระจักรพรรดิเฟอร์ดินานด์ที่ 1 แห่งออสเตรีย ณ วิหารคาร์ดินัล อาร์คบิชอปแห่งโอลมืตซ์ กรุงเวียนนา โดยทั้ง 2 พระองค์ทรงไม่มีพระราชโอรส หรือพระราชธิดาเลย หลังจากอภิเษกสมรสแล้ว พระองค์ก็ทรงได้รับการสถาปนาเป็น สมเด็จพระจักรพรรดินีแห่งออสเตรีย และ สมเด็จพระราชินีแห่งฮังการีและโบฮีเมีย จนเมื่อวันที่ 2 ธันวาคม พ.ศ. 2391 สมเด็จพระจักรพรรดิ พระสวามีทรงสละราชสมบัติให้กับพระนัดดาของพระองค์ อาร์คดยุคฟรานซ์ โจเซฟ พระโอรสในอาร์คดยุคฟรานซ์ คาร์ล พระอนุชาของพระองค์ โดยหลังจากสละราชสมบัติแล้ว ทั้ง 2 พระองค์ก็ทรงประทับที่พระราชฐานส่วนพระองค์ในปราสาทปราก กรุงปราก ตั้งแต่บัดนั้นเป็นต้นมา จนกระทั่งสิ้นพระชนม์สิ้นพระชนม์ สิ้นพระชนม์. สมเด็จพระจักรพรรดินีมารีอา อันนา ทรงสิ้นพระชนม์เมื่อวันที่ 4 พฤษภาคม พ.ศ. 2427 สิริพระชนมพรรษาได้ 81 พรรษา พระศพของพระองค์นำมาฝังไว้ที่ วิหารฮับส์บูร์ก กรุงเวียนนา โดยฝังเคียงข้างพระสวามีพระราชอิสริยยศพระราชอิสริยยศ. - 19 กันยายน พ.ศ. 2346 - 27 กุมภาพันธ์ พ.ศ. 2374: เจ้าหญิงมารีอา อันนาแห่งซาร์ดิเนีย (Her Royal Highness Princess Maria Anna of Sardinia) - 27 กุมภาพันธ์ พ.ศ. 2374 - 2 ธันวาคม พ.ศ. 2391: สมเด็จพระจักรพรรดินีแห่งออสเตรีย และสมเด็จพระราชินีแห่งฮังการีและโบฮีเมีย (Her Imperial and Royal Majesty The Empress of Austria, and the Queen of Hungary and Bohemia) - 2 ธันวาคม พ.ศ. 2391 - 4 พฤษภาคม พ.ศ. 2427: สมเด็จพระจักรพรรดินีมารีอา อันนา (Her Imperial and Royal Majesty Empress Maria Anna of Austria)ราชตระกูล</doc>
