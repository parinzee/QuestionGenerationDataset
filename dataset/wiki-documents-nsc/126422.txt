<doc id="126422" url="https://th.wikipedia.org/wiki?curid=126422" title="เข็มอัปสร สิริสุขะ">เข็มอัปสร สิริสุขะ เข็มอัปสร สิริสุขะ (เกิด 28 สิงหาคม พ.ศ. 2523) ชื่อเล่น เชอรี่ เป็นนักแสดงชาวไทย ผู้ชนะรางวัลภาพยนตร์ไทย ชมรมวิจารณ์บันเทิง สาขานักแสดงสมทบหญิงยอดเยี่ยม จากภาพยนตร์เรื่อง สตางค์ ในปี 2543 และผู้เข้าชิงรางวัลคมชัดลึก อวอร์ด ครั้งที่ 13 ในสาขานักแสดงนำหญิงยอดเยี่ยม จากละครเรื่อง กระทิง ในปี 2559ประวัติครอบครัว ประวัติ. ครอบครัว. เข็มอัปสร สิริสุขะ เป็นบุตรสาวคนสุดท้องของ พลโทยุทธนา สิริสุขะ และเจ้านิรมิต สิริสุขะ (สกุลเดิม มหาวงศนันท์) มีพี่ชาย คือ พันตำรวจเอกทรงโปรด สิริสุขะ และพี่สาว คือ รามาวดี นาคฉัตรตรีย์ เข็มอัปสร สืบเชื้อสายมาจากเจ้านายฝ่ายเหนือ เนื่องจากมารดา คือ เจ้านิรมิต เป็นธิดาของเจ้าคำนพ มหาวงศนันท์ และเจ้าบุญตุ้ม มหาวงศนันท์ (สกุลเดิม ณ น่าน) ส่วนเจ้าบิดาของเจ้าบุญตุ้ม คือ เจ้าอุปราชสิทธิสาร ณ น่าน ซึ่งเป็นโอรสในเจ้าอนันตวรฤทธิเดช เจ้าผู้ครองนครน่านองค์ที่ 62 ส่วนเจ้าคำนพนั้นเป็นหลาน เจ้าหลวงมหาวงค์ เจ้าผู้ครองนครน่านองค์ที่ 61การศึกษา การศึกษา. เริ่มต้นเรียนหนังสือในชั้นอนุบาลที่ โรงเรียนจิตรลดา ระดับชั้นประถมศึกษาที่โรงเรียนอุดมศึกษา ระดับมัธยมศึกษาที่โรงเรียนบดินทร์เดชา (สิงห์ สิงหเสนี) และจบการศึกษาระดับปริญญาตรีจากคณะสังคมวิทยาและมานุษยวิทยา มหาวิทยาลัยธรรมศาสตร์การทำงาน การทำงาน. ปอ จันทร์จิรา ทิมาสาร เจ้าของบริษัทโมเดลลิ่ง ทาบทามเข้าวงการบันเทิงครั้งแรกเมื่ออายุ 17 ปี งานชิ้นแรกคือ โฆษณา "Oil of Olay" ต่อมา บริษัท ยูม่า จำกัด ติดต่อให้เล่นละครเรื่องแรก โปลิศจับขโมย ทางช่อง 3 ในปี 2539 เชอรี่เปิดกิจการร้านเสื้อผ้าคลาวไนน์ (Cloud 9) ที่ห้างสรรพสินค้าเกษรพลาซ่า เพลย์กราวนด์ เซ็นทรัลเวิลด์ และสยามพารากอน และบริษัทออร์แกไนซ์ ถึงแม้จะไม่มีผลงานการแสดงของเชอรี่ เข็มอัปสร ปรากฏให้เห็นบนจอแก้ว แต่ยังคงปรากฏตัวสู่สายตาประชาชนในวงการแฟชั่นอยู่เนืองๆ ในปี 2559-2560 เชอรี่ได้รับคัดเลือกจากแบรนด์เครื่องสำอางระดับโลกอย่าง Guerlain ให้เป็น The First Imperiale Woman of Guerlain Thailand ซึ่งถือว่าเป็น Brand Ambassador คนแรกของ Guerlain ในประเทศไทย ปัจจุบันเชอรี่ให้เวลาส่วนใหญ่ทำงานเพื่อสังคม โดยเฉพาะเรื่องการช่วยเหลือเพื่อนมนุษย์และการอนุรักษ์สิ่งแวดล้อม เมื่อปี 2558 เชอรี่จึงรวมตัวกับเพื่อนๆทั้งในและนอกวงการตั้งกลุ่ม Little Help ขึ้น เพื่อช่วยเหลือสังคมในด้านต่างๆ ในเริ่มจากกิจกรรม Little help Nepal โดยจัดกิจกรรมเพื่อระดมทุนและนำเงินที่ได้จากการจัดกิจกรรมไปบริจาคช่วยเหลือพี่น้องชาวเนปาลที่เกิดแผ่นดินไหวครั้งใหญ่ หลังจากนั้นก็ดำเนินโครงการต่อเนื่องโดยกลุ่มมีแนวทางชัดเจนในการส่งเสริมและสนับสนุนกิจกรรมเพื่อรักษาสิ่งแวดล้อมแด้วยการเริ่มกิจกรรมปลูกป่าที่ จ.แพร่ ภายใต้โครงการ Little Help forrest ปลูกป่า ปลูกคน ปลูกใจ หลังจากนั้นร่วมทำกิจกรรมกับมูลนิธิแม่ฟ้าหลวงภายใต้โครงการ Doitung and Friends โดยร่วมออกแบบผลิตภัณฑ์จากกระดาษสาในคอลเลคชั่น "การเดินทางของดอกไม้" หรือ Le Voyage des Fleurs เพื่อจัดจำหน่ายนำรายได้ไปสนับสนุนโครงการ "ปลูกคน ปลูกป่า ปลูกใจ" ในช่วงปลายปี 2559 กลุ่ม Little Help ได้สนับสนุนการจัดทำฝายชะลอน้ำ เพื่อใช้ประโยชน์ในด้านการเกษตรโดยเฉพาะช่วยหน้าแล้ง ให้กับพี่น้องชาวบ้านวังลึก ต.นาพูน อ.วังชิ้น จ.แพร่ โดยเป็นการร่วมมือระหว่างกลุ่ม Little Help ผู้นำชุมชน และพี่น้องประชาชนในพื้นที่ ช่วยกับสร้างฝายแห่งนี้ขึ้น แล้วเสร็จพร้อมใช้งานโดยมีพิธีเปิดเป็นทางการเมื่อ 9 เมษายน 2560ผลงานละครโทรทัศน์ภาพยนตร์ผลงาน. ภาพยนตร์. - สตางค์ รับบทเป็น ปราณี (2543) - ซินแบด พิชิตตำนาน 7 คาบสมุทร ให้เสียงพากย์ภาษาไทยในบทของ "มารีนา นางเอกของซินแบด" (2546) - ฮิคารุเซียนโกะ ให้เสียงพากย์ภาษาไทยในบทของ "ฮิคารุ" (2547) - สี่พลังคนกายสิทธิ์ ให้เสียงพากษ์ภาษาไทยในบทของ "ซู สตรอม" (2548) - Twelve Twenty (2549) - โอปปาติก เกิดอมตะ รับบทเป็น ปราณ (2550) - Lost and Found รับบทเป็น พิม (2551) - ความสุขของกะทิ รับบทเป็น น้าฎา (2552)ละครเวทีละครเวที. - อลหม่านหลังบ้านทรายทอง รับบทเป็น นุชวี (2548)พิธีกรพิธีกร. - จูงมือน้องเดิน ทางช่อง 3 (2547)เพลงเพลง. - "ส่งต่อความรัก" และ "เหงามากมายเลย" อัลบั้ม All Stars For Care ชุด ส่งต่อความรัก (2546) - อัลบั้มรวมเพลงละครยอดนิยม จากละครของบริษัทผลิตละคร ยูม่า 99 (2549) - อัลบั้มเพลงประกอบละครเธอคือดวงใจชุดที่ 1 และ 2 (2549) - อัลบั้ม The Album อยากบอกต้องออกเทป (2550) - อัลบั้ม Sevendogs & Cherry, Sevendogs & Friends (2551) - "คิดถึงฉันไหมเวลาที่เธอ" อัลบั้มเพลงประกอบละคร รักออกอากาศ (2555)มิวสิกวีดีโอมิวสิกวีดีโอ. - "โอ้ละหนอ My love" ของธงไชย แมคอินไตย์ (2548)โฆษณาโฆษณา. - Oil of Olay - แชมพูลักส์ - ลอรีเอะ - ไวท์ บาย สมินต์ - KA UV Body Lotion - KA UV Whitening Cream - แอคทีเวียรางวัลรางวัล. - รางวัลภาพยนตร์ไทย ชมรมวิจารณ์บันเทิง สาขานักแสดงสมทบหญิงยอดเยี่ยม จากภาพยนตร์เรื่อง สตางค์ (2543) - เข้าชิงรางวัลคมชัดลึก อวอร์ด ครั้งที่ 2 สาขานักแสดงนำหญิงยอดเยี่ยม จากละครเรื่อง เรือนไม้สีเบจ (2547) - เข้าชิงรางวัลเฉลิมไทยอวอร์ด ครั้งที่ 3 สาขานักแสดงนำหญิงแห่งปี จากละคร ดาวหลงฟ้า (2548) - เข้าชิงรางวัลสตาร์เอนเตอร์เทนเมนต์อวอร์ดส 2005 ครั้งที่ 4 สาขาดารานำหญิงยอดเยี่ยม จากละครเรื่อง ดาวหลงฟ้า (2548) - 10 Icons of Discovery Awards สาขาสตาร์ (2550) - เข้าชิงรางวัลท็อปอวอร์ด 2007 สาขาดารานำหญิงยอดเยี่ยม จากละครเรื่อง ร่ายริษยา (2550) - เข้าชิงรางวัลสยามดารา สตาร์ส อวอร์ดส์ 2011 สาขาสวยทิ่มใจ (2554) - Asia Model Awards 2011 สาขา Model Star Award จากประเทศเกาหลี (2554) - โอเค อวอร์ด 2015 สาขาผู้หญิงที่สวยที่สุดในสายตาผู้หญิง (2558)จาก OK Magazine - เข้าชิงรางวัลคมชัดลึก อวอร์ด ครั้งที่ 13 สาขานักแสดงนำหญิงยอดเยี่ยม ประเภทละครโทรทัศน์ จากละครซีรีส์ชุด เลือดมังกร ตอน กระทิง (2559) - OK Awards 2016 ในสาขาผู้หญิงที่แต่งตัวดีมีสไตล์ The Most Stylish Woman จาก OK Magazineลำดับสาแหรก</doc>
