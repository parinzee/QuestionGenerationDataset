<doc id="856460" url="https://th.wikipedia.org/wiki?curid=856460" title="การต่อต้านความเป็นไทย">การต่อต้านความเป็นไทย การต่อต้านความเป็นไทย () หรือ การต่อต้านสยาม หมายถึงแนวคิดต่อต้านวัฒนธรรมไทย, สังคมไทย หรือแม้แต่การต่อต้านประเทศไทยเอง โดยส่วนมากมักเป็นเรื่องของประวัติศาสตร์เข้ามาเกี่ยวข้องการต่อต้านในประเทศต่างๆกัมพูชา การต่อต้านในประเทศต่างๆ. กัมพูชา. ไทยและกัมพูชามีความขัดแย้งกันมาตั้งแต่สมัยโบราณ โดยไทยได้เคยปกครองกัมพูชามาตั้งแต่สมัย อาณาจักรอยุธยา และได้รุกรานกัมพูชาหลายครั้ง ทำให้ชาวกัมพูชามองไทยอย่างไม่เป็นมิตรนัก เมื่อสยามได้ส่งมอบกัมพูชาให้กับฝรั่งเศส ทำให้ฝรั่งเศสได้ใช้นโยบายในการแยกกัมพูชาออกจากสยาม ทำให้แนวคิดต่อต้านสยามชัดเจนยิ่งขึ้น และปรากฏอยู่ในทุกยุคทุกสมัย ในปี พ.ศ. 2546 ได้ปรากฏความขัดแย้งและการจราจลโดยชาวกัมพูชาขึ้นเนื่องจากหนังสือพิมพ์ของทางกัมพูชาอ้างว่า สุวนันท์ คงยิ่ง กล่าวว่านครวัดเป็นของไทย ทำให้ชาวกัมพูชาต่างพากันแสดงความโกรธแค้นและก่อจราจลเป็นจำนวนมาก และเมื่อมีกรณีพิพาทพรมแดนระหว่างไทยกับกัมพูชาขึ้น ก็ทำให้ความขัดแย้งนั้นรุนแรงขึ้น ปัจจุบัน สถานการณ์ความสัมพันธ์ระหว่างไทยกับกัมพูชาอยู่ในสภาวะที่ดีขึ้น แม้ว่าชาวกัมพูชาบางส่วนจะยังมีอคติต่อไทยด้วยเหตุทางประวัติศาสตร์ก็ตามจีน จีน. นโยบายรัฐนิยมของ จอมพล ป.พิบูลสงคราม ทำให้ชาวจีนที่กลับประเทศนั้นได้ประกาศต่อต้านคว่ำบาตรสินค้าที่มาจากไทยและต่อต้านแนวคิดของประเทศไทย และได้เผยแพร่แนวคิดต่อต้านไทยในประเทศจีนอยู่ช่วงหนึ่ง ปัจจุบัน สถานการณ์ความสัมพันธ์ระหว่างไทยกับจีนอยู่ในสภาวะที่ดีพอสมควร เพราะทัศนคติของชาวจีนส่วนใหญ่มองไทยเป็นมิตรลาว ลาว. ประวัติศาสตร์ที่เป็นจุดด่างพร้อยระหว่างไทยและลาวคือเหตุการณ์ กบฏเจ้าอนุวงศ์ ซึ่งไทยมองว่าเจ้าอนุวงศ์คือกบฏ แต่ลาวมองว่าเจ้าอนุวงศ์คือวีรบุรุษผู้กู้อิสรภาพ แม้ในช่วงยุคอาณานิคม ลาวจะไม่ได้ต่อต้านไทยเท่ากับฝรั่งเศส และความสัมพันธ์หลังได้รับเอกราชจะไปด้วยดี แต่หลังจากที่ลาวกลายเป็นคอมมิวนิสต์ในปี พ.ศ. 2518 ด้วยเหตุผลทางระบอบการปกครองและความมั่นคง จึงทำให้รัฐบาลลาวในยุคปัจจุบัน ต้องเชิดชูเจ้าอนุวงศ์ในฐานะวีรบุรุษมากกว่ากษัตริย์องค์อื่นๆ เพื่อเป็นการลดอิทธิพลของไทยในประเทศลาว และโดยมุมมองของชาวลาวส่วนหนึ่งที่เป็นชาตินิยมคอมมิวนิสต์ มองว่าไทยได้นำเอา แผ่นดินฝั่งขวา และ พระแก้วมรกต ไปจากลาว และยังเคยให้อเมริกาทิ้งระเบิดลงประเทศลาวเป็นจำนวนมาก อย่างไรก็ตาม โดยความเป็นจริงแล้ว ชาวลาวส่วนใหญ่ยังพึ่งอิทธิพลของไทยทางสื่อต่างๆ แต่รัฐบาลลาวจำเป็นต้องปิดกั้นบางส่วนที่กระทบต่อความมั่นคงและวัฒนธรรมอันดีงามของลาวพม่า พม่า. ด้วยความเป็นชาติคู่สงครามกันในอดีต และด้วยเคยที่ทำให้พม่าเริ่มเสียเอกราช ทำให้ชาวพม่าบางส่วนโดยเฉพาะนักประวัติศาสตร์ มีทัศนคติต่อไทยที่ไม่ค่อยดีนัก แต่อย่างไรก็ตามแล้ว โดยส่วนใหญ่ถือว่ามีแนวคิดไทยต่อต้านพม่ามากกว่าแนวคิดพม่าต่อต้านไทย และพม่าถือว่าไทยเป็นชาติพันธมิตร</doc>
