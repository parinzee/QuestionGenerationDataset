<doc id="91775" url="https://th.wikipedia.org/wiki?curid=91775" title="สวนสัตว์">สวนสัตว์ สวนสัตว์ () คือ สถานที่จัดแสดงสัตว์ป่านอกถิ่นอาศัย โดยมีวัตถุประสงคในการรวบรวมสัตวนานาชนิดไวเพื่อประโยชน์ในการศึกษา และอํานวยบริการแก่ประชาชน รวมทั้งสงเสริมและจัดใหมีการบำรุงและผสมพันธุสัตวตางๆ ไวเพื่อมิใหสูญพันธุ โดยมีหน้าที่สำคัญคือ 1. การอนุรักษ์ 2. การวิจัย 3. การให้การศึกษา 4. การเป็นสถานที่สำหรับการพักผ่อนหย่อนใจแก่ประชาชน โดยมุ่งหวังให้ผู้เที่ยวชมเข้ามาเรียนรู้ชีวิตของสัตว์ป่าทุกชนิด ไม่ว่าจะเป็นสัตว์เลี้ยงลูกด้วยน้ำนม สัตว์ปีก สัตว์เลื้อยคลาน สัตว์สะเทินน้ำสะเทินบก และสัตว์น้ำ โดยเน้นให้เห็นสภาพความเป็นอยู่ตามถิ่นกำเนิด (Zoogeographic Theme), ตามสภาพแวดล้อมของ กลุ่มสัตว์ (Ecological Theme), ตามพฤติกรรม (Behavioral Theme)พัฒนาการของสวนสัตว์ พัฒนาการของสวนสัตว์. ในอดีตสวนสัตว์จะเป็นส่วนหนึ่งของสวนของคหบดีหรือคนชั้นสูง ในการสะสมหรือรวบรวมสัตว์ที่หายากเพื่ออวดโชว์กันในแวดวงสังคมชั้นสูง ในยุโรปสวนสัตว์มักเป็นส่วนหนึ่งของพระราชอุทยานและตั้งอยู่ในเขตพระราชวัง เช่น พระราชวังเชินบรุนน์ ในออสเตรีย เดิมสวนสัตว์ในยุคแรกๆนี้ เป็นเพียงกรงหรือคอกกักขังสัตว์ ต่อมามีการรวมเข้ากับสวนหรืออุทยาน มีการปลูกต้นไม้ น้ำพุประดับตกแต่ง จนปัจจุบันในหลายๆประเทศ ได้ปรับปรุงสวนสัตว์ที่มีอยู่เดิมให้มีสภาพแวดล้อมเหมาะกับสัตว์มากขึ้น ได้แก่ การสร้างคูน้ำ หรือรั้วที่กลมกลืนกับธรรมชาติ และเปิดให้ดูเป็นแหล่งศึกษาหาความรู้ เช่นเดียวกับ พิพิธภัณฑ์ นอกจากนี้ยังพัฒนาจนเป็นธุรกิจของสวนสัตว์ ในภาคเอกชนอาจจัดสร้างสวนสัตว์ที่มีการผสมผสานสวนสนุกหรือสวนที่มีการจัดแสดงอื่นๆเข้าด้วยกัน หรือแบ่งเป็นประเภทย่อยๆของสวนสัตว์ออกไป เช่น พิพิธภัณฑ์สัตว์น้ำ สวนสัตว์กลางคืน สวนนก เป็นต้น สวนสัตว์ในประเทศไทย มีหน่วยงานราชการ ชื่อ องค์การสวนสัตว์ ในพระบรมราชูปถัมภ์ดูแล โดยมีสวนสัตว์อยู่ภายใต้ความรับผิดชอบทั้งสิ้น 7 แห่ง คือ สวนสัตว์ดุสิต สวนสัตว์เปิดเขาเขียว สวนสัตว์เชียงใหม่ สวนสัตว์นครราชสีมา สวนสัตว์สงขลา สวนสัตว์อุบลราชธานี และสวนสัตว์ขอนแก่นสวนสัตว์ในประเทศไทยสวนสัตว์ในประเทศไทย. - สวนสัตว์ดุสิต - สวนสัตว์เชียงใหม่ - สวนสัตว์ขอนแก่น (สวนสัตว์เขาสวนกวาง) - สวนสัตว์เปิดเขาเขียว - สวนสัตว์นครราชสีมา - สวนสัตว์อุบลราชธานี - สวนสัตว์สงขลา - สวนเสือศรีราชา - สวนสัตว์พาต้า - สวนสัตว์ (ฟาร์มโชคชัย) - สวนสัตว์เทศบาลนครปฐม - ซาฟารีเวิลด์ - ซาฟารีปาร์ค - เชียงใหม่ ไนท์ซาฟารี - สวนสัตว์ภูเก็ต - สวนสัตว์กะตะซาฟารี - สวนสัตว์ศรีสะเกษ - สวนสัตว์ลพบุรี - สวนสัตว์เปิดเขาค้อ - สวนสัตว์เปิดเขาประทับช้าง - ลานแสดงช้างและฟาร์มจระเข้สามพราน - ฟาร์มจระเข้และสวนสัตว์สมุทรปราการ - สวนผีเสื้อสายทิพย์ (อำเภอศรีราชา) - ศูนย์อนุรักษ์พันธุ์เต่าทะเล กองทัพเรือ (อำเภอสัตหีบ) - สวนสัตว์ค่ายสุรสีห์รายชื่อสวนสัตว์</doc>
