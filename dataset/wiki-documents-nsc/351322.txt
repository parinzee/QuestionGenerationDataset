<doc id="351322" url="https://th.wikipedia.org/wiki?curid=351322" title="ดาการ์แรลลี">ดาการ์แรลลี ดาการ์แรลลี หรือ เดอะ ดาการ์ ในอดีตรู้จักกันในชื่อ ปารีส-ดาการ์ เป็นการแข่งขันรถประจำปี ที่จัดการแข่งขันโดยองค์กรกีฬาอามอรี (Amaury Sport Organisation - ASO) บริษัทสัญชาติฝรั่งเศสที่ก่อตั้งโดยฟิลิปเป อามอรี จัดการแข่งขันครั้งแรกในปี ค.ศ. 1978 เส้นทางการแข่งขันส่วนใหญ่เริ่มต้นจากปารีส ประเทศฝรั่งเศส มีเส้นทางผ่านภูมิประเทศทุรกันดารหลากหลายชนิดทั้งทะเลทราย บ่อโคลน ทุ่งหญ้า ทุ่งหิน หุบผาสูงชัน เนินทรายในทวีปยุโรปและทวีปแอฟริกา ไปสิ้นสุดที่ดาการ์ ประเทศเซเนกัล แต่หลังจากเกิดเหตุการณ์สังหารนักท่องเที่ยวชาวฝรั่งเศสในประเทศมอริเตเนียในช่วงปลายปี 2007 โดยกลุ่มก่อการร้ายอัลกออิดะฮ์ ทำให้เกิดความกังวลเรื่องความปลอดภัยของผู้ร่วมแข่งขัน จนต้องงดการแข่งขันในช่วงต้นปี 2008 และย้ายการแข่งขันไปจัดในทวีปอเมริกาใต้ ที่อาร์เจนตินาและชิลี ตั้งแต่ปี ค.ศ. 2009 จนถึงปัจจุบัน การแข่งขันแบ่งออกเป็น 3 ระดับ คือ รถจักรยานยนต์ รถยนต์ (น้ำหนักต่ำกว่า 3,500 กิโลกรัม) และรถบรรทุก (น้ำหนักมากกว่า 3,500 กิโลกรัม) เส้นทางการแข่งขันในแต่ละวัน มีตั้งแต่ระยะทางสั้นๆ จนถึงเฉลี่ย 800-900 กิโลเมตร เคยมีนักแข่งชาวไทย 2 คน ที่เข้าร่วมการแข่งขันรายการนี้จนจบ ได้แก่ พรสวรรค์ ศิริวัฒนกุล ในปี 1992-1995 และมานะ พรศิริเชิด ในปี 2009 ทั้งสองคนสังกัดทีมมิตซูบิชิ มอเตอร์สเส้นทางในแต่ละปีเส้นทางในแต่ละปี. - ค.ศ. 1979–1980: ปารีส–ดาการ์ - ค.ศ. 1981–1988: ปารีส–แอลเจียร์–ดาการ์ - ค.ศ. 1989: ปารีส–ตูนิส–ดาการ์ - ค.ศ. 1990–1991: ปารีส–ทริโปลี–ดาการ์ - ค.ศ. 1992: ปารีส–เคปทาวน์ - ค.ศ. 1993: ปารีส–ดาการ์ - ค.ศ. 1994: ปารีส–ดาการ์–ปารีส - ค.ศ. 1995–1996: กรานาดา–ดาการ์ - ค.ศ. 1997: ดาการ์–อากาเดซ–ดาการ์ - ค.ศ. 1998: ปารีส–กรานาดา–ดาการ์ - ค.ศ. 1999: กรานาดา–ดาการ์ - ค.ศ. 2000: ดาการ์–ไคโร - ค.ศ. 2001: ปารีส–ดาการ์ - ค.ศ. 2002: อารัส–มาดริด–ดาการ์ - ค.ศ. 2003: มาร์แซย์–ซาร์มอัล-ชีค - ค.ศ. 2004: แกลร์มง-แฟร็อง–ดาการ์ - ค.ศ. 2005: บาร์เซโลนา–ดาการ์ - ค.ศ. 2006–2007: ลิสบอน–ดาการ์ - ค.ศ. 2008: งดการแข่งขัน - ค.ศ. 2009: บัวโนสไอเรส–บัลปาราอีโซ–บัวโนสไอเรส - ค.ศ. 2010: บัวโนสไอเรส-อันโตฟากาสตา-บัวโนสไอเรส - ค.ศ. 2011: บัวโนสไอเรส-อารีกา-บัวโนสไอเรส - ค.ศ. 2012: มาร์เดลปลาตา-อารีกา-ลิมา - ค.ศ. 2013: ลิมา–ตูกูมัน–ซานเตียโก - ค.ศ. 2014: โรซารีโอ-ซัลตา–บัลปาราอิโซ - ค.ศ. 2015: บัวโนสไอเรส–อิกิเก-บัวโนสไอเรส - ค.ศ. 2016: บัวโนสไอเรส–ซัลตา–โรซารีโอ - ค.ศ. 2017: อาซุนซีออน–ลาปาซ–บัวโนสไอเรส - ค.ศ. 2018: ลิมา–ลาปาซ–กอร์โดบา</doc>
