<doc id="197849" url="https://th.wikipedia.org/wiki?curid=197849" title="กล้องถ่ายภาพวัตถุมัว">กล้องถ่ายภาพวัตถุมัว กล้องถ่ายภาพวัตถุมัว (; FOC) เป็นกล้องถ่ายภาพที่ติดตั้งอยู่บนกล้องโทรทรรศน์อวกาศฮับเบิลนับแต่เริ่มขึ้นสู่อวกาศในปี ค.ศ. 1990 จนกระทั่งถึงปี 2002 จึงถูกถอดออกแทนที่ด้วยกล้องสำรวจขั้นสูง กล้องนี้สร้างโดยบริษัทเยอรมัน Dornier โดยได้รับทุนอุดหนุนจากองค์การอวกาศยุโรป ประกอบด้วยระบบกล้องสองชุดที่สมบูรณ์และเป็นอิสระจากกันที่ออกแบบมาเพื่อให้ได้ภาพความละเอียดสูงมาก คือละเอียดกว่า 0.05 ฟิลิปดา ใช้สำหรับจับภาพวัตถุที่จางมากๆ เช่นในคลื่นแสงอัลตราไวโอเลตตั้งแต่ 115 ถึง 650 นาโนเมตร</doc>
