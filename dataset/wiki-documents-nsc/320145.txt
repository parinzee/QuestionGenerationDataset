<doc id="320145" url="https://th.wikipedia.org/wiki?curid=320145" title="พนักงานราชการไทย">พนักงานราชการไทย พนักงานราชการ คือ บุคคลที่ปฏิบัติหน้าที่ราชการให้แก่หน่วยงานของรัฐ ตามสัญญา โดยรับค่าตอบแทนจากรัฐบาลประวัติ ประวัติ. ภายหลังการปรับปรุงโครงสร้างส่วนราชการตามการปฏิรูประบบราชการ พ.ศ. 2545 สำนักงานคณะกรรมการข้าราชการพลเรือน ได้นำระบบลูกจ้างสัญญาจ้างเดิม มาปรับรูปแบบการจ้างงานในหน่วยงานภาครัฐ ให้มีความยืดหยุ่นมากขึ้น และทดแทนอัตราลูกจ้างประจำของส่วนราชการที่เกษียณอายุราชการ รวมทั้งขยายให้ครอบคลุมถึงการจ้างผู้เชี่ยวชาญหรือผู้ทรงคุณวุฒิเป็นที่ปรึกษา โดยกำหนดชื่อว่า "พนักงานราชการ" เพื่อดึงดูดใจและแสดงสถานะที่ชัดเจนปรัชญาของระบบพนักงานราชการปรัชญาของระบบพนักงานราชการ. 1. เพื่อเป็นทางเลือกของการจ้างงานภาครัฐที่ยืดหยุ่นและคล่องตัว 2. เน้นการจ้างบุคลากรตามหลักสมรรถนะ และหลักผลสัมฤทธิ์ของงาน 3. ให้มีการเข้าและออกจากงานตามสัญญาจ้างซึ่งเป็นไปตามภารกิจ โดยมีการต่อสัญญาได้ 4. ไม่ใช่การจ้างงานตลอดชีพกล่าวคือต้องมีระยะเวลาสิ้นสุดตามนโยบายแผนงาน หรือโครงการ 5. ให้ความเป็นอิสระ และยืดหยุ่นแก่ส่วนราชการในการดำเนินการวิธีการของระบบพนักงานราชการวิธีการของระบบพนักงานราชการ. 1. พนักงานราชการสามารถจ้างได้ทุกลักษณะงานตั้งแต่ที่ปรึกษาระดับสากล จนถึงงานบริการ โดยกำหนดเป็น 2ประเภท คือ พนักงานราชการทั่วไป และพนักงานราชการพิเศษ1. มีการบริหารจัดการโดยคณะกรรมการบริหารพนักงานราชการ 2. เน้นการวางแผนอัตรากำลังล่วงหน้า 3. มีสัญญาจ้างเป็นกลไกรองรับกระบวนการจ้างงาน 4. แนวปฏิบัติในการจ้างงานแตกต่างกันตามประเภทและลักษณะงานของพนักงานราชการ 5. การมอบอำนาจส่วนราชการเป็นผู้บริหารจัดการเองภายใต้แนวปฏิบัติที่คณะกรรมการบริหารพนักงานราชการกำหนดไว้การขอพระราชทานเครื่องราชอิสริยาภรณ์ การขอพระราชทานเครื่องราชอิสริยาภรณ์. พนักงานราชการ สามารถขอพระราชทานเครื่องราชอิสริยาภรณ์ได้ตามหลักเกณฑ์ที่กำหนดในบัญชี 32 เมื่อปฏิบัติงานติดต่อกันไม่น้อยกว่า 5 ปี ดังนี้- กลุ่มงานบริการ / กลุ่มงานเทคนิค เริ่มขอพระราชทาน บ.ม. เลื่อนได้จนถึง จ.ช. - กลุ่มงานบริหารทั่วไป เริ่มขอพระราชทาน บ.ช. เลื่อนได้จนถึง ต.ม. - กลุ่มงานวิชาชีพเฉพาะ เริ่มขอพระราชทาน จ.ม. เลื่อนได้จนถึง ต.ช. - กลุ่มงานเชี่ยวชาญเฉพาะ เริ่มขอพระราชทาน จ.ช. เลื่อนได้จนถึง ท.ม. - กลุ่มงานเชี่ยวชาญพิเศษ- ระดับทั่วไป เริ่มขอพระราชทาน ต.ม. เลื่อนได้จนถึง ท.ช. - ระดับประเทศ เริ่มขอพระราชทาน ต.ช. เลื่อนได้จนถึง ป.ม. - ระดับสากล เริ่มขอพระราชทาน ท.ม. เลื่อนได้จนถึง ป.ช.</doc>
