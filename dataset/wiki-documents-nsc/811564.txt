<doc id="811564" url="https://th.wikipedia.org/wiki?curid=811564" title="เบิร์นมีอไลฟ์">เบิร์นมีอไลฟ์ Burn Me Alive เป็นซิงเกิลแนวโพสต์ฮาร์ดคอร์ไทยของ Type One Error ในปี พ.ศ. 2559 สังกัดค่ายเพลงมิวสิกมูฟเรคคอร์ดส ในเครือมิวสิกมูฟเอนเตอร์เทนเมนต์ ประพันธ์คำร้องโดย บอน Annalynn ,Virgil Nobuna และแต่งทำนองและเรียบเรียงโดย จิรศักดิ์ ปานพุ่ม เพลงนี้ออกจำหน่ายครั้งแรกในวันที่ 20 สิงหาคม พ.ศ. 2559 โดยเนื้อร้องเป็นภาษาอังกฤษทั้งหมด ที่มาของเพลง มาจากเรื่องของเซลล์ที่เชื่อว่าการต่อสู้ชีวิตมีอยู่ในทุกระดับสิ่งมีชีวิตทั้งหลายในจักรวาลนี้ล้วนต้องผ่านการต่อสู้ดิ้นรนเพื่อเอาชีวิตรอด ไม่ว่าจะเป็นสิ่งมีชีวิตที่เล็กที่สุดที่เรียกว่า “เซลล์” ไปจนถึงพืช สัตว์ และมนุษย์เองก็มีเซลล์อยู่ประมาณ 100 ล้านล้านเซลล์ และภายในเซลล์แต่ละตัวก็ยังมีสารชีวโมเลกุล อีกมากมาย ซึ่งอาจต้องฝ่าฟันอะไรอยู่หลายอย่างเพื่อชีวิตรอดของตนก็เป็นได้ เพราะชีวิตที่อยู่รอดนั้นอาจไม่มีความหมายหากเป็นการอยู่รอดบนความพ่ายแพ้ เนื้อหาของเพลงนั้นเป็นพลังงานในการต่อสู้ โดย Burn Me Alive หมายถึง เผาฉันทั้งเป็นซะ! เป็นความไม่ยอมแพ้ของหนึ่งชีวิตที่ต่อสู้ แต่ไม่ยอมคุกเข่าขอชีวิตจากใคร ถ้าอยากเห็นน้ำตา อยากเห็นฉันคุกเข่าขอชีวิต ก็เผาฉันทั้งเป็นซะ นอกจากนี้เพลง Burn Me Alive ได้ถูกนำไปทำเป็นการ์ตูน โดยแนวคิดของ แมว จิรศักดิ์ ที่อยากถ่ายทอดความหมายและข้อคิดของเพลงโดยเล่าเรื่องผ่านการ์ตูน เพื่อให้คนฟังเข้าใจได้ง่ายขึ้น โดยการ์ตูนชื่อเรื่องว่า Burn Me Alive แต่งและวาดโดย นักเขียนการ์ตูนเจ้าของเพจดัง นฤชา ดิฐเบญจกุล จากเรื่องสยองสองบรรทัดครึ่งผู้มีส่วนร่วมทำเพลงผู้มีส่วนร่วมทำเพลง. - Type One Error - จิรศักดิ์ ปานพุ่ม (แมว) – กีต้าร์ ,ร้องนำ ,โปรดิวเซอร์ ,ทำนอง ,เรียบเรียง - พุติธร ฉวีทอง (เก่ง) – กีต้าร์ - นรอาจ ประดิษฐดวง (ต้อม) – เบส ,โปรดิวเซอร์ - รัชฎา วิทวุฒิศักดิ์ (พฤกษ์) – กลอง- ผู้มีส่วนร่วมอื่น ๆ - บอน Annalynn – เนื้อร้อง ,ร้องร่วม - Virgil Nobuna – เนื้อร้อง ,ควบคุมการร้องการตอบรับ การตอบรับ. เพลง Burn Me Alive ติดอันดับสูงสุด 52 จากการจัดอันดับของ ไอทูนส์สโตร์ไทยแลนด์ ท็อปชาร์ต (iTunes Store Thailand) ประจำวันที่ 23 สิงหาคม พ.ศ. 2559 ที่มีคนดาวน์โหลดมากที่สุด- ชาร์ต</doc>
