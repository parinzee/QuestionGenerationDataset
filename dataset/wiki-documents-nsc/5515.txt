<doc id="5515" url="https://th.wikipedia.org/wiki?curid=5515" title="เจ้าชายฟิลิป ดยุกแห่งเอดินบะระ">เจ้าชายฟิลิป ดยุกแห่งเอดินบะระ เจ้าชายฟิลิป ดยุกแห่งเอดินบะระ (พระนามเดิม เจ้าชายฟิลิปปอสแห่งกรีซและเดนมาร์ก; พระราชสมภพ 10 มิถุนายน พ.ศ. 2464) เป็นพระราชสวามีในสมเด็จพระราชินีนาถเอลิซาเบธที่ 2 แห่งสหราชอาณาจักร เป็นชาวกรีก โดยกำเนิด มีตำแหน่งเจ้าชายแห่งกรีซและแห่งเดนมาร์ก ปัจจุบันมียศเป็นดยุกแห่งเอดินบะระ มีพระนามเดิมว่า เรือเอก ฟิลิป เมาท์แบตเตน เข้าพระราชพิธีอภิเษกสมรสกับเจ้าหญิงเอลิซาเบธ เมื่อปี พ.ศ. 2490พระชนม์ชีพในวัยเยาว์ พระชนม์ชีพในวัยเยาว์. เจ้าชายฟิลิป ดยุกแห่งเอดินบะระ มีพระนามเดิมว่า เจ้าชายฟิลิปปอสแห่งกรีซและเดนมาร์ก เสด็จพระราชสมภพเมื่อวันที่ 10 มิถุนายน พ.ศ. 2464 พระราชบิดาคือเจ้าชายแอนดรูว์แห่งกรีซและเดนมาร์ก พระราชโอรสพระองค์ที่สี่ในสมเด็จพระราชาธิบดีจอร์จที่ 1 แห่งกรีซและสมเด็จพระราชินีโอลก้า แห่งกรีซ พระราชมารดาคือเจ้าหญิงอลิซแห่งแบ็ตเต็นเบิร์ก พระธิดาในเจ้าชายหลุยส์แห่งแบ็ตเต็นเบิร์กและเจ้าหญิงวิกตอเรียแห่งเฮสส์และไรน์ เจ้าชายฟิลิป มีพระเชษฐภคินี 4 พระองค์ ดังนี้- เจ้าหญิงมาร์การีตาแห่งกรีซและเดนมาร์ก - เจ้าหญิงธีโอโดราแห่งกรีซและเดนมาร์ก - เจ้าหญิงเซซีลีแห่งกรีซและเดนมาร์ก - เจ้าหญิงโซฟีแห่งกรีซและเดนมาร์ก โดยเจ้าชายฟิลิปเป็นพระโอรสเพียงพระองค์เดียวของเจ้าชายแอนดรูว์แห่งกรีซและเดนมาร์กที่ยังทรงมีพระชนชีพอยู่จนถึงปัจจุบันพระราชพิธีอภิเษกสมรส พระราชพิธีอภิเษกสมรส. เจ้าชายฟิลิพพอส ทรงเข้าอภิเษกสมรสกับเจ้าหญิงเอลิซาเบธ อเล็กซานดรา แมรี พระราชธิดาพระองค์ใหญ่ในสมเด็จพระเจ้าจอร์จที่ 6 แห่งสหราชอาณาจักรและสมเด็จพระราชินีเอลิซาเบธ โบวส์-ลีออน เมื่อวันที่ 20 พฤศจิกายน พ.ศ. 2490 มีพระราชโอรสและพระราชธิดาดังนี้- เจ้าชายชาลส์ เจ้าชายแห่งเวลส์ (พระนามเต็ม ชาลส์ ฟิลิป อาร์เธอร์ จอร์จ ประสูติ 14 พฤศจิกายน พ.ศ. 2491) - เจ้าหญิงแอนน์ พระราชกุมารี (พระนามเต็ม แอนน์ เอลิซาเบธ อลิซ หลุยส์ ประสูติ 15 สิงหาคม พ.ศ. 2493) - เจ้าชายแอนดรูว์ ดยุกแห่งยอร์ก (พระนามเต็ม แอนดรูว์ อัลเบิร์ต คริสเตียน เอ็ดเวิร์ด ประสูติ 19 มีนาคม พ.ศ. 2503) - เจ้าชายเอ็ดเวิร์ด เอิร์ลแห่งเวสเซ็กส์ (พระนามเต็ม เอ็ดเวิร์ด แอนโทนี ริชาร์ด หลุยส์ ประสูติ 10 มีนาคม พ.ศ. 2507) โดยภายหลังอภิเษกสมรสแล้ว ทรงได้รับการสถาปนาเป็นดยุกแห่งเอดินเบอระ ซึ่งเป็นพระอิสริยยศเก่าในเจ้าหญิงเอลิซาเบธกิจกรรมสาธารณกุศล กิจกรรมสาธารณกุศล. เจ้าชายฟิลิป ดยุกแห่งเอดินบะระ ทรงดำรงตำแหน่งองค์ประธานกิตติมศักดิ์ของกองทุนสัตว์ป่าโลก (WWF) ระหว่างปี พ.ศ. 2524-พ.ศ. 2539พระอิสริยยศพระอิสริยยศ. - พ.ศ. 2490 - ปัจจุบัน เจ้าชายฟิลิป ดยุกแห่งเอดินบะระ (His Royal Highness Prince Philip, Duke of Edinburgh)</doc>
