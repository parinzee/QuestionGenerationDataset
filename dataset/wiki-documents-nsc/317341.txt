<doc id="317341" url="https://th.wikipedia.org/wiki?curid=317341" title="กอดส์แมก">กอดส์แมก กอดส์แมก () เป็นวงเฮฟวีเมทัลอเมริกัน จากเมืองลอว์เรนซ์ รัฐแมสซาชูเซตส์ ก่อตั้งวงในปี ค.ศ. 1995 วงประกอบด้วยสมาชิกคือ ผู้ก่อตั้งวงและนักเขียนเพลงชื่อ ซัลลี เออร์นา, มือกีตาร์ โทนี รอมโบลา, มือเบส, ร็อบบี เมอร์ริล และมือกลอง แชนนอน ลาร์คิน ตั้งแต่ก่อตั้งวง กอดส์แมกมีผลงานสตูดิโออัลบั้ม 4 ชุด 1 อีพี และ 1 อัลบั้มเพลงฮิต วงมีอัลบั้มที่ติดอันดับ 1 บนบิลบอร์ด 200 ติดต่อกัน 2 ชุดคือชุด Faceless และ IV ส่วนผลงานอัลบั้มชุดที่ 5 ของวงมีชื่อว่า The Oracle ออกวางขายวันที่ 4 พฤษภาคม ค.ศ. 2010 วงยังมีเพลงฮิตท็อป 10 บนสถานีวิทยุเพลงร็อก 18 เพลง มีเพลงติดท็อป 5 จำนวน 15 เพลง มากกว่าวงอย่าง ลิงคินพาร์กและเมทัลลิกาอีกด้วย กอดส์แมกยังเป็น 1 ในวงเฮฟวีเมทัลในทศวรรษสุดท้ายในสหรัฐอเมริกาที่มียอดขายมากกว่า 19 ล้านชุดทั่วโลก ตั้งแต่ก่อตั้งวง กอดส์แมกออกทัวร์ในออซเฟสต์มากกว่า 1 ครั้งและได้ร่วมทัวร์ในทัวร์ใหญ่ ๆ และเทศกาลดนตรีมาแล้วหลายครั้ง รวมถึงการทัวร์เพื่อประชาสัมพันธ์อัลบั้มของตัวเอง ในช่วงฤดูร้อนปี 2009 กอดส์แมกเป็นวงสนับสนุนทัวร์ให้กับวงมอตลีย์ครู ในชื่อทัวร์ Crüe Fest 2 tour</doc>
