<doc id="34331" url="https://th.wikipedia.org/wiki?curid=34331" title="ไป่ตู้">ไป่ตู้ ไป่ตู้ () เป็นเสิร์ชเอนจินอันดับหนึ่งของประเทศจีน และเป็นเว็บไซต์ที่คนใช้มากที่สุดอันดับ 4 ของโลก (ข้อมูล กรกฎาคม พ.ศ. 2549) ใน พ.ศ. 2549 ไป่ตู้มีดัชนีข้อมูลมากกว่า 740 ล้านเว็บเพจ 80 ล้านภาพ และ 10 ล้านไฟล์เพลงและภาพยนตร์ ในปี พ.ศ. 2549 ไป่ตู้ ได้เปิดส่วนที่เป็นสารานุกรมออนไลน์ขึ้นชื่อว่า ไป่ตู้ไป่เคอ หรือรู้จักในชื่อ ไป่ตู้พีเดีย ลักษณะของสารานุกรมใกล้เคียงกับวิกิพีเดีย แตกต่างกันโดยข้อความต้องผ่านการตรวจสอบจากทีมงานก่อนที่จะแสดงผลทางหน้าจอ ข้อมูลที่ขัดแย้งกับรัฐบาลจีนและข้อมูลที่เกี่ยวข้องกับลัทธิหรือนิกายต้องห้ามในประเทศจีนจะถูกห้ามในเว็บไซต์แห่งนี้ ปัจจุบันไป่ตู้ ครองส่วนแบ่งทางการตลาดเสิร์ชเอนจินในประเทศจีนถึงร้อยละ 72% และมียอดทางการตลาดมากกว่า 50 พันล้านดอลลาร์สหรัฐ ไป่ตู้ เป็นเครื่องมือสำคัญของนักการตลาดออนไลน์ที่จะช่วยปรับปรุงการเข้าไปมีบทบาททางการตลาดในประเทศจีนให้ดียิ่งขึ้น โดยทาง Baidu ระบุว่าไตรมาสที่ 3 ของปี 2557 นี้เป็นไตรมาสแรกที่ทราฟิกจากอุปกรณ์เคลื่อนที่แซงหน้าพีซี และรายได้ทั้งหมดมาจากพีซี 36% สำหรับไตรมาสที่สี่คาดว่ารายได้จะเพิ่มขึ้นเป็น 2,256 ล้านดอลลาร์ถึง 2,322 ล้านดอลลาร์ แต่ยังไม่ได้ระบุคาดการณ์กำไร</doc>
