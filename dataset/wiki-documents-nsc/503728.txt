<doc id="503728" url="https://th.wikipedia.org/wiki?curid=503728" title="มนต์ดำ ศ.วีระพล">มนต์ดำ ศ.วีระพล มนต์ดำ ศ.วีระพล เกิดวันที่ 19 มกราคม พ.ศ. 2536 ที่ตำบลกุแหระ อำเภอทุ่งใหญ่ จังหวัดนครศรีธรรมราช เป็นนักมวยไทยชาวไทย ผู้เป็นนักมวยเข่าเพียงคนเดียวที่สามารถเป็นฝ่ายชนะสองคม ศักดิ์หอมศีล มาแล้ว 3 ครั้ง และได้รับการยอมรับจากค่ายมวยศักดิ์หอมศีล วันที่ 29 ธันวาคม พ.ศ. 2554 มนต์ดำเข้าแข่งขันคู่เอกศึกวันมิตรชัย ที่เวทีมวยราชดำเนิน ที่ซึ่งเขาเป็นฝ่ายชนะน็อกฤทธิเทวดา สิทธิกุล ในยกที่ 4 มนต์ดำได้รับการจัดให้เป็นหนึ่งในนักมวยระดับแถวหน้าของประเทศไทย และได้รับเลือกเข้าแข่งขันรายการศึกวันสถาปนา 67 ปี เวทีราชดำเนิน ซึ่งจัดขึ้น ณ วันที่ 24 ธันวาคม พ.ศ. 2555 โดยได้พบกับคู่ชกอย่างศรนารายณ์ ส.สมหมาย และมนต์ดำเป็นฝ่ายชนะคะแนนประวัติ ประวัติ. มนต์ดำ ศ.วีระพล มีชื่อจริงคือ อนุ ศรีเทพ เป็นบุตรของนายมิตร และนางประภา ศรีเทพ เขาชกมวยครั้งแรกโดยใช้ชื่อ มนต์ดำ เกียรติห้วยกลาง เมื่ออายุ 7 ปี และเป็นนักศึกษาสาขาเทคนิคคอมพิวเตอร์ วิทยาลัยเทคโนโลยีพระรามหก ปัจจุบันมีค่าตัวที่ 70,000 บาท โดยมี วีระพล แป้นช่วย (หมู ภูเก็ต) เป็นหัวหน้าคณะ และชัยสิทธิ์ คงเกียรติก้อง (เฮง ศักดิ์ชัยสิทธิ์) เป็นผู้ให้การสนับสนุน มนต์ดำ ศ.วีระพล เป็นนักมวยไทยที่เข้าแข่งขันในคู่เอกหลายรายการ อาทิ วันที่ 12 เมษายน พ.ศ. 2555 มนต์ดำเข้าแข่งขันคู่เอกนำรายการศึกวันมิตรชัย ณ เวทีมวยราชดำเนิน ซึ่งเขาเป็นฝ่ายแพ้คะแนนต่ออีที เพชรสมนึก ที่คะแนน 49-48 วันที่ 19 มิถุนายน มนต์ดำเข้าแข่งขันคู่เอกของรายการศึกเพชรยินดี ที่เวทีมวยลุมพินี โดยการแข่งขันครั้งนี้เป็นการแข่งขันการกุศลเพื่อจัดตั้งกองทุนครูเก่าและสนับสนุนสโมสรฟุตบอลกรุงเทพคริสเตียน ซึ่งมนต์ดำได้พบกับคู่ชกอย่างแสงมรกต ท.มโนธรรมรักษา วันที่ 12 กรกฎาคม มนต์ดำเข้าแข่งขันคู่เอกนำรายการศึกวันมิตรชัย ที่เวทีมวยราชดำเนิน โดยได้พบกับซุปเปอร์เล็ก ว.สังข์ประไพ ซึ่งทั้งคู่มีโอกาสแพ้ชนะพอกัน และมนต์ดำเป็นฝ่ายชนะคะแนนขาด วันที่ 31 สิงหาคม มนต์ดำเข้าแข่งขันคู่เอกในรายการศึกวันวีระพล ที่เวทีมวยลุมพินีโดยได้พบกับโชคนำชัย ศิษย์จ่ากุ้ง และมนต์ดำเป็นฝ่ายชนะคะแนนขาด วันที่ 26 กันยายน มนต์ดำเข้าแข่งขันคู่รองของรายการศึกวันกิ่งทอง ที่เวทีมวยราชดำเนิน โดยได้พบกับสองคม ศักดิ์หอมศีล ในพิกัด 116 ปอนด์ จากการแข่งขันครั้งดังกล่าว มนต์ดำเป็นฝ่ายชนะคะแนนขาด วันที่ 23 พฤศจิกายน มนต์ดำเข้าแข่งขันคู่เอกของรายการศึกเพชรยินดี ที่เวทีมวยลุมพินี โดยได้พบกับเอกมงคล ไก่ย่างห้าดาวยิม ซึ่งมนต์ดำเป็นฝ่ายชนะคะแนนสถิติการชกเกียรติประวัติเกียรติประวัติ. - แชมป์ประเทศไทยรุ่นมินิฟลายเวท - แชมป์ประเทศไทยรุ่นฟลายเวท - แชมป์มวยไทยรุ่นแบนตั้มเวท เวทีมวยลุมพินีระเบียงภาพ</doc>
