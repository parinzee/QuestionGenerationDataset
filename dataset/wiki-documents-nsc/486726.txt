<doc id="486726" url="https://th.wikipedia.org/wiki?curid=486726" title="มูลนิธินวราชดำริอนุรักษ์ฝ่ายเหนือ">มูลนิธินวราชดำริอนุรักษ์ฝ่ายเหนือ มูลนิธินวราชดำริอนุรักษ์ฝ่ายเหนือ เป็นมูลนิธิในประเทศไทย ที่ได้รับอนุญาตให้จดทะเบียนจัดตั้งเป็นมูลนิธิ ลำดับที่ ชม 4 ตั้งแต่วันที่ 7 ตุลาคม พ.ศ. 2535 โดยนายชนะศักดิ์ ยุวบูรณ์ ผู้ว่าราชการจังหวัดเชียงใหม่ในขณะนั้น เป็นประธานกรรมการคนแรกและท่านผู้หญิงฉัตรสุดา วงศ์ทองศรี เป็นองค์ประธานที่ปรึกษาประวัติ ประวัติ. เมื่อครั้งพระบาทสมเด็จพระเจ้าอยู่หัวฯ เสด็จเยือนเชียงใหม่เป็นครั้งแรกในปี พ.ศ.2501 ทรงเล็งเห็นประวัติศาสตร์ที่ร้อยเรียงความสัมพันธ์ระหว่างสยามกับล้านนา จึงได้มีพระราชกระแสรับสั่ง ให้พลตรีเจ้าราชบุตร (วงศ์ตวัน ณ เชียงใหม่) รวมกลุ่มเจ้านายฝ่ายเหนือและทายาททั้งหมดเข้าเฝ้าในเวลาพระกระยาหารกลางวัน ณ คุ้มวงศ์ตะวัน และทรงรับสั่งว่า “ถึงแม้บ้านเมืองจะเปลี่ยนแปลงไปอย่างไรให้สามัคคีกัน ให้รวมกลุ่มกันรักษาความดีไว้ ในฐานะทายาทผู้ครองนคร” พระบาทสมเด็จพระเจ้าอยู่หัวฯ ได้มีพระราชดำริให้มีการอนุรักษ์ฟื้นฟูและเผยแพร่ขนบธรรมเนียมประเพณีและวัฒนธรรมโบราณของฝ่ายเหนือ และเป็นจุดเริ่มต้นของการก่อตั้ง “มูลนิธินวราชดำริอนุรักษ์ฝ่ายเหนือ” มูลนิธินวราชดำริอนุรักษ์ฝ่ายเหนือ ก่อตั้งขึ้นเมื่อวันที่ 7 ตุลาคม พ.ศ. 2535 มีทุนเริ่มแรกเป็นเงินสด จำนวน 900,000 บาท และมีสำนักงานตั้งอยู่ที่สำนักงานวัฒนธรรมจังหวัดเชียงใหม่ โดยมีวัตถุประสงค์ของมูลนิธิ คือ1. เพื่อส่งเสริมอนุรักษ์วัฒนธรรม ประเพณีพื้นเมืองโบราณของฝ่ายเหนือ 2. เพื่อส่งเสริมและสนับสนุนการบูรณะซ่อมแซมโบราณสถาน และโบราณวัตถุของฝ่ายเหนือ 3. เพื่อส่งเสริมการศึกษา วิจัย และเผยแพร่ขนบธรรมเนียมประเพณีวัฒนธรรมพื้นเมืองโบราณของฝ่ายเหนือคณะกรรมการมูลนิธิชุดแรก คณะกรรมการมูลนิธิ. ชุดแรก. คณะกรรมการมูลนิธิฯ ชุดแรก ประกอบด้วย1. นายชนะศักดิ์ ยุวบูรณ์ ผู้ว่าราชการจังหวัดเชียงใหม่ ประธานกรรมการ 2. คุณหญิง เจ้าระวีพันธุ์ สุจริตกุล รองประธานกรรมการ 3. นายชวพงษ์ วัฒนสินธุ์ กรรมการ 4. นายสิทธิพร เกียรติศิริโรจน์ ปลัดจังหวัดเชียงใหม่ กรรมการ 5. เจ้าธวัชวงศ์ ณ เชียงใหม่ กรรมการ 6. คุณ เจ้าดารารัตน์ ณ ลำพูน กรรมการ 7. เจ้าศรีรัตน์ ณ ลำปาง กรรมการ 8. นายสมพงษ์ ณ เชียงใหม่ กรรมการ 9. คุณหญิง เจ้าวิจันทรา บุนนาค กรรมการ 10. เจ้าวรจักร ณ เชียงตุง กรรมการ 11. นางโสภา เมืองกระจ่าง กรรมการ 12. นางแจ่มจิตต์ เลาหวัฒน์ กรรมการ 13. นายชุมพร แสงมณี กรรมการ 14. นางชวนชื่น ณ ลำปาง กรรมการและเหรัญญิก 15. นายบัญญัติ อินทรธนู กรรมการและเลขานุการกิจกรรมของมูลนิธิ กิจกรรมของมูลนิธิ. มูลนิธิฯ ได้จัดทำหนังสือ “เจ้าพ่อหลวง” ซึ่งรวบรวมภาพพระราชกรณียกิจของพระบาทสมเด็จพระเจ้าอยู่หัว ที่เสด็จมาเยือนเชียงใหม่ตั้งแต่ปี พ.ศ. 2501-2544 และหนังสือ “ขัตติยานีศรีล้านนา” ในวาระเฉลิมพระเกียรติสมเด็จพระนางเจ้าฯ พระบรมราชีนีนาถ เนื่องในโอกาสมีพระชนมพรรษา ครบ 72 พรรษา</doc>
