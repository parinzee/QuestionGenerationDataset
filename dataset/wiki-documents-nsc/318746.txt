<doc id="318746" url="https://th.wikipedia.org/wiki?curid=318746" title="โรงเรียนสามง่ามชนูปถัมภ์">โรงเรียนสามง่ามชนูปถัมภ์ โรงเรียนสามง่ามชนูปถัมภ์ (Samngamchanupatam School) เป็นโรงเรียนประจำอำเภอสามง่าม ตั้งอยู่เลขที่ 218 หมู่ที่ 10 ตำบลสามง่าม อำเภอสามง่าม จังหวัดพิจิตร เป็นสถานศึกษาที่ได้รับรางวัลโรงเรียนพระราชทานในระดับมัธยมศึกษาขนาดกลาง โรงเรียนสามง่ามชนูปถัมภ์ เปิดทำการเรียนการสอนครั้งแรกในปี พ.ศ. 2502 ในปัจจุบันเปิดทำการเรียนการสอนชั้นมัธยมศึกษาปีที่ 1 ถึงชั้นมัธยมศึกษาปีที่ 6ประวัติโรงเรียน ประวัติโรงเรียน. โรงเรียนสามง่ามชนูปถัมภ์ ก่อตั้งขึ้นเมื่อปี พ.ศ. 2502 โดยมีนายนพ สุขกมล ดำรงค์ตำแหน่งครูใหญ่ในขณะนั้น โดยเปิดเรียนชั้นมัธยมศึกษาปีที่ 4 เพียงชั้นเดียวเท่านั้น ทำการเรียนเมื่อวันที่ 17 พฤษภาคม 2503 อาศัยอาคารเรียนโรงเรียนบ้านสามง่าม เพราะยังไม่มีอาคารเรียในขณะนั้น แต่เนื่องจากโรงเรียนบ้านสามง่ามอยู่คนละฝั่งกับตลาด ซึ่งมีแม่น้ำยมขวางกั้นอยู่ นักเรียนต้องข้ามฟากจากตลาดโดยเรือจ้างเพื่อไปเรียน ทำให้ไม่สะดวกและไม่ปลอดภัย อีกประมาณครึ่งเดือนจึงมีคำสั่งจากอำเภอ ให้ย้ายไปเรียนที่โรงเรียนสามง่าม (โรงเรียนประชาบาล) ในระยะนี้ทางอำเภอและโรงเรียนพร้อมด้วยคณะกรรมการได้ดำเนินการก่อสร้างอาคารเรียนโดยใช้เงินที่ราษฎรชาวอำเภอสามง่ามร่วมบริจาคเป็นจำนวนเงิน 70,000 บาท ต่อมาได้ย้ายมาเรียนที่อาคารเรียนหลังนี้ กระทรวงศึกษาธิการได้ตั้งชื่อโรงเรียนแห่งนี้ว่า "โรงเรียนสามง่ามชนูปถัมภ์" ซึ่งเป็นโรงเรียนมัธยมแห่งแรกของอำเภอสามง่าม ภูมิประเทศที่ตั้งของโรงเรียนมีสภาพคับแคบมาก ในฤดูฝนน้ำจะท่วมบริเวณโรงเรียนเป็นที่เดือดร้อนของครู นักเรียน และผู้มาติดต่อเป็นอย่างยิ่ง ด้วยเหตุนี้ในปี พ.ศ. 2514 จึงได้ย้ายโรงเรียนไปที่ตั้งแห่งใหม่ คือที่ตั้งในปัจจุบันที่ 218 หมู่ที่ 10 บ้านไร่ ตำบลสามง่าม อำเภอสามง่าม จังหวัดพิจิตร 66140 ในเนื้อที่ 153 ไร่ ปัจจุบันโรงเรียนสามง่ามชนูปถัมภ์เปิดทำการเรียนการสอนตั้งชั้นมัธยมศึกษาปีที่ 1 - ชั้นมัธยมศึกษาปีที่ 6ตราประจำโรงเรียน ตราประจำโรงเรียน. ดอกบัวหลวงและสามง่ามปรัชญาประจำโรงเรียน ปรัชญาประจำโรงเรียน. ปญฺา โลกสฺมิ ปฺชโชโต = ปัญญาเป็นแสงสว่างในโลกคำขวัญประจำโรงเรียน คำขวัญประจำโรงเรียน. ศึกษาดี มีจริยธรรม กิจกรรมเด่นสีประจำโรงเรียนสีประจำโรงเรียน. - สีประจำโรงเรียน: ชมพู-เขียว - สีชมพู หมายถึง สีแห่งความรัก ความสามัคคี - สีเขียว หมายถึง ความอุดมสมบูรณ์ สดชื่นแจ่มใส - ชมพู-เขียว หมายถึง ดินแดนสมบูรณ์ด้วยความรักความสามัคคี</doc>
