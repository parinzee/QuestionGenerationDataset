<doc id="732555" url="https://th.wikipedia.org/wiki?curid=732555" title="แฮมเบอร์เกอร์ (นิตยสาร)">แฮมเบอร์เกอร์ (นิตยสาร) แฮมเบอร์เกอร์ เป็นนิตยสารรายปักษ์ ของบริษัท เดย์ โพเอทส์ จำกัด ซึ่งก่อตั้งโดยวงศ์ทนง ชัยณรงค์สิงห์ เป็นนิตยสารบันเทิงที่นำเสนอเรื่องราวเกี่ยวกับวงการบันเทิงไทย เช่น ภาพยนตร์, ดนตรี และโทรทัศน์ประวัติ ประวัติ. นิตยสารแฮมเบอร์เกอร์ ก่อตั้งโดยวงศ์ทนง ชัยณรงค์สิงห์ เมื่อเดือนสิงหาคม พ.ศ. 2545 บนปกของนิตยสารแฮมเบอร์เกอร์ ฉบับปฐมฤกษ์ เรียงรายด้วยบุคคลแห่งวงการบันเทิงไทย 10 ชีวิต ที่กำลังมีผลงานโดดเด่นเป็นที่น่าจับตาในเวลานั้น ทั้งรุ่นใหญ่ รุ่นกลาง และรุ่นเล็ก เช่น สุเชาว์ พงษ์วิไล, พิสมัย วิไลศักดิ์, สุวัจนี ไชยมุสิก, สุกัญญา มิเกล, อภิสิทธิ์ โอภาสเอี่ยมลิขิต, สมชาย เข็มกลัด, วนิดา เฟลเวอร์, ธีรดนัย สุวรรณหอม, อัษฎาวุธ เหลืองสุนทร และสุวินิต ปัญจมะวัต ในหัวข้อ "บุคคลบันเทิงผู้มีความน่าสนใจแห่งปี" มาขึ้นปกร่วมกันในทุกการครบรอบ 1 ปี ในเดือนกุมภาพันธ์ พ.ศ. 2549 ได้มีการแปลงเพิ่มเนื้อหาให้หลากหลายครอบคลุมยิ่งขึ้น เพิ่มเรื่องราวของแฟชั่น ความงาม และช้อปปิ้งเข้ามาเล็กน้อย ก่อนจะค่อย ๆ ปรับปรุงและพัฒนาเนื้อหาไปตามยุคสมัย จนกระทั่งในแฮมเบอรฺเกอร์ ฉบับที่ 101 ประจำเดือนพฤศจิกายน 2550 หน้าปกเจษฎาภรณ์ ผลดี ที่ถือเป็นการปรับรูปโฉมครั้งใหม่ ด้วยการเพิ่มคอลัมน์แนะนำร้านอาหาร สัตว์เลี้ยงคนดัง เปิดบ้านดารา คอลัมน์เกี่ยวกับสุขภาพและความงาม เป็นต้น รวมไปถึงการแจกรางวัลแฮมเบอร์เกอร์อวอร์ดส์ ด้านวงการบันเทิงในรอบปี 2545 ซึ่งเป็นการจัดทำขึ้นเป็นครั้งแรก โดยมีจุดประสงค์เพื่อให้กำลังใจแก่ผู้สร้างสรรค์ผลงาน เป็นกระจกสะท้อนภาพรวม และยกระดับมาตรฐานของวงการบันเทิงไทย</doc>
