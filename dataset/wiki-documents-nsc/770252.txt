<doc id="770252" url="https://th.wikipedia.org/wiki?curid=770252" title="สมาคมเพื่อความก้าวหน้าทางวิทยาศาสตร์อเมริกัน">สมาคมเพื่อความก้าวหน้าทางวิทยาศาสตร์อเมริกัน สมาคมเพื่อความก้าวหน้าทางวิทยาศาสตร์อเมริกัน (, ตัวย่อ AAAS) เป็นองค์การไม่แสวงหาผลกำไรนานาชาติในประเทศสหรัฐอเมริกา มีจุดประสงค์เพื่อโปรโหมตการร่วมมือกันระหว่างนักวิทยาศาสตร์ พิทักษ์รักษาอิสรภาพทางวิทยาศาสตร์ สนับสนุนความรับผิดชอบทางวิทยาศาสตร์ และสนับสนุนการศึกษาและการเผยแพร่ความรู้ทางวิทยาศาสตร์เพื่อความเป็นอยู่ที่ดีของมนุษยชาติ เป็นสมาคมวิทยาศาสตร์ทั่วไปที่ใหญ่ที่สุดในโลก โดยมีสมาชิกทั้งที่เป็นบุคคลและองค์กรถึง 126,995 รายในท้ายปี 2551 เป็นผู้ดำเนินการพิมพ์วารสารวิทยาศาสตร์ที่ทบทวนโดยผู้รู้เสมอกันรายสัปดาห์ Science ซึ่งมีสมาชิกประจำที่ 138,549 ราย และเป็นวารสารแนวหน้าระดับโลกวารสารหนึ่งจุดยืน จุดยืน. กรรมการผู้จัดการของสมาคมระหว่างปี 2544-2558 พิมพ์บทความบรรณาธิการเป็นจำนวนมากที่ยกประเด็นว่า มีคนมากมายที่รวมความรู้ทางวิทยาศาสตร์และความเชื่อศาสนาเข้าในชีวิตประจำวัน เขาต่อต้านการการเพิ่มเนื้อความที่ไม่ใช่วิทยาศาสตร์ เช่นที่มาจากองค์กรโปรโหมตความเชื่อทางศาสนาต่าง ๆ เข้าสู่หลักสูตรสอนวิทยาศาสตร์ในโรงเรียน ในเดือนธันวาคม 2549 สมาคมยอมรับบทความเกี่ยวกับการเปลี่ยนแปลงสภาพภูมิอากาศ ซึ่งกล่าวว่า "หลักฐานทางวิทยาศาสตร์ชัดเจน คือ การเปลี่ยนแปลงสภาพภูมิอากาศเพราะเหตุกิจกรรมของมนุษย์กำลังเกิดขึ้นในปัจจุบัน และเป็นภัยใหญ่ขึ้นเรื่อย ๆ ต่อสังคมมนุษย์... ทั้งอัตราความเปลี่ยนแปลงและหลักฐานเกี่ยวกับความเสียหาย ได้เพิ่มขึ้นอย่างสำคัญภายใน 5 ปีที่ผ่านมา เวลาที่ต้องควบคุมการปล่อยแก๊สเรือนกระจกก็คือเดี๋ยวนี้" ในเดือนกุมภาพันธ์ 2550 สมาคมได้ใช้ภาพถ่ายผ่านดาวเทียมเพื่อบันทึกการละเมิดสิทธิมนุษยธรรมในประเทศพม่า ในปีต่อมา สมาคมจัดตั้งศูนย์เพื่อการทูตวิทยาศาสตร์ (Center for Science Diplomacy) เพื่อเสริมความสัมพันธ์ทางวิทยาศาสตร์และอื่น ๆ กับประเทศหุ้นส่วน โดยโปรโหมตการทูตวิทยาศาสตร์ (science diplomacy) คือการร่วมมือกันทางวิทยาศาสตร์ระหว่างประเทศเพื่อแก้ปัญหาที่มีร่วมกัน และส่งเสริมการร่วมมือกันแบบสร้างสรรค์ระดับนานาชาติ ในปี 2555 สมาคมพิมพ์บทความบรรณาธิการ จัดงานที่รัฐสภาสหรัฐ และเผยแพร่การวิเคราะห์งบประมาณการวิจัยและพัฒนา (R&D) ของรัฐบาลกลางสหรัฐ เพื่อเตือนว่าการลดงบประมาณ R&D จะมีผลรุนแรงต่อความก้าวหน้าทางวิทยาศาสตร์GMO GMO. คณะกรรมการอนุมัติคำแถลงการณ์ในปี 2555 ว่า- การปรับปรุงพืชโดยเทคโนโลยีชีวภาพระดับโมเลกุลปลอดภัย - การวิ่งเต้นให้ขึ้นป้ายสิ่งมีชีวิตดัดแปรพันธุกรรมไม่มีเหตุผลทางวิทยาศาสตร์ และจะมีผลให้ผู้บริโภคเข้าใจผิดและตระหนกตกใจอย่างผิด ๆ - พืชดัดแปรพันธุกรรมที่ได้อนุมัติให้ใช้เป็นอาหารมนุษย์ในประเทศสหรัฐอเมริกา มีการทดสอบมากมายยิ่งกว่าอาหารธรรมดา - ข่าวว่าอาหารดัดแปรพันธุกรรมทำให้เกิดปัญหาในสัตว์ล้วนแต่ไม่ผ่านการตรวจสอบทางวิทยาศาสตร์ - พืชผลดัดแปรพันธุกรรมให้ประโยชน์ทั้งกับเกษตรกร สิ่งแวดล้อม และผู้บริโภค ถ้าเป็นคำถามที่ว่า "อาหาร GMO ปลอดภัยที่จะบริโภคหรือไม่" ความเห็นของสาธารณชนและของนักวิทยาศาสตร์สมาชิกของสมาคมแตกต่างกันมาก คือประชาชน 37% เห็นว่าปลอดภัย แต่นักวิทยาศาสตร์ 88% เห็นว่าปลอดภัยสิ่งตีพิมพ์ สิ่งตีพิมพ์. นอกจากวารสารหลักของสมาคมคือ Science แล้ว สมาคมยังตีพิมพ์วารสาร Science Signaling (รายสัปดาห์ เกี่ยวกับเซลล์และระบบชีวภาพ) Science Translational Medicine (เกี่ยวกับการแพทย์ทั่วไปข้ามสาขา) และล่าสุดคือ Science Advances โดยเข้าถึงได้ฟรีเชิงอรรถและอ้างอิง</doc>
