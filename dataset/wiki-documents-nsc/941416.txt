<doc id="941416" url="https://th.wikipedia.org/wiki?curid=941416" title="ภูมิแพ้ยา">ภูมิแพ้ยา ภูมิแพ้ยา () เป็นภูมิแพ้ต่อยา จัดเป็นอาการไม่พึงประสงค์จากยาอย่างหนึ่ง ควรพบแพทย์ทันทีหากสงสัยปฏิกิริยาภูมิแพ้ ปฏิกิริยาภูมิแพ้จะไม่เกิดหลังการสัมผัสสารใดสารหนึ่งเป็นครั้งแรก การสัมผัสครั้งแรกจะทำให้ร่างกายสร้างสารภูมิต้านทานและเซลล์ลิมโฟไซต์ความจำ (memory lymphocyte) สำหรับสารก่อภูมิต้านทานนั้น ๆ ทว่า ยามักมีสารหลายอย่างรวมทั้งสี ซึ่งอาจก่อให้เกิดปฏิกิริยาภูมิแพ้ได้ ทำให้บางทีเกิดปฏิกิริยาภูมิแพ้ต่อการได้รับยาชนิดหนึ่งครั้งแรกได้ ตัวอย่างเช่น บุคคลที่มีภูมิแพ้ต่อสีย้อมแดงจะแพ้ต่อยาทุกชนิดที่ประกอบด้วยสีย้อมแดงนั้น ภูมิแพ้ยาต่างจากการไม่ทนต่อยา (drug intolerance) ซึ่งเป็นปฏฺกิริยาอย่างอ่อนและไม่ได้เกิดจากภูมิคุ้มกัน และไม่ขึ้นอยู่กับการสัมผัสก่อนหน้านี้อาการและอาการแสดง อาการและอาการแสดง. การระบุภูมิแพ้ยาบางทีเป็นส่วนที่ยากที่สุด บางทีอาจสับสนระหว่างภูมิแพ้ยากับปฏิกิริยาจากยาที่ไม่เกิดจากภูมิแพ้เพราะมีปฏิกิริยาคล้ายกันได้ อาการแสดงของภูมิแพ้ยา เช่น- ลมพิษ - คัน - ผื่น - ไข้ - หน้าบวม - หายใจกระชั้นเนื่องจากทางเดินหายใจในปอดตีบระยะสั้นหรือความเสียหายต่อเนื้อเยื่อปอดในระยะยาว - แอนาฟิแล็กซิส ปฏิกิริยาจากยาที่อันตรายถึงชีวิตได้ (มีอาการดังกล่าวข้างต้นและความดันโลหิตต่ำ)</doc>
