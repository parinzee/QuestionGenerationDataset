<doc id="594327" url="https://th.wikipedia.org/wiki?curid=594327" title="บูโดกัน (วงดนตรี)">บูโดกัน (วงดนตรี) บูโดกัน () เป็นกลุ่มศิลปินป็อปร็อกจากค่ายจีนี่เรคอร์ดส ในสังกัดแกรมมี่ มีสมาชิกจำนวน 5 คน เป็นวงดนตรีผู้หญิงล้วนวงแรกของค่าย เพลงที่สร้างชื่อเสียงให้กับวงคือเพลง "ขอให้เหมือนเดิม" จากอัลบั้ม "Budokan"ประวัติ ประวัติ. บูโดกัน ถือกำเนิดขึ้นในวงการเพลงไทย ในปีพ.ศ. 2543 ภายใต้สังกัดจีเอ็มเอ็ม แกรมมี่ เอกลักษณ์ที่โดดเด่นของวงนี้คือมีสมาชิกเป็นผู้หญิงล้วนทั้งหมด 5 คน ประกอบด้วย 'อิน' อินทิรา ยืนยง (ร้องนำ), 'หนิง' อารี โกวัฒนาภรณ์ (กลอง), 'เสริม' เสริมศิริ เตชะธเนศ (กีตาร์), 'แป้ง' รัชดาภา รัชตะวรรณ (คีย์บอร์ด-เปียโน), และ 'น้อง' ทัศนีย์ ขจรโยธิน (เบส) สำหรับอัลบั้มแรกมีชื่อเดียวกับวงว่า "บูโดกัน (Budokan)" ประกอบไปด้วยเพลง ไชยา, ขอให้เหมือนเดิม, อรทัย, อย่าปล่อยให้เขาเห็นน้ำตา, ว่ากันไป, ไม่ได้รักเธอ, เปลี่ยนไปแล้ว, รักเฉยๆ, ไม่เอานะ และเพลง ยินดีที่ได้รู้จัก โดยเพลง "ขอให้เหมือนเดิม" เป็นเพลงที่ได้รับความนิยมอย่างสูงสุดในอัลบั้ม จนทำให้ชื่อของ "บูโดกัน" แจ้งเกิดในฐานะวงดนตรีหน้าใหม่อย่างรวดเร็ว หลังจากนั้น " บูโดกัน" มีผลงานเพลงออกมาอีก 2 ชุด โดยทิ้งช่วงระยะห่างการทำงานเพลงเกือบ 5 ปี ได้แก่อัลบั้ม "เย้ เย" (พ.ศ. 2547) และอัลบั้ม "ที่ 1 ของใจ" (พ.ศ. 2549) ผลงานเพลงที่ได้รับความนิยมตั้งแต่อัลบั้มแรกจนอัลบั้มสุดท้ายคือเพลง ขอให้เหมือนเดิม, ไชยา, ไม่ได้รักเธอ,ไม่อยากทำให้ลำบากใจ, คนใจร้าย, ร้องไห้ด้วยคน เป็นต้น นอกจากมีอัลบั้มเต็มแล้ว บูโดกันยังมีอัลบั้มพิเศษอีกหลายอัลบั้ม ได้แก่อัลบั้ม "ไม่รักเธอได้ไง" (พ.ศ. 2543) ในอัลบั้มชุดนี้ยังเพิ่มเพลงใหม่อีกหลายเพลงคือ จุ๊..จุ๊, ไม่มีเธอ ไม่มีใคร, รักแท้ เป็นต้น อัลบั้มต่อมาคือ "Love Impression" (พ.ศ. 2549) เป็นอัลบั้มที่นำเพลงเก่าของคุณนันทิดา แก้วบัวสายมาร้องใหม่ในสไตล์ของบูโดกัน หลังจากได้ออกผลงานอัลบั้มชุดสุดท้าย วงบูโดกันได้ถูกยุบไป สาเหตุเพราะท้อใจกับพวกแผ่นผี และพิษเศรษฐกิจ ทุกคนจึงแยกย้ายไปทำงานของตนเอง ในปี 2556 "บูโดกัน" ได้กลับมารวมตัวกันอีกครั้งโดยนำเพลงของค่ายคีตาเรคคอร์ด กลับมาทำใหม่ เพื่อร่วมงาน"KITA Memories Project" โดยทาง A Play Music เป็นผู้ให้การสนับสนุนทางด้าน Digital download เปิดตัว 2 ซิงเกิ้ลใหม่เพลง "ใจนักเลง" และเพลง "ละลาย" โดยการกลับมาครั้งนี้ ถือเป็นการหวนสู่งานเพลงอีกครั้งในรอบ 7 ปี ที่ห่างหายไปสมาชิกอดีตสมาชิกอดีตสมาชิก. - ทัศนีย์ ขจรโยธิน (น้อง) : เบสผลงานสตูดิโออัลบั้มอัลบั้มพิเศษอัลบั้มรวมฮิตซิงเกิลเพลงประกอบละคร / ภาพยนตร์ผลงาน. เพลงประกอบละคร / ภาพยนตร์. - ร้องเพลงประกอบละครเรื่อง ชายครับผมเป็นชาย ชื่อเพลง "เพื่อน(ที่)รัก" - อัลบั้ม เพลงประกอบละคร สุภาพบุรุษลูกผู้ชาย (ร่วมร้องในเพลง "อยากเลือกได้เอง") - อัลบั้ม เพลงประกอบละคร ใจร้าว (ร่วมร้องในเพลง "เขาที่ใช่" จากละคร เนื้อคู่ประตูถัดไป)โฆษณาโฆษณา. - บะหมี่กึงสำเร็จรูป ยำยำ รสผัดขี้เมาแห้ง และ รสหมูแดง</doc>
