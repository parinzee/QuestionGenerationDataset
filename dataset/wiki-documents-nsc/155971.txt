<doc id="155971" url="https://th.wikipedia.org/wiki?curid=155971" title="ฟิตน่า">ฟิตน่า Fitna เป็นภาพยนตร์โดยเคร์ต วิลเดร์ส นักการเมืองชาวดัตช์ มีเนื้อหาเกี่ยวกับผู้นับถือศาสนาอิสลามและคำสอนในอัลกุรอาน เผยแพร่ครั้งแรกวันที่ 27 มีนาคม พ.ศ. 2551 ในอินเทอร์เน็ต ชื่อของภาพยนตร์มาจากคำในภาษาอาหรับ วิลเดร์สเผยแพร่ภาพยนตร์นี้ครั้งแรกในเว็บไซต์วิดีโอ Liveleak เมื่อเวลา 7 นาฬิกาของวันที่ 27 มีนาคม ตามเวลาท้องถิ่นของประเทศเนเธอร์แลนด์ อย่างไรก็ตาม Liveleak ถอดวิดีโอนี้ออกจากเว็บไซต์ในเวลาต่อมา ให้เหตุผลว่าเพื่อปกป้องพนักงานขององค์กรจากคำขู่ ภาพยนตร์นี้แสดงบางบท (ซูเราะหฺ) จากอัลกุรอาน ประกอบกับข่าวหนังสือพิมพ์และคลิปสื่อต่างๆ ปัจจุบันกูเกิลได้มีการนำมาวิดีโอจาก Liveleak โฮสต์ไว้ให้ผู้เข้าชมได้ที่เว็บกูเกิลวิดีโอปฏิกิริยาก่อนการเผยแพร่ปฏิกิริยาจากเนเธอร์แลนด์ ปฏิกิริยาก่อนการเผยแพร่. ปฏิกิริยาจากเนเธอร์แลนด์. ภาพยนตร์เรื่องนี้ถูกกล่าวถึงครั้งแรกในสื่อของเนเธอร์แลนด์ในวันที่ 27 พฤศจิกายน พ.ศ. 2550 รัฐบาลเนเธอร์แลนด์ได้แสดงความวิตกกังวลเกี่ยวกับการเผยแพร่ภาพยนตร์นี้ โดยได้ทำแผนอพยพให้กับสถานกงสุลและสถานทูตทั่วโลก ในกรณีเกิดเหตุฉุกเฉินจากภาพยนตร์ที่กำลังจะออกเผยแพร่ และเพิ่มมาตรการรักษาความปลอดภัยให้แน่นหนาขึ้นกับค่ายทหารในต่างประเทศ นายกรัฐมนตรี ยัน เปเตอร์ บาลเกอเนนเดอ ของเนเธอร์แลนด์ แสดงความกังวลเกี่ยวกับผลสะท้อนที่จะเกิดกับพลเมืองและผลประโยชน์ของเนเธอร์แลนด์ ซึ่งวิลเดร์สก็ได้กล่าวหาว่า บาลเกเนนเดยอมก้มหัวให้กับอิสลาม กระทรวงยุติธรรมของเนเธอร์แลนด์สืบสวนการเผยแพร่ภาพยนตร์นี้ เพื่อหาว่าสามารถขัดขวางการเผยแพร่นี้ได้หรือไม่ ซึ่งไม่สามารถกระทำได้ ในวันที่ 6 มีนาคม พ.ศ. 2551 รัฐบาลเนเธอร์แลนด์เพิ่มระดับความเสี่ยงจากการก่อการร้ายจากระดับจำกัดเป็นระดับสูง เนื่องจากกลัวว่าผู้ก่อการร้ายมุสลิมจะโจมตีเป้าหมายของยุโรปโดยอ้างภาพยนตร์นี้ มีการประท้วงที่จัตุรัสดามในอัมสเตอร์ดัมในวันที่ 22 มีนาคม พ.ศ. 2551ปฏิกิริยาจากนานาชาติ ปฏิกิริยาจากนานาชาติ. สหภาพยุโรปแจ้งเตือนภารกิจทางการทูตทั่วโลกให้ระวังปฏิกิริยาจากการเผยแพร่ภาพยนตร์นี้ นาโตกล่าวว่ากลัวว่าผลจาก Fitna จะกระทบกับความปลอดภัยของกองกำลังในอัฟกานิสถาน Zabihullah Mujahid ได้เน้นว่ากลุ่มฏอลิบานอาจเพิ่มการโจมตีกองทัพและกลุ่มมนุษยธรรมของเนเธอร์แลนด์หากมีการเผยแพร่ภาพยนตร์ Ahmad Badr al-Din ผู้นำศาสนาของประเทศซีเรีย กล่าวว่าหากมีภาพการเผาอัลกุรอานในภาพยนตร์นี้ ชาวดัตช์จะต้องรับผิดชอบและอาจมีการโจมตีผลประโยชน์ของชาติตะวันตก มีรายงานว่าอัลกออิดะฮ์เรียกร้องให้ชาวมุสลิมสังหารวิลเดร์ส ประเทศอิหร่านขู่ที่จะทบทวนจุดยืนทางการทูตกับเนเธอร์แลนด์ หากภาพยนตร์เรื่องนี้ออกอากาศ มีการประท้วงในคาบูล ประเทศอัฟกานิสถาน ในขณะที่ประเทศอียิปต์เผ้าจับตามองสถานการณ์นี้อย่างใกล้ชิด ประธานาธิบดีนีกอลา ซาร์กอซี ของฝรั่งเศส ประกาศอย่างเป็นทางการว่าฝรั่งเศสจะให้การสนับสนุนทุกอย่างที่จำเป็นกับเนเธอร์แลนด์ในการหยุดยั้งความรุนแรงจากกลุ่มมุสลิมที่เป็นผลจากการเผยแพร่ Fitnaการแบนยูทูบของปากีสถาน การแบนยูทูบของปากีสถาน. ในเดือนกุมภาพันธ์ พ.ศ. 2551 ปากีสถานได้แบนเว็บไซต์ยูทูบเป็นเวลาหลายวัน เนื่องจากมีคลิปวิดีโอซึ่งอ้างว่าเป็นตัวอย่างของ Fitna ต่อมากูเกิลได้ยอมตามการประท้วงของปากีสถานและนำคลิปนี้ออก ซึ่งผลจากการบล็อก ปากีสถานได้ทำให้ยูทูบไม่สามารถเข้าได้จากทั่วโลกเป็นเวลาสองชั่วโมงปฏิกิริยาหลังจากการเผยแพร่ ปฏิกิริยาหลังจากการเผยแพร่. ยัน เปเตอร์ บาลเกอเนนเดอ นายกรัฐมนตรีของเนเธอร์แลนด์ ได้มีปฏิกิริยาในนามของรัฐบาลเนเธอร์แลนด์ โดยส่วนหนึ่งระบุว่า "ภาพยนตร์นี้เทียบอิสลามกับความรุนแรง เราปฏิเสธการตีความนี้ ชาวมุสลิมส่วนใหญ่ปฏิเสธความสุดโต่งและความรุนแรง ในความเป็นจริง ในบรรดาเหยื่อก็มีชาวมุสลิมด้วย ดังนั้นเราจึงเสียใจที่นายวิลเดร์สได้เผยแพร่ภาพยนตร์นี้ เราเชื่อว่ามันไม่ได้ทำอะไรเลยนอกจากทำให้เกิดความขุ่นเคือง" คูร์ต เวสเตร์การ์ด ผู้เขียนการ์ตูนชาวเดนมาร์ก หนึ่งในผู้เขียนการ์ตูนล้อเลียนมุฮัมมัด ได้แสดงว่าความกังวลเกี่ยวกับการใช้การ์ตูนของเขาในภาพยนตร์โดยไม่ได้รับอนุญาต ซึ่งเป็นการละเมิดลิขสิทธิ์ สหภาพนักหนังสือพิมพ์ของเดนมาร์กกล่าวว่า สหภาพจะยื่นฟ้องในนามของเวสเตร์การ์ด เนื่องจากเวสเตร์การ์ดยังคงซ่อนตัวอยู่จากคำขู่เอาชีวิต เวสเตร์การ์ดกล่าวว่า การ์ตูนของเขามุ่งเป้าไปที่ผู้ก่อการร้ายชาวมุสลิม ไม่ใช่ตัวศาสนาอิสลาม ปัน กีมุน เลขาธิการสหประชาชาติ ได้มีถ้อยแถลงในวันที่ 28 มีนาคม ประณามภาพยนตร์นี้ว่า "ต่อต้านอิสลามอย่างน่ารังเกียจ" "รับรู้ความพยายามของรัฐบาลเนเธอร์แลนด์ในการยุติการเผยแพร่ภาพยนตร์นี้ และเสริมว่า "เสรีภาพในการแสดงออกไม่ได้กำลังสูญเสียไปจากเหตุนี้" และ "เสรีภาพจะต้องมาพร้อมกับความรับผิดชอบต่อสังคมเสมอ"อิหร่าน ปากีสถาน และอินโดนีเซียได้ประณามภาพยนตร์เรื่องนี้ ปากีสถานได้เรียกให้มีการอภิปรายเกี่ยวกับภาพยนตร์นี้ในการประชุมสุดยอดขององค์การการประชุมอิสลาม (OIC)</doc>
