<doc id="396213" url="https://th.wikipedia.org/wiki?curid=396213" title="สาวหมาป่ากับนายเครื่องเทศ">สาวหมาป่ากับนายเครื่องเทศ สาวหมาป่ากับนายเครื่องเทศ () เรื่องสาวหมาป่ากับนายเครื่องเทศเป็นไลท์โนเวลของชาวญี่ปุ่นที่เขียนโดยอาจารย์ Isuna Hasekura (อิสึนะ ฮาเซคุนะ) ซึ่งวาดภาพประกอบโดย Jū Ayakura (จู อายาคุระ) ตีพิมพ์โดยสำนักพิมพ์ ASCII Media Works ตีพิมพ์ออกมาทั้งหมดมี 17 เล่มด้วยกัน ตีพิมพ์ครั้งแรกตั้งแต่เดือนกุมภาพันธ์ พ.ศ. 2549 ถึงเดือนกรกฎาคม พ.ศ. 2554 ภายใต้การตีพิมพ์ของทาง Dengeki Bunko imprint จากรายงานในเดือนตุลมคม พ.ศ. 2551 ทางสำนักพิมพ์ได้ระบุว่าไลท์โนเวล 9 เล่มแรกของอาจารย์ อิสึนะ ฮาเซคุนะ มียอดขายในญี่ปุ่นถึง 2.2 ล้านเล็มด้วยกัน จนนวนิยายเรื่องนี้ได้ถูกขนานนามจาก Mainichi Shimbun ว่า "เป็นนวนิยายที่มีเอกลักษณ์เฉพาะตัวที่แปลกใหม่จริงๆ" เนื่องจากเนื้อเรื่องของพล็อตเรื่องนั้นได้โฟกัสไปยังเรื่องของ เศรษฐศาสตร์ การค้าขายและการแลกเปลื่ยนเป็นหลักมากกว่าที่จะเป็นแนวแฟนตาซีที่เห็นได้ในปัจจุบัน ใน North America สำนักพิมพ์ชื่อ Yen Press ได้ลิขสิทธิ์ในการตีพิมพ์เป็นภาษาอังกฤษส่วนในประเทศไทยยังไม่มีลิขสิทธิ์รูปแบบนวนิยายเรื่องนี้แต่อย่างใด ในทางด้านมังงะได้มีการปรับแต่งกันเล็กน้อยในส่วนของตัวละครโดยได้นักวาดชื่อ Keito Koume (เคอิโตะ โคเมะ) มารับผิดชอบในส่วนของเรื่องลายเส้นแทนคนวาดประจำ งานมังงะเริ่มลงตีพิมพ์ครั้งแรกในหนังสือแมกกาซีน Dengeki Maoh รายเดือนของทาง ASCII Media Works ฉบับประจำเดือนพฤศจิกายน พ.ศ. 2549 ในมังงะประเภทแนว "seinen manga" และเมื่อวันที่ 2 เดือนกุมภาพันธ์ 2553 สำนักพิมพ์ Siam Inter Comic หรือ SIC บ้านเราได้ประกาศจัดพิมพ์เป็นรูปแบบภาษาไทยโดยผ่าน "บริษัท ทัตเทิล โมริ เอเจนซี่ จำกัด" ภายใต้ลิขสิทธิ์จาก "บริษัท มีเดีย เวอร์ค โตเกียว ญี่ปุ่น" เล่มแรกวางขายเมื่อวันที่ 25 กุมภาพันธ์ 2554 ในราคาเล่ม 45 บาท แปลไทยโดย สรพงษ์ กิจบัญชาพร และเรียบรียงโดย ปริญญา ทรงฤกษ์, ศุภชัย ศรีพันธ์ ส่วนทางสำนักพิมพ์ Yen Press เองก็ได้ลิขสิทธิ์ในส่วนของมังงะเช่นกัน เริ่มวางจำหน่ายเล่มแรกขณะที่อะนิเมะได้ฉายไปแล้ว 12 ตอนด้วยกันระหว่างเดือนมกราคมถึงเดือนมีนาคม พ.ศ. 2550 และในเวลาดังกล่าวนั้น original video animation (OVA) ก็ได้เวลาฉายพอดีในเดือนมีนาคมปีเดียวกัน และตอนที่สองก็ตามมาในเดือนเมษายนปี พ.ศ. 2551 ซึ่งเป็นตอนที่มีเนื้อหาก่อนหน้าอะนิเมะซีซั่นสอง (Spice and Wolf II) ที่ได้ฉายไปก่อนหน้านี้นั้นเอง ที่รีบเริ่มออกอากาศทั้งหมด 12 ตอนไประหว่างเดือนกรกฎาคมถึงเดือนกันยายน พ.ศ. 2551 และอะนิเมะทั้งสองภาคนั้นก็ได้ลิขสิทธิ์เป็นภาคภาษาอังกฤษโดย Kadokawa Pictures USA และ Funimation นิยายสองเล่มแรกได้ถูกสร้างเป็นเกมให้กับเครื่องพกพา Nintendo DS โดยในการวางจำหน่ายนั้นทาง ASCII Media Works เป็นผู้จัดจำหน่ายด้วยตัวเอง ในเดือนมิถุนายน ปี พ.ศ. 2550 และอีกครั้งในเดือนกันยายน พ.ศ. 2551เนื้อเรื่อง เนื้อเรื่อง. พ่อค้าเร่นามว่า "คราฟท์ ลอว์เรนซ์ (Craft Lawrence)" เป็นพ่อค้าที่เดินทางค้าขายจากเมืองหนึ่งไปสู่อีกเมืองหนึ่งด้วยความใฝ่ฝัน ว่า อยากจะมีร้านค้าเป็นของตัวเอง แล้ววันหนึ่งเมื่อเขามาที่เมืองพาสลอย (Pasloe) ซึ่งเป็นเมืองที่เขาได้พบกับ เทพหมาป่าซึ่งอยู่ในร่างหญิงสาวนามว่า "โฮโระ (Holo)" โดยโฮโระ เป็นผู้อวยพรให้ข้าวสาลีในทุ่งอุดมสมบูรณ์ แต่แล้วเมื่อทุกอย่างเปลี่ยนไป มนุษย์ไม่ต้องการเทพเจ้าอีกแล้ว โฮโระจึงตัดสินใจ ขอติดตาม ลอว์เรนซ์ กลับไปยังบ้านเกิดของตัวเองทางด้านทิศเหนือ ที่เมืองโยยซึ (Yoitsu) เรื่องราวของทั้งคู่จึงมาบรรจบกันในเส้นทางแห่งการค้า การเดินทางจึงได้เริ่มขึ้นตัวละคร</doc>
