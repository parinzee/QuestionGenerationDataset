<doc id="864875" url="https://th.wikipedia.org/wiki?curid=864875" title="จักรพรรดินีโคเมียว">จักรพรรดินีโคเมียว จักรพรรดินีโคเมียว ( ; 1244 – 14 กรกฎาคม 1303) จักรพรรดินีแห่งญี่ปุ่นโดยพระองค์เป็นจักรพรรดินีใน จักรพรรดิโชมุ และเป็นพระมารดาของ จักรพรรดินีโคเก็ง จักรพรรดินีโคเมียวประสูติเมื่อ พ.ศ. 1244 ปีเดียวกับที่จักรพรรดิโชมุประสูติโดยมีพระนามเดิมว่า อะซุกะเบะ-ฮิเมะ เป็นธิดาคนที่ 3 ของ ฟุจิวะระ โนะ ฟุฮิโตะ บุตรชายของ ฟุจิวะระ โนะ คะมะตะริ ผู้เป็นต้น ตระกูลฟุจิวะระ และเป็นขุนนางคนสนิทของ จักรพรรดิเท็นจิ พระองค์เป็นพระขนิษฐาต่างมารดาของ ฟุจิวะระ โนะ มิยะโกะ หรือ จักรพรรดินีมิยะโกะ พระราชมารดาของจักรพรรดิโชมุพระองค์จึงมีศักดิ์เป็นพระมาตุจฉา (น้า) ของจักรพรรดิโชมุ พระองค์เข้าพิธีอภิเษกกับเจ้าชายโอะบิโตะเมื่อ พ.ศ. 1260 ขณะพระชนมายุเพียง 16 พรรษาและมีพระประสูติกาลพระธิดาพระองค์ใหญ่คือ เจ้าหญิงอะเบะ เมื่อ พ.ศ. 1262 ขณะพระชนมายุเพียง 18 พรรษาต่อมาเจ้าชายโอะบิโตะได้ขึ้นสืบราชบัลลังก์ต่อจาก จักรพรรดินีเก็นโช เป็นจักรพรรดิโชมุเมื่อ พ.ศ. 1267 จักรพรรดิโชมุก็ยังมิได้สถาปนาเจ้าหญิงพระชายาอะซุกะเบะ-ฮิเมะขึ้นเป็นจักรพรรดินี</doc>
