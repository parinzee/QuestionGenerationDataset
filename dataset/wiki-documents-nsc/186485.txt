<doc id="186485" url="https://th.wikipedia.org/wiki?curid=186485" title="ศุภโชค">ศุภโชค ศุภโชค () เป็นไม้ยืนต้น พืชเขตร้อน มีถิ่นกำเนิดแถบทวีปอเมริกาใต้ เช่น ประเทศเม็กซิโก บราซิล หมู่เกาะฮาวาย นิยมนำมาถักเป็นไม้แคระกระถาง และมีความเชื่อว่าเป็นไม้มงคล ภาษาจีนเรียกว่า “เหยาเฉียนซู่” แปลว่า เรียกเงิน หรือ เขย่าเงิน ถ้าปลูกลงดินโตเต็มที่สูง 15-20 ฟุต ทรงพุ่มกว้าง 2-3 เมตร แตกกิ่งเป็นชั้นๆ เป็นไม้เนื้ออ่อนขึ้นได้ดีในเขตที่มีอากาศอบอุ่น ทนต่อสภาพแห้งแล้ง ขยายพันธุ์โดยตอนกิ่งปักชำ มีระบบรากใหญ่ และลึกเหมาะสำหรับที่จะส่งเสริมปลูกเป็นพืชในเชิงอนุรักษ์ต้นน้ำ- ใบ เป็นใบติดกัน หนึ่งก้านใบจะมีใบ 5-7 ใบ ใบมีความเงาเป็นมัน สีเขียวเข้ม - ดอก ออกเป็นช่อลักษณะพู่สีขาว ยาว 5-8 เซนติเมตร มีกลิ่นหอมเวลากลางคืน ช่วงมีนาคมและสิงหาคมจะออกดอกติดผลมากที่สุดในรอบปี ส่วนเดือนอื่นๆ ทยอยออก - ผล เป็นผลรวม เปลือกแข็ง คล้ายนุ่นแต่ผลสั้นและกลมกว่า ขนาดผลเส้นผ่าศูนย์กลาง 2-4 นิ้ว ยาว 6-8 นิ้ว ใน 1 ผลมี 12-15 เมล็ด เมื่อแก่จัดเปลือกจะดีดตัวเปิดออก และเมล็ดข้างในจะร่วงลงใต้ต้น เมล็ดกินดิบได้ รสชาติคล้ายถั่วลิสง ผลผลิต เมื่อนำมาแปรรูป จำหน่ายได้ในราคาระหว่าง 300-600 บาท/กก. โดย 1 กิโลกรัม มีเมล็ดประมาณ 300-380 เมล็ด</doc>
