<doc id="490642" url="https://th.wikipedia.org/wiki?curid=490642" title="นกเกาะคอน">นกเกาะคอน นกเกาะคอน หรือ นกจับคอน () เป็นอันดับของนกอันดับหนึ่ง ในกลุ่มนกขากรรไกรแบบใหม่ ใช้ชื่อวิทยาศาสตร์ว่า Passeriformes (โดยมีที่มาจาก Passer domesticus ซึ่งเป็นชื่อวิทยาศาสตร์ของนกกระจอกใหญ่ และนกในสกุล Passer ที่เป็นนกขนาดเล็กที่ใกล้เคียงกัน) นกในอันดับนี้มีลักษณะทั่วไปทางกายภาค คือ เป็นนกที่มีวิวัฒนาการเพื่ออาศัยและหากินบนต้นไม้เป็นหลัก นิ้วตีนมีทั้งหมด 4 นิ้ว ทุกนิ้วเจริญดีและอยู่ในระนาบเดียวกัน จึงเหมาะแก่การจับหรือเกาะเกี่ยวกับกิ่งไม้หรือต้นไม้ในป่าประเภทต่าง ๆ แต่ไม่เหมาะสำหรับการเดินบนพื้นดิน ดังนั้นเมื่อเมื่อลงดินจะได้วิธีก้าวกระโดด โดยมากแล้วจะเป็นนกที่มีลำตัวขนาดเล็ก ปัจจุบัน นักปักษีวิทยาได้แบ่งอันดับนี้เป็นอันดับย่อย 3 อันดับ (ดูในตาราง-บางข้อมูลจัดให้มี 2) โดยพิจารณาจากกล้ามเนื้อควบคุมกล่องเสียงที่อยู่ในลำคอ โดยบางอันดับย่อยจะมีกล้ามเนื้อนี้เพียง 2 คู่ ซึ่งยังเป็นลักษณะของนกในยุคก่อนประวัติศาสตร์ ทำให้เสียงร้องไม่ไพเราะนัก แต่บางอันดับย่อยมีมากกว่า คือมี 4 คู่ ทำให้มีเสียงร้องที่ไพเราะกว่า นกในอันดับนี้มีมากกว่า 100 วงศ์ (ราว 110 วงศ์) ประมาณ 5,400 ชนิด ทั่วโลก สำหรับในประเทศไทยที่มีการค้นพบนกแล้วราว 1,000 ชนิด แบ่งเป็นนกในอันดับต่าง ๆ 16 อันดับ ใน 70 วงศ์ นกที่อยู่ในอันดับนี้นับว่ามากกว่าครึ่ง ได้แก่วงศ์นกในอันดับนกเกาะคอนในประเทศไทย วงศ์นกในอันดับนกเกาะคอนในประเทศไทย. อันดับย่อย Tyranni- Eurylaimidae (นกพญาปากกว้าง) - Pittidae (นกแต้วแร้ว) อันดับย่อย Passeri- Alaudidae (นกจาบฝน) - Hirundinidae (นกนางแอ่น) - Motacillidae (นกเด้าลมและนกเด้าดิน) - Campephagidae (นกขี้เถ้าและนกพญาไฟ) - Eupetidae (นกคอสามสี) -  Pycnonotidae (นกปรอด) - Chloropseidae (นกเขียวก้านตอง) - Aegithinidae (นกขมิ้นน้อย) - Cinclidae (นกมุดน้ำ) - Turdidae (นกเดินดง) - Cisticolidae (นกยอดหญ้าและนกกระจิบหญ้า) - Sylviidae (นกกระจิบ, นกพงและนกกระจิ๊ด) - Muscicapidae (นกจับแมลงและนกเขน) - Rhipiduridae (นกอีแพรด) - Monarchidae (นกแซวสวรรค์) - Pachycephalidae (นกหัวโตป่าโกงกาง) - Timaliidae (นกกะรางและนกกินแมลง) - Paradoxornithidae (นกปากนกแก้ว) - Aegithalidae (นกติดหางยาว) - Pardalotidae (นกปากหนาม) - Paridae (นกติด) - Sittidae (นกไต่ไม้) - Certhiidae (นกเปลือกไม้) - Remizidae (นกติดหน้าแดง) - Nectariniidae (นกกินปลีและนกปลีกล้วย) - Dicaeidae (นกกาฝาก) - Zosteropidae (นกแว่นตาขาว) - Oriolidae (นกขมิ้น) - Irenidae (นกเขียวคราม) - Laniidae (นกอีเสือ) - Prionopidae (นกเฉี่ยวดง) - Dicruridae (นกแซงแซว) - Artamidae (นกแอ่นพง) - Corvidae (นกกา) - Sturnidae (นกเอี้ยงและนกกิ้งโครง) - Ploceidae (นกจาบ) - Estrildidae (นกกระติ๊ด) - Emberizidae (นกจาบปีกอ่อนเล็ก) - Fringillidae (นกจาบปีกอ่อน) - Passeridae (นกกระจอก)</doc>
