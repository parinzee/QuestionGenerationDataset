<doc id="295319" url="https://th.wikipedia.org/wiki?curid=295319" title="สมเด็จพระราชินีนาถรานาวาโลนาที่ 2 แห่งมาดากัสการ์">สมเด็จพระราชินีนาถรานาวาโลนาที่ 2 แห่งมาดากัสการ์ สมเด็จพระราชินีนาถรานาวาโลนาที่ 2 แห่งมาดากัสการ์ (อังกฤษ:Ranavalona II)(พ.ศ. 2372 - 13 กรกฎาคม พ.ศ. 2426) ทรงเป็นสมเด็จพระราชินีนาถแห่งมาดากัสการ์ในระหว่างปีพ.ศ. 2411 ถึงพ.ศ. 2426 ต่อจากสมเด็จพระราชินีนาถราซอเฮอรินาแห่งมาดากัสการ์ และพระนางทรงเป็นหนึ่งในพระมเหสีของพระเจ้าราดามาที่ 2 แห่งมาดากัสการ์ ในวันที่ 21 กุมภาพันธ์ พ.ศ. 2412 ทรงเข้ารับการแบ็ฟติสท์และเปลี่ยนมานับถือศาสนาคริสต์ นิกายเชิร์ชออฟอิงแลนด์และทรงตั้งให้นิกายอังกลิคันเป็นศาสนาประจำชาติในมาดากัสการ์แทนโรมันคาทอลิกในรัชสมัยพระราชินีราซอเฮอรินา พระนางทรงผิดหวังต่อการเผยแพร่ศาสนาในที่สาธารณะ คณะมิชชันนารีคาทอลิกและโปรแตสแตนต์ได้เข้ามาก่อตั้งโรงเรียนสอนศาสนามากมาย ในรัชสมัยของพระนางถือเป็นยุครุ่งเรืองของอิทธิพลชาวอังกฤษต่อมาดากัสการ์ ภาษาอังกฤษได้เข้ามาเป็นภาษาที่ 2 แทนที่ภาษาฝรั่งเศสและบางคำก็เข้าไปประสมกับภาษามาลากาซี พระนางทรงอภิเษกสมรสกับนายกรัฐมนตรีไรนิไลอาริโวนีผู้กุมอำนาจแท้จริงในราชอาณาจักร หลังจากพระนางเสด็จสวรรคต พระนัดดาของพระนางได้ขึ้นครองราชย์เป็นสมเด็จพระราชินีนาถรานาวาโลนาที่ 3 แห่งมาดากัสการ์ซึ่งทรงเป็นสมเด็จพระราชินีนาถพระองค์สุดท้ายแห่งอาณาจักรเมรีนาหรือมาดากัสการ์</doc>
