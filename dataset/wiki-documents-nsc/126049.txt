<doc id="126049" url="https://th.wikipedia.org/wiki?curid=126049" title="เทอดพงษ์ ไชยนันทน์">เทอดพงษ์ ไชยนันทน์ เทอดพงษ์ ไชยนันทน์ (25 มีนาคม 2487 - ) กรรมการที่ปรึกษาพรรคประชาธิปัตย์ อดีตรัฐมนตรีว่าการกระทรวงสาธารณสุข และรัฐมนตรีว่าการประจำสำนักนายกรัฐมนตรี เป็นบุตรของ นายเทียม ไชยนันทน์ หนึ่งในผู้ก่อตั้งพรรคประชาธิปัตย์การศึกษา การศึกษา. นายเทอดพงษ์ ไชยนันทน์ สำเร็จการศึกษาระดับปริญญาตรี สาขาวิศวกรรมศาสตร์-ไฟฟ้ากำลัง สถาบันเทคโนโลยีพระจอมเกล้าเจ้าธนบุรี เมื่อปี พ.ศ. 2512 และปริญญาตรีใบที่สอง สาขาเศรษฐศาสตร์ มหาวิทยาลัยธรรมศาสตร์ พ.ศ. 2520 แล้วยังสำเร็จการศึกษาระดับปริญญาโท สาขารัฐประศาสนศาสตร์ สถาบันบัณฑิตพัฒนบริหารศาสตร์ ในปีเดียวกันอีกด้วยงานการเมือง งานการเมือง. นายเทอดพงษ์ เป็น สมาชิกสภาผู้แทนราษฎรจังหวัดตาก พรรคประชาธิปัตย์ 9 สมัย มีฐานเสียงหนาแน่นในพื้นที่ อำเภอแม่ระมาด อำเภอท่าสองยาง อำเภอสามเงา และอำเภอบ้านตาก เคยดำรงตำแหน่ง รัฐมนตรีว่าการกระทรวงสาธารณสุข และ รัฐมนตรีประจำสำนักนายกรัฐมนตรี มีบุตรชายคือ นายธนิตพล ไชยนันทน์ ซึ่งเป็น อดีต ส.ส.เขต 3 จ.ตาก พรรคประชาธิปัตย์ นอกจากนี้ นายเทอดพงษ์ มีพี่สาวคือ คุณหญิงทิพาพร สิตปรีชา อดีตผู้ช่วยผู้อำนวยการโรงพยาบาลจุฬาลงกรณ์ ที่เคยลงสมัครรับเลือกตั้ง ส.ว. จังหวัดตาก เมื่อวันที่ 19 เมษายน พ.ศ. 2549 แต่ไม่ได้รับเลือกตั้ง ในการเลือกตั้งวันที่ 23 ธันวาคม พ.ศ. 2550 นายเทอดพงษ์ รับผิดชอบดูแลการเลือกตั้งของพรรคในพื้นที่ภาคเหนือ และเป็นผู้สมัคร ส.ส. ระบบสัดส่วน เขต 1 พรรคประชาธิปัตย์ ซึ่งประกอบด้วยพื้นที่จังหวัดทางภาคเหนือ 11 จังหวัด โดยอยู่ในลำดับที่ 1 ของบัญชีรายชื่อ และสามารถชนะการเลือกตั้ง ภายหลังการเลือกตั้ง 23 ธันวาคม พ.ศ. 2550 พรรคประชาธิปัตย์ที่เป็นฝ่ายค้านพรรคเดียวได้ประกาศจัดตั้ง รัฐบาลเงา หรือ ครม.เงา ขึ้น ในเดือนกุมภาพันธ์ พ.ศ. 2551 และ นายเทอดพงษ์ ไชยนันทน์ ได้รับเลือกจากที่ประชุมพรรค ให้ทำหน้าที่ รัฐมนตรีว่าการกระทรวงสาธารณสุขเงา ในการเลือกตั้ง พ.ศ. 2554 นายเทอดพงษ์ ลงสมัครรับเลือกตั้งในระบบบัญชีรายชื่อ ลำดับที่ 4 และได้รับเลือกตั้งเป็น ส.ส.อีกสมัยเครื่องราชอิสริยาภรณ์</doc>
