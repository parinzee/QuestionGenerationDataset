<doc id="327740" url="https://th.wikipedia.org/wiki?curid=327740" title="สุดแต่ใจจะไขว่คว้า">สุดแต่ใจจะไขว่คว้า สุดแต่ใจจะไขว่คว้า เป็นละครโทรทัศน์ไทยแนวสะท้อนชีวิต สร้างสรรค์สังคม ที่สร้างจากบทประพันธ์ของ โบตั๋น ตีพิมพ์ครั้งแรกในปี พ.ศ. 2529 เริ่มสร้างครั้งแรกในปี พ.ศ. 2532 โดยสถานีวิทยุโทรทัศน์ไทยทีวีสีช่อง 3 นำแสดงโดย เสกสรร ชัยเจริญ รอน บรรจงสร้าง ชุดาภา จันทเขตต์ ก้ามปู สุวรรณปัทม์ อารดา ศรีสร้อยแก้ว สะอาด เปี่ยมพงษ์สานต์ พิศมัย วิไลศักดิ์ แต่งเพลงนำละครโดย เทียรี่ เมฆวัฒนา และ สมหวัง อนุศักดิ์เสถียร ซึ่งจากนี้เองได้รับรางวัลเมขลา และ โทรทัศน์ทองคำ สาขาเพลงนำละครดีเด่น และละครสร้างสรรค์สังคมดีเด่น ต่อมามีการสร้างละครโทรทัศน์อีกในปี พ.ศ. 2540 และ พ.ศ. 2551 โดยออกอากาศทางช่องเดิม และใช้เพลงนำละครมาแต่เดิม เพียงเปลี่ยนผู้ร้อง และสร้างเป็นละครโทรทัศน์อีกครั้งในปี 2558 ออกอากาศทางช่อง 8นักแสดงรางวัลที่ได้รับ รางวัลที่ได้รับ. ละครครั้งที่ 1- รางวัลเมขลา เพลงนำละครดีเด่น (เทียรี่ เมฆวัฒนา) ปี 2532 - รางวัลเมขลา ละครสร้างสรรค์สังคมดีเด่น ปี 2532 - รางวัลโทรทัศน์ทองคำ ดาราสนับสนุนชายดีเด่น (สะอาด เปี่ยมพงษ์สานต์) ปี 2532 - รางวัลโทรทัศน์ทองคำ ดารานำชายดีเด่น (เสกสรร ชัยเจริญ) ปี 2532 - รางวัลโทรทัศน์ทองคำ เพลงนำละครดีเด่น (เทียรี่ เมฆวัฒนา) ปี 2532 - รางวัลโทรทัศน์ทองคำ ผู้กำกับละครดีเด่น (นพพล โกมารชุน) ปี 2532 - รางวัลโทรทัศน์ทองคำ ละครชีวิตสร้างสรรค์สังคมดีเด่น ปี 2532 ละครครั้งที่ 3- ได้รับรางวัลสื่อมวลชนดีเด่น ประจำปี 2551 ประเภทรายการโทรทัศน์ จากพระคุณเจ้ายอด พิมพิสาร ประธานสภาประมุขแห่งบาทหลวงโรมันคาทอลิกแห่งประเทศไทยและประธานสื่อมวลชนคาทอลิกประเทศไทย</doc>
