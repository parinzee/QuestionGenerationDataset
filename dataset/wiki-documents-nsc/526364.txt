<doc id="526364" url="https://th.wikipedia.org/wiki?curid=526364" title="เจ้าชายเคลาส์แห่งเนเธอร์แลนด์">เจ้าชายเคลาส์แห่งเนเธอร์แลนด์ เจ้าชายเคลาส์แห่งเนเธอร์แลนด์ () ทรงเป็นเจ้าชายพระราชสวามีในสมเด็จพระราชินีนาถเบียทริกซ์แห่งเนเธอร์แลนด์ ตั้งแต่ปี พ.ศ. 2509 - พ.ศ. 2545ต้นพระชนม์ชีพ ต้นพระชนม์ชีพ. เจ้าชายเคลาส์ เสด็จพระราชสมภพเมื่อวันที่ 6 กันยายน พ.ศ. 2469 ที่เมืองฮิตแซคเกอร์ สาธารณรัฐไวมาร์ เป็นโอรสของเคลาส์ เฟลิกซ์ วอน อัมส์เบิร์กกับกอสตา วอน เดม บุสเช-เฮ็ดเดนฮัวเซ็น บิดาของพระองค์เป็นชาวเยอรมันที่ทำฟาร์มอยู่ที่แทนกันยิกา (เดิมเป็นอาณานิคมของเยอรมัน) ตั้งแต่พ.ศ. 2471 จนกระทั่งสงครามโลกครั้งที่สอง พระองค์อาศัยอยู่กับพระอัยกาพระอัยยิกาฝ่ายพระมารดาที่ ลาวเวอร์ แซ็กโซนี่ พระองค์ยังได้เข้าเรียนในโรงเรียนประจำที่แทนกันยิกาอภิเษกสมรส อภิเษกสมรส. เจ้าชายเคลาส์ พบกับเจ้าหญิงเบียทริกซ์ ในงานอภิเษกสมรสของเจ้าหญิงทัตจานาและมอริตส์แห่งเฮสส์ เมื่อฤดูร้อนในปีพ.ศ. 2507 และทรงหมั้นกัน แต่ประชาชนชาวเนเธอร์แลนด์ไม่พอใจพระองค์เนื่องจากพระองค์เคยเป็นทหารนาซีมาก่อน มีประชาชนจำนวนมากออกมาประท้วงการหมั้น ในปีพ.ศ. 2508 พระองค์ก็ได้รับสัญชาติเนเธอร์แลนด์ และเปลี่ยนพระนามตามภาษาดัตช์ หลังจากนั้นพระองค์ก็ทรงจัดพิธีอภิเษกสมรสอย่างเป็นทางการในวันที่ 10 มีนาคม พ.ศ. 2509 พระองค์จึงได้ทรงพระนามว่า เจ้าชายเคลาส์ เมื่อวันที่ 30 เมษายน พ.ศ. 2523 เจ้าหญิงเบียทริกซ์แห่งเนเธอร์แลนด์ทรงขึ้นครองราชย์เป็น สมเด็จพระราชินีนาถเบียทริกซ์ พระองค์จึงทรงเป็นเจ้าชายพระราชสวามีพระราชโอรส พระราชโอรส. เจ้าชายเคลาส์แห่งเนเธอร์แลนด์มีพระราชโอรสกับสมเด็จพระราชินีนาถเบียทริกซ์ด้วยกัน 3 พระองค์ ได้แก่- สมเด็จพระราชาธิบดีวิลเลม-อเล็กซานเดอร์แห่งเนเธอร์แลนด์ (27 เมษายน พ.ศ. 2510) - เจ้าชายฟริโซแห่งออเรนจ์-นัสเซา (25 กันยายน พ.ศ. 2511 - 12 สิงหาคม พ.ศ. 2556) - เจ้าชายคอนสตันตินแห่งเนเธอร์แลนด์ (11 ตุลาคม พ.ศ. 2512)สิ้นพระชนม์ สิ้นพระชนม์. เจ้าชายเคลาส์ทรงพระประชวรด้วยโรคต่างๆ มากมาย เช่น โรคซึมเศร้า, โรคมะเร็ง และโรคพาร์กินสัน พระองค์สิ้นพระชนม์ เมื่อวันที่ 6 ตุลาคม พ.ศ. 2545 ที่อัมสเตอร์ดัม ขณะพระชนมายุได้ 76 พรรษา พระองค์สิ้นพระชนม์หลังพระราชนัดดาพระองค์แรกประสูติได้ 4 เดือน พระศพของพระองค์ถูกฝังในหลุมศพของพระราชวงศ์ที่ เมืองเดลฟท์ ในวันที่ 15 ตุลาคม พ.ศ. 2545</doc>
