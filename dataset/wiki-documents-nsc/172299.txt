<doc id="172299" url="https://th.wikipedia.org/wiki?curid=172299" title="รักหมดใจยัยกะล่อน">รักหมดใจยัยกะล่อน รักหมดใจ ยัยกะล่อน หรือที่รู้จักกันในชื่อ My Girl (마이걸) เป็นละครโทรทัศน์ยอดนิยมของประเทศเกาหลีใต้ สร้างจากละครโทรทัศน์เรื่อง My Girl ในฟิลิปปินส์ เคยติด 10 อันดับยอดนิยมเป็นเวลานานอีกด้วยเรื่องย่อ เรื่องย่อ. จูยูริน เด็กสาวยากจนที่มีความสามารถพิเศษในการเอาตัวรอดเป็นเลิศ เพราะต้องหนีเจ้าหนี้ของพ่อที่ไล่ตามทวงเงินจนจับพลัดจับผลูได้รู้จักกับ โซลกองชาน เศรษฐีหนุ่มเจ้าของโรงแรมผู้ชาญฉลาดที่เกาะเชจู ในตอนนั้นยูรินไม่มีที่ไปและต้องการหนีเจ้าหนี้ของพ่อ จึงแอบเข้าไปอาศัยอยู่ในบ้านพักร้อนของกองชาน เมื่อถูกกองชานจับได้ก็พยายามใช้วิชาแต่งเรื่องเพื่อเอาตัวรอด แต่ไม่สามารถหลอกกองชานได้ ระหว่างนั้นยูรินก็ได้บังเอิญรู้จักกับ โชจองวู เศรษฐีเพลย์บอยที่บังเอิญเป็นเพื่อนสนิทของกองชาน จองวูประทับใจในความตรงไปตรงมาและความร่าเริงของจูยูรินตั้งแต่แรกพบ ในขณะเดียวกันคุณปู่ที่กำลังป่วยหนักของโซลกองชานต้องการพบกับหลานสาวที่หายไปในเหตุการณ์แผ่นดินไหวในญี่ปุ่นก่อนตาย กองชานจึงต้องพยายามสืบหาน้องสาวที่หายไปแต่ก็ยังหาไม่เจอ สุดท้ายจึงวางแผนให้ยูรินปลอมตัวมาเป็นญาติผู้น้องในระหว่างที่ยังหาหลานสาวตัวจริงไม่พบ ถึงแม้กองชานจะเกลียดการโกหกเป็นที่สุด แต่เพื่อคุณปู่เขาก็ต้องยอมทำ ตอนแรกยูรินก็ปฏิเสธแต่เมื่อได้เห็นสภาพของคุณปู่จึงใจอ่อน ยูรินเข้าไปอยู่ในบ้านของกองชานในเมืองโซลในฐานะหลานสาวของคุณปู่ประธานกลุ่มโรงแรมชื่อดัง ด้วยความใกล้ชิดยูรินจึงตกหลุมรักกองชานในที่สุด แต่แล้ว คิมแซยูน คนรักเก่าของโซลกองชานที่เป็นนักเทนนิสสาวชื่อดังก็กลับมาจากต่างประเทศ หลังจากที่ทิ้งกองชานไป 2 ปีเพื่อทำตามฝันของตน แซยูนยังไม่สามารถลืมโซลกองชานได้จึงกลับมาตามง้อกองชาน และกลับไปคบกันในที่สุด การตามหาหลานสาวตัวจริงยังคงดำเนินต่อไประหว่างนั้น หลักฐานชิ้นเดียวที่จะตามหาหลานสาวตัวจริงได้ก็คือรูปถ่ายของเธอกับครอบครัว และพ่อลูกชาวเกาหลีที่อาศัยอยู่ด้วยในญี่ปุ่นเมื่อ 10 กว่าปีก่อน ซึ่งก็คือพ่อของยูรินและตัวเธอนั่นเอง หลังจากที่ยูรินได้เข้าไปอยู่ในบ้านของกองชานก็เข้ากับครอบครัวของโซลกองชานได้เป็นอย่างดี และเป็นน้องสาวที่ดีของกองชาน ความน่ารักและเสน่ห์ของยูรินก็ทำให้กองชานก็เริ่มรักยูรินขึ้นมาเหมือนกัน แต่เขาก็ยังปฏิเสธตัวเองอยู่เพราะฐานะพี่น้อง และเพราะกำลังคบกับแซยูนอยู่ จองวูที่ประทับใจยูรินตั้งแต่แรกพบก็ยังคงมาหายูรินเสมอ แล้วเขาก็รู้เรื่องที่กองชานจ้างยูรินมาเป็นหลานสาวตัวปลอมเข้าโดยบังเอิญ แต่เขาก็ไม่บอกกับกองชานเพราะต้องการถือไพ่เหนือกองชานในการจีบยูริน ทั้งๆ ที่ตัวเขาเองก็ทราบดีว่ายูรินรักกองชาน เมื่อความรักประดังเข้ามาจนมิอาจหักห้ามใจตัวเองได้กองชานจึงยุติความสัมพันธ์กับแซยูน และยอมรับว่าตัวเองก็รักยูรินเช่นกัน แต่แล้วเมื่อพบหลักฐานว่าน้องสาวที่ตามหาอยู่ได้ตายไปแล้วในเหตุการณ์แผ่นดินไหวครั้งนั้น นั่นก็หมายความว่ายูรินอาจจะต้องรับบทญาติผู้น้องของเขาตลอดไป แต่ต่อมาเมื่อทั้งสองเปิดใจต่อกันจึงตกลงกันว่าให้ยูรินไปรอกองชานที่ที่เกาะเชจู และกองชานจะเป็นผู้สารภาพเรื่องทั้งหมดกับทุกคน รอเวลาที่ทุกคนให้อภัยทั้งคู่แล้วกองชานก็จะตามไปหายูริน แต่แผนการสารภาพผิดของทั้งสองก็ไม่สามารถลุล่วงไปได้ เพราะพ่อของยูรินผู้ชายคนเดียวในภาพที่รู้ว่าหลานสาวตัวจริงยังมีชีวิตอยู่ รู้ข่าวที่เศรษฐีเจ้าของโรงแรมชื่อดังกำลังตามหาญาติผู้น้องที่หายไป จึงตั้งใจที่จะพาหลานสาวกลับมาพบกับคุณปู่และรับรางวัล แต่ดันบอกเรื่องนี้ให้กับแซยูนด้วยเข้าใจว่าเป็นคนรักของกองชาน แซยูนไม่พอใจที่กองชานทิ้งตนไปหาผู้หญิงจอมหลอกลวงอย่างยูริน จึงนำเรื่องนี้ไปบอกคุณปู่เมื่อคุณปู่รู้เข้าก็โกรธมาก ยูรินที่รู้สึกผิดเพราะโกหกอยู่แล้วก็เสียใจอย่างมากจึงยอมรับคำสั่งของคุณปู่แต่โดยดี และหายตัวไปจากชีวิตของกองชาน เวลาผ่านไป 2 ปี กองชานก็ยังพยายามตามหายูรินไปพร้อมๆกับหลานสาวตัวจริงของคุณปู่ จองวูก็เช่นเดียวกัน โดย 2 ปีที่ผ่านมานี้ ยูรินได้เดินทางไปหลายประเทศ ทั้งฟิลิปปินส์ ญี่ปุ่น จีน จนสุดท้าย ยูรินได้มาทำงานเป็นไกด์ของบริษัททัวร์แห่งหนึ่งในโซล บังเอิญกองชานได้นามบัตรของยูรินจากบรรดานักท่องเที่ยวที่เคยมาท่องเที่ยวกับยูริน กองซานจึงได้ตามหายูรินจนพบ แต่ตอนนั้น ยูรินต้องการรักษาคำพูดที่ให้ไว้กับคุณปู่ เมื่อกองชานขอให้ยูรินกลับมาหาเขาเหมือนเดิม ยูรินจึงไม่ยอมตกลงทั้งๆที่ใจคิดถึงกองชานตลอดมา ยูรินพยายามทุกวิถีทางเพื่อจะออกจากชีวิตของกองชานให้ได้ จนในที่สุด คุณปู่ได้เข้าใจถึงความรักของทั้งสอง จึงตัดสินใจอนุญาตให้ทั้งสองรักกันได้โดยจะไม่ขัดขวางอะไรอีกต่อไป ทำให้ทั้งคู่ได้กลับมารักกันอีกครั้งนักแสดงนักแสดง. - ลี ดอง วุค รับบท โซลกองชาน - อี ดาเฮ รับบท จูยูริน - ลี จุน กิ รับบท โชจองวู - ปาร์ค ซี ยอน รับบท คิมแซยูนเกี่ยวกับซีรีส์เกี่ยวกับซีรีส์. - เพลงประกอบภาพยนตร์คือ Never Say Goodbye โดย Mario & Nesty</doc>
