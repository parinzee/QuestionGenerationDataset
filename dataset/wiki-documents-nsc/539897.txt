<doc id="539897" url="https://th.wikipedia.org/wiki?curid=539897" title="ณฤมล ขานอัน">ณฤมล ขานอัน ณฤมล ขานอัน เกิดวันที่ 26 มกราคม พ.ศ. 2526 เป็นหนึ่งในอดีตสมาชิกวอลเลย์บอลหญิงทีมชาติไทย ซึ่งเล่นได้ทั้งตำแหน่งตัวเซตและตัวตบ ในการแข่งขันซีเกมส์ 2009 เกียรติพงษ์ รัชตเกรียงไกร หรือโค้ชอ๊อต ได้เลือกให้ณฤมลได้ลงเล่นเพื่อเป็นเกียรติประวัติก่อนอำลาทีมชาติประวัติ ประวัติ. ณฤมล ขานอัน เกิดที่อำเภอชื่นชม จังหวัดมหาสารคาม ในครอบครัวเกษตรกรทำไร่นา โดยเธอสำเร็จการศึกษาระดับประถม ถึงระดับมัธยมศึกษาปีที่ 1 จากโรงเรียนชุมชนบ้านกุดปลาดุก จังหวัดมหาสารคาม และระดับมัธยมศึกษาปีที่ 2 ถึงปีที่ 6 จากโรงเรียนหนองเรือวิทยา รวมถึงระดับปริญญาตรี จากคณะบริหารธุรกิจการตลาด มหาวิทยาลัยธุรกิจบัณฑิต และณฤมล ได้เริ่มติดทีมชาติไทยตั้งแต่ปี พ.ศ. 2545 พ.ศ. 2554 ณฤมลเข้าแข่งขันรายการวอลเลย์บอลโปรชาลเลนจ์ 2011 ที่จัดขึ้น ณ ยิมเนเซียม สวนลุมพินี ให้แก่ทีมอุดรธานี และในวันที่ 9 กรกฎาคม พ.ศ. 2555 ณฤมลเป็นหนึ่งในผู้เข้าแข่งขันวอลเลย์บอล ถ้วย ก ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ในรอบชิงชนะเลิศให้แก่ทีมการไฟฟ้าส่วนภูมิภาค โดยเป็นฝ่ายชนะทีม ม.รัตนบัณฑิต ซึ่งเป็นแชมป์เก่าได้สำเร็จ พ.ศ. 2555-2556 ในการแข่งขันวอลเลย์บอลไทยแลนด์ลีกเธอเล่นในสังกัดศรีสะเกษ วีซี ซึ่งเธอได้รับการทาบทามจากสิริพงศ์ อังคสกุลเกียรติ ผู้เป็นประธานสโมสร โดยได้รับค่าเซ็นสัญญาที่ 50,000 บาท และเงินเดือน 12,000 บาท วันที่ 23 ธันวาคม พ.ศ. 2555 ณฤมลได้รับเลือกให้เป็นสตาร์ออฟเดอะแมตช์เมื่อครั้งที่พบกับทีมสวนสุนันทา และในเดือนเดียวกันนี้เอง ณฤมลได้เป็นผู้สอดแทรกในการทำแต้ม เมื่อครั้งที่พบกับทีมสุพรีม-นครศรี ด้านกิจกรรมเพื่อสังคม ณฤมลเป็นหนึ่งในนักกีฬาวอลเลย์บอลหญิงทีมชาติไทยที่เดินทางไปให้กำลังใจแก่ผู้ประสบเหตุการณ์ความไม่สงบในชายแดนภาคใต้ของประเทศไทย ณ วันที่ 28 กรกฎาคม พ.ศ. 2555ชีวิตส่วนตัว ชีวิตส่วนตัว. พ.ศ. 2556 ณฤมลเข้าพิธีสมรสกับ ไชยฤทธิ์ พันธุ์ฟูจินดา ผู้เป็นพนักงานของการไฟฟ้าส่วนภูมิภาค หลังจากคบหาดูใจกันเป็นเวลา 3 ปี และปัจจุบัน เธอทำงานอยู่การไฟฟ้าส่วนภูมิภาครางวัลที่ได้รับรางวัลที่ได้รับ. - เหรียญทอง - ซีเกมส์ 2003 ที่ประเทศเวียดนาม - ซีเกมส์ 2005 ที่ประเทศฟิลิปปินส์ - ซีเกมส์ 2007 ที่จังหวัดนครราชสีมา ประเทศไทย - ซีเกมส์ 2009 ที่ประเทศลาว- อันดับ 3 - กีฬามหาวิทยาลัยโลกฤดูร้อน 2001 ที่ประเทศจีน- ชนะเลิศ - เยาวชนหญิงชิงแชมป์อาเซียน 1998 ที่จังหวัดสุราษฎร์ธานี ประเทศไทย - เยาวชนหญิงชิงแชมป์อาเซียน 2000 ที่จังหวัดนครราชสีมา ประเทศไทย - เยาวชนหญิงชิงแชมป์อาเซียน 2002 ที่ประเทศเวียดนาม - วอลเลย์บอลหญิงถ้วยพระราชทาน ก ร่วมกับการไฟฟ้าส่วนภูมิภาค ปี พ.ศ. 2555, 2556- รองชนะเลิศ - เยาวชนหญิงชิงแชมป์เอเชีย 2002 ที่ประเทศเวียดนามเครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นจตุตถดิเรกคุณาภรณ์ (จ.ภ.)</doc>
