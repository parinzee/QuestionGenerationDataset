<doc id="136480" url="https://th.wikipedia.org/wiki?curid=136480" title="พจน์ อานนท์">พจน์ อานนท์ พชร์ หรือ พจน์ มีชื่อจริงว่า เกิดเมื่อวันที่ 31 ธันวาคม พ.ศ. 2508 ที่จังหวัดพังงา เป็นคนสุดท้อง เติบโตมาในครอบครัวที่เลี้ยงแบบให้สู้ชีวิต คิด และตัดสินใจอะไรด้วยตัวเอง จบการศึกษาระดับชั้นมัธยมศึกษาตอนปลายจากโรงเรียนมัธยมวัดด่านสำโรง จังหวัดสมุทรปราการ ปัจจุบันมีอาชีพเป็นผู้กำกับหนังและพิธีกร พชร์เริ่มทำงานด้วยการเป็นผู้จัดการฝ่ายขายโฆษณาของนิตยสารเธอกับฉัน ต่อมาในปี 2530 ได้ขึ้นเป็นบรรณาธิการนิตยสารฉบับเดียวกัน หลังจากนั้นได้เป็นผู้ก่อตั้งนิตยสารสำหรับวัยรุ่นหลายฉบับรวมถึงเป็นแมวมองมีชื่อ เมื่อสมัยเป็นบรรณาธิการนิตยสารชื่อดังอย่าง เธอกับฉัน,พจน์ อานนท์,อานนท์ ได้ปลุกปั้นให้ดาราแจ้งเกิดในวงการมาแล้วหลายต่อหลายคนหลายยุคต่อเนื่องกันมา ตั้งแต่ แอนดริว เกร้กสัน, ปราโมทย์ แสงศร,เต๋า สโรชา วาทิตตพันธ์, มอส ปฏิภาณ ปฐวีกานต์, เต๋า สมชาย เข็มกลัด, อั๊ต อัษฎา พานิชกุล,จอน ดีแลน,เล็ก ศรันย์ ,ฟิล์ม รัฐภูมิ, โดม ปกรณ์ ลัม, ฝันดี ฝันเด่น จรรยาธนากร,กิ๊ฟต์ วรรธนะ กัมทรทิพย์,ฟลุ๊ค เกริกพล มัสยวานิช,โจ๊กเกอร์ นพชัย ,ตั๊ก บริบูรณ์,ออย ธนา,แทค ภรัณยูเป็นต้น กระทั่งในปัจจุบันพชร์ได้ผันตัวเองมาเป็นผู้กำกับหนังจนมีชื่อเสียงมาแล้วหลายต่อหลายเรื่อง แต่ก็ยังไม่หยุดเป็นแมวมอง มองหาหนุ่มสาวหน้าตาดีหรือมีบุคลิกโดดเด่นมาร่วมเล่นหนังให้ตัวเองอยู่บ่อยครั้ง เช่น เจษฎ์พิพัฒ ติละพรพัฒน์, เทพพิทักษ์ แอสละ หรือน้องน้ำเต้า ด้านภาพยนตร์ เขาเริ่มจากเป็นผู้ช่วยผู้กำกับภาพยนตร์เรื่อง สะแด่วแห้ว (2535) ของค่ายไฟว์สตาร์ ต่อมาในปี 2538 ได้รับเป็นผู้กำกับเต็มตัว กับภาพยนตร์เรื่อง สติแตก สุดขั้วโลก เป็นเรื่องแรกได้สร้างชื่อเสียง ผลงานที่ต่อเนื่องมาได้แก่ 18 ฝนคนอันตราย, ปล้นนะยะ, เอ๋อเหรอ, ไฉไล, หอแต๋วแตก, เพื่อน...กูรักมึงว่ะ ผลงานล่าสุดคือ หลวงพี่แจ๊ส 4G กัดกระชากเกรียน 888 แรงทะลุนรก และ หลวงพี่แจ๊ส5Gผลงานพิธีกรผลงานพิธีกร. - บันเทิง 108 (2556 - ปัจจุบัน) ช่อง 8 - แต๋ววาไรตี้ คู่กับ จาตุรงค์ มกจ๊ก ช่อง 8 - เสียงสวรรค์พิชิตฝัน (กรรมการ) ช่อง 8 - กิ๊กดู๋สงครามเพลง (กรรมการ) ช่อง 7 - โป๊ะแตก (6 มีนาคม 2560 - ปัจจุบัน) ช่อง ไทยรัฐทีวีผลงานกำกับผลงานกำกับ. - 2538 สติแตกสุดขั้วโลก ไฟว์สตาร์ โปรดักชั่น - 2540 18 ฝน คนอันตราย ไฟว์สตาร์ โปรดักชั่น - 2543 โกซิกซ์ โกหกปลิ้นปล้อน กะล่อนตอแหล ไฟว์สตาร์ โปรดักชั่น - 2546 ว้ายบึ้ม! เชียร์กระหึ่มโลก ไฟว์สตาร์ โปรดักชั่น - 2547 ปล้นนะยะ อาร์เอส ฟิล์ม - 2548 เอ๋อเหรอ สหมงคลฟิล์ม อินเตอร์เนชั่นแนล - 2549 ไฉไล สหมงคลฟิล์ม อินเตอร์เนชั่นแนล - 2550 หอแต๋วแตก ไฟว์สตาร์ โปรดักชั่น - 2550 เพื่อน...กูรักมึงว่ะ สหมงคลฟิล์ม อินเตอร์เนชั่นแนล - 2550 เหยิน เป๋ เหล่ เซมากูเตะ พระนครฟิลม์ - 2552 แต๋วเตะตีนระเบิด พระนครฟิลม์ - 2552 หอแต๋วแตกแหกกระเจิง พระนครฟิลม์ - 2553 ตายโหง พระนครฟิลม์ - 2553 เการักที่เกาหลี Sorry ซารางเฮโย พระนครฟิลม์ - 2554 หอแต๋วแตกแหวกชิมิ พระนครฟิลม์ - 2554 ศพเด็ก 2002 พระนครฟิลม์ - 2554 สมอลล์รูกูแนว พระนครฟิลม์ - 2555 ปล้นนะยะ 2 เมโทรฟิล์ม-พระนครฟิลม์ - 2555 หอแต๋วแตกแหกมว๊ากก พระนครฟิลม์ - 2556 ม.6/5 ปากหมาท้าผี พระนครฟิลม์ - 2557 ตายโหง ตายเฮี้ยน พระนครฟิลม์ - 2557 ม.6/5 ปากหมาท้าแม่นาค พระนครฟิลม์ - 2557 วัยเป้งง นักเลงขาสั้น พระนครฟิลม์ - 2557 สตรีเหล็ก ตบโลกแตก พระนครฟิลม์ - 2558 ม.6/5 ปากหมาท้าผี III พระนครฟิลม์ - 2558 เลิฟเฮี้ยว เฟี้ยวต๊อด พระนครฟิลม์ - 2558 หอแต๋วแตก แหกนะคะ พระนครฟิลม์ ร่วมกับ โมโนฟิล์ม - 2559 หลวงพี่แจ๊ส 4G - มูฟวี่ ฮีโร่ ร่วมกับ เอ็ม พิคเจอร์ส - 2559 888 แรงทะลุนรก - มูฟวี่ ฮีโร่ ร่วมกับ เอ็ม พิคเจอร์ส - 2560 กัดกระชากเกรียน - มูฟวี่ ฮีโร่ ร่วมกับ เอ็ม พิคเจอร์ส - 2561 ตุ๊ดตุ่กู้ชาติ - มูฟวี่ ฮีโร่ ร่วมกับ เอ็ม พิคเจอร์ส - 2561 หลวงพี่แจ๊ส 5G - มูฟวี่ ฮีโร่ ร่วมกับ เอ็ม พิคเจอร์ส - 2561 หอแต๋วแตก อีนี่แหกนะนาย - มูฟวี่ ฮีโร่ ร่วมกับ เอ็ม พิคเจอร์สผลงานเขียนบทผลงานเขียนบท. - โกซิกซ์ : โกหก กะล่อน ปลิ้นปล้อน ตอแหล(2000) - เอ๋อเหรอ(2005) - ไฉไล(2006) - หอแต๋วแตก(2007) - เพื่อน...กูรักมึงว่ะ(2007) - เหยิน เป๋ เหล่ เซมากูเตะ(2007) - แต๋วเตะตีนระเบิด(2009) - หอแต๋วแตก แหวกชิมิ(2011) - ศพเด็ก 2002(2011) - สมอลล์รู กูแนว(2011) - ปล้นนะยะ 2 อั๊ยยยย่ะ(2012) - หอแต๋วแตก แหกมว๊ากมว๊ากกก(2012) - วัยเป้งง นักเลงขาสั้น(2014) - สตรีเหล็กตบโลกแตก(2014) - ม.6/5 ปากหมาท้าผี 3(2015) - เลิฟเฮี้ยว เฟี้ยวต๊อด(2015) - หลวงพี่แจ๊ส 4G(2016)ผลงานอื่นๆผลงานอื่นๆ. - ว๊ายบึ้ม..(เชียร์กระหึ่มโลก)(2003) ...ทำหน้าที่ ออกแบบเครื่องแต่งกาย - หัวหลุดแฟมิลี่(2008) ...ทำหน้าที่ ควบคุมการผลิต - เขี้ยวอาฆาต(2010) ...ทำหน้าที่ ผู้อำนวยการสร้างรางวัลรางวัล. - ภาพยนตร์เรื่อง “เพื่อน...กูรักมึงว่ะ” (Bangkok Love Story): ในเทศกาลภาพยนตร์ผู้สร้างอิสระ บรัสเซลส์ ประเทศเบลเยียม ครั้งที่ 34- ได้รับคัดเลือกไปฉายในเทศกาลภาพยนตร์ผู้สร้างอิสระ บรัสเซลส์ ประเทศเบลเยียม ครั้งที่ 34 (Brussels International Independent Film Festival) - ได้รับรางวัล “ภาพยนตร์ยอดเยี่ยม” (The Grand Award of the Best Movies) ในสาย International Competition และ - ได้รับรางวัลสูงสุด (The Grand Award in all Categories) จากเทศกาลภาพยนตร์นานาชาติ “34th International Independent Film Festival” ที่กรุงบรัสเซลส์ ประเทศเบลเยี่ยม - ภาพยนตร์เรื่อง “เพื่อน...กูรักมึงว่ะ” (Bangkok Love Story): ในงานประกาศผลรางวัลภาพยนตร์แห่งชาติ สุพรรณหงส์ ครั้งที่ 17 ปี 2550- ได้รับรางวัล บทภาพยนตร์ยอดเยี่ยม จาก รางวัลภาพยนตร์แห่งชาติ สุพรรณหงส์ ครั้งที่ 17 ในการประกาศรางวัลสุพรรณหงส์ ครั้งที่ 17 ปี 2550 - ภาพยนตร์เรื่อง “เพื่อน...กูรักมึงว่ะ” สามารถคว้ามาได้ทั้งสิ้น 4 รางวัลสุพรรณหงส์ ในสาขา ผู้แสดงนำชายยอดเยี่ยม บทภาพยนตร์ยอดเยี่ยม กำกับภาพยอดเยี่ยม และ บันทึกเสียงยอดเยี่ยม - 1 ใน 50 ผู้ทรงอิทธิพลแห่งปี 2550 สาขาสื่อและบันเทิง จากนิตยสาร POSITIONING - 1 ใน 10 บุคคลผู้ทรงอิทธิพลแห่งปี 2553 ในสาขาบุคคลจากแวดวงสื่อสารมวลชน จากทีมงานมติชนออนไลน์ - ได้รับฉายาผู้กำกับ 300 ล้าน จากการกำกับหนังเรื่อง “หลวงพี่แจ๊ส 4G” นำแสดงโดย แจ๊ส ชวนชื่น ในปี 2559ชีวิตส่วนตัว ชีวิตส่วนตัว. เมื่อ 15 กันยายน 2559 พชร์ อานนท์ได้เข้าอุปสมบทที่วัดสระเกศ เป็นเวลา 7 วันหลังขอพรให้หนัง “หลวงพี่แจ๊ส 4 จี” ประสบความสำเร็จในด้านรายได้ ถือเป็นการบวชครั้งที่ 2 ครั้งแรกเมื่อปี 2538 เป็นการบวชแทนคุณพ่อแม่ ครั้งที่สองนี้บวชหลังจากได้ขึ้นแทนเป็นผู้กำกับ 100 ล้านตามที่ตั้งใจ และพระอานนท์ได้ฉายาทางธรรมว่า อานนโท แปลว่า "ผู้ยินดีในธรรม" อย่างไรก็ตามเขายังคงได้รับคำด่ามากมายจากสังคมออนไลน์ จากการที่พชร์ใช้นามแฝงในการกำกับภาพยนตร์หลวงพี่แจ๊ส 4 จี แล้วหลังจากที่ภาพยนตร์ทำรายได้ขึ้นไปถึงหลักร้อยล้านบาทจึงออกมาเปิดเผยว่าเป็นตนกำกับ ทำให้ผู้คนเกิดความไม่พอใจว่าเป็นการปิดบังข้อเท็จจริงเพื่อผลประโยชน์ทางด้านยอดขาย</doc>
