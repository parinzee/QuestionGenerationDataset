<doc id="300904" url="https://th.wikipedia.org/wiki?curid=300904" title="วัดราชผาติการามวรวิหาร">วัดราชผาติการามวรวิหาร วัดราชผาติการามวรวิหาร เป็นพระอารามหลวงชั้นตรี ชนิดวรวิหาร ตั้งอยู่เลขที่ 147 ถนนราชวิถี แขวงวชิรพยาบาล เขตดุสิต กรุงเทพมหานครอาณาเขตอาณาเขต. - ทิศเหนือ ติดกับ บ้านพระยากฤตนิรุตติ์ วังกรมหมื่นทิวากรวงศ์ประวัติ - ทิศใต้ ติดกับ สะพานกรุงธน - ทิศตะวันออก ติดกับ ถนนขาว - ทิศตะวันตก ติดกับ แม่น้ำเจ้าพระยาลักษณะพื้นที่ ลักษณะพื้นที่. เดิมเป็นรูปสี่เหลี่ยมผืนผ้า มีกำแพงล้อมรอบ นับจากถนนขาวเป็นแนวตรงไปจดแม่น้ำเจ้าพระยาด้านเหนือและใต้ แต่เดิมแรกตั้งวัดเป็นมหาสีมา แม้ถนนซังฮี้ (ถนนราชวิถี) ผ่านเข้าออกวัดไม่สะดวกในการทำสังฆกรรม พระเจ้าวรวงศ์เธอ กรมหลวงชินวรสิริวัฒน์ สมเด็จพระสังฆราชเจ้า วัดราชบพิธสถิตมหาสีมารามราชวรวิหาร จึงโปรดให้สมเด็จพระพุทธโฆษาจารย์ (เจริญ ญาณวโร) วัดเทพศิรินทราวาส จัดผูกพันธสีมาเฉพาะเขตพระอุโบสถ เมื่อวันที่ 15 สิงหาคม พ.ศ. 2471 กำหนดเขตกว้าง 9 เมตร ยาว 28 เมตรประวัติ ประวัติ. วัดราชผาติการาม เป็นวัดโบราณ เดิมชื่อวัดส้มเกลี้ยง เดิมตั้งอยู่บ้านญวณ หลังโรงเรียนเซนต์คาเบรียล ต่อมาได้ร้างลง เพราะชาวญวณอพยพมาบริเวณนั้น ได้รื้อเอาอิฐไปสร้างสถานที่ต่าง ๆ จนแทบไม่เหลือสภาพวัด พระบาทสมเด็จพระนั่งเกล้าเจ้าอยู่หัวจึงโปรดให้สมเด็จพระเจ้าน้องยาเธอ เจ้าฟ้าฯ กรมขุนอิศเรศรังสรรค์ สร้างวัดขึ้นใหม่ เป็นการผาติกรรมแทนวัดส้มเกลี้ยงและได้พระราชทานนามใหม่ว่าวัดราชผาติการาม อันหมายถึงวัดที่พระราชาทรงผาติกรรมแลกเปลี่ยน ทดแทน ให้เจริญขึ้น เมื่อปี พ.ศ. 2379 และภายหลังก็ขึ้นทะเบียนวัดราชผาติการามเป็นพระอารามหลวง การสร้างวัดในสมัย ร.3 ยังไม่แล้วเสร็จก็สวรรคตเสียก่อน ครั้งถึงสมัยพระบาทสมเด็จพระจอมเกล้าเจ้าอยู่หัว โปรดเกล้าฯ ให้กรมหมื่นชาญไชยบวรยศปฏิสังขรณ์ ต่อมา จนถึงรัชสมัยพระบาทสมเด็จพระจุลจอมเกล้าเจ้าอยู่หัว โปรดให้พระยาราชสงคราม (กร หงสกุล) เป็นแม่งานย้ายหมู่กุฏีที่ถูกถนนราชวิถี (ซังฮี้) ตัดผ่านไปสร้างไว้ผ่านด้านเหนือ สร้างกำแพงล้อมรอบให้เป็นเขตวัดการปรับปรุงก่อสร้างและปฏิสังขรณ์วัดราชผาติการาม ได้ดำเนินมาทุกสมัย โดยเฉพาะสมัยสมเด็จพระมหาวีรวงศ์ (วิน ธมฺมสาโร) เป็นเจ้าอาวาส ได้บูรณปฏิสังขรณ์ ก่อสร้างอาคารเสนาสนะต่าง ๆ มากมาย นำความเจริญมาสู่วัดราชผาติการามลำดับเจ้าอาวาสลำดับเจ้าอาวาส. 1. พระครูโกณฑัญญูธรรมธาดา (ดิศ) เป็นสัทธิวิหาริกของพระบาทสมเด็จพระจอมเกล้าเจ้าอยู่หัว 2. พระภัทรธรรมธาดา (แจ้ง) ครองวัดประมาณ 8-9 ปี พระบาทสมเด็จพระจุลจอมเกล้าเจ้าอยู่หัวทรงย้ายให้ไปเป็นเจ้าคณะจังหวัดสงขลา ที่วัดมัชฌิมาวาส จังหวัดสงขลา 3. พระครูโกฑัญญูธรรมธาดา (โต) ภายหลังลาสิกขาไปรับใช้ราชการใน จ.พระนคร (ภายหลังคือเขตพระนคร) 4. พระครูวินัยธร (จันทร์) ได้ย้ายมาจากโสมนัส ภายหลังลาสิกขาไปรับใช้ราชการใน จ.พระนคร (ภายหลังคือเขตพระนคร) 5. พระภัทรธรรมธาดา (แจ้ง ภทฺทิโย) กลับมาจากสงขลา พระบาทสมเด็จพระจุลจอมเกล้าเจ้าอยู่หัวโปรดเกล้าให้เป็นเจ้าอาวาสดังเดิม 6. พระภัทรสีลสังวร (เทศ) วัดราชบพิธสถิตมหาสีมารามได้ย้ายมาเป็นเจ้าอาวาส 7. พระครูวินยาณลังการ (เย็น) ภายหลังสมเด็จพระมหาสมณเจ้า กรมพระยาวชิรญาณวโรรส รับสั่งให้ย้ายไปวัดราชาธิวาสราชวรวิหาร 8. พระธรรมวิโรจน์ (เชย) พระบาทสมเด็จพระมงกุฏเกล้าเจ้าอยู่หัวได้โปรดเกล้ามาจากวัดราชาธิวาส 9. พระศาสนโศภน (ปลอด อตฺถการี) ภายหลังพระบาทสมเด็จพระมงกุฏเกล้าเจ้าอยู่หัวโปรดเกล้าให้ไปเป็นเจ้าอาวาสวัดราชาธิวาส 10. พระวิบูลศีลขันธ์ (จำเรียง) ภายหลังสมเด็จพระสังฆราชเจ้า กรมหลวงวชิรญาณวงศ์ โปรดให้ย้ายไปอยู่วัดราชาธิวาส 11. สมเด็จพระมหาวีรวงศ์ (วิน ธมฺมสาโร) เจ้าอาวาสวัดรูปที่ 11มีผลงานเด่นคือได้ไปแสดงพระธรรมเทศนาถวายแก่พระบาทสมเด็จพระเจ้าอยู่หัวภูมิพลอดุลยเดชมหาราช เรื่อง พระมหาชนก จนสมเด็จพระเจ้าอยู่หัว ได้ทรงพระราชนิพนธ์ พระมหาชนกขึ้น 12. พระธรรมปัญญาจารย์ (สุพจน์ ปภสฺสโร) ได้รับแต่งตั้งจากพระพรหมมุนี (วิชมัย ปุญฺญาราโม) วัดบวรนิเวศ เป็นเจ้าอาวาส 13. พระธรรมปาโมกข์ (สุนทร สุนทราโภ) ดำรงตำแหน่งเจ้าอาวาสและเจ้าคณะเขตดุสิต (ธรรมยุต) รูปปัจจุบัน มีผลงานเด่นคือการเป็นองค์ประธานในการสร้าง วัดป่าสิริวัฒนวิสุทธิ์ ในพระองค์ฯ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์</doc>
