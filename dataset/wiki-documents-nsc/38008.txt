<doc id="38008" url="https://th.wikipedia.org/wiki?curid=38008" title="ลอร่า มิเชล เคลลี่">ลอร่า มิเชล เคลลี่ ลอร่า มิเชล เคลลี่ (Laura Michelle Kelly) นักแสดง และนักดนตรีชาวอังกฤษ เกิดเมื่อปี ค.ศ. 1981 แต่เต็มไปด้วยพรสวรรค์ทั้งในด้านการร้องเพลงและการแสดง โดยก่อนหน้าที่ Laura จะเริ่มทำอัลบั้มเดี่ยวชุดแรกของตัวเอง เธอเคยเป็นแสดงนำในละครเพลงที่มีชื่อว่า ‘Mary Poppins’ ซึ่งเรียกได้ว่าประสบความสำเร็จเป็นอย่างมาก เพราะทำให้เธอได้รับรางวัล Best Actress สาขาละครเพลงจากงาน Olivier Awards ในปี 2005 มาแล้ว ในบทของ Mary Poppins นอกจากนี้เธอยังมีผลงานการแสดงละครเพลงอีกมากมาย ได้แก่ Beauty and the Beast, Whistle Down The Wind as Swallow (2000), Les Miserables, Mama Mia!, My Fair Lady และ Fiddler on The Roof เป็นต้น ผลงานเพลงชุดแรกของ Laura กับค่ายเพลงสากลยักษ์ใหญ่ EMI Angel ซึ่งเมื่อซิงเกิ้ลแรก ‘There Was A Time’ ออกอากาศไปไม่กี่อาทิตย์ ก็ได้ขึ้นชาร์ตเป็นเพลงเด่นประจำสัปดาห์ของทางสถานีวิทยุช่อง BBC 2 ทันที อัลบั้มเดี่ยวนี้ของเธอมีชื่อว่า ‘The Storm Inside’ เต็มไปด้วย 12 เพลงเพราะที่ฟังแล้วน่าทึ่งมากๆ เพราะเป็นการนำเอาเพลงเก่ากลับมาร้องคัฟเวอร์ใหม่ในสไตล์ของ Laura ด้วยน้ำเสียงคุณภาพ พร้อมเพลงใหม่อีก 6 เพลงที่เธอร่วมแต่งเนื้อเพลงในอัลบั้มนี้ด้วย ได้แก่ เพลง There Was A Time, Butterflies และ The Storm Inside นอกจากนี้เธอยังได้นักแต่งเพลงมือหนึ่งอีกหลายคนมาร่วมงานในอัลบั้มนี้อีกด้วย อาทิเช่น Jamie Cullum, Guy Chambers, Pete Vetesse, Felex Howard และ Neil Hannon ส่วนเพลงที่น่าจับตามองในอัลบั้มนี้ ได้แก่ เพลง Sweet Solution ที่แต่งโดย Jamie Cullum ซึ่งเขาบอกว่าได้แต่งเพลงนี้ให้กับ Laura เป็นพิเศษ</doc>
