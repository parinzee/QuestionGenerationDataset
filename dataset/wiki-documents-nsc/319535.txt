<doc id="319535" url="https://th.wikipedia.org/wiki?curid=319535" title="ดรีมเวิกส์">ดรีมเวิกส์ ดรีมเวิกส์พิกเจอส์ () หรือเป็นที่รู้จักในชื่อ ดรีมเวิกส์, แอลแอนซี (DreamWorks, LLC), ดรีมเวิกส์ เอสเคจี (DreamWorks SKG), ดรีมเวิกส์สตูดิโอส์ (DreamWorks Studios) หรือ ดีดับเบิลยูสตูดิโอส์, แอลแอลซี (DW Studios, LLC) เป็นสตูดิโอผลิตภาพยนตร์อเมริกัน ที่พัฒนา ผลิต และจัดจำหน่ายภาพยนตร์ วิดีโอเกมและรายการโทรทัศน์ บริษัทผลิตหรือจัดจำหน่ายภาพยนตร์มากกว่า 10 เรื่องที่มีรายได้มากกว่า 100 ล้านดอลลาร์สหรัฐ ภาพยนตร์ที่ประสบความสำเร็จที่สุดคือเรื่อง Shrek 2 ดรีมเวิกส์ เริ่มต้นขึ้นในปี 1994 จากความพยายามอย่างมากของผู้มีอำนาจในวงการสื่อ อย่าง สตีเวน สปีลเบิร์ก, เจฟฟรีย์ แคตเซนเบิร์ก และเดวิด เกฟเฟน (ชื่อ SKG มาจากสกุลของทั้ง 3 คน) ที่จะสร้างสตูดิโอฮอลลีวูดใหม่ โดยในเดือนธันวาคม ค.ศ. 2005 ผู้ก่อตั้งเห็นด้วยที่จะขายสตูดิโอนี้ให้กับทางเวียคอม บริษัทแม่ของพาราเมาต์พิกเจอส์ การขายได้เสร็จสิ้นในเดือนกุมภาพันธ์ ค.ศ. 2006 ต่อมาในปี 2008 ดรีมเวิกส์ออกมาประกาศยุติหุ้นส่วนกับพาราเมาต์ และเซ็นสัญญาด้วยเงินจำนวน 1.5 พันล้านดอลลาร์สหรัฐ ในการผลิตภาพยนตร์กับ รีไลแอนซ์เอดีเอกรุ๊ป ของอินเดีย รีไลแอนซ์ให้เงินกรรมสิทธิหุ้นส่วน 325 ล้านดอลลาร์สหรัฐ เป็นเงินทุนในการสร้างสตูดิโอดรีมเวิกส์ใหม่ ให้แยกออกมา โดยรีไลแอนซ์เป็นเจ้าของ 50% ซึ่งนำโดยอนิล แอมบานิ บริษัทดรีมเวิกส์แอนิเมชันเอสเคจี ที่แยกออกมาจากดรีมเวิกส์ในปี 2004 โดยภาพยนตร์จัดจำหน่ายทั่วโลกโดยพาราเมาต์ แต่สำหรับสตูดิโอแอนิเมชันแล้ว ยังคงเป็นอิสระจากพาราเมาต์/เวียคอม</doc>
