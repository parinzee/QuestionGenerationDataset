<doc id="945610" url="https://th.wikipedia.org/wiki?curid=945610" title="วัดพุทธบารมี ไต้หวัน">วัดพุทธบารมี ไต้หวันวัดพุทธบารมี ไต้หวัน (Buddhabaramee Buddhist Temple) วัดพุทธบารมี ไต้หวัน (Buddhabaramee Buddhist Temple). 1. ประวัติแม่แบบ:Generated from วัดพุทธบารมี  (Buddhabaramee Buddhist Temple) ตั้งขึ้นเมื่อปี พ.ศ. 2552   ณ อำเภอหย่งคัง  เมืองไถหนาน  ประเทศสาธารณรัฐจีนไต้หวัน (เขตภาคไต้) ใกล้กับเมืองเกาสง ซึ่งเป็น หัวเมืองเศษฐกิจ ท่าเรือขนส่งสินค้า ที่สำคัญของ ไต้หวัน  อำเภอหย่งคัง เป็นอำเภอที่มี คนไทยมาอาศัยอยู่ เป็นจำนวนมากพอประมาณ โดยกระจายกันอยู่ ทั้งที่มาทำงานในโรงงานอุตสาหกรรม และมีครอบครัวตั้งรกรากอยู่ที่นี่  ชาวไทยที่อยู่ที่นี่จึงได้รวมกลุ่มกันและมีมติ ร่วมกัน   อาราธนานิมนต์ พระสงฆ์ ไทย มาจำพรรษาเพื่อที่จะเป็นศูนย์รวมจิตใจของคนไทยที่พำนักอาศัยอยู่ในเขตภาคไต้ ซึ่งวัดไทย ที่ได้ขึ้นทะเบียนต่อ สำนักงานพระพุทธศาสนาแห่งชาติ ของไทย ในไต้หวัน นั้น มี เพียง 2 วัด แต่ทั้งหมดจะตั้ง อยู่ ทางภาคเหนือ ซึ่งมีคนไทยอยู่หนาแน่นกว่า หากต้องการจะทำกิจกรรมทางพุทธศาสนา ก็ต้องเดินทางไป เป็นเวลา กว่า 1 วัน  จึงทำให้ลำบากและมีข้อจำกัดอยู่หลายประการ          วัดพุทธบารมี (วัดไทยธรรมยุต)จึงได้ถูกจัดตั้งขึ้นเป็นวัดไทยวัดแรกในเขตภาคไต้ เพื่อเป็นศูนย์รวมจิตใจและทำกิจกรรมทางด้านพระพุทธศาสนานิกายเถรวาท โดยมี ชาวไทยที่มีครอบครัวตั้งรกรากอยู่ที่นี่ ได้มีมติร่วมกัน โดยเบื้องต้นได้เช่าอาคารจัดตั้งเป็นสำนักสงฆ์โดยมี พระครูวินัยธรทรงศักดิ์ วุฑฺฒิโก  และคณะมาพำนักเป็นคณะแรกระยะ 6 เดือน หลังจากนั้น ท่านมีศาสนกิจที่จะต้องกลับประเทศไทย จึงได้กราบเรียนท่านพระเดชพระคุณพระกิตติสารมุนี เจ้าอาวาสวัดชูจิตธรรมาราม ใด้เมตตานิมนต์พระมาอยู่จำพรรษาแทน พระเดชพระคุณพระกิตติสารมุนี  จึงได้นิมนต์ พระมหามงคล ถิรมงฺคโล  พระธรรมทูตรุ่นที่ 15  มาจำพรรษา และดำเนินกิจกรรมด้านพระพุทธศาสนาร่วมกับศรัทธาอุบาสก อุบาสิกา ทั้งชาวไทยและชาวไต้หวัน          หลังจากนั้นท่านพระเดชพระคุณพระกิตติสารมุนี เจ้าอาวาสวัดชูจิตธรรมาราม (พระอารามหลวง) และพระเดชพระคุณพระอรรถกิจโกศล ผู้ช่วยเจ้าอาวาสวัดพระรามเก้ากาญจนาภิเษก ก็ได้เดินทาง มาเยี่ยมชมกิจกรรมและได้มาร่วมตั้งชื่อวัด และวางแนวทางนโยบาย วัตถุประสงค์ ในการบริหาร ของวัดให้ชัดเจนมากยิ่งขึ้น โดยจัดตั้งบริหารในนาม สาขาของวัดชูจิตธรรมาราม ในมหาวชิราลงกรณราชวิทยาลัย  เพื่อต่อยอดการศึกษา ของพระภิกษุสามเณร ที่จะมาปฏิบัติศาสนกิจ ในต่างประเทศ เมื่อ ศึกษาจบในระดับชั้นต่าง ๆ ของ โรงเรียนมหาวชิราลงกรณราชวิทยาลัย          ปัจจุบัน มี พระครูปลัด มงคล ถิรมงฺคโล วิทยฐานะ นักธรรมเอก เปรียญธรรม 3 ประโยค ปริญญาโท ศึกษาศาสตร์มหาบัณฑิต   เป็นเจ้าอาวาส   เริ่มรวบรวมศรัทธาพุทธศาสนิกชน เป็นเวลา 9 ปี โดยทางวัดได้จัดกิจกรรมด้านการเผยแผ่ พระพุทธศาสนา ตามพุทธประเพณี ในวันสำคัญต่าง ๆ ปัจจุบันวัดเป็นที่รู้จักของพุทธศาสนิกชนชาวไทยและชาวไต้หวันเป็นอย่างดี เป็นศูนย์ร่วมทางจิตใจและมีโครงการจะซื้อที่ดินเพื่อดำเนินการในการวางโครงการก่อสร้างศาสนถาวรวัตถุ ต่อไปตามลำดับ  ปัจจุบันนี้ปี พ.ศ. 2561 วัดพุทธบารมีได้ซื้ออาคารตึก 4  ชั้น จำนวน 1 หลัง และพื้นที่อีกจำนวนหนึ่ง เพื่อต่อเติมตกแต่งเป็นศาลาอเนกประสงค์บัดนี้ได้ดำเนินการเสร็จเรียบร้อย โดยได้ดำเนินการผ่อนชำระธนาคารอาคารสงเคราะห์จำนวน 8.5 ล้านหยวน จนแล้วเสร็จ ซึ่งถือได้ว่าเป็นการประดิษฐานพระพุทธศาสนานิกายเถรวาทและเป็นสถานที่รวมจิตใจในการประกอบกิจกรรมอันเป็นบุญกุศลพัฒนาจิตเจริญภาวนาของพุทธศาสนิกชนชาวไทยในไต้หวันและพุทธศาสนิกชนชาวไต้หวันได้ในระดับหนึ่งจนถึงปัจจุบัน 2. พระภิกษุจำพรรษา ประจำปี 2561          รายนามพระภิกษุจำพรรษา ณ อารามนี้ มีจำนวน 7 รูป ดังนี้        1. พระครูปลัด มงคล ถิรมงฺคโล (กมลคร)         ตำแหน่ง เจ้าอาวาสวัดพุทธบารมี อายุ 37 ปี พรรษา 17  วิทยาฐานะ นธ.เอก, ป.ธ.3, ศน.บ., ศศ.ม. พระธรรมทูตไปต่างประเทศ(ธรรมยุต) รุ่นที่ 15/2552 สังกัดเดิม วัดชูจิตธรรมาราม ตำบลสนับทึบ อำเภอวังน้อย จังหวัดพระนครศรีอยุธยา        2. พระมหาพิทยา  อุฏฺฐาโน (จันทร์วงษ์)          ตำแหน่ง ผู้ช่วยเจ้าอาวาสและเลขานุการ อายุ 30 ปี พรรษา 10  วิทยาฐานะ นธ.เอก, ป.ธ.6, ศน.บ., คม. สังกัดเดิม มกุฏกษัตริยาราม เขตพระนคร กรุงเทพมหานคร      3. พระมหาริก เปมิโก (เปรินทร์)         ตำแหน่ง ผู้ช่วยเจ้าอาวาสและกรรมการ อายุ 29 ปี พรรษา 7 วิทยาฐานะ นธ.เอก, ป.ธ.9, พธ.ม., พระธรรมทูตไปต่างประเทศ(ธรรมยุต) รุ่นที่ 24/2561 สังกัดเดิม วัดชูจิตธรรมาราม ตำบลสนับทึบ อำเภอวังน้อย จังหวัดพระนครศรีอยุธยา        4. พระสุรสิทธิ์  โชติวํโส (เกษสถล)          ตำแหน่ง ผู้ช่วยเจ้าอาวาสและกรรมการ อายุ 28 ปี พรรษา 6  วิทยาฐานะ นธ.เอก, ศน.บ., พระธรรมทูตไปต่างประเทศ(ธรรมยุต) รุ่นที่ 24/2561 สังกัดเดิม วัดศรีจันทร์ พระอารามหลวง ตำบลในเมือง อำเภอเมือง จังหวัดขอนแก่น        5. พระครูสังฆรักษ์ วิวัฒนะ กตสาโร          ตำแหน่ง ผู้ช่วยเจ้าอาวาสและกรรมการ อายุ 27 ปี พรรษา 6  วิทยาฐานะ นธ.เอก, ป.ธ.1-2, ศน.บ. สังกัดเดิม วัดศรีจันทร์ พระอารามหลวง ตำบลในเมือง อำเภอเมือง จังหวัดขอนแก่น        6. พระมหาประพันธ์ สุรพนฺโธ (เอื้อเฟื้อ)          ตำแหน่ง ผู้ช่วยเจ้าอาวาสและกรรมการ อายุ 26 ปี พรรษา 6  วิทยาฐานะ นธ.เอก, ป.ธ.3, วท.บ. พระธรรมทูตไปต่างประเทศ(ธรรมยุต) รุ่นที่ 24/2561 สังกัดเดิม วัดศรีจันทร์ พระอารามหลวง ตำบลในเมือง อำเภอเมือง จังหวัดขอนแก่น              7. พระภูมิมิณทร์  ถิรภทฺโท (มีอุตสา)          ตำแหน่ง ผู้ช่วยเจ้าอาวาสและกรรมการ อายุ 24 ปี พรรษา 2  วิทยาฐานะ นธ.เอก, ปธ.1-2, ศน.บ., สังกัดเดิม วัดศรีจันทร์ พระอารามหลวง ตำบลในเมือง อำเภอเมือง จังหวัดขอนแก่น   </doc>
