<doc id="650965" url="https://th.wikipedia.org/wiki?curid=650965" title="คิม ยุน-อก">คิม ยุน-อก คิม ยุน-อก (; 26 มีนาคม พ.ศ. 2490) เป็นอดีตสุภาพสตรีหมายเลขหนึ่งของประเทศเกาหลีใต้ ด้วยเป็นภริยาของอี มย็อง-บักประวัติ ประวัติ. คิม ยุน-อก สำเร็จการศึกษาจากโรงเรียนมัธยมหญิงแทกูในปี พ.ศ. 2509 และเข้าศึกษาต่อที่มหาวิทยาลัยหญิงอีฮวา จนสำเร็จการศึกษาศิลปศาสตรบัณฑิตจากสาขาสุขศึกษาและการจัดการในปี พ.ศ. 2513 เธอสมรสกับอี มย็อง-บัก เมื่อวันที่ 19 ธันวาคมปีเดียวกันนั้น ทั้งคู่มีบุตรด้วยกัน 4 คน เป็นชายหนึ่งและหญิงอีกสามคน ครอบครัวของเธอทำบริษัทก่อสร้างในแทกู ก่อนการเข้ารับตำแหน่งประธานาธิบดีของนายอี ครอบครัวของเธอพำนักอยู่ในกาโฮดง (Gahoedong) ในปี พ.ศ. 2538 เธอสำเร็จการศึกษาหลักสูตรผู้นำสำหรับหญิงขั้นสูง (Advanced Leadership Program for Women) อันดับที่ 1 ณ สถาบันเดิมของเธอ ในปี พ.ศ. 2539 สำเร็จหลักสูตรผู้บริหารหญิงชั้นสูงอันที่ 7 ของมหาวิทยาลัยย็อนเซ และในปี พ.ศ. 2544 สำเร็จหลักสูตรผู้บริหารหญิงจากมหาวิทยาลัยซุกมย็อง ในปี พ.ศ. 2554 เธอเป็นประธานศิษย์เก่าของหลักสูตรผู้บริหารหญิงระดับสูงของมหาวิทยาลัยย็อนเซเรื่องอื้อฉาวการคอรัปชั่นในครอบครัวเรื่องอื้อฉาว. การคอรัปชั่นในครอบครัว. - ญาติที่เป็นหญิงของเธอ ชื่อ คิม อก-ฮี (김옥희) มีส่วนในการรีดไถเงินเมื่อปี พ.ศ. 2551 - ญาติที่เป็นชายคนหนึ่งมีส่วนฉ้อโกงกับธนาคารเจลเซฟวิง (Jeil Savings Bank) เมื่อปี พ.ศ. 2554 และภายหลังพบว่าเขามีความผิดจริง - ในปี พ.ศ. 2555 เธอ รวมทั้งสามี น้องสามี และบุตรชาย ถูกเรียกตัวให้ปากคำ หลังพบความผิดปกติจากการซื้อที่ดินราคาถูกกว่าท้องตลาด</doc>
