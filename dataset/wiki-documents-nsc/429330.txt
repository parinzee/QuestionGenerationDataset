<doc id="429330" url="https://th.wikipedia.org/wiki?curid=429330" title="บัญญัติผ่าแปด">บัญญัติผ่าแปด บัญญัติผ่าแปด เป็นสตูดิโออัลบั้มชุดที่ 2 ของไฮ-ร็อก ออกวางจำหน่ายและเผยแพร่ในเดือนกันยายน พ.ศ. 2534 ราคาจำหน่ายตามที่ปรากฏบนปกอัลบั้ม 80 บาท อัลบั้มชุดนี้เป็นเสมือนการตอกย้ำความสำเร็จจากอัลบั้มชุดแรก คือ คนพันธุ์ร็อก ที่เผยแพร่เมื่อปีที่แล้ว โดยสมาชิกในวงได้เปลี่ยนจาก กิตติศักดิ์ คงสมัย มือกลอง ที่มีปัญหากับทางต้นสังกัดคือ อาร์.เอส.โปรโมชั่น จึงเปลี่ยนตัวมาเป็น ดำรงสิทธิ ศรีนาค มีเพลงที่ได้รับการโปรโมต คือ นานแสนนาน, นางฟ้าหรือปีศาจ, หมายเหตุพันธุ์ร็อก, ชนวนระเบิด, คือเพื่อน นอกจากนี้แล้วยังมีมิวสิกวิดีโอในเพลง นานแสนนาน ที่ถ่ายทำในระบบสามมิติเป็นครั้งแรกในประเทศไทย กำกับโดย ปรัชญา ปิ่นแก้ว แต่ทว่าภาพโดยรวมแล้ว อัลบั้มชุดนี้ประสบความสำเร็จไม่เท่ากับชุดแรกรายชื่อเพลงทีมงาน ทีมงาน. โปรดิวเซอร์: จิรพรรณ อังศวานนท์, พงษ์ศักดิ์ ภูววีรานนท์, คณิต พฤกษ์พระกานต์ มิกซ์ดาวน์: กรเณศร์ วสีนนท์ ซาวด์เอ็นจีเนียร์: ปิยะ สุดเสริฐสิน, อดิสรณ์ อมรพิทักษ์ กีตาร์ไฟฟ้า: ศิริศักดิ์ ศิริโชตินันท์ (หมู คาไลโดสโคป) , ไพบูลย์ อัชรากุล, สุรัช ทับวัง (เพลงชนวนระเบิด) กีตาร์โปร่ง: ศิริศักดิ์ ศิริโชตินันท์ (โซโล่), ไพบูลย์ อัชรากุล, พงษ์ศักดิ์ ภูววีรานนท์ เปียโน: สุรโชค สาตราภัย, ไพบูลย์ อัชรากุล คีย์บอร์ด: ปีเตร วี.อี.มารร์, อรรถพร ชูโต เบสกีตาร์: ออสมัน ซูเฟียนี่ กลอง: โรเบิร์ต ดีล่า คอรัส: สุรัช ทับวัง, อนุรักษ์ ยิ่งนคร, เสรี วิหคเหิร, ภูริช สุขารมณ์ ห้องบันทึกเสียง: บัตเตอร์ฟลายสตูดิโอ</doc>
