<doc id="512081" url="https://th.wikipedia.org/wiki?curid=512081" title="โอเปิล คอร์ซา">โอเปิล คอร์ซา โอเปิล คอร์ซา () เป็นรถยนต์นั่งขนาดเล็กมาก (Subcompact Car) ที่ผลิตโดยค่ายรถยนต์สัญชาติเยอรมัน โอเปิล เริ่มผลิตตั้งแต่ พ.ศ. 2525-ปัจจุบัน ซึ่งโอเปิล คอร์ซาเคยมีการนำเข้ามาจำหน่ายในประเทศไทยในรุ่นที่ 2 เมื่อปี พ.ศ. 2536-2538 จนในปัจจุบัน โอเปิล คอร์ซามีการผลิตในสเปนและเยอรมนีเท่านั้น โอเปิล คอร์ซา มีวิวัฒนาการตามช่วงเวลาได้ 4 Generation (รุ่น) ดังนี้รุ่นที่ 1 (พ.ศ. 2525-2536) รุ่นที่ 1 (พ.ศ. 2525-2536). โอเปิล คอร์ซา รุ่นที่ 1 ผลิตระหว่างปี พ.ศ. 2525-2536 ใช้ชื่อรุ่นว่า Corsa A ใช้เครื่องยนต์ 1.0 ,1.2 ,1.3 ,1.4 ,1.5 และ 1.6 ลิตร โดยเป็นเครื่องยนต์ดีเซลในรุ่น 1.5 ลิตร ซึ่งใช้เครื่องยนต์ร่วมกับอีซูซุ และมีตัวถัง 4 แบบคือแฮทช์แบค 3 ประตู ,แฮทช์แบค 5 ประตู ,ซีดาน 2 ประตู และซีด่าน 4 ประตู มีการประกอบในซาราโกซา ประเทศสเปน และในปี พ.ศ. 2526 ได้มีการจัดทำรุ่นสปอร์ต โดยใช้เครื่องยนต์ 1.3 ลิตร ซึ่งผลิตสำหรับการแข่งขัน British Rally Championship เท่านั้นรุ่นที่ 2 (พ.ศ. 2536-2543) รุ่นที่ 2 (พ.ศ. 2536-2543). โอเปิล คอร์ซา รุ่นที่ 2 ผลิตระหว่างปี พ.ศ. 2536-2543 โดยใช้ชื่อรุ่นว่า Corsa B มีเครื่องยนต์มากถึง 6 ขนาดประกอบด้วยเครื่องยนต์ 1.0 ,1.2 ,1.4 ,1.5 ,1.6 และ 1.7 ลิตร และมีความหลากหลายของตัวถังมากขึ้น ประกอบด้วย แฮทช์แบค 3 ประตู ,แฮทช์แบค 5 ประตู ,ซีดาน 4 ประตู ,สเตชันวากอน 5 ประตูและรถกระบะ 2 ประตู และมีระบบเกียร์ 2 แบบคือเกียร์ธรรมดา 5 สปีดและเกียร์อัตโนมัติ 4 สปีด คอร์ซารุ่นนี้ เป็นคอร์ซารุ่นแรกและรุ่นเดียวที่มีขายในประเทศไทย ซึ่งนำเข้ามาขายโดยบริษัทพระนครยนตรการ โดยรุ่นนี้เป็นโอเปิลรุ่นแรกและรุ่นสุดท้ายของโอเปิลที่ขายดีในเมืองไทย เนื่องจากในช่วงวิกฤตการณ์การเงินในเอเชีย พ.ศ. 2540 พระนครยนตรการได้นำโอเปิล เวคตร้า () เข้ามาขายในประเทศไทย แต่ก็ไม่ประสบความสำเร็จนัก จนโอเปิลต้องยุติการทำตลาดรถยนต์นั่งในประเทศไทยลงเมื่อปี พ.ศ. 2543 โดยในประเทศไทย จะมีเครื่องยนต์ 1.2 และ 1.4 ลิตรเข้ามาขายในเมืองไทย ซึ่งได้มีการตั้งชื่อรุ่น 1.2 ลิตรว่า Joy และ 1.4 ลิตรว่า Swing ซึ่งเครื่องยนต์ 1.4 ลิตรเข้ามาขายก่อนรุ่น 1.2 ลิตร และมีตัวถังเข้ามาขาย 2 แบบคือแฮทช์แบค 3 ประตูและ 5 ประตู โดยมีราคารุ่น 3 ประตูอยู่ที่ 3.7 แสนบาท และรุ่น 5 ประตูราคา 4 แสนบาท ซึ่งเป็นรถยุโรปที่ราคาถูกที่สุดในสมัยนั้นรุ่นที่ 3 (พ.ศ. 2543-2549) รุ่นที่ 3 (พ.ศ. 2543-2549). โอเปิล คอร์ซา รุ่นที่ 3 ผลิตระหว่างปี พ.ศ. 2543-2549 โดยใช้ชื่อรุ่นว่า Corsa C มีเครื่องยนต์ 6 ขนาด คือ 1.0 ,1.2 ,1.3 ,1.4 ,1.7 และ 1.8 ลิตร และมีตัวถัง 5 แบบคือแฮทช์แบค 3 ประตู ,แฮทช์แบค 5 ประตู ,ซีดาน 4 ประตู ,รถตู้ 2 ประตูและรถกระบะ 2 ประตู คอร์ซารุ่นนี้ มีการทำตลาดเฉพาะในแถบยุโรปและแอฟริกาเท่านั้น ซึ่งมีการทำตลาดในเยอรมนี ,สเปน ,บราซิล ,แอฟริกาใต้ ,อียิปต์ ,อาร์เจนตินาและเอกวาดอร์ และรุ่นนี้เป็นรุ่นแรกที่มีการใช้เกียร์กึ่งอัตโนมัติ (Semi-Automatic) มาใช้ควบคู่กับเกียร์ธรรมดาและเกียร์อัตโนมัติรุ่นที่ 4 (พ.ศ. 2549-2557) รุ่นที่ 4 (พ.ศ. 2549-2557). โอเปิล คอร์ซา รุ่นที่ 4 เริ่มผลิตในปี พ.ศ. 2549 จนถึงปัจจุบัน โดยใช้ชื่อรุ่นว่า Corsa D มีเครื่องยนต์ 6 ขนาด ประกอบด้วย 1.0 ,1.2 ,1.3 ,1.4 ,1.6 และ 1.7 ลิตร รุ่นนี้มีระบบเกียร์ 4 แบบ คือ เกียร์ธรรมดา 5 สปีด ,เกียร์ธรรมดา 6 สปีด ,เกียร์อัตโนมัติ 4 สปีด และเกียร์กึ่งอัตโนมัติ 6 สปีด และมีตัวถัง 3 แบบคือแฮทช์แบค 3 ประตู ,แฮทช์แบค 5 ประตู และรถตู้ 2 ประตู รุ่นนี้มีการทำตลาดเฉพาะในเยอรมนีและสเปนเท่านั้น และเตรียมเปลี่ยนโฉมในปี พ.ศ. 2557</doc>
