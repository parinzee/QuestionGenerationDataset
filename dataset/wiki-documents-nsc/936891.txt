<doc id="936891" url="https://th.wikipedia.org/wiki?curid=936891" title="มุสตาฟา อาซัดซอย">มุสตาฟา อาซัดซอย มุสตาฟา อาซัดซอย (พัชโต: مصطفي ازادزوي, เกิดวันที่ 24 กรกฎาคม ค.ศ. 1992) เป็นนักฟุตบอลตำแหน่งกองกลาง ปัจจุบันลงเล่นให้กับสโมสรฟุตบอลจังหวัดเชียงใหม่และทีมชาติอัฟกานิสถานประวัติ ประวัติ. อาซัดซอยเกิดในประเทศอัฟกานิสถาน และพี่ชายและพี่สาวรวมกัน 5 คน เมื่อเขาอายุ 6 เดือน ครอบครัวได้ย้ายไปที่ประเทศเยอรมนี โดยเขาได้เริ่มอาชีพกับสโมสร Delmenhorster BV ก่อนที่จะย้ายไปสโมสร VfB Oldenburg ในเวลาต่อมาสโมสรอาชีพเชียงราย ยูไนเต็ด สโมสรอาชีพ. เชียงราย ยูไนเต็ด. หลังจากที่หมดสัญญากับชัยนาท ฮอร์นบิล อาซัดซอยได้ย้ายมาเข้าร่วมสโมสรฟุตบอลเชียงราย ยูไนเต็ด ในเดือนตุลาคม ค.ศ. 2017 แบบไม่มีค่าตัวเชียงใหม่ เอฟซี (ยืมตัว) เชียงใหม่ เอฟซี (ยืมตัว). อาซัดซอยย้ายมาเชียงรายได้ไม่นาน ก็ถูกปล่อยยืมตัวให้กับสโมสรฟุตบอลจังหวัดเชียงใหม่ในไทยลีก 2 เมื่อเดือนพฤศจิกายน ค.ศ. 2017 โดยเป็นสัญญายืมตัว 1 ฤดูกาล สำหรับในฤดูกาล 2018 เมื่อวันที่ 10 มีนาคม อาซัดซอยทำประตูแรกให้กับเชียงใหม่ ในนัดที่เปิดสนามกีฬาสมโภชเชียงใหม่ 700 ปี เอาชนะระยอง เอฟซี ไปได้ 3-0ทีมชาติ ทีมชาติ. ในปี ค.ศ. 2011 อาซัดซอยลงเล่นนัดแรกให้กับทีมชาติในการแข่งขันฟุตบอลชิงแชมป์แห่งชาติเอเชียใต้ 2011 ต่อมาในเดือนกุมภาพันธ์ ค.ศ. 2013 เขาถูกเรียกตัวโดยผู้ฝึกสอน Mohammad Yousef Kargar ในการแข่งขันนัดที่พบกับศรีลังกา อาซัดซอยเป็นส่วนหนึ่งของทีมชาติในการแข่งขันฟุตบอลชิงแชมป์แห่งชาติเอเชียใต้ 2013 ซึ่งเขาทำประตูแรกในการเอาชนะภูฏาน 3-0 ในรอบแบ่งกลุ่ม และยังทำประตูในนัดชิงชนะเลิศรายการนั้น ช่วยให้เอาชนะอินเดียไปได้ 2-0 นับเป็นแชมป์เอเชียใต้สมัยแรกของอัฟกานิสถานประตูในนามทีมชาติ</doc>
