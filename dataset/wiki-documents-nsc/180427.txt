<doc id="180427" url="https://th.wikipedia.org/wiki?curid=180427" title="อู๋ เจี้ยนหาว">อู๋ เจี้ยนหาว อู๋ เจี้ยนหาว () หรือ แวนเนส อู๋ () เกิดเมื่อวันที่ 7 สิงหาคม ค.ศ. 1978 เป็นนักร้อง นักแสดง แดนเซอร์ นายแบบ นักแต่งเพลงและพิธีกร ซึ่งถูกจัดอยู่ในกลุ่มชน ABC (American-Born Chinese) เป็นที่รู้จักดีในฐานะ 1 ในสมาชิกวงบอยแบนด์ที่ดังที่สุดของไต้หวัน คือวง F4ประวัติ ประวัติ. อู๋ เจี้ยนหาวเกิดที่ ลอสแอนเจลิส แคลิฟอร์เนีย ประเทศสหรัฐอเมริกา ทำให้เขาพูดได้คล่องทั้ง 2 ภาษาคือจีนกลางและอังกฤษ เขาเคยเป็นตัวประกอบในมิวสิกวิดีโอรีมิกซ์ของ Run-DMC ในเพลง It's like That เขามีผลงานละครที่เป็นที่รู้จักอย่าง “รักใสๆ หัวใจ 4 ดวง” (Meteor Garden) ทั้งภาค 1 และ 2 (2001/2002), Peach Girl (2002), Come To My Place (2002), Star Runner (2003), Dragon Squad (2005) Kung-Fu Fighter (2007) ปี 2008 “เติมฝัน...วันรัก” (Wish To See You Again) และในปี 2009 “สถานีต่อไป...ความสุข” (Autumn's Concerto) ทางด้านผลงานเพลง เขามีโอกาสได้ออกอัลบั้มในนามวง F4 ถึง 3 อัลบั้มด้วยกัน คือ Meteor Garden (2001), Meteor Rain (2002) และ Fantasy 4 Ever (2003) จนโด่งดังไปทั่วเอเชีย และยังมีโอกาสได้ร่วมงานกับศิลปินระดับแนวหน้าหลายคน เช่น บียอนเซ่ ในเพลง Crazy in Love ในปี 2004 (วางขายเฉพาะในทวีปเอเชีย), Coco Lee ในเพลง Hip Hop Tonight ในปี 2006 รวมถึงการออกอัลบั้มคู่กับซูเปอร์สตาร์ชาวเกาหลี Kangta ในอัลบั้ม Scandal ในปี 2006 จนโด่งดังมาแล้วในประเทศเกาหลี เขามีผลงานอัลบั้มเดี่ยว คือ Body Will Sing (2002) และ อัลบั้ม V.DUBB (2007) และในปี 2008 ออกอัลบั้มรวมเพลง “Vanness In Between New Songs & Greatest Hits”</doc>
