<doc id="279901" url="https://th.wikipedia.org/wiki?curid=279901" title="ร็อคแมน">ร็อคแมน ร็อคแมน (; ) หรือ เมกะแมน () เป็นแฟรนไชส์วิดีโอเกมของแคปคอม ซึ่งมีตัวละครหลักคือ ร็อคแมน และตัวละครอื่น ๆ วิดีโอเกมร็อคแมนที่ออกจำหน่ายครั้งแรกในปี พ.ศ. 2530 เป็นเกมสำหรับเครื่องแฟมิคอม และหลังจากนั้นก็มีเกมต่าง ๆ ออกจำหน่ายมากกว่า 50 เกม สำหรับเครื่องเล่นเกมหลากหลายประเภท จนถึงวันที่ 31 ธันวาคม พ.ศ. 2553 แคปคอมได้จำหน่ายวิดีโอเกมร็อคแมนไปแล้วกว่า 29 ล้านชุด ทำให้เป็นแฟรนไชส์ที่ออกดอกออกผลมากที่สุดของบริษัท วิดีโอเกมร็อคแมนชุดดั้งเดิมประกอบด้วยเกมหลัก 10 เกม ตั้งแต่ ร็อคแมน จนถึง ร็อคแมน 10 และเกมเสริมอื่น ๆ ทั้งบนพีซีและบนเครื่องเล่นเกมพกพาอย่างเกมบอย โดยเกมชุดนี้ถือเป็นจุดกำเนิดเรื่องราวของร็อคแมนที่เป็นตัวละครแบบดั้งเดิม แต่ในขณะเดียวกันแคปคอมก็ออกเกมชุดอื่น ๆ ที่แสดงเรื่องราวในเวลาถัด ๆ มา ไม่ว่าจะเป็นเกมชุดร็อคแมน X เกมชุดร็อคแมนซีโร่ เกมชุดร็อคแมน ZX และเกมชุดร็อคแมนแดช เกมชุดเหล่านี้เล่าเรื่องราวเกี่ยวกับตัวละครต่าง ๆ ที่เกิดขึ้นบนเส้นเวลาเดียวกัน นอกจากนี้แล้วยังมีเกมชุดร็อคแมนเอ็กเซ่ และเกมชุดริวเซย์ โนะ ร็อคแมน ที่เล่าเรื่องราวที่เกิดขึ้นบนอีกเส้นเวลาหนึ่งบนโลกที่ต่างออกไป โดยเรื่องราวในริวเซย์ โนะ ร็อคแมน เกิดขึ้นสองศตวรรษหลังเรื่องราวในร็อคแมนเอ็กเซ่เส้นเวลา เส้นเวลา. เนื้อเรื่องทั้งหมด ของร็อคแมนนั้นได้รับการเปิดเผยว่าอยู่บนโลกใบเดียวกัน ยกเว้นภาคร็อคแมนเอ็กเซ่และริวเซย์โนะร็อคแมน ซึ่งแยกออกมาเป็นอีกโลกหนึ่ง- ร็อคแมนภาคตอนต้นฉบับ เนื้อเรื่องเกิดขึ้นในปี 200X ถึง 20XX- มีการโต้เถียงกันว่าเนื้อเรื่องร็อคแมนภาคแรกนั้นน่าจะเกิดขึ้นไปใน ค.ศ. 2008 และร็อคแมน 2 เกิดขึ้นในปี ค.ศ. 2009 เพราะในหนังสือประวัติของร็อคแมนอย่างเป็นทางการ ได้อ้างว่า ดร.ไลท์ ได้รับรางวัลโนเบลสาขาหุ่นยนต์ในปี ค.ศ. 2007 แต่อย่างไรก็ดีเรื่องนี้ยังไม่มีการยืนยันจากแคปคอม - ร็อคแมน X ดำเนินเรื่องในปี 21XX ประมาณ 100 ปีจากภาคคลาสสิก - ร็อคแมนซีโร่ ดำเนินรื่องในปี 22XX เป็นเวลา 102 ปีจากฉากจบของซีโร่ในร็อคแมน X6 - ร็อคแมน ZX ดำเนินเรื่องในปี 24XX เป็นเวลาประมาณ 200 ปีจากภาคซีโร่ - ร็อคแมน DASH เนื้อเรื่องต่อจากภาค ZX มาอีกหลายพันปี แต่ไม่ทราบเวลาที่แน่นอน ส่วนร็อคแมนเอ็กเซ่ ก็ดำเนินเรื่องในอีกโลกหนึ่ง โดยริวเซย์โนะร็อคแมนดำเนินเรื่องต่อมาในอีก 200 ปีซีรีส์ต่าง ๆ ของร็อคแมน ซีรีส์ต่าง ๆ ของร็อคแมน. เกมร็อค แมนนั้นเป็นเกมที่ได้รับความนิยมอย่างสูงทั่วโลก โดยเฉพาะจากแนวคิดที่ใช้อาวุธของบอสตัวหนึ่งโจมตีบอสอีกตัวหนึ่ง จนทำให้ร็อคแมนได้แตกเนื้อเรื่องออกเป็นเกมชุดหลายเกม อันได้แก่- ร็อคแมน X (Rockman X, Mega Man X) - ร็อคแมน DASH (Rockman DASH, Mega Man Legends) - ร็อคแมนเอ็กเซ่" (Rockman EXE, Mega Man Battle Network) - ร็อคแมนซีโร่ (Rockman Zero, Mega Man Zero) - ร็อคแมน ZX (Rockman ZX, Mega Man ZX) (อ่านออกเสียงว่า ร็อคแมนเซ็คส์ แต่นิยมเรียก ร็อคแมนแซดเอ็กซ์ ตามโค๊ดเนมของเกราะ Model Zx) - ริวเซย์โนะร็อคแมน (Ryūsei no Rockman, Mega Man Star Force)</doc>
