<doc id="213988" url="https://th.wikipedia.org/wiki?curid=213988" title="อเมริกาส์เน็กซต์ท็อปโมเดล ฤดูกาลที่ 12">อเมริกาส์เน็กซต์ท็อปโมเดล ฤดูกาลที่ 12 อเมริกาส์เน็กซต์ท็อปโมเดล ฤดูกาลที่ 12 (America's Next Top Model, Cycle 12) เป็นฤดูกาลที่ 12 ของอเมริกาส์เน็กซต์ท็อปโมเดล ออกอากาศครั้งแรกที่สหรัฐอเมริกา ทางช่อง CW ในวันที่ 25 กุมภาพันธ์ พ.ศ. 2552 หลังจากที่ 2 ฤดูกาลก่อนหน้านี้ได้มีผู้เข้าแข่งขันทั้งสิ้น 14 ในฤดูกาลนั้จึงกลับมาเป็น 13 คนในแบบฤดูกาลก่อนๆมา ในรอบ 6 คนสุดท้ายของฤดูกาลนี้ ได้ไปแข่งขันต่อที่ เมืองเซาเปาลู ประเทศบราซิล คำโฆษณาประจำฤดูกาลนี้คือ "Get in the Fold" และ เพลงที่ใช้ประกอบในตัวอย่างรายการคือเพลง The Fame ของ Lady Gaga ผู้ชนะของฤดูกาล คือ ทีโยน่า แอนเดอร์สัน อายุ 20 ปี จากวู๊ดสโตว์ นิวเจอร์ซี่ย์ และรางวัลของเธอก็คือการได้เซ็นสัญญากับโมเดลลิ่ง เอเจนซี่ ชื่อดัง "เอลีทโมเดลแมเนจเมนท์" ได้ถ่ายแบบ 6 หน้าเต็มลงในนิตยสาร เซเว่นทีน เซ็นสัญญา 100,000 เหรียญ กับเครื่องสำอาง CoverGirl นอกจากนี้ภาพของเธอก็ยังจะได้ขึ้นบิลบอร์ดที่อยู่ทั่วในไทม์แสควร์อีกด้วยข้อมูลการออกอากาศWhat Happens In Vegas ข้อมูลการออกอากาศ. What Happens In Vegas. ออกอากาศ : 4 มีนาคม 2552 ผู้เข้าแข่งขันทั้ง 34 คนที่ผ่านเข้าถึงรอบสุดท้ายก่อนรอบคัดเลือก ได้เดินทางไปยัง ปราสาทซีซาร์ ในเมืองลาสเวกัส ผู้เข้าแข่งขันทั้งหมดได้รับการแต่งตัวเป็นเทพธิดาแห่งโรมัน และได้ถ่ายภาพแบบโปรไฟล์ ตามด้วยการที่ผู้เข้าแข่งขันต้องแสดงการเดินแบบของตนเอง ซึ่งเจสสิก้าได้ยั่วยุผู้เข้าแข่งขันคนอื่นด้วยการพูดว่า ท่าเดินของเธอนั้นเปรียบเสมือนเทพธิดา หลังจากนั้น ตอนกลางคืนไทรา แบงส์ได้ปรากฏตัวพร้อมกับการแต่งกายในชุดของ "เทพธิดาแห่งความเลิศหรู" และได้บอกกับผู้เข้าแข่งขันทุกคนว่า เธอกำลังมองหาคนที่จะประสบความสำเร็จในแวดวงนางแบบ สำหรับรอบการสัมภาษณ์ มีสิ่งโดดเด่นที่น่าจดจำ ประกอบด้วย ลอนดอนเปิดเผยว่าเธอเป็นผู้สั่งสอนกฎศาสนาตามถนน ทาห์เลียแสดงแผลเป็นจากการถูกไหม้ แคธลีนถูกตำหนิโดยไทรา แบงส์จากการที่เธอไม่สามารถบอกได้ถึงคุณลักษณะของนางแบบ 5 ประการ แต่นำความประทับใจกลับคืนมาด้วยการบอกชื่อดีไซเนอร์ 3 คนที่เธอรู้จักและชื่นชอบ รวมไปถึงโมนิคเปิดเผยว่าเธอเป็นนักทฤษฎีด้านการก่อการร้าย ระหว่างการสัมภาษณ์ดำเนินไปนั้น แองเจลี เปิดเผยว่าเธอมีลูกสาวซึ่งเสียชีวิตไปแล้วในขณะช่วงที่เธอกำลังนอนหลับที่ท่ารถรอรับผู้เข้าแข่งขันในมหานครนิวยอร์ก การคัดออกครั้งแรกในรอบคัดเลือก ทำให้เหลือผู้เข้าแข่งขัน 21 คน ซึ่งแต่ละคนนั้นจะต้องแสดงบทบาทในการเป็นเทพธิดาเพื่อถ่ายภาพ ในขณะที่ถ่าพภาพนั้น ซานดร้า และ แองเจลี ได้เกิดการต่อสู้ปะทะคารมกันขึ้น ซึ่งส่งผลกระทบต่อการถ่าพภาพและการเดินแบบอื่นๆในภายหลัง จากนั้นไทรา แบงส์ได้คัดเลือกผู้เข้ารอบเพียงแค่ 13 คน และได้พูดปลอบใจผู้เข้าแข่งขันที่ไม่ได้รับคัดเลือกว่า อย่าหยุดที่จะพยายามเป็นนางแบบ- ช่างถ่ายภาพ : เจสสิก้า บรู๊คส์Fun and Games Fun and Games. ออกอากาศ : 4 มีนาคม 2552 หลังจากการเดินทางขึ้นสู่ยอดของตึกเอ็มไพร์ สเตท ซึ่งซีเลียได้รับกุญแจบ้านพักของฤดูกาลนี้ จากการขึ้นไปถึงคนแรกและได้รับสิทธิ์ในการเลือกที่นอนก่อนคนอื่น โดย ไนเจล บาร์คเกอร์ และ พอลลิน่า พอริซโคว่า ผู้เข้าขันแขนทั้ง 13 คนได้ย้ายเข้าสู่ที่พักในมหานครนิวยอร์กแต่ก็ได้ตระหนักว่า มีเตียงที่รองรับคนเพียง 12 เตียงเท่านั้น ซีเลียใช้สิทธิ์ที่มีเอาเตียงของซานดร้ามาเป็นของตนเอง จากนั้นไม่นานซานดร้าก็ได้เริ่มต้นสร้างปัญหาโดยการทวงเตียงนอนของตนคืน จนกระทั่งลอนดอนเป็นฝ่ายจำนนมอบเตียงนอนของเธอให้แทน ซึ่งซานดร้าก็ยังมีการโมโหใส้ผู้เข้าแข่งขันคนอื่นจากการที่ผู้เข้าแข่งขันร่วมห้องได้คุยกัน ในขณะที่เธอกำลังพยายามที่จะนอนหลับ ผู้เข้าแข่งขันได้เข้าร่วมการเดินแบบครั้งแรกของการแข่งขัน สำหรับดีไซเนอร์ Abaeté ซึ่งการเดินไม่สุดทางรันเวย์ของซานดร้าสร้างความสับสนกับให้ทุกคนเป็นอย่างมาก นอกจากนี้ความมั่นใจของทาห์เลียยังถูกทำลายโดยการที่เธอเป็นนางแบบคนเดียวที่ต้องใส่เสื้อผ้าปกปิดมิดชิด ซึ่งดีไซเนอร์ไม่ต้องการที่จะโชว์แผลเป็นของเธอ หลังจากนั้นผู้เข้าแข่งขันได้เดินทางสู่ เซ็นทรัล พาร์ค เพื่อที่จะถ่ายภาพเป็นครั้งแรก โดยการนำการละเล่นที่รู้จักเป็นอย่างดีในสมัยเด็กมาเป็นธีมในครั้งนี้ ซึ่งผู้เข้าแข่งขันแต่ละคนได้รับบทในการละเล่นต่างกันไป ดังนี้ แอลลิสัน, โฟ, ทีโยน่า, ลอนดอน และ ซีเลีย สร้างความประทับใจให้กับคณะกรรมการด้วยภาพถ่ายของพวกเธอ ในขณะที่ซานดร้า, อิสซาเบลล่า, ทาห์เลีย และ เจสสิก้า ประสบปัญหาในการถ่ายภาพให้ออกมาดูดี กรรมการทุกคนเห็นว่าภาพถ่ายของแอลลิสันดีที่สุด และเช่นเดียวกับกับฤดูกาลที่ 11 ภาพถ่ายของเธอจะถูกโชว์ในรูปแบบดิจิตอลในบ้านพักของฤดูกาลนี้ สองคนสุดท้ายที่เหลืออยู่ คือ อิสซาเบลล่า และ ซานดร้า ถึงแม้ว่าการเดินแบบบนรันเวย์และภาพถ่ายของซานดร้าจะไม่ดี แต่อิสซาเบลล่าเป็นผู้ที่ถูกคัดออก เนื่องจากไม่มีความรู้ทางด้านพื้นฐานของการเป็นนางแบบ- ผู้ที่ถูกเรียกชื่อคนแรก : แอลลิสัน ฮาร์เวร์ด - ผู้ที่ยืนเป็นสองคนสุดท้าย : อิสซาเบลล่า ฟอล์ค และ ซานดร้า ไนแอนโชก้า - ผู้ที่ถูกคัดออก : อิสซาเบลล่า ฟอล์ค - ช่างถ่ายภาพ : ฟาดิล เบอริชา - แขกรับเชิญพิเศษ : ลอร่า โพเรทสกี้Do you light the way I look? Do you light the way I look? ออกอากาศ : 11 มีนาคม 2552 ถึงเวลาของการเมคโอเวอร์ สาวๆส่วนใหญ่พอใจลุคใหม่ของตนเอง แต่โฟรู้สึกเสียใจกับการที่ต้องเสียผมกับลุคส์หวานๆไป และเป็นครั้งแรกของรายการที่นาตาลีไม่ต้องเมคโอเวอร์ใดๆทั้งสิ้น เนื่องจากเธอดูเป็นนางแบบอยู่แล้ว คืนนั้นสาวๆไปบาร์และซานดร้าก็สร้างความตึงเครียดกับอมินาทโดยแอบจิกว่าเธออาจจะเมาได้ วันต่อมา สาวๆต้องแบ่งกันเป็นทีมๆละ 3 คน เพื่อแนะนำสินค้าของ คัฟเวอร์เกิร์ล ให้กับหญิงสาวที่หามา รวมถึงการช่วยแต่งหน้า ทีม 1 ที่ประกอบด้วยอมินาท,ซีเลีย และ ซานดร้า ชนะการแข่งขันและได้ถ่ายภาพที่จะโชว์ใน วอลมาร์ท การถ่ายภาพสัปดาห์นี้ได้ให้สาวๆเป็นผู้ควบคุมแสงในเซทโดยใช้โคมไฟเรืองแสง โฟไม่สบายใจกับทรงผมใหม่ถึงกับร้องไห้ ทำให้การถ่ายภาพติดขัด ในห้องตัดสิน กรรมการรู้สึกพอใจกับภาพของ ทีโยน่า, ซีเลีย, แอลลิสัน, นาตาลี และลอนดอน แต่ผิดหวังกับที่เหลือ ถึงแม้ว่าภาพถ่ายจะออกมาได้ดี แต่โฟกลับตกเป็นสองคนสุดท้ายเพราะกรรมการกังวลว่าเธอจะไม่สามารถปรับตัวได้ในวงการแฟชั่น แต่คนที่ตกรอบคือเจสสิก้า ที่ถ่ายทอดความงามของตนเองลงในภาพถ่ายไม่ได้- ผู้ที่ถูกเรียกชื่อคนแรก : ทีโยน่า แอนเดอร์สัน - ผู้ที่ยืนเป็นสองคนสุดท้าย : โฟ พอร์เตอร์ และ เจสสิก้า ซานทิเอโก้ - ผู้ที่ถูกคัดออก : เจสสิก้า ซานทิเอโก้ - ช่างถ่ายภาพ : ไนเจล บาร์คเกอร์ - แขกรับเชิญพิเศษ : โนเล่ แมริน, จอห์น บาเรต, เอลิซซ่า สตาร์คแมนNew York's Finest New York's Finest. ออกอากาศ : 18 มีนาคม 2552 ผู้เข้าแข่งขันทั้ง 11 คนที่เหลือได้เข้าร่วมฝึกในโรงเรียนสอนมารยาทของมิสเจย์เพื่อที่จะฝึกการเดินแบบ โดยที่มี ชานทาล และ บีอังก้า ผู้เข้าแข่งขันในฤดูกาลที่ 9 มาร่วมในรายการด้วยเพื่อให้คำแนะนำกับสาวๆ ผู้เข้าแข่งขัน และเมื่อกลับถึงบ้านพักก็ได้เกิดสภาวะตึงเครียดขึ้นอีกครั้ง เนื่องจากนาตาลีได้กล่าวถึงการถ่ายภาพในสัปดาห์ที่ผ่านมาว่า ภาพของทาห์เลียนั้นดูแย่ที่สุดในกลุ่มผู้เข้าแข่งขันทั้งหมด ทีโยน่าได้รับการแปลงโฉมอีกครั้ง หลังจากที่ไทร่าได้กล่าวถึงการแปลงโฉมของทีโยน่าที่ผ่านมา ไม่ใช่สิ่งที่เธอต้องการ สาวผู้เข้าแข่งขันต้องเจอกับการแข่งขันประจำสัปดาห์ โดยการเดินแบบเสื้อผ้าให้กับ จิล สจ๊วร์ต ซึ่งเป็นคอลเลคชั่นสำหรับฤดูใบไม้ผลิและนอกจากนี้ยังต้องถือถุงชอปปิ้งใบใหญ่อีกด้วย ถึงแม้ว่านาตาลีจะมีข้อผิดพลาดในการเดินแบบบนเวทีก็ตาม แต่เธอก็สามารถคว้ารางวัลการแข่งขันประจำสัปดาห์มาครองได้สำเร็จ ซึ่งรางวัลที่ได้รับนั้นคือ สิ่งของต่างๆ ที่เป็นสินค้าในคอลเลคชั่นของ จิล สจ๊วร์ต การถ่ายภาพประจำสัปดาห์นี้ ผู้เข้าแข่งขันต้องทำการถ่ายภาพแบบเป็นกลุ่ม ซึ่งสวมบทเป็นตัวละครที่แตกต่างในแต่ละย่านที่โด่งดังของ แมนฮัตตัน ซานดร้าสร้างความประทับใจแก่คณะกรรมการด้วยการโพสท์ท่าได้อย่างสวยงามและมีสไตล์ จึงถูกเรียกชื่อเป็นคนแรก อมินาท, โฟ และ ทาห์เลีย ก็สามารถสร้างความประทับใจแก่คณะกรรมการได้เช่นเดียวกัน ซึ่งภาพถ่ายของทั้งสามคนนั้นถือว่าเป็นภาพถ่ายที่ดีที่สุดของพวกเธอตลอดเวลาที่ผ่านมา นอกจากนั้น แอลลิสัน สร้างความผิดหวังให้แก่คณะกรรมการด้วยภาพของเธอที่ดูเธอคิดมากจนเกินไป จึงทำให้ ภาพถ่ายออกมาไม่สวย ทำให้แอลลิสันต้องยืนเป็นสองคนสุดท้ายคู่กับไนจาห์ อย่างไรก็ตาม ไนจาห์ก็กลายเป็นผู้ถูกคัดออกจากการแข่งขัน เนื่องจากภาพถ่ายที่ดูจึดชืด ไม่มีความมั่นใจ และดูจะพึ่งพาความงามของตนเองมากเกินไป- ผู้ที่ถูกเรียกชื่อคนแรก : ซานดร้า ไนแอนโชก้า - ผู้ที่ยืนเป็นสองคนสุดท้าย : แอลลิสัน ฮาร์เวิร์ด และ ไนจาห์ แฮร์ริส - ผู้ที่ถูกคัดออก : ไนจาห์ แฮร์ริส - ช่างถ่ายภาพ : ไมค์ โรเซนธอล - แขกรับเชิญพิเศษ : จิล สจ๊วต, แอน โชเค็ต, บีอังก้า โกลเด้น, ชานทาล โจนส์ - ท็อปโมเดล อิน แอ็คชั่น : บีอังก้า โกลเด้น ( ฤดูกาลที่ 9 )Put Your Best Face Forward Put Your Best Face Forward. ออกอากาศ : 25 มีนาคม 2552 ทอคคาร่า โจนส์ จากฤดูกาลที่ 3 ได้เข้ามาจัดปาร์ตี้ชุดนอนและสอนสาวๆ เกี่ยวกับเรื่องบุคลิกภาพ วันต่อมาสาวๆ ต้องไปเรียนโพสท์ท่าตามจังหวะเพลงกับ เบนนี่ นินจา ในครั้งนี้นาตาลีกับซีเลียทำได้ดูโดดเด่นกว่าทุกคน ในการแข่งขันการโพสท์ท่า ซีเลียกับนาตาลีผ่านเข้าไปถึงรอบสุดท้าย และผู้ชนะในการแข่งครั้งนี้ก็คือซีเลีย หลังจากได้รับการตอบรับที่ไม่ดีในการแข่งขันที่ผ่านมา ทำให้ทาห์เลียเสียความมั่นใจและรู้สึกถอดใจจนทำให้เธออยากออกจากการแข่งขัน เมื่อซีเลียรู้เรื่องเข้าก็เกิดอาการไม่พอใจเนื่องจากเธอรู้สึกว่ายังมีสาวๆ อีกมากมายที่อยากเข้ามาแข่งขันในรายการนี้แต่ก็ไม่มีโอกาส การถ่ายรูปในสัปดาห์นี้ สาวๆ ต้องถ่ายรูปเป็นผู้อพยพจากเกาะเอลลิส โดยภาพจะออกมาแนวย้อนยุค ในห้องตัดสิน คณะกรรมการรู้สึกประทับใจและชื่นชมในพัฒนาการของทาห์เลีย และชื่อของเธอถูกเรียกเป็นคนแรก ถึงแม้ว่ากรรมการจะรู้สึกว่าภาพของซานดร้าไม่สามารถที่จะสื่ออะไรออกมาได้เลยรวมถึงในการแข่งขันที่ผ่านมาด้วย ทำให้เธอต้องกลายเป็นสองคนสุดท้ายอีกครั้ง แต่กลับเป็นคอร์ทนีย์ ที่ต้องกลับบ้านเพราะกรรมการไม่รู้สึกว่าภาพของเธอน่าดึงดูดใจเลยแม้แต่น้อย หลังจากประกาศผล ซีเลียได้ออกมาบอกไทร่าเรื่องที่ทาห์เลียต้องการที่จะออกจากการแข่งขัน และเธอรู้สึกว่ามันไม่ยุติธรรมที่จะให้คนที่ไม่ต้องการอยู่ต่อได้แข่งต่อไป แต่ไทร่าได้บอกว่า ถ้าเป็นอย่างนั้นทาห์เลียควรจะเป็นคนบอกเองไม่ใช่ให้คนอื่นมาบอก ดังนั้นการตัดสินครั้งนี้จึงไม่สามารถที่จะเปลี่ยนแปลงอะไรได้- ผู้ที่ถูกเรียกชื่อคนแรก : ทาห์เลีย บรู๊คกินส์ - ผู้ที่ยืนเป็นสองคนสุดท้าย : ซานดร้า ไนแอนโชก้า และ คอร์ทนีย์ โคลส์ - ผู้ที่ถูกคัดออก : คอร์ทนีย์ โคลส์ - ช่างถ่ายภาพ : ไบรอัน เอ็ดเวิร์ด - แขกรับเชิญพิเศษ : เบ็นนี่ นินจา, เดวิด บลอนด์, ฟิลิปเป้ บลอนด์, สกาย เนลเลอร์, ทอคคาร่า โจนส์ - ท็อปโมเดล อิน แอ็คชั่น : เอพริล วิลค์เนอร์ ( ฤดูกาลที่ 2 )Here's Your Test Here's Your Test. ออกอากาศ : 1 เมษายน 2552 เหตุการณ์ที่เกิดขึ้น ในห้องตัดสินครั้งที่แล้ว ดำเนินต่อเนื่องมาจนกระทั่งกลับมาถึงบ้านพัก โดยเริ่มจากกลุ่มของ อมินาท ทีโยน่าและทาห์เลีย เผชิญหน้ากับนาตาลี แอลลิสัน และซีเลียโดยทั้ง 2กลุ่ม ได้มีปากเสียงกันอย่างรุนแรง สำหรับการแข่งขันประจำสัปดาห์นั้น สาวๆ ต้องโพสท์กับคัทเอาท์ที่ตัดรูปหน้าออก โดยภาพที่ใช้นั้นเป็นภาพถ่ายที่มีชื่อเสียงของไทร่า ทั้งสิ้น ซีเลียถูกวิจารณ์ว่าเธอให้ความสำคัญในการวางท่าของลำตัวมากเกินไป ในขณะที่ลอนดอนและนาตาลีทำผลงานออกมาได้ดี นาตาลีจึงได้รับเลือกให้เป็นผู้ชนะ และได้รับรางวัลเป็นการเพิ่มจำนวนภาพถ่ายในครั้งต่อไป 50% ของภาพถ่ายที่ควรจะได้ หลังจากนั้น เมื่อกลับถึงบ้านพักกันแล้ว ทาห์เลีย และ ซีเลีย ได้นั่งพูดคุยกันในเรื่องที่เกิดขึ้น ณ ห้องการตัดสินครั้งที่ผ่านมา ซึ่งทาห์เลียได้ระบายว่าเธอรู้สึกอับอายและผิดหวังเป็นอย่างมาก ในสิ่งที่ซีเลียได้กระทำลงไป ซีเลียก็ได้บอกออกไปว่าเธอไม่รู้สึกเสียใจในสิ่งที่เธอได้พูดออกไป แต่การที่ทำให้ทาห์เลียอับอายนั้นไม่ได้เป็นสิ่งที่เธอตั้งใจเลยแม้แต่น้อยและก็ได้ขอโทษทาห์เลียในสิ่งที่เธอได้กระทำลงไป ซึ่งเธอยังบอกอีกว่า เธอรู้สึกมั่นใจว่าจะโดนคณะกรรมการคัดออกจากการแข่งขันอย่างแน่นอน การถ่ายภาพในสัปดาห์นี้ สาวๆ ต้องถ่ายภาพแบบบิวตี้ ช็อท โดยใช้แป้งฝุ่นที่สีสันแตกต่างกัน เพื่อสื่ออารมณ์ของสีแต่ละสี ดังนี้ ณ ห้องการตัดสิน คณะกรรมการรู้สึกประทับใจในภาพถ่ายของโฟ และ ทีโยน่า ซึ่งทาห์เลีย และ อมินาทก็ได้รับผลตอบรับที่ดีเช่นกัน ในขณะที่แอลลิสันถูกคณะกรรมการตำหนิ ในเรื่องภาพถ่ายของเธอที่ยังคงรูปแบบเดิมตลอดมา จากภาพถ่ายของเธอทั้งหมด นอกจากนี้ ลอนดอน, นาตาลี และ ซานดร้า ยังถูกวิพากษ์วิจารณ์ภาพถ่ายอย่างหนัก ซีเลียสร้างความประทับใจต่อคณะกรรมการ จากการที่เธอแสดงอารมณ์ของสีได้อย่างลงตัวและสไตล์การแต่งตัวที่ยอดเยี่ยม แต่ถูกว่ากล่าวตักเตือนในการกระทำของเธอเมื่อการตัดสินครั้งที่ผ่านมา ในที่สุด ซานดร้าและซีเลีย ก็กลายเป็นสองคนสุดท้ายที่ยืนอยู่ ซานดร้าซึ่งเธอไม่สามารถถ่ายภาพหน้าตรงออกมาให้ดูสวย และ ซีเลียซึ่งการกระทำที่แย่ๆ ของเธอในการตัดสินครั้งที่ผ่านมา สุดท้ายซีเลียก็ยังได้อยู่ต่อไปในการแข่งขัน เนื่องจากภาพถ่ายที่ทรงพลังของเธอ- ผู้ที่ถูกเรียกชื่อคนแรก : โฟ พอร์เตอร์ - ผู้ที่ยืนเป็นสองคนสุดท้าย : ซีเลีย แอมเมอร์แมน และ ซานดร้า ไนแอนโชก้า - ผู้ที่ถูกคัดออก : ซานดร้า ไนแอนโชก้า - ช่างถ่ายภาพ : คีทธ์ เมเจอร์ - แขกรับเชิญพิเศษ : เบธ สเติร์น - ท็อปโมเดล อิน แอ็คชั่น : วิทนีย์ ทอมป์สัน ( ฤดูกาลที่ 10 )Acting Like A Model Acting Like A Model. ออกอากาศ : 8 เมษายน 2552 พอลลิน่าได้สอนสาวๆ ผู้เข้าแข่งขันเกี่ยวกับการแสดง ซึ่งได้นำพวกเธอไปสู่การแสดงในฉากละครเวทีกับเคลย์ ไอเคน ผลงานการแสดงของซีเลียและลอนดอนออกมาดีเยี่ยม ในขณะที่แอลลิสันและทาห์เลียถูกวิจารณ์อย่างหนักในความถดถอยของทั้งคู่ ในที่สุด ลอนดอนกลายเป็นผู้ชนะรางวัลประจำสัปดาห์ ซึ่งรางวัลนั้นเป็นเสื้อผ้าที่มูลค่ารวมถึง 5,000 เหรียญ แต่ถึงอย่างไรก็ตาม ลอนดอนก็ได้ให้สิ่งของเหล่านั้นแก่สาวๆ ในบ้านคนอื่น เนื่องจากเธอรู้สึกว่าน้ำหนักเธอเพิ่มมากขึ้นและอาจจะไม่สามารถใส่เสื้อผ้าเหล่านั้นได้ การถ่ายภาพในสัปดาห์นี้ถูกแทนที่ด้วยการถ่ายโฆษณาคัฟเวอร์เกิร์ล โดยที่สาวๆ ผู้เข้าแข่งขันจะต้องถ่ายโฆษณากันเป็นกลุ่ม ดังนี้ ณ ห้องการตัดสิน ผู้เข้าแข่งขันทั้งหมดได้รับคำวิพากษ์วิจารณ์แตกต่างกัน ซีเลียสร้างความประทับในอีกครั้งจากการแต่งกายของเธอที่ดูดีมาก แสดงถึงความรอบรู้ด้านแฟชั่นของเธอ แต่ในเวลาเดียวกัน มันก็แสดงออกมาว่าเธอดูแก่แค่ไหน ทีโยน่าได้รับคำวิจารณ์ในเรื่องที่เธอดูดีแค่ในรูปถ่าย แต่ในภาพวิดีโอแล้ว เธอก็ธรรมดาเหมือนคนอื่น ส่วนแอลลิสันถูกวิจารณ์ทั้งเรื่องการแสดงออกทางอารมณ์เพียงอารมณ์เดียวและการแต่งกาย โดยที่แอลลิสันถูกคณะกรรมการสั่งให้เปลี่ยนเสื้อผ้ากับทีโยน่า ซึ่งมาจากการที่เธอได้ใส่ชุดเดิมที่คณะกรรมการได้เคยเตือนมาครั้งหนึ่งแล้ว สำหรับอมินาทนั้นถูกวิพากษ์วิจารณ์ในเรื่องที่เธอพยายามกร่อนคำ และ ลอนดอนได้รับการตักเตือนว่าเธอดูขี้เกียจมากในโฆษณา อีกทั้งยังเตือนในเรื่องของน้ำหนักตัวของเธอที่เพิ่มขึ้นมามากเกินไป นาตาลีถูกชมว่าดูดีแต่ไม่น่าจดจำ ส่วนโฟนั้นพบปัญหาการพูดติดอ่างในโฆษณาแต่เธอกลับทำได้ดีในโฆษณาของคนอื่น ทาห์เลียพบอุปสรรคในการถ่ายโฆษณา ซึ่งคณะกรรมการแสดงความเห็นตรงกันว่าเธอดูแก่กว่าอายุจริงของเธอมาก ในที่สุด ซีเลียถูกเรียกชื่อเป็นคนแรก จากการที่โฆษณาของเธอดูโดดเด่นออกมาจากโฆษณาของผู้เข้าแข่งขันที่เหลือ แอลลิสันและทาห์เลียกลายเป็นสองคนสุดท้ายที่ยืนอยู่ ซึ่งแอลลิสันนั้นมาจากการที่เธอยังคงมีแค่รูปลักษณะเดียว ส่วนทาห์เลียนั้นมาจากการที่เธอไม่เชื่อถือในตัวเอง ทำให้ผลงานของเธอถดถอย ด้วยสาเหตุนี้ทำให้ทาห์เลียถูกคัดออกจากการแข่งขัน- ผู้ที่ถูกเรียกชื่อคนแรก : ซีเลีย แอมเมอร์แมน - ผู้ที่ยืนเป็นสองคนสุดท้าย : แอลลิสัน ฮาร์เวิร์ด และ ทาห์เลีย บรู๊คกินส์ - ผู้ที่ถูกคัดออก : ทาห์เลีย บรู๊คกินส์ - ผู้กำกับโฆษณา : ปีเตอร์ เชลโควสกี้ - แขกรับเชิญพิเศษ : แม็กคีย์ ซูลลีแวน, เอลิซซ่า สตาร์คแมน - ท็อปโมเดล อิน แอ็คชั่น : เฮทเทอร์ คุซมิช ( ฤดูกาลที่ 9 )Cycle 12 Rewind Cycle 12 Rewind. ออกอากาศ : 10 เมษายน 2552 ประมวลเหตุการณ์ที่ผ่านมาตั้งแต่ตอนแรก และภาพที่ไม่เคยเห็นมาก่อน กับการกระทบกระทั่งกันระหว่างไนจาห์กับแซนดร้าตั้งแต่รอบคัดตัว แอลลิสันผู้คลั่งไคล้ในเลือดกำเดากับงานอดิเรกของเธอ นาตาลีที่นอนหลับได้ทุกที่ทุกเวลา โฟที่ร้องไห้ได้กับทุกเรื่อง อมินาทกับทีโยน่าเต้นระบำเปลือยบนรันเวย์ในบ้าน การสร้างบ้านนกของคอร์ทนีย์ ซีเลีย และแอลลิสัน- ท็อปโมเดล อิน แอ็คชั่น : แคลร์ อูนาเบีย ( ฤดูกาลที่ 10 )Take Me To The Photo Shoot Take Me To The Photo Shoot. ออกอากาศ : 15 เมษายน 2552 ในสัปดาห์นี้สาวๆ ต้องมาลองเป็นผู้กำกับฝ่ายศิลป์ สาวๆ จะต้องถ่ายรูปให้กับเสื้อผ้าเซาวธ์ โพล จูเนียร์ โดยที่พวกเธอต้องจับคู่กันกำกับผู้แข่งขันคนอื่นตั้งแต่สไตล์การแต่งตัว แสงเงา และการโพสท่า แอลลิสันทำให้มิสเตอร์เจย์ต้องประหลาดใจในการกำกับงานของเธอ ในขณะที่ทัศนคติของอมินาททำให้งานพังไม่เป็นท่าและเธอยังมีข้อแก้ตัวตลอดเวลา ซีเลียกำกับออกมาดีแต่เธอกลับเลือกภาพถ่ายที่ใช้ไม่ได้ ทีโยน่าทำออกมาอย่างสมบูรณ์แบบทั้งการกำกับและเลือกภาพถ่าย และเธอเป็นผู้ชนะในการแข่งครั้งนี้ ซึ่งรางวัลของเธอก็คือได้ถ่ายภาพลงนิตยสารเซเว่นทีน โดยเธอเลือกอมินาทกับซีเลียให้ไปถ่ายภาพกับเธอด้วย วันต่อมามิสเตอร์เจย์ได้มารับสาวๆ ที่บ้านเพื่อไปถ่ายรูปกับ เซียร่า นักร้องชื่อดัง โดยสาวๆ จะต้องรับบทเป็นแฟนเพลงที่พยายามปีนขึ้นไปบนเวที ทีโยน่า, ซีเลีย, โฟ, นาตาลีต่างก็ทำออกมาได้อย่างดี ในขณะที่อมินาทกลับล้มไม่เป็นท่า และลอนดอนไม่มั่นใจในรูปร่าง และน้ำหนักของตัวเองจนเครียดในการถ่ายภาพ ในห้องตัดสิน ไทร่าได้ใช้วิธีสุดเก๋ในการบอกสาวๆ ให้รู้ว่าหลังการตัดสิน พวกเธอจะได้เดินทางไปแข่งกันต่อที่ เซาเปาโล ประเทศบราซิล ทางด้านรูปภาพ กรรมการประทับใจภาพของทีโยน่าที่สุด ในขณะที่ภาพของอมินาทมีแค่รูปหน้าเดิมๆ ทำให้เธอต้องกลายเป็นสองคนสุดท้ายกับลอนดอน ที่ขาดความมั่นใจในรูปร่างตัวเองจนแสดงออกมาในรูป และคนที่ต้องกลับบ้านก็คือลอนดอน ที่ไม่สามารถถ่ายทอดความงามของตัวเองลงในรูปภาพได้- ผู้ที่ถูกเรียกชื่อคนแรก : ทีโยน่า แอนเดอร์สัน - ผู้ที่ยืนเป็นสองคนสุดท้าย : อมินาท อายินเด และ ลอนดอน ลีวาย-แนนซ์ - ผู้ที่ถูกคัดออก : ลอนดอน ลีวาย-แนนซ์ - ช่างถ่ายภาพ : ไมค์ รูอิซ - แขกรับเชิญพิเศษ : แอน โชเค็ต, เซียร่า - ท็อปโมเดล อิน แอ็คชั่น : บรี สคัลลาร์ค ( ฤดูกาลที่ 5 )The Amazing Model Race The Amazing Model Race. ออกอากาศ : 22 เมษายน 2552 ทันทีที่มาถึงเซาเปาโล สาวๆ ก็ต้องแข่งกันไปหาดอกไม้มาให้ เฮโล พินเฮอิโร สาวงามที่ได้ชื่อว่าเป็นแรงบันดาลใจให้กับเพลง “The Girl from Ipanema” นาตาลีและโฟเป็นผู้ชนะ ซึ่งรางวัลของพวกเธอก็คือกุญแจสำหรับย้ายเข้าบ้านใหม่ และรองเท้าสุดหรูของสวารอฟสกี้ ในวันต่อมาสาวๆ ได้ไปเรียนศิลปะการต่อสู้แบบ คาโปเอร่า ของบราซิล จากนั้นพวกเธอจะต้องแข่งกันโพสท์ท่าหน้ากล้องโดยนำศิลปะการต่อสู้ที่เรียนมานำมาใช้ให้เป็นประโยชน์ ซีเลียทำได้ดีแต่เอาแขนบังหน้าตัวเองหมด เทโยน่ามัวแต่สนใจการต่อสู้จนลืมนึกถึงกล้อง และผู้ที่ชนะการแข่งการคือโฟ รางวัลของเธอคือสามารถดึงภาพจากผู้เข้าแข่งขันคนอื่น ห้าสิบ ภาพมาเป็นของตัวเอง และเธอเลือกที่จะดึงภาพของทีโยน่า การถ่ายรูปครั้งแรกในเซาเปาโล สาวๆ จะต้องถ่ายรูปที่ได้แรงบันดาลใจมาจาก คาร์เมน มิแรนด้า หญิงสาวที่เป็นสัญลักษณ์ของประเทศบราซิล ความคิดสร้างสรรค์และพลังงานในการถ่ายรูปของแอลลิสันทำให้มิสเตอร์เจย์ถึงกับประหลาดใจ ทีโยน่าถึงจะเหลือรูปเพียงแค่ 25 ภาพแต่เธอก็ทำออกมาได้ดี ในขณะที่โฟถึงจะได้รูปเพิ่มอีก ห้าสิบ ภาพแต่ก็ไม่สามารถที่จะทำผลงานออกมาให้ดีได้ ในห้องตัดสิน ภาพที่มีชีวิตชีวาของแอลลิสันทำให้กรรมการประทับใจมาก และทีโยน่าก็ทำออกมาได้เป็นแฟชั่นชั้นสูงมาก ถึงแม้จะถูกดึงภาพไปก็ตาม ซีเลียได้รับคำวิจารณ์ว่าถ่ายภาพออกมาดูหน้าแก่กว่าความเป็นจริง และอมินาทกลายเป็นสองคนสุดท้ายกับนาตาลีเพราะกรรมการรู้สึกว่าเธอดูน่าเบื่อในภาพและมีรูปหน้าเดิมๆ ตลอด ในขณะที่นาตาลีได้ภาพที่ออกมาสวยแต่กลับมีบุคลิกที่น่าเบื่อ และนาตาลีเป็นผู้ที่ถูกคัดออกจากการแข่งขัน- ผู้ที่ถูกเรียกชื่อคนแรก : แอลลิสัน ฮาร์เวิร์ด - ผู้ที่ยืนเป็นสองคนสุดท้าย : อมินาท อายินเด และ นาตาลี แพ็ค - ผู้ที่ถูกคัดออก : นาตาลี แพ็ค - ช่างถ่ายภาพ : ปาสคอล รอดริค, แดเนียลล์ คลาจมิค - แขกรับเชิญพิเศษ : เฟอร์นันด้า ม็อตต้า, เอโล พินเฮอิโร - ท็อปโมเดล อิน แอ็คชั่น : อีวา พิกฟอร์ด ( ฤดูกาลที่ 3 )Let's Go See The City Let's Go See The City. ออกอากาศ : 29 เมษายน 2552 ถึงเวลาที่สาวๆ ทั้ง 5 คนจะต้องออกไปคัดตัวกับบรรดาดีไซน์เนอร์ในเมืองเซาเปาโล ทีโยน่าได้รับคำชมจากดีไซน์เนอร์เรื่องใบหน้าและท่าเดิน ในขณะที่แอลลิสันถูกติเรื่องท่าเดิน โฟถูกติเรื่องความสูง และซีเลียถูกติเรื่องอายุ และเธอกับโฟยังกลับมาไม่ทันอีกด้วย ทีโยน่าเป็นผู้ชนะการแข่งและรางวัลของเธอก็คือเสื้อผ้าทั้งหมดของดีไซน์เนอร์ที่ไปคัดตัวมา การถ่ายภาพในครั้งนี้ สาวๆ ต้องถ่ายชุดว่ายน้ำท่ามกลางผู้คนที่ชายหาด โดยพวกเธอต้องพยายามทำตัวให้เด่นขึ้นมากว่าคนอื่นๆ ให้ได้ แอลลิสันกับทีโยน่าทำออกมาได้ดีจนได้รับคำชม ในขณะที่ซีเลย และโฟ ติดขัดและไม่สามารถถ่ายภาพออกมาให้ดีได้ ในห้องตัดสิน กรรมการต่างชื่นชมภาพของแอลลิสันและทีโยน่า ในขณะที่ อมินาท ไม่สามารถที่จะดึงศักยภาพของตัวเองออกมาใช้ในภาพถ่ายได้เต็มที่ ซีเลียถูกวิจารณ์ว่าคิดมากเกินไป และโพสท์ท่าไม่เป็นแฟชั่นเท่าที่ควร และโฟดูเตี้ยกว่าความเป็นจริงในภาพถ่าย ซีเลียกับโฟกลายเป็นสองคนสุดท้าย กรรมการคิดว่าซีเลีย ลุคส์ดูไม่สดใส และคิดมากเกินไปในการถ่ายภาพ ในขณะที่ โฟดูเตี้ยกว่าความเป็นจริงมากในภาพของเธอและไม่มีดีไซน์เนอร์คนไหนจองตัวเธอเลย สำหรับการออกไปคัดตัว ในที่สุด กรรมการคิดว่าผลงานของโฟยังไม่แรงพอที่จะชดเชยความสูงที่ขาดหายไปได้ และซีเลียมีผลงานที่ผ่านมาดีกว่า โฟจึงเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก : ทีโยน่า แอนเดอร์สัน - ผู้ที่ยืนเป็นสองคนสุดท้าย : ซีเลีย แอมเมอร์แมน และ โฟ พอร์เตอร์ - ผู้ที่ถูกคัดออก : โฟ พอร์เตอร์ - ช่างถ่ายภาพ : ไนเจล บาร์คเกอร์ - แขกรับเชิญพิเศษ : พอลโล บอร์จส, เฟเบียน มิวชี่, เอเดรียนน่า เดอกรีส, คาโอ คามโปส, โคล โอรอสโซ่, คริส บาร์รอส, ออสการ์ เมทซาวาห์ท, เอเดรียนน่า โบซอน, วาเนสซ่า ดา ซิลเวียร่า - ท็อปโมเดล อิน แอ็คชั่น : ซาแมนธา พ็อตเตอร์ ( ฤดูกาลที่ 11 )Take Me To The Jungle Take Me To The Jungle. ออกอากาศ : 6 พฤษภาคม 2552 สาวผู้เข้าแข่งขันได้เดินทางสู่ อกวีอาร์ เดอ โออูโร่ ซึ่งได้พบกับพอลลิน่าที่นั่น โดยที่สาวผู้เข้าแข่งขันทั้งหมดจะได้เรียนการเต้นแบบแซมบ้า วันถัดมา พวกเธอได้รับการทดสอบจากบทเรียนที่ได้เรียนไปเมื่อวันก่อน ซึ่งผู้เข้าแข่งขันต้องสร้างภาพว่ามีความสุขและประทับใจในการเต้นให้แสดงออกมาทางสีหน้า ซีเลียสามารถจัดการกับตัวเองและแสดงสีหน้าออกมาได้อย่างน่าเชื่อถือ ว่ามีความสุขในการเต้นนั้น ทำให้เธอชนะรางวัลการแข่งขันประจำสัปดาห์ โดยได้รับรางวัลเป็นเครื่องประดับอัญมณีจาก อาร่า วาร์ทาเนียน เป็นเงินมูลค่ากว่า 7,000 เหรียญ ซึ่งเธอเลือกแอลลิสันให้ได้รับรางวัลร่วมด้วย สำหรับการถ่ายภาพประจำสัปดาห์ สาวผู้เข้าแข่งขันได้เดินทางไปสู่ป่าดิบชื้นแห่งบราซิล ซึ่งจะใช้เป็นสถานที่ในการถ่ายภาพและ สาวๆ ต้องสวมบทบาทเป็นนกสายพันธุ์ต่างถิ่นที่สีสันสดใส สวยงามแปลกตา ซึ่งผู้เข้าแข่งขันก็ได้รับบทบาทที่จะต้องแสดงออกมาเป็นนกสายพันธุ์ต่างถิ่นที่แตกต่างกันไป ดังนี้ ความใจเย็นและมีสติของแอลลิสันในการถ่ายภาพสร้างความประทับใจเป็นอย่างมาก ซีเลียก็ได้รับคำชมเชยเช่นเดียวกัน จากความสดใส อ่อนเยาว์ และยังมีความคิดสร้างสรรค์ในการโพสท์ท่าถ่ายภาพอีกด้วย ในขณะเดียวกันนั้น อมแนทก็ไมสามารถที่จะใช้ใบหน้าของตนเอง สร้างจุดเด่นในภาพถ่ายได้ นอกจากนั้น ทีโยน่ายังพบอุปสรรคมากมายขณะถ่ายถาพ จากสภาวะแวดล้อมต่างๆ ที่อยู่รอบตัว ณ ห้องการตัดสิน ภาพถ่ายของแอลลิสันได้รับการลงความเห็นว่าเป็นภาพที่ดีที่สุด และถูกเรียกชื่อเป็นอันดับแรก ตามมาด้วยทีโยน่า ผู้ซึ่งร้องไห้จากการที่ถูกความวิตกกังวลเข้าครอบงำ จากการที่ภาพรวมการทำงานของเธอทั้งสัปดาห์ไม่ดีพอ นอกจากนี้ การที่ อมินาท ยังไม่เข้าใจถึงมุมการถ่ายภาพที่ดีที่สุดของเธอ สร้างความกังวลให้กับคณะกรรมการเป็นอย่างมาก ทำให้เธอต้องตกเป็นสองคนสุดท้าย คู่กับ ซีเลีย ผู้ซึ่งทุกคนเห็นตรงกันว่า เธอดูแก่เกินไป แต่ถึงอย่างไรก็ตาม อมินาทก็ยังได้รับโอกาสอีกครั้งเพื่อพิสูจน์ตัวเธอเอง และ ซีเลียก็กลายเป็นคนที่ต้องถูกส่งกลับบ้าน- ผู้ที่ถูกเรียกชื่อคนแรก: แอลลิสัน ฮาร์เวิร์ด - ผู้ที่ยืนเป็นสองคนสุดท้าย : อมิแนท อายินเด และ ซีเลีย แอมเมอร์แมน - ผู้ที่ถูกคัดออก : ซีเลีย แอมเมอร์แมน - ช่างถ่ายภาพ : ไทรา แบงส์ - แขกรับเชิญพิเศษ : จูเลียนน่า เลเต้, เอดัวร์โด้ รามอส, อาร่า วาร์ทาเนียน, แอน โชเค็ต - ท็อปโมเดล อิน แอ็คชั่น : ยาย่า ดา คอสต้า ( ฤดูกาลที่ 3 )America's Next Top Model Is... America's Next Top Model Is.... ออกอากาศ : 13 พฤษภาคม 2552 สามสาวที่เหลือต้องไปถ่ายโฆษณาและภาพให้กับเครื่องสำอางคัฟเวอร์เกิร์ล โฆษณาและภาพถ่ายของแอลลิสันทำออกมาได้ดีเกินคาด โฆษณาของอมินาทได้รับคำชมมากที่สุด แต่ภาพของเธอกลับได้รับคำวิจารณ์ว่ามีหน้าแบบเดิมๆ และไม่รู้จักมุมของตัวเอง และทีโยน่าจำบทไม่ได้และเก็บอารมณ์ไม่อยู่ขณะถ่ายโฆษณาจึงทำให้เธอกลายเป็นสองคนสุดท้ายกับอมินาท และสุดท้ายอมินาทต้องตกรอบเพราะกรรมการคิดว่าผลงานที่ผ่านมาของเธอยังดูไม่หลากหลายพอ- ผู้ที่ถูกเรียกชื่อคนแรก : แอลลิสัน ฮาร์เวิร์ด - ผู้ที่ยืนเป็นสองคนสุดท้าย : อมิแนท อายินเด และ ทีโยน่า แอนเดอร์สัน - ผู้ที่ถูกคัดออก : อมิแนท อายินเด - ช่างถ่ายภาพ : จิม เดอ ยองเกอร์ - ผู้กำกับโฆษณา : เจย์ มานูเอล หลังจากที่ สองสาวได้ถ่ายภาพให้กับนิตยสารเซเว่นทีนแล้ว สองสาวก็ต้องมาเดินแบบให้กับชุดว่ายน้ำของโรซา ช่า โดยพวกเธอต้องผสมผสานการเดินเข้ากับจังหวะการเต้นแซมบ้าของบราซิลด้วย และการตัดสินครั้งสุดท้ายการเดินของแอลลิสันทำออกมาได้ดีผิดคาด และ ทีโยน่าถึงจะดูแข็งทื่อบ้างในบางครั้ง แต่เธอก็สามารถครองเวทีให้เป็นของตัวเองได้อยู่หมัด ทางด้านผลงานที่ผ่านมา กรรมการชื่นชมในพัฒนาการอย่างต่อเนื่องของ แอลลิสันและลุคส์ของเธอยังดูเป็นแฟชั่นชั้นสูงในระดับสากล ในขณะที่ ทีโยน่ามีความคิดสร้างสรรค์มากตลอดเวลาในการแข่งขัน และหลังจากที่พิจารณากันอย่างถี่ถ้วนแล้ว คณะกรรมการก็ตัดสินใจและประกาศว่า ผู้ชนะของฤดูกาลที่ 12 ก็คือ ทีโยน่า แอนเดอร์สัน- ผู้ชิงตำแหน่งสองคนสุดท้าย : แอลลิสัน ฮาร์เวิร์ด และ ทีโยน่า แอนเดอร์สัน - อเมริกา เน็กซต์ ท็อป โมเดล : ทีโยน่า แอนเดอร์สัน - ช่างถ่ายภาพ : ไนเจล บาร์คเกอร์ - แขกรับเชิญพิเศษ : อาเมียร์ สลามา, แม็กคีย์ ซูลลีแวน, มัยร่า วีอิร่า, เฟอร์นันด้า ม็อตต้า, แอน โชเค็ต - ท็อปโมเดล อิน แอ็คชั่น : ฟาติมา เซด ( ฤดูกาลที่ 10 )ผู้เข้าแข่งขันสรุปผลการแข่งขันลำดับการเรียกชื่อสรุปผลการแข่งขัน. ลำดับการเรียกชื่อ. - ผู้ชนะรางวัลประจำสัปดาห์ - ผู้ชนะรางวัลประจำสัปดาห์ 2 ครั้ง - ผู้ที่ชนะรางวัลประจำสัปดาห์และถูกคัดออก - ผู้ที่ถูกคัดออกจากการแข่งขัน - ผู้ที่ชนะเลิศการแข่งขัน - ในตอนที่ 1 เหล่าผู้เข้าแข่งขันทั้ง 21 คน ได้ผ่านการคัดเลือกเพื่อเข้าสู่การแข่งขันที่แท้จริงเพียง 13 คนเท่านั้น แต่ถึงอย่างไร ซึ่งลำดับการเรียกชื่อไม่มีผลจากการแสดงผลงานในสัปดาห์แรก - ตอนที่ 8 เป็นตอนที่ประมวลภาพบรรยากาศในการแข่งขันซ้ำและได้เปิดเผยว่าซีเลียเป็นผู้ชนะรางวัลในตอนที่ 2 ที่ไม่ได้ออกอากาศและรางวัลก็คือการได้เป็นคนแรกที่เข้าบ้านนางแบบและเลือกเตียงนอนเป็นคนแรก - ในตอนที่ 10 โฟ และ นาตาลี ชนะการแข่งขันประจำสัปดาห์แบบทีมไปก่อน หลังจากนั้น โฟ ก็ได้ชนะการแข่งขันประจำสัปดาห์แบบบุคคลตามมา - ในตอนที่ 11 ซีเลีย และ โฟ ถูกตัดสิทธิ์จากการแข่งขันประจำสัปดาห์ เนื่องจากกลับมาสู่จุดนัดพบไม่ทันเวลาการแปลงโฉมการแปลงโฉม. - แอลลิสัน : ต่อผมยาวสีบลอนด์ - อมิแนท : ต่อผมยาวสีดำ ถึงกลางหลัง ได้แรงบันดาลใจจาก นาโอมิ แคมป์เบล - ซีเลีย : ตัดสั้น และย้อมสีแพลทตินั่มบลอนด์ - โฟ : ตัดสั้น ทรงภูติน้อย - เจสสิก้า : ซอยผม และ ทำไฮไลท์สีแดง - คอร์ทนีย์ : ย้อมสีแดง - ลอนดอน : ตัดสั้น และ ย้อมสีแพลทตินั่มบลอนด์ - นาตาลี : ไม่มีการเปลี่ยนแปลง - ไนจาห์ : ต่อผมยาวเป็นคลื่นสีดำ - ซานดร้า : ตัดผมสั้นมาก และ ย้อมสีบลอนด์ - ทาห์เลีย : ต่อผมยาวสีบลอนด์ - ทีโยน่า : ต่อผมยาวหยิกสีดำ, ภายหลัง ต่อผมยาวเป็นลอนสีดำ ได้แรงบันดาลใจจาก เบเวอร์ลีย์ พีลล์การแข่งขันการแข่งขัน. - สัปดาห์ที่ 1 : ถ่ายภาพเป็นเทพธิดาของโรมันโดยสวมชุดสีขาว (รอบคัดเลือก) - สัปดาห์ที่ 2 : ถ่ายภาพการละเล่นรูปแบบต่างๆ ในสมัยเด็ก - สัปดาห์ที่ 3 : ถ่ายภาพกลุ่ม โดยสลับกันถือแท่งไฟนีออน - สัปดาห์ที่ 4 : ถ่ายภาพกลุ่ม กับสถานที่น่าสนใจใน นิวยอร์ก - สัปดาห์ที่ 5 : ถ่ายภาพเป็นผู้อพยพเข้าดินแดนแห่ง เกาะ เอลลิส - สัปดาห์ที่ 6 : ถ่ายภาพบิวตี้ ช็อท ด้วยการละเลงสีฝุ่นและเพนท์สีบนหน้า - สัปดาห์ที่ 7 : ถ่ายโฆษณา คัฟเวอร์เกิร์ล ทรูเบลนด์ ไมโคร มิเนอรัล ฟาวน์เดชั่น - สัปดาห์ที่ 8 : ถ่ายภาพเป็นแฟนคลับที่คลั่งไคล้ เซียร่า - สัปดาห์ที่ 9 : ถ่ายภาพโดยสวมบทบาทเป็น คาร์เม็น มิรันดา ในชุมชนแออัดของ บราซิล - สัปดาห์ที่ 10 : ถ่ายภาพชุดว่ายน้ำ ท่ามกลางผู้คน บนริมชายหาดของ บราซิล - สัปดาห์ที่ 11 : ถ่ายภาพเป็นนกสายพันธุ์ต่างถิ่นต่างๆในป่าลึก - สัปดาห์ที่ 12 : ถ่ายภาพและโฆษณา คัฟเวอร์เกิร์ล เอาท์ลาสท์ ลิปสเตน - รอบ 2 คนสุดท้าย : ถ่ายภาพขึ้นปก นิตยสาร เซเว่นทีน, เดินแบบในระดับมืออาชีพในแนวบราซิลเลี่ยน คาร์นิวัล โดยสวมชุดว่ายน้ำสุดเซ็กซี่ จากโรซา ช่าบุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - เจ้าของรายการ, ช่างภาพ และกรรมการหลัก - ไนเจล บาร์คเกอร์ - กรรมการ, ช่างภาพ - พอลลิน่า โพริซโคว่า - กรรมการ - เจ.อเล็กซานเดอร์ - ครูฝึกสอนการเดินแบบ - เจย์ แมนูเอล - ผู้กำกับการถ่ายภาพ</doc>
