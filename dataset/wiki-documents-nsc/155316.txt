<doc id="155316" url="https://th.wikipedia.org/wiki?curid=155316" title="กองทุนกรรมฐานเพื่อเผยแผ่พุทธธรรม">กองทุนกรรมฐานเพื่อเผยแผ่พุทธธรรม กองทุนกรรมฐานเพื่อเผยแผ่พุทธธรรม จัดตั้งโดย พระธรรมวิสุทธิกวี (พิจิตร ฐิตวณฺโณ) วัดโสมนัสราชวรวิหาร กรุงเทพมหานคร เพื่อให้เป็นประโยชน์กว้างขวางต่อชุมชน โดยได้ดำเนินการเผยแผ่พุทธธรรม โดยเฉพาะการฝึกอบรมกรรมฐานทั้งในและต่างประเทศ (ภาษาไทยและภาษาอังกฤษ) โดยมีจุดมุ่งหมาย 5 ประการ คือ1. เพื่อพิมพ์หนังสือทางพระพุทธศาสนาออกเผยแพร่ 2. เพื่อจัดหาอุปกรณ์ในการทำงานของเจ้าหน้าที่ (อุปกรณ์ในการจัดทำเอกสารเผยแพร่ ตู้เอกสาร กระดาษพิมพ์ เครื่องคอมพิวเตอร์ เป็นต้น ไว้ใช้ในสำนักงานกรรมฐานวัดโสมนัสวิหาร และห้องสมุด ห้องเก็บเอกสาร ในการฝึกอบรมกรรมฐาน) 3. เพื่อเป็นค่าพาหนะสำหรับพระอาจารย์และเจ้าหน้าที่ในการเดินทางไปเปิดอบรมกรรมฐานในต่างจังหวัดและต่างประเทศ 4. เพื่อส่งเสริมพระภิกษุสามเณรนักศึกษามหาวิทยาลัยมหามกุฏราชวิทยาลัย ในการออกปฏิบัติกรรมฐานประจำปี โดยจัดพิมพ์หรือถวายหนังสือและตำราเรียน ในการศึกษาและการสอนกรรมฐาน ตามกำลังทุนที่พึงจะอำนวยให้ 5. เพื่อส่งเสริมการเผยแพร่พระพุทธศาสนาทั้งในและต่างประเทศ โดยเฉพาะแก่พระธรรมทูตไทยที่ทำงานผยแพร่พระพุทธศาสนาอยู่ในต่างแดน กองทุนกรรมฐานนี้ ขณะนี้ได้ตั้งฝากไว้ที่ มูลนิธิมหามกุฏราชวิทยาลัย โดยไม่มีการหักภาษีเพราะเป็นมูลนิธิเพื่อการกุศล โดย พระธรรมวิสุทธิกวีเป็นผู้สั่งเบิกมาใช้แต่ผู้เดียว ในอนาคต หากว่าพระธรรมวิสุทธิกวีไม่อาจจะดูแลและสั่งการใช้จ่ายก็ให้กองทุนนี้ทั้งหมดไปรวมไว้ใน ทุนฐิตวณฺโณ เพื่อเผยแผ่พุทธธรรม ซึ่งพระธรรมวิสุทธิกวี ตั้งไว้ในมูลนิธิมหามกุฏราชวิทยาลัย ตั้งแต่ปี ๒๕๒๙ เพื่อเอาดอกผลมาใช้ในการเผยแผ่พุทธธรรม โดยให้อยู่ในการควบคุมดูแลของเจ้าอาวาสวัดโสมนัสวิหารร่วมกับคณะกรรมการวัดโสมนัสวิหารในยุคนั้นๆ โดยให้เบิกดอกผลมาใช้ตามวัตถุประสงค์ที่วางไว้ในการตั้งกองทุนนี้</doc>
