<doc id="41010" url="https://th.wikipedia.org/wiki?curid=41010" title="เชน วอร์ด">เชน วอร์ด เชน วอร์ด (; เกิด 15 ตุลาคม ค.ศ. 1984) เป็นนักร้องและนักแสดงชาวอังกฤษ ผู้ชนะเลิศจากการประกวดแสดงความสามารถ ในรายการ ดิเอกซ์แฟกเตอร์ เปิดตัวครั้งแรกในซิงเกิล "แดตส์มายโกล" ออกขายในสหราชอาณาจักรเมื่อวันที่ 21 ธันวาคม ค.ศ. 2005 และกลายเป็นเพลงอันดับ 1 ในช่วงวันหยุดคริสต์มาส 2005 กับยอดขาย 313,000 ก๊อปปี้ในวันแรกที่ออกวางขาย กลายเป็นซิงเกิลที่ขายดีที่สุดอันดับ 3 รองจาก "แคนเดิลอินเดอะวินด์" ของเอลตัน จอห์น และ "เอเวอร์กรีน" ของวิล ยัง ซึ่งขายได้ 685,000 และ 400,000 ก๊อปปี้ ตามลำดับประวัติชีวิตช่วงแรก ประวัติ. ชีวิตช่วงแรก. เชน วอร์ด เกิดมาในครอบครัวเชื้อสายไอริชขนาดใหญ่ บิดาชื่อมาร์ติน วอร์ด และมารดาชื่อฟิโลมีนา วอร์ด เขามีพี่สาวฝาแฝดชื่อเอ็มม่า และมีพี่น้อง 5 คน คือ มาร์ค มาร์ติน ไมเคิล ลิซ่า และลีโอนา จนอายุได้ 10 ขวบ พ่อแม่ของเขาแยกทางกัน เขาอยู่กับแม่และพี่น้อง และก่อนหน้าที่เขาจะเป็นผู้ชนะรายการ ดิเอกซ์แฟกเตอร์ เขาเคยมีวงดนตรีชื่อ เดอะเดสทินี (The Destiny) กับเพื่อนสมาชิกสองสาวคือ เทรซี เมอร์ฟี (Tracy Murphy) และ เทรซีย์ ไลล์ (Tracey Lyle) พวกเขาตระเวนเล่นตามผับและงานแต่งงาน เล่นเพลงคัฟเว่อร์ของวงควีน ไปจนถึงเอ็มมา บันตัน และกว่าที่พวกเขาจะได้ค่าเหนื่อยประมาณ 50 ปอนด์ เดอะเดสทินี่ ต้องโชว์ที่ยาว 45 นาที ถึง 2 โชว์ด้วย ตั้งแต่ปี ค.ศ. 2003 วอร์ดเริ่มต้นความความสัมพันธ์กับ เฟย์ แม็กคีเวอร์ ซึ่งทั้งคู่ได้หมั้นในวันครบรอบเก้าปีของพวกเขาในเดือนกันยายน ค.ศ. 2012 เขายังเป็นญาติของนักร้องและนักวิ่ง ไมค์ วอร์ด ผู้เข้ารอบสุดท้ายของเดอะวอยซ์สหราชอาณาจักรอาชีพ2005: ดิเอกซ์แฟกเตอร์ อาชีพ. 2005: ดิเอกซ์แฟกเตอร์. ในระหว่างการแข่งขัน ดิเอกซ์แฟกเตอร์ วอร์ดได้รับการสั่งสอนจากนักปั้นศิลปินคนดัง หลุยส์ วอลช์ ซึ่งต่อมาได้กลายเป็นผู้จัดการของเขา วอร์ดสามารถเอาชนะคู่ดูโอ เจอร์นี่ เซาท์ และ แอนดี อับราฮัม ได้ในรอบตัดสินและขึ้นเป็นผู้ชนะในรายการดิเอกซ์แฟกเตอร์ 2005 เขาชนะด้วยคะแนนโหวตจากทางบ้านที่มากถึง 10.8 ล้านโหวต (ในขณะที่จากผลสำรวจมีคนดูรายการนี้ทางช่อง ITV2 เพียง 9.2 ล้านคน แสดงว่ามีคนดูที่โหวตมากกว่าหนึ่งครั้ง)2006–07:เริ่มอาชีพงานดนตรี 2006–07:เริ่มอาชีพงานดนตรี. ทันทีหลังจากเป็นผู้ชนะในดิเอกซ์แฟกเตอร์ วอร์ดออกซิงเกิลแรกกับสังกัดไซโคมิวสิก "แดตส์มายโกล" ออกขายในสหราชอาณาจักรเมื่อวันที่ 21 ธันวาคม ค.ศ. 2005 ในสัปดาห์แรกมียอดขาย 742,000 ชุด ซึ่งในวันแรกมียอดขาย 313,000 ก๊อปปี้ และกลายเป็นเพลงอันดับ 1 ในช่วงวันหยุดคริสต์มาส ปี ค.ศ. 2005 ซิงเกิลนี้ขึ้นอันดับ 1 กว่า 4 สัปดาห์และติดอันดับ 75 เพลงยอดนิยม เป็นเวลากว่า 21 สัปดาห์ มันกลายเป็นซิงเกิลที่ขายดีที่สุดอันดับ 3 รองจาก "แคนเดิลอินเดอะวินด์" ของเอลตัน จอห์น และ "เอเวอร์กรีน" ของวิล ยัง ซึ่งขายได้ 685,000 และ 400,000 ก๊อปปี้ ตามลำดับ และเมื่อวันที่ 30 ธันวาคม พ.ศ. 2550 มียอดขาย 1.3 ล้านชุดในสหราชอาณาจักร วอร์ดยังได้รับรางวัลอิวอร์โนเวลอวอร์ด ในสาขาซิงเกิลเดี่ยวมียอดขายยอดเยี่ยม "โนพรอมิสเซส" คือซิงเกิลที่ 2 ออกจำหน่ายวันที่ 10 เดือนเมษายน ค.ศ. 2006 สามารถขึ้นถึงอันดับ 2 ในชาร์ตซิงเกิลแห่งสหราชอาณาจักร วอร์ดบันทึกเสียงอัลบั้มแรกคือ เชนวอร์ด ออกขายในหนึ่งสัปดาห์ถัดมา และขายได้มากถึง 95,000 ก๊อปปี้ในสองวันแรก ในสัปดาห์แรกขายได้ถึง 2 แสนก๊อปปี้กลายเป็นอัลบั้มอันดับ 1 ของชาร์ทสัปดาห์นั้น และตกลงมาในอันดับ 2 ในสัปดาห์ต่อมา อัลบั้มชุดนี้บันทึกเสียงที่เมืองสต็อคโฮล์ม โคเปนเฮเกน และ ลอนดอน โดยมีโปรดิวเซอร์และนักแต่งเพลงรายหลายที่ร่วมงานในงานชุดนี้ ไม่ว่าจะเป็น สตีฟ แมก (Steve Mac), เพอร์ แอนด์ เดวิด (Per & David), คัทฟาเธอร์ แอนด์ โจย์ (Cutfather & Joe) และ ควิซ/ลารอซซิ(Quiz/Larossi) นอกจากเพลงที่แต่งขึ้นใหม่แล้ว อัลบั้มนี้ยังมีเพลงรักบัลลาดอีกด้วย เชน ได้เซ็นสัญญากับแบรนด์ คาลวิน ไคลน์ (Calvin Klein) เพื่อเป็นแบบให้เสื้อผ้าคอลเลคชั่น autumn/winter ปีนี้ ด้วยสัญญาที่มีมูลค่าสูงมากกว่า 5 แสนปอนด์ หรือ 35 ล้านบาท ส่วนอัลบั้มของเขานั้นขายไปได้มากกว่า 3 ล้านก๊อปปี้ ผลงานชุดที่ 2 ใช้ชื่อว่า ‘Breathless’ มีซิงเกิลแรกในสหราชอาณาจักรอย่าง "If That's OK with You" เป็นดับเบิลเอไซด์ซิงเกิลกับเพลง "No U Hang Up" ติดชาร์ทอันดับ 2 ในอังกฤษผลงานอัลบั้มผลงาน. อัลบั้ม. - Shayne Ward (พ.ศ. 2549) - Breathless (พ.ศ. 2550)ซิงเกิลทัวร์คอนเสิร์ตทัวร์คอนเสิร์ต. - X Factor Live 2006 - Shayne Ward Live 2007 - The Breathless Tour 2008</doc>
