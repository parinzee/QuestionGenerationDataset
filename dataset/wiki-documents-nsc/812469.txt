<doc id="812469" url="https://th.wikipedia.org/wiki?curid=812469" title="คาราวาน (อีพี)">คาราวาน (อีพี) คาราวาน (อีพี) เป็นผลงานบันทึกแผ่นเสียงครั้งแรกของวงคาราวาน ออกวางจำหน่ายในปี พ.ศ. 2518 มีจำนวน 4 เพลง โดยเป็นผลงานที่เปรียบเสมือนการแนะนำตัวของวง ผลิตออกมาประมาณ 500 แผ่น และวางจำหน่ายเฉพาะหน้างานคอนเสิร์ต อีพีชุดนี้ ถือเป็นแผ่นเสียงประวัติศาสตร์ของวงการเพลงเพื่อชีวิต โดยเป็นผลงานบันทึกเสียงครั้งแรกสุดของวงคาราวาน ก่อนที่ทางวงจะออกสตูดิโออัลบั้มชุดแรก ภายในประกอบไปด้วยเพลง เปิบข้าว, คนกับควาย, นกสีเหลือง และ จิตร ภูมิศักดิ์ วางจำหน่ายในราคาแผ่นละ 25 บาท ก่อนที่อีกไม่กี่เดือนต่อมาทางวงจะได้ออกอัลบั้มเต็มชุดแรกในชื่ออัลบั้มว่า คนกับควายที่มาเกี่ยวกับภาพปก เกี่ยวกับภาพปก. ภาพปกของแผ่นเสียงชุดนี้ เป็นภาพเขียนสีขาว-ดำ แฝงนัยยะของการเสียดสีทางการเมือง ออกแบบโดยธรรมศักดิ์ บุญเชิด ปรากฏเป็นภาพศรีษะของสมาชิกในวงทั้ง 5 คน วางอยู่บนรอยเท้าทั้ง 5 นิ้ว ประกอบไปด้วย- นิ้วโป้ง เป็นศรีษะของหงา - สุรชัย จันทิมาธร ถูกรัดด้วยปลอกคอ ห้อยโซ่เหล็กที่เอียงเป็นรูปค้อน - นิ้วชี้ เป็นศรีษะของแดง - วีระศักดิ์ สุนทรศรี ถูกรัดด้วยปลอกคอ ห้อยโซ่เหล็กที่เอียงเป็นรูปเคียว - นิ้วกลาง เป็นศรีษะของอืด - ทองกราน ทานา แสดงสีหน้าอมทุกข์ - นิ้วนาง เป็นศรีษะของหว่อง - มงคล อุทก กำลังร้องไห้ - นิ้วก้อย เป็นศรีษะของหมู - พงษ์เทพ กระโดนชำนาญ มีปลอกคอห้อยดาวไว้หนึ่งดวง แสดงสีหน้าหมดอาลัยตายอยาก ปกด้านหลัง ระบุข้อความไว้ว่า ชัยชนะ จักได้มา มันจะต้องแลกด้วยเลือดเพลงสมาชิกสมาชิก. - สุรชัย จันทิมาธร - กีตาร์, ร้องนำ - มงคล อุทก - เมาท์ออร์แกน, พิณ, ประสานเสียง - ทองกราน ทานา - กีตาร์, ประสานเสียง - วีระศักดิ์ สุนทรศรี - กีตาร์ - พงษ์เทพ กระโดนชำนาญ - ฟลุต, ประสานเสียง</doc>
