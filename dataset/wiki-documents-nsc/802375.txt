<doc id="802375" url="https://th.wikipedia.org/wiki?curid=802375" title="แบดบอยส์ คู่หูขวางนรก 2">แบดบอยส์ คู่หูขวางนรก 2 แบดบอยส์ คู่หูขวางนรก 2 () เป็นภาพยนตร์แอคชั่น-คอเมดี้ ที่ออกฉายในปี พ.ศ. 2546 กำกับโดยไมเคิล เบย์ เป็นภาคต่อจากภาพยนตร์เรื่อง แบดบอยส์ คู่หูขวางนรก ที่ออกฉายในปี พ.ศ. 2538 นำแสดงโดย วิลล์ สมิธ และมาร์ติน ลอว์เรนซ์ และสำหรับเสียงภาษาไทยให้เสียงโดยทีมพากย์พันธมิตรเนื้อเรื่องย่อ เนื้อเรื่องย่อ. เมื่อสองตำรวจจอมระห่ำของไมอามี่ ไมก์ เลาว์รี่ (วิลล์ สมิธ) และ มาร์คัส เบอร์เน็ตต์ (มาร์ติน ลอว์เรนซ์) กลายเป็นส่วนหนึ่ง ของหน่วยงานสุดไฮเทค ที่ได้รับมอบหมายให้สกัดกั้น การไหลเข้ามาของยาเสพติดสู่ไมอามี่ พวกเขาเปิดโปงแผนการที่ชั่วร้าย ที่เกี่ยวพันกับเจ้าพ่อค้ายาสุดอำมหิต จอห์นนี่ ทาเปีย (จอร์ดี้ มอลล่า) ที่ตั้งใจจะขยายอาณาจักรของเขา และควบคุมธุรกิจการค้ายาทั้งหมดของเมือง และฆ่าทุกคนที่เข้ามาขวางทาง และสิ่งที่ทำให้เหตุการณ์เลวร้ายมากขึ้น ก็คือ ซิด (แกเบรียล ยูเนี่ยน) น้องสาวคนสวยของมาร์คัส ซึ่งเป็นเจ้าหน้าที่หน่วยปราบปรามยาเสพติด เกิดพบปัญหา ที่ทำให้สองฮีโร่ของเราต้องลุยกัน จนเกือบจะเกินขอบเขตของกฎหมาย ภารกิจยิ่งยุ่งยากมากขึ้น เมื่อไมก์และซิดเริ่มเกิดปิ๊งกัน ทำให้พี่ชายที่หวงน้องสาวต้องคอยเฝ้าระวัง แต่มาร์คัสและไมก์ ต้องเอาชนะความแตกต่างของพวกเขา เพื่อเอาชนะทาเปีย และเมื่อการแฝงตัวของซิดเริ่มเสี่ยงอันตราย สองหนุ่มแบ็ดบอยของเรา จึงต้องไปช่วยเหลือเธอนักแสดงภาคต่อ ภาคต่อ. แม้ว่าทาง Sony Picture จะออกมาประกาศกำหนดฉายของหนังเรื่อง Bad Boy 3 และ 4 ออกมาก่อนหน้านี้แล้ว โดยที่ยังไม่มีการสรุปหรือพูดถึงรายละเอียดต่าง ๆ อย่างเป็นทางการ โดยเฉพาะเรื่องนักแสดงนำที่ยังไม่ได้รับการคอนเฟิร์มว่า วิล สมิธ (Will Smith) จะกลับมารับบทเดิมหรือไม่ ล่าสุดวันที่ 12 สิงหาคม 2015 เว็บไซต์ The Hollywood Reporter ได้รายงานว่า ภาพยนตร์เรื่อง Bad Boy ภาค 3 วิล สมิธ อาจไม่ได้มีส่วนร่วมในฐานะของนักแสดงนำอย่างที่หลายคนได้คาดหวังไว้ ทั้งนี้แหล่งข่าววงในของ Sony Picture บอกมาว่า วิล สมิธ อาจเข้ามาร่วมในฐานะ โปรดิวเซอร์ นักแสดงนำ หรือควบทั้งสองอย่าง ซึ่งหากเขาเลือกที่จะนั่งในฐานะโปรดิวเซอร์แล้วล่ะก็ งานนี้เราคงไม่ได้เห็นเขาในมาดของ ไมค์ เลาว์รี่ ตำรวจไมอามี่ นอกจากนี้ก็ยังไม่มีการพูดถึงการกลับมาร่วมงานของคู่หูคนเดิมอย่าง มาร์ติน ลอว์เรนว์ (Martin Lawrence) อีกด้วย ส่วนผู้กำกับจะเป็น ไมเคิล เบย์ (Michael Bay) หรือไม่ก็ต้องลุ้นกันต่อไปเช่นกัน</doc>
