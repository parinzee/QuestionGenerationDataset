<doc id="679002" url="https://th.wikipedia.org/wiki?curid=679002" title="ไผ่เฮียะ">ไผ่เฮียะ ไผ่เฮียะ () เป็นไผ่ชนิดหนึ่งในสกุล Cephalostachyum พบในแถบประเทศอินเดียจนถึงภูมิภาคอินโดจีนลักษณะทางพฤกษศาสตร์ลักษณะทางพฤกษศาสตร์. - ลำต้น เป็นไผ่ประเภทเหง้า มีกอขนาดเล็กถึงขนาดกลาง สูง 7-12 ม. ลำตรงอัดกันเป็นกอแน่นหรือหลวม ๆ เส้นผ่านศูนย์กลางลำยาวประมาณ 3.5 – 8 ซม. ปล้องยาว 40-70 ซม. เนื้อลำบาง 3-5 มม. ลำอ่อนมีขนปกคลุมประปรายและมีนวลสีขาวปกคลุมบาง ๆ เห็นได้ชัดบริเวณใต้ข้อ ลำแก่มีสีเขียวเข้ม แตกกิ่งจากประมาณกึ่งกลางลำขึ้นไป แต่ละข้อมีกิ่งจำนวนมาก โดยกิ่งจะมีลักษณะเรียวเล็กและมีขนาดไล่เลี่ยกัน - ใบ มีลักษณะคล้ายใบหอก รูปขอบขนาน หรือรูปแถบ กว้าง 2-4 ซม. ยาว 10-30 ซม. กาบหุ้มลำสีเหลืองซีดปนกับนวลสีขาว ขอบกาบบางและจะแห้งก่อนส่วนอื่น ๆ ใบยอดกาบรูปใบหอก ขอบมักม้วนขึ้นด้านบนและพับลง หูกาบไม่พัฒนาหรือลักษณะเป็นไหล่ยกขึ้นมาเตี้ย ๆ ขอบมีขนแข็งปกคลุมเล็กน้อย ลิ้นกาบเป็นแถบเนื้อเยื่อบาง ๆ เกลี้ยงประโยชน์ประโยชน์. - ลำ ใช้ทำฟาก ฝาบ้าน และเป็นวัสดุในการทำเครื่องจักสาน - หน่อ สามารถนำไปรับประทานเป็นอาหารได้ แต่ไม่นิยมมากนัก - สามารถปลูกเป็นไม้ประดับได้ - ใช้ทำเครื่องดนตรีหลายชนิด เช่น แคน โหวด ปี่ภูไท ขลุ่ย</doc>
