<doc id="130976" url="https://th.wikipedia.org/wiki?curid=130976" title="มาโนช พุฒตาล">มาโนช พุฒตาล มาโนช พุฒตาล นักร้อง นักดนตรี เคยเป็นนักจัดรายการดนตรีเพลงสากลทางโทรทัศน์ และทำนิตยสารเกี่ยวกับดนตรี ปัจจุบันเป็นนักจัดรายการวิทยุ มาโนช พุฒตาล เกิดในครอบครัวมุสลิมที่ชุมชนหัวแหลม จังหวัดพระนครศรีอยุธยา มีชื่อว่า ฮะซัน ซึ่งเป็นที่มาของชื่อเล่น "ซัน" เป็นบุตรคนสุดท้องของนายเฉลียว และนางอำไพ พุฒตาล มาโนชเป็นน้องชายของดำรง พุฒตาล และขนิษฐา พุฒตาล มาโนช ชอบเล่นดนตรีและฟังเพลงมาตั้งแต่เด็ก เมื่อจบชั้นมัธยม 8 ที่อยุธยา สอบเข้ามหาวิทยาลัยที่คณะวนศาสตร์ มหาวิทยาลัยเกษตรศาสตร์ แต่ไม่ติด แต่ได้รับทุนเอเอฟเอสไปเรียนที่รัฐวิสคอนซิน สหรัฐอเมริกาเป็นเวลาหนึ่งปี เมื่อกลับมาจึงเข้าศึกษาต่อที่คณะนิเทศศาสตร์ จุฬาลงกรณ์มหาวิทยาลัย ภาควิชาวิทยุ-โทรทัศน์ ขณะเรียนที่คณะนิเทศศาสตร์ จุฬาฯ ตั้งวงดนตรีกับเพื่อน เล่นเพลงแนวร็อก วง CANNED CAN﻿ มาโนชมีโอกาสได้ช่วยงานพี่ชาย และพี่สาว ซึ่งจัดรายการโทรทัศน์ทางช่อง 5และช่อง 9 หลายรายการ เช่น “อาทิตย์ยิ้ม”, “พระจันทร์แย้ม”, “ครอบครัวบันเทิง”, “สุขสันต์วันเสาร์” มีหน้าที่เขียนบทรายการ และเริ่มจัดรายการของตัวเอง เมื่อ พ.ศ. 2525 เป็นโปรเจกต์เพื่อจบการศึกษาในชั้นปีที่ 4 ชื่อ "เที่ยงวันอาทิตย์" รายการเที่ยงวันอาทิตย์ของมาโนช เป็นรายการเพลงสากลความยาวครึ่งชั่วโมง เป็นรายการแรกๆ ที่นำมิวสิกวิดีโอ มาเปิดในรายการ รายการเที่ยงวันอาทิตย์จัดอยู่สองปีจึงถูกย้ายเวลาไปอยู่วันอื่น จึงเปลี่ยนชื่อเป็น "บันเทิงคดี" เมื่อ พ.ศ. 2527 และย้ายไปช่อง 11 เมื่อ พ.ศ. 2533 ผู้ที่ตั้งชื่อรายการให้คือ ดนู ฮันตระกูล ต่อมามาโนชได้ก่อตั้งบริษัทชื่อ "ไมล์สโตน" ทำรายการโทรทัศน์ทางช่อง 3 ชื่อ “เกมเปิดโลก” และรายการเกี่ยวกับสิ่งแวดล้อมชื่อ “2534 โลกนี้ของใคร” ทำนิตยสารเกี่ยวกับดนตรีสากล ชื่อ "บันเทิงคดี" เมื่อ พ.ศ. 2532 จัดจำหน่ายผลงานให้กับ ดิ โอฬาร โปรเจ็คต์ มาลีฮวนน่า โกรอิ้งเพน พาราณสี ออเคสตรา และผลิตผลงานออกมาจำนวนหนึ่ง เมื่อปี 2550 มาโนชจัดรายการวิทยุเป็นประจำทุกวันจันทร์-ศุกร์ เวลา 8.00-11.00 น. ตั้งแต่เดือนตุลาคม พ.ศ. 2549 มีคำพูดเปิดและปิดรายการที่เป็นเอกลักษณ์ คือ "สวัสดีครับ ผม มาโนช พุฒตาล บุตรของนายเฉลียว กับนางอำไพ" และ "ถ้าไม่ตายไปเสียก่อน พรุ่งนี้กลับมาเจอกันครับ" ปัจจุบัน มาโนช จัดรายการวิทยุอยู่ที่ 96.5 คลื่นความคิด ในช่วง คนกรุงเก่า เล่าเรื่อง ทุกวันจันทร์ถึงวันพฤหัสบดี 23.30 - 00.30 น. และที่วิทยุไทย เพื่อเด็กและครอบครัว FM 105 MHz รายการ I Jude (ไอ้จู๊ด)ทุกวันเสาร์และอาทิตย์ เวลา 22.00 - 24.00 น.ผลงานรายการโทรทัศน์ผลงาน. รายการโทรทัศน์. - เที่ยงวันอาทิตย์ (2525-2527 ช่อง 5) - บันเทิงคดี (2527-2532 ช่อง 5, 2533-2539 ช่อง 11) - เกมเปิดโลก (2530-2532 ช่อง 3) - มินิบันเทิงคดี (2533 ช่อง 9) - โลกนี้ของใคร (2534 ช่อง 5) - สกู๊ปทันที ทันควัน (2534 ช่อง 5) - สามัญชนคนไทย (2558-ปัจจุบัน ช่อง ThaiPBS)วิทยุวิทยุ. - 99.5 The Radio (2550) - 96.5 คลื่นความคิด (ปัจจุบัน) รายการ คนกรุงเก่า เล่าเรื่อง วันจันทร์-วันพฤหัส เวลา 23.30 - 00.30 น. - FM 105 Mhz คลื่นสีขาวเพื่อเด็กเยาวชนและครอบครัว (ปัจจุบัน) รายการ I Jude (ไอ้จู๊ด) ทุกวันเสาร์ เวลา 15.00 - 17.00 น. - FM 97.5 Mhz Mellow 97.5 (ปัจจุบัน) รายการ Much Mellow ช่วง Music Journey ทุกวันเสาร์ เวลา 09.00 - 12.00น.นิตยสารนิตยสาร. - บันเทิงคดี (2532-2539 ประมาณ 100 ฉบับ)ผลงานเพลงผลงานเพลง. - ชุด ไตรภาค (2537) ร่วมกับ ดิ โอฬาร โปรเจ็คต์ และวง The Rain - ชุด ในทรรศนะของข้าพเจ้า (2539) - ชุด ลำดับที่ ๑ อยู่อยุธยา (2551) ซิงเกิล - ชุด ลำดับที่ ๒ มาโนช พุฒตาล บุตรของนายเฉลียวกับนางอำไพ & สมพงค์ ศิวิโรจน์ บุตรของนายเลื่อนกับนางซุ่นลิ่น (2551) - ชุด ลำดับที่ ๓ มาโนช พุฒตาล บุตรของนายเฉลียวกับนางอำไพ "เชนมีคู่หูเป็นลิง" (2551)อัลบั้มแสดงสดอัลบั้มแสดงสด. - คอนเสิร์ต บันเทิงคดีเดอะมูฟวี่ "ฝนโปรยไพร ใจกลางเมือง"ผลงานหนังสือผลงานหนังสือ. - บันเทิงคดี (นิตยสาร ฉบับปฐมฤกษ์ ปีที่1 เล่ม1 เดือนมิถุนายน พ.ศ. 2532 ) - ชีวิตที่เจ็บปวดของคนป่วย (2549) + CD Single - คนกรุงเก่าเล่าเรื่องผลงานในรูปแบบ MP3ผลงานในรูปแบบ MP3. - สารพันเรื่องเล่าของนักเล่าเรื่อง - มาโนช พุฒตาล บุตรของนายเฉลียวกับนางอำไพ ชุดที่ 1-2ข้อขัดแย้ง ข้อขัดแย้ง. มาโนช พุฒตาล และสถานีโทรทัศน์ ThaiPBS ถูกวิพากษ์วิจารณ์อย่างมากจากแฟนเพลงของ ไมเคิล แจ็กสัน ในเมืองไทย จากการเป็นผู้บรรยายร่วมในรายการพิเศษที่ถ่ายทอดสดงานศพของ ไมเคิล แจ็กสัน โดยแฟนเพลงของไมเคิล แจ็คสันในประเทศไทยวิพากษ์วิจารณ์อย่างกว้างขวางว่าการที่ ThaiPBS เชิญมาโนช พุฒตาลมาบรรยายโดยที่ไม่มีความรู้ทั้งข้อมูล และมีอคติต่อตัวนักร้องผู้จากไปอย่างเห็นได้ชัด ทั้งการวิจารณ์นอกประเด็นหรือแม้กระทั่งโยงเข้าเรื่องกฎหมายที่ยังอยู่ในชั้นศาลโดยที่ไม่ให้เกียรติผู้ตาย และแฟนเพลงไมเคิลชาวไทยที่รับชมการถ่ายทอดสดในคืนนั้นเลย นอกจากนี้มาโนช พุฒตาลยังคงแสดงความคิดเห็นด้านลบต่อไมเคิล แจ็คสันในหนังสือ คู่สร้าง คู่สม ฉบับประจำวันที่ 10-20 ก.ค. โดยการนำข่าวลือต่างๆ และเจือความคิดเห็นส่วนตัวในด้านลบเกี่ยวกับตัวศิลปินไม่ว่าจะเป็น แต่งงานกับลูกสาวของเอลวิส เพรสลีย์เพื่อปกปิดความเป็นเกย์และหวังผลประโยชน์ สร้างบ้านเป็นสวนสนุกเพื่อหลอกเด็กผู้ชายไปตุ๋ย แกล้งทำท่าว่าจะโยนลูกออกมาทางหน้าต่างโรงแรมที่พักเพื่อหยอกล้อกับแฟนเพลงจนเป็นข่าวถูกโจมตีไปทั่วโลก แต่เนื่องจากมีกระแสไม่น้อยที่โจมตีการทำข่าวในคืนนั้นว่า เป็นปกติที่เชิญบุคคลผู้มีความคิดเป็นของตนเอง ไปทำการบรรยาย ซึ่งตัวมาโนชก็กล่าวในตอนต้นแล้วว่าเขาไม่ได้เป็นแฟนของแจ๊กสันผู้ล่วงลับ ทั้งนี้แม้กระแสต่อต้านของแฟนคลับทั่วไปได้ลดลงแล้ว แต่มาโนช พุฒตาลยังคงถูกพิพากษ์วิจารณ์ในแง่ของนักวิจารณ์เพลง ว่าจะยอมรับกระแสสังคมได้หรือไม่หากเขาถูกวิจารณ์บ้าง</doc>
