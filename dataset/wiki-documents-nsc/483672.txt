<doc id="483672" url="https://th.wikipedia.org/wiki?curid=483672" title="ปาร์เลอามงแปร์">ปาร์เลอามงแปร์ "ปาร์เลอามงแปร์" ( แปลว่า พูดคุยกับพ่อฉัน) เป็นซิงเกิลแรกของเซลีน ดิออน จากอัลบั้ม ซ็องซาต็องดร์ อัลบั้มภาษาฝรั่งเศสที่มีแผนออกจำหน่ายในวันที่ 5 พฤศจิกายน พ.ศ. 2555 "ปาร์เลอามงแปร์" เป็นผลงานการประพันธ์ของฌัก เวเนรูโซ (Jacques Vénéruso) ซึ่งอำนวยการผลิตร่วมกับแพทริก แฮมพาร์ตโซเมียน (Patrick Hampartzoumian) ตัวอย่างเพลงความยาว 30 วินาทีได้ออกเผยแพร่ทางเว็บไซต์ของเซลีนในวันที่ 29 มิถุนายน พ.ศ. 2555 เผยแพร่ทั้งเพลงในวันที่ 1 กรกฎาคม พ.ศ. 2555 และออกจำหน่ายในรูปแบบดิจิทัลซิงเกิลในวันที่ 2 กรกฎาคม พ.ศ. 2555 มิวสิกวิดีโอออกเผยแพร่ครั้งแรกผ่านเว็บไซต์ของเซลีนเมื่อวันที่ 6 กันยายน พ.ศ. 2555 โดย Thierry Vergnes ผู้กำกับชาวฝรั่งเศส ถ่ายทำ ณ ลาสเวกัสและหุบเขามรณะ ด้วยสภาพภูมิอากาศที่อุณหภูมิกว่า 50 องศาเซลเซียส จึงมีการใช้นักแสดงแทนในบางฉากที่ถ่ายทำในทะเลทรายของเนวาดาแทนเซลีน มิวสิกวิดีโอเริ่มการนำเสนอด้วยกลอนของอังเจลุส ซีเลซีอุส (Angelus Silesius) กวีชาวเยอรมันว่า "อันวิญญาณบริสุทธิ์ประดุจแก้ว ส่วนแสงแพร้วพรายงามคือความรัก" (L'âme est un cristal, et l'amour, sa lumière) เซลีนสวมชุดสีขาวออกแบบโดยเอลี ซาบ (Elie Saab) นักออกแบบเสื้อชาวเลบานอน เดินไปตามทางอย่างไรจุดหมาย ซึ่งมีฉากเกี่ยวกับเด็กหญิงเดินทางไปยังหลุมฝังศพพ่อของเธอ "ปาร์เลอามงแปร์" มีเนื้อหาเกี่ยวกับพ่อของเซลีนซึ่งเสียชีวิตในวันที่ 30 พฤศจิกายน พ.ศ. 2546 เธอกล่าวว่าพ่อเธอเป็นแฟนเพลงอันดับหนึ่งของเธอ เธอคิดถึงพ่อทุกวันและรู้ว่าพ่อเธออยู่กับเธอเสมอ มองดูเธอและลูกของเธอชาร์ต</doc>
