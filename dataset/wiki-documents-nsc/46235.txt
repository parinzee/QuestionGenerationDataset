<doc id="46235" url="https://th.wikipedia.org/wiki?curid=46235" title="วักก้า">วักก้า วักก้า () เป็นตัวละครตัวหนึ่งในเกมไฟนอลแฟนตาซี X ซึ่งให้เสียงพากย์ภาษาอังกฤษโดย จอห์น ดิแม็กจิโอ (เป็นผู้พากย์เสียงคิมาริด้วย) ชื่อของวักก้าตามภาษาไอนุหมายถึง น้ำ โดยตัวละครตัวนี้มีลักษณะเด่นคือ มีผมสีส้มแดงชี้ขึ้น และสำเนียงพูดแบบชาวเกาะบีเสด ซึ่งมีสำเนียงเหมือนกับพวกโพลีนีเชียน เช่น การพูดว่า บรัดด้า (brudda) แทนการออกเสียงว่า บราเด้อ (brother) และลงท้ายประโยคสนทนาด้วย ยะ (ya) นอกจากเป็นผู้คุ้มกันของยูน่าแล้ว วักก้ายังเป็นนักเล่นบลิทซ์บอลตัวเก่งและเป็นหัวหน้าทีมบลิทซ์บอลชื่อ บีเสด ออรอชส์ ซึ่งตามเนื้อเรื่องในไฟนอล แฟนตาซี X ทีมนี้ไม่เคยชนะใครมาเป็นเวลานานกว่า 10 ปีแล้ว ในเกมวักก้าใช้ลูกบลิทซ์บอลเป็นอาวุธและยังเป็นตัวละครตัวเดียวที่สามารถใช้อาวุธโจมตีศัตรูที่บินได้ ความสามารถของเขาช่วยเพิ่มประสิทธิภาพในการโจมตีให้กับทีมและยังทำให้เกิดสภาวะต่าง ๆ กับศัตรูด้วย เช่น ทำให้ตาบอด เป็นใบ้ หรือติดพิษ วักก้านับว่าเป็นเพื่อนคนแรก ๆ ของทีดัส หลังจากที่ทีดัสได้เดินทางมาถึงสฟีร่า โดยสาเหตุมาจากความสามารถทางการเล่นบลิทซ์บอลอันยอดเยี่ยมและทีดัสยังมีส่วนคล้ายกับ ชัปปู น้องชายของวักก้าซึ่งตายไป โดยชัปปูมีความสำคัญกับวักก้าตามเนื้อเรื่องอย่างมากโดยเป็นคนรู้ใจของ ลูลู่ ซึ่งเป็นผู้คุ้มกันของยูน่าและเพื่อนสนิทของเขา ชัปปูได้เข้าร่วมกลุ่มครูเสเดอร์ ที่เป็นกองกำลังที่เข้าต่อสู้กับซิน เขาตายระหว่างการต่อสู้กับซินโดยใช้มาคิน่า ซึ่งเป็นอาวุธของชาวอัลเบ็ด ซึ่งสาเหตุนี้เองที่ทำให้วักก้า รู้สึกเกลียดชังพวกอัลเบ็ดมากขึ้น แต่ความชิงชังชาวอัลเบ็ดของวักก้าก็ค่อย ๆ เปลี่ยนไป จากความรู้สึกแบ่งแยกทางเชื้อชาติมาเป็นความนับถือหลังจากที่ได้เป็นเพื่อนกับริคคุ ซึ่งเป็นชาวอัลเบ็ด และเรียนรู้ว่ายูน่าเองก็มีเชื้อสายอัลเบ็ดเช่นกัน ในที่สุดวักก้าก็รู้ซึ้งแล้วว่าความรู้สึกชิงชังต่อชาวอัลเบ็ดนั้นมาจากอคติอย่างไม่มีเหตุผลของตัวเขาเอง โดยต่อมาวักก้าก็ได้ขึ้นไปบนยานของอัลเบ็ดและได้ร่วมต่อสู้เพื่อปกป้องเกาะบิคาเนล ซึ่งเป็นที่อยู่ของอัลเบ็ดทั้ง ๆ ที่เขายังไม่เชื่อใจในมาคิน่าและชาวอัลเบ็ด วักก้าและทีดัสเริ่มมีความสนิทกันมากขึ้นในฐานะพี่น้องตลอดเนื้อเรื่องในเกม แม้แต่ลูลู่ซึ่งไม่ชอบทีดัสในช่วงแรกของเกม ก็เริ่มมองทีดัสใหม่และเริ่มมีความรู้สึกต่อทีดัสเหมือนกับวักก้า ความสัมพันธ์ส่วนตัวระหว่างลูลู่และวักก้าเองก็พัฒนาขึ้นไปเรื่อย ๆ จนกระทั่งทั้งคู่ได้แต่งงานกันหลังจากจบเหตุการณ์ในไฟนอลแฟนตาซี X ได้ 6 เดือน ในไฟนอลแฟนตาซี X-2 วักก้าต้องแสดงความรับผิดชอบในฐานะพ่อของลูกชายที่เพิ่งเกิดมาซึ่งเขารู้สึกว่ามันยากกว่าการสู้กับซิน และสิ่งสำคัญที่แสดงให้เห็นว่าวักก้ายอมรับชาวอัลเบ็ดได้แล้วก็คือ การตั้งชื่อลูกของเขาว่า "วิดิน่า" (Vidina) ซึ่งก็คือคำว่า "อนาคต" ในความหมายของชาวอัลเบ็ดนั่นเองการปรากฏตัวของวักก้าในแบบอื่น ๆ การปรากฏตัวของวักก้าในแบบอื่น ๆ. วักก้าในวัยเด็กปรากฏตัวในเกมคิงด้อมฮาร์ทส์ภาคแรก โดยมีฐานะเป็นพี่ชายของทีดัสและเซลฟี่ ทิลมิตต์ (ตัวละครในไฟนอลแฟนตาซี VIII) โดยผู้เล่นสามารถสู้กับวักก้า รวมทั้งทีดัสและเซลฟี่ ได้ระหว่างที่โซร่าซึ่งเป็นตัวละครหลักในเกมเดินทางไปถึงเกาะเดสทินี่ ซึ่งในเกมนี้วักก้ายังคงใช้ลูกบลิทซ์บอลเป็นอาวุธเหมือนเดิม วักก้าไม่ได้ปรากฏตัวในเกมคิงด้อมฮาร์ทภาคสอง แต่ก็มีการกล่าวถึงเขาโดยเซลฟี่ได้พูดว่า ทีดัสและวักก้าคงเล่นบลิทซ์บอลกันเสร็จแล้ว</doc>
