<doc id="183564" url="https://th.wikipedia.org/wiki?curid=183564" title="ศูนย์วิจัยโลหิตวิทยา โรงพยาบาลมหาวิทยาลัยนเรศวร">ศูนย์วิจัยโลหิตวิทยา โรงพยาบาลมหาวิทยาลัยนเรศวร ศูนย์วิจัยโลหิตวิทยา โรงพยาบาลมหาวิทยาลัยนเรศวร เป็นศูนย์วิจัยด้านโลหิตวิทยา โดยเป็นหน่วยงานในสังกัดคณะแพทยศาสตร์ มหาวิทยาลัยนเรศวร มีสถานที่ดำเนินงาน ณ โรงพยาบาลมหาวิทยาลัยนเรศวร อำเภอเมืองพิษณุโลก จังหวัดพิษณุโลกประวัติ ประวัติ. ศูนย์วิจัยโลหิตวิทยา เริ่มเปิดดำเนินการเมื่อเดือนสิงหาคม พ.ศ. 2545 โดยเริ่มจากงานควบคุมและป้องกันโรคโลหิตจางธาลัสซีเมีย ในช่วงแรกนั้น ศูนย์วิจัยโลหิตวิทยาอยู่ในกำกับของสถาบันวิจัยทางวิทยาศาสตร์สุขภาพ ซึ่งขึ้นตรงกับมหาวิทยาลัยนเรศวร ภายหลังจากสถาบันวิจัยทางวิทยาศาสตร์สุขภาพ ได้ควบรวมกับคณะแพทยศาสตร์ มหาวิทยาลัยนเรศวร และเปลี่ยนเป็นโรงพยาบาลมหาวิทยาลัยนเรศวร เมื่อปี พ.ศ. 2548 ศูนย์วิจัยโลหิตวิทยา จึงเป็นหน่วยงานหนึ่งของคณะแพทยศาสตร์ และทำหน้าที่เพิ่มเติมในการให้บริการทางด้านห้องปฏิบัติการเพื่อตรวจวินิจฉัยพาหะ และโรคธาลัสซีเมียให้กับโรงพยาบาล นอกจากนี้ยังเป็นหน่วยงานสนับสนุนด้านการเรียนการสอน ให้แก่นิสิตแพทย์ และนิสิตสาขาวิทยาศาสตร์สุขภาพอื่น ๆ ปัจจุบัน ศูนย์วิจัยโลหิตวิทยา โรงพยาบาลมหาวิทยาลัยนเรศวร เป็นศูนย์กลางในการศึกษาค้นคว้าวิจัยด้านโลหิตวิทยาในประชากรเขตภาคเหนือตอนล่าง และให้บริการสนับสนุนระบบการแพทย์ในการแก้ไขปัญหาด้านโลหิตวิทยาให้แก่ประชากร รวมทั้งเผยแพร่ความรู้ทางโลหิตวิทยาโดยเฉพาะที่เป็นปัญหาสาธารณสุขที่สำคัญของประเทศแก่นิสิตและบุคลากรด้านวิทยาศาสตร์สุขภาพและประชาชนทั่วไปหน่วยงาน หน่วยงาน. ศูนย์วิจัยโลหิตวิทยา โรงพยาบาลมหาวิทยาลัยนเรศวร มีหน่วยงานย่อยได้แก่- หน่วยวิจัยธาลัสซีเมีย - หน่วยปลูกถ่ายไขกระดูก</doc>
