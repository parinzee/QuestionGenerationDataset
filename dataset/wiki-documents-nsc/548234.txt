<doc id="548234" url="https://th.wikipedia.org/wiki?curid=548234" title="เด็ดดวง ป.พงษ์สว่าง">เด็ดดวง ป.พงษ์สว่าง เด็ดดวง ป. พงษ์สว่าง อดีตนักมวยไทยและมวยสากลชาวไทย มีสถิติการชกมวยสากลทั้งหมด 4 ครั้ง ชนะ 4 (น็อค 2)ประวัติ ประวัติ. เด็ดดวงเป็นนักมวยไทยชื่อดังคนหนึ่ง ในช่วงปี พ.ศ. 2520 - 2530 ในสังกัดของ "จ่าตุ๊" ทรงพล พงษ์สว่าง เป็นพี่ชายคนโตของ ดอกไม้ป่า ป.พงษ์สว่าง และตุ๊กตาทอง ป.พงษ์สว่าง ซึ่งเป็นนักมวยไทยชื่อดังร่วมสมัยเดียวกัน ได้ฉายาว่า "บอนไซมหาภัย" เนื่องจากมีรูปร่างเล็กแต่แข็งแกร่งกำยำล่ำสัน ถือเป็นนักมวยค่าตัวหลักแสนอีกคนหนึ่ง เคยขึ้นชกมวยสากลอยู่ 4 ครั้ง ชนะ 4 (น็อค 2) ในช่วงปลายของการชกมวย โดยขึ้นชกครั้งแรกเมื่อ 31 ธันวาคม พ.ศ. 2537 ชนะคะแนน พรีโม อีราซัน จากนั้นมาชนะน็อค โจเอล จูนิโอ ยก 2 เมื่อ 29 เมษายน พ.ศ. 2538 ชนะคะแนน โจวี่ ชาน เมื่อ 8 กรกฎาคม พ.ศ. 2538 และขึ้นชกครั้งสุดท้ายเมื่อ 29 กันยายน พ.ศ. 2539 ชนะคะแนน โฮเวน ฮอนด้า จากนั้นก็แขวนนวมไป ไม่ได้ขึ้นชกมวยสากลอีก หลังแขวนนวมแล้ว เด็ดดวงได้เดินทางไปมาเก๊า เพื่อรับจ้างเป็นบอดี้การ์ด</doc>
