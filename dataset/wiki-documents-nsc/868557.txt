<doc id="868557" url="https://th.wikipedia.org/wiki?curid=868557" title="ชูเฮ โยะโมะดะ">ชูเฮ โยะโมะดะ ชูเฮ โยะโมะดะ (; ) เป็นอดีตนักฟุตบอลชาวญี่ปุ่น เกิดเมื่อวันที่ 14 มีนาคม พ.ศ. 2516 ปัจจุบัน เป็นผู้จัดการทีมของสโมสรฟุตบอลคอนซาโดเล ซัปโปะโระเส้นทางอาชีพวัยเด็ก เส้นทางอาชีพ. วัยเด็ก. โยะโมะดะ เกิดที่เมืองชิบะ จังหวัดชิบะ เริ่มเล่นฟุตบอลในสมัยเรียนชั้นประถมศึกษาที่เมืองโยะโกะฮะมะ โดยเล่นมาเรื่อยๆจนกระทั่งย้ายกลับมาที่จังหวัดชิบะ แต่สในสมัยนั้น จังหวัดชิบะไม่มีทีมฟุตบอล จึงเริ่มหันไปเล่นเบสบอลแทน แต่เมื่อเข้าสู่ชั้นประถมศึกษาปีที่ 5 ได้กลับมาสนใจฟุตบอล และเข้าชมรมฟุตบอลของโรงเรียนมัธยมปลาย มหาวิทยาลัย และทีมงานทีมชาติ มัธยมปลาย มหาวิทยาลัย และทีมงานทีมชาติ. หลังจากนั้น โยะโมะดะเข้าเรียนที่โรงเรียนมัธยมปลายนะระชิโนะ ก่อนจะเข้ามหาวิทยาลัยจุงเทงโดในกรุงโตเกียว เป็นนักกีฬาประจำชมรมฟุตบอล และในช่วงนี้เริ่มสนใจจะเดินเส้นทางสายการสอนฟุตบอล จึงได้เข้าศึกษาต่อที่มหาวิทยาลัยสึคุบะ และเริ่มเรียนรู้การเป็นโค้ชฟุตบอล และรับหน้าที่เป็นโค้ชให้กับชมรมนักเตะมหาวิทยาลัยสึคุบะ (พ.ศ. 2539-2541) ในระดับปริญญาโทนี้ อาจารย์ที่ปรึกษาคือโคโซ ทะชิมะ อดีตนักเตะทีมชาติญี่ปุ่น (ช่วงปี พ.ศ. 2522-2523) และโยะโมะดะทำวิทยานิพนธ์เรื่อง"การเข้าสไลด์บอลในเกมฟุตบอล" ในช่วงปี พ.ศ. 2539 - 2541 ได้มีโอกาสเป็นแมวมองให้กับทีมงานฟุตบอลทีมชาติญี่ปุ่นภายใต้การคุมทีมของโค้ชทะเคชิ โอะคะดะไปด้วย จึงได้มีโอกาสใกล้ชิดกับฟุตบอลโลก 1998 ในฐานะสต๊าฟฟ์คอนซาโดเล ซัปโปะโระ คอนซาโดเล ซัปโปะโระ. หลังจากนั้น ในปี พ.ศ. 2542 โยะโมะดะได้ตามโอะคะดะไปเป็นทีมงานที่คอนซาโดเล ซัปโปะโระ ในตำแหน่งผู้ช่วยโค้ช ก่อนจะได้รับหน้าที่คุมทีมเยาวชนอายุไม่เกิน 18 ปีตั้งแต่ปี พ.ศ. 2545 พาทีมคว้าแชมป์ระดับท้องถิ่น อย่าง Prince League Hokkaido ได้ 6 ครั้ง Premier League East 1 ครั้ง (ปี พ.ศ. 2554) และ J Youth Cup 1 ครั้ง (ปี พ.ศ. 2555) มีผลงานการปั้นเยาวชนขึ้นเป็นผู้เล่นอาชีพรวมแล้ว 32 คน (นับถึงปี พ.ศ. 2559) โยะโมะดะ ได้ไลเซนส์จากสมาคมฟุตบอลญี่ปุ่นระดับ S เมื่อปี พ.ศ. 2558 และเมื่อคอนซาโดเล ซัปโปะโระปลดโค้ชอิวิกา บาร์บาริช ชาวโครเอเชียเมื่อเดือนกรกฎาคม พ.ศ. 2558 โยะโมะดะได้รับการแต่งตั้งเป็นผู้จัดการทีมชุดใหญ่ และอยู่ในตำแหน่งจนถึงปัจจุบันสถิติการคุมทีม สถิติการคุมทีม. ข้อมูลล่าสุด 24 มิถุนายน พ.ศ. 2560</doc>
