<doc id="127001" url="https://th.wikipedia.org/wiki?curid=127001" title="สราวุธ อินทรพรหม">สราวุธ อินทรพรหม สราวุธ อินทรพรหม ประกอบอาชีพอยู่ในวงการบันเทิงไทยมาตั้งแต่เรียนจบนิเทศศาสตร์ มหาวิทยาลัยธุรกิจบัณฑิตย์ ทั้งเขียนบทภาพยนตร์ (เคยเขียนบทภาพยนตร์ร่วมในเรื่อง ขุนแผน) เป็นคนเบื้องหลัง ทำภาพยนตร์สั้น และแสดงละคร ฯลฯ ต่อมา ได้กำกับภาพยนตร์การ์ตูนเรื่องยาว Boyfriend the movie ที่ใช้เวลาเขียนเอาทีละภาพด้วยตัวคนเดียวกว่า 1 ปี เข้าฉายที่โรงภาพยนตร์ HOUSE RCA และได้รับเชิญเข้าฉายในเทศกาลภาพยนตร์ Asian Queer Film and Video Festival Japan 2009 หลังจากนั้น ก็ได้ระดมทุนสร้างภาพยนตร์จากหลายแหล่ง เพื่อผลิตภาพยนตร์อินดี้เรื่อง "เซ็งเป็ด" นำแสดงโดย การ์ตูน อินทิรา ,ณัฐพล นิลภูมิ และ อธิวัฒน์ ลำกูล ซึ่งเป็นภาพยนตร์ที่ดัดแปลงมาจากนวนิยายเรื่องดังในอินเทอร์เน็ต โดยใช้ทุนส่วนตัวในการสร้าง เข้าฉายที่ "โรงภาพยนตร์ลิโด" เพียงแห่งเดียว แต่สามารถทำรายได้มาก จนถือว่าเป็นหนังอินดี้ที่ทำเงินมากที่สุดในประเทศไทย ต่อมา ถูกจัดจำหน่ายเป็น DVD และเป็นภาพยนตร์อินดี้ที่มียอดขายสูงติดอันดับต้นๆ จากความสำเร็จของภาพยนตร์เซ็งเป็ดนี้ ทำให้คุณสราวุธ ได้รับการติดต่อจากบริษัท pacific island film ให้มากำกับภาพยนตร์จอเงินเป็นเรื่องแรก นั่นคือเรื่อง "ตายทั้งกลม" ซึ่งเป็นภาพยนตร์สยองขวัญ นำแสดงโดย แนนนี่ GirlyBerry , ฟรอยด์ ณัฏฐพงษ์ ชาติพงษ์ และ อธิวัฒน์ ลำกูล โดยได้ทีมงานมืออาชีพจากหนังใหญ่มากมายมาร่วมงาน เข้าฉายในปี 2553 หนังประสบความสำเร็จด้านคำชมและรายได้ อีกทั้งยังได้รับการติดต่อขอซื้อจากบริษัทต่างประเทศหลายแห่ง หลังจากภาพยนตร์เรื่องตายทั้งกลม คุณสราวุธได้รับการทาบทามจากไทยทีวีสีช่อง3 ให้มากำกับหนังดังสุดสัปดาห์เรื่อง “ซุปตาร์สตรอเบอร์รี่” ซึ่งวันอาทิตย์ที่ 12 ธันวาคม 2553 นำแสดงโดย ไอซ์ ศรัณยู วินัยพานิช , มิ้นท์ เพชรา วงศ์วาสนา , ธัญญ์วาริน สุขะพิสิษฐ์ , โซเฟียลา , ดีเจโป้ง และดาราอีกคับคั่ง ประสบความสำเร็จด้านเรทติ้งและคำชมจากผู้ชม จนเป็นกระแสพูดถึงอย่างมากในอินเทอร์เน็ต ถึงเนื้อหาที่เสียดสีวงการบันเทิงไทย จากความสำเร็จด้านรายได้และคำชมของภาพยนตร์เรื่อง "ตายทั้งกลม" ทำให้คุณสราวุธได้รับการติดต่อจากทางบริษัท pacific island film ในการสร้างภาพยนตร์เรื่องต่อไปชื่อเรื่องว่า "หนังผี" เป็นภาพยนตร์สยองขวัญ นำแสดงโดย แนนนี่ GirlyBerry , บีม ศรัณยู ประชากริช , แชมป์ วศิษฎ์ ผ่องโสภา และ นุช นีรนาท โดยได้ทีมงานชุดเดิมมาร่วมงานครบทีม โดยออกฉายช่วงต้นเมษายน ในปี 2554 ประสบความสำเร็จด้านคำชมจากนักวิจารณ์ ในปี 2556 คุณสราวุธได้ลงทุนก่อตั้งบริษัทผลิตภาพยนตร์ของตัวเอง ในนามบริษัท demon 666 production ซึ่งมีแนวคิดในการผลิตภาพยนตร์แนวใหม่ ไม่จำเจ ขายไอเดียและความแปลกใหม่ โดยประเดิมด้วยภาพยนตร์อินดี้ ขนาดเล็กเรื่องแรกคือ "Tiger and Wolf หล่อลากไส้" ซึ่งเป็นภาพยนตร์แนวแฟนตาซี ผสมผสานระหว่างคนแสดงจริงกับ animation สไตล์ญี่ปุ่น ซึ่งถือเป็นการสร้างสีสันให้กับวงการภาพยนตร์ไทยอย่างมาก นำแสดงโดย กานต์ กุลานุพงศ์ , ต้น ณัฐวัตร ดีวงกิจ (ต้น AF7) , ฐิติกานต์ สิทธิสัมพันธ์ , แชมป์ วศิษฎ์ ผ่องโสภา เข้าฉายแบบจำกัดโรง ในปี 2557 คุณสราวุธ ได้เปิดตัวภาพยนตร์อินดี้ ขนาดเล็กเรื่องใหม่ เป็นแนวที่แตกต่างจากผลงานที่ผ่านมาอย่างสิ้นเชิง โดยเป็นแนวดราม่า จิตวิทยา จริงจัง และผสมผสานกับความเป็นหนังอาร์ต ในชื่อเรื่องว่า "ครูและนักเรียน Teacher and Student" สะท้อนปัญหาสังคมและการเมือง นำแสดงโดย ตั้ม มานินพันธุ์ ภิญโญปิยวิศว์ , อาร์ กฤษตฌาพนธ์ ธนะนารา , อาร์ม ปิระมิตร อรุณศรี ฉายแบบจำกัดโรงเพียง 2 โรง แต่ประสบความสำเร็จด้านรายได้เกินคาดอย่างมาก ในปี 2558 คุณสราวุธ ได้สร้างภาพยนตร์อินดี้ ขนาดเล็กเรื่อง "Father and Son" เป็นภาพยนตร์ดราม่า เนื้อหาเกี่ยวกับความสัมพันธ์พ่อลูก และปมเรื่องชายรักชาย ซึ่งเป็นภาพยนตร์แนวเพศที่สามเรื่องแรกของไทยที่ได้เรท ฉ20 (ต่ำกว่า 20 ปีห้ามดูเด็ดขาด) สร้างปรากฏการณ์ใหม่ให้กับวงการภาพยนตร์ไทย เป็นที่พูดถึงในสังคมวงกว้าง และได้รับเสียงตอบรับในแง่ความสมจริง ถึงการพูดประเด็นเรื่องเพศสัมพันธ์อย่างตรงไปตรงมา นำแสดงโดย แบงค์ ธนาพล ประสงค์ทรัพย์ , เฟรชชี่ ตวงภพ ตัญเจริญ , กานต์ กุลานุพงศ์ , เอมีน สิริตา , เธโอ ชิระ จีระกุลชาญ ซึ่งประสบความสำเร็จด้านรายได้เกินคาดอย่างมาก จากการฉายเพียง 4 โรงผลงาน ผลงาน. ปี 2552 กำกับภาพยนตร์เรื่อง เซ็งเป็ด ปี 2553 กำกับภาพยนตร์เรื่อง ตายทั้งกลม ปี 2553 กำกับละครเรื่อง ซุปตาร์สตอเบอรี่ ปี 2554 กำกับภาพยนตร์เรื่อง หนังผี ปี 2556 กำกับภาพยนตร์เรื่อง Tiger and Wolf ปี 2557 กำกับภาพยนตร์เรื่อง Teacher and Student ปี 2558 กำกับภาพยนตร์เรื่อง Father and Son</doc>
