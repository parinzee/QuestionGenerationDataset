<doc id="161936" url="https://th.wikipedia.org/wiki?curid=161936" title="โอปปาติก เกิดอมตะ">โอปปาติก เกิดอมตะ โอปปาติก - เกิดอมตะ () ภาพยนตร์แอ็คชั่น - แฟนตาซี ผลงานการกำกับของ ธนกร พงษ์สุวรรณ นำแสดงโดย สมชาย เข็มกลัด, ชาคริต แย้มนาม, ลีโอ พุฒ (ลีโอ พุฒ) , อธิป นานา, เรย์ แมคโดนัลด์, พงษ์พัฒน์ วชิรบรรจง, นิรุตติ์ ศิริจรรยา และ เข็มอัปสร สิริสุขะเรื่องย่อ เรื่องย่อ. คุณเชื่อในโลกหน้ามั้ย?” หนทางเดียวแห่งการได้มาซึ่งความสามารถ และอำนาจพิเศษเหนือมนุษย์ นั่นคือ การยอมปลิดชีวิตตนเองเสีย แล้ววิถีแห่งการเป็น “โอปปาติก” จะเริ่มต้นขึ้น มีคำเล่าขานถึง “พลังพิเศษ” แห่งตัวตนโอปปาติก ที่มีแตกต่างกันไป แต่ทุกครั้งที่มันเลือกใช้ กลับต้องแลกด้วย “คำสาป” อันแสนเจ็บปวดอยู่เสมอ ที่ผ่านมา เหล่ามนุษย์อาจไม่เคยล่วงรู้ถึงชีวิตใน “โลกซ้อนทับ” นี้ จนกระทั่ง เมื่อมีมนุษย์หาญกล้า “คิดล่า” เหล่าโอปปาติก เพื่อ “ท้าทาย” ขอบเขตแห่งอำนาจ นานนับศตวรรษของพวกมัน เมื่อนั้น... สงครามระหว่าง “มาร 5 ตน” กับ “1 คนธรรมดา” ...จึงอุบัติขึ้น ถึงเวลาที่ “มารจะล่าคน” และ “คนจะล่ามาร” โอปปาติก (โอ-ปะ-ปา-ติ-กะ) - เกิดอมตะ เล่าถึงเรื่องราวของสิ่งมีชีวิตอีกรูปแบบหนึ่งบนโลก ที่ใช้ชีวิตปะปนอยู่กับผู้คนทั่วไป แต่ละคนที่เป็นโอปปาติกนั้น จะได้รับพลังพิเศษบางอย่าง ที่ทำให้มีความสามารถเก่งกาจเหนือคนอื่นๆ หากแต่พลังพิเศษนั้นก็มีขีดจำกัดในการใช้ และจะค่อยๆ หมดไป เมื่อสิ้นอายุขัยในที่สุด ศดก (นิรุตติ์ ศิริจรรยา) โอปปาติกตนหนึ่ง ที่ใช้ชีวิตอยู่กับความเชื่อของตนเอง ว่าจะสามารถเอาชนะความตายได้ด้วยการเป็นอมตะ แต่อุปสรรคอย่างเดียว ที่คอยขัดขวางไม่ให้ความต้องการของศดกเป็นจริง ก็คือ จิรัสย์ (สมชาย เข็มกลัด) โอปปาติกอีกตนที่ใช้ชีวิตอยู่อย่างลึกลับ และดูอันตรายเกินไป ที่ศดกจะวางใจให้ใช้ชีวิตอยู่ร่วมกันได้ ทางเดียวที่ศดกจะสามารถเป็นอมตะได้ ก็คือต้องกำจัดจิรัสย์ออกไป ศดกจึงวางแผนการ โดยให้ลูกน้องสุดจงรักภักดีนาม ธุวชิต (พงษ์พัฒน์ วชิรบรรจง) ออกตามหา เตชิต (ลีโอ พุฒ) นักสืบเอกชนคนหนึ่ง ที่ยังไม่รู้ว่าตนเองนั้นมีพลังพิเศษ ของโอปปาติกแอบซ่อนอยู่ ศดกได้ล่อหลอกให้เตชิต กลายเป็นโอปปาติกด้วยการฆ่าตัวตาย และได้ว่าจ้างให้เตชิตใช้พลังพิเศษของเขา ออกตามหาโอปปาติกตนอื่นๆ เพื่อร่วมมือกันหาทางกำจัดตัวอันตรายอย่างจิรัสย์ ที่ตอนนี้กำลังตามล่าหญิงสาวลึกลับนางหนึ่งอยู่ เตชิตตกลงช่วยเหลือศดก และได้รู้จักกับ ปราณ (เข็มอัปสร สิริสุขะ) สาวลึกลับคนที่จิรัสย์ต้องการจะฆ่า และหลงรักปราณทันทีที่ได้เจอหน้ากันครั้งแรก ซึ่งตัวปราณนี่เองที่เป็นกุญแจสำคัญ ที่ทำให้โอปปาติกตนอื่นๆ มารวมกันได้ ไปศล (ชาคริต แย้มนาม) โอปปาติกนักฆ่าที่ไม่เคยผูกพันยึดติดกับใคร นอกจากอดีตของตัวเอง และด้วยความรู้สึกผูกพันบางอย่าง ของไปศลที่มีต่อปราณ ทำให้เขาแอบตามดูแลปราณอยู่ห่างๆ อรุษ (เรย์ แมคโดนัลด์) กับ รามิล (อธิป นานา) สองโอปปาติกเพื่อนแท้ชนิดตายแทนกันได้ เมื่อใดที่อยู่รวมกันจะแข็งแกร่ง แต่ถ้าแยกกันจะอ่อนแอ เพราะต่างคนต่างก็มีพลัง ที่จะช่วยอุดจุดอ่อนของกันและกันได้เป็นอย่างดี ด้วยเหตุนี้เอง ทำให้เข้าถึงตัวได้ยาก เพราะไม่เคยไว้ใจใคร จนกระทั่งทั้งคู่ได้มาสานสัมพันธ์กับปราณ แม้ดูเหมือนว่า เหล่าโอปปาติกทั้งหมดจะถูกดึงดูดมารวมกัน โดยมีปราณเป็นจุดเชื่อมโยง แต่เรื่องราวก็ไม่ได้ง่ายไปเสียทั้งหมด เพราะต่างฝ่ายต่างก็มีแง่มุมที่ไม่ลงรอยกันอยู่ ประกอบกับเรื่องราวที่ดูคลุมเครือระหว่างศดกกับจิรัสย์ นั่นได้นำไปสู่การปะทะกันครั้งยิ่งใหญ่ที่สุดเท่าที่เคยมีมา และนำมาซึ่งความสูญเสีย พร้อมๆ กับการเริ่มต้นใหม่อีกครั้งของชีวิต สุดท้ายแล้ว บางสิ่งบางอย่างที่ถูกหล่อหลอมขึ้น เป็นเงื่อนงำจะถูกคลี่คลายหรือไม่ ? และจะเกิดอะไรขึ้น ถ้าความจริงที่ทุกคนอยากรู้ กลับกลายเป็นความเจ็บปวด พวกเขา... เหล่า “โอปปาติก” จะรับมือกับความจริงนั้น... อย่างไร ?เกร็ดภาพยนตร์เกร็ดภาพยนตร์. - โอปปาติก อ่านว่า โอ-ปะ-ปา-ติ-กะ- โอปปาติก ทางพุทธศาสนา หมายถึงสิ่งมีชีวิตที่เกิดขึ้นมาแล้วโตเต็มที่ในทันทีทันใด โดยไม่มีวิวัฒนาการการเติบโตไปทีละขั้นเหมือนสัตว์ทั่วไป รวมเรียกถึงพวกภูติผีปีศาจ อสูรกายต่างๆ ด้วย- เป็นการร่วมงานกันอีกครั้งระหว่าง ลีโอ พุฒ และผู้กำกับ ธนกร พงษ์สุวรรณ หลังจากที่เคยร่วมงานกันมาแล้วในเรื่อง โกหก...ทั้งเพ พ.ศ. 2546 และ เอกซ์แมน แฟนพันธุ์เอกซ์ พ.ศ. 2547- เรย์ แมคโดนัลด์ เคยร่วมกับ ลีโอ พุฒ และผู้กำกับ ธนกร พงษ์สุวรรณ มาแล้วในเรื่อง โกหก...ทั้งเพ พ.ศ. 2546- เดิมทีบท รามิล เป็นของ ต้าร์ บาร์บี้- โอปปาติก - เกิดอมตะ ใช้ระยะเวลาถ่ายทำเกือบ 3 ปีทีมงานสร้างทีมงานสร้าง. - ผู้สร้าง-จัดจำหน่าย : สหมงคลฟิล์ม อินเตอร์เนชั่นแนล- ดำเนินงานสร้าง : บาแรมยู- อำนวยการสร้างฝ่ายบริหาร : สมศักดิ์ เตชะรัตนประเสริฐ- ควบคุมงานสร้าง : ปรัชญา ปิ่นแก้ว, สุกัญญา วงศ์สถาปัตย์- ดำเนินงานสร้าง : ศิตา วอสเบียน- เรื่อง - กำกับภาพยนตร์ : ธนกร พงษ์สุวรรณ- บทภาพยนตร์ : ธนกร พงษ์สุวรรณ, ยุคนธร แก้วทอง- กำกับภาพ : เดชา ศรีมันตะ, ธีระวัฒน์ รุจินธรรม- กำกับคิวบู๊ : กฤษณพงค์ ราชธา, ธนา ศรีสุข- ออกแบบงานสร้าง : พิสุทธิ์ ปรีวัฒนกิจ- ออกแบบเครื่องแต่งกาย : เอกศิษฏ์ มีประเสริฐสกุล, น้ำผึ้ง โมจนกุล- เมคอัพเอฟเฟ็คต์ : วิทยา ดีรัตน์ตระกูล- ลำดับภาพ : สุทธิพร ทับทิม, ธนกร พงษ์สุวรรณ, สิรภพ ตุงคะเศรณี, ลี ชาตะเมธีกุล, แม็กซ์ แอนโทนี่ เทอร์ช- ฟิล์มแล็บส์ - บันทึกเสียง : กันตนาฟิล์มแล็บนักแสดงนักแสดง. - สมชาย เข็มกลัด : รับบท จิรัสย์ ความสามารถ - เกิดใหม่ไม่ตาย ผ่านกาลเวลาฝึกฝนความรู้ความสามารถและยุทธวิธีทุกรูปแบบ อยู่ยงคงกระพันและมีอายุยืนยาวมานานมาก เมื่อตายแล้วสามารถฟื้นคืนกลับมาในสภาพที่เป็นหนุ่มปกติได้ คำสาป - ทุกครั้งที่ตายแล้วฟื้นขึ้นมาใหม่ต้องทนกับความเจ็บปวดทางร่างกายคล้ายงูลอกคราบโดยร่างกายเดิมยังคงอยู่ แต่มันก็คงเทียบไม่ได้กับเรื่องราวของการเจ็บปวดจากการสูญเสียในอดีตซึ่งหนักหนากว่าความเจ็บปวดทางร่างกาย- ชาคริต แย้มนาม : รับบท ไปศล ความสามารถ - ทุกครั้งที่ทำสมาธิ เสมือนมีตาทิพย์-ตาที่สามแบบลัทธิโยคีของธิเบต หาจุดตายของคู่ต่อสู้และสามารถใช้อาวุธ (ปืนพก+กริช) อย่างคล่องแคล่วตรงเข้าเล่นงานจุดตายของฝ่ายตรงข้ามได้อย่างแม่นยำ มีประสาทสัมผัสเป็นเลิศ คำสาป - ทุกครั้งที่สังหารคู่ต่อสู้ในจุดที่ทำให้ตาย ในทันทีทันใดร่างกายของเขาก็จะมีบาดแผลเกิดขึ้นเหมือนแผลของคนที่ตนฆ่า พร้อมกับความเจ็บปวดที่ทรมานไม่แพ้กับคนที่โดนฆ่านั้น- ลีโอ พุฒ : รับบท เตชิต ความสามารถ - อ่านความรู้สึกนึกคิดของมนุษย์และสิ่งมีชีวิตอื่น ๆ ได้ แม้ยามที่ดวงตาปิดสนิท ไม่ว่าคนคนนั้นหรือสิ่งมีชีวิตนั้น ๆ ต้องการที่จะทำอะไรก็ตาม คำสาป - ทุกครั้งที่ใช้ความสามารถพิเศษ ก็จะค่อย ๆ สูญเสียประสาทสัมผัสทั้ง 5 ไปทีละอย่าง เริ่มจากหู (การได้ยิน), จมูก (การได้กลิ่น), ตา (การมองเห็น), ปาก (การพูด) และกายสัมผัส (การจับต้อง)- อธิป นานา : รับบท รามิล ความสามารถ - มีเจตภูติ (วิญญาณอีกร่าง) ที่ตนสามารถบังคับออกมาใช้งานได้ ซึ่งเป็นร่างที่มีพละกำลังแข็งแรงกว่า ตัวเจตภูตินี้จะมีทั้งร่างกายและหน้าตาที่อัปลักษณ์ คำสาป - ทุกครั้งที่ใช้ร่างเจตภูติเพื่อต่อสู้กับฝ่ายตรงข้าม ร่างกายที่แท้จริงก็จะเริ่มอัปลักษณ์ตาม เหมือนยิ่งใช้ร่างกายก็จะยิ่งถูกความอัปลักษณ์ของเจตภูติกลืนกินไปเรื่อย ๆ ซึ่งมันก็จะขัดแย้งกับคำว่าสง่างามตามความหมายในชื่อของเขา- เรย์ แมคโดนัลด์ : รับบท อรุษ ความสามารถ - มีสัญชาตญาณของสัตว์ป่าสูง มีความเก่งกาจด้านการต่อสู้จากสัญชาตญาณดิบแห่งตัวตน สามารถต่อสู้ได้อย่างโหดเหี้ยมและน่ากลัว คำสาป - แม้จะมีความสามารถในการต่อสู้ที่รวดเร็วหาตัวจับยาก แต่เขากลับมีเวลาในการใช้ชีวิตที่น้อยลงไปเรื่อย ๆ มันก็เหมือนกับว่า แม้จะรวดเร็วได้เหนือเวลาก็จริงอยู่ แต่เวลาที่ใช้กับชีวิตจริง ๆ ของเขานั้นกลับมีได้น้อยลง ซึ่งก็เป็นคำสาปที่เขาต้องแลกเปลี่ยนมากับพลังพิเศษที่ตนได้รับ- พงษ์พัฒน์ วชิรบรรจง : รับบท ธุวชิต ความสามารถ - มีความสามารถทางการต่อสู้ รอบจัด เก่งกาจในทุกอย่าง รู้ถึงจุดอ่อนและวิธีจัดการพวกโอปปาติกต้องสาปทุกคน เก่งและฉลาดขึ้นทุกครั้งในการจับเหล่าโอปปาติก ไม่มีพลาดในหนที่สอง- นิรุตติ์ ศิริจรรยา : รับบท ศดก ความสามารถ - หยั่งรู้การถือกำเนิดของเหล่าโอปปาติกทุกตน ตามประสบการณ์อันยาวนานของตน สามารถสร้างภาพหลอน หลอกให้คนเข้าใจไปเองได้ คำสาป - ทุกครั้งที่ใช้ร่างกายกับพลังพิเศษแห่งตน ร่างเนื้อของเขาก็จะค่อย ๆ สูญเสีย และค่อย ๆเหลือแต่กระดูก แม้จะมีอายุยืนยาว แต่ก็ต้องทนอยู่กับร่างกายที่เน่าเปื่อยอย่างทรมานเจ็บปวด- เข็มอัปสร สิริสุขะ : รับบท ปราณ หญิงสาวลึกลับ ที่ไม่รู้ว่าตัวเองกำลังเข้าไปเกี่ยวพันกับเรื่องอันเลวร้าย เธอเป็นเสมือนจุดศูนย์กลางของเรื่องที่เชื่อมโยงเหล่าโอปปาติกเข้ามาปะทะกัน เธอเป็นคนที่ดูเก็บกด ดูเป็นคนเสียใจที่จมอยู่กับเรื่องเลวร้ายและพร้อมที่จะปลิดชีพตนได้ทุกเมื่อ ดูเศร้าสร้อยเหมือนอยากจะหลุดไปจากโลกนี้อย่างไม่ทราบสาเหตุ ด้วยความเป็นจุดศูนย์กลางของเหล่าโอปปาติก ทำให้เธอเป็นความหวังและลมหายใจแห่งความรักของเหล่าโอปปาติกะทั้งหมด ซึ่งเหล่าโอปปาติกะเองก็ไม่ต้องการให้เธอเดินเข้าสู่โลกอันเลวร้ายแบบพวกตน หนทางรอดของเธออยู่บนเงื้อมมืออันแข็งกระด้างไร้ความอบอุ่นของพวกเขา...เหล่าโอปปาติกBox Office Box Office. โอปปาติก - เกิดอมตะ เข้าฉายเมื่อวันที่ 23 ตุลาคม พ.ศ. 2550 ซึ่งเป็นวันปิยมหาราช โดยสามารถเปิดตัวช่วง 4 วัน ด้วยรายได้ 13.8 ล้านบาท และเมื่อนับรวมวันหยุดนักขัตฤกษ์ ก็เปิดตัวได้ถึง 25.5 ล้านบาท โดยสามารถขึ้นอันดับหนึ่งบ็อกซ์ออฟฟิสประเทศไทยถึง 2 สัปดาห์ซ้อน แต่เก็บรายได้ทั้งหมดการฉายไปเพียง 37.3 ล้านบาท ซึ่งเมื่อเปรียบเทียบกับทุนสร้าง ถือว่าไม่ประสบความสำเร็จดีวีดีและวีซีดี ดีวีดีและวีซีดี. วีซีดีและดีวีดีโอปปาติก - เกิดอมตะ ผลิตและจัดจำหน่ายโดยบริษัท แฮปปี้ โฮม เอ็นเตอร์เทนเม้นท์ จำกัด โดยดีวีดีมีจำนวน 1 แผ่น ระบบภาพไวด์สกรีน ระบบเสียงภาษาไทย 2 ระบบคือ Dolby Digital 5.1 และ Dolby Digital 2.0 และ Filmmaker Commentary จากผู้กำกับภาพยนตร์ และมีส่วนเพิ่มเติมพิเศษ เช่น แนะนำนักแสดง เบื้องหลังการถ่ายทำ เกร็ดความรู้หนัง ฉากที่ถูกตัดออก ตัวอย่างภาพยนตร์ และ ภาพถ่ายจากภาพยนตร์ จำหน่ายวันที่ 26 ธันวาคม พ.ศ. 2550 ส่วนวีซีดี จำนวน 2 แผ่น มีเฉพาะตัวภาพยนตร์เท่านั้น</doc>
