<doc id="72187" url="https://th.wikipedia.org/wiki?curid=72187" title="เฟท/ฮอลโลว์ อทาราเซีย">เฟท/ฮอลโลว์ อทาราเซีย เฟท/ฮอลโลว์ อทาราเซีย () เป็นเกมส์วิชช่วล โนเวล ที่สร้างโดยกลุ่มไทป์-มูนวางจำหน่ายในปี 2548 ซึ่งเป็นเนื้อเรื่องที่เกิดขึ้นหลังจากเหตุการณ์ใน เฟท/สเตย์ ไนท์ คำว่า อทาราเซีย ในชื่อของเกมนั้นมีความหมายว่า เงียบสงบ ซึ่งถ้ารวมความหมายของชื่อเรื่องแล้ว จะได้ว่า "ความเงียบสงัด"เรื่องย่อ เรื่องย่อ. เนื้อเรื่องใน เฟท/ฮอลโลว์ อทาราเซีย เป็นเหตุการณ์ที่เกิดขึ้นภายหลังเหตุการณ์ใน เฟท/สเตย์ ไนท์ เพียงแค่ครึ่งปี ซึ่งเนื้อเรื่องทั้งหมดจะเกิดขึ้นภายในเมืองฟุยูกิเช่นกัน บาเซตต์ ฟราก้า แม็กเรมินซ์ สมาชิกในสมาคมจอมเวทย์ที่มีสิทธิ์ในการเป็นมาสเตอร์ในสงครามจอกศักดิ์สิทธิ์ครั้งที่ 5 ได้เริ่มเคลื่อนไหวตัวเองในวันที่ 4 ของสงครามจอกศักดิ์สิทธิ์ครั้งที่ 5 พร้อมกับข้ารับใช้ของเธอ อเวนเจอร์ และความทรงจำของเธอที่หายไปเกี่ยวกับสิ่งที่เกิดขึ้นกับมือข้างที่หายไป ซึ่งเธอก็ต่อสู้เพื่อค้นหาความทรงจำที่หายไปนี้เช่นกัน ในตอนนั้นเอง เอมิยะ ชิโร่ ซึ่งกำลังใช้ชีวิตอย่างสงบสุขอยู่กับข้ารับใช้และเพื่อนๆ ของเขาจากสงครามจอกศักดิ์สิทธิ์ครั้งที่ 5 ได้เกิดการบิดผันของเวลาเกิดขึ้น ทำให้รินต้องเดินทางไปยังสมาคมจอมเวทย์ที่อังกฤษเพื่อแก้ไขปัญหานี้ เหล่าข้ารับใช้รู้สึกได้ทันทีเลยว่าภัยร้ายครั้งใหม่กำลังจะเกิดขึ้น ชิโร่จึงต้องช่วยเหลือทุกคนไม่ให้ได้รับอันตราย และเขาก็ได้พบกับ คาเรน ออร์เทนเซีย ทั้งบาเซตต์และชิโร่จึงต้องค้นหาสาเหตุของเหตุการณ์ 4 วันหวนกลับครั้งนี้ ซึ่งจะส่งผลให้พวกเขาต้องเริ่มต้นในวันที่ 4 ของสงครามจอกศักดิ์สิทธิ์ และวนเวียนอยู่อย่างนี้ไปเรื่อยๆ พวกเขาจึงต้องค้นหาสาเหตุเพื่อหยุดการหวนกลับของเหตุการณ์ครั้งนี้ไว้ตัวละครตัวละครหลักตัวละคร. ตัวละครหลัก. - บาเซตต์ ฟราก้า แม็กเรมินซ์ () : จอมเวทย์ผู้ถูกส่งมาจากสมาคมจอมเวทย์เพื่อให้เข้าร่วมในสงครามจอกศักดิ์สิทธิ์ครั้งที่ 5 ซึ่งเธอเป็นจอมเวทย์ชาวไอริชผู้สืบทอดสายเลือดจอมเวทย์ในตระกูลจอมเวทย์ในไอร์แลนด์ ในเฟท/สเตย์ ไนท์ จะมีส่วนที่กล่าวถึงเธอน้อยมาก คือเธอเป็นมาสเตอร์คนเก่าของ แลนเซอร์ แต่ได้ถูก โคโตมิเนะ คิเรย์ หักหลัง ต่อมาเธอจึงได้ข้ารับใช้คลาส อเวนเจอร์ มาเป็นข้ารับใช้แทน- คาเรน ออร์เทนเซีย () : นางเอกของภาคนี้เธอเป็นลูกสาวของโคโตมิเนะ คิเรย์ เป็นเอ็กโซซิสท์ที่ถูกส่งมาจากองค์กรศาสนาให้มาประจำการที่โบสถ์ในเมืองฟุยูกิแทนที่คิเรย์ ซึ่งเสียชีวิตไปในสงครามจอกศักดิ์สิทธิ์ครั้งที่ 5 โดยเธอเข้ามาทำหน้าที่ดูแลความสงบในสงครามจอกศักดิ์สิทธิ์ที่เพี้ยนไปในช่วงเวลา 4 วันหวนกลับ เพื่อป้องกันไม่ให้เกิดปัญหาต่างๆ ตามมา - อเวนเจอร์ () : ข้ารับใช้ตนที่ 8 ที่ถูกอัญเชิญมาในสงครามจอกศักดิ์สิทธิ์ครั้งที่ 3 โดยตระกูลไอนซ์เบิร์น และปรากฏออกมาในฐานะข้ารับใช้ของบาเซตต์ ตัวจริงของเขามีแนวโน้มว่าจะเป็น อังรี มานยุ ผู้นำศาสนาโซโรเอสเตอร์ ผู้ถูกกล่าวหาว่าเป็นปิศาจร้ายตัวละครรองตัวละครรอง. - เอมิยะ ชิโร่ () : ในภาคนี้ความสามารถ ความทรงจำของเขาและความสามารถของเขาได้หายไปอย่างน่าประหลาดใจ รวมไปถึงทักษะการต่อสู้ของเขาด้วย ซึ่งที่จริงแล้ว ชิโร่ในภาคนี้ไม่ใช่ตัวจริง แต่เป็นอเวนเจอร์ที่ใช้ร่างชิโร่ในตลอดช่วงเนื้อเรื่องนี้ต่างหาก ส่วนชิโร่ตัวจริงนั้นจะไม่มีการกล่าวถึงเลยในเนื้อเรื่องนี้- โทซากะ ริน () : ในช่วงครึ่งแรกของเนื้อเรื่อง เธอจะอยู่ที่ลอนดอน และเธอจะกลับมาในช่วงครึ่งหลังของเนื้อเรื่องพร้อมกับบุคลิกของเธอที่เปลี่ยนไปเล็กน้อย (อย่างเช่นจะเห็นได้จากการที่เธอแต่งชุดคอสเพลย์เป็นมิโกะ หรือ สาวน้อยเวทมนตร์) แต่อย่างไรก็ตามเธอก็ได้กลายเป็นจอมเวทย์ชั้นเยี่ยมแล้ว ซึ่งยืนยันได้จากที่เธอสามารถอธิบายให้กับชิโร่ได้ถึงสาเหตุของการเกิดเหตุการณ์ 4 วันหวนกลับนี้ ใน เฟท/ฮอลโลว์ อทาราเซีย เธอได้ใช้ คาไลโดสติ๊ก ซึ่งเป็นสิ่งประดิษฐ์ชิ้นหนึ่งของเซลเร็ช เมื่อไรที่เธอใช้งานมัน มันจะดึงเอาทักษะจากอีกด้านหนึ่งของผู้ใช้มาสู่ผู้ใช้ที่ถือมันอยู่ ซึ่งมันจะช่วยเสริมมานาให้มากขึ้นไปอีก อย่างไรก็ตาม เจ้า คาไลโดสติ๊ก นี่ก็ไม่ชอบคนที่สร้างมันขึ้นมา และมักจะทำให้ผู้ใช้ต้องประสบกับความผิดพลาดอยู่บ่อยๆ ในการใช้มัน ใน เฟท/ฮอลโลว์ อทาราเซีย เจ้า คาไลโดสติ๊ก นี้จะถูกใช้โดยรินในการแปลงร่างเป็นสาวน้อยเวทมนตร์ คาไลโด-รูบี้- ตัวละครอื่นๆ ในเนื้อเรื่อง เหล่ามาสเตอร์และข้ารับใช้จากสงครามจอกครั้งที่ 5 จะปรากฏตัวออกมาทั้งหมด ยกเว้น โคโตมิเนะ คิเรย์ และ ทรู แอสซาซิน</doc>
