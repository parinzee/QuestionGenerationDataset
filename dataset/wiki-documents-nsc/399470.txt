<doc id="399470" url="https://th.wikipedia.org/wiki?curid=399470" title="ทูมัส ทรานสเตรอเมอร์">ทูมัส ทรานสเตรอเมอร์ ทูมัส เยิสตา ทรานสเตรอเมอร์ (, 15 เมษายน ค.ศ. 1931 — 26 มีนาคม ค.ศ. 2015) เป็นนักเขียน กวี และนักแปลชาวสวีเดน ซึ่งผลงานกวีของเขาถูกแปลมากกว่า 60 ภาษาทั่วโลก ทรานสเตรอเมอร์ได้รับการยกย่องว่าเป็นหนึ่งในนักเขียนคนสำคัญที่สุดในสแกนดิเนเวียตั้งแต่สงครามโลกครั้งที่สอง บทวิจารณ์ได้ยกย่องบทกวีของทรานสเตรอเมอร์จากความเข้าใจง่าย แม้แต่ในการแปล บทกวีของเขาสามารถถ่ายทอดฤดูหนาวอันยาวนานของประเทศสวีเดน ทำนองแห่งฤดูกาลและบรรยากาศความงามของธรรมชาติได้อย่างชัดเจน เขาได้รับรางวัลโนเบลสาขาวรรณกรรม ประจำปี ค.ศ. 2011 ทูมัส ทรานสเตรอเมอร์เสียชีวิตเมื่อวันที่ 26 มีนาคม ค.ศ. 2015 ขณะมีอายุได้ 83 ปี</doc>
