<doc id="193724" url="https://th.wikipedia.org/wiki?curid=193724" title="บะหมี่ถ้วย">บะหมี่ถ้วย บะหมี่ถ้วย คือบะหมี่กึ่งสำเร็จรูปที่ผลิตมาพร้อมกับภาชนะ บรรจุในโฟมชนิด XPS หรือในถ้วยพลาสติกแข็ง เป็นที่รู้จักกันดีเนื่องจากมีราคาถูกและง่ายสำหรับการเตรียมอาหาร บะหมี่ถ้วยถูกผลิตเป็นครั้งแรกโดย นิสชิน ในชื่อ คัพ นูดเดิลส์ () ชื่อผลิตภัณฑ์ของประเทศอื่น ๆ เช่น คัพ นูดเดิล (Cup Noodle) ในประเทศญี่ปุ่น บะหมี่ถ้วย เกิดจากการที่โมโมฟุคุ อันโดะ ผู้ที่คิดค้นบะหมี่กึ่งสำเร็จรูปออกมาเป็นคนแรก และได้ก่อตั้งโรงงานผลิตขึ้นมาและประสบความสำเร็จอย่างมากในประเทศญี่ปุ่น จึงได้ต่อยอดการขายออกไปยังต่างประเทศ เช่น สหรัฐอเมริกา แต่ทว่ายอดขายที่นั่นกลับไม่ประสบความสำเร็จเลย เนื่องจากชาวอเมริกันนอกจากที่ไม่ได้อยู่ในวัฒนธรรมที่รับประทานอาหารเส้นเป็นหลักแล้ว เมื่อชาวอเมริกันจะรับประทานจะเทก้อนบะหมี่ใส่ลงในถ้วยกาแฟ และใช้ช้อนชงกาแฟตักเส้นบะหมี่แทน เนื่องจากใช้ตะเกียบไม่เป็น จึงคิดค้นวิธีการที่จะให้ผู้คนที่ไม่มีชามและตะเกียบรับประทานได้สะดวกขึ้น อันเป็นที่มาของการที่มีบะหมี่ถ้วยและใช้ส้อมในการรับประทานในที่สุด</doc>
