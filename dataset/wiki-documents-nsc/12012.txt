<doc id="12012" url="https://th.wikipedia.org/wiki?curid=12012" title="จาโกโม ปุชชีนี">จาโกโม ปุชชีนี จาโกโม อันโตนีโอ โดเมนีโก มีเกเล เซกอนโด มารีอา ปุชชีนี ( 22 ธันวาคม พ.ศ. 2401 - 29 พฤศจิกายน พ.ศ. 2467) เป็นคีตกวีชาวอิตาเลียน เกิดที่เมืองลูคคา ประเทศอิตาลี เมื่อวันที่ 22 ธันวาคม พ.ศ. 2401 (ค.ศ. 1858) เขาเป็นที่รู้จักในนามของ ปุชชินี และได้รับการยกย่องให้เป็นหนึ่งในคีตกวีที่ยิ่งใหญ่ที่สุดแห่งปลายคริสต์ศตวรรษที่ 19 และช่วงต้นของคริสต์ศตวรรษที่ 20 อุปรากรที่โด่งดังของเขาได้แก่เรื่อง มาดามบัตเตอร์ฟลาย และ ทอสก้า ปุชชินีเสียชีวิตที่กรุงบรัสเซลส์ ประเทศเบลเยียม ในวันที่ 29 พฤศจิกายน พ.ศ. 2467 (ค.ศ. 1924)ประวัติ ประวัติ. ปุชชีนีเกิดที่เมืองลูกา ในครอบครัวที่สืบทอดประเพณีทางดนตรีมาเป็นเวลายาวนาน ภายหลังการเสียชีวิตของบิดาเมื่อเขามีอายุได้เพียงห้าขวบ เขาได้ถูกส่งไปเรียนดนตรีกับลุงชื่อฟอร์จูนาโต มากิ ผู้ซึ่งบอกว่าปุชชีนีเป็นเด็กที่ไม่มีพรสวรรค์และยังขาดวินัยในตนเอง ต่อมา เขาได้กลายเป็นนักเล่นออร์แกนในโบสถ์ แรงบันดาลในเกี่ยวกับอุปรากรเกิดขึ้นกับเขาภายหลัง เมื่อเขาได้ชมอุปรากรเรื่องไอด้า ของจูเซปเป แวร์ดี ระหว่างปี พ.ศ. 2423 (ค.ศ. 1880) ถึง พ.ศ. 2426 (ค.ศ. 1883) เขาได้เข้าเรียนที่วิทยาลัยดนตรีแห่งนครมิลาน ที่ซึ่งเขาได้เป็นศิษย์ของอามิลกาเร ปอนชิเอลลี และ อันโตนิโอ บาซซินี ในปี พ.ศ. 2425 (ค.ศ. 1882) ปุชชีนีเข้าร่วมการแข่งขันประพันธ์อุปรากรหนึ่งองค์ แม้ว่าผลงานเรื่อง Le Villi ของเขาจะไม่ได้รับรางวัล แต่ก็ได้เปิดการแสดงในปี พ.ศ. 2427 (ค.ศ. 1884) ในเวลาต่อมาที่โรงละครแห่งเมืองเวอร์เม และได้ดึงดูดความสนใจของจูลิโอ ริคอร์ดิ ผู้จัดแสดงซึ่งก็ได้สั่งให้เขาประพันธ์เรื่อง เอ็ดก้าร์ ในเวลาต่อมา ผลงานเรื่องที่สาม Manon Lescaut ไม่เพียงแต่จะประสบความสำเร็จเท่านั้น แต่ยังได้กลายเป็นจุดเริ่มต้นของการร่วมงานกันอย่างราบรื่น ระหว่างผู้แต่งคำร้อง ลุยกิ อัลลิกา และ จูเซปเป จิอาโคซา ผู้ซึ่งร่วมงานกับเขาในอุปรากรสามเรื่องต่อมา โดยมี La Bohème เป็นเรื่องแรก (จากโศกนาฏกรรมของอองรี มูร์แจร์) และได้รับการยกย่องว่าเป็นสุดยอดของอุปรากรโรแมนติก เรื่องถัดมาได้แก่ ทอสกา ได้กลายเป็นผลงานแนวเวอริสซึมเรื่องแรกของปุชชินี มาดามบัตเตอร์ฟลาย (จากบทประพันธ์ของเดวิด เบลาสโค) ได้รับการตอบรับอย่างเย็นชาในการเปิดการแสดงรอบปฐมทัศน์ แม้ว่าบทเพลงจะได้รับการเรียบเรียงขึ้นอย่างยอดเยี่ยม ซึ่งต่อมากลายเป็นอุปรากรที่ประสบความสำเร็จมากที่สุดเรื่องหนึ่ง การประพันธ์ดนตรีของปุชชีนีได้ชะลอลงในปี พ.ศ. 2446 (ค.ศ. 1903) เนื่องจากอุบัติเหตุทางรถยนต์ที่ทำให้เขาถึงกับเดินขากระเผลก ในปี พ.ศ. 2449 (ค.ศ. 1906) จิอาโคซา ผู้ประพันธ์คำร้องของปุชชีนีเสียชีวิต และในปี พ.ศ. 2452 (ค.ศ. 1909) ก็ได้เกิดเรื่องอื้อฉาวขึ้น เมื่อสาวใช้ของปุชชีนีถูกเอลวิรา เจมีนานิ ภรรยาของปุชชีนีกล่าวหาว่ามีความสัมพันธ์กับจิอาโคซา ทำให้สาวใช้ฆ่าตัวตายในที่สุด Il Trittico ได้ถูกประพันธ์ขึ้นในปี พ.ศ. 2461 (ค.ศ. 1918)เป็นอุปรากรสามองค์จบ ที่ถูกเรียงร้อยเข้าด้วยกันแบบ กร็องด์ กินโยล (ละครหุ่นใหญ่) ปารีส โดยมี Il Tabarro เป็นเรื่องราวสยองขวัญ Suor Angelica เป็นโศกนาฏกรรมสะเทือนอารมณ์ และ Gianni Schicchi เป็นละครตลกขบขัน ในสามเรื่องนี้ Gianni Schicchi ได้รับความนิยมมากที่สุด ในขณะที่ Il Tabarro ถูกวิพากษ์วิจารณ์ว่าด้อยกว่า ปุชชีนีเสียชีวิตที่กรุงบรัสเซลส์ ประเทศเบลเยียม ในปี พ.ศ. 2467 (ค.ศ. 1924) จากอาการหัวใจล้มเหลวอันเนื่องมาจากโรคมะเร็งในลำคอ โดยเรื่อง Turandot เป็นอุปรากรเรื่องสุดท้ายที่ประพันธ์ไม่จบ สองฉากถูกท้ายถูกประพันธ์ให้แล้วเสร็จโดยฟรังโก อัลฟาโน ในปี พ.ศ. 2544 (ค.ศ. 2001) ตอนจบใหม่ของเรื่องนี้ได้ถูกประพันธ์โดยลูชาโน เบริโอผลงานประพันธ์อุปรากรที่สำคัญผลงานประพันธ์อุปรากรที่สำคัญ. - Manon Lescaut เปิดแสดงรอบปฐมทัศน์ที่เมืองตูริน ในปี พ.ศ. 2436 (ค.ศ. 1893) - ลาบอแอม เปิดแสดงที่เมืองตูริน ในปี พ.ศ. 2439 (ค.ศ. 1896)- ทอสกา เปิดแสดงที่กรุงโรม ในปี ค.ศ. 1900- มาดามบัตเตอร์ฟลาย เปิดแสดงที่โรงละคร ลา สกาลา นครมิลาน ในปี ค.ศ. 1904 - La fanciulla del West เปิดแสดงที่ เมโทรโปลิแทน โอเปร่า ในนครนิวยอร์ก ในปี ค.ศ. 1910 - La rondine เปิดแสดงที่มอนติคาร์โล ในปี ค.ศ. 1917 - Il trittico (มีสามองค์ Il Tabarro, Suor Angelica และ Gianni Schicchi) เปิดแสดงที่ เมโทรโปลิแทน โอเปร่า ในนครนิวยอร์ก ในปี ค.ศ. 1918 - ตูรันโด (ประพันธ์ไม่จบในปี ค.ศ. 1924) เปิดแสดงที่โรงละคร ลา สกาลา นครมิลาน เมื่อวันที่ 25 เมษายน ค.ศ. 1926 (ประพันธ์ต่อโดยฟรังโก อัลฟาโน)รายชื่อผลงานทั้งหมดรายชื่อผลงานทั้งหมด. - Le Villi (31 พฤษภาคม 1884 Teatro dal Verme, มิลาน) - Le Villi [rev] (26 ธันวาคม 1884 Teatro Regio, ตูริน) - Edgar (21 เมษายน 1889 โรงอุปรากรลา สกาลา มิลาน) - Edgar [rev 1] (05/09/1891 Teatro del Giglio, Lucca) - Edgar [rev 2] (28/01/1892 Teatro Comunale, Ferrara) - Manon Lescaut (01/02/1893 Teatro Regio, ตูริน) - La bohème (01/02/1896 Teatro Regio, ตูริน) - Tosca (14/01/1900 Teatro Costanzi, Roma) - Madama Butterfly (Madame Butterfly) (17/02/1904 โรงอุปรากรลา สกาลา มิลาน) - Madama Butterfly [rev 1] (28/08/1904 Teatro Grande, Brescia) - Edgar [rev 3] (08/07/1905 Teatro Colón, Buenos Aires) - Madama Butterfly [rev 2] (10/07/1905 Covent Garden, London) - Madama Butterfly [rev 3] (28/12/1906 Opéra Comique, Paris) - La fanciulla del West (10/12/1910 Metropolitan Opera, New York) - La rondine (27/03/1917 Opéra, Monte Carlo) - Il trittico (14/12/1918 Metropolitan Opera, New York) :- Il tabarro - Suor Angelica - Gianni Schicchi - Turandot (25/04/1926 โรงอุปรากรลา สกาลา มิลาน)มีเดีย</doc>
