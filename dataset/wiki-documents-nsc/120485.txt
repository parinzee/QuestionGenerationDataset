<doc id="120485" url="https://th.wikipedia.org/wiki?curid=120485" title="ชินวัฒน์ หาบุญพาด">ชินวัฒน์ หาบุญพาด นายชินวัฒน์ หาบุญพาด อดีตสมาชิกสภาผู้แทนราษฎร แบบบัญชีรายชื่อ สังกัดพรรคเพื่อไทย เป็นอดีตที่ปรึกษารัฐมนตรีว่าการกระทรวงคมนาคมในรัฐบาลของ ยิ่งลักษณ์ ชินวัตร นายกสมาคมพิทักษ์ผลประโยชน์ผู้ขับรถแท็กซี่ ซึ่งเป็นกลุ่มผู้ขับรถแท็กซี่ ที่ชื่นชอบ พ.ต.ท.ดร.ทักษิณ ชินวัตร ผู้ก่อตั้งและผู้จัดรายการของสถานีวิทยุชุมชนคนแท็กซี่ เอฟเอ็ม 92.75 เมกกะเฮิร์ทซ์ และ เอฟเอ็ม 107.5 เมกกะเฮิร์ทซ์ และแกนนำแนวร่วมประชาธิปไตยต่อต้านเผด็จการแห่งชาติ รุ่นที่ 2ประวัติ ประวัติ. นายชินวัฒน์ หาบุญพาด เกิดเมื่อวันที่ 22 พฤษภาคม พ.ศ. 2496อ.โป่งน้ำร้อน จังหวัดจันทบุรี เป็นนายกสมาคมพิทักษ์ผลประโยชน์ผู้ขับรถแท๊กซี่ เป็นนักจัดรายการคลื่นวิทยุชุมชนคนแท็กซี่ เข้ามาเคลื่อนไหวทางการเมือง โดยเข้ามาสนับสนุน พ.ต.ท.ดร.ทักษิณ ชินวัตร อดีตนายกรัฐมนตรี เรียกร้องให้มีการเลือกตั้งสมาชิกสภาผู้แทนราษฎร เมื่อวันที่ 2 เมษายน พ.ศ. 2549 รวมทั้งร่วมกับกลุ่มคาราวานคนจนที่สวนจตุจักร และร่วมเข้าปิดล้อมอาคารเนชั่นทาวเวอร์ ที่ตั้งบริษัท เนชั่นมัลติมีเดีย กรุ๊ป จำกัด(มหาชน) จากนั้นในเดือน พฤษภาคม พ.ศ. 2549 ร่วมกับพวก 10 คนเข้ารื้อเต๊นท์ เวที และเครื่องขยายเสียงของกลุ่มพันธมิตรประชาชนเพื่อประชาธิปไตย ที่หน้าสำนักงานคณะกรรมการการเลือกตั้งที่อาคารศรีจุลทรัพย์ โดยนอกจากจะเป็นแกนนำกลุ่มคาราวานคนจนแล้ว ยังมีบทบาทอยู่ใน"ชมรมคนรักชาติ" ของนายประยูร ครองยศ เจ้าของรายการวิทยุ"เมืองไทยรายวัน" ด้วย วิทยุชุมชนคนแท็กซี่ของนายชินวัฒน์เฟื่องฟูอย่างมากในสมัยนายเนวิน ชิดชอบ เป็นรัฐมนตรีประจำสำนักนายกรัฐมนตรี รับหน้าที่แก้ปัญหาจราจร ช่วงที่ ยูนิตี้เรดิโอ เอฟเอ็ม 89.75 วิทยุชุมชนเพื่อความสมานฉันท์ของคนในชาติ เปิดดำเนินการนายชูพงศ์และนายชินวัฒน์ ก็มีชื่อเป็นผู้ดำเนินรายการร่วมกับ นายจตุพร พรหมพันธุ์ และนายณัฐวุฒิ ใสยเกื้องานการเมือง งานการเมือง. ในช่วงการต้านรัฐประหารของคณะมนตรีความมั่นคงแห่งชาติ (คมช.) นายชินวัฒน์เข้าร่วมกับกลุ่มแนวร่วมประชาธิปไตยต่อต้านเผด็จการแห่งชาติ (นปช.) โดยได้รับเลือกให้เป็นหนึ่งในแกนนำรุ่นที่ 2 และได้รับเลือกให้ลงสมัคร ส.ส.ในระบบบัญชีรายชื่อ พรรคเพื่อไทย ลำดับที่ 72 ในการเลือกตั้ง พ.ศ. 2554 แต่ไม่ได้รับเลือกตั้ง ต่อมาได้เลื่อกนขึ้นเป็นสมาชิกสภาผู้แทนราษฎรแทนพลตำรวจเอก ประชา พรหมนอก ปัจจุบันนายชินวัฒน์หลบหนีคำสั่งให้รายงานตัวของ คสช. ฉบับที่ 3 ลงวันที่ 23 พ.ค. 2557 จาก Facebook ของนายชินวัฒน์ (วันที่ 26 พ.ค. 2557 ลบทิ้งไปแล้ว) สถานะอยู่ที่กรุงพนมเปญย่าน Toul Kork ประเทศกัมพูชาเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นตริตราภรณ์มงกุฎไทย (ต.ม.)</doc>
