<doc id="415588" url="https://th.wikipedia.org/wiki?curid=415588" title="ทัศนีย์ บูรณุปกรณ์">ทัศนีย์ บูรณุปกรณ์ นางสาวทัศนีย์ บูรณุปกรณ์ (เกิด 8 มีนาคม พ.ศ. 2515) สมาชิกสภาผู้แทนราษฎรจังหวัดเชียงใหม่ เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. ทัศนีย์ บูรณุปกรณ์ เกิดเมื่อวันที่ 8 มีนาคม พ.ศ. 2515 เป็นบุตรของนายพรทัศน์ มีน้อง 2 คน หนึ่งในนั้นคือ นายทัศนัย บูรณุปกรณ์ นายกเทศมนตรีเทศบาลนครเชียงใหม่ นางสาวทัศนีย์ยังเป็นหลานของนายปกรณ์ บูรณุปกรณ์ อดีต ส.ส และนายบุญเลิศ บูรณุปกรณ์ นายกองค์การบริหารส่วนจังหวัดเชียงใหม่ สำเร็จการศึกษาจากโรงเรียนมงฟอร์ตวิทยาลัย และปริญญาตรีบริหารธุรกิจ มหาวิทยาลัยเชียงใหม่ ปัจจุบัน สถานภาพโสดงานการเมือง งานการเมือง. อดีตเป็นนายกเทศมนตรีเทศบาลตำบลช้างเผือก (พ.ศ. 2546 - 2554) ต่อมาดำรงตำแหน่งรองนายกองค์การบริหารส่วนจังหวัดเชียงใหม่ ก่อนที่จะลาออกมาลงสมัครสมาชิกสภาผู้แทนราษฎรจังหวัดเชียงใหม่ พรรคเพื่อไทย โดยลงในเขต 1 แทนนายสุรพงษ์ โตวิจักษณ์ชัยกุล ที่ขึ้นไปลงในระบบบัญชีรายชื่อ และได้รับการเลือกตั้งเป็นครั้งแรกสมาชิกสภาผู้แทนราษฎร สมาชิกสภาผู้แทนราษฎร. ทัศนีย์ บูรณุปกรณ์ ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดเชียงใหม่ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
