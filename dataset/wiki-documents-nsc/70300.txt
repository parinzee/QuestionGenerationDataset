<doc id="70300" url="https://th.wikipedia.org/wiki?curid=70300" title="จักรพรรดิคังซี">จักรพรรดิคังซี จักรพรรดิคังซี (; ) หรือพระนามเต็ม อ้ายซินเจฺว๋หลัวเสฺวียนเย่ (愛新覺羅玄燁 Àixīn-Juéluó Xuányè) จักรพรรดิองค์ที่ 4 แห่งราชวงศ์ชิง เป็นพระโอรสของจักรพรรดิซุ่นจื้อ จักรพรรดิองค์ที่ 3 ขึ้นครองราชย์ตั้งแต่พระชนมายุเพียง 8 พรรษา ในปี พ.ศ. 2204 (ค.ศ. 1661) ภายหลังการสวรรคตของพระราชบิดา จักรพรรดิคังซีมีพระปรีชาสามารถตั้งแต่ยังทรงพระเยาว์ ทรงฉายแววความเป็นผู้นำมาตั้งแต่เด็ก โดยโปรดการเรียนรู้ศิลปะ วิทยาการต่าง ๆ ทั้งของในประเทศ และนอกประเทศ โดยพระองค์อยู่ภายใต้การอุปการะดูแลของไท่หวงไทเฮา ผู้เป็นพระอัยยิกาของพระองค์ ในรัชสมัยซุ่นจื่อปีที่ 18 เกิดโรคฝีดาษระบาดที่กรุงปักกิ่ง ได้ระบาดมาในนครต้องห้าม ช่วงนั้นองค์ซุนจื่อ ติดโรคร้ายนี้สวรรคต ก่อนสวรรคตได้ตั้งพระราชโอรสองค์ที่3 เสฺวียนเย เป็นองค์รัชทายาทและได้ตั้งองคมนตรี สี่คนซึ่งเป็นขุนนางที่ไว้ใจที่สุด สี่องคมนตรีได้แก่ เอ๋าไป้ สั่วหนี ซัวเค่อซ่าฮ่า เอ่อปี๋หลง เมื่อพระองค์ทรงออกว่าราชการเองเมื่อพระชนมายุได้ 13 พรรษา เมื่อพระชนมายุได้ 19 พรรษา สั่วหนี ประธานองคมนตรีได้ถึงแก่กรรม เอ๋าไป้ (鳌拜) ซึ่งเป็นขุนนางที่รับราชการมาแต่ครั้งจักรพรรดิไท่จง จักรพรรดิองค์ที่ 2 ของราชวงศ์ชิง เอ๋าไป้ เป็นขุนนางที่สำคัญตนว่าเป็นผู้นำองคมนตรีในตอนนั้นมีผู้ให้การยอมรับนับถือจำนานมาก จึงได้กระทำการอย่างไม่เหมาะสมทั้งต่อหน้าและลับหลังพระองค์หลายครั้ง จนในที่สุดก็ก่อการกบฏขึ้น แต่แผนการทั้งหมดได้ถูกทำลายลงโดย อู๋หลิวยิ สั่วเอ๋อถู และกลุ่มขุนนางภักดี รัชสมัยของจักรพรรดิคังซีนับเป็นระยะเวลาวิกฤตของราชวงศ์ชิง เพราะมีการต่อสู้ระหว่างชาวฮั่นที่ต้องการกู้ราชวงศ์หมิง รวมถึงชนเผ่าอื่น ๆ ที่ต้องการก่อกบฏ จักรพรรดิคังซีทำสงครามภายในประเทศยาวนานถึง 8 ปี จึงพิชิตแคว้นต่าง ๆ ได้ราบคาบ ก่อนที่พระองค์จะมีพระชนมายุ 30 พรรษา ทั้งขยายอาณาเขตถึงมองโกเลียและทิเบต หนึ่งในนโยบายสร้างความมั่นคงก็คือ สร้างสัมพันธ์กับชาวแมนจูที่อาศัยทางเหนือแต่เดิมให้แข็งแกร่ง ส่งอาวุธและกำลังพลไปรักษาชายแดนแถบนี้บ่อยครั้งเพื่อป้องกันการรุกรานจากชนเผ่าอื่น อีกทั้งยังทรงออกทัพเอง และได้ทำสงครามกับรัสเซียในยุคสมัยของพระเจ้าปีเตอร์มหาราช และได้รับชัยชนะด้วย ซึ่งสงครามได้จบลงที่การสร้างสัมพันธไมตรีต่อกัน รวมถึงการยกทัพบุกพม่า ทำให้จีนในยุคนี้เข้มแข็งและยิ่งใหญ่ที่สุดในประวัติศาสตร์ ขณะเดียวกันเสด็จประพาสดินแดนทางใต้ถึง 6 ครั้ง เพื่อทอดพระเนตรความเจริญ รุ่งเรืองด้านศิลปะและวิชาการของแดนใต้ และสำรวจปัญหาน้ำท่วมไร่นาของชาวนา ซึ่งต่อมาทรงส่งเสริม การสร้างเขื่อนและให้ความช่วยเหลือด้านการเกษตรกับชาวนา จักรพรรดิคังซีนับเป็นอัจฉริยบุคคล ทรงศึกษาความผิดพลาดของพวกมองโกล ช่วงที่ปกครองชาวฮั่น จึงเปลี่ยนจากวิธีการใช้ไม้แข็งเป็นไม้อ่อน เกลี้ยกล่อมให้เหล่าปราชญ์ราชบัณฑิตที่หนีภัยยุคต้นราชวงศ์สิ้นอำนาจกลับมารับราชการใหม่ ทรงสถาปนากรมจิตรกรรมที่รู้จักในนาม สถาบันจิตรกรรมหัวหยวน คล้ายที่เคยมีในสมัยราชวงศ์ซ่ง นอกจากนี้ทรงดูแลเหล่าปราชญ์และศิลปินอย่างเกษมสำราญ มอบหมายงานให้ทำอย่างเต็มที่ ไม่ว่าด้านสถาปัตยกรรมหรือประวัติศาสตร์ โดยชิ้นที่สำคัญที่สุด คือการจัดทำ พจนานุกรมรวบรวมภาษาจีน ที่เรียกกันว่า พจนานุกรมคังซี ชีวิตส่วนพระองค์ได้ขึ้นชื่อว่าเป็นจักรพรรดินักรักพระองค์หนึ่ง มีพระสนมราว 35 คน พระโอรสและพระธิดาราว 55 องค์ จนปลายรัชสมัยเกิดการชิงบัลลังก์เป็นที่วุ่นวาย ผลสุดท้ายองค์ชาย 4 ได้ขึ้นครองบัลลังก์เป็นจักรพรรดิหย่งเจิ้งในเวลาต่อมา รัชสมัยของจักพรรดิคังซีตรงกับรัชสมัยของสมเด็จพระนารายณ์มหาราชและราชวงศ์บ้านพลูหลวงของอาณาจักรอยุธยา จักรพรรดิคังซีสวรรคตในปี พ.ศ. 2265 (ค.ศ. 1722) รวมระยะเวลาครองราชย์ยาวนานถึง 61 ปี นับเป็นจักรพรรดิที่ครองราชย์ยาวนานที่สุดพระองค์หนึ่งในประวัติศาตร์จีน ในยุคสมัยของพระองค์มีเรื่องการเกิดขึ้นต่าง ๆ มากมายเช่น ในนวนิยายต่างๆ ระบุว่าพระองค์นั้นสวรรคตจากการปลงพระชนม์ขององค์ชายสี่ หรือหย่งเจิ้น แต่ปัจจุบันมีการสันนิษฐานว่าพระองค์สวรรคตจากชราภาพเอง เป็นที่เลื่องลือจนถึงปัจจุบัน มีวรรณกรรมต่าง ๆ มากมายที่บอกเล่าถึงยุคสมัยนี้ ไม่ว่าจะเป็น นิยาย ละครโทรทัศน์ หรือ ภาพยนตร์ ที่มีการจัดสร้างหลายต่อหลายครั้งแม้ในปัจจุบัน เรื่องที่มีชื่อเสียงมากคือ นิยายกำลังภายในอิงประวัติศาสตร์ของ กิมย้ง เรื่อง อุ้ยเสี่ยวป้อพระบรมวงศานุวงศ์พระบรมวงศานุวงศ์. - พระราชบิดา: จักรพรรดิซุ่นจื้อ - พระราชมารดา: สมเด็จพระพันปีหลวงฉือเหอจักรพรรดินีและพระสนมจักรพรรดินีและพระสนม. - พระมเหสี (皇贵妃) - หวังกุ้ยเฟย- พระมเหสีเชวี้ยฮุ่ย (悫惠皇贵妃) จากสกุลถงเจีย (佟佳) - พระมเหสีตุนอี๋ (惇怡皇贵妃) จากสกุลกัวเอ่อร์เจีย (瓜尔佳) - พระมเหสีจิ้งหมิ่น (敬敏皇贵妃) จากสกุลจางเจีย (章佳) - พระราชเทวี (贵妃) - กุ้ยเฟย- พระราชเทวีเวินซี (温僖贵妃) จากสกุลหนิ่วฮู่ลู่ (钮祜禄) - พระอัครชายา (妃) - เฟย- พระอัครชายาซุ่นอี้มี่ (顺懿密妃) จากสกุลหวัง (王) - พระอัครชายาฉุนอี้ฉิน (纯裕勤妃) จากสกุลเฉิน (陈) - พระอัครชายาฮุ่ย (惠妃) จากสกุลน่าลา (那拉) - พระอัครชายาอี้ (宜妃) จากสกุลกัวลั่วหลัว (郭络罗) - พระอัครชายาหรง (荣妃) จากสกุลหม่าเจีย (马佳) - พระอัครชายาติ้ง (定妃) จากสกุลว่านหลิวฮา (万琉哈) - พระอัครชายาซวน (宣妃) จากสกุลโป๋เอ่อร์จี้จี๋เท่อ (博爾濟吉特) - พระอัครชายาเฉิง (成妃) จากสกุลไต้เจีย (戴佳) - พระอัครชายาเหลียง (良妃) จากสกุลเว่ย (卫) - พระอัครชายาผิง (平妃) จากสกุลเฮ่อเซ่อหลี่ (赫舍里) - พระอัครชายาฮุ่ย (慧妃) จากสกุลโป๋เอ่อร์จี้จี๋เท่อ (博爾濟吉特) - พระชายา (嬪) - ผิน- พระชายาอัน (安嬪) จากสกุลหลี่ (李) - พระชายาจิ้ง (敬嬪) จากสกุลจางเจีย (章佳) - พระชายาตวน (端嬪) จากสกุลต่ง (董) - พระชายาซี (僖嬪) จากสกุลเหอเซ่อหลี่ (赫舍里) - พระชายาทง (通嬪) จากสกุลหน่าลา (纳喇) - พระชายาเซียง (襄嬪) จากสกุลเกา (高) - พระชายาจิ่น (谨嬪) จากสกุลเซ่อเฮ่อถู (色赫图) - พระชายาจิ้ง (静嬪) จากสกุลฉือ (石) - พระชายาซี (熙嬪) จากสกุลเฉิน (陈) - พระชายามู่ (穆嬪) จากสกุลเฉิน (陈) - พระสนมขั้นกุ้ยเหริน (贵人)- พระสนมกัว (郭贵人) จากสกุลกัวลั่วหลัว (郭络罗) - พระสนมปู้ (布贵人) จากสกุลจ้าวเจีย (兆佳) - พระสนมหยวน (袁贵人) จากสกุลหยวน (袁) - พระสนมอี (伊贵人) จากสกุลอี้ (易) - พระสนม จากสกุลเฉิน (陳) - พระสนม จากสกุลหน่าลา (纳喇) - พระสนม จากสกุลหน่าลา (纳喇) - พระสนมซิน (新貴人) - พระสนมหม่า (馬貴人) - พระสนมอิ่น (尹貴人) - พระสนมเลย (勒貴人) - พระสนมเหวิน (文貴人) - พระสนมหลาน (藍貴人) - พระสนมฉาง (常貴人) - พระสนมขั้นชู่เฟย (庶妃)- พระสนม จากสกุลนิ่วฮู่ลู่ (钮祜禄) - พระสนม จากสกุลจาง (张) - พระสนม จากสกุลหวาง (王) - พระสนม จากสกุลหลิว (刘) - พระสนมขั้นฉางไจ้ (常在)- พระสนมอิ่น (尹常在) - พระสนมเซ่อ (色常在) - พระสนมลู่ (路常在) - พระสนมโช่ว (壽常在) - พระสนมฉาง (常常在) - พระสนมรุ่ย (瑞常在) - พระสนมกุ้ย (貴常在) - พระสนมสวี (徐常在) - พระสนมฉือ (石常在) - พระสนมขั้นตาอิ้ง (答应)- พระสนมหลิง (靈答應) - พระสนมชุน (春答應) - พระสนมเสี่ยว (曉答應) - พระสนมชิ่ง (慶答應) - พระสนมซิ่ว (秀答應) - พระสนมจื้อ (治答應) - พระสนมเมี่ยว (妙答應) - พระสนมจี๋ (即答應) - พระสนมหนี่ (旎答應) - พระสนมชู (菽答應) - พระสนมฮ่าว (好答應)พระราชโอรสพระราชธิดา</doc>
