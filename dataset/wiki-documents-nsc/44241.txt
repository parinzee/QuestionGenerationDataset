<doc id="44241" url="https://th.wikipedia.org/wiki?curid=44241" title="ดราก้อนบอล GT">ดราก้อนบอล GT ดราก้อนบอลจีที (Dragon Ball GT) () เป็นการ์ตูนภาคเสริมที่ทำขึ้นมาเฉพาะฉบับอะนิเมะโดยเรื่องราวต่อจาก ดราก้อนบอล Z ในภาคนี้ อากิระ โทริยาม่า มีส่วนร่วมเพียงแค่ช่วยตั้งชื่อภาค ออกแบบโลโก้ และออกแบบตัวละครเพียงเล็กน้อย ในส่วนของเนื้อเรื่องใน Dragon Ball GT นั้นไม่ได้มีส่วนร่วมในเนื้อเรื่องแต่อย่างใด ครั้งหนึ่ง อากิระ โทริยาม่า ได้กล่าวว่า Dragon Ball GT นั้นเป็นเพียง Side-Story ไม่นับอยู่ในจักรวาลหลักแต่อย่างใด และภายหลังก็ได้สร้าง ดราก้อนบอล ซูเปอร์ เพื่อเป็นภาคต่อของจักรวาลหลักอย่างเป็นทางการ เคยนำมาฉายที่ช่อง 9 อ.ส.ม.ท. ใช้ทีมพากย์ของน้าต๋อย เซมเบ้ตัวละครเนื้อเรื่องจุดเริ่มต้นของการเดินทางที่ยิ่งใหญ่ เนื้อเรื่อง. จุดเริ่มต้นของการเดินทางที่ยิ่งใหญ่. เวลาผ่านไปหลายปี โกคูฝึกวิชากับอูบุที่วังของพระเจ้า ซึ่งอูบุเองก็มีฝีมือที่พัฒนาขึ้น เรียกได้ว่าทำเอาโกคูทึ่งในความสามารถเลยทีเดียว ปิลาฟ ศัตรูครั้งอดีตของโกคูมาหาดราก้อนบอลเพื่อที่จะครองโลก เมื่อมาถึงห้องที่เก็บดราก้อนบอลในวังพระเจ้า พวกปิลาฟแปลกใจว่าทำไมดราก้อนบอลที่พวกตนเห็นถึงมีดาวสีดำ ไม่รอช้าพวกปิลาฟจึงเรียกเทพมังกร แต่เทพมังกรเองก็มีสีแดงแตกต่างจากของเดิม โกคูหลังจากฝึกวิชาให้อูบุเสร็จรู้สึกตัวว่าทำไมฟ้ามืด แล้วก็เข้ามาที่ห้องที่พวกปิลาฟอยู่ ปิลาฟตกใจมากที่เห็นโกคู และบอกว่าถ้าโกคูยังเด็กอยู่ตนจะจัดการได้แน่นอน เทพมังกรแดงได้ยินนึกว่าเป็นการขอพร จึงบันดาลให้โกคูกลับกลายเป็นเด็กและพวกปิลาฟก็หนีไป พวกเด็นเด้เห็นก็ตกใจที่โกคูกลับไปเป็นเด็กอีกครั้ง แต่ความทรงจำก็ยังเป็นผู้ใหญ่อยู่ โกคูจึงกลับบ้านไปหาจีจี้ที่ไม่ได้เจอกันมาหลายปี ที่โลก ปังจัดการโจรปล้นธนาคารในเมือง ซึ่งปังก็โตขึ้นจากภาคที่แล้ว เมื่อโกคูมาถึงปังก็ประหลาดใจว่าเป็นใคร หากแต่เซียนเต่ามาทักโกคู ซึ่งโกคูมีศักดิ์เป็นปู่ของปังทำให้ปังเองรู้สึกแปลกๆที่รู้ว่าคุณปู่ของตนกลายเป็นเด็กและตัวเล็กกว่าปังซะอีก พอมาถึงบ้าน จีจี้เสียใจที่สามีกลายเป็นเด็ก แต่ท่านจอมเทพมาบอกข่าวร้ายว่า ดราก้อนบอลดาวดำนั้นเป็นดราก้อนบอลรุ่นแรกที่พระเจ้าสมัยที่ยังไม่ได้แยกร่างกับราชาปีศาจพิคโกโร่ทำขึ้น เมื่อใช้แล้วดราก้อนบอลทั้ง 7 จะกระจายไปในอวกาศ พวกโกคูจำเป็นที่จะต้องตามไปรวบรวมดราก้อนบอลทั้ง 7 ลูกกลับมาที่โลกภายใน 1 ปีมิฉะนั้นโลกจะพินาศ เมื่อพวกโกคูได้ยินเรื่องที่ท่านจอมเทพบอกก็พากันช็อคไปตามๆกัน และเตรียมตัวที่จะเริ่มการผจญภัยครั้งใหม่กับการหาดราก้อนบอลในอวกาศ โกฮังอาสาที่จะไป ปังก็จะไปด้วยแต่ผู้ใหญ่ก็ห้าม เมื่อมาถึงบ้านบูลม่าก็เตรียมพร้อมในส่วนของยานอวกาศเพื่อออกเดินทาง เบจิต้าจับได้ว่าทรังคซ์ชอบโดดงานในบริษัทแคปซูลฯ จึงลงโทษโดยการที่จะต้องไปอวกาศ และโกเท็นก็ต้องไปในคำสั่งของจีจี้โดยให้เบจิต้าจัดการ ในวันเดินทางโกคู ทรังคซ์ได้ขึ้นไปเตรียมตัวในยานอวกาศรอก็แต่โกเท็น แต่ปังไม่รู้มาจากไหน กดสวิตช์ให้ยานเดินเครื่องออกจากโลกไปโดยที่โกเท็นยังไม่ทันขึ้นยาน การเดินทางของคน 3 คน 3 วัยได้เริ่มขึ้นแล้ว พวกโกคูออกเดินทางในอวกาศ แต่ยานเกิดขัดข้องเพราะชิ้นส่วนบางอย่างหายไป จึงจำเป็นที่ต้องลงจอดที่ดาวดวงหนึ่ง ดาวดวงนั้นเป็นดาวที่มีเงินเป็นใหญ่ ทุกอย่างเป็นเงินเป็นทอง พวกโกคูต้องอยู่อย่างหลบๆซ่อนๆ ก็ได้พบความจริงที่ว่าดาวดวงนี้ถูกดอนเกียยึดครอง และมีเรจิคคอยหนุนหลัง ยานพวกโกคูถูกพวกดอนเกียยึดไป โกคูจะลองใช้ท่าเคลื่อนย้ายข้ามมิติแต่ใช้ไม่ได้ เพราะกลายเป็นเด็ก พวกโกคูจึงบุกไปยังปราสาทของดอนเกีย และได้ประมือกับเรจิคนิดหน่อย วันต่อมาพวกโกคูถูกประกาศจับเป็นอาชญากรของดาวดวงนี้ แต่ชาวบ้านก็รู้ว่าพวกโกคูเป็นคนดี ต่อมาพวกโกคูใช้อุบายให้พวกดอนเกียจับและไปถล่มที่ปราสาทดอนเกีย โกคูแปลงร่างเป็นซูเปอร์ไซย่าสุ้กับเรจิคและได้รับชัยชนะ ดอนเกียจึงยอมแพ้และเลิกพันธนาการดาวดวงนี้ ยอมมอบทรัพย์สินและสัญญาต่างๆให้ดาวดวงนี้ พวกโกคูจึงออกเดินทางตามหาดราก้อนบอลต่อ ในยานอวกาศพวกโกคูก็ได้สมาชิกใหม่คือ กิล เป็นหุ่นยนต์ดัวเล็กๆแต่ได้กินดราก้อนเรดาห์เข้าไป จนทำให้ตัวเองก็กลายเป็นดราก้อนเรดาห์ไปด้วย กิลบอกว่าเจอดราก้อนบอลที่ดาวยักษ์ ทุกอย่างที่ดาวดวงนี้จะมีขนาดใหญ่กว่าโลก ตอนหลังได้ช่วยยักษ์ที่เจ็บฟัน เพราะกินแอปเปิ้ลที่มีดราก้อนบอลติดอยู่โดยที่ดราก้อนบอลไปติดในซอกฟัน พวกโกคูจึงได้ดราก้อนบอลลูกแรกสำเร็จ พวกโกคูมาถึงดาวดวงหนึ่งแต่มีเรื่องวุ่นๆก็คือ มีปิศาจปลาดุกยักษ์บ้ากามตัวหนึ่งที่ต้องการแต่งงานกับเด็กสาวคนหนึ่งในหมู่บ้าน ถ้าไปยั่วโมโหกับเจ้าปิศาจปลาดุกมันจะทำให้เกิดแผ่นดินไหว โดยมีแผนให้ทรังคซ์ปลอมตัวเป็นเจ้าสาว แล้วล่อให้ไปที่ถ้ำของเจ้าปิศาจปลาดุก แต่ความแตก เจ้าปลาดุกโมโหมากจึงจะทำให้เกิดแผ่นดินไหว แต่พวกโกคูก็สามารถที่จะจัดการเจ้าปลาดุกได้ อีกทั้งยังได้ดราก้อนบอลมาอีก ทำให้ได้ดราก้อนบอลมา 2 ลูกแล้ว พวกโกคูยังคงเดินทางตามหาดราก้อนบอลต่อไปในอวกาศ จนมาถึงกลุ่มดาวเคราะห์น้อย และเกิดการต่อสู้กับสัดว์ประหลาดยักษ์ในนั้น และก็มีกลุ่ม 3 พี่น้องพาระพาระปรากฏตัวออกมา และย้ายเวทีการต่อสู้ไปยังดาวดวงหนึ่ง ที่มีเทวรูปขนาดยักษ์ และมีพิธีบูชายัญที่มีดอลตั้กกี้กับมุตจี้มุตจี้ แถมยังขโมยดราก้อนบอลของพวกโกคูไปอีก ซึ่งทั้ง 2 นี้ต่างเป็นสมุนของ ดร.มิว นักวิทยาศาสตร์ผู้ชั่วร้าย โดยที่จะทำให้คนกลายเป็นตุ๊กตา และเอาจิตกลายเป็นพลังงานของหุ่นยนต์รู้ดนั่นเอง ภายหลังทั้งโกคูกับทรังคซ์แปลงร่างเป็นซูเปอร์ไซย่า และปังก็ช่วยกันจัดการลงได้ โดยที่ดร.มิวก็มีเป้าหมายมาที่พวกโกคู โกคูกับทรังคซ์ตัดสินใจว่าจะกลับไปโลกก่อน และพาโกเท็นมาช่วยอีกแรง แต่ปังไม่ยอมจึงเกิดปัญหาเล็กน้อยที่ดาวแห่งทะเลทราย แต่ภายหลังก็สามารถพบดราก้อนบอลได้อีกด้วย ต่อมาไปที่ดาวบ้านเกิดของกิล ซึ่งตอนแรกกิลทำท่าที่จะหักหลังโดยความจริงก็คือกิลเองก็เป็นสมุนของดร.มิวเช่นกัน และก็มีศัตรูอีกคนคือนายพลริวโดะ ซึ่งมีพลังมหาศาลเช่นกัน โกคูสู้กับริวโดะ โดยที่ริวโดะมีไม้ตายที่จะแช่แข็งให้เป็นคาร์บอนได้ ริวโดะกลายร่างเป็นเมทัลริวโดะ ร่างกายเป็นโลหะทำให้แข็งแกร่งยิ่งขึ้น แต่โกคูก็สามารถเอาชนะไปได้ ส่วนกิลเองก็มีความผูกพันกับปัง จนกระทั่งหักหลังดร.มิว ภายหลังดร.มิวจวนตัวจึงเข้าไปในห้องทดลองลับของตน และตายอยู่ข้างๆร่างของเด็กในหลอดแก้ว ซึ่งก็คือ เบบี้ความแค้นของเบบี้ที่มีต่อชาวไซย่า ความแค้นของเบบี้ที่มีต่อชาวไซย่า. ภายหลังเบบี้ได้ตามจองล้างจองผลาญพวกโกคู เพราะรู้ว่าพวกโกคูเป็นชาวไซย่า ซึ่งในอดีตชาวไซย่าได้ไปบุกรุกที่ดาวซึฟูลและทำลายล้างเข่นฆ่าชาวซึฟูล ต่อมาเบบี้ได้ไปที่โลก โดยมีแผนที่จะทำให้ชาวโลกทุกคนเป็นพวกเบบี้โดยการเข้าสิงร่าง และฝังไข่ไว้เพื่อควบคุมคนๆนั้นได้ ไม่ว่าจะเป็นโกฮัง โกเท็น บรา หรือแม้แต่เด็นเด้ก็ไปเป็นสมุนของเบบี้จนหมด ผู้ที่โดนเบบี้วางไข่ในร่างจะเชื่อฟังแต่เบบี้ มนุษย์ทั่วทั้งโลกต่างเป็นสมุนของเบบี้ โดยที่เบบี้เข้าสิงร่างคนที่แข็งแกร่งรองลงมาจากโกคูซึ่งก็คือเบจิต้านั่นเอง พวกโกคูกลับมาที่โลกหลังจากที่รวบรวมบอลได้ครบ 7 ลูกแล้วก็ฝากไว้กับเด็นเด้ แต่พวกโกคูไม่รู้ว่าเด็นเด้กลายเป็นพวกเบบี้ไปแล้ว โกคูกลับไปที่บ้านก็เห็นสิ่งผิดปกติกับครอบครัวของตน พวกโกฮังจ้องที่จะทำร้ายโกคู โกคูงงมาก หากแต่มร.ซาตาน และบูมาบอกว่าทุกๆคนในโลกตอนนี้ต่างกลายเป็นพวกเบบี้แล้ว เบบี้ในร่างเบจิต้ามาสู้กับโกคู เบบี้มีพลังมหาศาลมากแม้แต่โกคูแปลงร่างเป็นซูเปอร์ไซย่า 3 ก็ยังเอาชนะไม่ได้ ถูกเล่นงานจนสะบักสะบอม เบบี้รับพลังจากทรังคซ์ โกฮัง โกเท็นและบราจนเปลี่ยนร่าง เบบี้ใช้รีเวนจ์เดธบอล(บอลเก็งกิแห่งความชั่วร้าย)เข้าเล่นงานโกคู แต่คิบิโตะชินมาช่วยโกคูไว้ จากนั้นเบบี้จึงมีความคิดที่จะย้ายชาวโลกทุกคนย้ายไปยังดาวซึฟูลที่ตนใช้ดราก้อนบอลที่พวกโกคูหามาอย่างลำบากขอพรให้ดาวนั้นกลับคืนมาให้อยู่ใกล้ๆโลก ซึ่งชาวโลกทุกคนก็ไปยังดาวซึฟูล ผู้เฒ่าไคโอชินสังเกตว่าโกคูมีหางงอกออกมาหน่อย จึงมีความคิดว่าจะเอาหางของโกคูที่ถูกตัดไปเมื่อก่อนออกมาอีกครั้ง ซึ่งหางนั้นเป็นแหล่งกำเนิดพลังของชาวไซย่า พวกไคโอชินจึงพยายามที่จะดึงหางของโกคูออกมา ซึ่งก็สามารถดึงหางของโกคูออกมาได้สำเร็จ ที่ดาวซึฟูล อูบุสู้กับเบจิต้าเบบี้ที่เปลี่ยนร่างจนมีพลังเพิ่มขึ้น อูบุไม่สามารถสู้กับเบบี้ได้ แต่ว่าบูก็มาบอกว่าอูบุก็คือตนในชาติก่อนและจะรวมร่างกันเพื่อกำจัดศัตรู บูและอูบุจึงรวมร่างกันและเข้าสู้กับเบบี้ แต่ว่าก็ยังไม่สามารถที่จะชนะเบบี้ได้ ภายหลังโกคูสู้กับเบบี้และแปลงร่างเป็นซูเปอร์ไซย่า 3 แต่ผลก็ออกมาเหมือนเดิม เบบี้ก็ยังเล่นงานโกคูได้ตลอด โกคูเริ่มหมดหวังที่จะสู้กับเบบี้ แล้วหันไปมองโลก แต่ก็เกิดสิ่งมหัศจรรย์โกคูแปลงร่างเป็นลิงยักษ์สีทอง ออกอาละวาดไปทั่ว ปังเห็นท่าไม่ดีจึงไปบอกกับโกคู และอ้อนวอนให้โกคูคืนสติกลับมา โกคูจำปังได้ลิงยักษ์โกคูจึงเริ่มแปลงร่างอีกครั้ง โดยที่แปลงร่างเป็นซูเปอร์ไซย่าขั้นที่ 4 ซึ่งเป็นซุเปอร์ไซย่าขั้นสูงที่สุดและมีพลังมากที่สุด โกคูในร่างซูเปอร์ไซย่า 4 บอกปังและซาตานว่าตนจะจัดการทุกอย่างเองและบุกไปยังปราสาทของเบบี้ เบบี้ไม่สามารถต่อกรกับความแข็งแกร่งของโกคูได้ โจมตีก็ไม่มีผล โกคูเล่นงานเบบี้จนสะบักสะบอม บูลม่าที่โดนเบบี้ครอบงำเห็นว่าท่าไม่ดีจึงใช้เครื่องส่งคลื่นบลูส์ยิงใส่เบบี้ เบบี้แปลงร่างกลายเป็นลิงยักษ์สีทองซึ่งมีพลังสูสีกับโกคูเลยทีเดียว ภายหลังคิบิโตะชินก็ได้น้ำวิเศษที่จะช่วยให้ฟื้นคืนสติจากการที่ถูกเบบี้ครอบงำ พวกโกเท็นฟื้นคืนสติจึงมอบพลังไซย่าแก่โกคูจึงสามารถเอาชนะเบบี้ได้ และยังปลดปล่อยเบจิต้าได้อีกด้วย เบบี้คิดจะหนีจากดาวซึฟูลแต่โกคูใช้พลังคลื่นเต่า 10 เท่ายิงใส่เบบี้จนเข้าไปในดวงอาทิตย์ เบบี้ตาย ชาวโลกทุกคนฟื้นคืนสติและกลับสู่โลก ทุกอย่างเหมือนจะสงบสุขหากแต่ว่าถึงเวลาเส้นตายแล้วที่โลกจะระเบิด เพราะไม่มีดราก้อนบอลดาวดำมาอยู่ที่โลก สาเหตุมาจากเบบี้ใช้ไปแล้วก่อนหน้านี้ พวกโกคูมีแผนที่จะให้ชาวโลกทุกคนลี้ภัยไปที่ดาวซึฟูลเป็นการชั่วคราว ซึ่งโกคูก็ใช้พลังไปจนหมดในการที่ขนย้ายผู้คน แต่พิคโกโร่ก็มาช่วยโกคูแต่ตนเองก็ไม่ได้ลี้ภัยไปด้วย พิคโกโร่ยอมที่จะตายไปพร้อมกับโลกเพื่อเป็นการทำลายดราก้อนบอลดาวดำที่ตนในสมัยที่ยังไม่แยกร่างเป็นพระเจ้าได้สร้างไว้ โลกระเบิดแหลกสลายไป โกฮังเสียใจมากที่คนที่ตนเคารพมากพอๆกับพ่อของตนตายไปพร้อมกับโลก... พวกโกคูใช้ดราก้อนบอลของดาวนาเม็กทำให้โลกกลับคืนมาเหมือนเดิม และย้ายชาวโลกจากดาวซึฟุลกลับไปที่โลกเหมือนเดิม โลกจึงสงบสุบได้เรื่อยมามนุษย์ดัดแปลงซูเปอร์ 17 มนุษย์ดัดแปลงซูเปอร์ 17. ที่โลก หมายเลข 17 ได้รับคลื่นข้ามมิติจากหมายเลข 17 อีกคนหนึ่งที่อยู่ในนรก ซึ่ง 17 ตัวใหม่นี้สร้างโดยดร.เกโร่และดร.มิว 2 นักวิทยาศาสตร์วายร้าย คลื่นข้ามมิติรุนแรงมากจนทำให้เกิดประตูมิติเปิดออกทำให้พวกศัตรูในอดีตที่อยู่ในนรกต่างก็ออกมาอาละวาดในโลก โกคูหลงกลของพวกดร.มิวจนเข้าไปอยู่ในนรกแทน ซึ่งก็ได้พบกับเซลและฟรีเซอร์ แต่ก็สามารถจัดการได้ โกคูยังคงติดอยู่ในนรก พิคโกโร่อาสาที่จะอาละวาดทำร้ายเหล่าวิญญาณบนสวรรค์เพื่อที่ถูกย้ายมาลงนรก(แต่ใจจริงพิคโกโร่ก็ไม่อยากทำแบบนี้) และได้ติดต่อให้เด็นเด้ใช้คลื่นพลังเหมือนกับที่พวก 17 ทำให้เกิดประตูมิติออกมา โกคูจึงสามารถออกมาจากนรกได้ ในขณะนั้นหมายเลข 17 ชักชวนให้หมายเลข 18 แต่เธอปฏิเสธ 17 จึงสังหารคุริลินทำให้ 18 โกรธมากและเข้าโจมตีหมายเลข 17 แต่ก็ทำอะไรไม่ได้ ต่อมาหมายเลข 17 ทั้งตัวเก่าและใหม่รวมร่างจนกลายเป็นซูเปอร์ 17 โกคูแปลงร่างเป็นซูเปอร์ไซย่า 4 เข้าสู้แต่ก็ทำอะไรไม่ได้เพราะซูเปอร์17จะดูดกลืนพลังที่อีกฝ่ายปล่อยเข้ามาและไปเพิ่มพลังของตน หมายเลข 18 จึงปล่อยพลังเพื่อที่จะแก้แค้นให้คุริลินและก็เปิดช่องว่างให้กับโกคู โกคูจึงใช้ท่าหมัดมังกรทะลุร่างซูเปอร์ 17 จนร่างระเบิด พวกโกคูจะใช้ดราก้อนบอลเพื่อที่จะทำให้บ้านเมืองและผู้คนที่ล้มดายกลับคืนสภาพเดิม แต่ทว่าดราก้อนบอลก็เกิดร้าวและมังกรชั่วร้ายก็ปรากฏตัวออกมาต่อหน้าพวกโกคู และก็กระจัดกระจายออกไปทั่วสารทิศ ซึ่งเรื่องที่เกิดขึ้นกับดราก้อนบอลนี้เป็นเรื่องที่เลวร้ายที่สุดเลยทีเดียวมังกรชั่วร้าย มังกรชั่วร้าย. ผู้เฒ่าไคโอชินบอกว่าสาเหตคือการใช้ดราก้อนบอลที่ถี่เกินไปในช่วง 30 กว่าปีนี้และพลังขั้วลบมีมากขึ้น โกคูจึงอาสาไปปราบมังกรทีละตัวๆ โกคูสามารถปราบมังกรชั่วร้ายได้หมด จนเหลือมังกรดาวเดียว ที่มีฝีมือร้ายกาจที่สุด (มังกรชั่วร้ายแต่ละตัวจะมีดราก้อนบอล 1 ดาวจนถึง 7 ดาว ซึ่งแต่ละตัวจะเกิดจากพรที่ขอไป) ในภายหลังมังกรดาวเดียวได้เอาดราก้อนบอลที่พวกโกคูเก็บมาได้กินเข้าไปหมดจึงกลายร่างเป็นซูเปอร์มังกรดาวเดียว แม้แต่ซูเปอร์ไซย่า4โกคูก็ทำอะไรไม่ได้ เบจิต้ามาช่วย บูลม่าใช้เครื่องยิงคลื่นบลูส์ใส่เบจิต้า ทำให้เบจิต้ากลายเป็นลิงยักษ์และกลายเป็นซูเปอร์ไซย่า 4 เหมือนกับโกคู และเบจิต้ามีไอเดียที่จะฟิวชั่นกันซึ่งทั้ง 2 ก็ฟิวชั่นจนกลายเป็น โกจิต้าในร่างซูเปอร์ไซย่าขั้นที่ 4 ซึ่งก็เกือบที่จะเอาชนะซูเปอร์มังกรดาวเดียวได้อยู่แล้ว แต่ว่าเวลาที่รวมร่างกันได้มันสั้นนักก็เลยไม่มีเวลาพอที่จะปราบ โกคูเองก็หมดพลัง และเครื่องยิงคลื่นบลูส์ก็พังไปเบจิต้าก็กลับสู่ร่างเดิม ความหวังยิ่งน้อยลงไปเรื่อยๆ โกคูจึงตัดสินใจใช้บอลเก็งกิที่มีพลังของทั่วทั้งจักรวาลจัดการกับมังกรดาวเดียว ซึ่งก็สามารถปราบมังกรดาวเดียวได้อย่างราบคาบ โกคูสามารถเอาชนะซูเปอร์มังกรดาวเดียวและได้ดราก้อนบอลทั้ง 7 ที่คืนสภาพเดิม เทพมังกรก็ออกมาโดยที่ท้องฟ้าไม่มืดและบันดาลพรให้โลกกลับสู่สภาพเดิมและพาโกคูไปพร้อมกับดราก้อนบอลทั้ง 7 โดยที่ให้เหตุผลว่าดราก้อนบอลเป็นสิ่งที่ฝืนธรรมชาติ และเป็นที่มาของความชั่วร้ายต่างๆ ที่เกิดขึ้นกับโลกและจักรวาล โกคูและเทพมังกรจึงบินหายไปในขอบฟ้าบทส่งท้าย บทส่งท้าย. 100 ปีต่อมา โลกมีความสงบสุขมาโดยตลอด โดยที่ดราก้อนบอลนั้นก็ไม่มีการใช้การอีก ปังในวัยชราเข้ามาดูการต่อสู้ของหลานตัวเองซึ่งก็คือ โกคูจูเนียร์ และเบจิต้าจูเนียร์ ในงานประลองเจ้ายุทธภพ ทั้ง 2 เป็นลูกหลานของโกคูและเบจิต้า โดยที่ทั้ง 2 มีฝีมือที่สูสีทำให้การประลองนั้นสนุกมาก ปังเหลือบไปเห็นชายคนหนึ่งหน้าตาละม้ายคล้ายกับโกคูปู่ของตน ปังจึงรีบไปหาคุณปู่แต่ก็หายไป ดูเหมือนว่าโกคูได้กลายเป็นเทพ และคว้ากระบองวิเศษขึ้นเมฆสีทองหายไปในท้องฟ้า นอกจากนี้รายละเอียดเล็กน้อยที่หลายคนอาจไม่ทันสังเกตก็คือ หางของโกคูในร่างนี้ได้หายไปแล้วในประเทศไทยการออกอากาศในประเทศไทย. การออกอากาศ. - ออกอากาศทาง โมเดิร์นไนน์ ทีวี ในปี พ.ศ. 2544 ในช่วงของ โมเดิร์นไนน์การ์ตูน เวลา 10.00-10.30 น. - กลับมาออกอากาศอีกครั้งทางช่อง 3 เวลา 08.20-08.50 น. ตั้งแต่วันที่ 30 พฤษภาคม พ.ศ. 2552 - 23 มกราคม พ.ศ. 2553เพลงประกอบในญี่ปุ่น เพลงประกอบ. ในญี่ปุ่น. เพลงเปิด- DAN DAN โคโคโระฮิคาเรเทคุ () ขับร้องโดยวง Field of View (ตอนที่ 1 - 63)- เนื้อร้อง : ซะกะอิ อิซุมิ ทำนอง : โอดะ เทสึโร่ เรียบเรียง : ฮายาม่า ทาเคชิ - เพลงนี้ อิซุมิ ได้นำไปร้องอยู่ในอัลบั้ม ทูเดย์ อิส อนาเธอร์ เดย์ (Today is Another Day) อยู่แทร็กที่ 5 - ตอนที่ 64 ไม่มีเพลงเปิด(ใช้ประกอบเพียงแค่เพลงปิด) เพลงปิด- () ขับร้องโดยวง DEEN (ตอนที่ 1 - 26)- เนื้อร้อง : อิเคโมริ ชินอิซะ ทำนอง : โอดะ เทสึโร่ เรียบเรียง : ฟุรุอิ ฮิโระ - Don't You See ขับร้องโดย ZARD (ตอนที่ 27 - 41)- เนื้อร้อง : ซะกะอิ อิซุมิ ทำนอง : ฮุริคากะชิ เซอีซาโร่ เรียบเรียง : ฮายาม่า ทาเคชิ - Blue Velvet ขับร้องโดย คุโด้ ชิสุกะ (ตอนที่ 42 - 50)- เนื้อร้อง : คุโด้ ชิสุกะ ทำนอง,เรียบเรียง : ฮาดาเกะ - () ขับร้องโดย WANDS (ตอนที่ 51 - 64)- เนื้อร้อง,ทำนอง : มิโฮ โคมัตสึ เรียบเรียง : อิเคดะ ไดสุเกะ - เพลงนี้ มิโฮ โคมัตสึ นำไปร้องในฉบับของตัวเองเองในอัลบั้มแรกของเธอนาโซะอยู่แทร็กที่ 7ในไทย ในไทย. ทาง โมเดิร์นไนน์การ์ตูน ได้นำเพลงประกอบบางเพลงของการ์ตูนเรื่องมาใช้ และแต่งคำร้องใหม่เองเป็นภาษาไทย 2 เพลง รวมในอัลบั้ม "เพลงฮิตการ์ตูน 9 ชุด ปาร์ตี้การ์ตูนดัง" วางจำหน่ายเมื่อเดือนกันยายน พ.ศ. 2544 ในรูปแบบเทปคาสเซ็ท และ CD Audio เพลงประกอบภาคภาษาไทย มี 2 เพลง ดังนี้- แดน แดน ใช้ทำนองจากเพลงเปิด คือ () ขับร้องโดยวง Field of View - โลกต้องยอม ใช้ทำนองจากเพลงปิดเพลงแรก คือ () ขับร้องโดยวง DEEN และต่อมาในปี พ.ศ. 2548 ทั้ง 2 เพลงนี้ ได้เปิดให้ Download ในเว็บไซต์ของรายการ ITV Cartoon Club ซึ่งมีความแตกต่างกันเล็กน้อยในเวอร์ชันแรก ในเรื่องของนักร้องที่เพิ่มขึ้นมา</doc>
