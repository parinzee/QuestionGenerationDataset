<doc id="566597" url="https://th.wikipedia.org/wiki?curid=566597" title="โรคสติลล์ที่เริ่มเป็นในผู้ใหญ่">โรคสติลล์ที่เริ่มเป็นในผู้ใหญ่ โรคสติลล์ที่เริ่มเป็นในผู้ใหญ่ () หรือ โรคสติลล์ในผู้ใหญ่ () เป็นโรคของการอักเสบทั่วร่างอย่างหนึ่ง มีอาการตามแบบฉบับ (classic presentation) ได้แก่ มีไข้สูงต่อเนื่องยาวนาน ปวดข้อ และมีผื่นลักษณะเฉพาะสีชมพูคล้ายสีเนื้อปลาแซลมอน (salmon-colored rash) ถือเป็นโรคที่ต้องวินิจฉัยด้วยการแยกโรคอื่นออก การตรวจระดับของเฟอร์ไรติน (โปรตีนชนิดหนึ่งในเลือดซึ่งมีหน้าที่จับกับเหล็ก) อาจพบว่าสูงขึ้นในผู้ป่วยโรคสติลล์ ผู้ป่วยอาจมีอาการแรกเริ่มที่คล้ายคลึงกับโรคอื่นๆ ที่ทำให้เกิดการอักเสบ รวมถึงโรคภูมิต้านตนเองชนิดอื่นๆ ซึ่งต้องวินิจฉัยแยกออกไปให้ได้ก่อน ผู้ป่วยส่วนใหญ่จะมีพยากรณ์โรคดี แต่หากมีอาการที่เกี่ยวข้องกับปอด หัวใจ หรือไต ผู้ป่วยอาจมีภาวะแทรกซ้อนที่อาจเป็นอันตรายถึงชีวิต จากผลของโรคที่เกิดกับอวัยวะเหล่านี้ได้ การรักษาแรกเริ่มใช้สเตอรอยด์ เช่น เพรดนิโซโลน ยาอื่นๆ อาทิ ยาต้านอินเตอร์ลิวคินวัน (เช่น อานาคินรา) อาจใช้รักษาได้ หากรักษาด้วยสเตอรอยด์ขนาดปกติแล้วไม่ได้ผล โรคนี้มีความคล้ายคลึงกับโรคข้ออักเสบไม่ทราบสาเหตุในเด็ก (Systomic-onset juvenile idiopathic arthritis) ซึ่งเรียกอีกอย่างว่า โรคสติลล์อาการและอาการแสดง อาการและอาการแสดง. ผู้ป่วยส่วนใหญ่มีอาการแรกเริ่มได้แก่ ปวดข้อ ไข้สูง ผื่นสีชมพูอมส้ม ตับโต ม้ามโต ต่อมน้ำเหลืองโต ตรวจเลือดพบเม็ดเลือดขาวมากกว่าปกติ ผลตรวจรูมาตอยด์แฟกเตอร์และแอนตินิวเลียร์แอนติบอดีมักให้ผลลบ และตรวจระดับเฟอร์ไรตินในเลือดมักมีค่าสูง</doc>
