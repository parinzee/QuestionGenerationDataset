<doc id="728181" url="https://th.wikipedia.org/wiki?curid=728181" title="บอร์แลนด์">บอร์แลนด์ บอร์แลนด์ เป็นบริษัทซอฟต์แวร์ เริ่มตั้งสำนักงานในปี พ.ศ. 2526 ที่ สก็อตเวลเลย์ แคลิฟอร์เนีย ปัจจุบันตั้งอยู่ที่เมือง ออสติน รัฐเท็กซัส ก่อตั้งโดยชายชาวเดนมาร์ก 3 คน คือ นีล เจนเซ่น โอลี เฮนลิคเซ่น และ โมแกน แกลด ในปี พ.ศ. 2524 โปรแกรมแรกคือ โปรแกรมเกี่ยวกับการจัดเรียงข้อความ บน CP/M เป็นที่รู้จักในวงกว้างเมื่อ ฟิลลิป คานส์ เข้ามาเป็น CEO ให้บริษัท ได้ผลักดันโปรแกรมชุดพัฒนา เทอร์โบ ปาสคาล ประสบความสำเร็จในการขายเป็นอย่างมาก เพราะโปรแกรมมีข้อดี ในแง่ความเร็วในการคอมไพล์ และการรัน ไซด์คิก เป็นโปรแกรมอรรถประโยชน์ บน MS-DOS ที่ได้รับความนิยมในช่วงเดียวกัน โปรแกรมที่ได้รับความนิยมในเวลาต่อมา คือ เทอร์โบซี หลังจากนั้นก็เริ่มไม่ได้รับความนิยมมากนักเช่น เทอร์โบโปรล็อก พาราดอกซ์ ดีเบส ที่ซื้อมาจาก แอชตันเทช และ เวิรด์เพอร์เฟค การลาออกของ ฟิลลิป คานส์ ในปี พ.ศ. 2538 สร้างความตกตะลึงอย่างมากในวงการคอมพิวเตอร์ในเวลานั้น เพราะเขาให้เหตุผลการลาออกว่า จะไปเล่นเรือใบ หลังจากนั้นบริษัทนี้ก็กลายเป็น บริษัทเล็กๆเพื่อดูแลซอฟต์แวร์ ที่เหลืออยู่</doc>
