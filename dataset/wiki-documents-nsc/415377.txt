<doc id="415377" url="https://th.wikipedia.org/wiki?curid=415377" title="สลิลทิพย์ สุขวัฒน์">สลิลทิพย์ สุขวัฒน์ นางสลิลทิพย์ สุขวัฒน์ (เกิด 5 กุมภาพันธ์ พ.ศ. 2507) สมาชิกสภาผู้แทนราษฎรจังหวัดสมุทรปราการ เขต 5 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 ในสังกัดพรรคไทยรักไทย ปัจจุบันสังกัดพรรคเพื่อไทยประวัติ ประวัติ. สลิลทิพย์ สุขวัฒน์ เกิดเมื่อวันที่ 5 กุมภาพันธ์ พ.ศ. 2507 เป็นบุตรของนายประเสริฐ สุขวัฒน์ อดีต ส.ส. สมุทรปราการ และนางยุพพงค์ มีพี่น้อง 3 คน สำเร็จการศึกษาศิลปศาสตรบัณฑิต มหาวิทยาลัยรามคำแหง สมรสและหย่า มีบุตร 1 คนงานการเมือง งานการเมือง. ได้รับเลือกเป็น ส.ส. ครั้งแรกในปี พ.ศ. 2544 สังกัดพรรคไทยรักไทย ต่อมาปี พ.ศ. 2548 ได้รับเลือกตั้งเป็นครั้งที่ 2 โดยเอาชนะนายมั่น พัธโนทัย จากพรรคมหาชน หลังจากพรรคไทยรักไทยถูกยุบ นางสลิลทิพย์ย้ายไปสังกัดพรรคชาติไทย และลงเลือกตั้งปี พ.ศ. 2550 ได้คะแนนมาเป็นอันดับที่ 5 (มี ส.ส. ได้ 2 คน) วันที่ 31 สิงหาคม พ.ศ. 2553 ส.ส. สมุทรปราการ ซึ่งสังกัดพรรคเพื่อไทย 2 คน คือ นายกรุง ศรีวิไล และนายจิรพันธ์ ลิ้มสกุลศิริรัตน์ ได้แถลงย้ายไปร่วมงานกับพรรคภูมิใจไทย อย่างเป็นทางการ ในวันเดียวกับที่พรรคเพื่อไทยจึงมีการแถลงเปิดตัวว่าที่ผู้สมัคร ส.ส. ของพรรคแทนทันที คือ นางสลิลทิพย์ และนายวรชัย เหมะ เมื่อมีการยุบสภา นางสลิลทิพย์ซึ่งสังกัดพรรคเพื่อไทย สามารถเอาชนะนายกรุง ศรีวิไล จากพรรคภูมิใจไทย กลับมาเป็น ส.ส. อีกครั้งสมาชิกสภาผู้แทนราษฎร สมาชิกสภาผู้แทนราษฎร. สลิลทิพย์ สุขวัฒน์ ได้รับการเลือกตั้งเป็นสมาชิกสภาผู้แทนราษฎรมาแล้ว 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดสมุทรปราการ สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดสมุทรปราการ สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสมุทรปราการ สังกัดพรรคเพื่อไทย สรุปการเลือกตั้ง ในรอบ 10 ปีหลังสุด นางสลิลทิพย์ลงสมัคร 4 ครั้ง ได้รับเลือกตั้ง 3 ครั้ง ไม่ได้รับเลือก 1 ครั้ง (พ.ศ. 2550)เครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2547 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.)</doc>
