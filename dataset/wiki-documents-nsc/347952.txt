<doc id="347952" url="https://th.wikipedia.org/wiki?curid=347952" title="ปลาปักเป้าทอง (สกุล)">ปลาปักเป้าทอง (สกุล) ปลาปักเป้าทอง () เป็นสกุลของปลาปักเป้า ในวงศ์ปลาปักเป้าฟันสี่ซี่ (Tetraodontidae) ใช้ชื่อสกุลว่า Auriglobus (/ออ-ริ-โกล-บัส/) มีรูปร่างคือ ลำตัวแบนข้างและตาโตมากกว่าสกุล Tetraodon มาก พื้นลำตัวเป็นสีเหลืองทองเหลือบเขียวแวววาว โดยที่ไม่มีลวดลายใด ๆ ทั้งสิ้น ใต้ท้องสีขาว ครีบหลังและครีบก้นใหญ่ ครีบหางปลายตัดตรง ทำให้ว่ายน้ำได้รวดเร็วกว่า อีกทั้งยังพองลมได้ใหญ่กว่าด้วย มักหากินในระดับผิวน้ำจนถึงกลางน้ำ พบอาศัยอยู่บริเวณปากแม่น้ำ เป็นสกุลปลาที่มีขนาดเล็ก ใหญ่ที่สุดประมาณ 20 เซนติเมตร เล็กที่สุดเพียง 7 เซนติเมตร เท่านั้น เดิมเคยถูกจัดให้อยู่ในสกุล Chonerhinos แต่พบมีความแตกต่างจากหลักสัณฐานวิทยา จึงได้ย้ายมาอยู่ในสกุลปัจจุบันตั้งแต่ปี ค.ศ. 1999 จึงทำให้สกุล Chonerhinos มีเพียงชนิดเดียว คือ C. naritus พบอาศัยอยู่ในน้ำกร่อยและน้ำจืดในภูมิภาคเอเชียตะวันออกเฉียงใต้ มีทั้งหมด 5 ชนิด คือ- A. amabilis - A. modestus - A. nefastus - A. remotus - A. silus</doc>
