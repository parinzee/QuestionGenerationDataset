<doc id="369352" url="https://th.wikipedia.org/wiki?curid=369352" title="โรงเรียนบ้านโป่งแดง">โรงเรียนบ้านโป่งแดง โรงเรียนบ้านโป่งแดง (อักษรย่อ ป.ด.) ตั้งอยู่หมู่ที่ 12 บ้านโป่งแดงใหม่ ตำบลทรายขาว อำเภอพาน จังหวัดเชียงราย เป็นโรงเรียนรัฐบาลที่ก่อตั้งขึ้นเมื่อวันที่ 14 ธันวาคม พ.ศ. 2470 ปัจจุบันมีการเรียนการสอนในระดับก่อนประถมศึกษา ระดับประถมศึกษา และระดับมัธยมศึกษาตอนต้นประวัติ ประวัติ. โรงเรียนบ้านโป่งแดงได้เริ่มก่อตั้งขึ้นเมื่อ พ.ศ. 2470 ตั้งอยู่หมู่ที่ 4 บ้านหนองผักจิก ตำบลทรายขาว อำเภอพาน จังหวัดเชียงราย ด้วยเงินหนุนการศึกษาประชาบาล กระทรวงศึกษาธิการ มีนายมา ลือโขง เป็นครูใหญ่ พ.ศ. 2476 ได้ย้ายโรงเรียนจากบ้านหนองผักจิก มาตั้งหมู่ที่ 5 บ้านห้วยทรายขาว มีนายประวัติ รักษาการในตำแหน่งครูใหญ่ พ.ศ. 2494 ได้ย้ายโรงเรียนจากบ้านห้วยทรายขาว มาตั้งที่หมู่ที่ 8 บ้านโป่งแดง ตำบลทรายขาว โรงเรียนบ้านโป่งแดง (แม่หนาดประชานุกูล) ในปัจจุบันนี้ถือได้ว่าเริ่มก่อตั้งอย่างถาวรขึ้นเมื่อปี พ.ศ. 2494 โดยประชาชนกรรมการการศึกษาได้ร่วมกันบริจาควัสดุอุปกรณ์ก่อสร้างอาคารเรียน โดยมีนายชโลม คชเสนีย์ เป็นครูใหญ่คนแรก พ.ศ. 2538 นายพิศัณย์ ลือชัย ดำรงตำแหน่งอาจารย์ใหญ่ ได้ทำเรื่องขออนุญาตตัดคำว่า แม่หนาดประชานุกูล ออกไป คงเหลือไว้แต่คำว่า โรงเรียนบ้านโป่งแดง ปัจจุบันโรงเรียนบ้านโป่งแดงตั้งอยู่หมู่ที่ 12 บ้านโป่งแดงใหม่ ตำบลทรายขาว อำเภอพาน จังหวัดเชียงราย เปิดทำการสอน 3 ระดับ คือระดับก่อนประถมศึกษา ระดับประถมศึกษา และระดับมัธยมศึกษาตอนต้น (โรงเรียนขยายโอกาสทางการศึกษา พ.ศ. 2537)สัญลักษณ์สัญลักษณ์. - คำขวัญ วิชาการดี กีฬาเด่น เน้นคุณธรรมจริยธรรม - ปรัชญา "ผู้มีการศึกษาและคุณธรรม คือ มนุษย์ที่สมบูรณ์" - สี แดง-ดำอาคารและสถานที่อาคารและสถานที่. - อาคารบริหาร เป็นอาคาร 1 ชั้น ประกอบด้วย ห้องอำนวยการ ห้องธุรการ และห้องบริหารงานของโรงเรียน - อาคารเรียนมัธยมศึกษา เป็นอาคาร 2 ชั้น เป็นอาคารประจำของนักเรียนชั้นมัธยมศึกษาปีที่ 1 ชั้นมัธยมศึกษาปีที่ 2 และชั้นมัธยมศึกษาปีที่ 3 มีห้องที่สำคัญ ได้แก่ ห้องแนะแนว ห้องประชาสัมพันธ์ ห้องสมุด ศูนย์ปฏิบัติการคอมพิวเตอร์ และศูนย์ปฏิบัติการทางวิทยาศาสตร์ - อาคารเรียนประถมศึกษาตอนปลาย เป็นอาคาร 1 ชั้น เป็นอาคารประจำของนักเรียนชั้นประถมศึกษาปีที่ 5 และชั้นประถมศึกษาปีที่ 6 มีห้องที่สำคัญ ได้แก่ ห้องประชุม - อาคารเรียนประถมศึกษาตอนต้น เป็นอาคาร 2 ชั้น เป็นอาคารประจำของนักเรียนชั้นประถมศึกษาปีที่ 1 ชั้นประถมศึกษาปีที่ 2 ชั้นประถมศึกษาปีที่ 3 และชั้นประถมศึกษาปีที่ 4 - อาคารเรียนอนุบาล เป็นอาคาร 1 ชั้น เป็นอาคารประจำของนักเรียนชั้นอนุบาล 1 และชั้นอนุบาล 2 - โรงอาหาร - อาคารส่งเสริมสุขภาพ</doc>
