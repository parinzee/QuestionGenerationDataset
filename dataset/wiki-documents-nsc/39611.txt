<doc id="39611" url="https://th.wikipedia.org/wiki?curid=39611" title="มายบัค">มายบัค มายบัค (Maybach; อ่านว่า ไมบาค) รถยนต์นั่งจากเยอรมัน บริษัทก่อตั้งโดย วิลเฮล์ม มายบัค และลูกชาย คาร์ล มายบัค รถยนต์ของมายบัคมีลักษณะเป็นรถยนต์หรูหราขนาดใหญ่ นอกจากนี้รถยนต์แล้ว มายบัคยังได้ผลิตเครื่องยนต์สำหรับอากาศยาน ให้แก่เรือเหาะ (Zeppelin) ปัจจุบันเดมเลอร์ เอจีเป็นเจ้าของเครื่องหมายการค้าของมายบัค โดยบริษัทตั้งอยู่ที่เมืองสตุตการ์ต เยอรมนี ในระหว่างช่วง สงครามโลกครั้งที่ 2 มายบัคได้ผลิตรถยนต์และเครื่องยนต์สำหรับกองทัพเยอรมันเป็นส่วนใหญ่ ที่เป็นที่รู้จักได้แก่ แพนเซอร์ โฟร์ ไทเกอร์ วัน และ รถถังแพนเทอร์ ภายหลังสงคราม บริษัทยังคงได้ผลิตเครื่องยนต์ดีเซลสำหรับรถไฟ เช่น เครื่อง เยอรมัน วี200 และ บริติชเรล คลาส 52 ที่มีชื่อเสียง ในปี พ.ศ. 2503 เดมเลอร์-เบนซ์ ได้ซื้อหุ้นส่วนใหญ่บริษัท และได้เปลี่ยนชื่อบริษัทเป็น Maybach Mercedes-Benz Motorenbau GmbH และในปี พ.ศ. 2512 ได้กลายมาเป็น MTU Friedrichshafenรถยนต์หรูหรา รถยนต์หรูหรา. มายบัคได้กลับมาสร้างรถยนต์หรูหราอีกครั้งหนึ่ง ภายใต้การดูแลของ เมอร์เซเดส-เบนซ์ โดยได้เริ่มออกมา 2 รุ่นได้แก่ มายบัค 57 และ มายบัค 62 มีลักษณะเหมือนกันแตกต่างกันตรงความยาวของตัวถังรถ รถมายบัคถือว่าเป็นรถในระดับหรูหรา ซึ่งราคาใกล้เคียงกับรถบริษัทอื่นเช่น เบนลีย์ หรือ โรลส์-รอยซ์ ในปี พ.ศ. 2548 มายบัคได้ออกรถยนต์รุ่น 57S มีลักษณะเป็นรถสปอร์ต โดยมีเครื่องยนต์ 6 ลิตร V12 เทอร์โบคู่ ผลิตแรงม้าได้สูงถึง 604 แรงม้า และ ทอร์กได้สูงถึง 737 ปอนด์/ฟุต เมื่อเดือนพฤศจิกายน พ.ศ. 2554 เมอร์เซเดส-เบนซ์ได้แถลงว่าจะยุติสายการผลิตรถยนต์มายบัค ในปี พ.ศ. 2556 เนื่องจากมียอดขายน้อยเมื่อเทียบกับโรลส์-รอยซ์รุ่น รุ่น. ก่อนสงครามโลก- พ.ศ. 2462 (1919) มายบัค W1 - รถทดสอบโดยใช้ตัวถังของเมอร์เซเดส - พ.ศ. 2464 (1921) มายบัค W3 - มายบัครุ่นแรก แสดงในงานมอเตอร์โชว์ที่ เบอร์ลิน เครื่องยนต์ 70 แรงม้า 5.7 ลิตร เครื่องยนต์หกสูบแถวเรียง - พ.ศ. 2469 (1926) มายบัค W5 - เครื่องยนต์ 7 ลิตร 120 แรงม้า - พ.ศ. 2472 (1929) มายบัค 12 - เครื่องยนต์ V12 - พ.ศ. 2473 (1930) มายบัค DSH - Doppel-Sechs-Halbe 1930-37 - พ.ศ. 2473 (1930) มายบัค DS7 Zeppelin - 7 ลิตร V12, 150 แรงม้า - พ.ศ. 2474 (1931) มายบัค W6 - เครื่องยนต์เดียวกับ W5 แต่ฐานล้อกว้างขึ้น 1931-33 - พ.ศ. 2474 (1931) มายบัค DS8 Zeppelin - 8 ลิตร V12, 200 แรงม้า - พ.ศ. 2477 (1934) มายบัค W6 DSG - เพิ่มประสิทธิภาพระบบขับเคลื่อนแบบโอเวอร์ไดรฟ์คู่ - พ.ศ. 2478 (1935) มายบัค SW35 - 3.5 ลิตร 140 แรงม้า I6 - พ.ศ. 2479 (1936) มายบัค SW38 - 3.8 ลิตร 140 แรงม้า I6 - พ.ศ. 2482 (1939) มายบัค SW42 - 4.2 ลิตร 140 แรงม้า I6 W2 เป็นเครื่อง 5.7 ลิตร หกสูบแถวเรียง สั่งทำโดย สปายเกอร์เท่านั้น และในช่วงก่อนสงครามโลกครั้งที่ 2 มายบัคได้ผลิตรถยนต์ประมาณ 1800 คัน สมัยใหม่- พ.ศ. 2545 (2002) มายบัค 57 SWB และ 62 LWB - พ.ศ. 2548 (2005) มายบัค Exelero (รถต้นแบบแสดงในงาน IAA ที่แฟรงค์เฟิร์ต) - พ.ศ. 2548 (2005) มายบัค 57S SWB และ 62S LWB (อักษร S ย่อมาจากคำว่า special ที่แปลว่าพิเศษ มากกว่าความหมายของ sport ของรถสปอร์ต) - พ.ศ. 2550 (2007) มายบัค 62 Landaulet - พ.ศ. 2550 (2009) มายบัค 57 Zeppelin และ Maybach 62 Zeppelin - พ.ศ. 2554 (2011) มายบัค Guard - พ.ศ. 2557 (2014) Mercedes-Maybach S600 - พ.ศ. 2558 (2015) Mercedes-Maybach S500 และ Mercedes-Maybach S600 Pullman - พ.ศ. 2561 (2018) Mercedes-Maybach G 650 Landaulet</doc>
