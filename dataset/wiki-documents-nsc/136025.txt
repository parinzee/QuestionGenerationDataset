<doc id="136025" url="https://th.wikipedia.org/wiki?curid=136025" title="อารามเชินทัล">อารามเชินทัล อารามเชินทัล (, ) เดิมเป็นแอบบีย์ของนักพรตคณะซิสเตอร์เชียนที่ตั้งอยู่ที่เมืองเชินทาล ในรัฐบาเดิน-เวือร์ทเทมแบร์ก (Baden-Württemberg) ทางใต้ของประเทศเยอรมนี ความสำคัญของอารามนี้คือศิลปะบารอกที่สวยงามมาก ในปัจจุบันแอบบีย์ใช้เป็นสถานที่สำหรับการฝึกอบรมและเข้าเงียบ แอบบีย์นี้เริ่มสร้างในปี ค.ศ. 1153 โดย วูฟแฟรม ฟอน เบเบินเบิร์ก (Wolfram von Bebenburg) นักพรตในอารามแต่เดิมมาจากอารามมอลบรอนน์ ตัวโบสถ์ย้ายจากที่ตั้งเดิมไปอยู่ริมฝั่งแม่น้ำยากสท์ (Jagst) ระหว่างปี ค.ศ. 1157 ถึง ค.ศ. 1163 ที่ดินที่สร้างอารามแต่เดิมเป็นของตระกูลฟอน เบอร์ลิคคิงเก็น (von Berlichingen) ตระกูลฟอน เบอร์ลิคคิงเก็นขอสิทธิที่จะฝังศพได้ที่อารามนี้ ในปี ค.ศ. 1418 แอบบีย์ก็ได้รับการสถาปนาเป็นจักรพรรดิอาราม (Imperial abbey) จนถึงปี ค.ศ. 1495 แอบบีย์นี้รอดภัยจากสมัยการปฏิรูปศาสนาฝ่ายโปรเตสแตนต์มาได้ แต่มาถูกล้อมระหว่างสงครามสามสิบปีจนนักพรตต้องหนีออกจากอารามเมื่อปี ค.ศ. 1631 หลังจากนั้นแอบบีย์ก็ถูกทิ้งร้างจนทรุดโทรม ทหารใช้เป็นที่พักบ้างหลายครั้งระหว่างปี ค.ศ. 1648 เชินทาลนี้มาฟื้นตัวเอาเมื่อเบเนดิคท์ คนิทเทล (Benedikt Knittel) มาเป็นอธิการอาราม ระหว่างที่เป็นอธิการสท่านก็สร้างอารามแบบบารอก โดยให้ เลินฮาร์ด ดินเซนฮอฟเฟอร์ เป็นผู้ออกแบบ ระยะนั้นมีนักพรตราว 40 องค์และมีภราดา (Lay brother) อีกราว 30 คน พอมาถึงปี ค.ศ. 1802 อารามนี้ก็ถูกเวนคืนเป็นของรัฐบาเดิน-เวือร์ทเทมแบร์ก เครื่องเรือนในอารามก็ถูกย้ายไปเมืองชตุทท์การ์ท (Stuttgart) ปัจจุบันนี้แอบบีย์เป็นของมุขมณฑลโรทเต็นเบิร์ก-ชตุทท์การ์ท ซึ่งใช้เป็นสถานที่สำหรับการประชุม สัมมนา และฝึกอบรม</doc>
