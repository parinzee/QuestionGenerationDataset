<doc id="874300" url="https://th.wikipedia.org/wiki?curid=874300" title="ระหัส ราชคำ">ระหัส ราชคำ ระหัส ราชคำ หรือ กบ แท็กซี่ (เกิด 9 พฤษภาคม พ.ศ. 2511) เป็นนักร้อง, นักดนตรี , นักแต่งเพลง และอดีตสมาชิกในตำแหน่งมือกีตาร์และนักร้องนำของวงแท็กซี่ กบ เริ่มเข้าสู่วงการเพลงจากการทำงานเบื้องหลังด้านการแต่งทำนองและเรียบเรียงให้กับค่ายอาร์เอส โปรโมชั่น ก่อนจะย้ายมาอยู่กับจีเอ็มเอ็ม แกรมมี่และมีชื่อเสียงโด่งดังอย่างมากในช่วงที่เป็นนักร้องนำให้กับวงแท็กซี่ โดยมีผลงานเพลงที่ได้รับความนิยมร่วมกับวงแท็กซี่ เช่น นานี่น่าว , นางฟ้ากับควาย, อรวรรณ , ร้องไห้ทำไม, คิดถึงฉันไหมเวลาที่เธอ... , ก้อนเนื้อที่ยังรักเธอ โดยในปี พ.ศ. 2549 หลังจากสมาชิกในวงแท็กซี่ต่างแยกวงกันออกไป กบ ได้เป็นศิลปินเดี่ยวและออกอัลบั้มเดี่ยวของตนเองออกมา 2 ชุด ได้แก่อัลบั้ม Exit กับค่ายจีนี่ เรคอร์ดส และอัลบั้ม หนึ่งเดียว กับค่ายอัพจี โดยนอกจากกบ แท็กซี่ จะมีบทบาทในฐานะนักร้อง นักดนตรีแล้ว ยังทำงานเบื้องหลังในฐานะเป็นผู้แต่งทำนอง และเรียบเรียงเพลงให้กับศิลปินต่างๆประวัติ ประวัติ. ระหัส ราชคำ หรือ กบ เกิดเมื่อวันที่ 9 พฤษภาคม พ.ศ. 2511 ที่อำเภอเมืองพิษณุโลก จังหวัดพิษณุโลก โดยเริ่มเข้ารับการศึกษาในระดับชั้นอนุบาลและชั้นประถมที่โรงเรียนโรจนวิทย์ และจบชั้นมัธยมศึกษาตอนต้นที่โรงเรียนพิษณุโลกพิทยาคม ก่อนจะศึกษาต่อในระดับ ปวช. สาขาช่างไฟฟ้ากำลัง ที่วิทยาลัยเทคนิคพิษณุโลก ในช่วงอยู่ในวัยเรียน กบชื่นชอบการเล่นกีฬาเทเบิลเทนนิสเป็นอย่างมาก และเล่นอย่างจริงจังจนถึงขนาดเป็นแชมป์ของโรงเรียนและได้เป็นตัวแทนของโรงเรียนแข่งขันในระดับต่างๆ ต่อมาเริ่มมีความสนใจในดนตรีและหัดเล่นกีตาร์ โดยได้ตั้งวงดนตรีของตัวเองตระเวนเล่นตามสถานที่ต่างๆ จนเข้าเรียนระดับปวช.จึงได้เล่นประจำตอนกลางคืน และเมื่อจบจากวิทยาลัยเทคนิคพิษณุโลก จึงเลือกเป็นนักดนตรีอาชีพเล่นดนตรีประจำตามจังหวัดต่างๆทั้งพิษณุโลก, สุโขทัย, พิจิตร ฯ จนกระทั่งได้มาเล่นประจำที่จังหวัดขอนแก่น โดยขณะที่เล่นดนตรีประจำอยู่ที่ขอนแก่น กบได้รับคำชักชวนจาก อิทธิพล เสนีย์วงศ์ ณ อยุธยา หรือ เวสป้า ซึ่งเป็นเพื่อนในสมัยเรียนมัธยมที่โรงเรียนพิษณุโลกพิทยาคม โดยขณะนั้นเวสป้า ได้ทำงานเบื้องหลังให้กับค่ายอาร์เอส โปรโมชั่น จึงได้ชักชวนกบให้มาทำงานด้านการแต่งทำนองและเรียบเรียงเพลงให้กับทางอาร์เอส โปรโมชั่น ในช่วงที่ทำงานให้กับอาร์เอส กบมีผลงานการแต่งทำนองและเรียบเรียงเพลงให้กับศิลปินในค่ายเช่นเพลง มันเหงา ขับร้องโดยธรรพ์ณธร ปาลกะวงศ์ ณ อยุธยา , เพลง พิษซ่า ของวงปลื้มผลงานผลงาน. - ร่วมกับวงแท็กซี่ - Taxi (กันยายน พ.ศ. 2544) - ท-0002 (กรกฎาคม พ.ศ. 2545) - Full Option (กันยายน พ.ศ. 2546) - เพลง ขอโทษนะคนดี (รวมศิลปิน อัลบั้ม The Family พ.ศ. 2547) - เปิดประทุน (อัลบั้มพิเศษ พ.ศ. 2547) - 2548 (พฤศจิกายน พ.ศ. 2547) - 4+1 (พฤศจิกายน พ.ศ. 2548)- อัลบั้มเดี่ยว - Exit (กุมภาพันธ์ พ.ศ. 2550) - หนึ่งเดียว (มีนาคม พ.ศ. 2554)- ซิงเกิล - ฝนพรำ...จำขึ้นใจ (มกราคม พ.ศ. 2557 ประกอบละครในม่านเมฆ)- ร่วมร้องในอัลบั้มอื่นๆ - อยากเด็ดดอกฟ้า (รวมศิลปิน, อัลบั้ม 2 ทศวรรษ สลา คุณวุฒิ ชุดที่ 1 ด้วยรักจากพี่น้อง พ.ศ. 2546)</doc>
