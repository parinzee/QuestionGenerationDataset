<doc id="315330" url="https://th.wikipedia.org/wiki?curid=315330" title="เคนอิจิ ลูกแกะพันธุ์เสือ">เคนอิจิ ลูกแกะพันธุ์เสือ เคนอิจิ ลูกแกะพันธุ์เสือ (; ) เป็นหนังสือการ์ตูนญี่ปุ่น และอะนิเมะ เขียนโดย "มัตสึเอะนะ ชุน" โดยนำเรื่อง "สำนักเพี้ยนเซียนยุทธภพ" มาเขียนใหม่ ลิขสิทธิ์ฉบับหนังสือการ์ตูนในไทยเป็นของสำนักพิมพ์วิบูลย์กิจ สำหรับเวอร์ชันอะนิเมะที่ฉายในประเทศไทย ได้มีการจัดฉายทางช่อง ทรู สปาร์ค เคนอิจิ ลูกแกะพันธุ์เสือ เป็นเรื่องราวของเด็กหนุ่มชื่อ "เคนอิจิ" ผู้เรียนศิลปะการต่อสู้หลากแขนง และในเรื่องนี้มีตัวละครที่เป็นชาวไทยรายสำคัญ ที่มีฝีมือเก่งกาจอย่างน้อยสามรายด้วยกันเนื้อเรื่องย่อ เนื้อเรื่องย่อ. เนื้อเรื่องมุ่งเน้นไปยังส่วนของ "เคนอิจิ ชิราฮามะ" ผู้ซึ่งถึงจุดพลิกผันของชีวิตขณะเป็นนักเรียนไฮสคูลวัย 16 ปี เขาเป็นผู้ที่ไม่มีพรสวรรค์ด้านการต่อสู้ใดๆ เลย แต่อยู่มาวันหนึ่งเขาได้พบกับ "มิอุ" นักเรียนหญิงห้องเดียวกันกับเขา และได้เห็นมิอุต่อสู้กับนักเลงที่คิดจะมาทำมิดีมิร้ายกับเธออย่างกล้าหาญ แต่ตัวเคนอิจิเองกลับไม่สามารถทำอะไรได้ นอกจากดูมิอุต่อสู้เท่านั้น ด้วยความชื่นชมในตัวของมิอุ กับทั้งเกลียดในความไม่เอาไหนของตัวเอง ทำให้เขาตัดสินใจไปเรียนศิลปะการต่อสู้ที่สำนัก "เรียวซัมปาคุ" ซึ่งเป็นสำนักที่เป็นบ้านของมิอุนั่นเอง ในสำนักนี้ประกอบด้วยอาจารย์ที่ชำนาญศิลปะการต่อสู้แขนงต่างๆ ไม่ว่าจะเป็น ยูยิสสู คาราเต้ กังฟู มวยไทย หรือแม้แต่อาจารย์ผู้ชำนาญการใช้อาวุธทุกประเภท โดยมี "ฮายาโตะ" เจ้าสำนักผู้มีฝีมือเป็นเลิศ การเรียนศิลปะการต่อสู้ของเคนอิจิเต็มไปด้วยความยากลำบาก เพราะเขาเป็นลูกศิษย์เพียงคนเดียว แต่ต้องฝึกศิลปะการต่อสู้ทุกประเภทที่เหล่าบรรดาอาจารย์ของเขาฝึกสอนให้ หนึ่งในอาจารย์ของเขาคือ "อาภาไชย หอภาไชย" อาจารย์สอนมวยไทย เป็นผู้ที่ทำให้เคนอิจิเกือบตายอยู่หลายหน เพราะอาภาไชยไม่รู้จักออมมือ ทำให้เคนอิจิกลัวอาภาไชยมาก การกระโดดเข้าเป็นผู้ฝึกศิลปะการต่อสู้นั้น ทำให้เขาพบกับโลกของนักสู้ และมีนักสู้ฝีมือดีมากมายที่มาประลองกับเขา แม้ว่าเขาจะสามารถล้มคนเหล่านั้นได้เท่าไหร่ แต่ก็มีคู่ต่อสู้ที่มีฝีมือเหนือกว่าปรากฏตัวเสมอ บางครั้งเกือบต้องเสียชีวิตเพราะเจอคู่ต่อสู้ที่มีฝีมือมากกว่า แต่ด้วยไหวพริบกับทั้งความช่วยเหลือของอาจารย์และเพื่อนๆ ทำให้เขารอดมาได้ทุกครั้งตัวละครตัวละครหลักตัวละคร. ตัวละครหลัก. - เคนอิจิ ชิราฮามะ (白浜 兼一)- มิอุ ฟูรินจิ (風林寺 美羽)อาจารย์ในสำนักเรียวซัมปาคุ อาจารย์ในสำนักเรียวซัมปาคุ. เรียงจากความอาวุโส อายุมากไปถึงอายุน้อย ในจำนวนอาจารย์ทั้ง 6 คน ฮายาโตะเป็นคนที่มีอายุมากที่สุด ส่วนชิงุเระอายุน้อยที่สุด- ฮายาโตะ ฟุรินจิ- เค็นเซ บะ/เค็นเซ มา- อากิซาเมะ โคเอ็ทสึจิ- ชิโอะ ซาคากิ- อาภาไชย หอภาไชย (アパチャイ・ホパチャイ)- ชิงุเระ โคซากะตัวละครอื่น ๆตัวละครอื่น ๆ. - โฮโนกะ ชิราฮามะ- ธีรวิทย์ โฆคิน (ティーラワィット　コーキン)- อากาศ แจ่มใส (アーガード・ジャム・サイ)รายชื่อตอนในเวอร์ชันต่างๆเกม ในเวอร์ชันต่างๆ. เกม. ในวันที่ 15 มีนาคม ค.ศ. 2007 บริษัทแคปคอมได้จัดวางจำหน่ายเกมเคนอิจิ ลูกแกะพันธุ์เสือเป็นชุดแรกโดยใช้ชื่อว่า Shijō Saikyō no Deshi Kenichi: Gekitō! Ragnarok Hachikengō สำหรับเครื่องเล่นเพลย์สเตชัน 2ความแตกต่างระหว่างมังงะกับอะนิเมะความแตกต่าง. ระหว่างมังงะกับอะนิเมะ. - ในตอนที่ 106 - 109 ในภาคมังงะ เป็นตอนที่เล่าประวัติของ "อาภาไชย หอภาไชย" ในขณะที่เขายังไม่ได้ไปอยู่สำนักเรียวซัมปาคุ จะมีเฉพาะในภาคมังงะเท่านั้น แต่ไม่มีในภาคอะนิเมะในสำนักเพี้ยนเซียนยุทธภพ</doc>
