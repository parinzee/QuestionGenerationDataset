<doc id="252741" url="https://th.wikipedia.org/wiki?curid=252741" title="แคว้นมาร์เค">แคว้นมาร์เค มาร์เค () หรือ มาร์ชิส () เป็นแคว้นหนึ่งใน 20 แคว้นของประเทศอิตาลี อยู่ในภาคกลางของประเทศ มีอาณาเขตติดต่อกับแคว้นเอมีเลีย-โรมัญญาและประเทศซานมารีโนทางทิศเหนือ ติดกับแคว้นตอสคานาทางทิศตะวันตกเฉียงเหนือ ติดกับแคว้นอาบรุซโซและแคว้นลัตซีโยทางทิศใต้ และติดต่อกับทะเลเอเดรียติกทางทิศตะวันออก มีประชากรทั้งหมดประมาณ 1.6 ล้านคน และมีพื้นที่ 9,694 ตารางกิโลเมตร มีเมืองหลักคือ อังโคนา พื้นที่ส่วนใหญ่เป็นภูเขา ยกเว้นเพียงแค่แม่น้ำระหว่างหุบเขา และชายฝั่งทะเลที่มีพื้นที่แคบ ๆ เท่านั้น การคมนาคมในช่วงคริสต์ศตวรรษที่ 19 มีเพียงทางรถไฟที่มาจากโบโลญญาไปยังบรินดีซี พาดผ่านตลอดชายฝั่งทะเลในภูมิภาคแห่งนี้ แต่ในวันนี้การเดินทางจากเหนือไปใต้ ก็มีเส้นทางถนนตัดผ่านแม้กระทั่งในแผ่นดินใหญ่ที่มีภูเขาหนาแน่นภูมิศาสตร์ ภูมิศาสตร์. แคว้นมาร์เคมีพื้นที่ครอบคลุม 9,694 ตารางกิโลเมตร มีอาณาเขตติดต่อกับแคว้นเอมีเลีย-โรมัญญาและประเทศซานมารีโนทางทิศเหนือ ติดกับแคว้นตอสคานาทางทิศตะวันตกเฉียงเหนือ ติดกับแคว้นอาบรุซโซและแคว้นลัตซีโยทางทิศใต้ และติดต่อกับทะเลเอเดรียติกทางทิศตะวันออก ภูมิประเทศส่วนใหญ่เป็นภูเขา ที่ลาดลงจากเขตแนวเขาแอเพนไนน์ในแผ่นดินใหญ่สู่ทะเลเอเดรียติก มีมอนเตเวตโตเร (Monte Vettore) ที่มีความสูง 2,476 เมตรเป็นภูเขาที่สูงที่สุดในแคว้นนี้ ส่วนภูเขาอื่น ๆ ไม่มีลูกไหนที่สูงกว่า 2,000 เมตรเลย พื้นที่ 2 ใน 3 ของแคว้นเป็นภูเขาและมีลำห้วยกว้างหลายสายที่ไหลผ่าน มีชายฝั่งทะเลที่ติดกับทะเลเอเดรียติกยาว 173 กิโลเมตรการแบ่งเขตการปกครอง การแบ่งเขตการปกครอง. แคว้นมาร์เคแบ่งเขตการปกครองออกเป็น 5 จังหวัด</doc>
