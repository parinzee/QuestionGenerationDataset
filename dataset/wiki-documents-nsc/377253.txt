<doc id="377253" url="https://th.wikipedia.org/wiki?curid=377253" title="มาสทริชท์">มาสทริชท์ มาสทริชท์ หรือ มาสตริคต์ () เป็นเมืองในประเทศเนเธอร์แลนด์ ตั้งอยู่ทางตอนใต้ในจังหวัดลิมบูร์ก และเป็นเมืองหลวงของจังหวัด ตั้งอยู่ริมฝั่งแม่น้ำมาส ใกล้เขตแดนประเทศเบลเยียม เมืองมาสทริชท์เป็นที่รู้จักในฐานะเมืองแห่งประวัติศาสตร์ วัฒนธรรม ประเพณีพื้นบ้าน และการศึกษา ยังมีชื่อเสียงด้านการค้าขายและพักผ่อนของนักท่องเที่ยว ด้านอุตสาหกรรม มีการผลิตเหล็กกล้า เคมีภัณฑ์ ซีเมนต์ กระดาษ แก้ว เครื่องปั้นเผา ซิการ์ เป็นตลาดค้าธัญพืชและเนยเหลว การที่อยู่ติดแนวเขตแดนทำให้ถูกปิดล้อมและถูกยึดครองบ่อยครั้ง สเปนได้ยึดครองใน ค.ศ. 1579 ทำให้ชาวเมืองถูกสังหารไปเป็นจำนวนมากจากการลุกขึ้นต่อต้าน ต่อมาใน ค.ศ. 1673 ค.ศ. 1748 และ ค.ศ. 1794 ฝรั่งเศสเข้ายึดครอง ในสงครามโลกครั้งที่สอง เยอรมนีได้เข้ายึดครองระหว่างปี ค.ศ. 1940-1944 ใน ค.ศ. 1992 มีการลงนามในสนธิสัญญาก่อตั้งสหภาพยุโรปขึ้นที่เมืองนี้</doc>
