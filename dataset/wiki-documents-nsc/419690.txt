<doc id="419690" url="https://th.wikipedia.org/wiki?curid=419690" title="พระสนมอึยพิน แห่งตระกูลซอง">พระสนมอึยพิน แห่งตระกูลซอง พระสนมอึยบิน ตระกูลซอง (의빈 성씨,宜嬪 成氏, 1753-1786) เป็นพระสนมเอกในพระเจ้าจองโจ เป็นพระสนมตระกูลซองแห่งชางนยอง มีพระนามเดิมว่า ซองซงยอน เดิมทรงเป็นนางในตำหนักของพระสนมฮวาบิน ตระกูลยุน แห่งนัมวอน พระสนมอึยบิน ประสูติเมื่อ 8 กรกฎาคม ค.ศ.1753 เป็นธิดาของซองยุนอู และได้เข้าวังเพื่อเป็นนางในตั้งแต่ทรงพระเยาว์ ใน ค.ศ.1782 วันที่ 26 เดือน 8 ได้รับแต่งตั้งเป็นซองซังกุงนางในถวายตัวแก่พระเจ้าจองโจและในปีเดียวกันในวันที่ 7 เดือน 9 ตรงกับวันที่ 13 ตุลาคมพระนางก็ประสูติพระโอรสองค์แรกแก่พระเจ้าจองโจ จึงได้รับการถวายพระอิสริยยศเป็นพระสนมขั้นโซยงในวันที่ 26 เดือน 12 และพระนางก็ได้รับพระอิสริยยศเป็นพระสนมชั้นเอกคือ พระสนมอึยบิน ในวันที่ 19 เดือน 2 ปี ค.ศ.1783 พระโอรสคือองค์วอนจาก็ได้รับสถาปนาเป็นองค์รัชทายาทเมื่อวันที่ 2 เดือน 7 ตรงกับวันที่ 17 สิงหาคม ค.ศ.1784 พระนามว่าองค์ชายรัชทายาทมุนฮโยหลังจากนั้นเพียง 2 เดือนก็ทรงมีพระประสูติกาลพระธิดาพระองค์ใหญ่ ในปี ค.ศ.1786 วันที่ 11 เดือน 5 ตรงกับวันที่ 6 มิถุนายนองค์ชายรัชทายาทมุนฮโยสิ้นพระชนม์ และไม่กี่เดือนต่อมา พระสนมอึยบินก็สิ้นพระชนม์ตามหลังมีประสูติกาลในเดือน 9 วันที่ 14 ตรงกับวันที่ 4 พฤศจิกายนรวมพระชนมายุเพียง 33 พรรษาพระราชวงศ์พระราชวงศ์. - บิดา : ซองยุนอู - มารดา : ไม่ทราบนาม - พระสวามี : พระเจ้าจองโจ - พระโอรส : องค์ชายรัชทายาทมุนฮโย อีซุน (문효세자 이순,文孝世子 李㬀,1782-10-13 - 1786-06-06) - พระธิดา : องค์หญิงไม่ปรากฏพระนาม (옹주 翁主,1784 - 1785)</doc>
