<doc id="631129" url="https://th.wikipedia.org/wiki?curid=631129" title="ศูนย์ประชุมอเนกประสงค์กาญจนาภิเษก มหาวิทยาลัยขอนแก่น">ศูนย์ประชุมอเนกประสงค์กาญจนาภิเษก มหาวิทยาลัยขอนแก่น ศูนย์ประชุมอเนกประสงค์กาญจนาภิเษก () เป็นศูนย์การประชุมตั้งอยู่ในบริเวณมหาวิทยาลัยขอนแก่นติดกับบึงสีฐาน และเป็นศูนย์การประชุมที่ใหญ่เป็นอันดับ 2 ของประเทศรองจากศูนย์การประชุมแห่งชาติสิริกิติ์ประวัติ ประวัติ. ศูนย์ประชุมอเนกประสงค์กาญจนาภิเษก จัดสร้างขึ้นโดยมหาวิทยาลัยขอนแก่น ในโอกาสที่พระบาทสมเด็จพระปรมินทรมหาภูมิพลอดุลยเดชทรงครองสิริราชสมบัติครบ 50 ปี โดยพระบาทสมเด็จพระเจ้าอยู่หัวเสด็จพระราชดำเนินไปทรงวางศิลาฤกษ์ เมื่อวันพฤหัสบดีที่ 15 ธันวาคม 2537 เพื่อเป็นศูนย์ประชุมระดับชาติแห่งใหม่ ลักษณะของตัวอารเป็นอาคารโอ่อ่าด้วยสถาปัตยกรรมทรงกูบเกวียนอีสาน ประยุกต์จากเอกลักษณ์ของรูปทรงแต่ดั้งเดิมอย่างงดงาม ตั้งตระหง่านอยู่ท่ามกลางธรรมชาติริมบึงสีฐานและป่าพยอม ที่ได้รับการปรับแต่งให้มีภูมิทัศน์งดงามโดดเด่นเป็นสง่า ขณะเดียวกันก็เป็นทำเลที่สะดวกพร้อมสรรพ ริมถนนมะลิวัลย์ ทางเข้ามหาวิทยาลัยขอนแก่น ใกล้ใจกลางเมืองขอนแก่นเพียง 1.5 กิโลเมตร และจากสนามบินจังหวัดขอนแก่นเพียง 4 กิโลเมตร รายล้อมด้วยสถานที่สำคัญต่างๆตลอดจนโรงแรมทันสมัยและห้างสรรพสินค้ามากมาย สามารถรองรับการจัดงานประชุมได้ถึง 8,000 ที่นั่ง พร้อมอัฒจันทร์ในบริเวณชั้นลอยอีก 1,000 ที่นั่ง พื้นที่ 3,000 ตารางเมตร ยังปรับเปลี่ยนเป็นลานกว้าง สำหรับการจัดแสดงคอนเสิร์ตที่จุคนได้กว่า 10,000 คน พร้อมสรรพทั้งระบบแสง สี เสียงและโสตทัศนูปกรณ์ทันสมัยสำหรับงานระดับชาติ ระบบทำความเย็นและระบบไฟสำรอง พร้อมระบบรักษาความปลอดภัยที่ทันสมัย ลานจอดรถกว้างขวาง จุได้กว่า 3,000 คัน และรถโดยสารกว่า 50 คัน และในทุกๆปียังใช้เป็นสถานที่จัดงานพีธีพระราชทานปริญญาบัตรของมหาวิทยาลัยขอนแก่นอีกด้วยการเดินทาง การเดินทาง. จากตัวจังหวัดขอนแก่นใช้ทางหลวงหมายเลข 12 ขับตรงไปแล้วเลี้ยวเข้ามหาวิทยาลัยขอนแก่นฝั่งประตูสีฐานจะพบศูนย์ประชุมอเนกประสงค์กาญจนาภิเษก</doc>
