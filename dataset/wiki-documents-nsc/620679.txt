<doc id="620679" url="https://th.wikipedia.org/wiki?curid=620679" title="เอมมานูแอล">เอมมานูแอล เอมมานูแอล () เป็นนวนิยายอีโรติกโดยเอมมานูแอล อาร์ซอง ตีพิมพ์ครั้งแรกเป็นภาษาฝรั่งเศสในปี ค.ศ. 1959 โดยไม่ระบุชื่อผู้เขียน และแปลเป็นภาษาอังกฤษในปี ค.ศ. 1971 กล่าวถึงประสบการณ์ทางเพศของผู้เขียนที่เป็นหญิงสาว เป็นภรรยาของวิศวกรชาวฝรั่งเศส ที่ทำงานอยู่ในกรุงเทพ นวนิยายได้รับความนิยม และนำไปสร้างเป็นภาพยนตร์หลายภาค และมีนวนิยายภาคต่อ เอมมานูแอล 2 ตีพิมพ์ในปี ค.ศ. 1976 เนื้อเรื่องกล่าวถึง เอมมานูแอล หญิงสาววัย 19 ปี กับจินตนาการทางเพศว่าได้ร่วมรักกับชายแปลกหน้า, กับสามี, กับเพื่อนสามี ในสถานที่ต่างๆ ในกรุงเทพ นวนิยายเรื่องนี้อ้างว่าเป็นอัตชีวประวัติที่เขียนโดย มารยาท กระแสสินธุ์ หรือ มารยาท โรเลต์-แอนเดรียน แต่บางแหล่งกล่าวว่าที่จริงแล้ว หลุยส์-ฌาคส์ โรเลต์-แอนเดรียน สามีของเธอเป็นผู้เขียน หรือทั้งคู่อาจร่วมกันเขียนก็ได้</doc>
