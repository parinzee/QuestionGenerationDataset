<doc id="781621" url="https://th.wikipedia.org/wiki?curid=781621" title="วิลเลียม ไฮด์ วูลลาสตัน">วิลเลียม ไฮด์ วูลลาสตัน วิลเลียม ไฮด์ วูลลาสตัน (; 6 สิงหาคม ค.ศ. 1766 – 22 ธันวาคม ค.ศ. 1828) เป็นนักเคมีและนักฟิสิกส์ชาวอังกฤษ เกิดที่เมืองเดียแรม เป็นบุตรของนักดาราศาสตร์ ฟรานซิส วูลลาสตันและอัลเธีย ไฮด์ วูลลาสตันเรียนที่โรงเรียนชาร์เตอร์เฮาส์และวิทยาลัยกอนวิลล์และคีสในเคมบริดจ์ ในปี ค.ศ. 1793 วูลลาสตันได้รับปริญญาเอกด้านการแพทย์จากมหาวิทยาลัยแคมบริดจ์และทำงานเป็นหมอชนบทก่อนจะย้ายมาอยู่กรุงลอนดอน หลังจากนั้นวูลลาสตันหันมาสนใจวิชาเคมี ผลิกศาสตร์ โลหะวิทยาและฟิสิกส์ ต่อมาในปี ค.ศ. 1820 วูลลาสตันดำรงตำแหน่งประธานราชสมาคมแห่งลอนดอน สองปีต่อมา เขาได้รับเลือกให้เป็นสมาชิกกิตติมศักดิ์ของราชบัณฑิตยสถานด้านศิลปะและวิทยาศาสตร์อเมริกัน วูลลาสตันเป็นโสดตลอดชีวิต เขาเสียชีวิตที่เมืองชิเซิลเฮิสต์ในปี ค.ศ. 1828งาน งาน. ในปี ค.ศ. 1800 วูลลาสตันทำธุรกิจเคมีภัณฑ์กับสมิธสัน เทนแนนต์และคิดค้นวิธีผลิตแพลตินัมแท่งจากสินแร่ ทำให้เขามีฐานะร่ำรวยและผูกขาดการผลิตแพลตินัมแท่งในอังกฤษนานกว่า 20 ปี การศึกษาธาตุแพลตินัมทำให้วูลลาสตันค้นพบธาตุแพลเลเดียมในปี ค.ศ. 1802 และธาตุโรเดียมในปี ค.ศ. 1804 นอกจากนี้วูลลาสตันยังมีผลงานด้านอื่น ๆ เช่น ค้นพบการเหนี่ยวนำไฟฟ้าก่อนไมเคิล ฟาราเดย์ 10 ปี, การศึกษาเส้นทึบในเส้นฟรอนโฮเฟอร์, ประดิษฐ์อุปกรณ์ที่เรียกว่า camera lucida ปริซึมวูลลาสตันและไครโอฟอรัส เป็นต้นสิ่งสืบเนื่องสิ่งสืบเนื่อง. - เหรียญวูลลาสตัน - แอ่งดวงจันทร์ วูลลาสตัน - เกาะวูลลาสตัน ประเทศชิลี - แร่ซิลิเกต วูลลาสโตไนต์</doc>
