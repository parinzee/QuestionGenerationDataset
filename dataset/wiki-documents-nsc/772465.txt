<doc id="772465" url="https://th.wikipedia.org/wiki?curid=772465" title="รี พย็อง-อุก">รี พย็อง-อุก รี พย็อง-อุก (Ri Byong-uk หรือ Li Byong-Uk ) เป็นนักมวยสากลสมัครเล่นชาวเกาหลีเหนือ เกิดเมื่อ 7 พฤศจิกายน พ.ศ. 2497 ติดทีมชาติเกาหลีเหนือเข้าแข่งขันกีฬาโอลิมปิก พ.ศ. 2519 ที่ แคนาดา และ พ.ศ. 2523 ที่ มอสโก ในรุ่นไลต์ฟลายเวต ในปี พ.ศ. 2519 รอบแรก ชนะ ซิดนีย์ แมกไนต์ จากแคนาดา เมื่อ 19 กรกฎาคา รอบสอง ชนะ เฮนริก เซดนิกกี จากโปแลนด์ เมื่อ 23 กรกฎาคม รอบ 8 คนสุดท้าย ชนะ อาร์มานโด เกบารา จากเวเนซุเอลา เมื่อ 27 กรกฎาคม รอบรองชนะเลิศ ชนะอาร์เอสซี พเยาว์ พูนธรัตน์ ยก 2 เมื่อ 29 กรกฎาคม และรอบชิงชนะเลิศ แพ้ จอร์จ เฮอร์นานเดซ จากคิวบา ได้เหรียญเงิน ส่วนใน พ.ศ. 2523 รอบแรก ชนะ เฮนริก เปียเลเซียก จากโปแลนด์ เมื่อ 21 กรกฎาคม รอบสอง ชนะ คิลเบร์โต โซซา จากเม็กซิโก เมื่อ 25 กรกฎาคม รอบ 8 คนสุดท้าย ชนะ ดูมิตรู ชิปู จากโรมาเนีย เมื่อ 29 กรกฎาคม รอบรองชนะเลิศ แพ้ ชามิล ซาบิรอฟ จากสหภาพโซเวียต ได้เหรียญทองแดง เมื่อ 31 กรกฎาคม</doc>
