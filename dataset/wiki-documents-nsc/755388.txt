<doc id="755388" url="https://th.wikipedia.org/wiki?curid=755388" title="ชูศรี สกุลแก้ว">ชูศรี สกุลแก้ว ชูศรี สกุลแก้ว เป็นศิลปินแห่งชาติสาขาศิลปะการแสดงด้านหุ่นกระบอกไทย ประจำปี พ.ศ. 2529ประวัติ ประวัติ. นางชูศรีหรือชื้น สกุลแก้ว เกิดเมื่อวันเสาร์ที่ 19 กันยายน พ.ศ. 2451 ที่ตำบลบ้านขมิ้น อำเภอบางกอกน้อย แขวงเมืองกรุงเทพฯ บิดาชื่อ เปียก ประเสริฐกุล เป็นหัวหน้าคณะหุ่นกระบอกนายเปียก ประเสริฐกุล ที่มีชื่อเสียง ส่วนมารดาชื่อ มิ่ง เป็นนางละครในพระเจ้าราชวรวงศ์เธอ พระองค์เจ้าเฉิดโฉม นางชูศรีเกิดในโรงหุ่นกระบอกและได้ใช้ชีวิตคลุกคลีกับหุ่นกระบอกโดยติดตามบิดาไปแสดงทุก ๆ ที่ ต่อมาเมื่อนางชูศรีอายุได้ 7–8 ขวบ บิดาบังคับให้หัดเชิดหุ่นกระบอกกับแม่ครูเคลือบซึ่งเป็นพี่สาวของบิดา ต่อมามารดาได้เสียชีวิตลง ทำให้นางชูศรีต้องรับบทเป็นนางตลาดแทน และได้รับคำชมจากบิดาว่า "เก่งทำได้เหมือนแม่" ในยามที่ออกไปแสดง นอกจากนี้นางชูศรียังหัดสีซอ ตีกรับ และขับร้องอีกด้วย ในปี พ.ศ. 2498 คณะนายเปียก ประเสริฐกุล ได้ออกแสดงหุ่นกระบอกในเรื่องพระอภัยมณีโดยมีนางชูศรีเป็นผู้เชิดตัวเอกทุกตัว ออกแสดงที่สถานีไทยโทรทัศน์ในเรื่องพระอภัยมณีตั้งแต่ต้นจนจบ และได้นำกลับมาแสดงอีกครั้งในเรื่องเดิม ต่อมาในปี พ.ศ. 2507 นายเปียกผู้เป็นบิดาได้เสียชีวิตลง ในครั้งแรกกิจการการแสดงหุ่นกระบอกตกอยู่ในความดูแลของนางสาวหว่า (ชุ่ม) ประเสริฐกุล ผู้เป็นพี่สาว ต่อมานางสาวหว่าได้เสียชีวิตลง นางชูศรีจึงสืบทอดกิจการต่อมา ต่อมาปี พ.ศ. 2523–2524 กรมศิลปากรได้ส่งข้าราชการแผนกนาฏศิลป์มาศึกษาการเชิดหุ่นกระบอกจากนางชูศรี นอกจากนี้นางชูศรียังได้เป็นวิทยากรพิเศษในการเชิดหุ่นกระบอกให้กับมหาวิทยาลัยธรรมศาสตร์ และได้ติดตามคณะหุ่นกระบอกของมหาวิทยาลัยไปแสดงที่กรุงลอนดอน สหราชอาณาจักรด้วย นางชูศรี สกุลแก้ว เสียชีวิตเมื่อวันที่ 4 พฤษภาคม พ.ศ. 2548 ที่โรงพยาบาลสมเด็จพระปิ่นเกล้า และได้พระราชทานเพลิงศพในวันที่ 1 พฤษจิกายน พ.ศ. 2548 โดยสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินไปทรงเป็นประธานประกอบพิธี ณ วัดเครือวัลย์วรวิหารรางวัลรางวัล. - รางวัลศิลปินพื้นบ้านดีเด่น พ.ศ. 2528 - ศิลปินแห่งชาติประจำปี พ.ศ. 2529 สาขาศิลปะการแสดงด้านหุ่นกระบอก - โล่จากคณะอำนวยการโครงการฉลอง ๒๐๐ ปี กวีเอกสุนทรภู่ ในฐานะมีผลงานดีเด่นในการเผยแพร่ผลงานของสุนทรภู่ปริญญากิตติมศักดิ์ปริญญากิตติมศักดิ์. - ปริญญาคุรุศาสตรบัณฑิตกิตติมศักดิ์ มหาวิทยาลัยธรรมศาสตร์ พ.ศ. 2535เครื่องราชอิสริยาภรณ์</doc>
