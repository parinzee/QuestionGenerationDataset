<doc id="338607" url="https://th.wikipedia.org/wiki?curid=338607" title="เมลาโนมา">เมลาโนมา เมลาโนมา () เป็นมะเร็งชนิดหนึ่งเกิดจากเซลล์เมลาโนซัยต์ ซึ่งเป็นเซลล์ที่พบมากในผิวหนัง แต่ก็สามารถพบได้ในตา หู ทางเดินอาหาร เยื่อหุ้มสมอง และเยื่อบุช่องปากและอวัยวะเพศได้ ถือเป็นมะเร็งผิวหนังที่ค่อนข้างพบน้อยคิดเป็นสัดส่วนประมาณ 4% ของมะเร็วผิวหนังทั้งหมด แต่เป็นสาเหตุการเสียชีวิตถึง 75 % ของมะเร็งผิวหนังทั้งหมด เซลล์เมลาโนซัยต์ในผิวหนังทำหน้าที่สร้างสารสีเมลานิน จนถึงปัจจุบัน วิธีการรักษาเมลาโนมาที่ได้ผลดี มีโอกาสหายขาดมากที่สุดยังคงเป็นการตัดเอาก้อนเนื้อออกตั้งแต่ระยะแรกที่เนื้องอกมีขนาดเล็ก มีผู้ป่วยเมลาโนมาได้รับการวินิจฉัยใหม่ในสหรัฐอเมริกาประมาณปีละ 60,000 คน ส่วนใหญ่เป็นเพศชายและเป็นคอเคเซียน มักพบเกิดกับชาวคอเคเซียนที่อาศัยอยู่ในพื้นที่ที่มีแดดจัดมากกว่าที่อื่น หรือในกลุ่มที่ใช้บริการ tanning salon ตามรายงานขององค์การอนามัยโลกประมาณไว้ว่ามีผู้เสียชีวิตจากเมลาโนมาประมาณ 48,000 รายต่อปี ทั่วโลก</doc>
