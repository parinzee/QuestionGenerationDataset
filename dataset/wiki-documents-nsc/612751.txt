<doc id="612751" url="https://th.wikipedia.org/wiki?curid=612751" title="เทศมณฑลอู๋">เทศมณฑลอู๋ เทศมณฑลอู๋ (; ; 221 ปีก่อนคริสตกาล-ธันวาคม 2000) เป็นเขตปกครองทางตะวันออกสุดของประเทศจีน อยู่ทางตอนล่างของแม่น้ำแยงซีเกียง เดิมเป็นเทศมณฑลในนครซูโจว (Suzhou City) มณฑลเจียงซู ก่อนจัดตั้งขึ้นเป็นนครต่างหาก และภายหลังก็ยุบเลิกแล้วแยกออกเป็นอำเภอ 2 แห่งประวัติ ประวัติ. เมื่อ 221 ปีก่อนคริสตกาล จักรพรรดิฉินที่ 1 หรือจักรพรรดิฉินสื่อหวง ก่อตั้งเทศมณฑลอู๋ขึ้นเป็นเมืองเอกของเมืองไขว้จี (會稽郡; Kuaiji Commandery) ครั้นปี 1928 รัฐบาลของสาธารณรัฐจีนซึ่งประธานาธิบดีซุนยัดเซ็นก่อตั้งขึ้น ได้แบ่งพื้นที่ของเทศมณฑลอู๋ออก และก่อตั้งเป็นนครซูโจว แต่ยกเลิกคำสั่งนั้นใน 2 ปีต่อมา ในปี 1949 หลังสถาปนาสาธารณรัฐประชาชนจีนแล้ว ก็มีการแยกนครซูโจวจากเขตเทศมณฑลอู๋อีกครั้ง ในเดือนมีนาคม 1983 เทศมณฑลอู๋กลายเป็นส่วนหนึ่งของซูโจวซึ่งเป็นนครระดับจังหวัด (prefecture-level city) และในเดือนมิถุนายน ปี ค.ศ. 1995 เทศมณฑลอู๋ก็เปลี่ยนชื่อเป็นนครอู๋เซี่ยน (Wuxian City) มีฐานะเป็นนครระดับเทศมณฑล (county-level city) ในเดือนธันวาคม 2000 มีการยุบเลิกนครอู๋เซี่ยน เพื่อแบ่งออกเป็นอำเภอ 2 แห่ง คือ อำเภอเซียงเฉิง (相城区; Xiangcheng District) ซึ่งเป็นพื้นที่ทางตอนเหนือ และอำเภออู๋จง (吴中区; Wuzhong District) ซึ่งเป็นพื้นที่ทางตอนใต้</doc>
