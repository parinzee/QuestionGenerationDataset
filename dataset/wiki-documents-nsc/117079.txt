<doc id="117079" url="https://th.wikipedia.org/wiki?curid=117079" title="อันโกรา">อันโกรา อันโกรา () คือสตูดิโออัลบั้มลำดับที่สองของอิลดีโว วงดนตรีโอเปร่า ออกจำหน่ายเมื่อวันที่ 7 พฤศจิกายน พ.ศ. 2548 โดยค่ายซินโกมิวสิก อัลบั้มนี้อิลดีโวยังคงนำเสนอผลงานในแนวเพลงป๊อปผสมผสานกับแนวดนตรีโอเปร่า โดยการโปรดิวซ์ของไซมอน โคเวล โดยนำเพลงเดิมที่มีชื่อเสียงมาขับร้องใหม่เป็นส่วนมาก อาทิ เพลง "Ave Maria" และ "ออลบายมายเซลฟ์" ของเซลีน ดิออน เพลง "ฮีโร่" ของ มารายห์ แครี, "อันเชนเมโลดี" ของ เดอะไรเชียสบราเธอส์ และได้มีการประพันธ์เพลงใหม่เพื่อขับร้องในอัลบั้มนี้ อาทิ เพลง "ซีตูมีอามาส" และ "ไอบีลีฟอินยู (เชอกรัวซองตัว)" โดยขับร้องคู่กับเซลีน ดิออน อันโกรา เป็นผลงานสตูดิโออัลบั้มต่อเนื่องจากอัลบั้ม อิลดีโว ที่ประสบความสำเร็จอย่างสูงทั่วโลก โดยขึ้นบิลบอร์ดชาร์ตอันดับ 1 ในสหรัฐอเมริกาทันทีที่ออกจำหน่าย และมียอดจำหน่ายกว่า 150,000 ชุดในเวลาเพียงหนึ่งสัปดาห์ นอกจากนี้ ภายหลังการจำหน่ายอัลบั้มดังกล่าว อิลดีโว ได้มีโอกาสแสดงหน้าพระพักตรสมเด็จพระราชินีของอังกฤษในรายการ เดอะรอยัลวาไรตีโชว์ อีกทั้งอิลดีโวยังประชาสัมพันธ์อัลบั้มดังกล่าวผ่านการแสดงในรายการโทรทัศน์หลายรายการในประเทศฝรั่งเศส สหราชอาณาจักร และสหรัฐอเมริกา อิลดีโวได้จัดคอนเสิร์ตทัวร์ 2005 เพื่อประชาสัมพันธ์อัลบั้มดังกล่าวไปยังเมืองสำคัญๆ ทั่วโลก และได้รับเชิญเป็นแขกรับเชิญในคอนเสิร์ตทัวร์ของบาร์บรา สตรัยแซนด์ในสหรัฐอเมริกา ในปีเดียวกันนี้ อิลดีโวได้มีโอกาสขับร้องเพลง "เดอะไทม์ออฟอาวเวอร์ไลฟ์" กับโทนี แบร็กทัน ซึ่งเป็นเพลงประจำการแข่งขันฟุตบอลโลก 2006 อีกด้วยการผลิตและบันทึกเสียงรายชื่อเพลงชาร์ต</doc>
