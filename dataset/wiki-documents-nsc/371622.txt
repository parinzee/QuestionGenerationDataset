<doc id="371622" url="https://th.wikipedia.org/wiki?curid=371622" title="หนังสือเดินทางญี่ปุ่น">หนังสือเดินทางญี่ปุ่น หนังสือเดินทางของประเทศญี่ปุ่นออกให้แก่พลเมืองญี่ปุ่นที่จะเดินทางออกนอกประเทศชนิดของหนังสือเดินทางชนิดของหนังสือเดินทาง. - หนังสือเดินทางสามัญ: ออกให้แก่ประชาชนทั่วไป - หนังสือเดินทางราชการ: ออกให้แก่ผู้ที่ทำงานราชการทั่วไป - หนังสือเดินทางทูต: ออกให้แก่นักการทูต สมาชิกในครอบครัวของทูต และเจ้าหน้าที่ระดับสูงของรัฐบาล- ตามธรรมเนียมแล้ว สมเด็จพระจักรพรรดิและสมเด็จพระจักรพรรดินีแห่งญี่ปุ่นไม่ทรงหนังสือเดินทาง หนังสือเดินทางของประเทศญี่ปุ่นที่ออกหลังวันที่ 20 มีนาคม 2549 จะเป็นหนังสือเดินทางอิเล็กทรอนิกส์ทั้งหมดลักษณะทางกายภาพ ลักษณะทางกายภาพ. หนังสือเดินทางของประเทศญี่ปุ่นจะมีตราแผ่นดินระบุไว้ที่หน้าปก และจะมีคำเป็นภาษาญี่ปุ่นระบุไว้ด้านบนว่า "นิปปงโกะกุ เรียวเก็ง" () มีความหมายว่า "หนังสือเดินทางแห่งญี่ปุ่น" หนังสือเดินทางสำหรับผู้ที่มีอายุ 5 ปีจะมีสีน้ำเงินเข้ม ส่วนผู้ที่มีอายุ 10 ปีจะมีสีเลือดหมู ยกเว้นหนังสือเดินทางอย่างเป็นทางการ จะใช้สีเขียวเข้ม และหนังสือเดินทางทูต จะมีสีน้ำตาลเข้มข้อมูลจำเพาะผู้ถือหนังสือเดินทางข้อมูลจำเพาะผู้ถือหนังสือเดินทาง. - รูปถ่ายของผู้ถือหนังสือเดินทาง - ประเทศที่ออกให้ - เลขที่หนังสือเดินทาง - นามสกุลผู้ถือหนังสือเดินทาง - ชื่อผู้ถือหนังสือเดินทาง - สัญชาติ - วันเดือนปีเกิด - เพศ - ภูมิลำเนา - วันที่ออก - วันที่หมดอายุ - ผู้มีอำนาจออก - ลายเซ็นผู้ถือหมายเหตุในหนังสือเดินทาง หมายเหตุในหนังสือเดินทาง. หนังสือเดินทางมีหมายเหตุจากประเทศญี่ปุ่นไปยังหน่วยงานรับผิดชอบประเทศอื่น ๆ ทั้งหมดที่ระบุถือเป็นพลเมืองของประเทศญี่ปุ่นและขอให้บุคคลที่ถือหนังสือเดินทางนั้นได้รับอนุญาตให้ผ่านและได้รับการรับรองตามมาตรฐานสากล ในหนังสือเดินทางญี่ปุ่น มีระบุดังนี้:- ในภาษาญี่ปุ่น: 日本国民である本旅券の所持人を通路故障なく旅行させ、かつ、同人に必要な保護扶助を与えられるよう、関係の諸官に要請する。- คำแปลเป็นภาษาอังกฤษ: The Minister for Foreign Affairs of Japan requests all those whom it may concern to allow the bearer, a Japanese national, to pass freely and without hindrance and, in case of need, to afford him or her every possible aid and protection.- คำแปลเป็นภาษาไทย: ถึงบรรดาผู้เกี่ยวข้อง กระทรวงการต่างประเทศแห่งญี่ปุ่นร้องขอให้ท่านอนุญาตให้ผู้ถือหนังสือนี้ ซึ่งเป็นชนชาติญี่ปุ่น ได้ผ่านไปโดยเสรีและปราศจากอุปสรรค และถ้าจำเป็น ก็โปรดช่วยเหลือและให้ความคุ้มกันผู้ถือหนังสือนั้นอย่างถึงที่สุดด้วยภาษา ภาษา. หนังสือเดินทางญี่ปุ่นจะพิมพ์ในภาษาญี่ปุ่นและภาษาอังกฤษ ยกเว้นคำเตือนในส่วนท้ายของหนังสือเดินทาง (เช่นในหน้า 51 ของหนังสือเดินทางแบบธรรมดา) ซึ่งจะมีการพิมพ์เป็นภาษาญี่ปุ่นเท่านั้น นามสกุล, ชื่อ และข้อมูลส่วนบุคคลอื่น ๆ (เช่น ภูมิลำเนา) จะบ่งไว้เป็นอักษรละตินพิมพ์ใหญ่ด้วย ชื่อของคนในภาษาญี่ปุ่นจะเขียนอยู่ในหลักทับศัพท์ตามระบบอักษรโรมัน แต่จะมีการยกเว้นบางกรณี ในกรณีที่มีชื่อเป็นอักษรคะตะคะนะ ชื่อชาวต่างชาติ (กรณีคู่สมรสหรือบุตรเป็นชาวต่างชาติ) อาจใช้เป็นชื่อเดิมในอักษรลาตินตามที่มีปรากฏอยู่ในเอกสารราชการ ลายมือชื่อจะเป็นภาษาใด ๆ ก็ได้ ตามแต่บุคคลผู้ลงนั้นปรารถนา</doc>
