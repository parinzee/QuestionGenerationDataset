<doc id="13603" url="https://th.wikipedia.org/wiki?curid=13603" title="นารา ชิกามารุ">นารา ชิกามารุ นารา ชิกามารุ (; ) เป็นตัวละครในมังงะและอะนิเมะซีรีส์นินจาคาถาโอ้โฮเฮะ ที่ได้รับการสร้างสรรค์โดยมะซะชิ คิชิโมะโตะ ในอะนิเมะและมังงะ ชิกามารุเป็นนินจาในหมู่บ้านโคโนฮะ เขาเป็นสมาชิกคนหนึ่งของทีม 10 ซึ่งเป็นกลุ่มของนินจาที่ประกอบด้วยอาคิมิจิ โจจิ, ยามานากะ อิโนะ และมีผู้นำทีมชื่อซารุโทบิ อาซึมะ ซึ่งชิกามารุเป็นตัวละครที่มีนิสัยขี้เกียจ และไม่เต็มใจที่จะใช้ความฉลาดอันน่าอัศจรรย์ของเขา และได้มีการตั้งข้อสังเกตว่าคิชิโมะโตะซึ่งเป็นผู้เขียนนั้น มีความชอบต่อชิกามารุเนื่องด้วยมีนิสัยชอบความสบาย นอกเหนือจากอะนิเมะและมังงะซีรีส์นินจาคาถาโอ้โฮเฮะ ชิกามารุยังได้ปรากฏตัวในเวอร์ชันภาพยนตร์ถึงสี่ภาค เช่นเดียวกับสื่ออื่น ๆ อีกหลายสื่อที่เกี่ยวข้องกับซีรีส์ ซึ่งประกอบไปด้วยวิดีโอเกมและออริจินอลวิดีโอแอนิเมชัน มีอะนิเมะและสิ่งพิมพ์มังงะมากมายที่มีความเห็นเกี่ยวกับตัวละครชิกามารุ หลายคนได้วิจารณ์เกี่ยวกับความเกียจคร้านและสติปัญญาของเขา และสังเกตเห็นการเปลี่ยนแปลงถึงความเป็นผู้นำของเขา เว็บไซต์อะนิเมะนิวส์เน็ตเวิร์คได้ยกย่องถึงวิวัฒนาการของตัวละครชิกามารุว่า "ไม่เหมือนพระเอก" ตามโครงเรื่องของนินจาคาถาโอ้โฮเฮะ นอกจากนี้ ชิกามารุยังเป็นตัวละครที่ได้รับความนิยมสำหรับผู้อ่านนินจาคาถาโอ้โฮเฮะเป็นอย่างมาก โดยได้อยู่ในอันดับต้น ๆ จากการสำรวจความนิยมอยู่หลายครั้ง สินค้าที่อิงจากชิกามารุที่ได้รับการเปิดตัว ประกอบด้วย แอ็กชันฟิกเกอร์, พวงกุญแจ และแผ่นแปะการสร้างและแนวคิด การสร้างและแนวคิด. มะซะชิ คิชิโมะโตะ ได้รับการตั้งข้อสังเกตว่าเขามีความชื่นชอบต่อชิกามารุ เนื่องด้วยชอบความสบาย ถึงอย่างนั้นก็ยังคงมีความเป็นอัจฉริยะ และตรงกันข้ามกับอุจิวะ ซาสึเกะ ที่ดูฉลาด แต่กลับมีลักษณะของความเคียดแค้นชิงชัง นอกจากนี้ คิชิโมะโตะยังเคยกล่าวอย่างติดตลก ว่าเขาจะแต่งงานกับชิกามารุหากเขาเป็นผู้หญิง โดยบอกว่าชิกามารุมีแนวโน้มที่จะเป็นผู้ประสบความสำเร็จในชีวิต เมื่อได้มีการออกแบบชิกามารุในภาคสอง คิชิโมะโตะต้องการวาดชิกามารุไม่ให้มีลักษณะซ้ำกับแบบเดิมด้วยเสื้อกั๊กที่นินจาคนอื่นในซีรีส์หลายคนได้สวมใส่ เขาจึงต้องวาดเครื่องป้องกันหน้าผากอยู่ตรงบริเวณแขนเพื่อที่จะได้ไม่ปิดบังผมเผ้าของตัวละครนี้การปรากฏตัวในนินจาคาถาโอ้โฮเฮะ การปรากฏตัว. ในนินจาคาถาโอ้โฮเฮะ. ชิกามารุมีบทปรากฏตัวครั้งแรกในซีรีส์เมื่อครั้งที่เป็นช่วงสอบจูนิน ซึ่งเป็นการสอบรอบสองเพื่อการเลื่อนตำแหน่งนินจาที่มีขึ้นเป็นประจำทุกปี เขาเป็นส่วนหนึ่งของทีม 10 ร่วมกับอาคิมิจิ โจจิ และยามานากะ อิโนะ เขาเป็นคนที่ไม่มีความกระตือรือร้นเป็นอย่างมาก และต้องการที่จะใช้ชีวิตเลยผ่านไปโดยไม่ใช้ความพยายาม ตรงกันข้ามกับความขี้เกียจของเขา ชิกามารุเป็นคนที่ฉลาดมาก ซารุโทบิ อาซึมะ ซึ่งเป็นครูของเขา ได้ระบุว่าระดับเชาวน์ปัญญาของชิกามารุมีเกินกว่า 200 ความสามารถของชิกามารุคือการใช้คาถาเงาเลียนแบบ () ซึ่งเป็นเทคนิคประจำตระกูล ที่เป็นการผสานเงาของเขาเข้ากับเงาของฝ่ายศัตรู โดยทำให้อีกฝ่ายถูกตรึงและถูกบังคับให้เลียนแบบการเคลื่อนไหวของชิกามารุ ในฐานะที่ดำเนินเรื่องอย่างต่อเนื่อง ชิกามารุยังสามารถจัดการกับเงาของเขาได้ในรูปแบบใหม่ โดยในภาคสองของซีรีส์ ชิกามารุสามารถใช้เทคนิคเงาติดตามได้หลายเงาและสามารถยกเงาของเขาจากพื้นดินเพื่อที่จะโต้ตอบกับวัตถุทางกายภาพได้ เช่น เขาสามารถใช้เงาเลื้อยกระซวกร่างของศัตรู หรือใช้ให้พวกมันทำการซัดอาวุธออกไปได้ ชิกามารุเข้าร่วมการสอบด้วยความรู้สึกที่ไม่แยแส เมื่อเขาต่อสู้กับเทมาริซึ่งเป็นนินจาจากหมู่บ้านสึนะ ชิกามารุสามารถปราบเธอได้ แต่ทว่า เขาก็ได้ขอยอมแพ้ต่อเธอ เนื่องด้วยพลังจักระของเขาได้แผ่วลง แม้ว่าเขาจะแพ้ เขาก็เป็นนินจาเพียงคนเดียวในหมู่เพื่อนร่วมงานที่ได้รับการเลื่อนยศเป็นจูนิน เนื่องด้วยทางกรรมการผู้จัดการสอบเกิดความประทับใจและประจักษ์ต่อความปราดเปรื่องของเขาเมื่อได้เผชิญกับเทมาริ ในฐานะที่เป็นจูนิน ชิกามารุได้รับการแต่งตั้งให้เป็นผู้นำของทีมในการขัดขวางการแปรพักตร์ของอุจิวะ ซาสึเกะ ไปยังหมู่บ้านโอโตะ แม้ว่าทีมของชิกามารุจะสามารถเอาชนะนินจาจากหมู่บ่านโอโตะในเส้นทางที่พวกเขามุ่งหน้าไป แต่ซาสึเกะก็สามารถหลบหนีไปได้ ในภาคสองของซีรีส์ ชิกามารุเปลี่ยนการแต่งตัวเป็นใส่เครื่องแบบจูนนินโจนินขึ้นไปอย่างเต็มตัว ได้รับมอบหมายงานในการหาที่ตั้งของสองสมาชิกขององค์กรลับแห่งกลุ่มแสงอุษา ในขณะที่ทีมของเขาทำการตามหาเป้าหมาย สมาชิกกลุ่มแสงอุษาผู้เป็นอมตะที่ชื่อฮิดัน ได้ทำการสังหารซารุโทบิ อาซึมะ ในระหว่างการต่อสู้ แม้ว่าชิกามารุจะพยายามอย่างถึงที่สุดแล้วก็ตาม หลังจากงานศพของอาซึมะ ชิกามารุได้ออกเดินทางพร้อมกับสมาชิกทีม 10 เพื่อล้างแค้นให้กับอาจารย์ของพวกเขา โดยได้รับความช่วยเหลือจากฮาตาเกะ คาคาชิ ในฐานะที่ได้จัดการแยกคาคุซึซึ่งเป็นคู่ของฮิดันออกไป ชิกามารุแก้แค้นให้แก่อาซึมะโดยได้เป็นฝ่ายชนะต่อฮิดัน และทำให้แน่ใจว่าเหล่าสมาชิกกลุ่มแสงอุษาจะไม่สามารถพบร่างของมันได้อีกโดยการใช้หินถล่ม หลังจากการต่อสู้ครั้งนั้น ชิกามารุได้สัญญาที่จะดูแลลูกสาวแรกเกิดของอาซึมะ กับยูฮิ คุเรไน ในภายหลังเขาได้รับมอบหมายให้ทำหน้าที่เป็นแม่ทัพกองพลที่ 4 ซึ่งมีเทมาริและโจจิเข้าร่วม ภายใต้การมอบหมายโดยกาอาระ และในตอนท้ายของซีรีส์ ได้มีการกล่าวถึงความปรารถนาส่วนตัวของเขาในการต่อสู้ครั้งสุดท้าย ชิกามารุได้กลายเป็นที่ปรึกษาของนารูโตะ ผู้เป็นโฮคาเงะรุ่นที่ 7 หลังจากที่ได้แต่งงานกับเทมาริ และมีลูกชายชื่อนารา ชิกาไดการปรากฏตัวในสื่ออื่น การปรากฏตัวในสื่ออื่น. นอกเหนือจากอะนิเมะและมังงะนินจาคาถาโอ้โฮเฮะ ชิกามารุยังมีบทบาทในนารูโตะ เดอะมูฟวี่ ศึกครั้งใหญ่ ผจญนครปิศาจใต้พิภพ ซึ่งเป็นภาพยนตร์ชุดที่สองของซีรีส์ โดยในภาพยนตร์ภาคนี้ เขาได้ทำการช่วยเหลืออุซึมากิ นารูโตะ และฮารุโนะ ซากุระ ในการต่อสู้กับไฮโด โดยมีเป้าหมายที่จะครองโลกด้วยอำนาจแห่งเกเรล และในภาพยนตร์นารูโตะ ตำนานวายุสลาตัน เดอะมูฟวี่ ฝืนพรหมลิขิต พิชิตความตาย ซึ่งเป็นชุดที่สี่ของซีรีส์ ชิกามารุได้ปรากฏตัวในช่วงสั้น ๆ โดยได้ทำการต่อสู้กับกองทัพวิญญาณทหารดินเผา นอกจากนี้เขายังได้ปรากฏตัวในออริจินอลวิดีโอแอนิเมชันตอนที่สาม ที่ซึ่งเขาได้เข้าร่วมการแข่งขัน ชิกามารุยังเป็นตัวละครที่สามารถเล่นได้ในวิดีโอเกมนินจาคาถาโอ้โฮเฮะ เกือบทั้งหมด ซึ่งประกอบด้วย และ โดยในบางเกม เขาจะใช้เทคนิคเงาเลียนแบบที่ไม่เคยพบเห็นในอะนิเมะหรือมังงะ อย่าง ซึ่งนับเป็นการปรากฏตัวในภาคสองของชิกามารุเป็นครั้งแรกในรูปแบบของวิดีโอเกมการตอบรับ การตอบรับ. จากการสำรวจความนิยมในโชเน็งจัมป์รายสัปดาห์ ชิกามารุได้รับการจัดให้อยู่ในอันดับต้น ๆ ของซีรีส์ โดยติดอันดับหนึ่งในสิบมาอย่างต่อเนื่อง รวมถึงเคยได้อยู่ในอันดับสี่จากการสำรวจความคิดเห็นมาแล้วครั้งหนึ่ง และจากการสำรวจความคิดเห็นครั้งสุดท้ายในปี ค.ศ. 2011 ชิกามารุได้อยู่ในอันดับเก้าต่อจากอากาซึนะ โนะ ซาโซริ และแซงหน้าฮิวงะ ฮินาตะ นอกจากนี้ ยังมีสินค้าที่อิงจากชิกามารุที่ได้รับการเปิดตัว ซึ่งประกอบด้วย แอ็กชันฟิกเกอร์, พวงกุญแจ และแผ่นแปะ ทั้งในแบบที่ได้ปรากฏตัวในภาคหนึ่งและภาคสอง กลุ่มลูกค้าของบริษัทโทรคมนาคมเอ็นทีทีได้โหวตให้เขาเป็นตัวละครอะนิเมะชายผมดำที่ได้รับความนิยมในอันดับที่สิบหก ส่วนฮิโระชิ มะสึยะมะ ผู้เป็นซีอีโอของไซเบอร์คอนเนคทู ได้กล่าวว่าชิกามารุเป็นหนึ่งในตัวละครนินจาคาถาโอ้โฮเฮะที่เขาชอบ มีมังงะ, อะนิเมะ, วิดีโอเกม และสื่ออื่นอีกหลายสื่อ ที่แสดงความคิดเห็นต่อตัวละครชิกามารุ เว็บไซต์ไอจีเอ็นระบุว่าชิกามารุเป็นหนึ่งในตัวละครที่พวกเขาชื่นชอบในซีรีส์นี้ และกล่าวถึงเขาว่าเป็น "เด็กบนแผ่นโปสเตอร์ ที่เป็นตัวแทนของเจนเอกซ์" เนื่องด้วยขาดความกระตือรือร้น และไม่เต็มใจที่จะใช้ศักยภาพที่มีอยู่ ในบทวิจารณ์ตอนที่ 110 เว็บไซต์ไอจีเอ็นได้ยกย่องชิกามารุว่าเขาสามารถเอาชนะนิสัยขี้เกียจเมื่อได้รับคำสั่งในการเป็นผู้นำของทีมสำหรับการพาตัวอุจิวะ ซาสึเกะ กลับคืนมา และยังเห็นด้วยว่าการเลื่อนตำแหน่งให้เขาได้เป็นจูนินนั้น มีความเป็นธรรม เว็บไซต์อะนิเมะนิวส์เน็ตเวิร์คยังได้แสดงความคิดเห็นเกี่ยวกับการพัฒนานี้ โดยกล่าวถึงวิวัฒนาการของชิกามารุว่า "ไม่เหมือนพระเอก" ซึ่งเป็นหนึ่งในเหตุการณ์ที่สำคัญ สำหรับในบทวิจารณ์หลังจากตอนที่ 135 ซึ่งเป็นเหตุการณ์ของภารกิจในการพาซาสึเกะกลับคืนมาได้ประสบความล้มเหลว อีกทั้งเหล่าสมาชิกทีมของชิกามารุได้รับบาดเจ็บสาหัส เว็บไซต์ไอจีเอ็นได้ยกย่องว่าเป็น "ช่วงเวลาสำคัญ" ที่ชิกามารุเริ่มหลั่งน้ำตาหลังจากการที่ได้รู้ว่าเพื่อน ๆ ของเขาสามารถฟื้นกลับคืนมา และได้รับการรับรองว่าเขาจะเป็นผู้นำที่ดีกว่า เมื่อเห็นแก่ประโยชน์ของเพื่อน ๆ ส่วนเว็บไซต์มาเนีย.คอม ได้ประกาศถึง "สติปัญญาที่แท้จริง" ของชิกามารุ โดยกล่าวถึงเขาว่าเป็น "หนึ่งในตัวละครที่น่าสนใจที่สุดของซีรีส์" และ "หนึ่งในนักสู้ผู้มีความฉลาดอย่างแท้จริงที่มีอยู่เพียงไม่กี่รายในอะนิเมะแนวโชเน็ง" ส่วนการวิจารณ์อื่นได้กล่าวถึงการต่อสู้ของเขากับเทมาริในช่วงการสอบจูนินว่าเป็น "หนึ่งในการต่อสู้ที่ดีกว่า สำหรับบทบาทของตัวละครสมทบ"</doc>
