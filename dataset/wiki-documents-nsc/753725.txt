<doc id="753725" url="https://th.wikipedia.org/wiki?curid=753725" title="พัก ชัน-ฮี">พัก ชัน-ฮี พัก ชัน-ฮี (Park Chan-hee; ) นักมวยสากลชาวเกาหลีใต้ เกิดเมื่อ 23 มีนาคม พ.ศ. 2500 ที่ปูซาน ประเทศเกาหลีใต้ สถิติการชก 23 ครั้ง ชนะ 17 (น็อก 6) เสมอ 2 แพ้ 4ประวัติ ประวัติ. พักเคยชกมวยสากลสมัครเล่นมาก่อน และเคยติดทีมชาติเกาหลีใต้เข้าแข่งขันกีฬาโอลิมปิก พ.ศ. 2519 แต่ไม่ได้เหรียญรางวัล และเคยเข้าแข่งขันกีฬาเอเชียนเกมส์ ได้เหรียญทอง พักขึ้นชกมวยสากลอาชีพครั้งแรกเมื่อ 8 กรกฎาคม พ.ศ. 2520 ชนะน็อก ชูจิ มูโตะ ยก 1 ที่เกาหลีใต้ จากนั้น ขึ้นชกชนะรวด มีเสมอกับ ซีโอนี การูโป เมื่อ พ.ศ. 2522 เพียงครั้งเดียว จากนั้น ขึ้นชิงแชมป์โลกรุ่นฟลายเวต WBC เมื่อ 18 มีนาคม พ.ศ. 2522 ชนะคะแนน มิเกล คันโต ได้แชมป์มาครอง จากนั้น ป้องกันแชมป์ไว้ได้ 5 ครั้ง ก่อนจะเสียแชมป์ไปเมื่อ 18 พฤษภาคม พ.ศ. 2523 แพ้น็อก โชจิ โอกูมะ ยก 9 ที่ เกาหลีใต้ พักขึ้นชิงแชมป์คืนจากโอกูมะถึง 2 ครั้งแต่ไม่สำเร็จ โดยเป็นฝ่ายแพ้คะแนนไปเมื่อ 18 ตุลาคม พ.ศ. 2523 และ 3 กุมภาพันธ์ พ.ศ. 2524 ที่ ญี่ปุ่น หลังจากที่ขึ้นชกครั้งสุดท้ายเมื่อ 12 ธันวาคม พ.ศ. 2525 แพ้น็อก วิก เทนกัม ยก 4 พักก็แขวนนวมไปเกียรติประวัติเกียรติประวัติ. - แชมป์โลกรุ่นฟลายเวต WBC- ชิง 18 มีนาคม 252 ชนะคะแนน มิเกล คันโต - ป้อง 1 20 พฤษภาคม 2522 ชนะคะแนน ชิการะ อิการาชิ ที่ เกาหลีใต้ - ป้อง 2 9 กันยายน เสมอกับ มิเกล คันโต ที่ เกาหลีใต้ - ป้อง 3 16 ธันวาคม 2522 ชนะน็อก กูดี เอสปาดาส ยก 2 ที่ เกาหลีใต้ - ป้อง 4 10 กุมภาพันธ์ 2523 ชนะคะแนน อาเมล อาร์โรซัล ที่เกาหลีใต้ - ป้อง 5 12 เมษายน 2523 ชนะคะแนน อัลเบร์โต โมราเลส ที่ เกาหลีใต้ - เสียแชมป์ 18 พฤษภาคม 2523 แพ้น็อก โชจิ โอกูมะ ยก 9 ที่ เกาหลีใต้ - เคยชิงปชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวต WBC เมื่อ 18 ตุลาคม 2523 แพ้คะแนน โชจิ โอกูมะ ที่ ญี่ปุ่น - ชิงแชมป์โลกรุ่นฟลายเวต WBC เมื่อ 3 กุมภาพันธ์ 2524 แพ้คะแนน โชจิ โอกูมะ ที่ ญี่ปุ่น</doc>
