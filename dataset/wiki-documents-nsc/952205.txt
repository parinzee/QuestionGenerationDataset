<doc id="952205" url="https://th.wikipedia.org/wiki?curid=952205" title="พระมงคลศีลาจารย์ (คร่ำ ยโสธโร)">พระมงคลศีลาจารย์ (คร่ำ ยโสธโร) พระมงคลศีลาจารย์ (หลวงปู่คร่ำ ยโสธโร) อดีตเจ้าอาวาสวัดวังหว้า และอดีตเจ้าคณะหมวดเนินฆ้อ อดีตเจ้าคณะตำบลเนินฆ้อ ท่านเป็นพระที่มีอายุยืนยาว และมีเมตตาธรรมสูง ท่านพัฒนาวัดวังหว้า จนมีความเจริญรุ่งเรืองในทุกๆ ด้าน และให้ความสำคัญของการศึกษากับโรงเรียนวัดวังหว้าเป็นอย่างมาก เช่น ไปตัดไม้มาเพื่อสร้างอาคารเรียน และบริจาคเงินเพื่อการศึกษาต่างๆ มากมายประวัติ ประวัติ. หลวงปู่ท่านมีนามเดิมว่า " คร่ำ " นามสกุล " อรัญวงศ์ " ท่านเกิดเมื่อวันพุธ แรม 10 ค่ำ เดือน 11 ปีระกา ตรงกับวันที่ 20 ตุลาคม พ.ศ. 2440 ณ บ้านวังหว้า ตำบลวังหว้า อำเภอแกลง จังหวัดระยอง โยมบิดาชื่อ นายครวญ โยมมารดาชื่อ นางต้อย อรัญวงศ์ หลวงปู่ท่านเป็นบุตรคนโต ในจำนวนพี่น้องทั้งหมด 4 คน เป็นชาย 3 คน หญิง 1 คน ได้แก่การศึกษา การศึกษา. หลวงปู่คร่ำเมื่อเยาว์วัย อายุได้ 11 ปี บิดาของท่านได้นำไปฝากไว้ ณ วัดวังหว้า จังหวัดระยอง เพื่อรับการศึกษาตามประเพณีในสมัยนั้น หลวงปู่ได้เรียนอักษรสมัยประถมในแบบ ก. กา และศึกษาหนังสือขอม จนมีความสามารถอ่านออกเขียนได้เป็นอย่างดีอุปสมบท อุปสมบท. เมื่อหลวงปู่คร่ำอายุได้ 20 ปี บริบูรณ์ ท่านได้อุปสมบท ณ วัดวังหว้า จังหวัดระยอง ในวันจันทร์ แรม 7 ค่ำ เดือน 7 ซึ่งตรงกับวันที่ 11 มิถุนายน พ.ศ. 2460 โดยมี- - พระอุปัชฌาย์ พระครูสังฆการบูรพาทิศ (ปั้น อินทสโร) วัดราชบัลลังก์ประดิษฐาราม (วัดทะเลน้อย) อ.แกลง จ.ระยอง - - พระกรรมวาจาจารย์ พระใบฏีกาหล่ำ วัดพลงช้างเผือก อ.แกลง จ.ระยอง - - พระอนุสาวนาจารย์ พระอธิการเผื่อน วัดวังหว้า อ.แกลง จ.ระยอง ได้รับฉายาทางธรรมว่า " ยโสธโร " แปลว่า ผู้ทรงไว้ซึ่งยศการปกครองการปกครอง. - พ.ศ. 2464 เป็นเจ้าอาวาส วัดวังหว้า - พ.ศ. 2474 เป็นผู้รั้งตำแหน่งเจ้าคณะหมวดเนินฆ้อ - พ.ศ. 2479 เป็นเจ้าคณะตำบลเนินฆ้อ - พ.ศ. 2486 เป็นพระอุปัชฌาย์สมณศักดิ์สมณศักดิ์. - พ.ศ. 2476 ได้รับพระราชทานสมณศักดิ์ เป็นพระครูประทวน - พ.ศ. 2481 ได้รับพระราชทานสมณศักดิ์ เป็นพระครูสัญญาบัตร ตำแหน่งเจ้าอาวาสราษฎร์ชั้น ตรี - พ.ศ. 2521 ได้รับพระราชทานสมณศักดิ์ เป็นพระครูสัญญาบัตร ตำแหน่งเจ้าอาวาสราษฎร์ชั้น โท - พ.ศ. 2537 ได้รับพระราชทานสมณศักดิ์ เป็นพระครูสัญญาบัตร ตำแหน่งเจ้าอาวาสราษฎร์ชั้น เอก - พ.ศ. 2530 ได้รับพระราชทานสมณศักดิ์ เป็นพระราชาคณะชั้น สามัญ ที่ " พระมงคลศีลาจารย์ "พระมหากรุณาธิคุณพระมหากรุณาธิคุณ. - วันที่ 30 สิงหาคม พ.ศ. 2530 สมเด็จพระบรมโอสาธิราช สยามกุฎราชกุมาร เสด็จมานมัสการที่วัดวังหว้า - วันที่ 26 กันยายน พ.ศ. 2533 พระเจ้าวรวงศ์เธอ พระองค์เจ้าโสมสวลี พระวรราชาธินัดดามาตุ เสด็จมานัสการที่วัดวังหว้า - วันที่ 22 เมษายน พ.ศ. 2537 เข้าเฝ้าสมเด็จพระเทพรัตนราชสุดาฯ สยามบรมราชกุมารี ถวายวัตถุมงคล - วันที่ 26 มกราคม พ.ศ. 2539 สมเด็จพระญาณสังวร สมเด็จพระสังฆราชสกลมหาสังฆปรินายก เสด็จมาเยี่ยมที่วัดวังหว้า - วันที่ 11 มิถุนายน พ.ศ. 2539 เข้าเฝ้าพระบาทสมเด็จพระเจ้าอยู่หัว ภูมิพลอดุยเดช รับพระราชทานพัด และสมณศักดิ์ เป็นพระราชาคณะชั้นสามัญ ที่ " พระมงคลศีลาจารย์ "มรณภาพ มรณภาพ. หลวงปู่คร่ำ ได้มรณภาพด้วยโรคชรา เมื่อวันจันทร์ ขึ้น 2 ค่ำ ปีฉลู ตรงกับวันที่ 1 ธันวาคม พ.ศ. 2540 เวลา 14.20 น. ด้วยอาการสงบ ณ โรงพยาบาลสมิติเวชศรีราชา อำเภอศรีราชา จังหวัดชลบุรี รวมอายุได้ 100 ปี พรรษาที่ 80</doc>
