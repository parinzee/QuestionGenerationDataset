<doc id="118510" url="https://th.wikipedia.org/wiki?curid=118510" title="เจ้าชายเฮนรี ดยุกแห่งซัสเซกซ์">เจ้าชายเฮนรี ดยุกแห่งซัสเซกซ์ เจ้าชายเฮนรี ดยุกแห่งซัสเซกซ์ () หรือ เจ้าชายเฮนรี ชาลส์ อัลเบิร์ต เดวิด (; ประสูติ 15 กันยายน พ.ศ. 2527) ทรงเป็นที่รู้จักกันโดยทั่วไปว่า เจ้าชายแฮร์รี () เป็นพระโอรสพระองค์เล็กในเจ้าชายชาลส์ เจ้าชายแห่งเวลส์และไดอานา เจ้าหญิงแห่งเวลส์ พระองค์ทรงอยู่ในอันดับที่ 6 ของลำดับการสืบราชบัลลังก์อังกฤษและดินแดนในเครือจักรภพอังกฤษ ในฐานะพระราชนัดดาในสมเด็จพระราชินีนาถเอลิซาเบธที่ 2 แห่งสหราชอาณาจักร พระองค์ทรงดำรงยศทหารชั้นร้อยตรี (ซึ่งรู้จักกันในกองพันว่า Cornet) ในกองพันทหาร Blues and Royals ของกรมทหารม้ารักษาวังแห่งกองทัพบกอังกฤษ พระองค์ทรงเป็นผู้บัญชาการรถถัง ซึ่งได้รับการฝึกมาให้นำกลุ่มทหาร 12 นายในหน่วยยานพาหนะลาดตระเวนหุ้มเกราะ พระอิสริยยศเดิมในแบบเต็มของเจ้าชายแฮร์รีคือ เจ้าชายเฮนรีแห่งเวลส์ (His Royal Highness Prince Henry of Wales) แม้ว่ามีพระนามเรียกโดยทั่วไปว่า เจ้าชายแฮร์รี พระองค์ทรงใช้นามสกุล "เวลส์" เช่นเดียวกับพระเชษฐา เมื่อทรงเข้ารับการฝึกอบรมทางทหาร ราชสกุลแบบทางการของพระองค์คือ "วินด์เซอร์" ตามพระบรมราชโองการของพระอัยยิกาในปี พ.ศ. 2503 แต่เชื้อสายของสมเด็จพระราชินีนาถเอลิซาเบธที่ 2 บางพระองค์ดูเหมือนจะใช้ราชสกุล "เมานต์แบ็ตเต็น-วินด์เซอร์" ให้เป็นสิทธิเฉพาะบุคคล เจ้าชายเฮนรีนั้น จัดอยู่ในลำดับที่ 2 ของบรรดาเยาวราชนิกุลที่ทรงได้รับความนิยมมากสุดในโลก ในวันที่ 27 พฤศจิกายน พ.ศ. 2560 มีการประกาศว่าเจ้าชายแฮร์รีทรงหมั้นกับเมแกน มาร์เกิลแล้ว พระราชพิธีเสกสมรสจัดขึ้นในวันที่ 19 พฤษภาคม พ.ศ. 2561 เช้าวันนั้นเอง สมเด็จพระราชินีนาถเอลิซาเบธที่ 2 แห่งสหราชอาณาจักร ทรงสถาปนาเจ้าชายเฮนรี เป็น เจ้าชายเฮนรี ดยุกแห่งซัสเซกซ์ชีวิตในวัยเยาว์ ชีวิตในวัยเยาว์. เจ้าชายแฮร์รีประสูติเมื่อวันที่ 15 กันยายน พ.ศ. 2527 ณ โรงพยาบาลเซนต์แมรี เขตแพดดิงตัน ทางตะวันตกของกรุงลอนดอน และได้ทรงเข้ารับบัพติศมาเมื่อวันที่ 21 ธันวาคม ในปีเดียวกัน ณ โบสถ์เซนต์จอร์จ ปราสาทวินด์เซอร์ จากดร. โรเบิร์ต รันซี อาร์ชบิชอปแห่งแคนเทอร์เบอรี โดยมีพระบิดาและพระมารดาทูนหัว คือ ดยุกแห่งยอร์ก พระปิตุลา เลดีซาราห์ แชตโต เลดีเวสทีย์ นางวิลเลียม บาร์โธโลมิว ช่างเขียนภาพเหมือนประจำราชวงศ์ นายไบรอัน ออร์แกน และ นายเจอรัลด์ วอร์ดพระอิสริยยศพระอิสริยยศ. - 15 กันยายน พ.ศ. 2527 — 19 พฤษภาคม พ.ศ. 2561 : ฮิสรอยัลไฮเนส เจ้าชายเฮนรีแห่งเวลส์ (His Royal Highness Prince Henry of Wales) - 19 พฤษภาคม พ.ศ. 2561 — ปัจจุบัน : ฮิสรอยัลไฮเนส ดยุกแห่งซัสเซกซ์ (His Royal Highness The Duke of Sussex)</doc>
