<doc id="310167" url="https://th.wikipedia.org/wiki?curid=310167" title="แกมมา-กลูตามิลทรานสเฟอเรส">แกมมา-กลูตามิลทรานสเฟอเรส แกมมา-กลูตามิลทรานสเฟอเรส () หรือ แกมมา-กลูตามิล ทรานสเปปทิเดส () γ-glutamyltransferase, GGT, GGTP, gamma-GT เป็นเอนไซม์ที่ทำหน้าที่ย้ายหมู่ฟังก์ชันแกมมา-กลูตามิล พบในเนื้อเยื่อหลายส่วนในร่างกาย ส่วนใหญ่พบในตับ มีความสำคัญเป็นตัวบ่งชี้ในการวินิจฉัยทางการแพทย์การประยุกต์ใช้ทางการแพทย์ การประยุกต์ใช้ทางการแพทย์. มีการใช้ GGT เป็นตัวบ่งชี้การวินิจฉัยทางการแพทย์หลายอย่าง การเพิ่มขึ้นของระดับ GGT ในเซรั่มสามารถพบได้ในโรคของตับ ระบบทางเดินน้ำดี และตับอ่อน เอนไซม์นี้มีที่ใช้คล้ายคลึงกับ alkaline phosphatase ในการตรวจหาโรคของทางเดินน้ำดี ตัวบ่งชี้ทั้งสองนี้ค่อนข้างมีความสอดคล้องกันดีแม้จะมีแหล่งข้อมูลที่ยังหาข้อสรุปไม่ได้ว่า GGT อาจจะมีความไวสูงกว่าก็ตาม โดยทั่วไป ALP ยังคงเป็นการทดสอบที่เป็นตัวเลือกแรกในการตรวจหาโรคของทางเดินน้ำดี คุณค่าที่ GGT มีเหนือกว่า ALP คือการใช้ยืนยันว่าระดับ ALP ที่สูงขึ้นนั้นมาจากโรคของทางเดินน้ำดีจริงหรือไม่ เนื่องจากระดับ ALP อาจสูงขึ้นได้ในโรคกระดูกบางโรค ในขณะที่ GGT ไม่ ระดับ GGT อาจสูงขึ้นได้จากการดื่มสุราเป็นปริมาณมาก การเพิ่มขึ้นของ GGT โดยไม่เป็นสัดส่วนกับเอนไซม์ตับอื่น (เช่น ALP หรือ ALT) อาจบ่งชี้ถึงการติดสุราหรือโรคตับจากสุรา โดยอาจบ่งชี้ว่ามีการกินแอลกอฮอล์เป็นปริมาณมากในช่วง 3-4 สัปดาห์ก่อนการตรวจ กลไกของการเพิ่มขึ้นของเอนไซม์ในกรณีนี้ยังไม่ชัดเจน แอลกอฮอล์อาจเพิ่มการผลิต GGT โดยกระตุ้นให้มีการผลิต microsome ในเซลล์ตับมากขึ้น หรืออาจเป็นสาเหตุทำให้มีการรั่วไหลของ GGT ออกจากเซลล์ตับก็ได้ มียาหลายชนิดที่สามารถเพิ่มระดับ GGT ได้ เช่น barbiturate และ phenytoin ยาอื่นๆ เช่น NSAID, St. John's wort และแอสไพริน หรืออาจเกิดจากภาวะหัวใจวายก็ได้</doc>
