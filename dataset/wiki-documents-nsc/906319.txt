<doc id="906319" url="https://th.wikipedia.org/wiki?curid=906319" title="ธนูศึก ประสพชัย">ธนูศึก ประสพชัย ธนูศึก ประสพชัย เป็นนักมวยไทยชาวไทย ซึ่งในปี พ.ศ. 2523 เขาได้จับคู่กับพฤหัส โล่ห์เงิน ขึ้นชกกับมะเฟือง วีระพล ในแบบ 2 ต่อ 1 นับเป็นครั้งแรกของวงการมวยไทย ที่ฝั่งสองคนเป็นฝ่ายชนะคะแนนประวัติ ประวัติ. ธนูศึก ประสพชัย มีชื่อจริงคือ สงบ ใสพลกรัง โดยในช่วงที่เป็นนักมวยไทยระดับอาชีพ เขาฝึกซ้อมที่ค่ายมวยประสพชัย ในจังหวัดนครราชสีมา วันที่ 29 กรกฎาคม พ.ศ. 2523 ธนูศึกได้จับคู่กับพฤหัส โล่ห์เงิน ขึ้นชกกับมะเฟือง วีระพล ในรายการศึกวันทรงชัย ที่สนามมวยเวทีลุมพินี ในแบบ 2 ต่อ 1 (พฤหัส 3 ยกแรก ธนูศึก 2 ยกสุดท้าย รวมเป็น 5 ยก) และจากการแข่งขันครั้งดังกล่าว ฝั่งของธนูศึกเป็นฝ่ายชนะคะแนน ส่วนในวันที่ 17 กันยายน ของปีเดียวกัน ธนูศึกเข้าแข่งขันรายการศึกพลังหนุ่ม ในรองคู่เอก ที่สนามมวยราชดำเนิน โดยพบกับจ๊อก เกียรตินิวัฒน์ ซึ่งธนูศึกเป็นฝ่ายแพ้คะแนน ในขณะที่คู่ชกของเขาถึงกับหลั่งเลือดที่หางคิ้วซ้าย ครั้นในปี พ.ศ. 2524 ธนูศึกได้โคจรมาพบกับพฤหัส โล่ห์เงิน ที่จังหวัดนครราชสีมา โดยธนูศึกเป็นฝ่ายชนะ ส่วนวันที่ 4 กันยายน ของปีเดียวกัน ธนูศึกเข้าแข่งขันรายการศึกวันทรงชัย ที่สนามมวยเวทีลุมพินี โดยธนูศึกเป็นฝ่ายชนะคะแนนลำโขง ศิษย์ไวยวัฒน์ ซึ่งรายการดังกล่าว เก็บค่าผ่านประตูได้ 1,470,000 บาท และในปี พ.ศ. 2526 ธนูศึกพบกับคู่ชกอย่างปิยะรัตน์ ส.ณรงค์มิตร (ชื่อเดิมคือ อภิรักษ์ สิงห์โบ๊เบ๊) สนามมวยกองบิน 21 จังหวัดอุบลราชธานี จากการแข่งครั้งนี้ ธนูศึกเป็นฝ่ายแพ้แตกด้วยศอกสถิติการแข่งขัน</doc>
