<doc id="324641" url="https://th.wikipedia.org/wiki?curid=324641" title="คณะศึกษาศาสตร์และพัฒนศาสตร์ มหาวิทยาลัยเกษตรศาสตร์">คณะศึกษาศาสตร์และพัฒนศาสตร์ มหาวิทยาลัยเกษตรศาสตร์ คณะศึกษาศาสตร์และพัฒนศาสตร์ เป็นหนึ่งในคณะที่เปิดการเรียนการสอน ณ วิทยาเขตกำแพงแสน โดยเป็นหน่วยงานที่แยกออกมาจากคณะที่ทำการเรียนการสอนในวิทยาเขตบางเขน ภายใต้คณะศึกษาศาสตร์ประวัติ ประวัติ. ปี พ.ศ. 2509 มีพระราชกฤษฎีกาแบ่งคณะในมหาวิทยาลัย พร้อมแบ่งส่วนราชการใหม่ มีแผนกวิชาเกษตรนิเทศ เป็นแผนกใหม่อยู่ภายใต้คณะเกษตร จนกระทั่งต่อมา ปี พ.ศ. 2512 มีประกาศสำนักนายกรัฐมนตรี เรื่องแบ่งส่วนราชการในมหาวิทยาลัยเกษตรศาสตร์ โดยเปลี่ยนแผนกวิชา เป็น ภาควิชา และได้ยุบแผนกเกษตรนิเทศ คณะเกษตร เพื่อแยกสาขาวิชาครุศาสตร์เกษตร ไปรวมกับภาควิชาอาชีวศึกษาพร้อมจัดตั้งเป็น คณะศึกษาศาสตร์ เมื่อวันที่ 28 พฤศจิกายน พ.ศ. 2512 โดยเมื่อเริ่มจัดตั้ง คณะศึกษาศาสตร์มีหน่วยงานภายในรวม 4 หน่วยงาน ประกอบด้วย ภาควิชาการศึกษา ภาควิชาอาชีวศึกษา ภาควิชาพลศึกษา และสำนักงานเลขานุการ พ.ศ. 2522 คณะศึกษาศาสตร์ ได้ดำเนินการขยายกิจการมายังวิทยาเขตกำแพงแสน ประกอบด้วย ภาควิชาอาขีวศึกษา ภาควิชาพลศึกษา ภาควิชาการศึกษา โดยนิสิตหลักสูตรวิทยาศาสตรบัณฑิต สาขาศึกษาศาสตร์เกษตร ชั้นปีที่ 3 และ 4 มาเรียนประจำ ณ วิทยาเขตกำแพงแสน พร้อมจัดตั้งโรงเรียนสาธิตแห่งมหาวิทยาลัยเกษตรศาสตร์ ขึ้น ณ วิทยาเขตกำแพงแสน กระทั่งปี พ.ศ. 2534 ได้ย้ายนิสิต สาขาดังกล่าวมาศึกษา ตั้งแต่ชั้นปีที่ 1 ณ วิทยาเขตกำแพงแสน พ.ศ. 2544 คณะศึกษาศาสตร์ ได้ดำเนินการเปิดรับนิสิต หลักสูตร ศึกษาศาสตรบัณฑิต สาขาเกษตรและสิ่งแวดล้อม พ.ศ. 2547 สภามหาวิทยาลัยเกษตรศาสตร์ ได้มีประกาศจัดตั้งคณะศึกษาศาสตร์ กำแพงแสน เป็นหน่วยงานในสังกัดมหาวิทยาลัยเกษตรศาสตร์ โดยมีผลตั้งแต่ วันที่ 23 พฤศจิกายน พ.ศ. 2547 เป็นต้นมา พ.ศ. 2550 สภามหาวิทยาลัยเกษตรศาสตร์ ได้อนุมัติให้คณะศึกษาศาสตร์ กำแพงแสน เปลี่ยนชื่อเป็น คณะศึกษาศาสตร์และพัฒนศาสตร์ พร้อมกันนี้ ภาควิชาอาชีวะ เปลี่ยนเป็นภาควิชาการพัฒนาทรัพยากรมนุษย์และชุมชน ภาควิชาการศึกษา เปลี่ยนเป็น ภาควิชาครุศึกษา และภาควิชาพลศึกษา เปลี่ยนเป็น ภาควิชาพลศึกษาและกีฬาการแบ่งส่วนราชการการแบ่งส่วนราชการ. - ภาควิชาการพัฒนาทรัพยากรมนุษย์และชุมชน- ภาควิชาครุศึกษา- ภาควิชาพลศึกษา- โรงเรียนสาธิตแห่งมหาวิทยาลัยเกษตรศาสตร์ วิทยาเขตกำแพงแสน ศูนย์วิจัยและพัฒนาการศึกษา- สำนักงานเลขานุการหลักสูตร หลักสูตร. ปริญญาตรี- หลักสูตรวิทยาศาสตรบัณฑิต สาขาเกษตรและสิ่งแวดล้อมศึกษา หลักสูตร 4 ปี - หลักสูตรศึกษาศาสตรบัณฑิต สาขาการจัดการเรียนรู้ หลักสูตร 5 ปี- สาขาคณิตศาสตร์ศึกษา - สาขาพลศึกษาและสุขศึกษา - สาขาภาษาอังกฤษศึกษา - สาขาวิทยาศาสตร์ศึกษา ปริญญาโท- หลักสูตรศิลปศาสตรมหาบัณฑิต สาขาการพัฒนาทรัพยากรมนุษย์และชุมชน - หลักสูตรศึกษาศาสตรมหาบัณฑิต สาขาการจัดการเรียนรู้ ปริญญาเอก- หลักสูตรปรัชญาดุษฎีบัณฑิต สาขาการพัฒนาทรัพยากรมนุษย์และชุมชน ทั้งนี้ คณะศึกษาศาสตร์และพัฒนศาสตร์ ได้มีโครงการจัดตั้งหลักสูตร สาขาวิชาวิทยาศาสตร์ศึกษา(ศษ.บ.) 5 ปี ภายในปีการศึกษา 2555 ด้วย</doc>
