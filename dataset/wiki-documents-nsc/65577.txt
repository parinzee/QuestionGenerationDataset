<doc id="65577" url="https://th.wikipedia.org/wiki?curid=65577" title="กาญจนา นาคนันทน์">กาญจนา นาคนันทน์ กาญจนา นาคนันทน์ เป็นนามปากกาของ นงไฉน ปริญญาธวัช (สกุลเดิม: นาคามดี; 9 พฤษภาคม พ.ศ. 2464 — 30 พฤษภาคม พ.ศ. 2557) ศิลปินแห่งชาติ สาขาวรรณศิลป์ (นวนิยายและเรื่องสั้น) พ.ศ. 2555 นักเขียนเจ้าของผลงาน ผู้ใหญ่ลีกับนางมา, ธรณีนี่นี้ใครครอง และ ผู้กองยอดรัก เป็นต้นประวัติ ประวัติ. นงไฉน ปริญญาธวัช (สกุลเดิม: นาคามดี) เกิดเมื่อวันที่ 9 พฤษภาคม พ.ศ. 2464 ที่จังหวัดชัยภูมิ เป็นบุตรสาวของรองอำมาตย์ตรี มนู นาคามดี หรือ หนู นาคามดี ผู้อำนวยการโรงเรียนชัยภูมิภักดีชุมพลคนที่ 6 นงไฉน สำเร็จการศึกษาจากโรงเรียนฝึกหัดครูมัธยม และปริญญาตรีด้านกฎหมายจากมหาวิทยาลัยธรรมศาสตร์ และเป็นอดีตอาจารย์คณะอักษรศาสตร์ จุฬาลงกรณ์มหาวิทยาลัย เริ่มพิมพ์งานประพันธ์ในหนังสือ "นครสาร" เป็นครั้งแรกเมื่อ พ.ศ. 2489 มีความชำนาญในการเขียนนวนิยาย บทความ สารคดี เรื่องสั้น และบทกวี มีความสามารถเขียนหนังสือได้หลายแนวหลายประเภท มีผลงานการประพันธ์หลายประเภทอย่างต่อเนื่อง ปัจจุบันมีเรื่องยาวประมาณ 50 เรื่อง และ เรื่องสั้นอีกกว่า 100 เรื่อง และได้รับรางวัลศิลปินแห่งชาติ สาขาวรรณศิลป์ (นวนิยายและเรื่องสั้น) พ.ศ. 2555มรณกรรม มรณกรรม. นงไฉน ปริญญาธวัช ถึงแก่กรรมอย่างสงบ ณ บ้านพักส่วนตัวในตำบลทรายขาว อำเภอสอยดาว จังหวัดจันทบุรี ศพตั้งบำเพ็ญกุศล ณ วัดปะตงวนาราม ตำบลปะตง อำเภอสอยดาว จังหวัดจันทบุรี เป็นระยะเวลา 7 คืน ตั้งแต่วันที่ 30 พฤษภาคม ถึง 5 มิถุนายน พ.ศ. 2557 เวลา 19.00 น.ผลงานผลงาน. - ผลงานสารคดี 2. คุณป้าท่องโลก 3. พระพี่นางสุพรรณกัลยาณี- ผลงานวรรณกรรมเยาวชน 2. นิทานคุณย่า (แปลจากนิทานรัสเซีย) 3. เขาชื่อเดช 4. สามดรุณ (ได้รับรางวัลงานวันสัปดาห์หนังสือแห่งชาติ ของกระทรวงศึกษาธิการ พ.ศ. 2521) 5. หนูชอบเชียงเมี่ยง 6. โลกกว้าง 7. บ้านหนูอยู่หาดเสี้ยว (ได้รับรางวัลหนังสือเด็กเยาวชนบัวหลวง พ.ศ. 2521) 8. แม่ - ไต้ฝุ่นมาแล้ว (พายุเกย์ พ.ศ. 2519) 9. ผมชื่อไอ้จุก- ผลงานชุดพุทธศาสนา และจริยธรรม 2. พี่ชาย 3. หนูน้อยกลอยใจ- ผลงานนวนิยาย - เธอเป็นเพียงแหวนพลอย - กุ้งนาง - เกวลีสอยดาว - โขมยที่รัก - จุดหมายปลายทางของการดา - คนึงนิจ - แค่ขอบฟ้า - ชื่นชีวานาวี - ทาง(ห)ลวง - ธรณีนี่นี้ใครครอง(ได้รับรางวัลงานวันสัปดาห์หนังสือแห่งชาติ ของกระทรวงศึกษาธิการ พ.ศ. 2518) - ผู้กองยอดรัก - ยอดรักผู้กอง - ผู้กองอยู่ไหน - ผู้ใหญ่ลีกับนางมา (เป็นหนังสือที่กระทรวงศึกษาธิการกำหนดให้เป็นหนังสืออ่านนอกเวลา สำหรับชั้นมัธยมศึกษาตอนปลายหลายปีมาแล้ว) - เบญจวรรณ (นวนิยายเรื่องแรก) - บ่วงโลกีย์ - บุญส่ง - ไปรษณีย์ทำหล่น - หัวใจที่เบ่งบานด้วยความรัก - สาวใช้คนใหม่ - รักต้องซ่อน - วิมานดินเครื่องราชอิสริยาภรณ์</doc>
