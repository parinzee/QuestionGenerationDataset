<doc id="887024" url="https://th.wikipedia.org/wiki?curid=887024" title="พระแม่ทศ มหาวิทยา">พระแม่ทศ มหาวิทยา พระแม่ทศมหาวิทยา (อังกฤษ : Mahavidyas) เป็นกลุ่มเทวีในศาสนาฮินดู มีทั้งหมดด้วยกันสิบองค์ ซึ่งพระแม่ทศมหาวิทยาทั้งหมดเป็นอวตารของพระแม่อธิศักติ พระเทวีผู้ยิ่งใหญ่แห่งจักรวาล กลุ่มเทวีทศมหาวิทยาเป็นกลุ่มเทวีซึ่งอยู่ในศาสนาฮินดูแบบตันตระ ซึ่งเป็นศาสนาฮินดูแบบหนึ่งในอินเดียตั้งแต่สมัยโบราณ ตามความเชื่อของฮินดูแบบตันตระเชื่อว่า พระแม่ทศมหาวิทยาแต่ละองค์จะทรงสถิตอยู่ในส่วนต่างๆ ของร่างกายและทรงควบคุมร่างกายส่วนที่ทรงสถิตอยู่พระนามทั้ง ๑๐ พระองค์ พระนามทั้ง ๑๐ พระองค์. พระแม่ทศมหาวิทยาทรงมี 10 พระองค์ ซึ่งแต่ละพระองค์ทรงทำหน้าที่ต่างๆ และมีหน้าควบคุมส่วนต่างๆ ของร่างกาย ซึ่งพระแม่ทศมหาวิทยาทั้ง 10 พระองค์มีพระนามดังนี้ 1. พระแม่กาลี ทรงควบคุมและทำลายกาลเวลา 2. พระแม่ตารา ทรงอุปถัมป์การรักษาโรคและศิลปะวิทยาการ 3. พระแม่ตรีปุระสุนทรี ทรงอุปถัมป์การใช้มหายันตราทั้งปวงและควบคุมทั้งสามโลก 4. พระแม่ภูวเนศวรี ทรงควบคุมอารักขาโลกและจักรวาล 5. พระแม่ไภรวี ทรงทำลายความชั่วร้ายทั้งปวง 6. พระแม่ฉินนมัสตา ทรงเป็นแหล่งพลังของถิตถีเพศทั้งปวง 7. พระแม่พคลามุขี ทรงอารักขาและปกป้องเหล่าสาวกตันตระ 8. พระแม่ธูมาวดี ทรงเป็นผู้ประทานความรู้แจ้งและความตาย 9. พระแม่มาตังคี ทรงกำจัดอุปสรรคและความขัดข้องทั้งปวง 10. พระแม่กมลา หรือ พระแม่ลักษมีภาคตันตระ ทรงประทานความอุดมสมบูรณ์พูลสุข</doc>
