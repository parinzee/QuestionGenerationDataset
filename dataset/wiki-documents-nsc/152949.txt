<doc id="152949" url="https://th.wikipedia.org/wiki?curid=152949" title="ธงชาติสหรัฐอาหรับเอมิเรตส์">ธงชาติสหรัฐอาหรับเอมิเรตส์ ธงชาติสหรัฐอาหรับเอมิเรตส์ (ภาษาอาหรับ: علم الإمارات العربية المتحدة) เริ่มใช้อย่างเป็นทางการเมื่อ 2 ธันวาคม พ.ศ. 2514 ลักษณะเป็นธงสี่เหลี่ยมผืนผ้า ใช้สีพันธมิตรอาหรับสี่สี ได้แก่ สีแดง สีเขียว สีขาว และ สีดำ โดยจัดให้มีแถบแนวตั้งสีแดงที่ด้านติดคันธง ความกว้างเป็น 1 ใน 5 ส่วนของด้านยาวธงทั้งหมด ส่วนที่เหลือแบ่งเป็นแถบสามสีตามแนวนอน อันได้แก่ สีเขียว สีขาว และสีดำ เรียงตามลำดับจากบนลงล่าง ความกว้างแต่ละแถบเท่ากัน สัญลักษณ์ในธงชาติสหรัฐอาหรับเอมิเรตส์มีความหมายดังนี้- สีเขียว หมายถึงความอุดมสมบูรณ์ - สีขาว หมายถึงความเป็นกลาง - สีดำ หมายถึงปิโตรเลียม - สีแดง หมายถึงความแข็งแกร่งและความกล้าหาญธงสำคัญอื่นๆธงรัฐเจ้าผู้ครองนคร ธงรัฐเจ้าผู้ครองนคร. รัฐเจ้าผู้ครองนครทั้เจ็ดนั้น มีธงประจำรัฐเป็นของตนเอง โดยชัก หรือ ประดับร่วมกับธงสหพันธรัฐ, ยกเว้นรัฐฟูไจราห์ใช้ธงสหพันธรัฐเป็นธงประจำรัฐของตน. เดิมนั้นสีแดงเคยใช้เป็นธงของกลุ่มชาติรอบอ่าวเปอร์เซีย. ในสมัยรัฐในอารักขาของจักรวรรดิบริติช ตั้งแต่ ค.ศ. 1820, ต่อมาได้เพิ่มสีขาวบนธงพื้นสีแดง. โดยมีแบบอย่างมาจาก ธงชาติบาห์เรน และ ธงชาติกาตาร์, ธงเหล่านั้นใช้มาจนถึงสมัยการรวมชาติเอมิเรตส์เมื่อ พ.ศ. 2514.อาบู ดาบี อาบู ดาบี. ธงรัฐอาบูดาบี มีลักษณะเป็นธงพื้นสีแดงเกลี้ยง ประกอบสี่เหลี่ยมสีขาวขนาดย่อมที่มุมบนคันธง.ดูไบ และ อัจมาน ดูไบ และ อัจมาน. ธงรัฐดูไบ และ รัฐอัจมาน ทั้งสองรัฐนั้นเดิมใช้ธงพื้นสีแดงเกลี้ยง. ต่อมาจึงได้เพิ่มแถบแนวตั้งสีแดงที่ด้านติดคันธง.ฟูไจราห์ ฟูไจราห์. ธงรัฐฟูไจราห์ เดิมใช้ธงพื้นสีแดงเกลี้ยงจนถึง ค.ศ. 1952 . ต่อมาได้เพิ่มขอบสีขาวลงบนธง ซึ่งธงผืนนี้ได้ใช้เป็นธงเรือของตน. ใช้สืบต่อมาถึงสมัยของ ชีคฮะมัด บิน มุฮัมมัด อัชชัรกี ได้ยกเลิกการใช้ธงแดงเกลี้ยง และ เปลี่ยนมาใช้ธงสหพันธรัฐเมื่อ ค.ศ. 1975.ราสอัลไคมาห์ และ ชาร์จาห์ ราสอัลไคมาห์ และ ชาร์จาห์. ธงรัฐราสอัลไคมาห์ และ รัฐชาร์จาห์ ใช้ธงพื้นสีขาวประกอบสี่เหลี่ยมสีแดงที่ตรงกลางธง.อุมม์อัลไกไวน์ อุมม์อัลไกไวน์. ธงรัฐอุมม์อัลไกไวน์ เดิมใช้ธงประจำรัฐรัฐดูไบ และ อัจมาน ต่อมาได้มีการเพิ่มรูปดาวห้าแฉกสีขาว และ พระจันทร์เสี้ยว โดยปลายหันเข้าหาด้านเสาธง มีลักษณะคล้ายกับธงชาติตุรกี.</doc>
