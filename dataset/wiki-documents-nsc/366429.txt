<doc id="366429" url="https://th.wikipedia.org/wiki?curid=366429" title="ลึมเมิน">ลึมเมิน ลึมเมิน () เป็นเทศบาลทางตะวันตกของมณฑลลิมเบิร์กในประเทศเบลเยียม มีประชากรประมาณ 14,000 คน เกิดขึ้นจากการควบรวมลึมเมิน ลิงก์เฮาต์ และเมลเดิร์ตเข้าไว้ด้วยกัน ลึมเมินเป็นที่รู้จักจากจุดตัดระหว่างทางหลวงยุโรปสาย E313 (แอนต์เวิร์ป-ฮัสเซิลต์-ลีแยฌ) กับสาย E314 (เลอเฟิน-เคงก์-อาเคิน) เมืองที่อยู่ใกล้เคียงลึมเมิน ได้แก่ ดีสต์และเบอริงเคนในทางเหนือ, ฮาเลินทางตะวันตก, แฮร์ก-เดอ-สตัดทางใต้, เฮิสเดิน-โซลเดอร์ทางตะวันออก และฮัสเซิลต์ทางตะวันออกเฉียงใต้ ลึมเมินมีแม่น้ำเดเมอร์และแม่น้ำมังเคิลเบกไหลผ่าน</doc>
