<doc id="129158" url="https://th.wikipedia.org/wiki?curid=129158" title="ทับละมุ">ทับละมุ ทับละมุ เป็นชื่อของหมู่บ้าน ตั้งอยู่หมู่ 5 ตำบลลำแก่น อำเภอท้ายเหมือง จังหวัดพังงา เป็นชุมชนชาวมุสลิม ไทยพุทธและ พม่า ประกอบอาชีพประมงเป็นหลัก เป็นที่ตั้งของท่าเรือทับละมุ และฐานทัพเรือพังงาอาณาเขตอาณาเขต. - ทิศเหนือ จรดอ่าวขาม (ทะเลอันดามัน) บ้านเขาหลัก และบ้านลำรู - ทิศตะวันออก ติดต่อกับบ้านลำรู และบ้านลำแก่น - ทิศใต้ ติดต่อกับตำบลทุ่งมะพร้าว โดยมีคลองห้วยไม้ไผ่ เป็นเส้นแบ่งเขต และติดกับบ้านท่าดินแดง โดยมีอ่าวคลองใน คลองทุ่งมะพร้าว และคลองหินลาด เป็นเส้นแบ่งเขต - ทิศตะวันตก ติดกับทะเลอันดามัน โดยพื้นที่เขาหน้ายักษ์อยู่ในความดูแลของฐานทัพเรือพังงาประวัติ ประวัติ. แต่เดิมบริเวณนี้เป็นพื้นที่ป่าสงวนแห่งชาติ จนกระทั่งในปี พ.ศ. 2517 เริ่มมีกลุ่มคนอพยพมาตั้งถิ่นฐานจากต่างถิ่น พร้อมๆกับการสร้างฐานทัพเรือพังงา ด้วยเป็นชุมชนรอบค่ายทหารตามปกติ และตั้งชื่อว่าทับละมุ โดยมาจาก ทับ แปลว่าบ้านริมทะเล ส่วน ละมุ เป็นชื่อเครื่องมือประมงพื้นบ้าน ต่อมา วันที่ 25 พฤษภาคม พ.ศ. 2525 คณะรัฐมนตรีได้มีมติรับหลักการ ร่างพระราชกฤษฎีกาอุทยานแห่งชาติ ในการจัดตั้งอุทยานแห่งชาติหมู่เกาะสิมิลัน ในเขตป่าสงวนแห่งชาติคลองทุ่งมะพร้าว บริเวณฝั่งเหนือ ติดกับพื้นที่สงวนไว้ใช้ในราชการทหาร สถานีทหารเรือพังงา (ปัจจุบันคือ ฐานทัพเรือพังงา) สร้างเป็นที่ทำการของอุทยานแห่งชาติหมู่เกาะสิมิลัน ซึ่งยังผลให้ชุมชนทับละมุเจริญขึ้นตามลำดับสภาพภูมิศาสตร์ สภาพภูมิศาสตร์. ทับละมุ มีภูมิประเทศสองส่วน คือที่ราบชายฝั่ง และป่าชายเลน โดยที่ราบชายฝั่งกินพื้นที่ส่วนมากและเป็นพื้นที่ส่วนใน ขณะที่ป่าชายเลนกินพื้นที่ส่วนนอกริมอ่าวคลองในทั้งหมด นอกจากนี้ยังพบแนวปะการังน้ำตื้นระดับความอุดมสมบูรณ์ปานกลาง นอกชายฝั่งเขาหย้ายักษ์อีกด้วย โดยมีภูมิอากาศแบบเดียวกับภูมิอากาศทั่วไปของจังหวัดพังงา</doc>
