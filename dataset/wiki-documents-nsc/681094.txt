<doc id="681094" url="https://th.wikipedia.org/wiki?curid=681094" title="แซม สมิธ">แซม สมิธ แซมูเอล เฟรเดอริก สมิธ (; เกิด 19 พฤษภาคม ค.ศ. 1992) เป็นที่รู้จักในชื่อ แซม สมิธ (Sam Smith) เป็นนักร้องและนักแต่งเพลงชาวอังกฤษ เขาเกิดในกรุงลอนดอน เมื่อเติบโตขึ้นในเมืองชนบทที่ประเทศอังกฤษ เขาเริ่มร้องเพลงเมื่ออายุได้แปดขวบ ในขณะนั้นเขาได้มีส่วนร่วมในการทำงานกับละครเพลง ในปี ค.ศ. 2013 เป็นปีที่สมิธเริ่มสร้างชื่อเสียงจากการร่วมงานกับนอตี บอย ในซิงเกิลอันดับ 1 "ลาลาลา" ที่ทำให้สมิธชนะรางวัลโมโบอวอร์ด 2013 ในสาขาเพลงยอดเยี่ยม หลังจากนั้น เขาได้ร่วมทัวร์คอนเสิร์ตกับดิสโคลเชอร์ ในงานเทศกาลดนตรีใหญ่ ๆ หลายต่อหลายงาน ไม่ว่าจะเป็นแกลสตันเบอรี ไปจนถึงโคเชลลาและแวร์เฮาส์ โปรเจกต์ รวมทั้งขึ้นแสดงสดกับนอตี บอยในงานโมโบ ในปี ค.ศ. 2015 สมิธได้เข้าชิงรางวัลแกรมมี่มากถึง 6 สาขา และกวาดรางวัลมาได้ถึง 4 รางวัล ได้แก่ ศิลปินหน้าใหม่ยอดเยี่ยม, บันทึกเสียงแห่งปี, เพลงแห่งปีจาก "Stay With Me" และอัลบั้มป๊อปแห่งปี "In the Lonely Hour" ในปีเดียวกัน สมิธได้รับเลือกให้ร้องเพลง "ไรทิงส์ออนเดอะวอลล์" เพลงประกอบภาพยนตร์ องค์กรลับดับพยัคฆ์ร้าย (Spectre) ภาพยนตร์ลำดับที่ 24 ในชุดเจมส์ บอนด์ "ไรทิงส์ออนเดอะวอลล์" ยังทำให้สมิธชนะรางวัลลูกโลกทองคำและรางวัลออสการ์ สาขาเพลงนำภาพยนตร์ยอดเยี่ยม อีกด้วย หลังจากเขาประสบความสำเร็จกับอัลบั้ม "In the Lonely Hour" สมิธได้ทำรายสถิติจากกินเนสบุ๊ค ในหัวข้อ "อัลบั้มที่ติดชาร์ตยาวนานที่สุดในอังกฤษ" นานถึง 69 สัปดาห์ และ "Writing's On The Wall" กลายเป็นเพลงประกอบภาพยนตร์เจมส์ บอนด์เพลงแรกที่ติดชาร์ตอันดับ 1 ในชาร์ตซิงเกิลแห่งสหราชอาณาจักรประวัติชีวิตในวัยเด็กอาชีพ2012-13: งานช่วงแรก2014-ปัจจุบัน ประสบความสำเร็จทั่วโลกชีวิตส่วนตัวสตูดิโออัลบั้มสตูดิโออัลบั้ม. - In the Lonely Hour (2014) - The Thrill of It All (2017)ทัวร์คอนเสิร์ตทัวร์คอนเสิร์ต. - In the Lonely Hour Tour (2015) - The Thrill of It All Tour (2018)</doc>
