<doc id="128598" url="https://th.wikipedia.org/wiki?curid=128598" title="วิเชียร ปิ่นเกษร">วิเชียร ปิ่นเกษร วิเชียร ปิ่นเกษร (พ.ศ. 2504 — ) เป็นคนไทยคนที่สอง ที่เดินทางรอบโลกด้วยจักรยาน ต่อจากปรีชา พิมพ์พันธ์ วิเชียร เป็นนักกีฬาพิการ มีแขนเพียงข้างเดียว มีฉายาว่า "กระบี่มือเดียว" เริ่มเดินทางจากกรุงเทพเมื่อวันที่ 22 กันยายน พ.ศ. 2543 ใช้ชื่อโครงการว่า "ขี่จักรยาน มือเดียว ข้ามโลก เฉลิมพระเกียรติ 72 พรรษา พระบาทสมเด็จพระเจ้าอยู่หัวภูมิพลมหาราช" ปั่นจักรยานผ่าน 72 ประเทศทั่วโลก เดินทางกลับถึงประเทศไทยเมื่อวันที่ 2 กุมภาพันธ์ พ.ศ. 2547 ทางด่านตรวจคนเข้าเมือง อำเภอสะเดา จังหวัดสงขลา และกลับถึงกรุงเทพมหานครเมื่อวันที่ 19 กุมภาพันธ์ พ.ศ. 2547 วิเชียร ปิ่นเกษร ยังเป็นนักกีฬาไตรกีฬา ว่ายน้ำ และนักวิ่งทีมชาติไทย ไปแข่งขันกีฬาเฟสปิกเกมส์ เดือนพฤษภาคม พ.ศ. 2558 เขาประสบอุบัติเหตุจากรถมอเตอร์ไซค์ขณะปั่นจักรยานจนได้รับบาดเจ็บ</doc>
