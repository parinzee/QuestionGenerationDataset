<doc id="180582" url="https://th.wikipedia.org/wiki?curid=180582" title="ศูนย์ชั่งตวงวัดภาคตะวันออกเฉียงเหนือ (ขอนแก่น)">ศูนย์ชั่งตวงวัดภาคตะวันออกเฉียงเหนือ (ขอนแก่น) ศูนย์ชั่งตวงวัดภาคตะวันออกเฉียงเหนือ (ขอนแก่น) ได้รับการประกาศจัดตั้งและมอบอำนาจหน้าที่จาก กระทรวงพาณิชย์เมื่อวันที่ 10 เมษายน 2549 ทำหน้าที่เป็นสำนักงานสาขาชั่งตวงวัดเขต 2-1ขอนแก่น มีเขตอำนาจในท้องที่จังหวัดขอนแก่น จังหวัดกาฬสินธ์ จังหวัดมหาสารคาม และจังหวัดร้อยเอ็ด และให้มีเขตอำนาจในส่วนที่เกี่ยวกับการสนับสนุนการปฏิบัติงานของสำนักงานสาขาชั่งตวงวัดที่จัดตั้งขึ้นในท้องที่ภาคตะวันออกเฉียงเหนือด้วย อำนาจหน้าที่ตามพระราชบัญญัติ มาตราชั่งตวงวัด 1.เก็บรักษาแบบมาตราชั่งตวงวัด 2.ออกหนังสือรับรองการประกอบธุรกิจและใบอนุญาต 3.ตรวจสอบและให้คำรับรองเครื่องชั่งตวงวัด 4.จดทะเบียนเครื่องหมายเฉพาะตัว 5.ปฏิบัติการอื่นตามที่บัญญัติไว้ในพระราชบัญญัติ 1.เก็บรักษาแบบมาตราชั่งตวงวัด จะใช้เป็นเครื่องมือในการเปรียบเทียบกับค่าที่เครื่องชั่งตวงวัดนั้นแสดงออกมาว่าผิดไปจากแบบมาตรามาก น้อยเพียงใด ถูกต้องหรือไม่มากน้อยเพียงใดเกินไปจากที่กฎหมายชั่งตวงวัดได้กำหนดไว้ในกฎกระทรวง ที่ออกตามพระราชบัญญัติมาตราชั่งตวงวัด เพื่อคุ้มครองให้การวัดใดๆก็ตามในชีวิตประจำวันของประชาชนในประเทศมีความน่าเชื่อถือ สามารถนำไปใช้แลกเปลี่ยนสินค้าและบริการ คำนวณภาษีอากร การควบคุมตามกฎหมายต่างๆ การควบคุมความปลอดภัย การดุแลรักษาสุขภาพ และกิจกรรมอื่นได้โดยสะดวก ถูกต้องแม่นยำ ดังนั้น สำนักงานจึงได้กำหนดมาตรฐานเพื่อดูแลรักษาแบบมาตราของเครื่องชั่งตวงวัดไว้อย่างดี สามารถให้บริการตรวจสอบให้กับตุ้มน้ำหนัก,เครื่องชั่ง,เครื่องตวง,เครื่องวัดต่างๆ ได้ 2.ออกหนังสือรับรองการประกอบธุรกิจและใบอนุญาต การประกอบธุรกิจที่เกี่ยวกับการนำเข้า การผลิต ซ่อม ขาย เครื่องชั่งตวงวัดจะต้องขอหนังสือรับรองการประกอบธุรกิจทุกปี และต้องปฏิบัติตามกฎระเบียบที่สำนักงานกลางกำหนดไว้ 3.ตรวจสอบและให้คำรับรองเครื่องชั่งตวงวัด เครื่องชั่งตวงวัดตามกฎหมายชั่งตวงวัดต้องได้รับการตรวจสอบและได้รับคำรับรองของพนักงานเจ้าหน้าที่ชั่งตวงวัดยกเว้นเครื่องชั่งตวงวัดทีรัฐมนตรีประกาศยกเว้น ซึ่งการรับรองกระทำโดยประทับหรือแสดงเครื่องหมาย คำรับรองและออกหนังสือรับรองประจำเครื่อง แต่ในกรณีที่ไม่สามารถประทับเครื่องหมายได้ เนื่องจากจะเกิดความเสียหายก้สามารถออกหนังสือสำคัญให้อย่างเดียวก็ได้ ดังนั้นผู้ประกอบธุรกิจชั่งตวงวัดที่นำเข้า ผลิต ซ่อม ขาย หรือครอบครองเครื่องชั่งตวงวัดที่ยังไม่มีเครื่องหมายคำรับรองต้องนำเครื่องมารับการตรวจสอบเพื่อให้คำรับรองจากพนักงานเจ้าหน้าที่ 4.จดทะเบียนเครื่องหมายเฉพาะตัว ผู้ประกอบธุรกิจชั่งตวงวัดที่นำเข้า ผลิต ซ่อม ต้องมายื่นขอจดทะเบียนเครื่องหมายเฉพาะตัว เพื่อไม่ให้ซ้ำกัน แล้วแสดงไว้บนเครื่องชั่งตวงวัดที่ตนเองนำเข้า ผลิต หรือซ่อม</doc>
