<doc id="270056" url="https://th.wikipedia.org/wiki?curid=270056" title="คาบสมุทรอิซุ">คาบสมุทรอิซุ คาบสมุทรอิสุ () เป็นคาบสมุทรขนาดใหญ่ทางทิศตะวันตกของกรุงโตเกียว บนชายฝั่งมหาสมุทรแปซิฟิกของเกาะฮนชู พื้นที่ของคาบสมุทรเต็มไปด้วยภูเขาและชายฝั่งเว้าแหว่ง ปัจจุบันเป็นส่วนหนึ่งของจังหวัดชิซุโอะกะ มีพื้นที่ 1,421.24 กม.² ใน พ.ศ. 2548 มีประชากรอาศัยอยู่ในพื้นที่คาบสมุทรทั้งสิ้น 473,942 คนธรณีวิทยา ธรณีวิทยา. คาบสมุทรอิสุเกิดขึ้นจากการชนกันระหว่างแผ่นเปลือกโลกทะเลฟิลิปปินส์กับแผ่นเปลือกโลกโอคอตสค์ที่ช่องแคบนันไก โดยที่แผ่นเปลือกโลกทะเลฟิลิปปินส์ แผ่นเปลือกโลก Amurian และแผ่นเปลือกโลกโอคอตสค์ จะมาบรรจบกันที่ภูเขาไฟฟูจิ พื้นที่ด้านใต้ของคาบสมุทรประกอบด้วยพื้นหินกรวดเหลี่ยม ขณะที่พื้นที่ตรงกลางและด้านเหนือประกอบด้วยภูเขาไฟที่พังทลายไปมาก กลางคาบสมุทรมีเทือกเขาอะมะงิ ซึ่งมีภูเขาอะมะงิและภูเขาอะตะมิอยู่ทางด้านตะวันออก และภูเขาดะรุมะทางด้านตะวันตก ปลายด้านตะวันออกและตะวันตกของเทือกเขายื่นออกไปใต้ทะเลใน อ่าวซะงะมิ และอ่าวซุรุงะ แม่น้ำสายหลักในพื้นที่คาบสมุทรคือ แม่น้ำคะโนะ ทางตอนเหนือของคาบสมุทร ซึ่งไหลผ่านหุบเขากราเบนที่เกิดจากแผ่นเปลือกโลกแปรสัณฐาน เนื่องด้วยโครงสร้างและกระบวนการทางธรณีวิทยา ทำให้พื้นที่คาบสมุทรเกิดแผ่นดินไหวหลายครั้ง และยังเกิดน้ำพุร้อนจำนวนมากในพื้นที่การปกครอง การปกครอง. พื้นที่ทั้งหมดของคาบสมุทรอิสุอยู่ในเขตจังหวัดชิซุโอะกะ แบ่งเขตการปกครองออกเป็นเมืองต่างๆ ดังนี้- อะตะมิ - อิโต - อิสุ - อิสุโนะคุนิ - มิชิมะ - ชิโมะดะ - เขตคะโมะ - ฮิงะชิอิสุ - เขตคะโมะ - คะวะสุ - เขตคะโมะ - มัตสึสะกิ - เขตคะโมะ - มินะมิอิสุ - เขตคะโมะ - นิชิอิสุเศรษฐกิจ เศรษฐกิจ. คาบสมุทรอิสุเป็นแหล่งท่องเที่ยวที่เป็นที่นิยมของนักท่องเที่ยวจากภูมิภาคคันโต โดยมีชื่อเสียงจากองเซ็งในเมืองอะตะมิ ชุเซนจิ และอิสุ คาบสมุทรมีพื้นที่ติดกับภูเขาไฟฟูจิและเป็นส่วนหนึ่งของอุทยานแห่งชาติฟูจิ-ฮะโกะเนะ-อิสุ นอกจากนี้พื้นที่นี้ยังเป็นที่นิยมสำหรับการเล่นน้ำทะเล กีฬาโต้คลื่น กีฬากอล์ฟ และการขี่มอเตอร์ไซค์ท่องเที่ยว นอกเหนือจากการท่องเที่ยวแล้ว การเกษตรและการประมงก็เป็นหัวใจสำคัญของเศรษฐกิจในท้องถิ่นนี้ โดยอิสุเป็นหนึ่งในแหล่งผลิตวะซะบิที่ใหญ่ที่สุดในญี่ปุ่นการเดินทางรถไฟ การเดินทาง. รถไฟ. คาบสมุทรอิสุเชื่อมต่อกับกรุงโตเกียวและเมืองทางทิศตะวันตกด้วย โทไกโดชินคันเซ็น ซึ่งจะจอดที่เมืองอะตะมิทางตะวันออกเฉียงเหนือ และเมืองมิชิมะทางตะวันตกเฉียงเหนือ และยังมี JR สายอิโต และอิซุคิวโก ที่วิ่งไปตามชายฝั่งด้านตะวันออกของคาบสมุทรไปถึงเมืองชิโมะดะ</doc>
