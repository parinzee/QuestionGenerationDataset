<doc id="702136" url="https://th.wikipedia.org/wiki?curid=702136" title="ธงชาตินาอูรู">ธงชาตินาอูรู ธงชาตินาอูรู ประกาศใช้เมื่อวันที่ 31 มกราคม ค.ศ. 1968 หลังได้รับเอกราชจากการเป็นดินแดนในภาวะทรัสตีของสหประชาชาติ ธงชาตินาอูรูเป็นธงสีน้ำเงินเข้ม มีแถบสีทองพาดผ่านกลางธง ใต้แถบสีทองด้านใกล้คันธงมีดาวสีขาว 12 แฉก สีน้ำเงินเข้มแทนมหาสมุทรแปซิฟิก แถบสีทองแทนเส้นศูนย์สูตร ดาวสีขาวแทนตำแหน่งประเทศในแผนที่โลกที่อยู่ใต้เส้นศูนย์สูตรหนึ่งองศา 12 แฉกของดาวแทนชนพื้นเมือง 12 เผ่าของประเทศ</doc>
