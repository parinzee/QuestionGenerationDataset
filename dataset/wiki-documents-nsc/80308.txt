<doc id="80308" url="https://th.wikipedia.org/wiki?curid=80308" title="รางวัลเทลลี">รางวัลเทลลี รางวัลเทลลี () เป็นรางวัลที่กำหนดมาตรฐานการผลิตสื่อต่างๆ ให้อยู่เหนือมาตรฐาน ซึ่งสื่อดังกล่าว ได้แก่ งานโฆษณา และรายการที่ผลิตเพื่อถ่ายทอดในประเทศสหรัฐอเมริกาและทั่วโลก ทางโทรทัศน์ หรือทางเคเบิล รวมทั้งงานวิดีโอ และภาพยนตร์สารคดี ทั้งด้านการศึกษาและการท่องเที่ยว รางวัลเทลลี ก่อตั้งขึ้นในปี ค.ศ. 1978 (ครั้งนี้เป็นครั้งที่ 28) โดยมิสเตอร์เดวิด อี. คาร์เทอร์ (David E. Carter) โดยมีจุดประสงค์ที่จะสร้างมาตรฐานในการผลิตสื่อให้มีคุณค่าเหนือมาตรฐาน (High Standard of Merit) โดยเริ่มต้นจากสื่อโฆษณาก่อน และในภายหลังจึงได้มีรางวัลสำหรับวิดีโอ และรายการโทรทัศน์เพิ่มขึ้นมา เพื่อกระตุ้นกระแสของการสร้างสรรค์ในการทำสื่อ และเป็นการเพิ่มมาตรฐานของการผลิตสื่อให้ดียิ่งๆ ขึ้นไป รางวัลเทลลีถือหนึ่งในรางวัลที่เป็นที่ต้องการมากที่สุดในวงการสื่อโฆษณา ในแต่ละปีมีชิ้นงานเข้าร่วมประกวดถึงกว่า 13,000 ชิ้น จากทุกทวีปทั่วโลก ตั้งแต่บริษัทเอเจนซี่ บริษัทผู้ผลิตต่าง ๆ ไปจนถึงบริษัทข้ามชาติยักษ์ใหญ่ (โดยเฉพาะองค์กรเล็กๆ มักจะเข้าร่วมเพื่อสร้างความมั่นใจว่า ผลงานขององค์กรนั้นมีมาตรฐานเป็นที่ยอมรับในระดับโลก) รางวัลเทลลี จะตัดสินจากมาตรฐานและคุณภาพของชิ้นงานที่โดดเด่น โดยที่แต่ละชิ้นงานจะไม่ได้แข่งขันกันเอง แต่จะต้องแข่งกับมาตรฐานที่เป็นเลิศที่เดวิด อี. คาร์เทอร์ ได้ตั้งไว้ และจะมีการขยับมาตรฐานเพิ่มขึ้นทุกปี โดยมีทีมผู้ชำนาญในระดับแนวหน้าจากวงการสื่อและโฆษณาจากทั่วโลก ซึ่งเคยได้รับรางวัลไปแล้วในปีก่อนๆ เป็นผู้ตั้งมาตรฐานและตัดสินตัวอย่างองค์กรที่เคยได้รับรางวัลเทลลีตัวอย่างองค์กรที่เคยได้รับรางวัลเทลลี. - เอโอแอล - ซีเอ็นเอ็น - ดิสคัฟเวอรี่ เอ็ดดูเคชัน (Discovery Education) - ดิสนีย์แลนด์ รีสอร์ท (Disneyland Resort) - อีเอสพีเอ็น - ฮอลมาร์ค ชาแนล (Hallmark Channel) - ไมโครซอฟท์ - เอ็นบีเอเอ็นเตอร์เทนเม้นท์ (NBA Entertainment) - ไนกี้ - การบินไทย (Thai Airways International) - เดอะฮิสทอรี่ชาแนล (The History Channel) - DMC TV (สื่อสีขาวของวัดพระธรรมกาย โดยมูลนิธิธรรมกายของพระราชภาวนาวิสุทธิ์) ได้ 12 รางวัล ในปี ค.ศ. 2007</doc>
