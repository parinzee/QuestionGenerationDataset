<doc id="352406" url="https://th.wikipedia.org/wiki?curid=352406" title="บิลลี่ เกตุแก้วพรหมพร">บิลลี่ เกตุแก้วพรหมพร บิลลี่ เกตุแก้วพรหมพร (; ) เกิดวันที่ 24 มีนาคม พ.ศ. 2533 ในชุมชนช็องปีญี-ซูร์-มาร์น ประเทศฝรั่งเศส เป็นนักฟุตบอลชาวฝรั่งเศสเชื้อสายลาว ปัจจุบันเล่นในลีกเอิง เล่นให้กับสโมสรอ็องเฌสโมสร สโมสร. บิลลี่เริ่มเล่นฟุตบอลอาชีพใน พ.ศ. 2549 ในระดับเยาวชนกับสทราซบูร์ และในฤดูร้อน พ.ศ. 2551 ได้อยู่ในทีมสำรอง เขาเปิดตัวครั้งแรกในเกมที่พบกับบัสตียา เมื่อวันที่ 1 ธันวาคม พ.ศ. 2552 ในลีกเดอ และเล่นในเกมเป็นเวลา 44 นาที ในวันที่ 20 พฤษภาคม 2554 เขาได้ไปร่วมทีมซียง แต่ได้ลงเล่นแค่เกมเดียวเท่านั้น ในวันที่ 31 มกราคม 2555 เขาได้ไปเล่นในลีกเดอกับตูร์ โดยได้ลงเล่นไปกว่า 100 นัด เมื่อวันที่ 16 มิถุนายน 2558 บิลลี่ได้มาร่วมทีมอ็องเฌ ทีมที่เพิ่งเลื่อนชั้นมาเล่นในลีกเอิงเป็นครั้งแรกในรอบ 21 ปี ทำให้เขากลายเป็นนักเตะเชื้อสายลาวคนแรกที่ได้เล่นในลีกใหญ่ของยุโรป เขาสามารถทำประตูแรกในลีกเอิงได้ในเกมที่ชนะบัสตียา 1-0 ในวันที่ 4 ตุลาคม เขาได้ลงเล่นกับต้นสังกัดในเกมลีกทุกเกม โดยลงเล่นไป 38 นัด ยิงไป 6 ประตู ในฤดูกาลที่สองบนลีกสูงสุด เขาได้รับอาการบาดเจ็บที่หัวเข่าจนได้ลงเล่นเพียง 5 นัด แต่ก็ยังคงยิงได้ 1 ประตูทีมชาติ ทีมชาติ. บิลลี่เคยคิดอยากไปช่วยทีมชาติลาว แต่ติดปัญหาเรื่องสัญชาติเนื่องจากรัฐบาลลาวมีนโยบายกีดกันชาวลาวอพยพ ซึ่งส่วนใหญ่จะเป็นกลุ่มต่อต้านรัฐบาลลาว จึงเป็นเรื่องลำบากที่จะโอนสัญชาติลูกครึ่งมาถือสัญชาติลาว อนึ่ง เขาเคยสัมภาษณ์เอาไว้ว่า ชื่อ "วิไลพร" ที่ผู้คนกล่าวเอาไว้ในอินเทอร์เน็ตไม่ใช่ชื่อจริงของเขา ชื่อจริงของเขาคือ "บิลลี" เท่านั้น</doc>
