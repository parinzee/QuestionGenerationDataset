<doc id="258586" url="https://th.wikipedia.org/wiki?curid=258586" title="NG ไลฟ์">NG ไลฟ์ NG ไลฟ์ () เป็นการ์ตูนญี่ปุ่นแนววัยรุ่นผู้หญิง ที่เขียนโดย มิซึโฮะ คุซานางิ ซึ่งเคยสร้างผลงานเป็นที่รู้จักมาก่อนอย่างเรื่อง Game X Rush , คู่กัดต่างภพ และ แก๊งป่วนกวนโรงเรียน NG ไลฟ์ ได้รับการตีพิมพ์ในประเทศญี่ปุ่นในนิตยสารฮานะโตะยูเมะโดยสำนักพิมพ์Hakusensha ตั้งแต่ พ.ศ. 2549 จนถึงปัจจุบันเนื้อเรื่อง เนื้อเรื่อง. ซาเอกิ เคย์ได ก็เหมือนกับนักเรียนมัธยมคนอื่นๆ เว้นเพียงแต่ว่าชาติก่อนของเขาคือซิริกส์ ชายที่อาศัยอยู่ในเมืองปอมเปอี จนกระทั่งเมืองถูกทำลาย เคย์ไดไม่ใช่เพียงคนเดียวที่เป็นผู้เกี่ยวข้องในชาติก่อน แต่เป็นเพียงคนเดียวที่จำชาติก่อนได้ ในชาติก่อนนั้นซิริกส์มีเพื่อนชายชื่อโรเลอุส และภรรยาชื่อเซเลน่า แต่พอมาเกิดใหม่เป็นเคย์ได เขากลับพบว่าโรเลอุสเพื่อนของเขากลับมาเกิดเป็นผู้หญิงชื่อ เซริซาว่า และภรรยาสุดรักที่ต้องตายจากกันไปกลับมาเกิดเป็นผู้ชายชื่อ ยูมะด้วย! แถมเซริซาว่ายังแอบชอบเคย์ไดและยูมะก็ชอบเซริซาว่าซะด้วย เคย์ไดจะทำยังไงกับความสัมพันธ์พวกนี้ดี เมื่อเขายังเห็นยูมะเป็นเซเลน่าอยู่ แต่เริ่มใจเต้นกับเซริซาว่าไปด้วยตัวละครตัวละคร. - ซาเอกิ เคย์ได นักเรียนมัธยมปลายที่มีความทรงจำในอดีตชาติ เป็นคนหน้าตาดี เท่ ฉลาด เก่งกีฬา เรียกได้ว่าเพอร์เฟ็กต์ในทุกๆด้าน แต่อาจจะเพราะมีความทรงจำในชาติที่แล้วจึงทำให้เคย์ไดกลายเป็นคนที่มีนิสัยแปลกๆ ออกไปทางแนวติงต๊องซึ่งมันไปกลบข้อดีของเจ้าตัวซะมิด และถูกเพื่อนๆเรียกว่า "เจ้าคนไม่ได้เรื่อง" แต่ก็ยังเป็นที่ชื่นชอบในหมู่สาวๆอยู่ดี เป็นคนอบอุ่นอ่อนโยน และจริงจังกับชีวิต ชาติที่แล้วเป็นซิริกส์ สามีของเซเลน่า- เซริซาว่า มิอิ เพื่อนสาวที่สนิทที่สุดของเคย์ไดทั้งในชาติที่แล้วและปัจจุบัน เป็นคนร่าเริง สดใส และมองโลกในแง่ดี มักจะถูกเคย์ไดกรอกหูเรื่องปอมเปอีและชาติที่แล้วแต่เจ้าตัวก็ไม่เคยเชื่อจนกระทั่งเริ่มมีคนที่เกี่ยวข้องกับอดีตชาติโผล่มาทีละคน แอบชอบเคย์ไดอยู่เงียบๆ ชาติที่แล้วเป็นผู้ชายชื่อโรเลอุส เป็นเพื่อนสนิทกับซิริกส์ และเป็นคนที่ทำให้ซิริกส์ได้รู้จักกับเซเลน่า- อุโจ ยูมะ เด็กหนุ่มเพื่อนบ้านของเคย์ไดผู้มีใบหน้าสวยหวานและพละกำลังมหาศาล มีปมเรื่องที่ตัวเล็กและหน้าตาเหมือนผู้หญิงจึงทำให้ฮึดฝึกกล้ามเนื้ออยู่ทุกวันเพื่อที่จะเป็นชายชาตรีให้ได้ ยูมะเป็นสาเหตุหลักที่ทำให้เคย์ไดทุกข์ทรมานใจอยู่ทุกวันกับความรู้สึกต้องห้าม แอบชอบเซริซาว่าอยู่ ชาติที่แล้วเป็นเซเลน่า ภรรยาของซิริกส์- ซาเอกิ ชูโงะ แม่ของเคย์ได ชาติก่อนเป็นน้องสาวซิริกส์ ชื่ออาเรีย- ซาเอกิ เร็นกะ พ่อของเคย์ได ชาติก่อนคือราอูล คู่แข่งของซิริกส์- คางามิ ชิโนงุ ลูกพี่ลูกน้องของยูมะ เป็นผู้มีความทรงจำเหมือนกับเคย์ได ติดน้องขนาดหนักจึงมักจะคอยกันท่าผู้ชายทุกคนให้ถอยห่างออกจากยูมะอยู่เสมอทั้งในชาตินี้และชาติก่อน คอยกลั่นแกล้งเคย์ไดอยู่ตลอดจนถึงขนาดทำให้ความทรงจำของเคย์ไดในเรื่องของสุมิลน่าขาดหายไป (ตอนหลังถึงนึกได้) ชาติที่แล้วเป็นพี่สาวของเซเลน่าชื่อว่าสุมิลน่า- ซาคาคิบาระ เรย์นะ หญิงสาวที่อ้างว่าตัวเองคือเซเลน่าและรู้เรื่องราวของปอมเปอี มีรูปร่างหน้าตาเหมือนกับยูมะราวกับเป็นฝาแฝด ต่างกันแค่ผมสั้นและผมยาวเพียงแค่นั้น เป็นคุณหนูที่ค่อนข้างเอาแต่ใจ อารมณ์ฉุนเฉียว โกรธง่ายหายเร็วและขี้แยหน่อยๆ มีความเกี่ยวข้องกับปอมเปอี- ซาคาคิบาระ ชูนะ เป็นพี่สาวของเรย์นะ มีจิตใจงดงามและชอบช่วยเหลือคนอื่น(จนตัวเองลำบาก)อยู่เสมอๆ ปกติเป็นคนที่ค่อนข้างเฉยๆ แต่เวลาที่โมโหขึ้นมาก็มักทำอะไรโดยไม่คิด ชาติที่แล้วเป็นท่านอาไกลยา คนที่ซิริกส์เคยสาบานว่าจะติดตามรับใช้ไปตลอดชีวิต มีความทรงจำในชาติที่แล้วอยู่อย่างครบถ้วน และความทรงจำก็ได้หายไปทั้งหมดก่อนจะพบกับเคย์ไดเพียงแค่ 2 อาทิตย์- มิคาเงะ โซอิจิ เป็นผู้มีความทรงจำในชาติก่อน เป็นคนประเภททำอะไรตามใจฉัน และค่อนข้างเจ้าชู้ แต่ก็รักมั่นต่ออาไกลยาเพียงผู้เดียว ชาติที่แล้วเป็นข้ารับใช้ของอาไกลยา ชื่อว่าดีรอส- เซริซาว่า มาริเนะ แม่ของมิอิ เป็นนักเขียนการ์ตูน ไม่มีความเกี่ยวข้องกับอดีตชาติ- เซริซาว่า คิวาเมะ พ่อของมิอิ เป็นโรคหวงลูกสาวขั้นโคม่า คอยขัดขวางผู้ชายทุกคนที่เข้าใกล้มิอิขนาดที่แค่เคย์ไดและยูมะจะไปเยี่ยมไข้มิอิ ก็ต้องลงทุนปลอมตัวเป็นผู้หญิง เป็นนักเขียนการ์ตูนเหมือนกันแม่ของมิอิ</doc>
