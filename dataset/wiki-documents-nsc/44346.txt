<doc id="44346" url="https://th.wikipedia.org/wiki?curid=44346" title="คุณพลอยไพลิน เจนเซน">คุณพลอยไพลิน เจนเซน คุณพลอยไพลิน เจนเซน หรือ คุณพลอยไพลิน มหิดล เจนเซน (เกิด 12 กุมภาพันธ์ พ.ศ. 2524) พระธิดาคนโตในทูลกระหม่อมหญิงอุบลรัตนราชกัญญา สิริวัฒนาพรรณวดี กับปีเตอร์ แลดด์ เจนเซน เป็นพระราชนัดดาในพระบาทสมเด็จพระปรมินทรมหาภูมิพลอดุลยเดช กับสมเด็จพระนางเจ้าสิริกิติ์ พระบรมราชินีนาถ และเป็นพระภาคิไนยในสมเด็จพระเจ้าอยู่หัวมหาวชิราลงกรณ บดินทรเทพยวรางกูรประวัติ ประวัติ. คุณพลอยไพลิน เจนเซน เกิดเมื่อวันที่ 12 กุมภาพันธ์ พ.ศ. 2524 ที่เมืองแซนดีเอโก ประเทศสหรัฐอเมริกา เรียกสั้น ๆ ว่า คุณพลอย หรือ พะพอย เป็นพระธิดาคนโตในทูลกระหม่อมหญิงอุบลรัตนราชกัญญา สิริวัฒนาพรรณวดี กับปีเตอร์ แลดด์ เจนเซน อดีตพระสวามีชาวอเมริกัน คุณพลอยไพลินมีน้องสองคน คือ คุณพุ่ม และคุณสิริกิติยา เจนเซน ศึกษาวิชาการดนตรีที่โรงเรียนเพอร์เซลล์ () กรุงลอนดอน ประเทศอังกฤษ จบการศึกษาระดับปริญญาตรีด้านวิทยาการปัญญา () เกียรตินิยมอันดับ 1 จากมหาวิทยาลัยแคลิฟอร์เนีย แซนดีเอโก และศึกษาต่อระดับปริญญาโทบริหารธุรกิจที่สถาบันเทคโนโลยีแมสซาชูเซตส์ หลังสำเร็จการศึกษาได้ทำงานเป็นที่ปรึกษาด้านการเงินบริษัทแมคคินซีย์ประจำฮ่องกง แต่หลังตั้งครรภ์ได้เดือนที่แปดก็ตัดสินใจย้ายกลับไปนิวยอร์ก และอาศัยอยู่ในอพาร์ตเมนต์ โดยให้เหตุผลว่าอยู่ใกล้กับครอบครัวของสามีผลงานการแสดง ผลงานการแสดง. คุณพลอยไพลิน เจนเซน มีผลงานการแสดงละครเรื่อง ดาวหลงฟ้า ภูผาสีเงิน เมื่อ พ.ศ. 2544 ในบท "เจ้าหญิงจัสมิน" และการแสดง แม่น้ำของแผ่นดิน พ.ศ. 2545 ในบท "ธิดาแห่งเจ้าพระยา" ทั้งนี้คุณพลอยไพลินมีชื่อเสียงจากการเป็นนักร้องเสียงโซปราโน และนักเปียโนอายุน้อยที่มีฝีมือเยี่ยม ที่เคยมีผลงานการแสดงมาแล้วทั้งในยุโรปและเอเชีย อาทิ เมื่อวันที่ 19 กรกฎาคม พ.ศ. 2543 คุณพลอยไพลิน ได้แสดงคอนเสิร์ตในวาระครบรอบ 50 ปีการอภิเษกสมรสของพระบาทสมเด็จพระปรมินทรมหาภูมิพลอดุลยเดช กับสมเด็จพระนางเจ้าสิริกิติ์ พระบรมราชินีนาถ ที่จัดขึ้น ณ โรงอุปรากรซิดนีย์ เมืองซิดนีย์ ประเทศออสเตรเลีย การนี้สมเด็จพระเทพรัตนราชสุดาฯ สยามบรมราชกุมารี เสด็จเป็นองค์ประธาน โดยคุณพลอยไพลินได้ขับร้อง เปียโนคอนแซร์โด ร่วมกับคณะอุปรากรประเทศออสเตรเลียและคณะบัลเลต์ออร์เคสตรา เพลงที่ใช้ในการแสดงนั้นเป็นเพลงพระราชนิพนธ์ของในหลวงและสมเด็จพระเทพรัตนราชสุดาฯ สยามบรมราชกุมารี วันที่ 26 มิถุนายน พ.ศ. 2559 คุณพลอยไพลินได้ร่วมแสดงอุปรากรเรื่อง พระเนมิราช รับบทเป็นเทพเจ้าในฉากสวรรค์ชั้นดาวดึงส์ เพื่อเฉลิมฉลองในโอกาสที่พระบาทสมเด็จพระปรมินทรมหาภูมิพลอดุลยเดชทรงครองราชสมบัติครบ 70 ปี วันที่ 22 ตุลาคมปีเดียวกันคุณพลอยไพลินได้ร่วมร้องเพลงสรรเสริญพระบารมีถวายแด่พระบาทสมเด็จพระปรมินทรมหาภูมิพลอดุลยเดช โดยวิดีทัศน์ดังกล่าวถูกบันทึกเพื่อนำไปฉายในโรงภาพยนตร์ทั่วประเทศ วันที่ 9 ธันวาคม พ.ศ. 2560 คุณพลอยไพลินได้ร่วมขับร้องเพลง "แผ่นดินของเรา" และ "Wind Beneath My Wings" กับนักร้องและนักแสดงคนอื่น ๆ ในการแสดงดนตรีจิตรลดาสวามิภักดิ์ ชุดก้าวเดินต่อไป เพื่อเฉลิมพระเกียรติและน้อมรำลึกถึงพระมหากรุณาธิคุณของพระบาทสมเด็จพระปรมินทรมหาภูมิพลอดุลยเดช ณ ลานพระราชวังดุสิตชีวิตส่วนตัว ชีวิตส่วนตัว. คุณพลอยไพลิน เป็นที่กล่าวถึงด้านการใช้ชีวิตที่เรียบง่ายและเลือกที่จะใช้ชีวิตอย่างนักศึกษาเช่นสามัญชนทั่วไป โดยมิถือตัวว่าตนเป็นพระราชนัดดาของพระมหากษัตริย์ เธอจึงเป็นที่รู้จักในนามของ "พลอย เจนเซน" นักศึกษาลูกครึ่งไทย-อเมริกันเสียมากกว่า ในบันทึกของเพื่อนนักศึกษาคนหนึ่งได้กล่าวถึงเธอความว่า "เธอเคยมีประสบการณ์ทำงานทางด้านวาณิชธนกิจ [Investment Banking] กับบริษัทชั้นนำทางด้านนี้อย่างแมคคินซีย์แอนด์คอมพานี [McKinsey & Company] มาแล้ว (รวมถึงเป็นนักเปียโน และนักร้องเสียงโซปราโนอีกด้วย)" คุณพลอยไพลิน เจนเซน ได้สมรสกับเดวิด วีลเลอร์ เมื่อวันที่ 25 สิงหาคม พ.ศ. 2552 พิธีสมรสจัดขึ้นที่รัฐฮาวาย สหรัฐอเมริกา โดยจัดขึ้นอย่างเรียบง่าย ทั้งสองมีบุตรชายด้วยกันสองคน คนโตชื่อ แม็กซิมัส "แม็กซ์" วีลเลอร์ เกิดวันที่ 9 กุมภาพันธ์ พ.ศ. 2553 และมีบุตรชายคนที่สองช่วงปี พ.ศ. 2557 ชื่อ ลีโอนาร์โด "ลีโอ" วีลเลอร์ โดยทั้งสองได้รับพระราชทานชื่อภาษาไทยจากสมเด็จพระเทพรัตนราชสุดาฯ สยามบรมราชกุมารี ว่า "จุลรัตน์" และ "ภัททพงศ์" ตามลำดับ ทั้งนี้คุณพลอยไพลินและสามีได้ออกมาร่วมทำกิจกรรมกับชุมชนไทยที่พำนักในสหรัฐอเมริกาในบางวาระ เช่น ในปี พ.ศ. 2556 ทั้งสองได้ร่วมงานเฉลิมพระชนมพรรษาพระบาทสมเด็จพระเจ้าอยู่หัว ในปี พ.ศ. 2557 ได้เข้าร่วมงานถวายปริญญาดุษฎีบัณฑิตกิตติมศักดิ์ด้านการส่งเสริมการมีมนุษยธรรมแด่สมเด็จพระเทพรัตนราชสุดาฯ สยามบรมราชกุมารี และปลายปีนั้นคุณพลอยไพลินและสามี ได้ร่วมพิธีเปิด "การแสดงศิลปะลายเส้นและเขียนสีของฐาปนันดรศิลปิน" เมื่อวันที่ 13 ตุลาคม ซึ่งจัดแสดงผลงานศิลปะของชวน หลีกภัย การนี้คุณพลอยไพลินได้ขับร้องเพลงเงาไม้ ประกอบการเล่นแซ็กโซโฟนของชวน เพื่อให้กมล ทัศนาญชลี วาดภาพสีน้ำประกอบไปด้วย วันที่ 2 เมษายน พ.ศ. 2558 คุณพลอยไพลินพร้อมด้วยครอบครัว ได้เข้าเฝ้าสมเด็จพระเทพรัตนราชสุดาฯ สยามบรมราชกุมารี เพื่อถวายพระพรเนื่องในโอกาสฉลองพระชนมายุครบ 60 ปี เดือนตุลาคม พ.ศ. 2559 คุณพลอยไพลินพร้อมด้วยเดวิด วีลเลอร์ และแม็กซิมัส วีลเลอร์ ตามเสด็จสมเด็จพระเทพรัตนราชสุดาฯ สยามบรมราชกุมารี และพระเจ้าหลานเธอ พระองค์เจ้าอทิตยาทรกิติคุณ เข้าร่วมพระราชพิธีพระพิธีธรรมสวดพระอภิธรรมถวายพระบรมศพพระบาทสมเด็จพระปรมินทรมหาภูมิพลอดุลยเดชเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม) - เหรียญรัตนาภรณ์ รัชกาลที่ 9 ชั้นที่ 1 (ภ.ป.ร. 1)สิ่งอันเนื่องด้วยนามสิ่งอันเนื่องด้วยนาม. - ห้องประชุมพลอยไพลิน อาคารอุบลรัตนราชกัญญา โรงพยาบาลสวนปรุง จังหวัดเชียงใหม่ลำดับสาแหรก</doc>
