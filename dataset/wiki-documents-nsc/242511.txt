<doc id="242511" url="https://th.wikipedia.org/wiki?curid=242511" title="ถ้ำ">ถ้ำ ถ้ำ คือโพรงที่ลึกเข้าไปในภูเขา หรือเป็นช่องที่เป็นโพรงลึกเข้าไปในพื้นดินหรือภูเขา มีขนาดใหญ่พอที่มนุษย์สามารถเข้าไปได้ เกิดขึ้นตามธรรมชาติ โดยทั่วไปถ้ำเกิดในหินปูนที่มีน้ำใต้ดินไหลผ่านกัดเซาะ ซึ่งมักพบตามภูเขาหินปูนหรือ ภูเขาชายฝั่งทะเล นอกจากนี้ยังมีถ้ำที่เกิดจากการกระทำของมนุษย์อีกด้วยการใช้ถ้ำเป็นที่อยู่อาศัยของมนุษย์ในยุคสังคมบุพกาล การใช้ถ้ำเป็นที่อยู่อาศัยของมนุษย์ในยุคสังคมบุพกาล. มนุษย์เริ่มอาศัยอยู่ในถ้ำตั้งแต่ยุคหินเก่า เพื่อให้เป็นที่หลบภัยธรรมชาติ และภัยจากสัตว์ร้าย ปัจจุบันก็ยังพบว่ามีชาวจีนภาคเหนือหลายร้อยคนอาศัยอยู่ในบ้านถ้ำบนที่ราบสูงดินเลิสส์ประเภทของถ้ำแบ่งตามลักษณะและทิศทางประเภทของถ้ำ. แบ่งตามลักษณะและทิศทาง. - ถ้ำแนวนอน ทอดตัวยาวลึก - ถ้ำชั้น ภายในแบ่งเป็นหลายๆ ชั้น - ถ้ำแนวตั้ง ทอดตัวแนวตั้งลึกลงไปในดิน - ถ้ำแนวลาด ทอดตัวลาดเท ไม่ขนานหรือตั้งฉากกับระดับพื้นแบ่งตามโครงสร้างแบ่งตามโครงสร้าง. - ถ้ำหินปูน เกิดจากการกัดเซาะของน้ำใต้ดินและน้ำฝนจนทำให้เกิดเป็นโพรงถ้ำ - ถ้ำน้ำแข็ง เป็นถ้ำในแถบขั้วโลก ส่วนใหญ่เกิดจากการละลายในธารน้ำแข็ง สามารถเกิดได้ในเขตหุบเขาที่อุณหภูมิต่ำตลอดปีด้วยเช่นกัน - โพรงหินชายฝั่ง เกิดจากคลื่นทะเลที่กัดเซาะหินผาจนเกิดเป็นโพรงถ้ำ - ถ้ำภูเขาไฟ เกิดจากการเย็นตัวของลาวาขณะไหลทะลักออกมาจากภูเขาไฟสิ่งที่น่าสนใจในถ้ำหินงอก สิ่งที่น่าสนใจในถ้ำ. หินงอก. ตะกอนหินปูนที่จัดตัวเป็นแท่งสูงจากพื้นถ้ำขึ้นไปหาเพดานถ้ำ เกิดจากหยดน้ำที่ไหลออกจากหินย้อยเมื่อหล่นถึงพื้นถ้ำจะเกิดการสูญเสียคาร์บอนไดออกไซด์ ทำให้สารประกอบคาร์บอเนตเกิดการสะสมตัวและค่อยๆ สูงขึ้นจากพื้นถ้ำหินย้อย หินย้อย. ตะกอนหินปูนที่จับตัวเป็นแท่งหรือแผ่นย้อยลงมาจากเพดานถ้ำ เกิดจากน้ำใต้ดินที่มีหินปูนละลายอยู่หยดลงมาจากรอยแตกบนเพดานถ้ำ และเมื่อน้ำสูญเสียก๊าซคาร์บอนไดออกไซด์ออกไปก็จะทำให้เกิดสารประกอบคาร์บอเนตเริ่มสะสมตัวทีละน้อย และพอกยาวลงมาจากเพดานเรื่อยๆ โดยปกติมักมีลักษณะเป็นหลอดกลวงอยู่ตรงกลางเสาหิน เสาหิน. ลักษณะของหินที่เป็นแท่งหรือเสายาวจากพื้นถ้ำจรดเพดานถ้ำ เกิดจากหินงอกหินย้อยมาบรรจบกันหลอดหินย้อย หลอดหินย้อย. สารหินปูนที่จัดตัวเป็นหลอดหรือท่อย้อยลงมาจากเพดานถ้ำ สารประกอบคาร์บอเนตที่เกิดจะมีการเรียงตัวของผลึกในแนวยาวและย้อยลงมาทำให้มีความยาวเพิ่มขึ้น ทำให้ดูคล้ายหลอดกลวงที่มีน้ำหยดออกมาหินปูนฉาบ หินปูนฉาบ. ตะกอนที่เกิดจากน้ำที่มีสารประกอบคาร์บอเนตไหลเป็นแผ่นบางๆ บนพื้นผิวของพื้นถ้ำ ซึ่งมักจะประกอบไปด้วยหินทราเวอร์ทีน ซึ่งเป็นอีกรูปหนึ่งของสารประกอบคาร์บอเนตม่านถ้ำ ม่านถ้ำ. เกิดจากน้ำที่มีสารคาร์บอเนตสูงที่ไหลตามผนังที่เอียงซึ่งเกิดจากแรงตึงผิวของน้ำ เมื่อน้ำเกิดสูญเสียก๊าซคาร์บอนไดออกไซด์จึงทำให้เกิดการตกตะกอนของสารประกอบคาร์บอเนต มีลักษณะเป็นแผ่นบางๆ ย้อยลงมาจากผนังถ้ำดูคล้ายม่าน บางแห่งจะมีสีน้ำตาลแดงสลับกับสีขาวหรือเหลืองอ่อนมีชื่อเรียกเฉพาะว่า ม่านเบคอนสัตว์ในถ้ำ สัตว์ในถ้ำ. สัตว์ในถ้ำแบ่งออกเป็น 3 ชนิด ได้แก่1. ทร็อกโลไบต์ จะอาศัยอยู่ในถ้ำตั้งแต่เกิดจนตาย ไม่สามารถดำรงชีวิตนอกถ้ำได้ มักอยู่ในส่วนลึกของถ้ำ หาอาหารในถ้ำ เช่น จิ้งโกร่ง แมลงสองง่าม 2. ทร็อกโลไฟล์ ดำรงชีวิตอยู่ได้ทั้งในถ้ำ และภายนอก เช่น แมงมุม 3. สัตว์ถ้ำชั่วคราว ปกติใช้ชีวิตอยู่นอกถ้ำ แต่มักมีพฤติกรรมเข้าๆ ออกๆ จากถ้ำบ่อยๆ เช่น ค้างคาว ผีเสื้อกลางคืน หมีการเตรียมตัวสำรวจถ้ำอุปกรณ์การเตรียมตัวสำรวจถ้ำ. อุปกรณ์. - เครื่องแต่งกาย- ไฟฉายติดศีรษะ - หมวกนิรภัย - ชุดสำรวดถ้ำไม่มีกระเป๋า - สนับศอก - สนับเข่า - ถุงมือ - รองเท้าปีนเขา- อุปกรณ์พื้นฐาน- กระเป๋าเป้ - ผ้าห่มแบบพกพา - ยาสามัญ - ไฟฉาย - แผนที่ถ้ำ - กล้องถ่ายรูป - เข็มทิศ - ถ่านสำรอง - อาหารยามฉุกเฉิน- อุปกรณ์มืออาชีพ- รองเท้าบู๊ตยาง - เรือยางพับเก็บได้ - บันไดเชือก - เชือกสิ่งสำคัญสิ่งสำคัญ. 1. เราจะไม่กลัว ถ้าศึกษาข้อมูลเกี่ยวกับถ้ำ 2. ไม่ควรสำรวจถ้ำคนเดียว ควรไปเป็นหมู่คณะ และมีผู้เชี่ยวชาญนำสำรวจ 3. ก่อนสำรวจ ควรแจ้งสถานีตำรวจ และศูนย์ท่องเที่ยวในบริเวณนั้น 4. การสำรวจถ้ำเสี่ยงต่อการหลงทาง จึงห้ามเดินพลัดหลงคนเดียว 5. ถ้าจะปีนหน้าผา หรือเก็บรังนก ควรฝึกการปีนบันไดเชือกให้แม่นยำก่อน 6. เตรียมอุปกรณ์ข้างต้นให้พร้อมก่อนเดินทาง 7. ระมัดระวังตัวกฎและข้อห้ามกฎและข้อห้าม. - ห้ามนำหินงอกหินย้อยออกจากถ้ำ - ห้ามขีดเขียนผนังถ้ำ - ห้ามทิ้งขยะในถ้ำ และแหล่งน้ำในถ้ำ - ห้ามสัมผัสถ้ำ</doc>
