<doc id="677687" url="https://th.wikipedia.org/wiki?curid=677687" title="ดัม-มะ-ชา-ติ (อัลบั้ม)">ดัม-มะ-ชา-ติ (อัลบั้ม) ดัม-มะ-ชา-ติ เป็นสตูดิโออัลบั้มชุดที่ 6 ของวงร็อค บอดี้สแลม และเป็นสตูดิโออัลบั้มชุดที่ 4 ที่ออกกับค่ายจีนี่เรคอร์ดส ใต้สังกัดจีเอ็มเอ็ม แกรมมี่ อัลบั้มนี้มี พูนศักดิ์ จตุระบุล (อ๊อฟ บิ๊กแอส) เป็นโปรดิวเซอร์ชื่อและสัญลักษณ์ของอัลบั้ม ชื่อและสัญลักษณ์ของอัลบั้ม. คำว่า dharmajāti มาจากภาษาสันสกฤต แปลว่า ธรรมชาติ เดิมทีแล้ว ตูนตั้งใจจะใช้ชื่ออัลบั้มนี้ว่า "ธรรมชาติ" แต่เกรงว่าคนส่วนใหญ่จะนึกถึงแต่ป่าไม้ ภูเขา ลำธาร จึงเปลี่ยนมาใช้ชื่อ "dharmajāti" ซึ่งสื่อความหมายในเชิงไม่แน่นอน เปลี่ยนแปลงง่าย มากกว่าคำว่าธรรมชาติ ส่วนสัญลักษณ์ของอัลบั้ม ได้แก่ เครื่องหมายไม่เท่ากับ (≠) สื่อถึงความไม่พอดี ความไม่แน่นอนตามธรรมชาติ และรูปปั้นสองขา เป็นผลงานของโน้ส อุดม แต้พานิช และยังเป็นรูปปั้นที่ปรากฏบนหน้าปกอัลบั้มอีกด้วยเนื้อหาของเพลงในอัลบั้ม เนื้อหาของเพลงในอัลบั้ม. ซิงเกิลเปิดตัว "เรือเล็กควรออกจากฝั่ง" มีเนื้อหาเกี่ยวกับเราต้องออกไปทดสอบตัวเองบ้าง ออกไปแพ้บ้างก็ได้ ไม่ใช่แค่มีคนเตือนว่ามันยาก มันอันตรายแล้วก็ไม่ออกไปเลย ส่วนซิงเกิลถัดมา "ดัม-มะ-ชา-ติ" ซึ่งมีชื่อเดียวกันกับอัลบั้ม ถ่ายทอดเปรียบภาพชีวิตที่มีทั้งความผันแปร ความเจ็บปวด อุปสรรค ความสวยงาม และอุปสรรคกับบททดสอบที่ผ่านเข้ามาให้พิสูจน์ตัวเอง ซึ่งเป็นความจริงของธรรมชาติที่มีความไม่แน่นอน และซิงเกิลที่สาม "ชีวิตยังคงสวยงาม" เกี่ยวกับชีวิตคนเราก็ต้องพบเจอความทุกข์หรือเรื่องร้ายๆกันทั้งนั้น จะยิ้มรับความทุกข์เหล่านั้นเอาไว้ เพราะอย่างไรชีวิตก็สวยงามเสมอรายชื่อเพลงบุคคลที่เกี่ยวข้องบุคคลที่เกี่ยวข้อง. - บอดี้แสลม - อาทิวราห์ คงมาลัย - ธนดล ช้างเสวก - ธนชัย ตันตระกูล - สุชัฒติ จั่นอี๊ด - โอม เปล่งขำ- ศิลปินรับเชิญ - เมธี อรุณ - อัญชลี จงคดีกิจ - ยืนยง โอภากุล - เศกพล อุ่นสำราญรางวัลบอดี้สแลม ปรากฏการณ์ ดัมมะชาติ บอดี้สแลม ปรากฏการณ์ ดัมมะชาติ. จุดเริ่มต้นของคอนเสิร์ตนี้คือเรามีความฝัน เราอยากให้เกิดคอนเสิร์ตใหญ่เต็มรูปแบบด้วยโปรดักชั่นที่ดีที่สุดเท่าที่เราจะทำได้ทั่วประเทศ ซึ่งเรารู้ว่าเป็นความฝันที่ใหญ่เกินตัว และไม่ง่ายที่จะทำให้สำเร็จ แต่ด้วยการสนับสนุนของทุกฝ่ายที่เกี่ยวข้อง ไม่ว่าจะเป็นทีมงาน ผู้บริหาร สปอนเซอร์ ก็ทำให้เราตัดสินใจเดินหน้าไป โดยตั้งใจว่าจะวางแผนจัดการอย่างเต็มที่เพื่อให้ดำเนินการได้จริง ในระหว่างการเดินทางของปรากฏการณ์ ดัม – มะ – ชา – ติ เมื่อเริ่มต้นขึ้น ก็ได้เกิดปัญหาต่างๆ ในหลายขั้นตอน ซึ่งเราก็พยายามแก้ไขให้ดีที่สุดทุกครั้ง เพื่อให้ความฝันนี้ดำเนินต่อไป ให้ทุกคนได้สัมผัสสิ่งที่เราตั้งใจทำให้เกิดขึ้นอย่างทั่วถึง แต่ด้วยข้อจำกัดมากมาย ทั้งประสบการณ์ ความสามารถในการจัดการของเรา และการตัดสินใจที่ไม่ดีพอ รวมถึงระยะเวลาที่มีจำกัด จึงทำให้เราเดินมาพบกับความเป็นจริงในวันนี้ที่ว่า ฝันของเรานั้นมันใหญ่เกินไปจริงๆ โดยเฉพาะการตัดสินใจแก้ปัญหาด้วยการลดราคาบัตรครั้งล่าสุด เพื่อหวังว่าจะทำให้ทัวร์ดำเนินต่อไปได้อย่างที่เราตั้งใจ แต่กลับสร้างความรู้สึกที่ไม่ดีแก่ผู้คนมากมาย โดยเฉพาะผู้ที่ซื้อบัตรไปแล้วทั้งที่ดูแล้วและยังไม่ได้ดู ซึ่งความรู้สึกของทุกคนเป็นสิ่งที่บอดี้สแลมและทีมงานทั้งหมดให้ความสำคัญที่สุด ในขณะระหว่างทัวร์จากการลดราคาบัตร399บาทเกิดความผิดพลาดของคอนเสิร์ต บอดี้แสลม ปรากฏการณ์ดัมมะชาติ ก็ถูกยกเลิกไปชั่วคราว</doc>
