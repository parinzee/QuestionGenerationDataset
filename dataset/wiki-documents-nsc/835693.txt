<doc id="835693" url="https://th.wikipedia.org/wiki?curid=835693" title="สโมสรฟุตบอลโคปูน วอริเออร์">สโมสรฟุตบอลโคปูน วอริเออร์ สโมสรฟุตบอลโคปูน วอริเออร์ () เป็นสโมสรฟุตบอลอาชีพในประเทศไทย ตั้งอยู่ที่หมู่บ้านโคปูน ตำบลบ้านหม้อ อำเภอพรหมบุรี จังหวัดสิงห์บุรี ก่อตั้งขึ้นใน พ.ศ. 2558 ในชื่อสโมสรฟุตบอลขุนพล โคปูน และเปลี่ยนชื่อเป็น สิงห์บุรี โคปูน ในปี พ.ศ. 2559 โดยสโมสรฟุตบอลสิงห์บุรี โคปูน เข้ามาสู่ระบบฟุตบอลลีกอาชีพ ด้วยการสร้างผลงานคว้าแชมป์ไทยลีก อเมเจอร์ ทัวร์นาเมนต์ ฤดูกาล 2559 โซนภาคกลาง และได้เลื่อนชั้นขึ้นมาแข่งขันในระดับไทยลีก 4 โซนกรุงเทพและปริมณฑล โดยหลังจากได้เลื่อนชั้นขึ้นมาเล่นในไทยลีก 4 สโมสรได้เปลี่ยนชื่อเป็น สโมสรฟุตบอลโคปูน วอริเออร์ ในฤดูกาล 2560 หลังจบฤดูกาล 2560 สโมสรประสบปัญหาทางด้านการเงิน รวมถึงการค้างค่าจ้างนักฟุตบอลและผู้ฝึกสอน ทำให้สโมสรทำการโอนสิทธิในการบริหารทีมให้กับสโมสรฟุตบอลบ้านคุณแม่ ซึ่งเป็นสโมสรในระดับไทยแลนด์ อเมเจอร์ลีก โซนภาคตะวันออกเฉียงเหนือ ให้เข้ามาเป็นผู้บริหารแทน โดยหลังจากมีการโอนสิทธิในการบริหารให้กับบ้านคุณแม่ เอฟซี สโมสรยังคงใช้ชื่อในการแข่งขันว่าโคปูน วอริเออร์ เช่นเดิมประวัติ ประวัติ. สโมสรก่อตั้งขึ้น ในปี พ.ศ. 2558 ในชื่อ สโมสรฟุตบอลขุนพล โคปูน โดยเป็นสโมสรฟุตบอลท้องถิ่นของหมู่บ้านโคปูน ในตำบลบ้านหม้อ อำเภอพรหมบุรี จังหวัดสิงห์บุรี และลงแข่งขันฟุตบอลระดับสมัครเล่นของท้องถิ่นในรายการต่างๆไทยลีก อเมเจอร์ ทัวร์นาเมนต์ ไทยลีก อเมเจอร์ ทัวร์นาเมนต์. ในปี พ.ศ. 2559 สโมสรส่งทีมสมัครเข้าร่วมการแข่งขันฟุตบอลในรายการของสมาคมฟุตบอลแห่งประเทศไทยเป็นครั้งแรก ในไทยลีก อเมเจอร์ ทัวร์นาเมนต์ ฤดูกาล 2559 โดยเปลี่ยนมาใช้ชื่อทีมว่า สิงห์บุรี โคปูน เอฟซี และได้ ชินโชติ นาทะสัน อดีตกองหน้าของสโมสรฟุตบอลธนาคารกรุงเทพและเชียงราย ยูไนเต็ด เข้ามาเป็นผู้ฝึกสอนคนแรก โดยสโมสรฟุตบอลสิงห์บุรี โคปูน ลงแข่งขันอย่างเป็นทางการนัดแรกในวันที่ 9 มกราคม พ.ศ. 2560 ในนัดที่ชนะ สโมสรฟุตบอลราชบุรี เอ็นเอ็นเค บีพีเอฟ ยูไนเต็ด 4–0 ที่สนามฝึกฟุตบอลแห่งชาติหนองจอก โดย ธันวา เพ็ญจันทร์ คือผู้เล่นที่ยิงประตูแรกให้กับสโมสรในการแข่งขันอย่างเป็นทางการ ในการแข่งขันรายการดังกล่าว สโมสรทำผลงานได้อย่างยอดเยี่ยม ด้วยการชนะรวด 7 นัด ก่อนจะไปพบกับสโมสรฟุตบอลมหาวิทยาลัยวงษ์ชวลิตกุล ในรอบชิงชนะเลิศ โดยการแข่งขันรอบชิงชนะเลิศ หลังจากเสมอกันในเวลาปกติ 1–1 สโมสรสามารถเอาชนะการดวลจุดโทษ ทำให้คว้าแชมป์ไปครอง และได้สิทธิเลื่อนชั้นไปแข่งขันในระดับไทยลีก 4 ซึ่งเป็นลีกอาชีพได้สำเร็จไทยลีก 4 ไทยลีก 4. หลังจากได้เลื่อนชั้นขึ้นมาแข่งในระดับลีกอาชีพ สโมสรเปลี่ยนชื่อเป็น สโมสรฟุตบอลโคปูน วอริเออร์ และได้เช่าสนามกีฬาจังหวัดพระนครศรีอยุธยา เป็นสนามเหย้าของสโมสร โดยสโมสรลงแข่งขันในไทยลีก 4 โซนกรุงเทพและปริมณฑล โดยสโมสรลงแข่งขันในระดับลีกอาชีพเป็นนัดแรกเมื่อวันที 12 กุมภาพันธ์ พ.ศ. 2560 ในนัดที่เสมอกับโดม เอฟซี 0–0 ที่สนามกีฬากลางจังหวัดพระนครศรีอยุธยาผู้เล่น ฤดูกาล 2560ทำเนียบผู้ฝึกสอนสถิติสถิติ. - ชนะขาดลอยมากที่สุด- สิงห์บุรี โคปูน 5–0 ม.เกษตรศาสตร์ วิทยาเขตกำแพงแสน ( ไทยลีก อเมเจอร์ ทัวร์นาเมนต์ ฤดูกาล 2559 , 18 มกราคม พ.ศ. 2560 ) - แพ้ขาดลอยมากที่สุด- โคปูน วอริเออร์ 1–7 นอร์ทกรุงเทพ ( 19 มีนาคม พ.ศ. 2560 , ไทยลีก 4 ,สนามกีฬากลางจังหวัดพระนครศรีอยุธยา ) - ผู้เล่นที่อายุมากที่สุดที่ได้ลงเล่นในระดับลีกอาชีพ- ประหยัด บุญญา : 37 ปี 8 เดือน 8 วัน (23 กรกฎาคม พ.ศ. 2560 โดม เอฟซี 2–1 โคปูน วอริเออร์ , สนามกีฬาธรรมศาสตร์ รังสิต ,ไทยลีก 4)ผู้ทำประตูสูงสุดประจำฤดูกาลผู้ทำประตูสูงสุดประจำฤดูกาล. - ถึงวันที่ 23 ก.ค. 2560ความสำเร็จความสำเร็จ. - ไทยลีก อเมเจอร์ ทัวร์นาเมนต์ ( ภาคกลาง )- แชมป์ : ฤดูกาล 2559</doc>
