<doc id="476259" url="https://th.wikipedia.org/wiki?curid=476259" title="เจ้าพระยาวงศาสุรศักดิ์ (แสง วงศาโรจน์)">เจ้าพระยาวงศาสุรศักดิ์ (แสง วงศาโรจน์) เจ้าพระยาวงศาสุรศักดิ์ (แสง วงศาโรจน์) ที่สมุหพระกลาโหม ในสมัยพระบาทสมเด็จพระพุทธเลิศหล้านภาลัย ต้นสกุล วงศาโรจน์ประวัติ ประวัติ. เจ้าพระยาวงศาสุรศักดิ์ (แสง วงศาโรจน์) มีนามเดิมว่า "แสง" เกิดเมื่อวันพฤหัสบดีที่ 13 มกราคม พ.ศ. 2311 ตรงกับขึ้น 5 ค่ำ เดือน ยี่ ปีชวด สัมฤทธิ์ศก จุลศักราช 1130 เป็นบุตรของเจ้าพระยาราชบุรี (เสม วงศาโรจน์) และท่านผู้หญิงอิน เจ้าพระยาราชบุรี(เสม วงศาโรจน์) ผู้เป็นบิดานั้นเป็นบุตรขุนแกล้ว กับท่านยายเดื่อ ท่านยายเดื่อเป็นธิดาของท่านยายเจ้าเมือง ซึ่งเป็นพระปิตุจฉาพระองค์โตของสมเด็จพระอมรินทราบรมราชินี ส่วนท่านผู้หญิงอิน มารดานั้นเป็นธิดาของท่านตาขุนศรี(ชู) ท่านตาขุนศรี(ชู)เป็นบุตรท่านยายเจ้าเมืองเช่นกัน ท่านแสงซึ่งเป็นพระญาติในสมเด็จพระอมรินทร์ฯได้เข้ารับราชมาตั้งแต่ต้นแผ่นดิน พระบาทสมเด็จพระพุทธยอดฟ้าจุฬาโลกมหาราช และมีความดีความชอบมาโดยตลอด และได้รับพระราชทานบรรดาศักดิ์ให้เป็นพระยาสมุทรสงคราม เจ้าเมืองสมุทรสงคราม ในปี พ.ศ. 2325 ภายหลังจากพระบาทสมเด็จพระพุทธยอดฟ้าจุฬาโลกมหาราชปราบดาภิเษกขึ้นเป็นปฐมกษัตริย์แห่งราชวงศ์จักรี ในขณะที่บิดาของท่านได้รับพระราชทานบรรดาศักดิ์เป็นเจ้าพระยาราชบุรี เมื่อเจ้าพระยาราชบุรี (เสม วงศาโรจน์) ถึงแก่อสัญกรรม ท่านจึงได้รับพระราชทานบรรดาศักดิ์เป็นเจ้าพระยาราชบุรี เจ้าเมืองราชบุรีต่อจากบิดาของท่าน ต่อมาเจ้าพระยามหาเสนา (บุญมา) สมุหพระกลาโหมถึงแก่อสัญกรรม พระบาทสมเด็จพระพุทธเลิศหล้านภาลัย (รัชกาลที่ 2) จึงทรงพระกรุณาโปรดเกล้าโปรดกระหม่อมให้พระยาราชบุรี (แสง) ขึ้นเป็นเจ้าพระยาวงศาสุรศักดิ์ ที่สมุหพระกลาโหม เจ้าพระยาวงศาสุรศักดิ์ (แสง วงศาโรจน์) ถึงแก่อสัญกรรมในสมัยรัชกาลที่ 2 เมื่อวันที่ 2 พฤษภาคม พ.ศ. 2365 ตรงกับวันพฤหัสบดี ขึ้น 12 ค่ำ เดือน 6 ปีมะเมีย สัมฤทธิ์ศก จุลศักราช 1184 รวมสิริอายุได้ 54 ปีบุตร-ธิดาบุตร-ธิดา. 1. พระยาราชบุรี (กลั่น วงศาโรจน์) เจ้าเมืองราชบุรี คนที่ 4 2. พระยาภักดีนฤบดินทร์ (กุ้ง วงศาโรจน์) เจ้าเมืองราชบุรี คนที่ 5 บิดาท่านผู้หญิงอู่ ภรรยาของเจ้าพระยาสุรพันธ์พิสุทธิ์ (เทศ บุนนาค) 3. พระยาอัมรินทรฤๅชัย (นิ่ม วงศาโรจน์) เจ้าเมืองราชบุรี คนที่ 6 4. พระยาอัมรินทรฤๅชัย (โนรี วงศาโรจน์)ลำดับบรรดาศักดิ์ลำดับบรรดาศักดิ์. - พระยาสมุทรสงคราม - พระยาอัมรินทรฤๅชัย - เจ้าพระยาราชบุรี - เจ้าพระยาวงศาสุรศักดิ์</doc>
