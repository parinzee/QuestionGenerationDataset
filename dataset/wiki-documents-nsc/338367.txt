<doc id="338367" url="https://th.wikipedia.org/wiki?curid=338367" title="อัจฉรา ทองเทพ">อัจฉรา ทองเทพ อัจฉรา ทองเทพ (เกิด 23 ธันวาคม 2515) มีชื่อเล่นว่า เอ๋ นักแสดงหญิงชาวไทยและเคยได้รับตำแหน่งรองอันดับ 1 มิสทีนไทยแลนด์ ปี 2535ประวัติ ประวัติ. อัจฉรา ทองเทพ มีชื่อเล่นว่า เอ๋ เกิดเมื่อวันที่ 23 ธันวาคม พ.ศ. 2515 นักแสดงหญิงชาวไทย เป็นนางเอกละครที่มีผลงานละครในแนวจักร ๆ วงศ์ ๆ ทางสถานีโทรทัศน์สีกองทัพบกช่อง 7 เป็นชาวนครศรีธรรมราช เข้าวงการบันเทิงโดยการประกวดมิสทีนไทยแลนด์ ปี 2535 และได้รับตำแหน่งรองอันดับ 1 มิสทีนไทยแลนด์ ปี 2535 ซึ่งเป็นตำแหน่งที่มีความสำคัญรองลงมาจากมิสทีนไทยแลนด์ หลังจากนั้นได้เล่นละครอีกหลายเรื่อง เป็นนางเอกคู่ขวัญคู่กับ ปริญญา ปุ่นสกุล อัจฉรา ทองเทพ ป่วยเป็นโรคเอสแอลอี (SLE) ซึ่งเป็นโรคเดียวกันกับพุ่มพวง ดวงจันทร์ ทำให้ต้องออกจากวงการแสดงไปเพื่อไปรักษาสุขภาพ ในช่วงปี 2550 มีข่าวออกมาว่า เอ๋ อัจฉรา ทองเทพ ได้เสียชีวิตแล้ว เพราะโรคเอสแอลอีที่เธอป่วยอยู่ ภายหลังเธอได้ออกมาโต้ข่าวของตัวเอง ณ ห้องกำแพงเพชร 2 โรงแรมโซฟิเทล เซ็นทรัล ลาดพร้าว และบอกว่ายังไม่ได้เสียชีวิตอย่างที่เป็นข่าว และเมื่อวันที่ 12 มิถุนายน พ.ศ. 2557 เอ๋ อัจฉรา ถูกหามส่งโรงพยาบาลพญาไท นวมินทร์ โดยแพทย์วินิจฉัยว่า กล้ามเนื้อหัวใจอักเสบ แต่พอแพทย์ส่งไปฉีดสีเพื่อตรวจสอบที่ โรงพยาบาลพญาไท 2 ถึงพบว่าเป็นโรคเส้นเลือดหัวใจตีบเฉียบพลัน ซึ่งหากว่าช้าอีก 15-20 นาที ต้องเสียชีวิตอย่างแน่นอน ล่าสุดแพทย์รักษาโดยการทำบอลลูน ใส่ขดลวดในหัวใจ อาการปลอดภัยแล้ว นอกจากนี้ เอ๋ อัจฉรา ยังเผยเผยอีกว่าวันที่ถูกหามส่งโรงพยาบาล ตรงกับวันที่เธอจะต้องลงเสาเข็มเพื่อสร้าง ค่ายมวยอัจฉรา อีกด้วย ด้านชีวิตส่วนตัว เคยสมรสกับนายชาดา ไทยเศรษฐ์ อดีตสมาชิกสภาผู้แทนราษฎร จังหวัดอุทัยธานี สังกัดพรรคชาติไทยพัฒนา เมื่อวันที่ 1 กรกฎาคม พ.ศ. 2544 ที่มัสยิดอำเภอพยุหะคีรี จังหวัดนครสวรรค์ และมีบุตรสาวด้วยกัน 1 คน ชื่อ อัญญิกา ทองเทพ (ชื่อเล่น อัญ) ปัจจุบันเธอประกอบธุรกิจส่วนตัวเกี่ยวกับก่อสร้าง และเครื่องสำอางค์ ล่าสุดเตรียมเปิดค่ายมวยอัจฉรา และกลับมารับงานละครเรื่องอำแดงเหมือนกับนายริด ในปี พ.ศ. 2555ผลงานละครโทรทัศน์ภาพยนตร์ผลงาน. ภาพยนตร์. - 2557 - ขรัวโต อมตะเถระกรุงรัตนโกสินทร์โฆษณาโฆษณา. - ครีมกาแฟบัดดี้ดีนรางวัลรางวัล. - รองอันดับ 1 มิสทีนไทยแลนด์ ปี 1992</doc>
