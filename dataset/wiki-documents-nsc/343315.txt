<doc id="343315" url="https://th.wikipedia.org/wiki?curid=343315" title="กานต์ชนิต ซำมะกุล">กานต์ชนิต ซำมะกุล กานต์ชนิต ซำมะกุล หรือ กานต์ชนิตา ซำมะกุล (ชื่อเล่น: พริก) เกิดเมื่อวันที่ 5 มิถุนายน พ.ศ. 2524 ที่กรุงเทพมหานคร จบการศึกษาระดับปริญญาตรี เอกการแสดงและการละคร จากคณะศิลปกรรมศาสตร์ มหาวิทยาลัยศรีนครินทรวิโรฒ เข้าสู่วงการบันเทิงด้วยการถ่ายแบบ ถ่ายโฆษณาในแบบเซ็กซี่ วาบหวิว ก่อนที่จะมีผลงานการแสดงละครโทรทัศน์ในบทตัวประกอบ อาทิ หน้าต่างบานแรก ทางไอทีวี (พ.ศ. 2544), บ่วงรัก ทางช่อง 5, บ้านสีขาวกับดาวดวงเดิม ทางช่องเดียวกัน, โลกสองใบของนายเดียว ทางช่อง 7 เป็นต้น ก่อนจะมารับบทนำในภาพยนตร์เรื่อง จ.เจี๊ยวจ๊าว ในปี พ.ศ. 2546 ต่อมาเธอมีข่าวคราวอยู่บ่อยครั้งว่ามีวิดีโอคลิปหรือภาพถ่ายในแบบวาบหวิวที่ดูเหมือนเจตนาหลุดออกมาแพร่ตามอินเทอร์เน็ต จึงทำให้เป็นที่รู้จักดียิ่งขึ้น ในการชุมนุมของพันธมิตรประชาชนเพื่อประชาธิปไตย พ.ศ. 2551 กานต์ชนิตา เข้าร่วมชุมนุมด้วย โดยทำหน้าที่อาสาสมัครพยาบาลแจกยาและพยาบาลผุ้ชุมนุมที่เจ็บป่วย และอาสารวบรวมเงินบริจาคเพื่อช่วยในการชุมนุม ด้วยการขายประกาศนียบัตรมหาวิทยาลัยราชดำเนินที่ทางเจ้าตัวและกลุ่มเพื่อน ๆ ได้ร่วมกันทำขึ้นมา พร้อมกับประกาศว่าเลิกถ่ายแบบในลักษณะนี้อีกแล้ว เพราะต้องการให้เกียรติกับทางกลุ่มพันธมิตรฯ ต่อมาได้เป็นพิธีกรรายการโทรทัศน์อยู่ทางช่องเถ้าแก่ ในเครือข่ายของ ASTV ปัจจุบันเป็นพิธีกรรายการเปลี่ยนก่อนป่วย รู้ไว้ไกลโรค ทางช่อง News 1 (ASTV เดิม)ผงานละครโทรทัศน์ผงาน. ละครโทรทัศน์. - หน้าต่างบานแรก - บ่วงรัก - บ้านสีขาวกับดาวดวงเดิม - โลกสองใบของนายเดียว - สิงห์มอเตอร์ไซค์กับยายตัวแสบภาพยนตร์ภาพยนตร์. - จ เจี๊ยว จ๊าว (พ.ศ. 2546)มิวสิควีดีโอมิวสิควีดีโอ. - เพลง สูญญากาศ ของ แอมมารี่ - เพลง ไปจบกับเขาก่อน ของ คอมมอน เซนส์</doc>
