<doc id="658033" url="https://th.wikipedia.org/wiki?curid=658033" title="เดอะวันแด้ตก็อตอะเวย์ (เพลงเคที เพร์รี)">เดอะวันแด้ตก็อตอะเวย์ (เพลงเคที เพร์รี) "เดอะวันแด้ตก็อตอะเวย์" () เป็นเพลงของนักร้องอเมริกัน เคที เพร์รี จากสตูดิโออัลบั้มลำดับที่สาม ทีนเอจดรีม (ค.ศ. 2010) เพลงโปรดิวซ์โดยดร.ลู้ก และแมกซ์ มาร์ติน และทั้งสองคนนี้ร่วมเขียนเพลงกับเพร์รีด้วย เพลงเป็นแนวป็อปบัลลาดจังหวะปานกลาง เนื้อหาเกี่ยวกับความรักที่หายไป เนื้อเพลงอ้างอิงถึงวงร็อก เรดิโอเฮด และความสัมพันธ์ของจอห์นนี แคช และจูน คาร์เตอร์ แคช เพื่อแสดงถึงความสัมพันธ์ที่เหนียวแน่น "เดอะวันแด้ตก็อตอะเวย์" ได้รับคำชมเป็นส่วนมากจากนักวิจารณ์ดนตรีซึ่งยกย่องในโทนเสียงที่จริงจังของเพร์รี เพลงออกจำหน่ายในเดือนตุลาคม ค.ศ. 2011 โดยแคปิตอลเรเคิดส์ เป็นซิงเกิลลำดับที่หกของอัลบั้ม "เดอะวันแด้ตก็อตอะเวย์" ขึ้นสูงสุดที่อันดับ 3 บนชาร์ตบิลบอร์ดฮอต 100 ทำให้อัลบั้มทีนเอจดรีมเป็นอัลบั้มที่เจ็ดในประวัติศาสตร์ 53 ปีของชาร์ตที่มีเพลงขึ้นสิบอันดับแรกถึง 6 เพลงเป็นอย่างน้อย ซิงเกิลดังกล่าวยังขึ้นอันดับหนึ่งบนชาร์ตฮอตแดนซ์คลับซองส์ อดัลต์ท็อป 40 และเมนสตรีมท็อป 40 ด้วย มิวสิกวิดีโอของเพลงกำกับโดยฟลอเรีย ซิจิสมอนดิ และเผยแพร่ครั้งแรกในเดือนพฤศจิกายน ค.ศ. 2011 ได้นักแสดงอย่าง ดิเอโก ลูนา มาร่วมแสดงด้วย เพลงเวอร์ชันรีมิกซ์ได้ บี.โอ.บี มาร้องร่วม ออกจำหน่ายทางดิจิตอลในวันที่ 20 ธันวาคม ค.ศ. 2011 เพลงเวอร์ชันอคูสติกออกจำหน่ายทางดิจิตอลในวันที่ 16 มกราคม ค.ศ. 2012 และรวมอยู่ในอัลบั้ม ด้วย เพลงยังถูกนำมาร้องใหม่โดยนักร้องมากมาย เช่น ริชาร์ด มากซ์, จอร์แดน พรูอิตต์ และซีลีนา โกเมซ & เดอะซีน</doc>
