<doc id="734707" url="https://th.wikipedia.org/wiki?curid=734707" title="เซลีนา โกเมซ แอนด์เดอะซีน">เซลีนา โกเมซ แอนด์เดอะซีน เซลีนา โกเมซ แอนด์เดอะซีน () เป็นวงดนตรีแนวป็อปร็อกอเมริกันจากฮอลลีวูด รัฐแคลิฟอร์เนีย ก่อตั้งใน ค.ศ. 2008 วงประกอบด้วยนักร้องนำ เซลีนา โกเมซ มือเบส โจอี คลีเมนต์ มือกลอง เกร็ก การ์แมน มือคีย์บอร์ด เดน ฟอร์เรสต์ และมือกีตาร์ ดรูว์ ทาวเบนฟิลด์ วงออกสตูดิโออัลบั้ม 3 ชุด ซิงเกิล 7 ซิงเกิล และมิวสิกวิดีโอ 9 ตัว โกเมซแอนด์เดอะซีนออกอัลบั้มเปิดตัว คิสแอนด์เทลล์ ในวันที่ 29 กันยายน ค.ศ. 2009 อัลบั้มเปิดตัวที่อันดับที่ 9 บนชาร์ตบิลบอร์ด 200 ในเดือนมีนาคม ค.ศ. 2010 อัลบั้มได้รับการรับรองระดับทองคำจากสมาคมผู้ประกอบกิจการเพลงของสหรัฐอเมริกา (RIAA) ซิงเกิลที่สองจากอัลบั้ม "แนเชอรัลลี" ขึ้นถึงสามสิบอันดับแรกในสหรัฐอเมริกา และยี่สิบอันดับแรกในนิวซีแลนด์ สหราชอาณาจักร ไอร์แลนด์ แคนาดา และเยอรมนี เพลงได้รับการรับรองระดับทองคำขาวในสหรัฐอเมริกาและแคนาดา จนถึง ค.ศ. 2012 อัลบั้มขายได้ 900,000 ชุดในสหรัฐอเมริกา อัลบั้มที่สอง อะเยียร์วิดเอาต์เรน ออกจำหน่ายในวันที่ 17 กันยายน ค.ศ. 2010 มีซิงเกิลสองซิงเกิล ได้แก่ ราวด์แอนด์ราวด์ (เพลงเซลีนา โกเมซ แอนด์เดอะซีน)|ราวด์แอนด์ราวด์ และ "อะเยียร์วิดเอาต์เรน" อัลบั้มเปิดตัวที่อันดับที่ 4 บนชาร์ตบิลบอร์ด 200 และได้รับการรับรองระดับทองคำจากสมาคมเมื่อเดือนมกราคม ค.ศ. 2011 นับถึง ค.ศ. 2012 อัลบั้มขายได้มากกว่า 800,000 ชุดในสหรัฐอเมริกา</doc>
