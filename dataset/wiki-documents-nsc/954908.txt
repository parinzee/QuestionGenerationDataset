<doc id="954908" url="https://th.wikipedia.org/wiki?curid=954908" title="บุญคุ้ม จันทรศรีสุริยวงศ์">บุญคุ้ม จันทรศรีสุริยวงศ์ บุญคุ้ม จันทรศรีสุริยวงศ์ อดีตรัฐมนตรีช่วยว่าการกระทรวงยุติธรรม ในรัฐบาลของหม่อมราชวงศ์คึกฤทธิ์ ปราโมช อดีตสมาชิกสภาผู้แทนราษฎรจังหวัดอุดรธานี และอดีตเลาธิการพรรคเสรีประชาธิปไตย (พ.ศ. 2498) และหัวหน้าพรรคพลังประชาชน (พ.ศ. 2517)การทำงาน การทำงาน. บุญคุ้ม จันทรศรีสุริยวงศ์ ได้รับเลือกตั้งครั้งแรกในการเลือกตั้งสมาชิกสภาผู้แทนราษฎรไทยเป็นการทั่วไป สิงหาคม พ.ศ. 2489 และได้รับเลือกอีกในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2491 และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2495 โดยไม่ได้สังกัดพรรคการเมือง ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป กุมภาพันธ์ พ.ศ. 2500 และการเลือกตั้งสมาชิกสภาผู้แทนราษฎรไทยเป็นการทั่วไป ธันวาคม พ.ศ. 2500 ในนามพรรคเสรีประชาธิปไตย ซึ่งเขาเป็นเลขาธิการพรรค แทนนายจารุบุตร เรืองสุวรรณ ภายหลังการเลือกตั้งเมื่อเดือนกุมภาพันธ์ บุญคุ้ม กลับมาตั้งพรรคพลังประชาชน ในปี พ.ศ. 2517 และดำรงตำแหน่งหัวหน้าพรรค ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2518 เขาได้รับเลือกตั้งเป็นสมาชิกสภาผู้แทนราษฎรอีกสมัย ต่อมาทางพรรคพลังประชาชนของเขาได้เป็น 1 ใน 12 พรรคที่เข้าร่วมรัฐบาล หม่อมราชวงศ์คึกฤทธิ์ ปราโมช หัวหน้าพรรคกิจสังคม ที่ขึ้นดำรงตำแหน่ง นายกรัฐมนตรี แทน หม่อมราชวงศ์เสนีย์ ปราโมช หัวหน้า พรรคประชาธิปัตย์ ผู้เป็นพี่ชายที่ประกาศลาออกจากตำแหน่งกลางสภาเนื่องจากรวบรวมเสียงได้ไม่ถึงกึ่งหนึ่งของสภาทำให้การแถลงนโยบายไม่ผ่านความเห็นชอบ ในรัฐบาลของหม่อมราชวงศ์คึกฤทธิ์ ปราโมช เขาได้รับแต่งตั้งเป็นรัฐมนตรีช่วยว่าการกระทรวงยุติธรรม</doc>
