<doc id="73543" url="https://th.wikipedia.org/wiki?curid=73543" title="โรงเรียนศรีธรรมราชศึกษา">โรงเรียนศรีธรรมราชศึกษา โรงเรียนศรีธรรมราช () ก่อตั้งเมื่อปี พ.ศ. 2444(ปัจจุบันมีอายุ 117ปี) โดยมิชชันนารีอเมริกันเพรศไบทีเรียน เป็น โรงเรียนในมูลนิธิแห่งสภาคริสตจักรในประเทศไทย อดีตเคยเป็นโรงเรียนชายล้วน ปัจจุบันเป็นสหศึกษาเปิดรับนักเรียนหญิง ชาย ภายใต้การดูแลของสำนักงานคณะกรรมการการศึกษาเอกชน เปิดสอนในระดับก่อนประถมศึกษา ถึง ระดับมัธยมศึกษาตอนปลาย ตั้งอยู่เลขที่ 1/5 ถนนราชดำเนิน ตำบลท่าวัง อำเภอเมืองนครศรีธรรมราช จังหวัดนครศรีธรรมราชประวัติ ประวัติ. โรงเรียนศรีธรรมราชศึกษา ก่อตั้งเมื่อปี พ.ศ. 2444 โดยคณะมิชชันนารีอเมริกันเพรศไบทีเรียนเพื่อเผยแพร่พระกิตติคุณของพระเยซูคริสต์ เมื่อเริ่มแรกได้ใช้ชื่อโรงเรียนว่า "โรงเรียนอเมริกันสกูลฟอร์บอย" หรือ "Americans School for Boys (AMC)" ตั้งอยู่ที่ตำบลคลัง อำเภอเมือง จังหวัดนครศรีธรรมราช (ปัจจุบัน คือ คริสตจักรเบธเลเฮ็ม) ในปี พ.ศ. 2452 โดยมีศาสนาจารย์อาร์ ดับดลิวโพสท์ เป็นครูใหญ่ ต่อมามิสลาริยา เจ คูเปอร์ รับหน้าที่ต่อ ในปี พ.ศ. 2458 ได้มีการย้ายเด็กหญิงซึ่งแต่เดิมได้รับมาเรียนรวมกับเด็กชาย มาตั้งที่ตำบลปากพูน (ปัจจุบัน คือ ตำบลท่าวัง ซึ่งเป็นที่ตั้งของแผนกอนุบาลในปัจจุบัน) โดยใช้ชื่อโรงเรียนว่า "โรงเรียนศึกษากุมารี" โดยมิสมิลเลอร์ เป็นครูใหญ่ และมิสเฮเลนแมกเคกก์ได้รับหน้าที่ต่อมา- พ.ศ. 2461 ศาสนาจารย์เอคเคิ้ลส์ และศาสนาจารย์เอฟ แอล สไนเตอร์ได้ผลัดเปลี่ยนกันจัดการดูแลโรงเรียนอเมริกัน หลังจากนั้นมิซซิส เฮเลน แมกเคกก์ ได้รับหน้าที่ต่อ จนกระทั่งถึงปี พ.ศ. 2473 ครูพลอด ณ นคร ก็ได้รับหน้าที่เป็นครูใหญ่- พ.ศ. 2484 โรงเรียนอเมริกันก็ได้เปลี่ยนชื่อเป็น "โรงเรียนศรีธรรมราชวิทยา" ได้ย้าย นักเรียนมัธยมศึกษามาตั้งในสถานที่ใหม่ คือที่ตำบลปากพูน (โรงเรียนศรีธรรมราชศึกษา แผนกประถมศึกษา - มัธยมศึกษา ในปัจจุบัน) ซึ่งเป็นที่ดินของสมเด็จกรมพระยาดำรงราชานุภาพ ได้ประทานแก่มิชชันนารี ส่วนนักเรียนประถมศึกษายังอยู่ที่เดิมจนกระทั่งอาคารเรียนก่อสร้างเสร็จ จึงได้ย้ายนักเรียนประถมศึกษาไปอยู่ด้วยกัน- พ.ศ. 2498 โรงเรียนศรีธรรมราชวิทยา ได้รับการรับรองวิทยฐานะจากกระทรวง ศึกษาธิการให้เทียบเท่าโรงเรียนรัฐบาล- พ.ศ. 2510 มูลนิธิแห่งสภาคริสตจักรในประเทศไทย ซึ่งเป็นผู้รับมอบกิจการโรงเรียนทั้งสองต่อจากคณะมิชชั่นนารีได้พิจารณารวมโรงเรียนศึกษากุมารีกับโรงเรียนศรีธรรมราชวิทยาเป็น "โรงเรียนศรีธรรมราชศึกษา" จนกระทั่งปัจจุบัน- พ.ศ. 2554 ได้แยกแผนก English Program มาตั้งอยู่ที่ เลขที่ 110/14 ถนนอ้อมค่ายวชิราวุธ หมู่ที่ 5 ตำบลปากพูน อำเภอเมือง จังหวัดนครศรีธรรมราช ซึ่งเดิมเคยเป็นที่ตั้งของ โรงเรียนพาณิชยการคณะพล (เค.ซี.ซี)ข้อมูลทั่วไปข้อมูลทั่วไป. - อักษรย่อ : ศ.ศ. (AMC) - สี :- สีม่วง หมายถึง ความสง่างาม เกียรติยศ - สีเหลือง หมายถึง ความสว่าง ความสดใส ความน่าศรัทธา - สีขาว หมายถึง ความสะอาด บริสุทธิ์ ความซื่อสัตย์ - สีแดง หมายถึง ความกระตือรือร้น มีชีวิตชีวา ความเสียสละ - ต้นไม้ : ยางนา - ปรัชญา : ความยำเกรงพระเจ้า เป็นบ่อเกิดของความรู้ - คำขวัญ : ความรู้ คุณธรรม นำชีวิต - สปิริต : อยู่ให้เขาไว้ใจ ไปให้เขาคิดถึง - เอกลักษณ์ : โรงเรียนส่งเสริมคุณธรรม เป็นผู้นำด้านภาษา เสริมสร้างคุณค่าด้วยกิจกรรม - อัตลักษณ์ระดับปฐมวัย : เด็กรักตนเอง รักผู้อื่น รักสถาบัน รักและหวงแหนภูมิปัญญาท้องถิ่น - อัตลักษณ์ระดับขั้นพื้นฐาน : มารยาทดี มีปัญญา เด่นภาษา ศรัทธาสถาบันระดับการศึกษา ระดับการศึกษา. ปัจจุบันการดำเนินกิจการของโรงเรียนอาศัยแนวทางการบริหารงานที่ได้วางไว้ในสมัยผู้บริหารรุ่นแรก ๆ และมีการปรับเปลี่ยนเพื่อให้ทันสมัยยิ่งขึ้น โดยการจัดการเรียนการสอนเป็น 3 ระดับ คือ ระดับก่อนประถมศึกษา ระดับประถมศึกษา และระดับมัธยมศึกษา ตามหลักสูตรของกระทรวง ศึกษาธิการ โรงเรียนมุ่งอบรมสั่งสอนนักเรียนเพื่อให้บรรลุตามปรัชญาของโรงเรียนที่ว่า "ความยำเกรงพระเจ้าเป็นบ่อเกิดของความรู้" ได้ดำเนินการพัฒนางานด้านต่าง ๆ ให้เหมาะสม สอดคล้องกับ พระราชบัญญัติการศึกษาแห่งชาติ พ.ศ. 2542 และหลักสูตร รวมทั้งส่งเสริมให้นักเรียนได้รับการฝึกทักษะ กระบวนการคิด การจัดการ การเผชิญสถานการณ์ และการประยุกต์ความรู้มาใช้เพื่อป้องกันและแก้ไขปัญหา ได้เรียนรู้จากประสบการณ์จริง ฝึกการปฏิบัติให้ทำได้ คิดเป็น ทำเป็น เกิดการใฝ่รู้อย่างต่อ เนื่องเป็นคนเก่ง คนดี และมีความสุขหลักสูตรหลักสูตร. - ระดับบริบาล (Nursery)- โครงการปกติ (Regular Program : RP) - โครงการจัดการเรียนการสอนหลักสูตรภาษาอังกฤษระดับบริบาล (English Nursery Program : ENP) - โครงการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษ (English Program : EP) - ระดับอนุบาล (Kindergarten)- โครงการปกติ (Regular Program : RP) - โครงการจัดการเรียนการสอนหลักสูตรภาษาอังกฤษระดับอนุบาล (English Kindergarten Program : EKP) - โครงการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษ (English Program : EP) - ระดับประถมศึกษาตอนต้น (Ggrade 1-3)- โครงการปกติ (Regular Program : RP) - โครงการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษ (English Program : EP) - ระดับประถมศึกษาตอนปลาย (Ggrade 4-6)- โครงการปกติ (Regular Program : RP) - โครงการส่งเสริมความเป็นเลิศทางด้านวิทยาศาสตร์ และคณิตศาสตร์ (Science and Mathematics Program : SMP) - โครงการจัดการเรียนการสอนหลักสูตรภาษาอังกฤษแบบเข้มข้น (English Immersion Program : EIP) - โครงการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษ (English Program : EP) - ระดับมัธยมศึกษาตอนต้น (Ggrade 7-9)- โครงการปกติ (Regular Program : RP) - โครงการส่งเสริมความเป็นเลิศทางด้านวิทยาศาสตร์ และคณิตศาสตร์ (Science and Mathematics Program : SMP) - โครงการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษ (English Program : EP) - ระดับมัธยมศึกษาตอนปลาย (Ggrade 10-12)- โครงการปกติ (Regular Program : RP)- แผนการเรียนวิทยาศาสตร์ และคณิตศาสตร์ - แผนการเรียนคณิตศาสตร์ และภาษาอังกฤษ - แผนการเรียนภาษา และสังคม (ภาษาจีน ภาษาเกาหลี และภาษาญี่ปุ่น) - โครงการส่งเสริมความเป็นเลิศทางด้านวิทยาศาสตร์ และคณิตศาสตร์ (Science and Mathematics Program : SMP) - โครงการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษ (English Program : EP)สถานที่ตั้ง สถานที่ตั้ง. โรงเรียนศรีธรรมราชศึกษา เป็นโรงเรียนของมูลนิธิแห่งสภาคริสตจักรในประเทศไทย สหศึกษาเปิดรับนักเรียนหญิง ชาย ภายใต้การดูแลของสำนักงานคณะกรรมการการศึกษาเอกชน เปิดสอนในระดับก่อนประถมศึกษา ถึง ระดับมัธยมศึกษาตอนปลาย รับนักเรียนไปกลับในระดับก่อนประถมศึกษา และนักเรียนประจำในระดับประถมศึกษา และมัธยมศึกษา แบ่งที่ตั้งออกเป็น 3 พื้นที่ ดังนี้- เลขที่ 1/5 ถนนราชดำเนิน ตำบลท่าวัง อำเภอเมืองนครศรีธรรมราช จังหวัดนครศรีธรรมราช- แผนกประถมและมัธยม มีเนื้อที่ 43 ไร่ 2 งาน - แผนกอนุบาล มีเนื้อที่ 10 ไร่ - เลขที่ 110/14 ถนนอ้อมค่ายวชิราวุธ หมู่ที่ 5 ตำบลปากพูน อำเภอเมืองนครศรีธรรมราช จังหวัดนครศรีธรรมราช- แผนก English Program มีเนื้อที่ 25 ไร่ - ถนนบ่อโพธิ์ หมู่ที่ 5 ตำบลปากพูน อำเภอเมืองนครศรีธรรมราช จังหวัดนครศรีธรรมราช- ศูนย์วิทยาศาสตร์ท้องถิ่นนานาชาติ มีเนื้อที่ 40 ไร่ - เลขที่ 25 ถนนราษฎร์บำรุง หมู่ที่ 3 ตำบลท่าข้าม อำเภอพุนพิน จังหวัดสุราษฎร์ธานี- โรงเรียนศรีธรรมราชศึกษา สุราษฎร์ธานี มีเนื้อที่ 3 ไร่ 2 งาน 62 ตารางวา</doc>
