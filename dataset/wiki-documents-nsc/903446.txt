<doc id="903446" url="https://th.wikipedia.org/wiki?curid=903446" title="สเวทซิกซ์ทีน">สเวทซิกซ์ทีน สเวตซิกซ์ทีน () เป็นกลุ่มเด็กสาวของประเทศไทย ก่อตั้งโดยการร่วมมือระหว่างเลิฟอีสและโยชิโมโต้ เอ็นเทอร์เทนเมนท์ (ไทยแลนด์) โดยมีคอนเซปต์ที่แตกต่างจากวงอื่นตรงที่นำเสนอการออกกำลังกายผสมการร้องการเต้นที่สนุกสนาน โดยสมาชิกทุกคนได้ผ่านการคัดเลือกจากโครงการ Asia Star Audition by Yoshimoto & MCIP ในเดือนสิงหาคม พ.ศ. 2559 และช่วงปลายปี พ.ศ. 2560 สเวตซิกซ์ทีนได้เปิดตัวอย่างเป็นทางการในวันที่ 1 ตุลาคม 2560 กับซิงเกิลแรกในเพลง “วิ่ง (Run!)” ซึ่งดัดแปลงมาจากเพลง Yume no Kakera ของ Shōjo Complex () กลุ่มไอดอลสาวจากประเทศอินโดนิเซียซึ่งเป็นศิลปินร่วมค่ายเดียวกัน โดยเปิดตัวด้วยสมาชิกทั้งหมด 13 คน โดยได้บอย โกสิยพงษ์และสุธี แสงเสรีชนมาช่วยโปรดิวซ์เพลง สำหรับชื่อวงสเวตซิกซ์ทีน (Sweat16!) นั้นเกิดจากการนำคำสองคำมารวมกัน โดยคำว่า sweat จากภาษาอังกฤษซึ่งแปลว่าเหงื่อ รวมกับตัวเลข 16 ซึ่งคือตัวแทนอายุของผู้หญิงที่เปลี่ยนผ่านจากเด็กสาวสู่วัยรุ่นเต็มตัว เมื่อนำทั้งสองมารวมกันจึงหมายความได้ว่า หยาดเหงื่อของวัยรุ่นที่พยายามวิ่งตามความฝันประวัติพ.ศ. 2559: การออดิชั่นโครงการ Asia Star Audition 2016 ประวัติ. พ.ศ. 2559: การออดิชั่นโครงการ Asia Star Audition 2016. เมื่อช่วงเดือนสิงหาคม พ.ศ. 2559 บริษัท MCIP Holdings, Yoshimoto Creative Agency และ Yoshimoto Entertainment Thailand ได้จัดโครงการ Asia Star Audition เป็นโครงการค้นหากลุ่มไอดอลเด็กสาวหน้าใหม่ในประเทศไทย โดยก่อนหน้านี้โครงการดังกล่าวได้เคยจัดขึ้นที่ประเทศอินโดนีเซีย และได้เปิดตัววง Shōjo Complex ซึ่งนับเป็นกลุ่มไอดอลเด็กสาวที่ประสบความสำเร็จพ.ศ. 2560: เปิดตัวอย่างเป็นทางการกับซิงเกิล "วิ่ง" พ.ศ. 2560: เปิดตัวอย่างเป็นทางการกับซิงเกิล "วิ่ง". ช่วงเดือนเมษายน 2560 ทาง Yoshimoto Entertainment Thailand ได้เปิดตัววงครั้งแรกผ่านสื่อมวลชนในงาน Cat T-Shirt 3 ของ Cat Radio โดยในขณะนั้นวงยังไม่มีชื่อเรียกอย่างเป็นทางการ พร้อมร้องเพลงคัฟเวอร์ "Yume no Kakera" ของวง Shōjo Complex เป็นครั้งแรก และในการปรากฏตัวครั้งต่อมา ณ งาน Thailand Comic Con 2017 วงก็ได้ถูกใช้ชื่อเรียกว่า Yoshimoto Idol Group และช่วงเดือนมิถุนายน 2560 ทางต้นสังกัดได้ประกาศว่า Yoshimoto Entertainment Thailand และ LOVEiS+ จะร่วมกันผลิตกลุ่มไอดอลเด็กสาวโดยใช้ชื่อวงอย่างเป็นทางการว่า “สเวตซิกซ์ทีน (Sweat16!)” เดือนสิงหาคม 2560 ก่อนถึงเดือนเปิดตัวอย่างเป็นทางการสเวตซิกซ์ทีนได้ออกประชาสัมพันธ์คอนเสิร์ต NMB48 Asia Tour 2017 ร่วมกับวงไอดอล NMB48 ซึ่งเป็นวงพี่สาวและศิลปินร่วมค่ายเดียวกันในเครือโยชิโมโต้ ซึ่งจากการประชาสัมพันธ์ดังกล่าวทำให้วงเป็นที่รู้จักมากขึ้น ต่อมาในวันที่ 1 ตุลาคม 2560 สเวตซิกซ์ทีน ได้เปิดตัวพร้อมกับซิงเกิลแรกในเพลง "วิ่ง (Run!)" และคัฟเวอร์จากวง Shōjo Complex ในเพลง "Merenge no Koi Kokoro", "Kokoro Korokoro Koi Moyō" พร้อมเพลงไทยที่แต่งขึ้นมาใหม่ เพลง "ความทรงจำที่สวยงาม (Beautiful Memories)" โดยได้จัดงานเปิดตัวในลักษณะงานแข่งกีฬาสีที่ CU Sport Complex จุฬาลงกรณ์มหาวิทยาลัย โดยทั้งเพลง "วิ่ง" และ "ความทรงจำที่สวยงาม" นั้นได้บอย โกสิยพงษ์มาแต่งเนื้อร้องภาษาไทย วันที่ 11 พฤศจิกายน 2560 ได้มีการจัดคอนเสิร์ต Sweat16! Tokyo Connection 2017 ในวาระครบรอบความสัมพันธ์ทางการทูต 130 ปี ไทย-ญี่ปุ่น โดยมีศิลปินรับเชิญจากญี่ปุ่น 3 ศิลปินคือ , MAMMOSTAR และ พร้อมร้องเพลงคัฟเวอร์พิเศษ "" จากวง NMB48 และในวันที่ 18 พฤศจิกายน 2560 สเวต ซิกซ์ทีนได้รับเชิญพิเศษขึ้นร้องเพลงเปิดคอนเสิร์ตให้กับนภ พรชำนิในคอนเสิร์ต The Story of Nop Ponchamni พร้อมกับร้องคัฟเวอร์เพลง "ผ้าเช็ดหน้า" ของวงไทรอัมพ์ส คิงดอมอีกด้วย วันที่ 10 ธันวาคม 2560 สเวตซิกซ์ทีนได้ร่วมงาน Thailand Comic Con 2017 ที่เดอะมอลล์ บางกะปิ พร้อมแสดงสดคัฟเวอร์เพลง "Hajimari No Hikari" จากวง Shōjo Complex เป็นครั้งแรก วันที่ 22 ธันวาคม 2560 ได้เปิดตัวซิงเกิลที่สองพร้อมมิวสิควีดีโอ ในชื่อเพลง "มุ้งมิ้ง" ซึ่งดัดแปลงมาจากเพลง "Kokoro KoroKoro Koi Mouyo" ของ Shojo Complex เนื้อเพลงภาษาไทยแต่งโดย บอย ตรัย ภูมิรัตน และเพลงได้นำมาแสดงสดครั้งแรกในงาน COSCOM : Christmas 2017 ณ มหาวิทยาลัยสวนดุสิตพ.ศ. 2561: ซิงเกิลที่สอง "มุ้งมิ้ง" และซิงเกิลพิเศษ "ความทรงจำที่สวยงาม" พ.ศ. 2561: ซิงเกิลที่สอง "มุ้งมิ้ง" และซิงเกิลพิเศษ "ความทรงจำที่สวยงาม". วันที่ 27 มกราคม 2561 สเวทซิกซ์ทีนได้แสดงในงาน Japan Expo Thailand 2018 พร้อมทั้งประกาศกัปตันของวง ซึ่งมาจากการเลือกตั้งภายในวง และคนที่ได้รับเลือกนั้นคือ แอ๊นท์ วันที่ 4 กุมภาพันธ์ 2561 สเวทซิกซ์ทีนได้รับเชิญแสดงก่อนเริ่มคอนเสิร์ต BOYdKO50th #1 RHYTHM & BOYd THE CONCERT โดยบอย โกสิยพงษ์ ในงานสเวทซิกซ์ทีนยังได้แสดงกับวงมีน ศิลปินร่วมค่ายเลิฟอีสอีกด้วย ในช่วงเดือนกุมภาพันธ์ สเวทซิกซ์ทีนได้เริ่มโปรโมตเพลง "มุ้งมิ้ง" ตามสื่อต่างๆ อย่างเป็นทางการ พร้อมกันนี้ยังเป็นครั้งแรกที่แสดงสดทางโทรทัศน์ อาทิเช่น รายการสนามข่าวบันเทิง ทางช่อง 7 รายการข่าวเวิร์คพอยท์ ช่วงห้องข่าวบันเทิง ทางช่องเวิร์คพอยท์ทีวี และรายการเรื่องเล่าเช้านี้ ทางช่อง 3 นอกจากนี้ยังไปโปรโมทตามสำนักข่าว และสื่อออนไลน์ต่างๆ อีกด้วย และในเดือนเดียวกันยังมีจัดงานพบปะกับแฟนคลับ ในงาน Sweet with Sweat16! in animate Bangkok ซึ่งจัดขึ้นฉลองครบรอบการเปิดร้าน 2 ปี อีกด้วย เดือนมีนาคม สเวทซิกซ์ทีนมีกิจกรรม Lost & Found with Sweat16! ที่ศูนย์การค้า I'm Park Chula และยังเป็นแขกรับเชิญพิเศษในคอนเสิร์ต The Truth in Room39 Concert ของวง Room396 และในเดือนเดียวกันพวกเธอทั้งวงยังติดออดิชั่นรอบแรกของวง Yoshimotozaka46 โดยจะมีการคัดเลือกสมาชิกหลักต่อไป เดือนเมษายน มีการจัดงาน SWEAT16! First Fan Meet "Thank You Party" โดยเป็นงานพบปะแฟนคลับและขอบคุณแฟนคลับที่สนับสนุนวงมาตลอด ในงานมีการแสดง และกิจกรรมพิเศษร่วมกับแฟนคลับ นอกจากนี้สเวทซิกซ์ทีนยังมีโอกาสเข้าร่วมงาน Okinawa International Movie Festival 2018 (OIMF) พร้อมทั้งเดินพรมแดง และทำการแสดงอีกด้วย ในเดือนพฤษภาคมได้เข้าร่วมคอนเสิร์ต THE ONE CONCERT : 1035 กระบวนท่าจำ ร่วมศิลปินดังมากมาย เช่น มอส ปฏิภาณ, โต๋ ศักดิ์สิทธิ์ เป็นต้น อีกทั้งวันที่ 9 พฤษภาคม ยังเปิดตัวมิวสิควีดีโอซิงเกิลพิเศษ "ความทรงจำที่สวยงาม" อีกด้วย และยังมีการประกาศออดิชั่นรอบสอง Yoshimotozaka46 สมาชิกที่ผ่านรอบนี้มีทั้งหมด 5 คน ได้แก่ แอนท์ เฟรม พราวด์ ม่านมุก และมิวสิคสมาชิกผลงานเพลงซิงเกิลผลงานการแสดงมิวสิกวีดีโอรายการโทรทัศน์ผลงานการแสดง. รายการโทรทัศน์. - Kidnapping รักพาเธอ เจอเจแปน ช่องจีเอ็มเอ็ม 25 (2560) - ศึกเมนูพิชิตใจ ช่อง 3 (2560)รายการทางอินเทอร์เน็ตรายการทางอินเทอร์เน็ต. - Go Sweat! ทางยูทูปและไลน์ทีวี (2560-ปัจจุบัน) - First EXam ทางยูทูปและไลน์ทีวี (2560) - SWEAT16! STORIES ทางยูทูป (2561-ปัจจุบัน)รายการสดทางอินเทอร์เน็ตรายการสดทางอินเทอร์เน็ต. - Joox Fan Space ช่อง Sweat16! (2561) - Twitch.tv ช่อง Sweat16! และสมาชิกทุกคน (2561)กิจกรรม และการแสดงคอนเสิร์ตกิจกรรมหลักของวงกิจกรรม และการแสดงคอนเสิร์ต. กิจกรรมหลักของวง. - Sweat16! Sports Day (2560) - Sweat16! Tokyo Connection 2017 (2560) - Sweet with Sweat16! in animate Bangkok (2561) - Lost & Found with Sweat16! (2561) - Sweat16! First Fan Meet "Thank You Party" (2561) - Sweat16! The Kawaiian Stage (8 มิถุนายน 2561)แขกรับเชิญพิเศษแขกรับเชิญพิเศษ. - CAT EXPO 4 โดย แคท เรดิโอ (2560) - The Story of Nop Ponchamni โดย นภ พรชำนิ (2560) - BOYdKO50th #1 RHYTHM & BOYd THE CONCERT โดย บอย โกสิยพงษ์ (2561) - The Truth in Room39 Concert โดย Room39 (2561) - THE ONE CONCERT : 1035 กระบวนท่าจำ โดย 103.5 เอฟเอ็ม วัน (2561)</doc>
