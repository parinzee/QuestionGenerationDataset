<doc id="388565" url="https://th.wikipedia.org/wiki?curid=388565" title="ผ่องศรี ธาราภูมิ">ผ่องศรี ธาราภูมิ ผ่องศรี ธาราภูมิ กรรมการบริหารพรรคประชาธิปัตย์ อดีตสมาชิกสภาผู้แทนราษฎรจังหวัดลพบุรี เป็นพี่น้องกับนายนิพนธ์ ธาราภูมิ อดีต สส.พรรคประชาธิปัตย์ และ นางดรุณี รุ่งศรีทอง อดีตสมาชิกสภาเทศบาลเมืองลพบุรี 3 สมัยประวัติการศึกษา ประวัติการศึกษา. ผ่องศรี ธาราภูมิ สำเร็จการศึกษาชั้นประถมศึกษาจากโรงเรียนวินิตศึกษาฯ อ.เมือง จ.ลพบุรี ชั้นมัธยมศึกษาจากโรงเรียนเขมะสิริอนุสรณ์ กรุงเทพมหานคร สำเร็จปริญญาตรีวิทยาศาสตร์บัณฑิต (วท.บ.)ศึกษาศาสตร์–เกษตร จากมหาวิทยาลัยเกษตรศาสตร์ (KU.37) และปริญญาโท วิทยาศาสตร์มหาบัณฑิต (วท.ม.) เกษตรศาสตร์ (โรคพืช) จากมหาวิทยาลัยเกษตรศาสตร์ประวัติการทำงาน ประวัติการทำงาน. ก่อนเข้าสู่วงการเมือง ผ่องศรี ธาราภูมิ รับราชการครูสังกัดกรมสามัญศึกษา จังหวัดลพบุรี ได้รับรางวัลครูดีเด่นหลายครั้งก่อนจะลาออกจากราชการเมื่อ พ.ศ. 2539 เพื่อทำงานการเมืองกับพรรคประชาธิปัตย์ ได้รับเลือกตั้งเป็นสมาชิกสภาผู้แทนราษฎร จังหวัดลพบุรี พ.ศ. 2550 ต่อมาในการเลือกตั้ง ปี พ.ศ. 2554 ผ่องศรีพ่ายให้กับพิชัย เกียรติวินัยสกุลจากพรรคเพื่อไทย เมื่อวันที่ 6 สิงหาคม พ.ศ. 2554 ในการประชุมใหญ่วิสามัญเพื่อเลือกตั้งกรรมการบริหารพรรคชุดใหม่ของพรรคประชาธิปัตย์ ผ่องศรี ธาราภูมิได้รับเลือกตั้งให้ดำรงตำแหน่งกรรมการบริหารพรรค ต่อมาในปลายปี พ.ศ. 2556 เธอได้รับเลือกจากที่ประชุมใหญ่ของพรรค ให้ดำรงตำแหน่งนายทะเบียนพรรคประชาธิปัตย์รางวัลที่ได้รับรางวัลที่ได้รับ. - ครูเกษตรดีเด่นจังหวัดลพบุรี ปี พ.ศ. 2531 - ครูเกษตรดีเด่น เขตการศึกษา 6 ปี พ.ศ. 2532 - ข้าราชการครูดีเด่น โรงเรียนพิบูลวิทยาลัย ปีพ.ศ. 2536,2537 และ 2538 - ครูคุรุสภาดีเด่น กรมสามัญศึกษา จังหวัดลพบุรี ปี พ.ศ. 2539เครื่องราชอิสริยาภรณ์เครื่องราชอิสริยาภรณ์. - ประถมาภรณ์ช้างเผือก (ป.ช.) - ประถมาภรณ์มงกุฏไทย (ป.ม.) - พ.ศ. 2551 - ทวีติยาภรณ์ช้างเผือก (ท.ช.)</doc>
