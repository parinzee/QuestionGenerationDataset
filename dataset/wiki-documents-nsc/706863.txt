<doc id="706863" url="https://th.wikipedia.org/wiki?curid=706863" title="พรรคแรงงาน (พ.ศ. 2536)">พรรคแรงงาน (พ.ศ. 2536) พรรคแรงงาน (พ.ศ. 2536) (Labor Party ภาษาอินโดนีเซีย: Partai Buruh) เป็นพรรคการเมืองในอินโดนีเซีย มีจุดกำเนิดจากองค์กรแรงงานรุ่งเรืองแห่งอินโดนีเซีย ซึ่งใน พ.ศ. 2536 เป็นพรรคที่อยู่เบื้องหลังพรรคประชาธิปไตยอินโดนีเซีย ต่อมาเมื่อพรรคประชาธิปไตยอินโดนีเซียเกิดความแตกแยกใน พ.ศ. 2539 ภายใต้แรงกดดันในยุคระเบียบใหม่โดยแยกเป็นกลุ่มของเมกาวตี ซูการ์โนปุตรี และกลุ่มที่รัฐบาลสนับสนุน องค์กรแรงงานนี้ได้สนับสนุนกลุ่มของเมกาวตี หลังจากหมดยุคของซูฮาร์โต กลุ่มของเมกาวตี ซูการ์โนปุตรีกับกลุ่มขององค์กรแรงงานได้ตั้งพรรคประชาธิปไตยอินโดนีเซีย-การต่อสู้ ต่อมาใน พ.ศ. 2544 องค์กรแรงงานได้แยกมาตั้งพรรคของตนเองคือพรรคแรงงานประชาธิปไตยสังคมนิยม พรรคนี้เข้าร่วมในการเลือกตั้ง พ.ศ. 2547 แต่ได้คะแนนเพียง 0.6% และไม่ได้รับเลือกตั้ง พรรคนี้จึงเปลี่ยนชื่อเป็นพรรคแรงงาน พรรคนี้เข้าร่วมในการเลือกตั้ง พ.ศ. 2552 แต่ได้คะแนนเสียงเพียง 0.25% และไม่ได้รับเลือกตั้ง</doc>
