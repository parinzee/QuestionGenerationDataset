<doc id="200993" url="https://th.wikipedia.org/wiki?curid=200993" title="ไลโอเน็ต บัน">ไลโอเน็ต บัน ไลโอเน็ต บัน (Lionet Ban, 子獅子星座の蛮, Raionetto no Ban?) ตัวละครในเรื่องเซนต์เซย่า เป็นหนึ่งในบรรดาบรอนซ์เซนต์ที่พ่ายแพ้ในศึกกาแล็คเซี่ยน วอร์สบทบาท บทบาท. ไลโอเน็ต บัน อาจเรียกได้ว่าเป็นตัวละครที่มีบทบาทน้อยที่สุดในเรื่องนี้เลยก็ว่าได้ จนแทบจะไม่มีบทพูดเสียด้วยซ้ำ ทั้ง ๆ ที่บันปรากฏตัวเป็นเซนต์คนแรกในเรื่องด้วย (ในอะนิเมะ บันกำลังต่อสู้ในศึกกาแล็คเซี่ยนวอรส์กับยูนิคอร์น จาบุ และโดนจาบุใช้เขาพุ่งชนที่ท้อง) ในฉบับมังงะ บันพ่ายแพ้แก่จาบุในรอบแรก โดยที่ผู้อ่านไม่ได้เห็นฉากการต่อสู้ของทั้งคู่เลย ในฉบับมังงะ มาซามิ คุรุมาดะผู้สร้างสรรค์การ์ตูนเรื่องนี้ได้ให้มุขตลกแก่บันว่า "ฮ่าฮ่าฮ่า ได้พูดแล้ว" ในขณะที่บันใช้ฆ่าไม้ตาย ไลโอเน็ต บอมเบอร์ ใส่แก่บรรดาพลทหารที่เข้ามาคุกคามคุณหนูคิโด ซาโอริ ที่นอนสลบอยู่หน้าปราสาทแกะขาว ในศึก 12 ปราสาท หลังจากนั้น ไลโอเน็ต บัน ก็มีบทบาทเฉกเช่นบรอนซ์เซนต์คนอื่น ๆ อีก 4 คนที่เหลือที่พ่ายแพ้ในศึกกาแล็คเซี่ยน วอรส์คล็อธ คล็อธ. คล็อธของบันเป็นรูปสิงโตเล็ก หรือ ลูกสิงโต</doc>
