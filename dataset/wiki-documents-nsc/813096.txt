<doc id="813096" url="https://th.wikipedia.org/wiki?curid=813096" title="สุรพงษ์ สุวรรณอัตถ์">สุรพงษ์ สุวรรณอัตถ์ พลเอก พลเรือเอก พลอากาศเอก สุรพงษ์ สุวรรณอัตถ์ (ชื่อเล่น : ปุย , บิ๊กปุย; เกิด 28 ธันวาคม พ.ศ. 2499) ผู้บัญชาการทหารสูงสุด ราชองครักษ์เวร กรรมการในคณะกรรมการบริหารการพัฒนาระเบียงเศรษฐกิจพิเศษภาคตะวันออก ตุลาการศาลทหารสูงสุด ประธานกรรมการบริษัททีโอที อดีตสมาชิกคณะรักษาความสงบแห่งชาติ นายทหารพิเศษ ประจำกรมนักเรียนนายเรือรักษาพระองค์ โรงเรียนนายเรือ และประจำกรมนักเรียนนายเรืออากาศรักษาพระองค์ โรงเรียนนายเรืออากาศนวมินทกษัตริยาธิราช สมาชิกสภานิติบัญญัติแห่งชาติ กรรมการในคณะกรรมการเพื่อเตรียมการเพื่อสร้างความสามัคคีปรองดอง รัฐบาล พลเอก ประยุทธ์ จันทร์โอชา กรรมการ ในคณะกรรมการจัดกิจกรรมเฉลิมฉลองครบรอบ 100 ปี การประกาศใช้ธงไตรรงค์เป็นธงชาติไทย ตามคำสั่งนายกรัฐมนตรีที่ 210/2559 และอดีตเสนาธิการทหารประวัติ ประวัติ. พลเอก สุรพงษ์เกิดเมื่อวันที่ 28 ธันวาคม พ.ศ. 2499 มีชื่อเล่นว่า ปุย บรรดาสื่อมวลชนสายทหารจึงเรียกท่านว่า บิ๊กปุย พลเอกสุรพงษ์ จบการศึกษาจาก โรงเรียนเตรียมทหาร รุ่น 15 โรงเรียนนายร้อยพระจุลจอมเกล้า รุ่น 26 รุ่นเดียวกับพลเอก สมหมาย เกาฏีระ สมาชิกสภานิติบัญญัติแห่งชาติและอดีตผู้บัญชาการทหารสูงสุด ปริญญาตรี วิทยาศาสตรบัณฑิต สาขาฟิสิกส์ วิทยาลัยการทหารเวอร์จิเนีย สหรัฐอเมริกา ได้รับรางวัลดีเด่น "ไอเซ่นฮาวน์" ปริญญาโท วิทยาศาสตรมหาบัณฑิต สาขาฟิสิกส์ มหาวิทยาลัยเวอร์จิเนีย สหรัฐอเมริกา หลักสูตรหลักประจำ ชุดที่ 68 โรงเรียนเสนาธิการทหารบก, หลักสูตรเสนาธิการทหารบก และหลักสูตรปริญญาโทด้านการทหาร โรงเรียนเสนาธิการทหารบก สหรัฐอเมริกา เคยดำรงตำแหน่งสำคัญทางทหาร เช่น ผู้ช่วยทูตฝ่ายทหารบก ประจำสถานเอกอัครราชทูตไทย ณ กรุงวอชิงตัน ดีซี สหรัฐอเมริกา, เจ้ากรมข่าวทหาร, เจ้ากรมยุทธการทหาร, รองเสนาธิการทหาร เสนาธิการทหาร และเป็นผู้บัญชาการทหารสูงสุดรับราชการ รับราชการ. พลเอก สุรพงษ์เริ่มรับราชการและได้รับพระราชทานยศร้อยตรีเมื่อ พ.ศ. 2522 หลังจากนั้นจึงได้รับโปรดเกล้า ฯ ให้ดำรงตำแหน่งสำคัญหลายตำแหน่ง จนกระทั่งวันที่ 28 สิงหาคม พ.ศ. 2558 พลเอกสุรพงษ์ในตำแหน่งรองเสนาธิการทหารได้รับโปรดเกล้า ฯ ให้ดำรงตำแหน่งเสนาธิการทหารสืบต่อจาก พลเอกสมหมาย เกาฏีระ เสนาธิการทหารที่ได้รับโปรดเกล้า ฯ ให้ดำรงตำแหน่งผู้บัญชาการทหารสูงสุด ต่อมาในวันที่ 9 กันยายน พ.ศ. 2559 พลเอกสุรพงษ์ได้รับโปรดเกล้า ฯ ให้ดำรงตำแหน่งผู้บัญชาการทหารสูงสุดสืบต่อจากพลเอกสมหมายที่เกษียณอายุราชการตำแหน่งและหน้าที่พิเศษตำแหน่งและหน้าที่พิเศษ. - 31 กรกฎาคม พ.ศ. 2557 - สมาชิกสภานิติบัญญัติแห่งชาติ - 15 มีนาคม พ.ศ. 2559 - ตุลาการศาลทหารสูงสุด - 29 สิงหาคม พ.ศ. 2559 - นายทหารพิเศษประจำกรมทหารราบที่ ๒๑ รักษาพระองค์ - 10 มกราคม พ.ศ. 2560 - นายทหารพิเศษประจำ โรงเรียนนายเรือ และ โรงเรียนนายเรืออากาศนวมินทกษัตริยาธิราชเครื่องราชอิสริยาภรณ์ เครื่องราชอิสริยาภรณ์.</doc>
