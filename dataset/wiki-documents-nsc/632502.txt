<doc id="632502" url="https://th.wikipedia.org/wiki?curid=632502" title="สรรพสินค้าเซ็นทรัล">สรรพสินค้าเซ็นทรัล บริษัท สรรพสินค้าเซ็นทรัล จำกัด () หรือ ห้างสรรพสินค้าเซ็นทรัล เป็นห้างสรรพสินค้าเก่าแก่แห่งหนึ่งของประเทศไทย ก่อตั้งโดย เตียง จิราธิวัฒน์ เริ่มดำเนินการเมื่อปี พ.ศ. 2490 ด้วยการเป็นร้านขายของชำเล็กๆ ก่อนที่สัมฤทธิ์ บุตรชาย จะเริ่มดำเนินการห้างสรรพสินค้าเซ็นทรัล สาขาแรกเมื่อ พ.ศ. 2499 ที่ย่านวังบูรพา และกลายมาเป็นห้างสรรพสินค้าชั้นนำของไทยในปัจจุบันประวัติ ประวัติ. ห้างสรรพสินค้าเซ็นทรัล เกิดขึ้นจากการขยายกิจการร้านขายของชำเล็กๆ ของ นี่เจียง แซ่เจ็ง หรือ เตียง จิราธิวัฒน์ ชายหนุ่มที่เดินทางมาจากสาธารณรัฐประชาชนจีนเพื่อมาตั้งรกรากในไทยพร้อมกับ หวาน แซ่เจ็ง ผู้เป็นภรรยาและ ฮกเส่ง แซ่เจ็ง หรือ สัมฤทธิ์ จิราธิวัฒน์ บุตรชาย โดยเริ่มแรกเตียงเปิดร้านขายกาแฟ และร้านขายของชำเล็กๆ ที่ย่านบางมด ก่อนจะขยายมาเป็นร้านขนาดใหญ่ที่มีชื่อว่า เข่งเซ่งหลี ที่ย่านบางขุนเทียน โดยเป็นร้านกาแฟ ร้านอาหาร ร้านของใช้ ร้านตัดเสื้อ ร้านตัดผม และที่อยู่อาศัยไว้ในหนึ่งเดียว จากความคิดนี้ทำให้ ฮกเส่ง อยากขยายกิจการของครอบครัวของตัวเองให้กว้างมากขึ้น โดยเริ่มจากการรับหนังสือมาขายต่อ จนกระทั่งสามารถเปิดร้านหนังสือที่ย่านสี่พระยาได้ด้วยเงินทุน 2,000 บาท ก่อนที่จะมาทำห้างสรรพสินค้าครบวงจรเป็นแห่งแรกในประเทศไทย ห้างสรรพสินค้าเซ็นทรัลในเริ่มแรก นี่เจียงมีความคิดที่จะใช้ชื่อว่า "ตงเอียง" ซึ่งมีความหมายว่า "กลาง" ในภาษาจีน โดยสื่อความหมายว่าสถานที่แห่งนี้จะกลายเป็นศูนย์กลางแห่งสินค้าและบริการ แต่แล้วฮกเส่งผู้เป็นลูกชาย กลับอยากใช้ชื่อว่า "เซ็นทรัล" ที่มีความหมายว่า "ที่เป็นใจกลาง ที่เป็นศูนย์กลาง" มากกว่า ต่อมา ฮกเส่ง ก็สามารถเปิดห้างสรรพสินค้าเซ็นทรัลสาขาแรกได้เป็นผลสำเร็จที่วังบูรพา ก่อนจะขยายกิจการของครอบครัวด้วยการพัฒนาเป็นห้างสรรพสินค้า และศูนย์การค้าขนาดใหญ่และทันสมัยของประเทศไทยสาขาเซ็นทรัล สาขาเซ็นทรัล. เรียงตามวันที่เริ่มเปิดดำเนินการกรุงเทพมหานครและปริมณฑลภูมิภาคต่างประเทศสาขาที่ปิดกิจการ</doc>
