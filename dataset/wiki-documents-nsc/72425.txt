<doc id="72425" url="https://th.wikipedia.org/wiki?curid=72425" title="วินโดวส์ไลฟ์ สเปซเซส">วินโดวส์ไลฟ์ สเปซเซส วินโดวส์ไลฟ์ สเปซเซส (Windows Live Spaces) เป็นเว็บไซต์ในลักษณะเครือข่ายสังคมออนไลน์ พัฒนาโดยไมโครซอฟท์ โดยเริ่มต้นขึ้นในต้นเดือนธันวาคม พ.ศ. 2547 ในชื่อ เอ็มเอสเอ็น สเปซเซส โดยมีเป้าหมายให้บริการผู้ใช้สามารถติดต่อกับผู้ใช้อื่นๆด้วยกันได้ โดยการเขียนบล็อก อัปโหลดภาพถ่าย และสร้างรายการที่ตัวเองสนใจ ซึ่งทำให้วินโดวส์ไลฟ์ สเปชเป็นหนึ่งในคู่แข่งของ MySpace ในวันที่ 24 มกราคม พ.ศ. 2550 วินโดวส์ไลฟ์ สเปซเซส ได้เพิ่มการแสดงผลภาษาไทย เนื่องจากว่าประเทศไทยเป็นหนึ่งในชุมชนเอ็มเอสเอ็นที่เข้มแข็ง โดยก่อนหน้าที่จะเพิ่มการแสดงผลภาษาไทยนั้น ประเทศไทยมีสเปซที่ใช้งานอยู่อย่างต่อเนื่อง 1.7 ล้านสเปซ ซึ่งถือว่าเป็นประเทศที่มีสเปซมากที่สุดในภูมิภาคเอเซียตะวันออกเฉียงใต้เกร็ดเกร็ด. - วินโดวส์ไลฟ์ สเปซเซส เป็นชุมชมบล็อกที่เติบโตเร็วที่สุดในโลก โดยมีผู้เยี่ยมชมประมาณ 100 ล้านผู้ใช้ไม่ซ้ำกันต่อเดือนในช่วงเดือนพฤษภาคม พ.ศ. 2549</doc>
