<doc id="320235" url="https://th.wikipedia.org/wiki?curid=320235" title="ทอมัส โรเบิร์ต มาลธัส">ทอมัส โรเบิร์ต มาลธัส เรเวอเรนด์ทอมัส โรเบิร์ต มาลธัส' (; 13 กุมภาพันธ์ ค.ศ. 1766 - 23 ธันวาคม ค.ศ. 1834) ทอมัส โรเบิร์ต มาลธัสเป็นนักวิชาการคนสำคัญชาวอังกฤษที่มีอิทธิพลต่อเศรษฐศาสตร์การเมืองและประชากรศาสตร์ มาลธัสเป็นผู้เผยแพร่ทฤษฎีเศรษฐศาสตร์ “เศรษฐศาสตร์การเช่า” มาลธัสมีชื่อเสียงเป็นอันมากจากทฤษฎีที่เกี่ยวกับการลดหรือการเพิ่มจำนวนประชากรที่มาจากสาเหตุต่างๆ “An Essay on the Principle of Population” () ที่พิมพ์เป็นครั้งที่ 6 ระหว่างปี ค.ศ. 1798 ถึงปี ค.ศ. 1826 ตั้งข้อสังเกตว่าจำนวนประชากรจะได้รับการควบคุมเป็นช่วงๆ ด้วยความอดอยาก, โรคระบาด และการเสียชีวิตโดยประชากรเป็นจำนวนมาก มาลธัสค้านกับคตินิยมในยุโรปในคริสต์ศตวรรษที่ 18 ที่มีมองเห็นว่าสังคมนั้นกำลังอยู่ในระหว่างการปรับปรุงให้ดีขึ้น และเป็นสิ่งที่ทำให้สมบูรณ์แบบได้ เช่นวิลเลียม กอดวิน และ มาร์ควิสเดอคองดอร์เซต์ผู้มีความเชื่อมั่นในโอกาสของการปรับปรุงตัวของสังคมอันไม่มีขอบเขต หรือในความคิดที่ซับซ้อนขึ้นไปอีกของฌอง-ฌาค รุสโซที่มีความเชื่อในคุณธรรมของมนุษย์และเสรีภาพของประชาชนที่จำกัดอยู่ก็แต่โดยข้อตกลงสัญญาประชาคมในรูปแบบของกษัตริย์ของปวงชน</doc>
