<doc id="579781" url="https://th.wikipedia.org/wiki?curid=579781" title="โรงเรียนผดุงกิจวิทยา">โรงเรียนผดุงกิจวิทยา โรงเรียนผดุงกิจวิทยา เดิมชื่อ "เผยจือกงเซี๊ยะ" () เป็นโรงเรียนสอนภาษาไทย-จีน ตั้งอยู่ที่ แขวงคลองสาน เขตธนบุรี กรุงเทพมหานคร โดยผู้ขออนุญาตจัดตั้งโรงเรียนคือ นายเอี้ยวคุณ แซ่อึ้ง ตามใบอนุญาตเลขที่ 104 /2490 ลงวันที่ ๒๕ ธันวาคม พ.ศ. 2490 มีนายบุ่งห่าง แซ่ลิ้ม เป็นผู้จัดการคนแรก และนายใสสด รักกุศล เป็นครูใหญ่คนแรกของโรงเรียน ดำเนินการจัดการเรียนการสอนโดยมีวัตถุประสงค์เพื่อให้เป็นแหล่งศึกษาของบุตรหลานชาวไทยเชื้อสายจีนและบุคคลทั่วไปที่อยู่ในย่านนั้น ต่อมาในปี พ.ศ. 2495 ได้รับอนุญาตให้เปลี่ยนชื่อโรงเรียนจาก เผยจือกงเซี๊ยะ เป็น ผดุงกิจวิทยาจัดการเรียนการสอนตามหลักสูตรกระทรวงศึกษาธิการและจัดสอนภาษาจีนเป็นวิชาเพิ่มเติม ตั้งแต่ระดับชั้นประถมปีที่ 1 ถึงชั้นมัธยมศึกษาปีที่ 3 ปี พ.ศ. 2537 ได้ย้ายโรงเรียนจากแขวงคลองสานมาอยู่ที่อาคารเลขที่ 96/1 หมู่ 10 ถนนเพชรเกษม แขวงบางด้วน เขตภาษีเจริญ กรุงเทพมหานคร ซึ่งเป็นที่ตั้งของสมาคมมิตรภาพบางแคจนถึงปัจจุบัน โดยมีคณะกรรมการบริหารสมาคมศิษย์เก่าผดุงกิจวิทยาที่ได้รับการเลือกตั้งผลัดเปลี่ยนกันเข้ามาบริหารสถานศึกษาวาระละ 2 ปี ปัจจุบันเป็นวาระการบริหารสถานศึกษาของ นางสกุลทิพย์ ทิพย์บันลือ นายกสมาคมศิษย์เก่าผดุงกิจวิทยาและคณะ สมัยที่ 15-16 มีนางขนิษฐา แนวนาค เป็นผู้อำนวยการโรงเรียนที่ตั้งโรงเรียนในปัจจุบัน ที่ตั้งโรงเรียนในปัจจุบัน. โรงเรียนผดุงกิจวิทยาปัจจุบันตั้งอยู่ที่อาคารเลขที่ 50 ถนนพุทธมณฑลสาย 1 (หรือเดิมเลขที่ 96/1 หมู่ 10 ถนนเพชรเกษม ซอย 58 ) แขวงบางด้วน เขตภาษีเจริญ กรุงเทพมหานคร 10160 ) บนเนื้อที่ 2 ไร่ 85 ตารางวา เปิดสอนตั้งแต่ระดับชั้นอนุบาลปีที่ 1 ถึงระดับชั้นมัธยมศึกษาปีที่ 3 จัดสอนตามหลักสูตรกระทรวงศึกษาธิการ รวมถึงเป็นที่ตั้งของสมาคมมิตรภาพบางแคข้อมูลทั่วไปข้อมูลทั่วไป. - ประเภทโรงเรียน : สามัญศึกษา - รับสมัครนักเรียนตั้งแต่ชั้นอนุบาลปีที่ 1 จนถึงชั้นมัธยมศึกษาปีที่ 3 - อักษรย่อโรงเรียน : ผ. ก. - ปักด้วยไหมสีแดง แสดงถึงความเจริญรุ่งเรือง - สัญลักษณ์ตราโรงเรียน : พวงมาลัยเรือเดินสมุทร รองรับด้วยรวงข้าว หมายถึง การเดินทางอย่างมีเป้าหมายสู่ความเจริญงอกงาม ทั้งความดี ความสามัคคี และความอุดมสมบูรณ์ของชีวิต - สีประจำโรงเรียน : ฟ้า-ขาว- สีฟ้า หมายถึง ความร่าเริง สดชื่น แจ่มใส จิตใจดี - สีขาว หมายถึง ความสะอาดบริสุทธิ์ มีคุณธรรมประจำใจ มีจิตใจงาม - ต้นไม้ประจำโรงเรียน : เฟื่องฟ้า - คติพจน์โรงเรียน : นฺตถิ ปญฺ สมา อาภา - แสงสว่างเสมอด้วยปัญญาไม่มี - ปรัชญาโรงเรียน : เรียนดี มีวินัย ใจกตัญญู รู้คุณธรรม</doc>
