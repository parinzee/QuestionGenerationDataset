<doc id="610181" url="https://th.wikipedia.org/wiki?curid=610181" title="หม่อมเจ้าสง่างาม สุประดิษฐ์">หม่อมเจ้าสง่างาม สุประดิษฐ์ หม่อมเจ้าสง่างาม สุประดิษฐ์ (พ.ศ. 2400 - 23 เมษายน พ.ศ. 2460 ) เป็นพระโอรสในพระเจ้าบรมวงศ์เธอ พระองค์เจ้าสุประดิษฐ์ กรมหมื่นวิษณุนาถนิภาธร และเป็นพระนัดดาในพระบาทสมเด็จพระจอมเกล้าเจ้าอยู่หัว หม่อมเจ้าสง่างาม สุประดิษฐ์ ประสูติเมื่อ พ.ศ. 2400 เมื่อท่านเจริญพระชันษาก็ได้เข้ารับราชการ ทรงสมัครเข้าเป็นนายเสือป่าตั้งแต่แรกตั้งกองเสือป่าใน พ.ศ. 2454 และได้รับพระราชทานธงประจำตัวนายหมู่เสือป่าเป็นธงพื้นสีขาว (เพราะประสูติวันจันทร์) ลายกลางเป็นภาพ พราหมณ์แต่งตัว ซึ่งตรงกับพระนามสง่างาม และได้รับตำแหน่งผู้ว่าราชการจังหวัดมีนบุรี โดยมีประกาศแต่งตั้งดังนี้ ประกาศกระทรวงนครบาล ตั้งเมืองใหม่ ด้วยทรงพระกรุณาโปรดเกล้าฯ พระราชทานพระบรมราชานุญาตให้รวมท้องแขวงอำเภอคลองสามวา, อำเภอแสนแสบ, อำเภอจีระดับ, แลอำเภอหนองจอก ทั้ง ๔ อำเภอในทุ่งแสนแสบนั้น ยกขึ้นเปนเมืองตั้งใหม่ ณ ตำบลสามแยกคลองสามวากับคลองแสนแสบ รวมอยู่ในมณฑลกรุงเทพฯ พระราชทานนามว่า "เมืองมีนบุรี" แลทรงพระกรุณาโปรดเกล้าฯ ให้หม่อมเจ้าสง่างามเปนข้าหลวงรักษาราชการเมืองตั้งแต่วันที่ ๑ กันยายน รัตนโกสินทร ศก ๑๒๑ เปนต้นไป ศาลาว่าการนครบาล วันที่ ๒๖ สิงหาคม รัตนโกสินทร ศก ๑๒๑ (ลงพระนาม) นเรศวรฤทธิ์ เสนาบดีกระทรวงนครบาล หม่อมเจ้าสง่างาม ทรงเป็นผู้ว่าราชการจังหวัดมีนบุรี พระองค์แรกและพระองค์เดียว ต่อมาในปี พ.ศ. 2474 จังหวัดมีนบุรีได้ถูกยุบรวมเข้ากับจังหวัดพระนคร เพื่อประหยัดงบประมาณราชการ เนื่องจากปัญหาเศรษฐกิจตกต่ำหลังสงครามโลกครั้งที่ 1 หม่อมเจ้าสง่างาม สุประดิษฐ์ สิ้นชีพิตักษัยเมื่อ 23 เมษายน พ.ศ. 2460 พระชันษา 60 ปี พระราชทานเพลิงพระศพ ณ วัดตรีทศเทพ เมื่อวันที่ 4 พฤษภาคม พ.ศ. 2462พระโอรส-ธิดา พระโอรส-ธิดา. หม่อมเจ้าสง่างาม สุประดิษฐ์ มีพระโอรส-ธิดา ดังนี้1. หม่อมราชวงศ์หญิงมลิ สุประดิษฐ์ เกิด 10 เมษายน พ.ศ. 2424 2. หลวงสมุทรโคจร (หม่อมราชวงศ์เล็ก สุประดิษฐ์) เกิด 20 มกราคม พ.ศ. 2425 3. หม่อมราชวงศ์หญิงสอาด สุประดิษฐ์ เกิด 3 พฤศจิกายน พ.ศ. 2426 4. หม่อมราชวงศ์หญิงลมุล ทวีวงศ์ ในหม่อมเจ้าอุดมดิเรกลาภ ทวีวงศ์ เกิด 3 สิงหาคม พ.ศ. 2431 5. หม่อมราชวงศ์เจริญ สุประดิษฐ์ เกิด 15 มกราคม พ.ศ. 2432 6. หม่อมราชวงศ์ประวัติ สุประดิษฐ์ เกิด 23 มิถุนายน พ.ศ. 2433 7. หม่อมราชวงศ์หญิงสงวน ธนพิธพิศาล ภรรยาพระยาธนพิธพิศาล (ตง วัชรเสถียร) เกิดเมื่อไหร่ไม่ทราบแน่ชัด 8. หม่อมราชวงศ์หญิงสอิ้ง สุประดิษฐ์ เกิด 4 ธันวาคม พ.ศ. 2446 9. หม่อมราชวงศ์ไศลรัตน์ สุประดิษฐ์ เกิด 25 มิถุนายน พ.ศ. 2447 10. หม่อมราชวงศ์หญิงลดา ยุคล เกิด 12 พฤศจิกายน พ.ศ. 2447 ในสมเด็จพระเจ้าบรมวงศ์เธอ เจ้าฟ้ายุคลฑิฆัมพร กรมหลวงลพบุรีราเมศร์ 11. หม่อมราชวงศ์มีน สุประดิษฐ์ เกิด 2 มีนาคม พ.ศ. 2449 12. หม่อมราชวงศ์หญิงเลื่อน สุประดิษฐ์ เกิด 2 มิถุนายน พ.ศ. 2451 13. หม่อมราชวงศ์สนั่น สุประดิษฐ์ เกิด 13 พฤษภาคม พ.ศ. 2454 14. หม่อมราชวงศ์หญิงสรัท สุประดิษฐ์ เกิด 19 ธันวาคม พ.ศ. 2454 15. หม่อมราชวงศ์สง่า สุประดิษฐ์ เกิด 2 สิงหาคม พ.ศ. 2456เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น 3 ตริตาภรณ์ช้างเผือก (ต.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้น 3 ตริตาภรณ์มงกุฎไทย (ต.ม.) - เหรียญรัตนาภรณ์ รัชกาลที่ 4 ชั้นที่ 5 (ม.ป.ร.5)</doc>
