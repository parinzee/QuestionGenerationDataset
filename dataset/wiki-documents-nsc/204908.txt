<doc id="204908" url="https://th.wikipedia.org/wiki?curid=204908" title="ดาวเคราะห์น้อยประเภท M">ดาวเคราะห์น้อยประเภท M ดาวเคราะห์น้อยประเภท M เป็นดาวเคราะห์น้อยที่ไม่ทราบองค์ประกอบแน่ชัด มีความสว่างปานกลาง (ค่าสัมประสิทธิ์การสะท้อนแสง ประมาณ 0.1-0.2) บางดวงมีส่วนประกอบของนิกเกิล-เหล็ก ซึ่งมีทั้งแบบบริสุทธิ์และแบบผสมกับองค์ประกอบที่เป็นหิน เชื่อว่าเป็นชิ้นส่วนจากแกนกลางโลหะของดาวเคราะห์น้อยอื่นๆ ที่แตกออกจากการปะทะ และน่าจะเป็นต้นกำเนิดของอุกกาบาตโลหะที่พบบนโลก ดาวเคราะห์น้อย 16 ไซคี เป็นดาวเคราะห์น้อยประเภท M ที่ใหญ่ที่สุด และดูจะมีองค์ประกอบเป็นโลหะแท้ ส่วนดาวเคราะห์น้อยประเภท M ดวงแรกที่มีการถ่ายภาพจากยานอวกาศ จะเป็น 21 ลูทิเชีย ซึ่งยานสำรวจโรเซตตาจะเดินทางผ่านในวันที่ 10 กรกฎาคม ค.ศ. 2010 ยังมีดาวเคราะห์น้อยประเภท M อีกดวงหนึ่งที่ถ่ายภาพได้จากเรดาร์โดย หอดูดาวอาเรคิโบ (Arecibo) ในเปอร์โตริโก คือดาวเคราะห์น้อย 216 คลีโอพัตรา ที่มีรูปร่างคล้ายกระดูกหมา ดาวเคราะห์น้อยประเภท M เป็นหนึ่งในสามประเภทพื้นฐานของดาวเคราะห์น้อยในการจัดประเภทยุคแรกๆ (อีกสองประเภทคือ ประเภท S และประเภท C โดยเชื่อว่าเป็นดาวเคราะห์น้อยที่มีองค์ประกอบของโลหะอยู่ในตัว</doc>
