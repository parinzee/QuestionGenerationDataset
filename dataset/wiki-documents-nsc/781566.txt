<doc id="781566" url="https://th.wikipedia.org/wiki?curid=781566" title="ไขควงลองไฟ">ไขควงลองไฟ ไขควงลองไฟ () เป็นอุปกรณ์ทดสอบแรงดันไฟฟ้าในระบบไฟบ้านชนิดหนึ่ง มีลักษณะเป็นไขควงขนาดเล็ก มีปลายโลหะแบน โดยด้ามทำจากแก้วหรือพลาสติก และมีปุ่มโลหะที่ก้นด้าม, ภายในด้ามบรรจุหลอดนีออนและตัวต้านทานต่ออนุกรมจากปลายไขควงมาที่ปุ่มโลหะก้นด้ามเพื่อทำหน้าที่แสดงผลแรงดัน เมื่อต้องการทดสอบแรงดันไฟฟ้า ผู้ใช้จะต้องจับด้ามไขควงโดยใช้นิ้วหนึ่งแตะที่ปุ่มโลหะก้นด้าม และนำปลายไขควงไปแตะที่ตัวนำหรือสายไฟที่ต้องการทดสอบ, หากไฟในด้ามไขควงติดสว่างขึ้น แปลว่าตัวนำที่ทดสอบมีแรงดันไฟฟ้าสูงเมื่อเทียบกับพื้นดิน (เป็นสายมีไฟในระบบไฟบ้าน), แต่หากไฟไม่ติดสว่าง แปลว่าตัวนำนั้นไม่ได้ต่อกับระบบไฟบ้าน หรือต่ออยู่กับไฟบ้านด้านที่มีศักย์เท่าพื้นดิน</doc>
