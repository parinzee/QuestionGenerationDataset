<doc id="731038" url="https://th.wikipedia.org/wiki?curid=731038" title="แดนซ์เอโวลูชัน">แดนซ์เอโวลูชัน แดนซ์ เอโวลูชัน () หรือ แดนซ์มาสเตอร์ (, ชื่อที่ใช้ในประเทศโซนทวีปอเมริกาเหนือ) เป็นเกมดนตรีของบริษัทโคนามิ ประเทศญี่ปุ่น โดยตัวเกมนั้นผู้เล่นจะต้องเต้นตามตัวละครที่ปรากฏบนจอภาพขณะเล่นเกม เปิดตัวอย่างเป็นทางการในรุ่นเอกซ์บอกซ์ 360 ณ วันที่ 20 พฤศจิกายน พ.ศ. 2553 ต่อมาได้มีการพัฒนาในรูปแบบเกมตู้โดยใช้คำว่า "อาร์เขต" () ต่อท้ายชื่อเกม และเริ่มให้บริการตั้งแต่วันที่ 27 มีนาคม พ.ศ. 2555 จนถึงปัจจุบันรูปแบบพื้นฐานของการเล่น รูปแบบพื้นฐานของการเล่น. ผู้เล่นจะต้องเต้นตามท่าทางของตัวละครภายในเกม โดยการเต้นตามนั้นจะใช้ลักษณะเช่นเดียวกับการเต้นในกระจก โดยในระหว่างที่ตัวละครในจอภาพเต้นนั้นจะมีสัญลักษณ์ต่างๆซึ่งเป็นตำแหน่งของท่าบังคับ โดยสัญลักษณ์นั้นจะมีด้วยกันทั้งหมด 8 แบบ คือ- วงกลมสีฟ้า (Ripple) : ให้ผู้เล่นวางตำแหน่งของมือหรือเท้าตามท่าทางของตัวละคร ณ ขณะนั้น - วงกลมสีฟ้า ภายในมีจุดเล็กๆวนอยู่รอบ (Solid Ripple) : ให้ผู้เล่นวางตำแหน่งของมือหรือเท้าเข้า-ออกตามตัวละครเป็นจำนวนครั้งตามสัญลักษณ์จุดที่มี - วงกลมสีส้มคล้ายเป้าเล็ง (Lock Ripple) : ให้ผู้เล่นวางตำแหน่งของมือหรือเท้าตามตัวละครค้างไว้จนกว่าเกจภายในวงกลมจะเต็ม - เส้นพร้อมลูกศรสีส้ม (Stream) : ให้ผู้เล่นขยับแขนและมือตามทิศทางลูกศร - วงกลมสีเขียวใต้เท้าของตัวละคร (Step) : ให้ผู้เล่นก้าวเท้าตามท่าทางของตัวละคร - เงาสีเขียว (Pose) : ให้ผู้เล่นตั้งท่าตามเงาที่ปรากฏก่อนที่เงาดังกล่าวจะซ้อนทับกับตัวละคร - เงาสีเขียวพร้อมเครื่องหมายตะโกน (Voice&Pose) : ให้ผู้เล่นตั้งท่าตามเงาที่ปรากฏพร้อมปรบมือ หรือส่งเสียง ก่อนที่เงาดังกล่าวจะซ้อนทับกับตัวละคร (มีเฉพาะในรุ่นเอกซ์บอกซ์ 360) - สัญลักษณ์ลูกศรสองด้าน (Gesture) : ให้ผู้เล่นขยับเอว,ลำตัว,ขา สลับกันตามตำแหน่งของลูกศร สำหรับในระดับความยาก "ซ่อน" (STEALTH) สัญลักษณ์แสดงตำแหน่งของท่าบังคับจะไม่ปรากฏให้เห็นบนหน้าจอ แต่ตำแหน่งของท่าบังคับต่างๆจะเป็นเช่นเดียวระดับความยาก "ผู้ชำนาญ" (MASTER)การประเมินผล การประเมินผล. การประเมินผลระหว่างการเล่นจะใช้ระบบเกจซึ่งจะมีให้จำนวนหนึ่งในช่วงเริ่มต้นของแต่ละเพลง หากผู้เล่นสามารถเต้นตามท่าบังคับได้ตรงจังหวะมากเท่าไหร่เกจก็จะถูกเติมมากขึ้นเท่านั้น แต่ถ้าผู้เล่นเต้นผิดจังหวะหรือผิดท่าเกจก็จะลดลง หากเกจดังกล่าวหมดลงก่อนที่เพลงจะจบเกมจะจบลงทันที โดยเกณฑ์การเพิ่มและลดของเกจขึ้นอยู่กับความแม่นยำในการเต้นตามท่าบังคับให้ตรงตามจังหวะและความต่อเนื่องของความแม่นยำดังกล่าว ซึ่งมีทั้งหมด 4 ระดับ โดยระดับ PERFECT, GREAT และ GOOD จะทำให้เกจเพิ่มขึ้น ส่วนระดับ BOO จะทำให้เกจลดลง ส่วนการประเมินผลหลังการเล่นจบในแต่ละเพลงจะเป็นการนำผลรวมความแม่นยำในการเล่นตลอดทั้งเพลงมาประเมิน ซึ่งสรุปออกมาในรูปของเกรด โดยเรียงจากดีที่สุดไปยังแย่ที่สุด ได้แก่ AAA, AA, A ,B ,C ,D, E และ ...(ในกรณีที่เล่นไม่จบเพลง) หากผู้เล่นสามารถเล่นจบเพลงโดยไม่ได้ค่าความแม่นยำในระดับ ฺBOO เลยในเพลงนั้นจะถือว่าผู้เล่นสามารถทำฟูลคอมโบ (Full Combo) สำเร็จแดนซ์ เอโวลูชัน อาร์เขต แดนซ์ เอโวลูชัน อาร์เขต. แดนซ์ เอโวลูชัน อาเขต เป็นเวอร์ชันที่พัฒนาขึ้นมาจากเกมรุ่นเอกซ์บอกซ์ 360 โดยมีการปรับปรุงระบบต่างๆให้เหมาะสม โดยเปิดตัวอย่างเป็นทางการเมื่อวันที่ 27 มีนาคม พ.ศ. 2555 และได้กระจายออกไปยังประเทศต่างๆนอกเหนือจากประเทศญี่ปุ่น ได้แก่ จีนแผ่นดินใหญ่, ไต้หวัน, ฮ่องกง, มาเลเซีย และ ไทย ส่วนที่ เกาหลีใต้ เคยมีการทำ location test แต่ไม่ได้เปิดให้บริการอย่างเป็นทางการรายชื่อเพลง</doc>
