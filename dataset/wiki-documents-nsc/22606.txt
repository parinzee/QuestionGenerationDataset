<doc id="22606" url="https://th.wikipedia.org/wiki?curid=22606" title="ไกเซอร์">ไกเซอร์ ไกเซอร์ () คือพระอิสริยยศเยอรมันซึ่งเทียบได้กับจักรพรรดิ มีรากศัพท์มาจากคำว่าซีซาร์ของอาณาจักรโรมัน เช่นเดียวกับคำว่าซาร์ในภาษารัสเซีย ตำแหน่งนี้เป็นตำแหน่งที่สูงที่สุด คำว่าไกเซอร์เป็นคำทั่วไปที่ใช้เรียกจักรพรรดิในภาษาฮอลแลนด์ จักรพรรดิโรมันอันศักดิ์สิทธิ์เรียกตนเองว่า ไกเซอร์ เนื่องจากมองว่าอาณาจักรของตนนั้นสืบทอดมาจากจักรวรรดิโรมัน จึงได้ใช้ชื่อนี้เพื่อแสดงถึงต้นกำเนิดเก่าก่อน นอกจากนี้ พระเจ้าแผ่นดินแห่งจักรวรรดิออสเตรีย-ฮังการีที่มาจากราชวงศ์ฮาพส์บวร์ค ก็ใช้พระอิสริยยศว่า "ไกเซอร์" เช่นกัน ไกเซอร์แห่งจักรวรรดิออสเตรีย (ค.ศ. 1804–1918) ได้แก่:- ฟรันซ์ที่ 1 แห่งออสเตรีย - แฟร์ดีนันด์ที่ 1 แห่งออสเตรีย - ฟรันซ์ โยเซฟที่ 1 แห่งออสเตรีย - คาร์ลที่ 1 แห่งออสเตรีย ไกเซอร์แห่งจักรวรรดิเยอรมัน (ค.ศ. 1871–1918) ได้แก่:- วิลเฮล์มที่ 1 แห่งเยอรมัน - ฟรีดริชที่ 3 แห่งเยอรมัน - วิลเฮล์มที่ 2 แห่งเยอรมัน</doc>
