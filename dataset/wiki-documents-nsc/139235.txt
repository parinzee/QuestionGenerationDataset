<doc id="139235" url="https://th.wikipedia.org/wiki?curid=139235" title="ขบวนการฮุกบาลาฮับ">ขบวนการฮุกบาลาฮับ ขบวนการฮุกบาลาฮับ () เป็นชื่อย่อของกองทัพประชาชนต่อต้านญี่ปุ่น (Hukbo ng Bayan Laban sa Hapon) ก่อตั้งโดยกลุ่มต่อต้านญี่ปุ่นเมื่อ พ.ศ. 2485 ซึ่งเป็นผู้นำสหภาพคอมมิวนิสต์และสังคมนิยม เมื่อสงครามยุติลงจึงเข้าร่วมการเลือกตั้ง เน้นนโยบายคัดค้านกลุ่มที่เคยร่วมมือกับญี่ปุ่นในนามกลุ่มพันธมิตรเพื่อประชาธิปไตย กลุ่มนี้ได้รับการสนับสนุนในบริเวณภาคกลางและภาคใต้ของเกาะลูซอนในการเลือกตั้งเมื่อ พ.ศ. 2489 แต่ถูกปฏิเสธไม่ให้ได้รับที่นั่งในรัฐสภา กลุ่มนี้จึงหันไปดำเนินการต่อสู้ด้วยวิธีการทางทหาร การก่อกบฏเต็มรูปแบบของขบวนการเกิดขึ้นเมื่อ พ.ศ. 2493 เมื่อกลุ่มนี้เปลี่ยนชื่อเป็นกองทัพปลดแอกประชาชน (Hukbang Mapagpalaya ng Bayan) เพื่อโค่นล้มรัฐบาล กลุ่มนี้เคยยึดเมืองสำคัญบางแห่งในเกาะลูซอนได้ชั่วคราว ในเดือนสิงหาคม พ.ศ. 2493 รามอน แมกไซไซเข้ามาเป็นรัฐมนตรีกลาโหมแห่งชาติและประสบความสำเร็จในการกวาดล้างขบวนการนี้ภายใต้การสนับสนุนของสหรัฐ สามารถจับตัวคณะกรรมการกลางคอมมิวนิสต์ของขบวนการนี้ได้ในเดือนตุลาคม พ.ศ. 2493 เมื่อแมกไซไซได้เป็นประธานาธิบดีเมื่อ พ.ศ. 2498 เขาดำเนินการกวาดล้างขบวนการนี้ต่อไปจนเหลือสภาพเป็นเพียงกลุ่มโจรใน พ.ศ. 2499</doc>
