<doc id="799195" url="https://th.wikipedia.org/wiki?curid=799195" title="กรดลอริก">กรดลอริก กรดลอริก () หรือ กรดโดเดคาโนอิก (dodecanoic acid) เป็นกรดไขมันอิ่มตัวที่มีสายคาร์บอน 12 อะตอม อยู่ในกลุ่มไตรกลีเซอไรด์สายปานกลาง พบมากในกะทิ, น้ำมันมะพร้าว, น้ำมันลอเรล (Laurus nobilis) และน้ำมันเมล็ดในปาล์ม มีลักษณะเป็นผงสีขาว มีกลิ่นจาง ๆ คล้ายน้ำมันใบกระวาน มีคุณสมบัติฆ่าเชื้อจุลินทรีย์ ใช้ในอุตสาหกรรมสบู่และเครื่องสำอาง โดยทำปฏิกิริยากับโซเดียมไฮดรอกไซด์ได้โซเดียมลอเรต ซึ่งเป็นส่วนผสมในสบู่ และใช้ในการหามวลโมลาร์ของสารผ่านกระบวนการการลดลงที่จุดเยือกแข็ง (freezing-point depression)</doc>
