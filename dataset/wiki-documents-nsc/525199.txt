<doc id="525199" url="https://th.wikipedia.org/wiki?curid=525199" title="แนวร่วมประชาชนซาบะฮ์">แนวร่วมประชาชนซาบะฮ์ แนวร่วมประชาชนซาบะฮ์ (; ) หรือ เบอร์จายา () เป็นพรรคการเมืองที่มีฐานที่มั่นในรัฐซาบะฮ์ พรรคนี้เกิดจากความร่วมมือระหว่างระหว่างตุน ฟาอุด สตีเฟนส์ กับฮาร์ริส ซัลเละฮ์ อดีตเลขาธิการทั่วไปขององค์การร่วมแห่งชาติซาบะฮ์ พรรคนี้เข้าร่วมกับแนวร่วมแห่งชาติตั้งแต่ 15 กรกฎาคม พ.ศ. 2518 พรรคเบอร์จายาได้จัดตั้งรัฐบาลบริหารรัฐซาบะฮ์ตั้งแต่ พ.ศ. 2519–2528 หลังจากที่เบอร์จายาชนะการเลือกตั้งใน พ.ศ. 2519 ตุน ฟาอุด สตีเฟนส์ที่เคยเป็นประธานขององค์การร่วมปาโซะก์ โมโมกุน กาดาซัน ที่มีส่วนร่วมในการเรียกร้องเอกราชให้ซาบะฮ์และเข้าร่วมกับมาเลเซีย ได้เป็นมุขมนตรีคนที่ 5 ของซาบะฮ์ แต่เขาครองอำนาจได้เพียง 44 วัน เขาเสียชีวิตด้วยอุบัติเหตุเครื่องบินตกเมื่อ 6 มิถุนายน พ.ศ. 2519 ที่โกตากีนาบาลู ฮาร์ริส ซัลเละฮ์ได้เป็นมุขมนตรีคนต่อมา เบอร์จายาชนะการเลือกตั้งอีกครั้งใน พ.ศ. 2524 ต่อมาใน พ.ศ. 2527 โจเซฟ ไปริน กีตีงัน ได้ออกจากพรรคไปจัดตั้งสหพรรคซาบะฮ์ และพรรคใหม่นี้ชนะพรรคเบอร์จายาในการเลือกตั้ง พ.ศ. 2528 พรรคเบอร์จายาพบกับความพ่ายแพ้อีกในการเลือกตั้ง พ.ศ. 2533 พรรคจึงตัดสินใจรวมกับองค์การร่วมแห่งชาติซาบะฮ์และเข้าไปเป็นอัมโนสาขาซาบะฮ์ โดยตุน มุสตาฟาเป็นประธานพรรค และฮาร์ริส ซัลเละฮ์เป็นที่ปรึกษา</doc>
