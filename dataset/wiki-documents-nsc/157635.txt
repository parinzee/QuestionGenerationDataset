<doc id="157635" url="https://th.wikipedia.org/wiki?curid=157635" title="วราเทพ รัตนากร">วราเทพ รัตนากร ดร.วราเทพ รัตนากร อดีตรัฐมนตรีประจำสำนักนายกรัฐมนตรี และอดีตรัฐมนตรีช่วยว่าการกระทรวงเกษตรและสหกรณ์ อดีตที่ปรึกษาศูนย์รักษาความสงบ ในรัฐบาลนางสาวยิ่งลักษณ์ ชินวัตร อดีตรัฐมนตรีช่วยว่าการกระทรวงการคลัง ในรัฐบาลพันตำรวจโท ทักษิณ ชินวัตร อดีตสมาชิกสภาผู้แทนราษฎร 7 สมัยจากจังหวัดกำแพงเพชรและแบบบัญชีรายชื่อตามลำดับ อดีตแกนนำ ส.ส.กลุ่ม 16มี ส.ส.ร่วมรุ่นที่ในปัจจุบันดำรงตำแหน่งสำคัญทั้งในรัฐบาลและพรรคการเมืองหลายท่าน อาทิ เนวิน ชิดชอบ สมพงษ์ อมรวิวัฒน์ ชูชาติ หาญสวัสดิ์ อิทธิ ศิริลัทธยากร สนธยา คุณปลื้ม ธานี ยี่สาร เป็นต้น ดร.วราเทพ มักมีชื่ออยู่บนหัวข้อข่าวในฐานะผู้อยู่เบื้องหลังเหตุการณ์การเมืองของพรรคเพื่อไทยเสมอ วราเทพ รัตนากร เกิดเมื่อวันที่ 25 กรกฎาคม พ.ศ. 2507 ที่จังหวัดกำแพงเพชร สมรสกับนางอรอุมา รัตนากร มีบุตร ธิดา 3 คนการศึกษาการศึกษา. - นิติศาสตรบัณฑิต จากมหาวิทยาลัยรามคำแหง พ.ศ. 2529 - ประกาศนียบัตรสำนักฝึกอบรมวิชาว่าความจากสภาทนายความ - ปริญญาโทบริหารธุรกิจมหาบัณฑิต (MBA) วิทยาลัยแทมป้าฟลอริดา สหรัฐอเมริกา ปี พ.ศ. 2535 - ปริญญาบัตรวิทยาลัยป้องกันราชอาณาจักร (วปอ.) พ.ศ. 2554 - หลักสูตรผู้บริหารระดับสูง สถาบันวิทยาการตลาดทุน(วตท.) รุ่น10 - ดุษฎีบัณฑิต คณะรัฐศาสตร์ สาขารัฐศาสตร์การเมือง มหาวิทยาลัยรามคำแหงประวัติการทำงาน ประวัติการทำงาน. นายวราเทพ รัตนากร มีผลงานจากการที่ลงพื้นที่มาต่อเนื่องตั้งแต่เป็นผู้แทนฯสมัยแรก พ.ศ. 2535 เริ่มทำงานฝ่ายบริหารเมื่อปี 2538ในตำแหน่งเลขานุการรัฐมนตรีประจำสำนักนายกรัฐมนตรี โฆษกรัฐบาลสมัยพลเอกชวลิต ยงใจยุทธ และสร้างผลงานเข้าตาประชาชนตามนโยบายพรรคไทยรักไทยสมัยดำรงตำแหน่งรัฐมนตรีช่วยว่าการกระทรวงการคลัง ในยุคนายกรัฐมนตรี พ.ต.ท.ดร.ทักษิณ ชินวัตร ต่อมาในปี พ.ศ. 2550 ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยในคดียุบพรรคการเมือง พ.ศ. 2549 ในช่วงนั้นนายวราเทพได้ใช้เวลาศึกษาจากทั้ง วิทยาลัยป้องกันราชอาณาจักร(วปอ.), สถาบันวิทยาการตลาดทุน(วตท.) และปริญญาเอกคณะรัฐศาสตร์ สาขารัฐศาสตร์การเมืองจากมหาวิทยาลัยรามคำแหงจนจบการศึกษา หลังจากพ้นเวลา 5 ปี ก็ได้รับโปรดเกล้าฯ ดำรงตำแหน่งรัฐมนตรีประจำสำนักนายกรัฐมนตรี ในรัฐบาลนางสาวยิ่งลักษณ์ ชินวัตร (ครม.ยิ่งลักษณ์ 3) และได้รับแต่งตั้งเป็นรัฐมนตรีช่วยว่าการกระทรวงเกษตรและสหกรณ์อีกตำแหน่งหนึ่ง ในเดือนมิถุนายน พ.ศ. 2556 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 18 นายวราเทพ ได้รับมอบหมาย แต่งตั้งให้ดำรงตำแหน่งสำคัญทางการเมืองหลายตำแหน่ง อาทิ- พ.ศ. 2538-2541 กรรมการบริหารองค์การรัฐสภาอาเซียน - พ.ศ. 2538 เลขานุการรัฐมนตรีประจำสำนักนายกรัฐมนตรี - พ.ศ. 2539 โฆษกประจำสำนักนายกรัฐมนตรี (รัฐบาลพลเอกชวลิต ยงใจยุทธ) - พ.ศ. 2542 กรรมการบริหารและโฆษกพรรคความหวังใหม่ - พ.ศ. 2544-2548 และ 2549 รัฐมนตรีช่วยว่าการกระทรวงการคลัง (รัฐบาล พ.ต.ท. ทักษิณ ชินวัตร สมัยแรก สมัยที่สอง) - พ.ศ. 2550 กรรมการมูลนิธิไทยคม และ เจ้าของสำนักงานกฎหมาย วราเทพ รัตนากร - พ.ศ. 2555 รัฐมนตรีประจำสำนักนายกรัฐมนตรี (รัฐบาลนางสาวยิ่งลักษณ์ ชินวัตร) - พ.ศ. 2556 รัฐมนตรีช่วยว่าการกระทรวงเกษตรและสหกรณ์ หลังรัฐประหารในประเทศไทย พ.ศ. 2557 เขาถูกคณะรักษาความสงบแห่งชาติ ออกคำสั่งคำสั่งคณะรักษาความสงบแห่งชาติที่ 2/2557 เรียกให้ไปรายงานตัว และ พี่ชายเขา นาย สุนทร รัตนากร ถูก พลเอกประยุทธ์ จันทร์โอชา สั่ง ระงับการปฏิบัติราชการหรือหน้าที่ นายกองค์การบริหารส่วนจังหวัดกำแพงเพชร อำเภอเมือง จังหวัดกำแพงเพชร อยู่เป็นการชั่วคราวโดยไม่ได้รับค่าตอบแทนคดีหวยบนดิน คดีหวยบนดิน. ศาลฎีกาแผนกคดีอาญาของผู้ดำรงตำแหน่งทางการเมือง มีคำพิพากษาให้จำคุกนายวราเทพ รัตนากร จำเลยในคดีทุจริตโครงการออกสลากเลขท้าย 2 ตัว 3 ตัว (หวยบนดิน) ในฐานะรัฐมนตรีช่วยว่าการกระทรวงการคลัง เป็นเวลา 2 ปี ปรับ 20,000 บาท โทษจำคุกให้รอลงอาญาไว้เครื่องราชอิสริยาภรณ์เครื่องราชอิสริยาภรณ์. - พ.ศ. 2544 - - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2543 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
