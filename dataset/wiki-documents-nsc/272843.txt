<doc id="272843" url="https://th.wikipedia.org/wiki?curid=272843" title="จีน เคลลี">จีน เคลลี ยูจีน เคอร์แรน "จีน" เคลลี () (23 สิงหาคม ค.ศ. 1912 - 2 กุมภาพันธ์ ค.ศ. 1996) เป็นนักเต้น นักแสดง นักร้อง ผู้กำกับภาพยนตร์ โปรดิวเซอร์ ผู้ออกแบบท่าเต้น ชาวอเมริกัน ถือเป็นบุคคลสำคัญในภาพยนตร์เต้นรำของศตวรรษที่ 20 เคลลีเป็นที่รู้จักเรื่องท่าเต้นอันทรงพลังและปราดเปรียว กับความหน้าตาดีและมีบุคลิกเหมือนตัวละครที่เขาแสดง ถึงแม้ว่าทุกวันนี้ เราต่างรู้จักเขาในผลงานแสดงเรื่อง Singin' in the Rain แต่เขาก็โดดเด่นในภาพยนตร์เพลงของฮอลลีวูดตั้งแต่กลางคริสต์ทศวรรษ 1940 จนสิ้นสุดผลงานในช่วงปลายคริสต์ทศวรรษ 1950 ผลงานของเขาต่างเป็นการสร้างสรรค์สิ่งใหม่ให้กับวงการภาพยนตร์เพลงฮอลลีวูด ซึ่งเขาเป็นผู้คิดสร้างสรรค์เองแต่เพียงผู้เดียว เช่นในการนำบัลเล่ต์มาใช้ให้เป็นการยอมรับของผู้ชมภาพยนตร์ เคลลีได้รับรางวัลเกียรติยศจากเวทีรางวัลออสการ์ในปี 1950 สำหรับความประสบความสำเร็จในอาชีพการงาน เขายังได้รับรางวัลความสำเร็จสูงสุดจากเคนเนดีเซนเตอร์ออเนอร์ส และจากสมาคมนักแสดงรวมถึงสถาบันภาพยนตร์อเมริกัน โดยในปี 1999 สถาบันภาพยนตร์อเมริกัน จัดอันดับอยู่ที่อันดับ 15 ของเหล่าดาราชายที่ยอดเยี่ยมที่สุดตลอดกาล</doc>
