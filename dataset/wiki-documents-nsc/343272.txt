<doc id="343272" url="https://th.wikipedia.org/wiki?curid=343272" title="ออกตาฮีดรอน (อัลบั้ม)">ออกตาฮีดรอน (อัลบั้ม) ออกตาฮีดรอน () เป็นสตูดิโออัลบั้มชุดยาวฉบับเต็มลำดับที่ห้าในแนวโพรเกรสซีฟร็อกสัญชาติอเมริกัน ของวงเดอะมาร์ส โวลตา และได้รับการเปิดตัวในวันที่ 23 มิถุนายน ค.ศ. 2009 อัลบั้มชุดดังกล่าวนี้จัดจำหน่ายโดยวอร์เนอร์บราเธอร์เรคคอร์ด ในอเมริกาเหนือ และเมอร์คิวรี่เรคคอร์ด สำหรับการจำหน่ายทั่วโลก โดยเปิดตัวครั้งแรกติดอยู่ในอันดับที่ 12 บนตารางบิลบอร์ด 200 อัลบั้ม ด้วยยอดจำหน่าย 29,980 ชุดในสัปดาห์แรกของการเปิดตัว โดยส่วนของการเปิดตัวนี้ เซดริก บิกเลอร์-ซาวาลาซึ่งเป็นนักร้องนำได้กล่าวถึงวงดนตรีนี้ว่า "อยากจะทำการบันทึกผลงานในแบบตรงข้ามกับที่เคยทำมาทั้งหมด ตลอดที่ผ่านมา เราได้รับการเรียกร้องจากผู้คนให้เราสร้างผลงานในแนวป็อปบ้าง และบัดนี้เราก็ได้มีผลงานดังกล่าวออกมาแล้ว"การพัฒนา การพัฒนา. โอมาร์ โรดริเกซ-โลเปซได้ร่วมการผลิตออกตาฮีดรอนในช่วงเดียวกันกับการผลิตผลงานชุด เดอะเบดแลม อินโกไลอาห์ (The Bedlam in Goliath) ซึ่งโดยปกติแล้ว โรดริเกซมักจะทำงานในสองหรือสามโครงการไปพร้อมๆกัน และเบดแลมยังอาจถือเป็นเสมือนกับฝันร้ายในการสร้างการบันทึก โรดริเกซไม่สามารถสานต่อโครงการทั้งสองรวมทั้งทุ่มเทความสนใจให้กับเบดแลมได้อีกต่อไป โรดริเกซได้พิจารณาถึงอัลบั้มถัดไปในช่วงต้นเดือนมกราคม ค.ศ. 2008 โดยยังไม่ได้มีการตั้งชื่อ ซึ่งเดือนดังกล่าวเป็นช่วงเดียวกันกับผลงานชุด เดอะเบดแลม อินโกไลอาห์ได้มีการเปิดตัว โดยอ้างว่า "ผมได้พิจารณาให้มันเป็นอัลบั้มอคูสติกของพวกเรา" เซดริก บิกเลอร์-ซาวาลายังได้พูดด้วยว่าอัลบั้มชุดนี้เป็นการเล่นแบบ "อคูสติก" และ "เมลโล" และยังได้ระบุไว้ว่า "เรารู้ว่าผู้คนสามารถที่จะเป็นไปตามแนวที่พวกเขาได้คาดคิดไว้ ดังนั้นเมื่อพวกเขาได้ยินถึงอัลบัมชุดใหม่ พวกเขาก็จะบอกว่า 'นี่มันไม่ใช่อัลบั้มแนวอคูสติก มันมีดนตรีระบบไฟฟ้าเล่นตลอดทั้งชุด' แต่มันก็คือเวอร์ชันใหม่ของพวกเรา ซึ่งนั่นเป็นสิ่งที่พวกเราได้ทำไป -- เป็นการฉลองด้วยการฉีกแนว นั่นคือเวอร์ชันของพวกเรา ซึ่งเป็นสิ่งที่พวกเราได้พิจารณาถึงอคูสติกอัลบั้ม" ได้มีการบันทึกเสียงสำหรับอัลบั้มชุดนี้โดยใช้เวลาสามสัปดาห์ช่วงระหว่างเดือนสิงหาคม ค.ศ. 2008 ในบรุกลิน, นครนิวยอร์ก ก่อนที่จะทำการบันทึก โอมาร์ โรดริเกซ-โลเปซ ได้ขอร้องให้ เอเดรียน เทอราซัส-กอนซาเลซซึ่งเป็นนักเป่าแซ็กโซโฟน และพอล ฮีโนโจส์ซึ่งเป็นกีต้าร์จังหวะและผู้จัดทำเสียงได้แยกออกจากวง โดยเว็บทางการของเดอะมาร์ส โวลต้า ได้กล่าวว่า "ทั้งสองยินยอมออกจากวงด้วยดี" สำหรับการออกไปของพวกเขา มาร์เซล โรดริเกซ-โลเปซซึ่งเป็นผู้เล่นดนตรีเคาะจังหวะ กล่าวว่า "มันเหมือนกับเราได้วงดนตรีใหม่ทั้งหมด จากการที่สมาชิกสองรายได้หายไป เราจึงได้เล่นในรูปแบบที่ต่างไปจากเดิม" โรดริเกซกล่าวถึงความเชื่อของเขาว่า ออกตาฮีดรอน จะเป็นอัลบั้มชุดสุดท้ายตามแนวของเขาที่เรียกว่า "gun-in-your-face mentality" ซึ่งเขาจะให้นักดนตรีในส่วนต่างๆได้รับรู้ว่าไม่มีเพลงใดพวกเขาทำหน้าที่ได้อย่างเหมาะสมไปกว่านี้อีกแล้วธีม ธีม. เช่นเดียวกับอัลบั้มชุดที่สามของสตูดโอที่มีชื่อว่า แอมพิวเทคเจอร์ ที่อัลบั้มไม่ได้บรรยายรวมเรื่องเพียงครั้งเดียว เซดริก บิกเลอร์-ซาวาลา ผู้เป็นนักร้องได้ระบุถึงอัลบั้มดังกล่าวว่าไม่ได้เป็นคอนเซ็ปต์ของอัลบั้มอย่างแท้จริง "ฉันคิดว่ามันเป็นไปได้ แต่ก็ไม่เคยเขียนครอบคลุมถึงสิ่งที่เจาะจงโดยรอบ หากแต่เพียงเขียนบทเพลงขึ้นมาอย่างเร่งด่วนแทร็คลิสท์อันดับความนิยมบนตาราง</doc>
