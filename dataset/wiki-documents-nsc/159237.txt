<doc id="159237" url="https://th.wikipedia.org/wiki?curid=159237" title="อากีเลส กุซมัน">อากีเลส กุซมัน อากีเลส กุซมัน () นักมวยสากลชาวเวเนซุเอลา เกิดเมื่อ 13 เมษายน พ.ศ. 2508 สถิติการชก 31 ครั้ง ชนะ 14 (น็อค 8) เสมอ 3 แพ้ 14ประวัติ ประวัติ. กุซแมนขึ้นชกมวยสากลอาชีพครั้งแรกเมื่อ 17 กรกฎาคม พ.ศ. 2528 เสมอกับ โฮเซ่ จี คัสตีโญ ที่ เวเนซุเอลา การชกในช่วงแรกของกุซแมนส่วนใหญ่จะแพ้กับเสมอ และเคยชกแพ้คะแนน เจซัส โรฮาสด้วย จนกระทั่งชกชนะน็อค เอดิสัน ทอร์เรส ยก 6 เมื่อ 27 กันยายน พ.ศ. 2534 ได้ครองแชมป์เวเนซุเอลารุ่นฟลายเวท ต่อจากนั้นก็ได้ครองแชมป์ WBA Fedelatin รุ่นฟลายเวท เมื่อ 29 กุมภาพันธ์ พ.ศ. 2535 ชนะน็อค อีวาน โมราเลส ยก 10 และหลังจากนั้น กุซแมนก็มีโอกาสได้ขึ้นชิงแชมป์โลกครั้งแรก โดยเดินทางไปชิงแชมปืโลกรุ่นฟลายเวท WBA ที่เกาหลีใต้เมื่อ 26 กันยายน พ.ศ. 2535 ซึ่งกุซแมนเป็นฝ่ายชนะคะแนน คิม ยองกัง ได้แชมป์มาครอง แต่พอชกป้องกันตำแหน่งครั้งแรกก็แพ้คะแนน เดวิด กรีแมนไปเมื่อ 15 ธันวาคม พ.ศ. 2535 เสียแชมป์ไป กุซแมนขึ้นชกชนะอีก 2 ครั้ง ก็ได้ชิงแชมป์โลกรุ่นเดิมอีกครั้งเมื่อ 12 มิถุนายน พ.ศ.2537 แพ้คะแนน แสน ส.เพลินจิต ไม่ได้แชมป์ จากนั้น กุซแมนขึ้นชิงแชมป์ WBA Fedelatin รุ่นฟลายเวท เมื่อ 20 พฤษภาคม พ.ศ. 2538 ผลปรากฏว่าเป็นฝ่ายแพ้คะแนนลีโอ กาเมซ ต่อใน ในเดือนพฤศจิกายน ปีเดียวกัน ขึ้นชิงแชมป์โลกรุ่นซูเปอร์ฟลายเวท WBA ปรากฏว่าเป็นฝ่ายแพ้น็อค อลิมี กอยเตีย ยก 5 ต่อมา ใน พ.ศ. 2539 กุซแมนได้ชิงแชมป์ WBA Fedelatin รุ่นฟลายเวทอีกครั้งเมื่อ 7 ตุลาคม ซึ่งเป็นฝ่ายชนะคะแนน ลีโอ กาเมซ ได้แชมป์ไปครอง จากนั้น ได้ชิงแชมป์โลกรุ่นซูเปอร์ฟลายเวท WBA อีกครั้งเมื่อ 1 มีนาคม พ.ศ. 2540 ปรากฏว่าเป็นฝ่ายแพ้คะแนน หยกไท ศิษย์ อ. ไป เมื่อกลับมาชกป้องกันแชมป์ WBA Fedelatin ก็เป็นฝ่ายแพ้น็อค กิลเบอร์โต กอนซาเลซ ยก 6 เมือ 27 กันยายน พ.ศ. 2540 เสียแชมป์ไป หลังจากนั้น กุซแมนหยุดชกไปถึง 3 ปี กลับมาชกอีกครั้งเมื่อ 27 กันยายน พ.ศ. 2543 โดยเป็นการชิงแชมป์ WBA Fedelatin รุ่นแบนตัมเวท ปรากฏว่าเป็นฝ่ายแพ้คะแนน ราฟาเอล มาร์เกวซ กุซแมนขึ้นชกอีกเพียงสองครั้งเท่านั้น หลังจากที่ชกแพ้น็อค เอดิสัน ทอร์เรส ยก 4 เมื่อ 9 กันยายน พ.ศ. 2544 กุซแมนก็แขวนนวมไปเกียรติประวัติเกียรติประวัติ. - แชมป์เวเนซุเอลารุ่นฟลายเวท (2534) - แชมป์ WBA Fedelatin รุ่นฟลายเวท- ชิง 29 กุมภาพันธ์ 2535 ชนะน็อค อีวาน โมราเลส ยก 10 ที่ เวเนซุเอลา - สละแชมป์ - แชมป์โลกรุ่นฟลายเวท WBA- ชิง 26 กันยายน 2535 ชนะคะแนน คิม ยองกัง ที่ เกาหลีใต้ - เสียแชมป์ 15 ธันวาคม 2535 แพ้คะแนน เดวิด กรีแมน ที่ เวเนซุเอลา - แชมป์ WBA Fedelatin รุ่นฟลายเวท- ชิง 7 ตุลาคม 2539 ชนะคะแนน ลีโอ กาเมซ ที่ เวเนซุเอลา - เสียแชมป์ 27 กันยายน 2540 แพ้น็อค กิลเบอร์โต กอนซาเลซ ยก 6 ที่ เวเนซุเอลา - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวท WBA เมื่อ 11 มิถุนายน 2537 แพ้คะแนน แสน ส.เพลินจิต ที่ สระแก้ว - ชิงแชมป์ WBA Fedelatin รุ่นฟลายเวทเมื่อ 20 พฤษภาคม 2538 แพ้คะแนน ลีโอ กาเมซ ที่ เวเนซุเอลา - ชิงแชมป์โลกรุ่นจูเนียร์แบนตัมเวท WBA เมื่อ 25 พฤศจิกายน 2538 แพ้น็อค อลิมี กอยเตีย ยก 5 ที่ เวเนซุเอลา - ชิงแชมป์โลกรุ่นจูเนียร์แบนตัมเวท WBA เมื่อ 1 มีนาคม 2540 แพ้คะแนน หยกไท ศิษย์ อ. ที่ ฉะเชิงเทรา - ชิงแชมป์ WBA Fedelatin รุ่นแบนตัมเวทเมื่อ 16 ธันวาคม 2543 แพ้น็อค ราฟาเอล มาร์เควซ ยก 7 ที่ เวเนซุเอลา</doc>
