<doc id="657990" url="https://th.wikipedia.org/wiki?curid=657990" title="ฮัมมิงเบิร์ดฮาร์ตบีต">ฮัมมิงเบิร์ดฮาร์ตบีต "ฮัมมิงเบิร์ดฮาร์ตบีต" () เป็นเพลงของนักร้องอเมริกัน เคที เพร์รี จากสตูดิโออัลบั้มลำดับที่สาม ทีนเอจดรีม (ค.ศ. 2010) เพลงเขียนโดยเพร์รี, คริสโตเฟอร์ "ทริกกี" สตูอาร์ต, สเตซี บาร์ธ, และมอนเท นิวเบิล สตูอาร์ตจัดการเรื่องการผลิตเพลง ขณะที่คัก ฮาร์เรลล์โปรดิวซ์เสียงร้องของเพร์รี "ฮัมมิงเบิร์ดฮาร์ตบีต" มีแรงบันดาลใจจากคนรักหนุ่มของเพร์รีในขณะนั้นคือ รัสเซลล์ แบรนด์ ในด้านดนตรี เพลงมีส่วนผสมของอิเล็กทรอนิกา แกลมเมทัล และร็อก ในด้านเนื้อร้อง เพลงเปรียบเทียบความรู้สึกมีความรัก กับความเร็วของจังหวะหัวใจของนกฮัมมิงเบิร์ด "ฮัมมิงเบิร์ดฮาร์ตบีต" ออกอากาศทางวิทยุที่ประเทศออสเตรเลียเป็นซิงเกิลจากอัลบั้มทีนเอจดรีม ในสัปดาห์วันที่ 17 กันยายน ค.ศ. 2012 เพลงได้รับคำชมจากนักวิจารณ์เพลง โดยส่วนใหญ่จัดว่าเพลงที่สามารถเลือกเป็นซิงเกิลได้ หลังจากจำหน่ายอัลบั้มทีนเอจดรีม เพลง "ฮัมมิงเบิร์ดฮาร์ตบีต" ติดชาร์ตกาออนมิวสิกในเกาหลีใต้ สูงสุดที่อันดับ 124</doc>
