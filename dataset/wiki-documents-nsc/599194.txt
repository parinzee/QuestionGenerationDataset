<doc id="599194" url="https://th.wikipedia.org/wiki?curid=599194" title="พิษณุ พลไวย์">พิษณุ พลไวย์ พิษณุ พลไวย์ (17 ธันวาคม พ.ศ. 2506 - 17 มกราคม พ.ศ. 2559) อดีตสมาชิกสภาผู้แทนราษฎรจังหวัดพิษณุโลก 3 สมัย และ อดีตสมาชิกสภาผู้แทนราษฎรระบบบัญชีรายชื่อประวัติ ประวัติ. นายพิษณุ พลไวย์ เกิดเมื่อวันที่ 17 ธันวาคม พ.ศ. 2506 เป็นบุตรของนายสมพงษ์ พลไวย์ และ นางอวยพร พลไวย์ มีพี่น้อง 5 คน โดยนายพิษณุเป็นคนที่ 4 สำเร็จการศึกษา ระดับปริญญาตรี จาก คณะบริหารธุรกิจ มหาวิทยาลัยกรุงเทพ ปริญญาโท ด้านการจัดการ จาก ประเทศสหรัฐอเมริกา นายพิษณุ พลไวย์ ได้เสียชีวิตลงอย่างสงบด้วยโรคประจำตัว ในวันที่ 17 มกราคม พ.ศ. 2559 เมื่อเวลา 16.00 น. และทำพิธีรดน้ำศพ ที่ วัดสระแก้วปทุมทอง ตำบลในเมือง อำเภอเมืองพิษณุโลก จังหวัดพิษณุโลกงานการเมือง งานการเมือง. นายพิษณุ เข้าสู่วงการการเมืองด้วยการเป็นสมาชิกสภาจังหวัด ก่อนที่จะได้รับเลือกตั้งสมาชิกสภาผู้แทนราษฎรครั้งแรก ในเดือนกันยายน พ.ศ. 2535 สังกัดพรรคประชาธิปัตย์ และได้รับเลือกตั้งเรื่อยมาจนถึง พ.ศ. 2544 รวม 3 สมัย นายพิษณุ ลงรับสมัครเลือกตั้งสมาชิกสภาผู้แทนราษฎรแบบบัญชีรายชื่อ ลำดับที่ 35 สังกัดพรรคไทยรักไทย เมื่อ พ.ศ. 2548 ซึ่งได้รับเลือกตั้งในครั้งดังกล่าว และดำรงตำแหน่งกรรมการบริหารพรรคเพื่อธรรมสมาชิกสภาผู้แทนราษฎร สมาชิกสภาผู้แทนราษฎร. นายพิษณุ ได้รับการเลือกตั้งเป็นสมาชิกสภาผู้แทนราษฎรทั้งหมด 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 จังหวัดพิษณุโลก สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดพิษณุโลก สังกัดพรรคประชาธิปัตย์ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดพิษณุโลก สังกัดพรรคไทยรักไทย 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 แบบบัญชีรายชื่อ สังกัดพรรคไทยรักไทยเครื่องราชอิสริยาภรณ์เครื่องราชอิสริยาภรณ์. - ไม่ทราบ - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2544 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
