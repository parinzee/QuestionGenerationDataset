<doc id="315934" url="https://th.wikipedia.org/wiki?curid=315934" title="ชไมพร จตุรภุช">ชไมพร จตุรภุช ชไมพร จตุรภุช เกิดเมื่อวันที่ 13 กันยายน พ.ศ. 2506 เป็นนักแสดงชาวไทย เริ่มจากเข้าประกวดนางสาวไทยเมื่อปี พ.ศ. 2527 จากนั้นจึงได้เข้าสู่วงการแสดงโดยเริ่มจากละครจักรๆ วงศ์ๆ ทางช่อง 7 เรื่อง เทพสามฤดู ที่ออกอากาศทุกวันเสาร์และอาทิตย์ในช่วงเช้า โดยรับบทเป็นจินดาเหมันต์ หนึ่งในเทพทั้งสาม จากนั้นจึงมีผลงานต่อมาเรื่อยๆ ซึ่งส่วนใหญ่เป็นจอแก้ว เธอเป็นดาราเจ้าบทบาทที่แสดงได้หลากหลายทั้งนางเอก นางรอง และนางร้าย แต่เนื่องจากมีสายตาดุเด่นออกไปทางร้ายลึก จึงมักได้บทร้ายมากกว่า เช่น บท "พิตะวัน" ในละครเรื่อง มายา (ช่อง 7), "ศันสนีย์" จากเรื่อง จำเลยรัก (ช่อง 7), "คุณยายวรนาฏ" จากเรื่อง ทายาทอสูร (ช่อง 5) ฯลฯ แต่ยังเล่นบทน่าสงสารได้ดี เช่น บท "น้อย" ในละครเรื่อง คมพยาบาท ทางช่อง 5, บท "ปัทมา" จากเรื่อง ขมิ้นกับปูน ทางช่อง 7, บท "โอบบุญ" จากเรื่อง กำแพงบุญ ฯลฯ ชีวิตส่วนตัว ปัจจุบัน ชไมพร ยังมีสถานภาพโสด ได้ผันตัวทำงานเบื้องหลังเป็นผู้บริหาร บริษัท เนเวอร์แลนด์ ครีเอชั่น จำกัด และ บริษัท แชนนอล ซี จำกัด เพื่อผลิตรายการสารคดี และยังรับงานละครโทรทัศน์บ้างเป็นช่วงๆผลงานละครละครที่ไม่ได้ออกอากาศละครที่ไม่ได้ออกอากาศ. - ไทรโศก (2534) รับบทเป็น บานเย็นภาพยนตร์ภาพยนตร์. - อีกครั้ง (2529) - คู่สร้าง คู่สม (2530) - เล่นกับไฟ (2533) - แรงฤทธิ์พิษสวาท (2533) - กามเทพท่าจะบ๊องส์ (2533) - หลวงตา 3 สีกาข้างวัด (2534) - เมียพ่อขอไว้คน (2535) - ทองสุก 13 (2556)งานพากย์งานพากย์. - ละคร มุกมังกร (2541) ช่อง 7 พากย์เสียงนางเอก สิรินทร์ พัธโนทัย (ตอนโต) รับบทโดย เหมียว ยียีรางวัลรางวัล. - รางวัลโทรทัศน์ทองคำ ครั้งที่ 4 สาขาดาราสนับสนุนหญิงดีเด่น จากละครเรื่องจำเลยรัก (ช่อง 7) - รางวัลโทรทัศน์ทองคำ ครั้งที่ 5 สาขาดารานำหญิงดีเด่น จากละครขมิ้นกับปูน (ช่อง 7) - รางวัลราชบัณฑิตยสถานสรรเสริญ ประจำปี2553 ผู้ใช้ภาษาไทยดีเด่น สาขานักแสดงสมทบหญิง จากละครเรื่องเลื่อมพรายลายรัก (ช่อง 3) - รางวัลสยามดาราอวอร์ด ประจำปี 2555 นักแสดงสมทบยอดเยี่ยม สาขาละครโทรทัศน์ จากละครเรื่องบ่วง (ละครโทรทัศน์) (ช่อง3) - รางวัลคมชัดลึก อวอร์ด ครั้งที่ 10 สาขานักแสดงสมทบหญิงยอดเยี่ยม จากละครเรื่องบ่วง (ละครโทรทัศน์) (ช่อง 3)</doc>
