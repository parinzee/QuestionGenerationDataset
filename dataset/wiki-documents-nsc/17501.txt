<doc id="17501" url="https://th.wikipedia.org/wiki?curid=17501" title="อำเภอคลองหลวง">อำเภอคลองหลวง คลองหลวง เป็นอำเภอที่สำคัญอำเภอหนึ่งของจังหวัดปทุมธานี เพราะเป็นที่ตั้งขององค์กรสำคัญหลายแห่งที่ตั้งและอาณาเขตที่ตั้งและอาณาเขต. - ทิศเหนือ ติดต่อกับอำเภอบางปะอินและอำเภอวังน้อย (จังหวัดพระนครศรีอยุธยา) มีคลองเชียงรากน้อย ลำราง คลองหนึ่ง และคลองระพีพัฒน์เป็นเส้นแบ่งเขต - ทิศตะวันออก ติดต่อกับอำเภอหนองเสือ มีคลองเจ็ดเป็นเส้นแบ่งเขต - ทิศใต้ ติดต่อกับอำเภอธัญบุรี มีแนวลำรางสาธารณะเป็นเส้นแบ่งเขต - ทิศตะวันตก ติดต่อกับอำเภอเมืองปทุมธานีและอำเภอสามโคก มีทางรถไฟสายเหนือเป็นเส้นแบ่งเขตประวัติ ประวัติ. ท้องที่อำเภอคลองหลวง แต่เดิมเป็นที่รกร้างว่างเปล่า เรียกว่า ทุ่งหลวง ต่อมา พ.ศ. 2446 บริษัทขุดคลองแลคูนาสยาม ได้ขุดคลองรังสิต และคลองซอยต่าง ๆ ราษฎรจึงพากันอพยพเข้าไปตั้งถิ่นฐาน ประกอบอาชีพในการทำนา ในที่สุดได้ตั้งขึ้นเป็นอำเภอ เมื่อ พ.ศ. 2447- วันที่ 8 พฤศจิกายน 2499 จัดตั้งสุขาภิบาลคลองหลวง ในท้องที่บางส่วนของตำบลคลองหนึ่ง และ บางส่วนของตำบลคลองสอง - วันที่ 4 ธันวาคม 2516 เปลี่ยนแปลงเขตสุขาภิบาลคลองหลวง ให้ครอบคลุมทั้งหมดของตำบลคลองหนึ่ง และ ตำบลคลองสอง - วันที่ 1 สิงหาคม 2527 ตั้งตำบลคลองเจ็ด แยกออกจากตำบลคลองหก - วันที่ 22 กรกฎาคม 2539 จัดตั้งเทศบาลตำบลท่าโขลง โดยยกฐานะจากสุขาภิบาลคลองหลวง ในพื้นที่บางส่วนตำบลคลองหนึ่ง และ ตำบลคลองสอง (ฝั่งทางตอนเหนือของ ถนนคลองหลวง) - วันที่ 25 พฤษภาคม 2542 ยกฐานะจากสุขาภิบาลคลองหลวง เป็น เทศบาลตำบลคลองหลวง - วันที่ 10 ตุลาคม 2544 ยกฐานะจากเทศบาลตำบลท่าโขลง เป็น เทศบาลเมืองท่าโขลงการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอคลองหลวงแบ่งเขตการปกครองออกเป็น 7 ตำบล แต่ละตำบลแบ่งเป็น หมู่บ้าน รวม 106 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอคลองหลวงมีองค์กรปกครองส่วนท้องถิ่น 7 แห่ง ได้แก่- เทศบาลเมืองท่าโขลง ครอบคลุมพื้นที่ตำบลคลองหนึ่งและตำบลคลองสอง เฉพาะฟากเหนือของถนนคลองหลวง (ทางหลวงจังหวัดหมายเลข 3214) - เทศบาลเมืองคลองหลวง ครอบคลุมพื้นที่ตำบลคลองหนึ่งและตำบลคลองสอง เฉพาะฟากใต้ของถนนคลองหลวง (ทางหลวงจังหวัดหมายเลข 3214) - องค์การบริหารส่วนตำบลคลองสาม ครอบคลุมพื้นที่ตำบลคลองสามทั้งตำบล - องค์การบริหารส่วนตำบลคลองสี่ ครอบคลุมพื้นที่ตำบลคลองสี่ทั้งตำบล - องค์การบริหารส่วนตำบลคลองห้า ครอบคลุมพื้นที่ตำบลคลองห้าทั้งตำบล - องค์การบริหารส่วนตำบลคลองหก ครอบคลุมพื้นที่ตำบลคลองหกทั้งตำบล - องค์การบริหารส่วนตำบลคลองเจ็ด ครอบคลุมพื้นที่ตำบลคลองเจ็ดทั้งตำบลการคมนาคม การคมนาคม. อำเภอคลองหลวงมีถนนพหลโยธิน (ทางหลวงแผ่นดินหมายเลข 1) ตัดผ่าน อันเป็นทางสำคัญในการเดินทางไปยังภาคเหนือและภาคตะวันออกเฉียงเหนือ ส่วนถนนสายสำคัญอื่น ๆ ได้แก่ ถนนกาญจนาภิเษก (ทางหลวงพิเศษหมายเลข 9) ถนนลำลูกกา-วังน้อย (ทางหลวงแผ่นดินหมายเลข 352) ถนนคลองหลวง (ทางหลวงจังหวัดหมายเลข 3214) ถนนสายรองที่สำคัญ ได้แก่ ถนนเลียบคลองสาม ถนนเลียบคลองห้ารถประจำทางรถประจำทาง. - รถประจำทาง ขสมก. สาย 29 ม.ธรรมศาสตร์(ศูนย์รังสิต)-หัวลำโพง (รถปรับอากาศ) - รถประจำทาง ขสมก. สาย 39 ตลาดไท-อนุสาวรีย์ชัยฯ (รถปรับอากาศ) - รถประจำทาง ขสมก. สาย 510 ม.ธรรมศาสตร์-อนุสาวรีย์ชัยฯ (รถปรับอากาศ) - รถประจำทาง ขสมก. สาย 520 ตลาดไท-แฮปปี้แลนด์-เดอะมอลล์บางกะปิ (รถปรับอากาศ) - รถประจำทางสาย 187 ท่าน้ำสี่พระยา-รังสิตคลองสาม (รถปรับอากาศ) - รถประจำทางสาย 1154 เมเจอร์รังสิต-รังสิตคลองสาม (รถปรับอากาศ) - รถประจำทางสาย 338 รังสิต-ประตูน้ำพระอินทร์ (รถปรัปอากาศ) - รถประจำทางสาย 1008 รังสิต-หนองเสือสถานที่สำคัญสถานที่สำคัญ. - อุทยานวิทยาศาสตร์ประเทศไทย (ประกอบไปด้วยสำนักงานพัฒนาวิทยาศาสตร์และเทคโนโลยีแห่งชาติ และบริษัทเอกชนทางวิทยาศาสตร์และเทคโนโลยี) - พิพิธภัณฑ์การเกษตรเฉลิมพระเกียรติ - พิพิธภัณฑ์สถานแห่งชาติกาญจนาภิเษก - พิพิธภัณฑสถานแห่งชาติธรณีวิทยาเฉลิมพระเกียรติ - หอจดหมายเหตุเฉลิมพระเกียรติพระบาทสมเด็จพระเจ้าอยู่หัวภูมิพลอดุลยเดช - หออัครศิลปิน - มหาวิทยาลัยธรรมศาสตร์ (ศูนย์รังสิต) และโรงพยาบาลธรรมศาสตร์เฉลิมพระเกียรติ - มหาวิทยาลัยราชภัฏวไลยอลงกรณ์ ในพระบรมราชูปถัมภ์ - มหาวิทยาลัยเทคโนโลยีราชมงคลธัญบุรีและพิพิธภัณฑ์บัว - มหาวิทยาลัยกรุงเทพและพิพิธภัณฑสถานเครื่องถ้วยเอเชียตะวันออกเฉียงใต้ - สถาบันเทคโนโลยีแห่งเอเชีย - วัดพระธรรมกาย - โรงเรียนสวนกุหลาบวิทยาลัย รังสิต - วัดบางขันธ์ - วัดปัญญานันทาราม - นิคมอุตสาหกรรมนวนคร - ตลาดไท - โรงกษาปณ์ รังสิต - สโมสรฟุตบอลเพื่อนตำรวจสถานที่ท่องเที่ยวสถานที่ท่องเที่ยว. - องค์การพิพิธภัณฑ์วิทยาศาสตร์แห่งชาติ</doc>
