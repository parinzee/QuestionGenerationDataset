<doc id="489568" url="https://th.wikipedia.org/wiki?curid=489568" title="โรงเรียนบ้านบุวิทยาสรรค์">โรงเรียนบ้านบุวิทยาสรรค์ โรงเรียนบ้านบุวิทยาสรรค์ เป็นโรงเรียนมัธยมศึกษาขนาดกลางในบุรีรัมย์ ประเภทสหศึกษา สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ โรงเรียนบ้านบุวิทยาสรรค์ ตั้งอยู่ ณ บ้านบุ หมู่ที่ 5 ตำบลจรเข้มาก อำเภอประโคนชัย จังหวัดบุรีรัมย์ รหัสไปรษณี 31140 ถนนประโคนชัย-อุทยานประวัติศาสตร์พนมรุ้ง ผู้อำนวยการคนปัจจุบัน คือ นายวัชราบูรณ์ บุญชู ( 1 พฤศจิกายน 2556 - ปัจจุบัน) โรงเรียนบ้านบุวิทยาสรรค์มีโบราณสถานอยู่ภายในบริเวณโรงเรียน ชื่อว่า ปราสาทบ้านบุเป็นโบราณสถานที่สร้างขึ้นในรัชสมัยพระเจ้าชัยวรมันที่ 7 แห่งอาณาจักรขอมโบราณ ประมาณปีพุทธศตวรรษที่ 17 เป็นปราสาทที่สร้างในลักษณะของธรรมศาลา มีอาคารที่เป็นห้องภรรคฤหหรือบ้านมีไฟ (หมายถึง ในสมัยโบราณมีป่าไม้เป็นจำนวนมาก บริเวณที่เป็นที่พักจึงต้องมีการจุดคบไฟล้อมรอบเอาไว้เพื่อป้องกันสัตว์ร้าย จึงเป็นที่มาของ บ้านมีไฟ ) หลังเดี่ยว ตัวอาคารสร้างเป็นรูปสี่เหลี่ยมผืนผ้ายกฐานสูงจากพื้นดิน ทอดตัวแนวออก-ตก สร้างด้วยศิลาแลง มีประตูเข้าออกสองทางคือทางทิศตะวันออกและทิศตะวันตก ทางทิศใต้ของตัวปราสาทมีกรอบหน้าต่าง 5 บาน กรอบประตูและหน้าต่างสร้างด้วยหินทรายสีส้มอมเหลือง</doc>
