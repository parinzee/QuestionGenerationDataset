<doc id="299996" url="https://th.wikipedia.org/wiki?curid=299996" title="ตะกายดาว">ตะกายดาว ตะกายดาว เป็น ละครซิตคอมเรื่องแรกของแกรมมี่ สร้างสรรค์โดย วาณิช จรุงกิจอนันต์ และ ยุทธนา มุกดาสนิท ในนาม "มาสเตอร์แพลน" โดยเป็นเรื่องราวของบริษัทรับจัดหานักแสดง ซึ่งมีผู้คนจากหลากหลายสถานะและอาชีพเข้ามาไต่ฝันเพื่อความเป็น "ดารา" ละครเรื่องนี้ได้รับการกล่าวขานจากยุทธนา มุกดาสนิท ผู้ร่วมสร้างเรื่องนี้ว่าเป็นละครโทรทัศน์รูปแบบ "ซีทรู" กล่าวคือเป็นงานสร้างละครอย่างทะลุปรุโปร่งและสมจริง ทั้งในแง่เนื้อหาสาระ ฉาก เทคนิค และการสะกดอารมณ์ผู้ชม ถือเป็นมิติใหม่ของวงการละครไทยในขณะนั้น ลักษณะการถ่ายทำใช้โรงถ่าย (Studio) ตลอดเรื่องนักแสดงนักแสดงประจำนักแสดง. นักแสดงประจำ. - เศรษฐา ศิระฉายา เป็น องอาจ เจ้าของบริษัทจัดหานักแสดง - เพ็ญพักตร์ ศิริกุล เป็น เป็น ดั๊ด น้องสาวเจ้าของบริษัท มีหน้าที่รับสอนเด็กเดินแบบ บุคลิกเป็นคนสายตาสั้นแต่ขี้ลืม - พิสัย ศะศิสมิต เป็นชายหนุ่มเจ้าชู้ มีความหลงใหลและแอบรักดั๊ด - วสันต์ อุตตมะโยธิน - สกุล หงษ์ทองนักแสดงรับเชิญในแต่ละตอน นักแสดงรับเชิญในแต่ละตอน. นอกจากนักแสดงประจำแล้ว ยังมีดาราดังมากมายหลายแขนงซึ่งมีผลงานโดดเด่นในขณะนั้นมารับเชิญให้แสดงเป็นตัวละครตามคาแรกเตอร์ที่เป็นหรืออยากเป็น ในที่นี้ระบุรายชื่อตอน วันออกอากาศครั้งแรก และนักแสดงรับเชิญในแต่ละตอน1. ประเดิมดาว (6 ต.ค.32) 2. เดี๋ยวดาว เดี๋ยวดาว (13 ต.ค.32)- แขกรับเชิญ-ธงไชย แมคอินไตย์ 3. ด๊าวดาว (20 ต.ค.32)- แขกรับเชิญ-นาถยา แดงบุหงา 4. ดาวซะเอง (27 ต.ค.32)- แขกรับเชิญ-ทรงวิทย์ จิรโสภิณ, เล็ก ไอศูรย์ 5. ดาวน้อย (หลวง) (3 พ.ย.32)- แขกรับเชิญ-กาญจนา จินดาวัฒน์ 6. ระวังดาว (17 ต.ค.32)- แขกรับเชิญ-สามารถ พยัคฆ์อรุณ 7. ดาวหลบใน (24 พ.ย.32)- แขกรับเชิญ-ใหม่ เจริญปุระ 8. ดาวช่างร้ายเหลือ (1 ธ.ค.32)- แขกรับเชิญ-อำพล ลำพูน, ชนาภา นุตาคม 9. ดาวปุ๋ย (8 ต.ค.32)- แขกรับเชิญ-สินจัย เปล่งพานิช 10. ดาวอยู่แล้ว (15 ธ.ค.32)- แขกรับเชิญ-ชูศรี มีสมมนต์, พิศมัย วิไลศักดิ์, อมรา อัศวนนท์ 11. ดาวได้ฟอร์มเลย (22 ธ.ค.32)- แขกรับเชิญ-นูโว 12. ดาวประจำบ้าน (29 ธ.ค.32)- แขกรับเชิญ-น้อย โพธิ์งาม 13. ดาวขิงข่า (9 ม.ค.33)- แขกรับเชิญ-บดินทร์ ดุ๊ก, กมลชนก ปาร์นใจ 14. หนูทำดาว (10 ม.ค.33)- แขกรับเชิญ-ชนิศา อิมราพร (หนอยแน่) 15. ดาวตกกระ (16 ม.ค.33)- แขกรับเชิญ-สมควร กระจ่างศาสตร์, สุลาลีวัลย์ สุวรรณทัต, มาลี เวชประเสริฐ, สมพงษ์ พงษ์มิตร 16. มาตามดาว (17 ม.ค.33)- แขกรับเชิญ-ญาณี จงวิสุทธิ์ 17. น้ำตาดาว (23 ม.ค.33)- แขกรับเชิญ-จารุณี สุขสวัสดิ์, ส.อาสนจินดา 18. ชีพจรลงดาว (24 ม.ค.33)- แขกรับเชิญ-แสงระวี อัศวรักษ์, อนันต์ บุนนาค 19. ดาวจ๋า (1) (30 ม.ค.33) 20. ดาวจ๋า (2) (31 ม.ค.33)- แขกรับเชิญ-สมบัติ เมทะนี, นันทิดา แก้วบัวสาย, วทัญญู มุ่งหมาย 21. ดาวแม่เปลี้ย (1) (6 ก.พ.33) 22. ดาวแม่เปลี้ย (2) (7 ก.พ.33)- แขกรับเชิญ-ชุติมา นัยนา, วีรยุทธ รสโอชา 23. ดาวดีเจ (13 ก.พ.33)- แขกรับเชิญ-วินิจ เลิศรัตนชัย, หัทยา เกษสังข์ 24. ดาวเพื่อชีวิต (14 ก.พ.33)- แขกรับเชิญ-พงษ์เทพ กระโดนชำนาญ, สุรชัย จันทิมาธร, มงคล อุทก 25. ดาวเทวดา (20 ก.พ.33)- แขกรับเชิญ-ธเนศ วรากุลนุเคราะห์, อรพรรณ พานทอง 26. ดาวยั่ว (21 ก.พ.33)- แขกรับเชิญ-ฉวีวรรณ บุญปรก, ลินดา ค้าธัญเจริญ, จุรี โอศิริ 27. ดาวบ้านนา (1) (27 ก.พ.33) 28. ดาวบ้านนา (2) (28 ก.พ.33)- แขกรับเชิญ-ยอดรัก สลักใจ, ศิรินทรา นิยากร 29. สุดปลายดาว (7 มี.ค.33)- แขกรับเชิญ-ขจรศักดิ์ รัตนนิสสัย, อรนภา กฤษฎี, รัชนี ศิระเลิศ 30. ลาดาว (14 มี.ค.33)- แขกรับเชิญ-รวมแขกรับเชิญระยะเวลาออกอากาศ ระยะเวลาออกอากาศ. "ตะกายดาว" ออกอากาศตอนแรกวันที่ 6 ตุลาคม พ.ศ. 2532 โดยเสนอเป็นประจำทุกวันศุกร์ เวลา 21:00 - 22:00 น. ก่อนรายการแผ่นฟิล์มวันศุกร์ ทางสถานีวิทยุโทรทัศน์ไทยทีวีสีช่อง 9 อ.ส.ม.ท. (ปัจจุบันคือโมเดิร์นไนน์) แต่ในปี 2533 ได้ย้ายและเพิ่มวันออกอากาศเป็นสัปดาห์ละ 2 ครั้ง โดยเสนอเป็นประจำทุกวันอังคารและวันพุธ เวลา 20:50 - 21:50 น. จนสิ้นสุดลงในวันที่ 14 มีนาคม พ.ศ. 2533เพลงนำละคร เพลงนำละคร. เพลงนำละครมีชื่อเดียวกับละคร ขับร้องและแต่งคำร้องโดย เรวัต พุทธินันทน์ และทำดนตรีโดย ชาตรี คงสุวรรณ ใช้ตอนเปิดและปิดละครมาตลอด ภายหลังละครอวสานก็ได้มีการขับร้องใหม่โดยศิลปินนักร้องท่านอื่นๆ อีกมากมายจนกลายเป็นเพลงหนึ่งที่ใช้ในเวทีประกวดต่างๆ เพื่อเป็นเส้นทางการหาที่สุดแห่งดาวเข้ามาประดับวงการดังเช่นในเนื้อเพลงภายหลัง "ตะกายดาว" อวสาน ภายหลัง "ตะกายดาว" อวสาน. หลังจากละครตะกายดาวอวสาน ทางมาสเตอร์แพลนได้มีการทำละครเรื่องใหม่เพื่อออกอากาศทางสถานีโทรทัศน์สีกองทัพบกช่อง 7 โดยมีชื่อเรื่องว่า "คนค้นคน" โดยใช้ทีมนักแสดงชุดเดิม และเพิ่มนักแสดงใหม่ เช่น นัท มีเรีย แต่ออกอากาศได้ไม่กี่เดือนก็ต้องลาจอ จนกระทั่งละคร "3 หนุ่ม 3 มุม" เริ่มออกอากาศในปี พ.ศ. 2534 ทางทีมงาน 3 หนุ่ม 3 มุม ได้นำละครตะกายดาวมาเป็นชื่อตอนหนึ่งในละครซิตคอมอายุยืนเรื่องนั้น โดยเนื้อเรื่องได้กำหนดให้ พีรพล(ปฏิภาณ ปฐวีกานต์) เป็นผู้ไต่ฝัน โดยมี เศรษฐา ศิระฉายา กลับมารับบทบาทเดิมอีกครั้ง</doc>
