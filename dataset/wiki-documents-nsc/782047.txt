<doc id="782047" url="https://th.wikipedia.org/wiki?curid=782047" title="สุกานตะ ภัฏฏาจารยะ">สุกานตะ ภัฏฏาจารยะ สุกานตะ ภัฏฏาจารยะ (; 15 สิงหาคม ค.ศ. 1926 – 13 พฤษภาคม ค.ศ. 1947) เป็นกวีและนักเขียนชาวเบงกาลี เขาเป็นหนึ่งในบุคคลสำคัญของกวีนิพนธ์เบงกาลีสมัยใหม่ร่วมกับรพินทรนาถ ฐากุร และกาชี นชรุล อิสลาม แต่ผลงานของภัฏฏาจารยะได้รับการตีพิมพ์หลังจากเขาได้ถึงแก่กรรม ในช่วงที่เขามีชีวิตบทกวีของเขาไม่ได้เป็นที่แพร่หลาย แต่หลังจากเขาเสียชีวิต ชื่อเสียงของเขาก็เพิ่มขึ้นเรื่อย ๆ จนเขากลายเป็นหนึ่งในกวีภาษาเบงกาลีที่เป็นที่นิยมมากที่สุดของคริสต์ศตวรรษที่ 20 เขามีอิทธิพลสำคัญต่อกวีสุภาษ มุโขปาธยาย และนักแต่งเพลงสลิล เจาธุรี ที่ได้นำบทกวีบางส่วนที่ได้รับความนิยมของเขาไปแต่งทำนองเพลง งานเขียนส่วนใหญ่ของเขาโดดเด่นในความคิดเรื่องกบฏต่อระบบสังคมนิยม ความรักชาติ และความเห็นอกเห็นใจ แต่ก็โดดเด่นในเรื่องจินตนิยมเช่นเดียวกัน</doc>
