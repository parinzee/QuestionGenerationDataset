<doc id="155889" url="https://th.wikipedia.org/wiki?curid=155889" title="อาจารียา พรหมพฤกษ์">อาจารียา พรหมพฤกษ์ อาราดา (อาจารียา) พรหมพฤกษ์ หรือ หลิว อาจารียา นักร้องลูกทุ่งหญิงชาวไทย ซึ่งโด่งดังจากเพลง "สะใภ้นายก"ประวัติ ประวัติ. อาราดา พรหมพฤกษ์ เกิดเมื่อวันอาทิตย์ที่ 23 กุมภาพันธ์ พ.ศ. 2529 เป็นบุตรสาวเพียงคนเดียวของ นายณัฐพล พรหมพฤกษ์ และนางอัจฉรา พรหมพฤกษ์ มีภูมิลำเนาอยู่ที่ อำเภอเมือง จังหวัดลำพูน จบการศึกษาชั้นอนุบาลและประถมศึกษาจาก โรงเรียนเลาหจิตรวิทยา จังหวัดลำพูน มัธยมศึกษาปีที่ 1 – 5 ที่โรงเรียนบ้านแป้นพิทยาคม จังหวัดลำพูน มัธยมศึกษาปีที่ 6 โรงเรียนอุดมศึกษา กรุงเทพมหานคร ปริญญาตรี มหาวิทยาลัยราชภัฏสวนดุสิต ปัจจุบันจบการศึกษาระดับปริญญาโท สาขาวิชาพัฒนสังคมศาสตร์ คณะสังคมศาสตร์ มหาวิทยาลัยเกษตรศาสตร์ ได้เริ่มเข้าประกวดร้องเพลงตามสถานที่ต่างๆ ได้รับรางวัลชนะเลิศในการประกวดร้องเพลงของเอเวอร์เซ็นต์ ขณะกำลังศึกษาชั้นมัธยมศึกษาปีที่ 3 ต่อมาได้เป็นนักร้องนำของวง "No name" เป็นวงที่อยู่ทางภาคเหนือ ซึ่งมี อาจารย์สุรกิต กิติศักดิ์ (อ.ป๋ง) เป็นหัวหน้าวง และเป็นผู้ชักชวนเธอเข้าสู่วงการเพลงลูกทุ่ง และได้เข้าเป็นนักร้องในสังกัดค่ายเพลง "บริษัท ยู ทู เรคคอร์ด จำกัด" ของ นายพนม ทันสมัย หรือ "ปอนด์" โดยออกอัลบั้มชุดแรก ชื่ออัลบั้ม "บุษบาแดนเซอร์" และมีผลงานออกมาอย่างต่อเนื่อง จนถึงปี 2553 ได้เป็นนักร้องสังกัดค่ายเพลง "บริษัท มิวสิก ดี เอนเตอร์เทนเมนต์ จำกัด" โดยอัลบั้มล่าสุด ชื่ออัลบั้ม "แมงมุม" ปัจจุบันได้ประกอบธุรกิจมินิมาร์ท ในสถานีบริการน้ำมันคาลเท็กซ์ สาขา รามอินทรา กม. 6 เป็นธุรกิจเสริมผลงานผลงาน. - บุษบา...แดนซ์เซอร์ (ปี 2546) มีเพลงโปรโมทเป็นชื่อเดียวกันกับอัลบั้ม ซึ่งมีประโยคที่ติดปากคนฟังคือ "โยกซ้าย โยกขวา เด้งหน้า เด้งหลัง กระเดึ๊บ กระเดึ๊บ" - 1479 รหัสรัก รหัสใจ (10 มีนาคม 2547) มีเพลงที่โด่งดังคือเพลง "สะใภ้นายก" ซึ่งในช่วงนั้นกระแสของลูกชายของ พ.ต.ท.ทักษิณ ชินวัตร นายกรัฐมนตรีในขณะนั้น ที่ชื่อ "คุณโอ๊ก" (พานทองแท้ ชินวัตร) กำลังเป็นที่สนใจ - คาถาขอใจ (13 กันยายน 2548) ประสบความสำเร็จเนื่องจากในช่วงนั้นมีภาพยนตร์โฆษณาของชาเขียวยี่ห้อหนึ่ง ที่มีหนอนชาเขียวเป็นตัวชูโรง - จบข่าว (16 พฤศจิกายน 2549) - หัวใจ...มีงานเข้า (5 ตุลาคม 2551) - แกรมมี่ ดวงจันทร์กลางดวงใจ พุ่มพวง ดวงจันทร์ ชุดที่ 1 (พฤษภาคม 2552) ร่วมกับ คัฑลียา มารศรี, ต่าย อรทัย และ ฝน ธนสุนธร - สับปะรด (ปี 2553) : ค่ายมิวสิค ดี เอ็นเตอร์เทนเม้นท์ - แมงมุม (9 มิ.ย. 2554) : ค่ายมิวสิค ดี เอ็นเตอร์เทนเม้นท์ - อัลบั้มพิเศษ ธิดาแดนซ์ (อัลบั้มรวมฮิตทุกเพลงจากหลิว อาจารียาและเพลงใหม่เพลงพิเศษ) (25 ธ.ค. 2555) : ค่ายมิวสิค ดี เอ็นเตอร์เทนเม้นท์ - เซอร์ไพรส์ (ปี 2557) ร่วมกับ ฝน ธนสุนธร, ดวงตา คงทอง : ค่ายมิวสิค ดี เอ็นเตอร์เทนเม้นท์ - ซิงเกิ้ล : ค่ายมิวสิค ดี เอ็นเตอร์เทนเม้นท์เพลงประกอบเพลงประกอบ. - เพลงประกอบละครโทรทัศน์เรื่อง หนุ่มผมยาว สาวโปงลาง ชื่อเพลง "ฮั่นแน่ะ" และเพลง "สุขใจ" - เพลงประกอบภาพยนตร์ไทยเรื่อง ยังบาว ชื่อเพลง "เหมือนรักในตำนาน" - เพลงประกอบละครโทรทัศน์เรื่อง สัญญาเมื่อสายัณห์ ชื่อเพลง "สัญญารักปากช่อง"การแสดงการแสดง. - ละคร บ้านนาคาเฟ่ (3 ม.ค. 2553) ช่อง 7 รับบทเป็น (รับเชิญ) - ภาพยนตร์ ยังบาว (30 พ.ค. 2556) รับบทเป็น ศิรินทรา นิยากร - ละคร สัญญาเมื่อสายัณห์ (2559) ช่อง พีพีทีวี รับบทเป็น ข้าวหอม คู่กับ ไชยา มิตรชัย - ละคร นางฟ้าเปื้อนฝุ่น (2559) ช่อง 7 รับบทเป็น วิไล คู่กับ วัชรบูล ลี้สุวรรณรายการทีวีรายการทีวี. - รายการ The Mask Singer หน้ากากนักร้อง ฤดูกาลที่ 2 หน้ากากลำไย</doc>
