<doc id="60226" url="https://th.wikipedia.org/wiki?curid=60226" title="ปลาเสือตอลายเล็ก">ปลาเสือตอลายเล็ก ปลาเสือตอลายเล็ก () ปลาน้ำจืดชนิดหนึ่ง มีชื่อวิทยาศาสตร์ว่า Datnioides undecimradiatus อยู่ในวงศ์ปลาเสือตอ (Datnioididae)ลักษณะ ลักษณะ. มีรูปร่างคล้ายและพฤติกรรมคล้ายปลาเสือตอลายใหญ่ (D. pulcher) ซึ่งอยู่ในสกุลเดียวกัน แต่ว่ามีรูปร่างที่เล็กกว่า หัวมีส่วนลาดกว่า มีลายเส้นที่เล็กกว่ามาก เกล็ดมีขนาดใหญ่กว่า พื้นลำตัวค่อนข้างไปทางสีเหลืองอ่อนหรือขาว ขนาดโตเต็มที่ประมาณ 30 เซนติเมตรการกระจายพันธุ์ การกระจายพันธุ์. พบในแม่น้ำโขงและสาขา ใช้บริโภคในท้องถิ่น แต่ปัจจุบันพบน้อยลง มีแนวโน้มว่าใกล้สูญพันธุ์ในอนาคต และนิยมเลี้ยงเป็นปลาสวยงามด้วยสถานภาพ สถานภาพ. ปัจจุบัน ปลาเสือตอลายเล็กที่ซื้อขายกันในตลาดปลาสวยงาม ยังเป็นปลาที่ได้จากการจับจากแหล่งน้ำธรรมชาติ เช่น แม่น้ำโขง, แม่น้ำมูล โดยปริมาณการจับในแต่ละปีประมาณ 300,000 ตัว ในช่วงเดือนเมษายน ซึ่งเป็นฤดูแล้ง น้ำในแม่น้ำและตามเขื่อนมีน้อย จะเป็นช่วงที่จับได้ง่ายที่สุด โดยวิธีการดำลงไปจับถึงใต้น้ำ วันหนึ่งจะจับได้กันคนละประมาณ 300-400 ตัว ส่วนในช่วงเดือนพฤศจิกายน-ธันวาคม ปลาเสือตอลายเล็กในเขตจังหวัดเลย, นครพนม, มุกดาหาร, หนองคาย และอุบลราชธานี จะมีไข่มาก กรมประมงจึงได้ไปติดต่อขอซื้อจากการงม และปลาติดข่าย เพื่อให้ได้ไข่ในท้องมาขยายพันธุ์ ซึ่งปัจจุบันกรมประมงกำลังศึกษาเพาะขยายพันธุ์อยู่ โดยสามารถปรับสภาพพ่อแม่พันธุ์ให้กินอาหารเม็ด วางไข่และผสมได้แล้ว แต่ยังไม่ถึงขั้นสามารถถ่ายทอดออกมาเผยแพร่เป็นองค์ความรู้ได้ เนื่องจากลูกปลาวัยอ่อน อายุ 2–3 วัน ยังมีอัตรารอดที่ต่ำเพียงแค่ร้อยละ 30ชื่อเรียกอื่น ชื่อเรียกอื่น. มีชื่อเรียกในภาษาอีสานว่า "ปลาเสือลายน้อย"</doc>
