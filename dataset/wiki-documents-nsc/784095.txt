<doc id="784095" url="https://th.wikipedia.org/wiki?curid=784095" title="สายใย">สายใย สายใย สตูดิโออัลบั้ม เต็มชุดที่ 16 ของวง แกรนด์เอ็กซ์ ออกวางแผงเมื่อเดือน กรกฎาคม พ.ศ. 2528 ภายใต้สังกัด แกรนด์เอ็กซ์แฟมิลี่ ซึ่งเป็นค่ายเพลงของทางวงเองโดยได้ นิธิทัศน์ โปรโมชั่น ค่ายเพลงชื่อดังในยุคนั้นเป็นผู้จัดจำหน่าย อัลบั้มชุดนี้ทางวงได้ต้อนรับสมาชิกใหม่คือโอ่ ไอศูรย์ วาทยานนท์ ซึ่งผ่านการคัดเลือกให้เข้ามาเป็นสมาชิกใหม่และยังเป็นอัลบั้มชุดสุดท้ายของแจ้ ดนุพล แก้วกาญจน์ นักร้องนำของวงในยุคคลาสสิกโดยอัลบั้มชุดนี้ทางวงยังคงนำเพลงเก่ามาเรียบเรียงดนตรีใหม่ผสมผสานกับเพลงที่แต่งขึ้นมาใหม่ เพลงที่น่าสนใจในอัลบั้มชุดนี้ได้แก่ คนธรรพ์รำพัน , กีฬามหาสนุก, ยังคอย , ไม่รักไม่ว่า , สายัณห์รัญจวน , ไกลบ้าน , สายใย , ยอม และ รักเอย หลังจากจบอัลบั้มชุดนี้แจ้ ดนุพลได้ขอลาออกจากวงไปเพื่อออกไปทำอัลบั้มเดี่ยว กระทั่ง พ.ศ. 2561 ทาง นิธิทัศน์ เอโอเอ ได้นำอัลบั้มสายใยมารีมาสเตอร์ใหม่ในรูปแบบ Audiophile Remastered โดยคุณวู้ดดี้ สราวุธ พรพิทักษ์สุขสมาชิกสมาชิก. - นคร เวชสุภาพร - ดนุพล แก้วกาญจน์ - ประสิทธิ์ ไชยะโท - โชคดี พักภู่ - ไอศูรย์ วาทยานนท์เพลงในอัลบั้มเพลงในอัลบั้ม. - คนธรรพ์รำพัน (ดนุพล) - แปรงสีฟัน (นคร) - รักอำพราง (ไอศูรย์) - กีฬามหาสนุก (โชคดี) - ฝันดี (ประสิทธิ์) - ยังคอย (ดนุพล) - ไม่รักไม่ว่า (ดนุพล) - สายัณห์รัญจวน (ดนุพล) - ไกลบ้าน (ดนุพล) - สายใย (ไอศูรย์) - ยอม (ดนุพล) - รักเอย (นคร)</doc>
