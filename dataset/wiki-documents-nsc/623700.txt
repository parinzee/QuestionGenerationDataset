<doc id="623700" url="https://th.wikipedia.org/wiki?curid=623700" title="ราช เลอสรวง">ราช เลอสรวง ราช เลอสรวง เป็นนักเขียนการ์ตูน ชื่อจริงว่า นิวัฒน์ ธาราพรรค์ ชายผู้หลงใหลการวาดรูปตั้งแต่เด็ก แต่มีช่วงหนึ่งของชีวิตที่ไม่ได้แตะพู่กันยาวนานถึง 30 ปี และเพิ่งกลับมาวาดรูปอีกครั้งเมื่อ 3 ปีที่แล้วประวัติ ประวัติ. เกิดที่จังหวัดลำพูนเมื่อปี 2483 ในจำนวนพี่น้อง 8 คน เขาเป็นลูกคนสุดท้องของครอบครัว และได้เข้ามาเรียนเพาะช่างรุ่นเดียวกับนักวาดนิยายภาพชื่อดังจุก เบี้ยวสกุล (จุลศักดิ์ อมรเวช) ซึ่งในขณะเรียนนั้น ‘ฉลอง ธาราพรรค์’ พี่ชายที่เป็นนักวาดฝีมือ เช่นเรื่องเจ้าชายกาลี มณีโสภา เห็นว่าเขาวาดรูปได้ จึงนำผลงานการ์ตูนเล่มแรกของราชเรื่อง ‘หักเขี้ยวเสือ’ ไปขายที่สำนักพิมพ์ผดุงศึกษา นับแต่นั้นมา เขาก็รับจ๊อบวาดรูป เรียนไปทำงานไปเพื่อหาเงินจ่ายค่าเทอมและค่าครองชีพ จนต้องขาดเรียนบ่อยครั้ง ต่อมาเขาได้เขียนภาพปกพ็อคเก็ตบุ๊คเรื่องเพชรพระอุมาให้พนมเทียน สลับกับสุรินทร์ ปิยานันท์นักวาดฝีมือดีอีกคนในขณะนั้น และได้วาดภาพปกอีกครั้งในจักรวาล รายสัปดาห์ ได้แต่ทำได้ไม่กี่เดือนก็ขอถอนตัว... แรงบันดาลใจด้านการทำงานศิลปะของราช เกิดจากการได้ใกล้ชิดพี่ชายตั้งแต่เด็กและเห็นกระบวนการวาดอย่างมืออาชีพ เขาจึงใฝ่ฝันจะเป็นนักเขียนการ์ตูนบ้าง แต่มีความมุ่งมั่นว่าจะต้องสร้างงานที่มีเอกลักษณ์เป็นของตัวเอง ไม่ตามแบบพี่ ไม่ซ้ำแบบใคร และยังชอบดูผลงานของนักเขียนการ์ตูนต่างประเทศ โดยไปซื้อหนังสือเฉพาะเล่มที่ขายราคาถูกตรงสนามหลวง วันหนึ่ง เขาก็ตัดสินใจออกจากวงการนิยายภาพด้วยหลายเหตุผล ผันอาชีพไปเป็นบรรณาธิการนิตยสารหลายหัว ได้แก่ หนุ่มสแควร์ หนุ่ม 75 แปลก รายปักษ์, มหัศจรรย์ นานถึง 30 ปีที่เขาไม่จับพู่กันเลย แม้ว่า โอม รัชเวทย์ นักเขียนการ์ตูนและนักวาดภาพประกอบจะซื้อกระดาษ พู่กันมาให้ผลงานผลงาน. - หักเขี้ยวเสือ - สิงห์ดำ - จอมขมังเวทย์ - กัปตันเชล - ตลุยแหลก - สิงห์คำรน - หักด่านมฤตยู - สิงขรผู้ทรงพลัง - โซโร - อัศวินคู่บัลลังก์ - สามสิงห์ - เจ้าชายหงษ์ทอง</doc>
