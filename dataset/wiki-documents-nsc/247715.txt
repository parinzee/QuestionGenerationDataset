<doc id="247715" url="https://th.wikipedia.org/wiki?curid=247715" title="โรงเรียนอุตรดิตถ์ดรุณี">โรงเรียนอุตรดิตถ์ดรุณี โรงเรียนอุตรดิตถ์ดรุณีเป็นสถานศึกษาที่เคยได้รับรางวัลโรงเรียนพระราชทานประเภทโรงเรียนมัธยมศึกษาขนาดใหญ่ ปัจจุบันโรงเรียนแบ่งการเปิดการสอนเป็น ระดับมัธยมศึกษาตอนต้นเปิดสอนเฉพาะหญิง (หญิงล้วน) ส่วนมัธยมศึกษาตอนปลายเปิดสอนแบบ "สหศึกษา" โรงเรียนอุตรดิตถ์ดรุณีในปัจจุบันจัดเป็นสถานมัธยมศึกษาขนาดใหญ่ และเป็นส่วนราชการในบังคับของสำนักงานเขตพื้นที่การศึกษาอุตรดิตถ์ เขต 1 สำนักงานคณะกรรมการการศึกษาขั้นพื้นฐาน กระทรวงศึกษาธิการ มีสถานะเป็นนิติบุคคลตามกฎหมายว่าด้วยระเบียบบริหารราชการกระทรวงศึกษาธิการประวัติประวัติ. - โรงเรียนอุตรดิตถ์ดรุณี ก่อตั้งเมื่อปี พ.ศ. 2463 ณ หมู่บ้านคอวัง ตำบลท่าอิฐ อำเภอเมือง จังหวัดอุตรดิตถ์ เดิมชื่อ “โรงเรียนจันทร์นารีประคอง - ปี พ.ศ. 2471 ได้ย้ายโรงเรียนจากหมู่บ้านคอวังไปใช้อาคารและสถานที่ของกรมทหารม้าซึ่งปัจจุบันเป็นที่ตั้งของโรงเรียนอนุบาลอุตรดิตถ์และได้เปลี่ยนชื่อโรงเรียนใหม่อีกครั้ง ชื่อ “โรงเรียนสตรีประจำจังหวัดอุตรดิตถ์” เปิดสอนในระดับชั้นมัธยมศึกษารับเฉพาะนักเรียนหญิงเท่านั้น ดำเนินการสอนอยู่ ณ สถานที่แห่งนี้เป็นเวลา 31 ปี - พ.ศ. 2502 ได้ย้ายโรงเรียนอีกเป็นครั้งที่ 3 มาอยู่ที่ถนนประชานิมิตร ตำบลท่าอิฐ ซึ่งเป็นสถานที่ตั้งโรงเรียนในปัจจุบัน เพราะสถานที่เดิมคับแคบ ตั้งแต่วันที่ 24 มิถุนายน 2502 เป็นต้นมา บนเนื้อที่ 28 ไร่ 3 งาน 45 ตารางวา - พ.ศ. 2505 ได้เปลี่ยนชื่อโรงเรียนเป็น “โรงเรียนอุตรดิตถ์ดรุณี” และเริ่มเปิดสอนในระดับชั้นมัธยมศึกษาตอนปลาย (แผนกวิทยาศาสตร์) ซึ่งรับนักเรียนชายเข้าศึกษาต่อในระดับชั้นมัธยมศึกษาตอนปลายด้วย - พ.ศ. 2522 ได้รับโอนที่ดินราชพัสดุจากศาลจังหวัดอุตรดิตถ์ ซึ่งเป็นพื้นที่ติดกับโรงเรียนอุตรดิตถ์ดรุณี จำนวน 15 ไร่ (บริเวณที่ก่อสร้างอาคาร 5 หอประชุมโรงอาหาร และศูนย์กีฬาในปัจจุบัน) จึงทำให้โรงเรียนมีพื้นที่เพิ่มขึ้นเป็น 43 ไร่ 21.5 ตารางวา โรงเรียนอุตรดิตถ์ดรุณี ได้รับงบประมาณก่อสร้างอาคารเรียน อาคารประกอบ สาธารณูปการ ครุภัณฑ์ประกอบห้อง และครุภัณฑ์ที่ใช้ในการเรียนการสอนจากส่วนราชการในสังกัดกระทรวงศึกษาธิการ ตามลำดับ - พ.ศ. 2546 คือตั้งแต่วันที่ 7 กรกฎาคม 2546 ได้โอนมาสังกัดสำนักงานคณะกรรมการการศึกษาขั้นพื้นฐาน สำนักงานเขตพื้นที่การศึกษาอุตรดิตถ์ เขต 1 รับผิดชอบการจัดการเรียนการสอนช่วงชั้นที่ 3 (ชั้นมัธยมศึกษาปีที่ 1-3) และช่วงชั้นที่ 4 (ชั้นมัธยมศึกษาปีที่ 4-6)รายนามผู้บริหารโรงเรียนอุตรดิตถ์ดรุณีศิษย์เก่าดีเด่น</doc>
