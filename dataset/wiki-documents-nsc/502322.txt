<doc id="502322" url="https://th.wikipedia.org/wiki?curid=502322" title="สวนหลวงสตัดลีย์">สวนหลวงสตัดลีย์ สวนหลวงสตัดลีย์ () เป็นมรดกโลกทางวัฒนธรรมที่ตั้งอยู่ในมณฑลยอร์กเชอร์ แคว้นอังกฤษ สหราชอาณาจักร มีพื้นที่ทั้งหมด 323 ไร่ (800 เอเคอร์) โดยยูเนสโกได้บันทึกในชื่อ "Studley Royal Park including the Ruins of Fountains Abbey" ในฐานะมรดกทางวัฒนธรรมร่วมกับฟาวน์ทินส์แอบบีย์จุดสำคัญฟาวน์ทินส์แอบบีย์ จุดสำคัญ. ฟาวน์ทินส์แอบบีย์. ฟาวน์ทินส์แอบบีย์ () เป็นแอบบีย์โรมันคาทอลิกสังกัดคณะซิสเตอร์เชียน ก่อตั้งในปี พ.ศ. 1675 และยุบแอบบีย์ลงโดยพระเจ้าเฮนรีที่ 8 แห่งอังกฤษ ในปัจจุบันฟาวน์ทินส์แอบบีย์เหลือแต่ซากปรักหักพังบางส่วน แต่ยังได้รับการรักษาอยู่ในสภาพที่ดีที่สุดในแคว้นอังกฤษห้องโถงแจโคบีแอ็นฟาวน์ทินส์ ห้องโถงแจโคบีแอ็นฟาวน์ทินส์. ห้องโถงแจโคบีแอ็นฟาวน์ทินส์ () เป็นห้องโถงที่สร้างโดยหินบางส่วนจากแอบบีย์ โดยในห้องโถงถูกดัดแปลงเพื่อให้ได้ใช้ประโยชน์ำด้อย่างมาก เช่น ศาล ห้องโถงแห่งนี้มีพื้นที่ทั้งหมด 500 เอเคอร์โบสถ์เซนต์แมรี โบสถ์เซนต์แมรี. โบสถ์เซนต์แมรี () เป็นโบสถ์สถาปัตยกรรมฟื้นฟูกอธิค ก่อตั้งในปี พ.ศ. 2420 โดยครอบครัวของจอร์จ โรบินสัน สร้างจากหินปูนสีเทาเหตุผลที่ได้รับคัดเลือกเป็นมรดกโลก เหตุผลที่ได้รับคัดเลือกเป็นมรดกโลก. สวนหลวงสตัดลีย์กับฟาวน์ทินส์แอบบีย์ได้รับการขึ้นทะเบียนเป็นมรดกโลกในการประชุมคณะกรรมการมรดกโลกสมัยสามัญครั้งที่ 10 เมื่อวันที่ 24 พฤศจิกายน - 28 พฤศจิกายน พ.ศ. 2529 ที่ปารีส ประเทศฝรั่งเศส ด้วยข้อกำหนดและหลักเกณฑ์ในการพิจารณา ดังนี้- (i) - เป็นตัวแทนซึ่งแสดงผลงานชิ้นเอกที่จัดทำขึ้นด้วยการสร้างสรรค์อันฉลาด เช่น ความโดดเด่นของซากปรักหักผังของฟาวน์ทินส์แอบบีย์ที่ได้รับการรักษาอยู่ในสภาพที่ดีที่สุดในแคว้นอังกฤษ และสวนน้ำในสวนหลวงสตัดลีย์ - (iv) - เป็นตัวอย่างอันโดดเด่นของประเภทของสิ่งก่อสร้างอันเป็นตัวแทนของการพัฒนา ทางด้านวัฒนธรรม สังคม ศิลปกรรม วิทยาศาสตร์ เทคโนโลยี อุตสาหกรรม ในประวัติศาสตร์ของมนุษยชาติ เช่น ซากปรักหักพังของแอบบีย์รวมถึงสวนน้ำและสวนกวางในสวนหลวงสตัดลีย์ ที่สะท้อนให้ถึงความมั่งคั่งของชนชั้นสูงในยุโรปช่วงศตวรรษที่ 18</doc>
