<doc id="928612" url="https://th.wikipedia.org/wiki?curid=928612" title="พอล เฮาเซอร์">พอล เฮาเซอร์ พอล เฮาเซอร์(7 ตุลาคม ค.ศ. 1880 – 21 ธันวาคม ค.ศ. 1972) เป็นผู้บัญชาการระดับยศสูงในหน่วยวัฟเฟิน-เอ็สเอ็สแห่งนาซีเยอรมนี ผู้มีบทบาทสำคัญในช่วงหลังสงครามในความพยายามของเหล่าอดีตสมาชิกของหน่วยวัฟเฟิน-เอ็สเอ็สเพื่อฟื้นฟูประวัติศาสตร์และกฏหมาย เฮาเซอร์ได้ทำหน้าที่เป็นเจ้าหน้าที่นายทหารในกองทัพปรัสเซียในช่วงสงครามโลกครั้งที่หนึ่งและได้รับตำแหน่งยศเป็นนายพลในไรชส์เฮร์ในช่วงระหว่างสงคราม ภายหลังจากปลดเกษียณ เขาได้เข้าร่วมหน่วยเอ็สเอ็สแห่งนาซีเยอรมนีและได้สร้างประโยชน์ในการจัดตั้งหน่วยวัฟเฟิน-เอ็สเอ็ส ในช่วงสงครามโลกครั้งที่สอง เขาได้ก้าวถึงระดับผู้บัญชาการกองทัพกลุ่ม เขาได้นำทหารหน่วยวัฟเฟิน-เอ็สเอ็สในยุทธการที่คาร์คอฟครั้งที่ 3, ยุทธการที่คูสค์ และการทัพนอร์ม็องดี เฮาเซอร์เป็นเจ้าหน้าที่ระดับสูงในหน่วยวัฟเฟิน-เอ็สเอ็สพร้อมกับเซพพ์ ดีทริซ ซึ่งไม่เหมือนกับดีทริซ เฮาเซอร์นั้นเป็นเจ้าหน้าที่นายทหารระดับมืออาชีพก่อนที่จะเข้าร่วมหน่วยวัฟเฟิน-เอ็สเอ็ส หลังสงคราม เฮาเซอร์ได้กลายเป็นสมาชิกร่วมก่อตั้งและเป็นโฆษกคนแรกของกลุ่ม HIAG กลุ่มล็อบบี้และองค์กรทหารผ่านศึกที่ได้รับการตรวจสอบใหม่ ก่อตั้งโดยเหล่าอดีตเจ้าหน้าที่ระดับสูงในหน่วยวัฟเฟิน-เอ็สเอ็สในเยอรมนีตะวันตกในปี ค.ศ. 1951 ได้รณนงค์เพื่อฟื้นฟูสิทธทางกฏหมายและเศรษฐกิจของหน่วยวัฟเฟิน-เอ็สเอ็สที่ได้ใช้โฆษณาชวนเชื่อการรณรงค์หลายอย่างเพื่อให้บรรลุเป้าหมาย เฮาเซอร์ได้แต่งหนังสือสองเล่ม ซึ่งได้รับการตีพิมพ์โดยสำนักพิมพ์ฝ่ายขวา ได้โต้แย้งกับบทบาททางทหารได้อย่างหมดจดของหน่วยวัฟเฟิน-เอ็สเอ็ส และลงความเห็นว่าทหารของตนนั้นเป็น"ทหารเหมือนคนอื่น" ตามชื่อหนังสือเล่มที่สอง ภายใต้การนำของเฮาเซอร์ กลุ่ม HIAG ได้เปลี่ยนภาพลักษณ์ของหน่วยวัฟเฟิน-เอ็สเอ็สให้ถูกเรียกว่าเป็นกองกำลังรวมของยุโรปที่ได้สู้รบอย่างมีคุณธรรมและไม่ได้มีส่วนร่วมในอาชญากรรมสงครามหรือความโหดร้ายของนาซี ความคิดเหล่านี้ได้รับการปฏิเสธโดยนักประวัติศาสตร์</doc>
