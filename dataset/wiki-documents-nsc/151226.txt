<doc id="151226" url="https://th.wikipedia.org/wiki?curid=151226" title="เดลี่ เอ็กซ์เพรส">เดลี่ เอ็กซ์เพรส เดลี่ เอ็กซ์เพรส () เป็นหนังสือพิมพ์รายวันภาษาอังกฤษขนาดแทบลอยด์ในประเทศไทย ที่ผลิตเนื้อหาแบ่งเป็นรูปเล่มใหม่ ซึ่งแยกมาจากหนังสือพิมพ์ เดอะ เนชั่น โดยเริ่มออกฉบับปฐมฤกษ์เมื่อวันที่ 5 มีนาคม พ.ศ. 2551 มีจำนวนพิมพ์วันละ 100,000 ฉบับ มีรายได้หลักจากการโฆษณาเพียงทางเดียว ตั้งกลุ่มผู้อ่านเป้าหมายที่มีรายได้สูง นักเดินทาง และพนักงานบริษัท ในกรุงเทพมหานครและปริมณฑล ซึ่งเป็นกลุ่มเป้าหมายหลักของกลุ่มลูกค้าที่ซื้อพื้นที่โฆษณา โดยแบ่งวิธีการเข้าถึงผู้อ่านเป็นสองส่วน ประกอบด้วย- แจกฟรีตามโรงแรม ศูนย์การค้า สถานีรถไฟฟ้า อาคารสำนักงาน และสถานที่ท่องเที่ยวในกรุงเทพมหานคร - เป็นเล่มแทรกไปในหนังสือพิมพ์เดอะเนชั่น พร้อมกันนั้นก็ได้ปรับเนื้อหาของเดอะเนชั่น ให้เน้นไปที่ข่าวธุรกิจและการเมือง ทั้งนี้ ในฉบับมีเนื้อหาทั้งสิ้น 4 ส่วน ได้แก่- The City - ข่าวสังคมเมือง - The World - ข่าวต่างประเทศ - The Fun - ข่าววิถีชีวิต และกิจกรรมในสังคมเมือง บันเทิง และศิลปวัฒนธรรม - The Sport - ข่าวกีฬา ปัจจุบัน (ตั้งแต่วันจันทร์ที่ 23 พฤศจิกายน พ.ศ. 2552) เดลี่ เอ็กซ์เพรส เปลี่ยนชื่อเป็น เอ็กซ์พี. (xp.) ปรับหน้ากระดาษเป็นขนาดบรอดชีต พร้อมทั้งยกเลิกการแจกฟรีตามสถานที่ต่าง ๆ ทั้งหมด คงเหลือเป็นเพียงเนื้อหาส่วนหนึ่งของเดอะ เนชั่นเท่านั้น</doc>
