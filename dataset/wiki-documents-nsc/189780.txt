<doc id="189780" url="https://th.wikipedia.org/wiki?curid=189780" title="กรรไกรตัดเล็บ">กรรไกรตัดเล็บ กรรไกรตัดเล็บ เป็นอุปกรณ์เชิงกลใช้สำหรับตัดเล็มเล็บมือและเล็บเท้า กรรไกรตัดเล็บมักจะผลิตขึ้นจากโลหะ มีสองแบบคือประเภทคีมและประเภทคาน ทั้งสองประเภทเป็นของใช้ในบ้านโดยทั่วไป กรรไกรตัดเล็บส่วนมากมักจะมีเครื่องมืออย่างอื่นติดมาด้วย เช่นตะไบเล็บขนาดเล็ก มีดขนาดเล็ก เป็นต้น คมของกรรไกรอาจมีลักษณะเว้าหรือนูน ซึ่งกรรไกรแบบนูนถูกผลิตขึ้นมาเพื่อใช้ตัดเล็บเท้าโดยเฉพาะ หัวตัดอาจถูกสร้างขึ้นให้ตั้งฉากหรือขนานกับตัวกรรไกร หัวตัดแบบขนานใช้สำหรับบริเวณเล็บเท้าที่แบบตั้งฉากเข้าไปไม่ถึง หลังจากตัดเล็บแล้วสามารถใช้ตะไบเล็บขัดถูส่วนที่เป็นรอยหยักหรือส่วนที่ใช้กรรไกรตัดไม่ได้ออก กรรไกรตัดเล็บอาจมีพลาสติกชนิดยืดหยุ่นปกคลุมทั้งหมด ซึ่งช่วยลดความน่ากลัวในสายตาของเด็ก โดยเฉพาะกับเด็กที่กลัวการตัดเล็บ กรรไกรตัดเล็บชนิดนี้เรียกว่า กรรไกรตัดเล็บที่ปลอดภัยต่อเด็ก (childproof) กรรไกรตัดเล็บเป็นสิ่งประดิษฐ์ที่คิดค้นขึ้นโดย แชเพล คาร์เตอร์ (Chapel Carter) ใน ค.ศ. 1896</doc>
