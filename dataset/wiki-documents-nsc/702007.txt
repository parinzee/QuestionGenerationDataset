<doc id="702007" url="https://th.wikipedia.org/wiki?curid=702007" title="เลตอิตโก (เพลงดิสนีย์)">เลตอิตโก (เพลงดิสนีย์) "เลตอิตโก" () เป็นเพลงจากดิสนีย์ในปี ค.ศ. 2013 ประกอบภาพยนตร์ ผจญภัยแดนคำสาปราชินีหิมะ หรือ โฟรเซน คำร้องและทำนองประพันธ์โดย ทีมนักแต่งเพลงสองสามีภรรยา Kristen Anderson-Lopez และ Robert Lopez เพลงนี้ได้เคยนำไปใช้ขับร้องในภาพยนตร์ โดย ไอดินา แมนเซล (Idina Menzel) นักแสดงหญิงและนักร้องชาวอเมริกัน ซึ่งได้พากย์เสียงเป็นเจ้าหญิงเอลซ่า โดยนักแต่งเพลงสองสามีภรรยานั้นได้ประพันธ์เพลงในเวอร์ชันป็อป (ด้วยคำร้องที่สั้นลงและมีเสียงคอรัส) ซึ่งขับร้องโดยนักแสดงและนักร้องอเมริกัน Demi Lovato ในตอนเริ่มของเครดิตปิดภาพยนตร์เรื่องนี้ ส่วนมิวสิกวิดีโอทำได้แยกออกไปต่างหากสำหรับเวอร์ชันป็อป เพลง "เลตอิตโก" ได้เข้าสู่ 10 อันดับแรกในชาร์ตบิลบอร์ดฮอต 100 และชนะรางวัลออสการ์ สาขาเพลงประกอบภาพยนตร์ยอดเยี่ยม ในปี ค.ศ. 2014 และรางวัลแกรมมี สาขาเนื้อเพลงประกอบวิชวลมีเดียยอดเยี่ยม ในปี ค.ศ. 2015 เพลงนี้ได้รับการยอมรับในต่างประเทศ และกลายเป็นหนึ่งในเพลงของดิสนีย์ที่มีการบันทึกในภาษาต่าง ๆ ทั่วโลก รวมถึงเพลงในเวอร์ชันภาษาไทยอีกด้วย โดยใช้ชื่อเพลง "ปล่อยมันไป" ซึ่งขับร้องโดยวิชญาณี เปียกลิ่น</doc>
