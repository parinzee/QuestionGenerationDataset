<doc id="133760" url="https://th.wikipedia.org/wiki?curid=133760" title="ราชาแห่งราชัน">ราชาแห่งราชัน ราชาแห่งราชัน () หรือ ชื่อย่อว่า ราชาฯ เป็นวรรณกรรมจีน แนวแฟนตาซี ผจญภัย เขียนโดย จางอวิ๋น เรื่องราวในโลกอนาคตซึ่งการเล่นเกมออนไลน์เป็นการเล่นในโลกเสมือนจริง เฉิงเฟิง ชายหนุ่มผู้ตกงานเพราะสภาพทางสังคมบีบบังคับได้ฆ่าเวลาด้วยการเข้าไปเล่นเกมออนไลน์ที่กำลังฮิต ชื่อว่า "ราชาแห่งราชัน" จัดจำหน่ายโดยสำนักพิมพ์สถาพรบุ๊คส์โครงเรื่อง โครงเรื่อง. ในอนาคตข้างหน้า เกมออนไลน์จะสามารถกลายเป็นแหล่งทำเงินให้แก่ผู้เล่นได้ รวมไปถึงมีเทคโนโลยีทันสมัยมารองรับ และมีระบบการร่วมมือกับธนาคารอย่างเป็นรูปธรรม เฉินเฟิง ชายตกงานที่มองหาเกมเพื่อที่จะฆ่าเวลากลับพบว่าตัวเองหลงเสน่ห์ของเกมราชาแห่งราชันเข้าเสียแล้ว ในเกมนั้น จากเดิมที่เคยมองว่าเป็นแค่สิ่งของฆ่าเวลา เขากลับซึมซับความรู้สึกในเกมราชาแห่งราชัน ในเกมนี้เอง ที่เขาได้พบกับมิตรภาพและสิ่งต่าง ๆ ที่ไม่อาจพบเจอในโลกแห่งความเป็นจริงรายชื่อตัวละครรายชื่อตัวละคร. - เฉิงเฟิง (แซ่เฉิน ชื่อเฟิง แปลว่า ลม) : พระเอกของนิยายเรื่องนี้ นิสัยอ่อนโยน ชอบแบ่งปันความรู้ เป็นคนที่เชื้อว่าโดยเนื้อแท้ของมนุษย์ทุกคนต่างก็เป็นคนดี แต่ขณะเดียวกันก็มีนิสัยอ่อนไหว จิตตกได้ง่าย มีหลักการในการจัดการเรื่องราวเยอะมาก ชอบพูดว่ามีบางเรื่องที่ควรทำและมีบางเรื่องที่ไม่ควรทำ เก่งในด้านวิจัยและคิดในแง่มุมใหม่ๆ มักจะยิ้มบางๆ อยู่เสมอ เป็นชายหนุ่มที่สดใสร่าเริง ตัวเอกของเรื่องที่เข้ามาเล่นเกมออนไลน์ฆ่าเวลาเพราะตกงาน เนื่องจากสภาพทางสังคมบีบบังคับ ได้หลงเข้าไปเล่นเกมออนไลน์ชื่อ "ราชาแห่งราชัน" ตามที่โฆษณาบอกว่าเป็นเกมที่มีผู้เล่นออนไลน์พร้อมกันถึงล้านคน และเนื่องจากไม่ได้สนใจอ่านคู่มือเลย จึงทำให้ฟลุคไปฆ่าสัตว์อสูร (มอนสเตอร์) ทั้งโขยงเข้า รวมถึงสัตว์อสูรระดับราชา (Boss) เข้าโดยบังเอิญ ทั้งๆ ที่ตัวเองพึ่งจะเข้าเกมเป็นครั้งแรก จึงทำให้เลเวลอัพถึงระดับ 30 อย่างรวดเร็ว จึงได้ฉายาว่า "ยอดฝีมือซื่อบื้อ" เนื่องด้วยเป็นคนที่ไหวพริบค่อนข้างดี พลิกแพลงสถานการณ์เก่ง แต่ในขณะเดียวกันก็ซื่อบื้อได้อย่างไม่น่าเชื่อ จึงได้รับฉายานี้ไปโดยปริยาย- เยียหลาน (หมอกราตรีแห่งภูผา) : ได้รู้จักกับเฉินเฟิงตอนอยู่บนเกาะเริ่มต้นเนื่องจากขอเอาแหวนป้องกันเวทมนตร์ธาตุไฟแลกกับดาบสั้นของเฉินเฟิง หลังจากนั้นยังช่วยคลี่คลายสถานการณ์คับขันให้เฉินเฟิงโดยบังเอิญขณะที่เฉินเฟิงกำลังถูกปิศาจมือธนูเล่นงานบริเวณใกล้เคียงกับถ้ำผีดิบ ในตอนที่สมาพันธ์เฟิงเริ่มรวบรวมกำลังคนเพื่อจะก่อตั้งสมาพันธ์ ตัวเธอที่ได้รับแจ้งข่าวก็รีบพาเพื่อนซี้อีกสองคนมาร่วมด้วยช่วยกันทันที- ครุโฬ (เจียโหลวหัว) : พี่น้องร่วมสาบานของเฉินเฟิง เป็นนักเล่นเกมอาชีพมือเก่า มีฉายาว่า "รู้สารพัด" เนื่องจากตื้นตันในความจริงใจของเฉินเฟิง ทำให้เขาเสียสละทุ่มเทแรงกายและแรงใจในการก่อตั้งสมาพันธ์เฟิงอย่างเต็มกำลัง ในโลกแห่งเกมออนไลน์ เขาถูกกล่าวขานว่าเป็นบุคคลที่เก่งกาจราวกับเทพ หลังจากสมาพันธ์เฟิงก่อตั้งขึ้น เขาก็ดำรงตำแหน่งรองหัวหน้าสมาพันธ์ โดยรับผิดชอบตึกวายุกองหลัง (เฟิงโฮ่วถาง) ปัจจุบันได้สับเปลี่ยนหน้าที่กับสองแสงกล้า โดยเปลี่ยนมารับผิดชอบดูแลตึกรับทรัพย์ (เฟิงโซวถาว) ซึ่งรับผิดชอบดำเนินกิจการค้าขายหากำไรเข้าสมาพันธ์- วิหารจันทราเทพ (เยฺว่เสินเตี้ยน) : อาชีพนินจา สมาชิกสมาพันธ์นินจาเงา (อิ๋งเหริ่นเหมิง) เป็นผู้เล่นคนแรกที่เฉินเฟิงรู้จักในเกมราชาแห่งราชัน ทำงานเป็น "แอนนี่" NPC คนจริงของระบบซึ่งประจำการอยู่ที่อาคารเริ่มต้นบนเกาะเริ่มต้นของเกมราชาแห่งราชัน หน้าที่ของงานที่ทำคือ ชี้แนะบรรดามือใหม่ของเกมให้รู้กฎพื้นฐานต่างๆ ของเกม นิสัยเปิดเผยร่าเริง อาชีพที่อยากจะเล่นคือ นักบวช เป็นพนักงานที่ถูกว่าจ้างมาเป็น NPC ในเกมราชาแห่งราชัน ได้มารู้จักกับเฉิงเฟิง และได้มาขอให้ช่วยสอนวิธีปราบสัตว์อสูรทั้งโขยง จนได้เป็นเพื่อนกันในที่สุด ภายหลังได้รับฉายาว่านักบวชหญิงแมงมุม เพราะเธอใช้อาวุธพร้อมกัน 8 ชนิด เปรียบเสมือนแมงมุมที่มี 8 ขานั่นเอง แต่เนื่องจากเธอทนเห็นเซียวหยาวเพื่อนรักแบกรับแรงกดดันเพียงลำพังไม่ได้ จึงยอมละทิ้งความฝันที่จะเล่นอาชีพนักบวช และเข้าสู่สมาพันธ์นินจาเงาเพื่อช่วยเหลือเซียวหยาวอย่างเต็มกำลัง ปัจจุบันได้รับความช่วยเหลือจากเฉินเฟิงจนได้เป็นนักบวชฝึกหัดสำเร็จดังหวัง- เซียวหยาว (อิสระสำราญสง่างาม) : อาชีพนินจา เป็นเพื่อนสนิทกับวิหารจันทราเทพ ซึ่งเดิมเธอเป็นคนในสมาคมนินจา ตอนแรกที่ได้พบเฉิงเฟิง เป็นตอนที่ทุกสมาคมกำลังเข้าใจผิดว่า เฉิงเฟิงเป็นคนในสมาคมอัศวิน เนื่องจากชุดเกราะหนังไพธอนแดงที่เฉินเฟิงสวมใส่อยู่ มีลักษณะคล้ายชุดเกราะของอัศวิน จึงทำให้ทุกคนโมโหอย่างมากแล้วต้องการจะทำร้ายเฉิงเฟิงด้วยความเข้าใจผิด หลังจากสถานการณ์ได้คลี่คลายลง และในที่สุดก็ได้เป็นเพื่อนกับเฉิงเฟิง แล้วร่วมออกเดินทางด้วยกัน ปัจจุบันเซียวหยาวเป็นหัวหน้าสมาพันธ์นินจาเงา (อิ๋งเหริ่นเหมิง) ก่อตั้งสมาพันธ์นินจาเงาขึ้นมาเพื่อรับผิดชอบในสิ่งที่สมาคมนินจาเดิมควรจะรับผิดชอบให้ถึงที่สุด แม้จะต้องเผชิญกับแรงกดดันมากมายจากสมาคมนินจาเดิม แต่เธอก็ได้รับการช่วยเหลือจากวิหารจันทราเทพ ระลอกน้ำแห่งสารทม่วง โคบุ และเคย์มะ ซึ่งเป็นกลุ่มเพื่อนสนิทสมัยยังเรียนเช่นกัน- คมพิรุณ : เป็นผู้นำกลุ่มทหารจับจ้างชื่อกลุ่ม "ทหารรับจ้างนักเวทและสัตว์" เพราะคนในกลุ่มจะมีสัตว์เลี้ยงอย่างน้อยคนละตัว ได้รู้จักกับเฉิงเฟิงในเล่มที่ 2 ตอนที่เฉิงเฟิงและครุโฬต้องการเดินทางผ่านเส้นทางที่เรียกว่า "หนวดมังกร" เพื่อไปจับสุนัขป่ามาให้เซียวหยาวเลี้ยงตามสัญญาชื่อสัตว์เลี้ยงชื่อสัตว์เลี้ยง. - ซวงเว่ย (องครักษ์น้ำค้างแข็ง)- หลายฝู (นำโชค)- อู้คง (ตื่นจากความว่างเปล่า)- อเล็กซ์ (Alex)- อู๋หมิง (อมตะ)ชื่อตอนชื่อตอน. - ยอดฝีมือซื่อบื้อ- แรกเผยประกาศกล้า- สงครามอัศวิน- รวมพลก่อตั้งสมาพันธ์- มีน้ำใจ แล้งน้ำใจ- รวมสมาพันธ์เฟิงเป็นหนึ่ง- มรสุมอุบัติ- พิทักษ์เขี้ยวมังกร- ศึกเดือดเมืองเวหา- สัตว์เทพสำแดงเดช :- สิ้นสุด-เริ่มต้น :</doc>
