<doc id="392590" url="https://th.wikipedia.org/wiki?curid=392590" title="คอนตีเนนทัลฮอกกี้ลีก">คอนตีเนนทัลฮอกกี้ลีก คอนตีเนนทัลฮอกกี้ลีก (, ) เป็นลีกฮอกกี้น้ำแข็งอาชีพระหว่างประเทศในยูเรเซีย ซึ่งก่อตั้งขึ้นเมื่อ พ.ศ. 2551 จนถึง พ.ศ. 2552 มันถูกจัดอันดับว่าเป็นลีกฮอกกี้ที่แข็งแกร่งที่สุดในยุโรป ผู้ชนะเลิศการแข่งขันจะได้ชื่อว่า แชมเปียนแห่งรัสเซีย ไม่ว่าสโมสรนั้นจะมาจากประเทศใดก็ตาม และถ้วยกาการิน ซึ่งตั้งชื่อตามนักบินอวกาศ ยูริ กาการิน ชายคนแรกที่เดินทางออกนอกอวกาศและไปถึงวงโคจรของโลก เป็นรางวัลมอบให้แก่ผู้ชนะเลิศในการแข่งขันทุกปี หลังการแข่งขันแบบเพลย์ออฟ 16 ทีมฤดูกาลปกติ สโสมรจาก KHL สองทีมจะได้รับสิทธิ์เข้าแข่งขันในฤดูกาลแชมเปียนส์ฮอกกี้ลีก ลีกดังกล่าวก่อตั้งขึ้นใน พ.ศ. 2551 โดยองค์การก่อนหน้า คือ รัสเซียซูเปอร์ลีก (RSL) ซึ่งเกิดหลังจากโซเวียตแชมเปียนชิพลีก ซึ่งก่อตั้งขึ้นใน พ.ศ. 2489 โดยมีทีมเพียงห้าทีม KHL จัดขึ้นครั้งแรกโดยมี 24 ทีม หลังการเปลี่ยนแปลงในองค์ประกอบของทีมรัสเซียและลดจำนวนทีมเข้าแข่งขันเหลือ 23 ทีมในฤดูกาล 2010-2011 ลีกกลับมามี 24 ทีมอีกครั้งในฤดูกาล 2011-2012 ในบรรดาทีมเหล่านี้ 20 ทีมตั้งอยู่ในสหพันธรัฐรัสเซีย ส่วนที่เหลือมาจากเบลารุส ลัตเวีย คาซัคสถาน และสโลวาเกียประเทศละทีม ผู้เล่นส่วนใหญ่ใน KHL เป็นชาวรัสเซีย เพราะลีกนี้มีต้นกำเนิดมาจากลีกประจำชาติของโซเวียตและรัสเซีย ผู้เล่นที่ไม่ได้มาจากรัสเซียเป็นส่วนน้อย 30% ของผู้เล่นใน KHL ส่วนใหญ่เป็นชาวยุโรปตะวันออก, สแกนดิเนเวีย และอเมริกาเหนือ ในฤดูกาล 2010-2011 มีผู้เล่นในลีก 670 คน แม้ว่าปัจจุบันจะไม่มีการจำกัดให้ทีมและผู้เล่นมีเฉพาะที่มาจากรัสเซียแล้วก็ตาม ทีมรัสเซียยังคงถูกห้ามมิให้เซ็นสัญญารับผู้เล่นต่างชาติเข้ามาเกินห้าคน</doc>
