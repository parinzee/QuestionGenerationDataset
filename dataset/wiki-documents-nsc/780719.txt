<doc id="780719" url="https://th.wikipedia.org/wiki?curid=780719" title="เซลตาเดบิโก">เซลตาเดบิโก ราชสโมสรเคลต์แห่งบิโก () หรือที่เรียกว่า เซลตาเดบิโก, เซลตาบิโก และ เซลตา เป็นสโมสรฟุตบอลสเปน ตั้งอยู่ในเมืองบิโก แคว้นกาลิเซีย ประเทศสเปน ปัจจุบันลงแข่งขันในลาลีกา โดยก่อตั้งขึ้นตั้งแต่ 23 สิงหาคม พ.ศ. 2466 จากการรวมตัวกันของเรอัลบิโกเอสปอร์ตินกับเรอัลฟอร์ตูนาฟุตบอลกลุบ โดยมีฉายาว่า "โอสเซเลเตส" (เหล่าชุดฟ้า) ซึ่งมีชุดเหย้าเป็นเสื้อสีฟ้าและกางเกงสีขาว มีสนามเหย้าชื่อบาลาอิโดส สามารถจุผู้ชมได้ 29,000 คน ชื่อสโมสรมีที่มาจากชาวเคลต์ซึ่งเคยอาศัยอยู่ในแถบพื้นที่นี้ เซลตาเดบิโกมีเดปอร์ติโบเดลาโกรุญญาเป็นทีมคู่แข่งในการแข่งขันกาลิเซียนดาร์บี อย่างไรก็ตามในการลงเล่นในลาลีกาหลายฤดูกาล เซลตาไม่เคยได้แชมป์โกปาเดลเรย์ แต่สามารถเข้าถึงรอบชิงชนะเลิศได้ถึง 3 ครั้ง หนึ่งในฤดูกาลที่ดีที่สุดคือ 1970–1971 พวกเขาจบฤดูกาลด้วยการไม่แพ้ใครในบ้านและเป็นที่รู้จักในชื่อ "ผู้ฆ่ายักษ์" (giant-killers) เซลตาจบด้วยอันดับที่ 6 ในฤดูกาลนั้นและได้สิทธิ์เข้าไปแข่งขันในยูฟ่าคัพเป็นครั้งแรก เมื่อไม่นานมานี้ พวกเขาได้จบฤดูกาลด้วยอันดับที่ 4 ในฤดูกาล 2002–2003 ได้สิทธิ์เข้าแข่งขันยูฟ่าแชมเปียนส์ลีก และตกรอบด้วยการแพ้อาร์เซนอลในรอบ 16 ทีมประวัติมูลนิธิ ประวัติ. มูลนิธิ. เรอัลกลุบเซลตาเดบิโกได้ก่อตั้งขึ้นจากความมุ่งมั่นของบิโกที่ต้องการจะประสบความสำเร็จในการแข่งขันระดับประเทศซึ่งในขณะนั้นมีชาวบาสก์เป็นคู่แข่งในการแข่งขันฟุตบอลสเปนมาโดยตลอด ทำให้เกิดแนวคิดที่จะรวมทั้งสองทีมเข้าด้วยกันเพื่อสร้างสโมสรที่มีขุมพลังมากพอที่จะแข่งขันในระดับประเทศ โดยผู้นำในการเคลื่อนไหวคือ มานูเอล เด กัสโตร นักเขียนหนังสือพิมพ์กีฬา ฟาโรเดบิโก ในปี พ.ศ. 2458 เขาได้เริ่มเขียนบทความว่าด้วยความจำเป็นนี้โดยมีคำขวัญว่า "โตโดปอร์อีปาราบิโก" (ทุกอย่างเพื่อบิโกและสำหรับบิโก) ซึ่งในที่สุดก็ได้รับการสนับสนุนจากผู้จัดการทีมของเรอัลบิโกเอสปอร์ตินและเรอัลกลุบฟอร์ตูนาเดบิโก และได้รับการสนับสนุนโดยเอกฉันท์เมื่อเด กัสโตร นำเสนอแนวคิดดังกล่าวด้วยตนเองในที่ประชุมราชสหพันธ์ฟุตบอลสเปน ณ กรุงมาดริด เมื่อวันที่ 22 กันยายน พ.ศ. 2466 ในวันที่ 12 กรกฎาคม พ.ศ. 2466 ในการประชุมสามัญประจำปีของบิโกและฟอร์ตูนาซึ่งจัดขึ้นที่โรงละครโอเดออนและโรงแรมโมเดร์โนตามลำดับ มีการประกาศว่าจะยุบรวมสโมสรทั้งสองเข้าด้วยกัน ทำให้ "สโมสรแห่งกาลิเซีย" ได้ถือกำเนิดขึ้น โดยในการประชุมนั้นมีการยืนยันที่จะจัดตั้งสโมสรใหม่ในวันที่ 10 สิงหาคม พ.ศ. 2466 สมาชิกได้เสนอชื่อทีมเข้ามามากมายเช่น "เรอัลอูนีออนเดบิโก", "กลุบกาลิเซีย", "เรอัลอัตลันติก", "เบรโอกัน" และ "เรอัลกลุบโอลิมปีโก" โดยชื่อสุดท้ายเป็นชื่อที่ได้รับเสียงสนับสนุนมากที่สุด แต่ในที่สุดแล้วก็ได้ตัดสินใจใช้ชื่อ "เรอัลกลุบเซลตา" ซึ่งเป็นชื่อกลุ่มชาติพันธุ์มีความเชื่อมโยงกับแคว้นกาลิเซีย (ดูเพิ่มที่ ชาวเคลต์) โดยมีประธานสโมสรคนแรกคือ มานูเอล บาร์เซนา เด อันเดรส และในการประชุมได้ตัดสินใจส่งรายชื่อผู้เล่นจำนวน 64 คน รวมไปถึงผู้เล่นของฟอร์ตูนาและบิโกด้วยยูโรเซลตา ยูโรเซลตา. ในช่วงปี พ.ศ. 2540 จนถึง พ.ศ. 2546 เป็นช่วงที่ดีที่สุดในประวัติศาสตร์สโมสร ด้วยการทำผลงานที่ยอดเยี่ยมในลาลีกา ฤดูกาล 2002–2003 ด้วยการจบด้วยอันดับที่ 4 และได้สิทธิ์เข้าไปเล่นในยูฟ่าแชมเปียนส์ลีก โดยได้รับการขนานนามจากสื่อสเปนว่า "เอวโรเซลตา" ต่อมาในเดือนกุมภาพันธ์ พ.ศ. 2544 สหพันธ์ประวัติศาสตร์และสถิติฟุตบอลระหว่างประเทศ ได้ประกาศว่าเซลตาเป็นสโมสรที่ดีที่สุดในโลกประจำเดือน ในยุคที่ผู้เล่นสเปนสามารถทำผลงานได้ดี รวมไปถึงผู้เล่นต่างประเทศก็ทำผลงานได้ดีเช่นกันผลงานผลงานในแต่ละฤดูกาลผลงาน. ผลงานในแต่ละฤดูกาล. - 51 ฤดูกาล ใน ลาลีกา - 32 ฤดูกาล ใน เซกุนดาดีบีซีออน - 1 ฤดูกาล ใน เซกุนดาดีบีซีออน เบ - 1 ฤดูกาล ใน เตร์เซราดีบีซีออน - 1 ครั้งในการเข้าร่วม ยูฟ่าแชมเปียนส์ลีก - 8 ครั้งในการเข้าร่วม ยูฟ่ายูโรปาลีก</doc>
