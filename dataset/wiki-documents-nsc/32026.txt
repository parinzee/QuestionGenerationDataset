<doc id="32026" url="https://th.wikipedia.org/wiki?curid=32026" title="เขตบางรัก">เขตบางรัก เขตบางรัก เป็น 1 ใน 50 เขตการปกครองของกรุงเทพมหานคร อยู่ในกลุ่มเขตลุมพินี ซึ่งถือเป็นเขตศูนย์กลางธุรกิจ การค้า การบริการ และการทูตที่ตั้งและอาณาเขต ที่ตั้งและอาณาเขต. ตั้งอยู่ริมฝั่งตะวันออกของแม่น้ำเจ้าพระยา (ฝั่งพระนคร) มีอาณาเขตติดต่อกับเขตต่าง ๆ เรียงตามเข็มนาฬิกา ดังนี้- ทิศเหนือและทิศตะวันออก ติดต่อกับเขตปทุมวัน มีถนนพระรามที่ 4 ฟากใต้ เป็นเส้นแบ่งเขต - ทิศใต้ ติดต่อกับเขตสาทร มีคลองสาทรเป็นเส้นแบ่งเขต - ทิศตะวันตก ติดต่อกับเขตคลองสาน มีแนวกึ่งกลางแม่น้ำเจ้าพระยาเป็นเส้นแบ่งเขต - ทิศตะวันตกเฉียงเหนือ ติดต่อกับเขตสัมพันธวงศ์ มีคลองผดุงกรุงเกษมเป็นเส้นแบ่งเขตประวัติศาสตร์ ประวัติศาสตร์. อำเภอบางรัก ก่อตั้งขึ้นเมื่อสมัยรัชกาลที่ 5 ในวันที่ 5 มิถุนายน ร.ศ. 127 หรือ พ.ศ. 2450 โดยรวมพื้นที่อำเภอชั้นในของพระนคร 4 อำเภอตามประกาศกระทรวงนครบาล และเป็น 1 ใน 8 อำเภอของกรุงเทพฯ ในปี พ.ศ. 2515 ได้มีประกาศคณะปฏิวัติจัดตั้งกรุงเทพมหานครขึ้นแทนที่นครหลวงกรุงเทพธนบุรีซึ่งเกิดจากการรวมกันของจังหวัดพระนครและจังหวัดธนบุรี อำเภอบางรักจึงได้รับการเปลี่ยนแปลงฐานะเป็น เขตบางรัก กรุงเทพมหานคร ส่วนตำบลต่าง ๆ ในท้องที่ก็มีฐานะเป็นแขวงที่มาของชื่อเขต ที่มาของชื่อเขต. มีการสันนิษฐานที่มาไว้หลายแบบด้วยกัน ไม่ว่าจะเป็นข้อแรกที่ว่าบริเวณเขตบางรักนี้เคยมีคลองเล็ก ๆ ที่ไหลลงแม่น้ำเจ้าพระยา และมีผู้พบซุงไม้รักขนาดใหญ่ในคลองนั้น จึงเรียกชื่อบริเวณนี้ตามชื่อไม้ว่า "บางรัก" หรืออีกกระแสหนึ่งที่เชื่อว่าริมแม่น้ำเจ้าพระยาบริเวณนี้มีต้นรักขึ้นอยู่เป็นจำนวนมากจนเป็นที่มาของชื่อ บ้างก็ว่าชื่อบางรักนั้นมาจากโรงหมอหรือโรงพยาบาลในสมัยนั้นซึ่งเป็นโรงพยาบาลที่สำคัญของอำเภอ จึงได้ชื่อว่าเป็น "อำเภอบางรักษ์" และเรียกเพี้ยนมาเป็น "บางรัก" อย่างในปัจจุบัน ส่วนที่มาสุดท้ายเชื่อกันว่า เดิมเขตบางรักในอดีตเรียกกันว่าคลองบางขวางล่างใต้ เป็นย่านที่มีคนมากมายหลากหลายอาชีพทั้งกะลาสีลูกเรือฝรั่งต่างชาติอยู่รวมกัน เป็นแหล่งกินแหล่งเที่ยวที่มีการทะเลาะวิวาทถึงขั้นฆ่ากันตายบ่อยครั้ง ชาวบ้านในแถบนั้นจึงขอให้ใช้ชื่อที่เป็นมงคลเรียกย่านนี้ว่า "บางรัก" แทนชื่อเดิม บางรักในวันนี้ก็ถือเป็นชื่อที่เป็นมงคลเกี่ยวกับเรื่องความรัก จนทำให้ในวันวาเลนไทน์ของทุกปี มักจะมีคนไปจดทะเบียนกันที่เขตบางรักมากเป็นพิเศษเพราะเชื่อกันว่าจะมีความรักสดชื่นสดใสเหมือนชื่อเขตการแบ่งเขตการปกครอง การแบ่งเขตการปกครอง. เขตบางรักแบ่งหน่วยการปกครองย่อยออกเป็น 5 แขวง (khwaeng) ได้แก่ประชากรสถานที่สำคัญสถานที่สำคัญ. - โรงเรียนพุทธจักรวิทยา - โรงเรียนสตรีมหาพฤฒาราม - โรงเรียนกรุงเทพคริสเตียนวิทยาลัย - ถนนสีลม - โรงเรียนอัสสัมชัญ - โรงเรียนอัสสัมชัญคอนแวนต์ - โรงเรียนอัสสัมชัญศึกษา - โรงเรียนเซนต์โยเซฟคอนเวนต์ - มิสซังโรมันคาทอลิก กรุงเทพฯ - อาสนวิหารอัสสัมชัญ - ห้างโรบินสัน บางรัก - ธนาคารกรุงเทพ สำนักงานใหญ่ - ศาลเจ้าแม่อุมาเทวี(วัดพระศรีมหาอุมาเทวี) - มัสยิดฮารูณ - ซอยละลายทรัพย์ - โรงแรมดุสิตธานี - ศุลกสถาน - อาคาร บริษัท อีสท์ เอเชียติก เก่า - วัดมหาพฤฒารามการคมนาคม การคมนาคม. ทางสายหลักในพื้นที่เขตบางรัก ได้แก่- ถนนพระรามที่ 4 - ถนนสีลม - ถนนสาทรเหนือ - ถนนนราธิวาสราชนครินทร์ - ถนนเจริญกรุง - ทางพิเศษศรีรัช ส่วนทางสายรอง ได้แก่- ถนนสี่พระยา - ถนนสุรวงศ์ - ถนนนเรศ - ถนนทรัพย์ - ถนนมหาเศรษฐ์ - ถนนมเหสักข์ระบบขนส่งมวลชนระบบขนส่งมวลชน. - สถานีช่องนนทรี-สถานีสุรศักดิ์-สถานีศาลาแดงและสถานีสะพานตากสินของรถไฟฟ้าบีทีเอส - สถานีสาทรของรถโดยสารด่วนพิเศษสายสาทร-ราชพฤกษ์ - สถานีสีลมของรถไฟฟ้ามหานคร</doc>
