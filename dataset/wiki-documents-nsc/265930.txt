<doc id="265930" url="https://th.wikipedia.org/wiki?curid=265930" title="โลกใบเก่า">โลกใบเก่า โลกใบเก่า เป็นสตูดิโออัลบั้มชุดที่ 7 ของดิ อินโนเซ็นท์ออกวางแผงครั้งแรกเมื่อเดือน กรกฎาคม พ.ศ. 2528 โดยในอัลบั้มนี้ทางวงได้แสดงฝีมือทางการเล่นดนตรีที่เพิ่มมากขึ้นอย่างเห็นได้ชัดและอัลบั้มนี้เป็นอัลบั้มชุดสุดท้ายที่คุณไก่ เกียรติศักดิ์และคุณชัยรัตน์ได้ร่วมงานกับทางวงเพราะหลังจากจบทัวร์คอนเสิร์ตอัลบั้มชุดนี้ทั้งสองก็ได้ขอลาออกจากวง ผลงานชุดนี้ทางวงเอนเอียงดนตรีจากเพลงป็อปธรรมดา เข้าสู่ โพรเกรสซีฟ ร็อก เต็มรูปแบบ ในหลายๆเพลง เช่น "ไปตามกัน", "โลกใบเก่า", "กระต่ายเพ้อ"และยังพัฒนาดนตรีเต้นรำ แนวนิวเวฟของทางฝั่งอังกฤษ นำมาเรียบเรียงใส่ในผลงานเพลง ทั้งเพลงต้นฉบับของทางวงเอง และเพลงไทยสากลยุคเก่า อย่าง "พี่รักเธอคนเดียว" "ฝากฟ้าสั่งดิน" และ "เจ้าสาว" ที่นำมาเรียบเรียงด้วยดนตรีสมัยใหม่ ซิงเกิล "เพียงครึ่งใจ" คือเพลงที่ได้รับความนิยมที่สุดจากชุดนั้น และ ขึ้นอันดับ 1 ตามสถานีวิทยุทั่วประเทศไทย ผลตอบรับจากนักวิจารณ์เพลงไทยและหัวสมัยใหม่ในยุคนั้นอย่างนิตยสาร "Quiet Storm", "Nite Spot, "Supersonic", "Melody Maker" ฯลฯ ต่างยกย่องอัลบั้มชุดนี้ในแง่ดีและชื่นชมถึงความพิถีพิถันในการทำงานของทางวง ทำให้ ดิ อินโนเซ้นท์ เป็นที่แตกต่างและกล่าวถึงยอมรับในฝีมือกว่าวงสตริงวงอื่นในยุคนั้นนอกจาก "แกรนด์เอ็กซ์" และ "แมคอินทอช"เพลงในอัลบั้มเพลงในอัลบั้ม. 1. โลกใบเก่า - สายชล 2. เพียงครึ่งใจ - ชาตรี 3. ไปตามกัน 4. พี่รักเธอคนเดียว - สายชล 5. กระต่ายเพ้อ - ชาตรี 6. ฝากฟ้าสั่งดิน - สายชล 7. สองใจรัก - สายชล 8. เจ้าสาว 9. เรื่องของหัวใจ - เสนีย์ 10. หนุ่มค้างปี - พีรสันติสมาชิกสมาชิก. - สายชล ระดมกิจ - ร้องนำ - ชาตรี คงสุวรรณ - กีต้าร์,ร้องนำ,ทอร์ก-บ็อกซ์,โปรแกรม - พีรสันติ จวบสมัย - คีย์บอร์ด,โปรแกรม,ร้องนำ,ฮาร์โมนิก้า - ไชยรัตน์ ปฏิมาปกรณ์ - คีย์บอร์ด,ร้องนำ - เสนีย์ ฉัตรวิชัย - เบส,ร้องนำ - เกียรติศักดิ์ ยันตะระประกรณ์ - กลอง,เพอร์คัสชั่น,โปรแกรมศิลปินรับเชิญศิลปินรับเชิญ. - เทวัญ ทรัพยแสนยากร - แซ็กโซโฟน เพลง "พี่รักเธอคนเดียว", "เรื่องของใจ" ฟลุต เพลง "เจ้าสาว" - ศรายุทธ สุปัญโญ เปียโน เพลง "ฝากฟ้าสั่งดิน"</doc>
