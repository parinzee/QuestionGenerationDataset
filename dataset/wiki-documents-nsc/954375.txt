<doc id="954375" url="https://th.wikipedia.org/wiki?curid=954375" title="เจ้าหญิงเอลิซาเบธ ดัชเชสแห่งโฮเฮนเบิร์ก">เจ้าหญิงเอลิซาเบธ ดัชเชสแห่งโฮเฮนเบิร์ก เจ้าหญิงเอลิซาเบธ ดัชเชสแห่งโฮเฮนเบิร์ก ()พระประวัติ พระประวัติ. เจ้าหญิงเอลิซาเบธ ดัชเชสแห่งโฮเฮนเบิร์ก (พระนามเดิม:เจ้าหญิงเอลิซาเบธแห่งลักเซมเบิร์ก) ประสูติเมื่อวันที่ 22 ธันวาคม พ.ศ. 2465 เป็นพระธิดาใน แกรนด์ดัชเชสชาร์ล็อตแห่งลักเซมเบิร์ก และ เจ้าชายเฟลิกซ์แห่งบูร์บง-ปาร์มา เป็นพระขนิษฐาใน แกรนด์ดยุกฌ็องแห่งลักเซมเบิร์ก ในช่วง สงครามโลกครั้งที่สอง สมาชิกพระราชวงศ์เสด็จลี้ภัยไปประเทศโปรตุเกสหลังจากการรุกรานของเยอรมัน โดยพระบุตรทั้งหมดเสด็๋จพร้อมด้วย เจ้าชายเฟลิกซ์แห่งบูร์บง-ปาร์มา พระบิดาไปสหรัฐ ขณะที่ แกรนด์ดัชเชสชาร์ล็อตแห่งลักเซมเบิร์ก พระมารดา เสด็จพระราชดำเนินไปยัง สหราชอาณาจักร และเมื่อปี พ.ศ. 2485 พระองค์ได้ย้ายไปประทับกับพระมารดาในลอนดอน โดยมีเจ้าหญิงมารี แอดิเลดแห่งลักเซมเบิร์ก พระขนิษฐาเสด็จด้วย ซึ่งขณะประทับในลอนดอนนั้น พระองค์และพระขนิษฐาทรงศึกษาใน โรงเรียนเวดดิ้งแฮม และเมื่อสงครามโลกสงบลง จึงเสด็จนิวัติกลับราชรัฐลักเซมเบิร์ก พร้อมพระบรมวงศานุวงศ์เสกสมรส เสกสมรส. เจ้าหญิงเอลิซาเบธ ทรงเสกสมรสกับ ฟรันซ์ ดยุกแห่งโฮเฮนเบิร์ก ณ เมืองลักเซมเบิร์ก เมื่อวันที่ 9 พฤษภาคม พ.ศ. 2499 รับพระราชทานพระอิสริยยศที่ ดัชเชสแห่งโฮเฮนเบิร์ก โดยมีพระธิดาดังนี้1. เจ้าหญิงอนิตา 2. เจ้าหญิงโซฟีบั้นปลายพระชนม์ชีพ บั้นปลายพระชนม์ชีพ. ภายหลังพระสวามีสิ้นพระชนม์ลง พระองค์เสด็จนิวัติกลับประเทศลักเซมเบิร์ก โดยปราสาทเอสเทสเทนที่พระองค์ประทับอยู่กับครอบครัวนั้น ได้ตัดสินพระทัยยกให้กับ เจ้าหญิงอนิตา พระธิดาพระองค์ใหญ่ และเมื่อปี พ.ศ. 2528 หลังจากการเสด็จสวรรคตลงของ แกรนด์ดัชเชสชาร์ล็อตแห่งลักเซมเบิร์ก ผู้เป็นพระมารดานั้น พระองค์ก็ย้ายไปประทับ ณ ปราสาทเวนเซนฮาร์ฟ โดยพระองค์ได้เข้าร่วมพระราชพิธีสำคัญๆของราชวงศ์ โดยก่อนที่พระองค์จะสิ้นพระชนม์ไม่นาน พระองค์ได้ย้ายไปประทับ ณ ปราสาทเฟรนเบรด ร่วมกับ แกรนด์ดยุกฌ็องแห่งลักเซมเบิร์ก พระเชษฐา เจ้าหญิงเอลิซาเบธ ดัชเชสแห่งโอเฮนเบิร์ก สิ้นพระชนม์ลงเมื่อวันที่ 22 พฤศจิกายน พ.ศ. 2554 ซึ่งเป็นวันก่อนครบรอบพระชันษาปีที่ 90 ได้เพียง 1 เดือน โดยพระศพของพระองค์ถูกฝัง ณ ห้องใต้ดินในปราสาทเอสเทสเทนเคียงคู่กับพระสวามี</doc>
