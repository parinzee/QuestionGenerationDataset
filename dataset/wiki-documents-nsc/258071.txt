<doc id="258071" url="https://th.wikipedia.org/wiki?curid=258071" title="แซมพลิง">แซมพลิง ในทางดนตรี แซมพลิง หรือ การแซมเพิล () คือการนำบางส่วนของเสียงและเพลง ซึ่งเรียกว่า แซมเพิล นำมาใช้ใหม่ในอีกเพลง โดยทั่วไปจะใช้เครื่องแซมเพลอร์ ซึ่งอาจเป็นส่วนหนึ่งในฮาร์ดแวร์หรือโปรแกรมคอมพิวเตอร์ กับดิจิตอลคอมพิวเตอร์ แซมพลิงสามารถทำได้โดยใช้การเปิดเทปวนซ้ำ หรือใช้แผ่นไวนิลเล่นบนเครื่องเล่นจานเสียง คนที่ใช้แซมเพิลนี้อาจเป็นโปรดิวเซอร์เพลงหรือคนทำจังหวะเพลง ถึงแม้ว่าการทำจังหวะสามารถทำได้โดยเครื่องดนตรีสดและเครื่องสังเคราะห์เสียง แซมพลิงก็เป็นวิธีหนึ่งที่คนทำจังหวะมักทำกัน การใช้แซมเพิลในเพลง อาจใช้ส่วนหนึ่งของเพลง ในส่วนต่าง ๆ เช่น การใช้ท่อนกลองในท่อนนำของเพลง "When the Levee Breaks" โดยเลดเซพเพลิน ในเพลงของบีสตีบอยส์ ดร. เดร เอ็มมิเน็ม ไมค์ โอลด์ฟิลด์ ร็อบ ดูแกน โคลด์คัต ดีเพชเชโมด และอีเรเชอร์ หรือท่อนริฟฟ์กีตาร์เพลง "Hot Blooded" โดยวงฟอไรเนอร์ ในเพลง "Funky Cold Medina" ของโทนี-ล็อก แซมพลิงเกิดขึ้นบ่อยในอุตสาหกรรมดนตรี ยังมีการใช้คำพูดจากภาพยนตร์ จากรายการโทรทัศน์ เช่นเดียวกับการใช้ในดนตรีอีเลกโทรนิก ดนตรีฮิปฮอป ที่ดีเจจะนำมาใส่แบบซ้ำๆ ในเพลง และในเพลงอาร์แอนด์บีร่วมสมัย ที่ใช้กันมาก</doc>
