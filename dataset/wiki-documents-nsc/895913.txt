<doc id="895913" url="https://th.wikipedia.org/wiki?curid=895913" title="ปองภพ รัตนแสงโชติ">ปองภพ รัตนแสงโชติ ปองภพ รัตนแสงโชติ (หรือ Mickie) เป็นนักกีฬาอีสปอร์ตชาวไทย ที่ปัจจุบันเป็นผู้เล่นให้กับทีมแดลลัส ฟิวเอล หรือเดิมชื่อ เอ็นวีอัส ในโอเวอร์วอตช์ลีก อีกทั้งยังเคยเข้าร่วมการแข่งขัน พอยต์แบลงก์อินเตอร์เนชันแนลแชมเปียนชิป 2015ประวัติ ประวัติ. นายปองภพ รัตนแสงโชติ ชื่อเล่นว่า มิก หรือ มิกกี้ ในวงการเกมมีนามว่า Mickie เกิดวันที่ 28 ตุลาคม พ.ศ. 2536 เป็นนิสิตอยู่ที่มหาวิทยาลัยเกษตรศาสตร์ คณะวิทยาศาสตร์ สาขาวิทยาการคอมพิวเตอร์ ชั้นปีที่ 4 แต่ปัจจุบันได้อยู่ในสถานะลาพักการศึกษา ด้วยเหตุที่ต้องเป็นนักกีฬาหรือเป็นผู้เล่นให้กับทีมแดลลัส ฟิวเอล หรือเดิมชื่อ ของโอเวอร์วอตช์ลีก ในปัจจุบัน ชีวิตวัยเด็กของมิกนั้นคลุกคลีกับร้านเกมอยู่เป็นประจำ เพราะคุณแม่ของมิกอนุญาตให้เล่นเกมตั้งแต่เด็ก ๆ คือเกม คอนทรา ซึ่งคุณแม่ของมิกทำอาชีพเป็นคนขายประกันจึงฝากให้มิกอยู่ร้านเกม พอตกเย็นแม่ก็จะรับเขากลับบ้าน โดยคุณแม่จะต้องมีงานทำอยู่ตลอดเวลาเลยทำการฝึกให้มิกสามารถที่จะตัดสินใจได้ด้วยตัวเองตั้งแต่เด็ก ๆ โดยมิกกี้เองได้เริ่มการแข่งขันเกมครั้งแรกเมื่อเขาอายุ 14 ปี หลังจากนั้นได้รางวัลกลับมาจึงทำให้เขาคิดว่า "การเอาเวลาว่างไปเล่นเกมนั้นจะมีประโยชน์มากขึ้น ถ้าหากเราได้ไปแข่งขัน" นับตั้งแต่นั้นมาก็เริ่มต้นการแข่งขันแบบจริงจังมากขึ้นประสบการณ์ด้านการแข่งขันการแข่งขันเกมออดิชั่น ประสบการณ์ด้านการแข่งขัน. การแข่งขันเกมออดิชั่น. มิกกี้ได้เริ่มต้นแข่งขันเกมครั้งแรกเมื่อตอนเขาอายุ 14 ปี โดยคว้าอันดับที่สองในรุ่น Junior ของการแข่งขัน ATC2008 จากเกมเต้นอย่างออดิชั่น แล้วได้เป็นตัวแทนแข่งขันใน E-Star Seoul 2009 ต่อจากนั้นก็ได้อันดับหนึ่งของประเทศไทยใน ATC2009 ประเภทเดี่ยว, อันดับหนึ่งของประเทศไทยใน ATC2010 Normal Mode, อันดับสามของประเทศไทย ATC2011 ประเภท FAM และผลงานล่าสุดของเกมนี้คือ ATC2012 ประเภท FAM และอันดับหนึ่ง ATC2013 ประเภท FAM ตามลำดับ ในปี พ.ศ. 2557 (ค.ศ. 2014) ได้เป็นพรีเซนเตอร์ให้กับกิจกรรมแดนซ์ดันดาวประจำเดือนตุลาคมให้กับเกมดังกล่าวอีกด้วยการแข่งขันเกมพอยต์แบลงก์ การแข่งขันเกมพอยต์แบลงก์. ในช่วงปี พ.ศ. 2554 (ค.ศ. 2011) ในเดียวกันนั้นมิกกี้เองก็ได้เข้าร่วมทีม GZ Neolution E-Sports และสามารถคว้าแชมป์ของเกมได้ถึงสองรายการด้วยกันอันได้แก่ อีเสตชันเดทแมตซ์ และ พอยต์แบลงก์ไทยแลนด์แชมเปี้ยนชิพ โดยเขาเองก็ใช้เวลาฝึกซ้อมเพียงแค่สองเดือนเท่านั้น แต่ทีมดังกล่าวก็มีอันต้องเลิกไปด้วยเหตุผลเรื่องของงาน เมื่อปี พ.ศ. 2557 (ค.ศ. 2014) เดียวกันนั้นก็ได้กลับมาเล่นในนามทีม NYS by Neolution E-sports โดยได้ลงแข่งในรายการพอยต์แบลงก์ไทยแลนด์แชมเปี้ยนชิพ สามารถเอาชนะทีมใหญ่ 2 ทีมได้แต่แพ้พ่ายให้กับทีมเต็มหนึ่งอย่างทีม "แมงโก" ในรอบชิงชนะเลิศ หลังจากจบรายการแข่งขันก็เลิกเล่นไปเนื่องจากไม่มีรายการแข่งขันใดที่ใช้กติกาเลือด 100 ซึ่งเป็นกติกาที่เหมาะกับสไตล์ของตัวมิกกี้เอง ปีล่าสุดของเกมนี้คือ พ.ศ. 2558 (ค.ศ. 2015) สมาชิกของทีม GZ ได้เลิกเล่นไปหนึ่งคน มิกกี้จึงถูกชักชวนเข้ามาร่วมทีมอีกครั้งเพื่อแข่งขันในรายการพอยต์แบลงก์ไทยแลนด์แชมเปี้ยนชิพ ซึ่งรอบคัดเลือกจะใช้กติกาเลือด 132 แต่รอบสุดท้ายมีการใช้กติกาเลือด 100 ตัวมิกกี้เองต้องใช้เวลาประมาณ 2 เดือนในการฝึกซ้อมร่วมกับทีมและสามารถคว้าแชมป์ได้สำเร็จการแข่งขันเกมโอเวอร์วอตช์ การแข่งขันเกมโอเวอร์วอตช์. หลังจากที่มิกกี้เลิกเล่นเกมไปก็ได้กลับมาแข่งขันเกมอีกครั้งกับเกมใหม่ของเขานั่นคือ "โอเวอร์วอตช์" เพราะเพื่อนที่ตนรู้จักในสมัยประถม ได้ชวนให้เข้าทีมจากทีมเดิมที่เคยมีอยู่ห้าคน ในตอนแรกมิกกี้ไม่คิดที่อยากจะรู้จักและซื้อเกมนี้เลยด้วยซ้ำเพราะราคาเกมนั้นสูงไปสำหรับเขา แต่เพื่อนนั้นก็ให้ข้อเสนอต่อว่าจะรวมเงินในทีมซื้อให้เขา มิกกี้เองก็ได้ไตร่ตรองคิดถี่ถ้วนแล้วว่าถ้าหากถ้าหากวันหนึ่งเขาเลิกเล่นไปแล้วให้เพื่อนซื้อให้ก็จะเกรงใจและเสียดายเปล่า ๆ เขาจึงตัดสินใจซื้อเกมนี้โดยทันที แต่ทว่าทีมของเพื่อนที่ชักชวนก็ดันยุบทีมเสียก่อน หลังจากนั้นก็ได้ถูกชักชวนให้เข้าร่วมทีมใหม่ที่ชื่อว่า "วีดไทม์" เริ่มต้นการแข่งขันภายในประเทศไทยด้วยรายการแข่งขัน โอเวอร์วอตช์ไทยแลนด์: เดอะ เฟิร์ส ทัวร์นาเมนต์ เป็นการแข่งขันเกมนี้ครั้งแรกในไทยและทีมวีดไทม์ก็ได้รางวัลชนะเลิศของรายการนี้ ต่อมาก็ได้แข่งขัน ทีอีเอสแอล: โอเวอร์วอตช์ รีคอล ทัวร์นาเมนต์ก็ได้รางวัลชนะเลิศเป็นรายการที่สองและรายการในประเทศล่าสุดนั่นคือ โอเวอร์วอตช์ไทยแลนด์ทัวร์นาเมนต์ 2016 ได้รับรางวัลชนะเลิศ ซึ่งได้รางวัลชนะเลิศถึงสามรายการติดต่อกัน หลังจากนั้นในช่วงเดือนกันยายน โอเวอร์วอตช์เองก็ได้มีรายการแข่งขันระดับโลกอย่าง "โอเวอร์วอตช์เวิลด์คัพ 2016" ซึ่งมิกกี้ได้เป็นหนึ่งในตัวแทนทีมชาติไทยที่ได้เข้าร่วมแข่งขัน รวมถึง โอเวอร์วอตช์เวิลด์คัพ 2017 ที่เป็นอีกปีของการเป็นตัวแทนทีมชาติไทยอีกหนึ่งครั้ง แต่ด้วยทั้งสองครั้งนี้ก็ยังไม่สามารถฝ่าฟันไปถึงรอบเพลย์ออฟได้ความเป็นมาของการเป็นนักกีฬาอีสปอร์ตเต็มตัวในปัจจุบัน ความเป็นมาของการเป็นนักกีฬาอีสปอร์ตเต็มตัวในปัจจุบัน. ในปีพ.ศ. 2559 (ค.ศ. 2018) ที่ได้มีการแข่งขันโอเวอร์วอตช์เวิลด์คัพ 2016 ในช่วงเวลานั้นมิกกี้เองก็ได้ถูกขอที่อยู่ในการติดต่อเป็นสไกป์เอาไว้ติดต่อในภายหลัง ซึ่งผู้ที่ขอที่อยู่กับเขานั้นก็คือ เดนนิส ฮาเวลกา หรือ INTERNETHULK หัวหน้าทีม ในช่วงเวลานั้น หลังจากที่มิกกี้กลับมายังประเทศไทยเวลาเดียวกันทีมเองก็กำลังแข่งขันในรายการ OGN Overwatch APEX Season 1 ที่ประเทศเกาหลีใต้ ระหว่างนั้นทางทีมได้เข้ารอบเพลย์ออฟไปแล้วแต่เกิดเหตุการณ์ที่ผู้เล่นนั้นขาดไปหนึ่งคน เดนนิสจึงได้ติดต่อมายังสไกป์ของเขาเพื่อชักชวนเขาไปเป็นตัวแทนของผู้เล่นที่ขาดไปที่เกาหลีใต้ในอาทิตย์ถัดไป มิกกี้เองก็ตอบรับทันที และในเวลานั้นก็ได้แยกจากทีมสวีตไทม์(ที่เปลี่ยนชื่อจากวีดไทม์ในตอนหลัง)ไปในที่สุด ทางเดนนิสก็ได้จัดการเรื่องค่าตั๋วเครื่องบิน ค่าเดินทาง ค่าที่พักหรือค่าใช้จ่ายให้ทุกอย่าง เพียงแต่เขาต้องเดินทางไปหาเดนนิสที่โรงแรมด้วยตัวเอง หลังจากที่มิกกี้ได้แข่งขันเป็นตัวแทนผู้เล่นให้กับ ในฤดูกาลแรกนั้นทีมก็ประสบผลสำเร็จเป็นอย่างสูงด้วยการคว้าแชมป์ของรายการประจำฤดูกาลได้ ซึ่งเป็นรายการที่เขามีศักยภาพในการเล่นดีที่สุดที่เคยมีมาอย่างน่าประหลาดใจ หลังจากรายการดังกล่าวได้แชป์ไปก็ได้ถูกชักชวนให้ไปลองเล่นแข่งขันอีกหนึ่งรายการคือ เมเจอร์ลีกเกมมิ่งเวกัส 2016 ที่เขาได้แชมป์อีกหนึ่งรายการ ในวันนั้นเจ้าของทีมได้ตัดสินใจให้มิกกี้เซ็นสัญญาเป็นผู้เล่นตัวจริงในทีมตั้งแต่นั้นเป็นต้นมาประวัติการแข่งขัน</doc>
