<doc id="137718" url="https://th.wikipedia.org/wiki?curid=137718" title="ความตกลงเชงเกน">ความตกลงเชงเกน ความตกลงเชงเกน () เป็นความตกลงระหว่างประเทศส่วนใหญ่ในทวีปยุโรปอันให้สัตยาบันเมื่อ พ.ศ. 2528 สาระสำคัญเป็นการอนุญาตให้สมาชิกในกลุ่มสามารถเดินทางระหว่างกันโดยไม่ต้องถือหนังสือเดินทาง ข้อตกลงนี้มีผลต่อประชากร 4,000,000 คนใน 24 ประเทศ (21 ธันวาคม พ.ศ. 2550) ครอบคลุมเนื้อที่ 4,268,633 ตารางกิโลเมตร (1,648,128 ตารางไมล์) นอกจากนั้นยังให้การอนุญาตชั่วคราวกับผู้ถือใบอนุญาตเชงเกน (Schengen Visa) มีสิทธิในการเดินทางได้ชั่วคราวในประเทศสมาชิกโดยถือใบอนุญาตใบเดียว ตามสนธิสัญญาอัมส์เตอร์ดัม (Treaty of Amsterdam) ข้อตกลงและตัดสินใจทุกข้อของความตกลงเชงเกนกลายเป็นส่วนหนึ่งของกฎหมายของสหภาพยุโรป ประเทศที่ลงนามในความตกลงฉบับนี้มีด้วยกัน 30 ประเทศรวมทั้งประเทศในสหภาพยุโรปทุกประเทศ และประเทศนอกสหภาพอีก 3 ประเทศคือ ประเทศไอซ์แลนด์ ประเทศนอร์เวย์ และประเทศสวิตเซอร์แลนด์ ปัจจุบันมี 26 ประเทศที่ใช้ความตกลงนี้ สหราชอาณาจักรยังมิได้ใช้กฎนี้ หลังจากที่มีการปฏิบัติข้อตกลงนี้ด่านหรือป้อมตรวจคนเข้าเมืองของประเทศที่อยู่ในเครือเชงเกนก็ถูกรื้อทิ้งประเทศสมาชิกเชงเกน ประเทศสมาชิกเชงเกน. ประเทศที่อนุญาตให้ประชาชนในกลุ่มเชงเกนสามารถเดินทางระหว่างกันโดยไม่ต้องถือหนังสือเดินทาง และประชาชนจากประเทศนอกกลุ่มเชงเกนเดินทางระหว่างประเทศเชงเกนได้โดยใช้ใบอนุญาตเพียงใบเดียว - ใบอนุญาตเชงเกน (Schengen Visa) ประเทศสมาชิกทั้งหมดหลังจากการเข้าร่วมเพิ่มในเดือน ธันวาคม พ.ศ. 2551 ประกอบด้วย- ประเทศเบลเยียม - ประเทศฝรั่งเศส - ประเทศอิตาลี - ประเทศลักเซมเบิร์ก - ประเทศเนเธอร์แลนด์ - ประเทศเดนมาร์ก - ประเทศกรีซ - ประเทศโปรตุเกส - ประเทศสเปน - ประเทศเยอรมนี - ประเทศออสเตรีย - ประเทศฟินแลนด์ - ประเทศสวิตเซอร์แลนด์ - ประเทศสวีเดน - ประเทศนอร์เวย์ - ประเทศไอซ์แลนด์ - ประเทศมอลตา - สาธารณรัฐเช็ก - ประเทศเอสโตเนีย - ประเทศฮังการี - ประเทศโปแลนด์ - ประเทศสโลวาเกีย - ประเทศสโลวีเนีย - ประเทศลัตเวีย - ประเทศลิทัวเนีย - ประเทศโมนาโก ประเทศไซปรัส เลื่อนการอนุญาตไปหนึ่งปี ประเทศบัลแกเรีย และ ประเทศโรมาเนีย ยังอยู่ในการพิจารณา</doc>
