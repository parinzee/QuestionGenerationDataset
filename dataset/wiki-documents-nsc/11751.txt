<doc id="11751" url="https://th.wikipedia.org/wiki?curid=11751" title="สตาร์ วอร์ส เอพพิโซด 5: จักรวรรดิเอมไพร์โต้กลับ">สตาร์ วอร์ส เอพพิโซด 5: จักรวรรดิเอมไพร์โต้กลับ สตาร์วอร์ส 2 () (ต่อมาเปลี่ยนชื่อเป็น สตาร์ วอร์ส เอพพิโซด 5: จักรวรรดิเอมไพร์โต้กลับ ()) เป็นภาพยนตร์ภาคที่สองในไตรภาคที่สองของภาพยนตร์ชุดสตาร์ วอร์ส ของจอร์จ ลูคัส และเป็นภาพยนตร์ที่ออกฉายเป็นลำดับที่ 2 ของชุดภาพยนตร์สตาร์ วอร์ส ทั้งหมด ออกฉายครั้งแรกในปี พ.ศ. 2523 มีการฉายใหม่โดยมีการปรับปรุงภาพและเสียงในปี พ.ศ. 2540 และปรับปรุงอีกครั้งเมื่อวางจำหน่ายในปี พ.ศ. 2547 กำกับโดยเออรวิน เคอร์ชเนอร์ เขียนบทโดยลี แบรคเกต และลอว์เรนซ์ แคสแดน ร่วมกับจอร์จ ลูคัส ซึ่งแต่งเรื่อง และดำรงตำแหน่งผู้อำนวยการสร้าง เป็นภาพยนตร์ที่ออกฉายเป็นลำดับที่ 2 ของชุดภาพยนตร์สตาร์ วอร์ส ทั้งหมด ภาพยนตร์ดำเนินเรื่องในช่วงเวลา 3 ปี หลังเหตุการณ์ในสตาร์ วอร์ส ภาคแรก จักรวรรดิกาแลกติกภายใต้การนำของดาร์ธ เวเดอร์ ผู้ชั่วร้าย ได้ไล่ล่าลุค สกายวอล์คเกอร์ และเหล่ากองทัพกบฏไปทั่วกาแลกซี ระหว่างที่เวเดอร์กำลังไล่ล่าเหล่าสหายของลุคได้แก่ฮัน โซโล เจ้าหญิงเลอา และคนอื่นๆ อยู่นั้น ลุคกำลังศึกษาวิถีแห่งพลังกับปรมาจารย์เจไดโยดา แต่เมื่อเวเดอร์จับตัวสหายของลุคได้ เขาจึงต้องตัดสินใจว่าจะฝึกฝนต่อให้สำเร็จเพื่อเป็นอัศวินเจได หรือไปเผชิญหน้ากับเวเดอร์และช่วยเหลือสหาย ภาพยนตร์ออกฉายเมื่อ 21 พฤษภาคม พ.ศ. 2523 ในช่วงแรกได้รับเสียงวิจารณ์หลากหลาย แต่ต่อมาก็ได้รับความนิยมมากขึ้นเรื่อยๆ จนถูกถือว่าเป็นภาพยนตร์ที่ดีที่สุดในชุดภาพยนตร์สตาร์ วอร์ส ทั้งหมด และเป็นภาพยนตร์ที่ดีที่สุดเรื่องหนึ่งของประวัติศาสตร์ภาพยนตร์ ทำรายได้ทั่วโลกกว่า 538 ล้านดอลลาร์สหรัฐ ทั้งจากการออกฉายครั้งแรกและการผลิตออกจำหน่ายซ้ำหลายต่อหลายครั้ง เมื่อ ค.ศ. 2010 ภาพยนตร์เรื่องนี้ได้รับเลือกจากหอสมุดรัฐสภาของสหรัฐอเมริกา ให้ถูกเก็บรักษาใน National Film Registry เนื่องจาก "มีความสำคัญทางวัฒนธรรม ประวัติศาสตร์ และคุณค่าความงาม"เนื้อเรื่องย่อ เนื้อเรื่องย่อ. มันเป็นเวลามืดมนของเหล่ากบฏ แม้ดาวมรณะจะถูกทำลายลง ทหารของจักรวรรดิ์ได้ต้อนกบฏจากฐานลับและตามล่าพวกเขาไปสุดขอบจักรวาล ในการหลบหลีกกองทัพจักรวรรดิ์ กลุ่มกบฏนำโดยลุค สกายวอล์คเกอร์ ได้สร้างฐานลับขึ้นใหม่บนดาวน้ำแข็งแห่ง ฮอธ ดาร์ธเวเดอร์ผู้ชั่วร้ายซึ่งมุ่งมั่นที่จะหาตัวสกายวอล์คเกอร์ ได้ส่งหุ่นสอดแนมนับพันไปในห้วงอวกาศ เมื่อหาพบก็ได้ส่งกองกำลังโจมตีจนฝ่ายกบฏต้องหลบหนีไป ฝ่ายลุค ก็ได้แยกตัวออกไปตามหาปรมาจารย์เจไดโยดา บนดาว เดโกบาห์ ตามคำบอกของโอบีวัน เคโนบี ระหว่างที่ฮัน โซโลต้องพาเจ้าหญิงเลอา หนีการตามล่าของยาน Star Destroyer ของฝ่ายจักรวรรดิ ได้เกิดความเสียหายกับยานมิลเลเนียม ฟอลคอน ทำให้ไม่สามารถใช้ Hyper Space (อุปกรณ์เร่งความเร็วสู่ความเร็วแสง) ได้ จึงไปพักซ่อมยานที่ นครเมฆา ที่มีเพื่อนเก่าของฮัน โซโล คือ Lando Calrissian อยู่ โดยหารู้ไม่ว่าที่นี่ได้ถูกดาร์ธเวเดอร์ควบคุมไว้เรียบร้อยแล้ว ด้วยความจำเป็นทำให้ แลนโด้ ต้องหักหลังพวกฮัน และจับพวกเขาขังเอาไว้เพื่อเป็นเหยื่อล่อลุคให้มาติดกับ ดาร์ธเวเดอร์ได้จับ ฮัน แช่แข็งในคาร์บอนไนต์ แล้วให้ โบบ้า เฟทท์ ไปส่งแก่แจบบ้า เดอะ ฮัท ผู้ซึ่ง ฮัน เป็นหนี้เขาอยู่ และก็เตรียมที่จะทำแบบนี้กับลุคเช่นเดียวกัน ฝ่าย แลนโด้ เมื่อเห็นว่าดาร์ธเวเดอร์หาได้ทำตามข้อสัญญาไม่ ก็ได้กลับใจช่วยเหลือพวก เลอา ให้หนีรอดออกมาได้ ส่วนลุคก็ได้เผชิญหน้ากับเวเดอร์โดยลำพัง และเขาได้รู้ความจริงอันโหดร้ายว่าดาร์ธเวเดอร์ผู้โหดร้ายนั้นก็คือ พ่อแท้ ๆ ของเขานั่นเอง เวเดอร์ได้เกลี้ยกล่อมให้ลุคร่วมมือกับเขาแต่ก็ไม่สำเร็จและได้ต่อสู้ ลุคเสียท่าถูกเวเดอร์ตัดมือขวา จากการต่อสู้นี้ทำให้ลุคได้รู้ความจริงว่าแท้ที่จริงแล้วดาร์ธ เวเดอร์คือพ่อของเขา (ประโยคที่ดาร์ธ เวเดอร์พูดกับลุคว่า "I am your father" เป็นประโยคที่คลาสสิก สำหรับคนที่ชื่นชอบสตาร์วอร์จะรู้จักประโยคนี้เป็นอย่างดี) และลุคร่วงออกมาจาก Cloud City เลอาที่รู้สึกถึงลุค ก็ได้หันยานมิลเลเนียม ฟอลคอน กลับมาช่วยเขาไว้ได้ และได้กลับไปรวมกับกลุ่มยานกบฏซึ่งกำลังหลบหนีอยู่ได้สำเร็จ ส่วน แลนโด้ และชิวแบคก้า ก็ได้ออกตามหาแจบบ้า เดอะ ฮัท เพื่อช่วย ฮัน โซโลกลับคืนมาตัวละครตัวละคร. - มาร์ก แฮมิลล์ เป็น ลุค สกายวอล์คเกอร์ - แฮร์ริสัน ฟอร์ด เป็น ฮัน โซโล - แคร์รี ฟิชเชอร์ เป็น เลอา ออร์กานา - บิลลี่ ดี. วิลเลี่ยม เป็น แลนโด คาลริสเซียน - อเล็ก กินเนส เป็น โอบีวัน เคโนบี - ปีเตอร์ เมย์ฮิว เป็น ชิวแบคคา - แอนโธนี แดเนียลส์ เป็น ซีทรีพีโอ - เคนนี่ เบเกอร์ เป็น อาร์ทูดีทู - แฟรงค์ ออซ เป็น โยดา - เอียน แมคเดียร์มิด เป็น จักรพรรดิ - เดวิด พราวส์ เป็น ดาร์ธ เวเดอร์ - จอหน์ มอร์ตัน เป็น โบบา เฟทท์การตอบรับรางวัล การตอบรับ. รางวัล. ภาพยนตร์ได้รับรางวัลออสการ์ ใน 2 รางวัล ได้แก่ สาขาบันทึกเสียงยอดเยี่ยม และรางวัลเกียรติยศออสการ์ จากสาขาเทคนิคพิเศษยอดเยี่ยม (รางวัลเกียรติยศจะมีการมอบต่อเมื่อมีภาพยนตร์ที่ดีที่สุดจริงๆ เท่านั้น ไม่ใช่มอบทุกปีเหมือนรางวัลสาขาอื่นๆ ปีใดไม่มีภาพยนตร์เรื่องใดที่คุณภาพถึง จะไม่มีการมอบรางวัลนี้)</doc>
