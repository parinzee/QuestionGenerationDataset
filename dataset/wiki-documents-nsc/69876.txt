<doc id="69876" url="https://th.wikipedia.org/wiki?curid=69876" title="กิตติศักดิ์ ระวังป่า">กิตติศักดิ์ ระวังป่า กิตติศักดิ์ ระวังป่า เป็นอดีตผู้รักษาประตูทีมชาติไทย มีชื่อเสียงและเป็นที่รู้จักเมื่อครั้งเล่นให้กับสโมสรสินธนา และเคยเล่นให้กับสโมสรอื่นๆในไทยพรีเมียร์ลีกเช่นพนักงานยาสูบ,โอสถสภา เอ็ม-150 ,บางกอกกล๊าส และเล่นให้กับรังสิต เอฟซีในระดับลีกภูมิภาค ดิวิชัน 2เป็นสโมสรสุดท้าย กิตติศักดิ์ ระวังป่า จัดว่าเป็นผู้รักษาประตูฝีมือดีที่มีรูปร่างสูงใหญ่คนหนึ่งในประเทศไทย โดยติดทีมชาติครั้งแรกในชุดเยาวชนรุ่นอายุไม่เกิน 20 ปีชิงแชมป์เอเชีย ที่ประเทศเกาหลีใต้ จากนั้นแจ้งเกิดได้เป็นผู้รักษาประตูมือหนึ่งของทีมชาติไทยและสโมสรสินธนา ในยุคของปีเตอร์ วิธ ซึ่งเป็นผู้ฝึกสอนชาวอังกฤษ กิตติศักดิ์ ระวังป่า ประสบความสำเร็จในทีมชาติ เมื่อทีมชาติไทยได้อันดับที่ 4 เอเชียนเกมส์ที่ปูซาน ประเทศเกาหลีใต้ และเข้าถึงรอบ 10 ทีมสุดท้ายในการแข่งขันฟุตบอลโลก 2002 รอบคัดเลือก โซนเอเซีย โดยในปัจจุบันกิตติศักดิ์ ระวังป่า รับหน้าที่เป็นโค้ชผู้รักษาประตูให้ทีมชาติไทยประวัติ ประวัติ. กิตติศักดิ์ ระวังป่า เกิดวันที่ 1 มีนาคม พ.ศ. 2518 ที่อำเภอบ้านค่าย จังหวัดระยอง เริ่มเข้ารับการศึกษาที่โรงเรียนวัดไผ่ล้อม จังหวัดระยอง และเรียนต่อในชั้นมัธยมศึกษาปีที่ 1 ถึงปีที่ 4 ที่โรงเรียนบ้านค่าย ก่อนจะย้ายมาเรียนที่โรงเรียนอัสสัมชัญจนสำเร็จการศึกษาระดับมัธยมปลาย ในช่วงที่เรียนอยู่โรงเรียนอัสสัมชัญ กิตติศักดิ์ ระวังป่าแม้จะชื่นชอบการเล่นฟุตบอลแต่ก็ต้องเล่นกีฬาบาสเก็ตบอลเป็นหลักตามคำแนะนำของอาจารย์ที่เห็นว่ารูปร่างสูงใหญ่ และเป็นตัวแทนของสถาบันลงแข่งขันบาสเก็ตบอลรายการต่าง ๆ ก่อนจะศึกษาต่อในระดับอุดมศึกษาที่มหาวิทยาลัยเกษตรศาสตร์</doc>
