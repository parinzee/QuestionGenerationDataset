<doc id="258456" url="https://th.wikipedia.org/wiki?curid=258456" title="มาริโอคาร์ต">มาริโอคาร์ต มาริโอคาร์ต (; ) เป็นซีรีส์วิดีโอเกมแข่งรถ ผลิตโดยบริษัทนินเทนโดจากประเทศญี่ปุ่น ในเกมมีตัวละครจากซีรีส์เกมมาริโอ เช่น มาริโอ, ลุยจิ, เจ้าหญิงพีช, คุปปะ มาขับรถโกคาร์ตแข่งกัน เกมแรกในซีรีส์คือเกม ซูเปอร์มาริโอคาร์ต วางจำหน่ายครั้งแรกในปี ค.ศ.1992 บนเครื่องซูเปอร์แฟมิคอม ในปัจจุบันมีเกมมาริโอคาร์ตทั้งในเครื่องเกมคอนโซล เครื่องเกมพกพา และตู้เกมอาเขดรูปแบบการเล่น รูปแบบการเล่น. ในซีรีส์มาริโอคาร์ต ผู้เล่นจะขับรถแข่งกันในสนามโกคาร์ต ซึ่งผู้เล่นจะต้องเลือกตัวละครจากซีรีส์เกมมาริโอมาแข่งกัน โดยสามารถแข่งพร้อมกันได้ถึง 8 คนในแต่ละสนาม (เวอร์ชันเกมตู้แข่งกันได้แค่ 6 คน ส่วนมาริโอคาร์ต วี และ มาริโอ คาร์ต 8 แข่งกันได้ถึง 12 คน) หนึ่งในคุณสมบัติหลักของเกมนี้ก็คือไอเท็มพาวเวอร์อัพต่าง ๆ ที่มาจากกล่องไอเท็มระหว่างทาง ไอเท็มพาวเวอร์อัพเหล่านี้ได้แก่ เห็ดที่ช่วยเพิ่มความเร็ว, กระดองเต่าไว้โจมตีผู้เล่นคนอื่น, เปลือกกล้วยที่ทำผู้เล่นเสียการควบคุม และไอเท็มชนิดอื่น ๆ ที่จะได้จากกล่องไอเท็มซึ่งไอเท็มจะถูกสุ่มตลอด โดยที่ตำแหน่งของผู้เล่นจะมีส่วนเกี่ยวข้องในการสุ่มไอเท็มที่จะได้ ตัวอย่างเช่น ผู้เล่นที่อยู่ลำดับหลังจะได้ไอเท็มที่โจมตีรุนแรง ส่วนผู้เล่นที่อยู่ลำดับหน้าจะได้ไอเท็มที่ป้องกันได้เบา เป็นต้น ในซีรีส์นี้ เมื่อมีภาคใหม่ออกมาจะแสดงองค์ประกอบใหม่ ๆ ในเกม อย่างเช่น ตัวละครใหม่ สนามใหม่ และไอเท็มใหม่ ซึ่งมีการเปลี่ยนแปลงดังนี้- "ซูเปอร์มาริโอคาร์ต" - มาริโอคาร์ต 64 เพิ่มระบบมัลติเพลย์เยอร์ให้เล่นได้ถึง 4 คน และกราฟิก 3 มิติ - มาริโอคาร์ต : ซูเปอร์ เซอคัท มีการใส่สนามจาก ซุเปอร์มาริโอคาร์ต เข้าไปด้วย - มาริโอคาร์ต : ดับเบิล แดช!! เพิ่มระบบการเล่นแบบ co-op ทางอินเทอร์เน็ต (LAN Play) และรถโกคาร์ตแบบ 2 คน - มาริโอคาร์ต ดีเอส เพิ่มระบบการเล่นแบบ 2 หน้าจอ (Dual Screen) และเพิ่มระบบมัลติเพลย์เยอร์ทางอินเทอร์เน็ต (โดยใช้ Wi-Fi) - มาริโอคาร์ต วี เพิ่มระบบตรวจจับการเคลื่อนไหว (Motion Control) ในการเล่น, เพิ่มผู้เล่นในสนามเป็น 12 คน และเพิ่มรถมอเตอร์ไซค์ - มาริโอคาร์ต 7 เพิ่มอุปกรณ์พิเศษสำหรับจับ, การขับรถกลางอากาศ , การขับรถใต้น้ำ การเล่นแบบมุมมองบุคคลที่ 1 และการปรับแต่งรถ - มาริโอคาร์ต 8 เพิ่มรูปแบบการขับแบบต้านแรงโน้มถ่วง, รถ ATV, การอับโหลดไฮไลท์ของการแข่งไปยังยูทูปและมาริโอคาร์ต ทีวี, มีตัวดาวน์โหลดเสริมภายในเกม, มีตัวละครจากเกมเซลด้า และ Animal Crossing และยังเป็นภาคแรกในซีรีส์ที่ใช้กราฟิกระดับ HDการตอบรับ การตอบรับ. นิตยสารนินเทนโดพาวเวอร์ ได้ระบุว่าซีรีส์มาริโอคาร์ต เป็นหนึ่งในประสบการณ์ที่ยิ่งใหญ่ที่สุดของผู้เล่นหลายคน โดยอ้างถึงความหลากหลายในโหมดเกมรวมถึงคุณค่าของความบันเทิงที่ได้รับ ซีรีส์ดังกล่าวนี้มียอดจำหน่ายไปแล้วที่ 100 ล้านชุด</doc>
