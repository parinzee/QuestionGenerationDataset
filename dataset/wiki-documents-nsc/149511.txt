<doc id="149511" url="https://th.wikipedia.org/wiki?curid=149511" title="พระวัชรปาณีโพธิสัตว์">พระวัชรปาณีโพธิสัตว์ พระวัชรปาณีโพธิสัตว์ หมายถึงพระโพธิสัตว์ผู้ถือสายฟ้า หลักฐานฝ่ายบาลีถือว่าเป็นยักษ์ที่คอยคุ้มครองพระพุทธเจ้า ส่วนทางมหายานถือว่าเป็นพระโพธิสัตว์ชั้นสูงองค์หนึ่ง มักปรากฏคู่กับพระมัญชุศรีโพธิสัตว์และพระปัทมปาณิโพธิสัตว์ ความเชื่อเกี่ยวกับพระวัชรปาณิอาจวิวัฒนาการมาจากพระอินทร์ในศาสนาพราหมณ์ที่ถือสายฟ้าเช่นกัน และอาจจะพัฒนามาจากความเชื่อเกี่ยวกับพระมหาสถามปราปต์โพธิสัตว์ ชาวพุทธมหายานถือว่าท่านเป็นพระโพธิสัตว์ที่คุ้มครองนาคที่ควบคุมเมฆฝน และนิยมสร้างรูปของท่านไว้ที่ประตูทางเข้าวัดเพื่อขับไล่ความชั่วร้าย พระวัชรปาณีมีชื่อจีนว่ากิมกังผ่อสัก จัดอยู่ในกลุ่มเจ็ดพระมหาโพธิสัตว์ตามความเชื่อของชาวจีน แต่มีความสำคัญน้อยกว่าพระอวโลกิเตศวรและพระกษิติครรภ์โพธิสัตว์มากชื่อในภาษาต่าง ๆชื่อในภาษาต่าง ๆ. - ภาษาสันสกฤต: Vajrapāṇinā bodhisattvena mahāsattvena, vajra-sattva - ภาษาทิเบต: Lag na Rdo rje (Chana Dorji) - ภาษามองโกเลีย: Очирваань (Ochirvaani)และ Базарваань (Bazarvaani) - ภาษาจีนกลาง: 金剛手菩薩 (: Jīngāng shǒu púsà); 和夷羅洹閱叉 (Héyíluóhuányuèchā) หรือ 跋闍羅波膩 (Báshéluóbōnì) - ภาษาญี่ปุ่น: Kongō shu bosatsu (金剛手菩薩); Shukongōshin (執金剛神); Bajarahaji (跋闍羅波膩) หรือ Wairaoneisa (和夷羅洹閱叉) - ภาษาเกาหลี 금강수보살 Geumgang su bosal; Hoà di la hoàn duyệt xoa; 발사라파니 Balsarapani หรือ 화이라원열차 Hwairawonyeolcha - ภาษาเวียดนาม: Kim cương thủ bồ tát หรือ Bạt xà la ba nịรูปแบบต่างๆของพระวัชรปาณีรูปแบบต่างๆของพระวัชรปาณี. - อาจารยวัชรปาณี มือขวาถือวัชระ มือซ้ายถือบ่วง ทรงเครื่องแบบธรรมบาล ล้อมรอบด้วยเปลวไฟ ยืนทิ้งน้ำหนักที่ขาขวา - นีลามพรวัชรปาณี มือขวาถือวัชระ มือซ้ายถือกระดิ่งในระดับตัก ทรงเครื่องแบบธรรมบาล ยืนทิ้งน้ำหนักที่ขาขวาบนร่างมนุษย์ - จัณฑวัชรปาณี มือขวาถือวัชระ มือซ้ายทำปางกรณะ ยืนทิ้งน้ำหนักที่เท้าขวา - ภูตฑามรวัชรปาณี มีเศียรเดียว 4 กร สองกรหน้าทำปางภูตฑามรมุทรา สองกรหลังถือวัชระ มือซ้ายทำปางดรรชนีมุทรา สวมมงกุฏทำด้วยกะโหลกมนุษย์ ยืนทิ้งน้ำหนักบนเท้าขวาบนร่างของงู - มหาจักรวัชรปาณี มีสามเศียร หกหรือแปดกร ถือวัชระและงู ทรงเครื่องแบบธรรมบาล - อจลวัชรปาณี มีสี่เศียรสี่กร สี่เท้า ถือถ้วยกะโหลก วัชระและบ่วง ทรงเครื่องแบบธรรมบาล ล้อมรอบด้วยเปลวไฟ ยืนเหยียบบนร่างอสูรระเบียงภาพ</doc>
