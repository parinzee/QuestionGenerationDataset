<doc id="209337" url="https://th.wikipedia.org/wiki?curid=209337" title="แดน เฟาท์ส">แดน เฟาท์ส แดน เฟาท์ส หรือ แดเนียล ฟรานซิส เฟาท์ส เป็นนักอเมริกันฟุตบอลอาชีพในเอ็นเอฟแอล เกิดเมื่อวันที่ 10 มิถุนายน ค.ศ. 1960 แดน เฟาท์สเล่นในตำแหน่งควอเตอร์แบคให้กับทีมซานดีเอโก ชาร์จเจอร์ส ตั้งแต่ปี ค.ศ. 1973 - ค.ศ. 1987ประวัติครอบครัว ประวัติครอบครัว. โรเบิร์ต เฟาท์ส บิดาของแดน เฟาท์สเป็นโฆษกสนามให้กับทีมซานฟรานซิสโก โฟร์ตีนายเนอร์สมาอย่างยาวนาน จนได้รับการจารึกชื่อในหอเกียรติยศของเบย์ แอเรีย เรดิโอ ในวัยเด็กแดน เฟาท์สเคยเป็นเด็กเก็บลูกบอลของทีมซานฟรานซิสโก โฟร์ตีนายเนอร์ส ปัจจุบันเขาอาศัยอยู่ในเมืองซิสเตอร์ส รัฐออริกอนประวัติการเล่นอเมริกันฟุตบอลอาชีพ ประวัติการเล่นอเมริกันฟุตบอลอาชีพ. แดน เฟาท์สถูกดราฟท์เข้าสู่ทีมซานดีเอโก ชาร์จเจอร์สในรอบที่ 3 จากมหาวิทยาลัยออริกอน เขาได้ช่วยพาทีมซานดีเอโก ชาร์จเจอร์สเข้ารอบเพลย์ออฟในช่วงปี ค.ศ. 1979 - ค.ศ. 1982 และผ่านเข้าไปชิงแชมป์สายเอเอฟซี 2 ครั้งในปี ค.ศ. 1980 และค.ศ. 1981 เขาเป็นเจ้าของสถิติควอเตอร์แบคที่ขว้างลูกทำระยะสูงสุดถึง 4 ฤดูกาล เขาสามารถทำระยะจากการขว้างได้เกิน 40,000 หลาตลอดชีวิตการเล่นอเมริกันฟุตบอลอาชีพ ซึ่งถือเป็นสถิติสูงสุดตลอดกาลเป็นอันดับ 3 ของควอเตอร์แบคในเอ็นเอฟแอลทั้งหมด แดน เฟาท์สได้รับการบรรจุชื่อเข้าสู่หอเกียรติยศของนักอเมริกันฟุตบอลอาชีพในปี ค.ศ. 1993</doc>
