<doc id="38234" url="https://th.wikipedia.org/wiki?curid=38234" title="กอบกุล นพอมรบดี">กอบกุล นพอมรบดี นางกอบกุล นพอมรบดี (หรือนามสกุลเดิม ศักดิ์สมบูรณ์) (13 ตุลาคม พ.ศ. 2502 — 27 พฤษภาคม พ.ศ. 2549) อดีตสมาชิกสภาผู้แทนราษฎรจังหวัดราชบุรี พรรคไทยรักไทย และนายกองค์การบริหารส่วนจังหวัดคนแรกของจังหวัดราชบุรี เป็นลูกพี่ลูกน้องของนายสุวัจน์ ลิปตพัลลภ เป็นบุตรีของกำนันเล็ก และนางน้ำเงิน ศักดิ์สมบูรณ์ สมรสกับนายมานิต นพอมรบดี มีบุตรธิดาทั้งหมด 3 คน นางกอบกุลเสียชีวิตโดยถูกคนร้ายยิงด้วยอาวุธปืนหลังชนะการเลือกตั้งครั้งที่ 2 ในปี พ.ศ. 2549การศึกษาการศึกษา. - ระดับปริญญาตรีสาขาการบัญชี จาก มหาวิทยาลัยสยาม - ระดับปริญญาโทสาขารัฐศาสตร์ จาก มหาวิทยาลัยรามคำแหงเส้นทางการเมือง เส้นทางการเมือง. นางกอบกุลลงสมัครสมาชิกสภาจังหวัดราชบุรี เขตอำเภอเมืองเมื่อปี พ.ศ. 2538 ต่อมาในปี พ.ศ. 2540 ได้รับตำแหน่งรองประธานสภาจังหวัด และต่อมาได้รับตำแหน่งนายกองค์การบริหารส่วนจังหวัดราชบุรี เข้าสู่สายการเมืองโดยการลงสมัคร ส.ส.ราชบุรี ในนามพรรคชาติพัฒนา เมื่อปี พ.ศ. 2544 ภายหลังได้ยุบรวมเข้ากับพรรคไทยรักไทย ในเวลาต่อมา นางกอบกุลได้รับแต่งตั้งเป็นรองประธาน กรรมาธิการกิจการเด็ก สตรีและผู้สูงอายุและผู้ช่วยโฆษกคณะกรรมาธิการการตำรวจ ปี พ.ศ. 2548 นางกอบกุลเป็น เป็น ส.ส.ที่ทำงานหนัก ทุ่มเทและใกล้ชิดประชาชนมากที่สุด ฐานเสียงแน่น ได้รับเลือกตั้งเป็น ส.ส.ราชบุรี สมัยที่ 2 ในนามพรรคไทยรักไทย และผลการเลือกตั้งเมื่อวันที่ 2 เม.ย. พ.ศ. 2549 ได้รับเลือกตั้งเป็น ส.ส.ราชบุรี เขต 1 ด้วยคะแนน 39,697 คะแนน ก่อนที่ศาลรัฐธรรมนูญจะมีคำวินิจฉัยให้การเลือกตั้งเป็นโมฆะการเสียชีวิต การเสียชีวิต. นางกอบกุล นพอมรบดี ถูกยิงเสียชีวิต วันที่ 27 พฤษภาคม พ.ศ. 2549 โดยกลุ่มคนร้ายขับรถยนต์ประกบและใช้อาวุธปืนเอ็ม 16 ยิงเข้าใส่รถยนต์ที่กอบกุลนั่งโดยสาร ส่งผลให้อดีตส.ส.กอบกุล นพอมรบดี เสียชีวิตทันที คดีอยู่ในระหว่างการสอบสวน แรงจุงใจในการสังหารโหดยังไม่ปรากฏ แต่ศาลฎีกาได้พิพากษายืนประหารชีวิตมือสังหาร</doc>
