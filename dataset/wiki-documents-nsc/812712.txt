<doc id="812712" url="https://th.wikipedia.org/wiki?curid=812712" title="อเมริกันฮอร์เรอร์สตอรี">อเมริกันฮอร์เรอร์สตอรี อเมริกันฮอร์เรอร์สตอรี () เป็นภาพยนตร์ชุดทางโทรทัศน์อเมริกันแนวสยองขวัญ สร้างขึ้นและผลิตโดยไรอัน เมอร์ฟี และแบรด แฟลชัก โดยในแต่ละฤดูกาลจะมีการเล่าเรื่องราวที่ต่างกันออกไปโดยใช้นักแสดงชุดเดิม ในบางฤดูกาลได้รับแรงบันดาลใจจากเหตุการณ์ที่เกิดขึ้นจริง ฤดูกาลแรก Murder House เกิดขึ้นที่เมืองลอสแอนเจลิส รัฐแคลิฟอร์เนีย ในช่วงปี ค.ศ. 2011 เป็นเรื่องราวการฆาตกรรมภายในบ้าน และครอบครัวที่ย้ายเข้าไปในบ้านที่มีวิญญาณของผู้เสียชีวิตในอดีต ฤดูกาลที่สอง Asylum เกิดขึ้นที่รัฐแมสซาชูเซตส์ ในช่วงปี ค.ศ. 1964 เป็นเรื่องราวของผู้ป่วยและเจ้าหน้าที่ของสถาบันการดูแลอาชญากรโรคจิต ฤดูกาลที่สาม Coven เกิดขึ้นที่เมืองนิวออร์ลีนส์ รัฐลุยเซียนา ในช่วงปี ค.ศ. 2013 เป็นเรื่องราวเกี่ยวกับแม่มดที่เผชิญหน้ากับผู้ที่ต้องการจะทำลายพวกเขา ฤดูกาลที่สี่ Freak Show เกิดขึ้นที่เมืองจูปิเตอร์ รัฐฟลอริดา ในช่วงปี ค.ศ. 1952 เป็นเรื่องราวเกี่ยวกับการแสดงโชว์ประหลาด ฤดูกาลที่ห้า Hotel เกิดขึ้นที่เมืองลอสแอนเจลิสในช่วงปี ค.ศ. 2015 มุ่งเน้นไปที่เรื่องราวความลึกลับของพนักงานและแขกในโรงแรม ฤดูกาลที่หก Roanoke เกิดขึ้นในอาณานิคมโรอาโนก รัฐนอร์ทแคโรไลนา ในช่วงปี ค.ศ. 2016 เรื่องราวถ่ายถอดแนวสารคดีอาถรรพณ์ที่น่าสะพรึงกลัว ซึ่งเป็นประสบการณ์ของคู่แต่งงานเมื่อพวกเขาย้ายไปที่บ้านไร่โดดเดี่ยวลึกลับ ฤดูกาลที่เจ็ด Cult เกิดขึ้นที่รัฐมิชิแกน และเป็นจุดศูนย์รวมของลัทธิที่ก่อให้เกิดความหวาดกลัวต่อชาวเมือง ซึ่งสืบเนื่องจากผลพวงหลังการเลือกตั้งประธานาธิบดีสหรัฐ ปี 2016 อเมริกันฮอร์เรอร์สตอรี ได้รับการตอบรับอย่างดีจากนักวิจารณ์โทรทัศน์โดยเฉพาะการแสดงของเจสซิกา แลงจ์ ผู้ได้รับรางวัลเอ็มมีสองรางวัล รางวัลลูกโลกทองคำ และรางวัลสมาคมนักแสดงภาพยนตร์และโทรทัศน์จากการแสดงของเธอ นอกจากนี้เคธี เบตส์ และเจมส์ ครอมเวล ยังได้รับรางวัลเอ็มมี ขณะที่เลดี้ กาก้า ได้รับรางวัลลูกโลกทองคำสำหรับการแสดงของพวกเขา อเมริกันฮอร์เรอร์สตอรี เป็นภาพยนตร์ชุดทางโทรทัศน์ที่มีจำนวนผู้ชมสูงอย่างต่อเนื่องของช่องเคเบิลเอฟเอกซ์การเผยแพร่</doc>
