<doc id="46252" url="https://th.wikipedia.org/wiki?curid=46252" title="ลูลู่">ลูลู่ ลูลู่ () เป็นตัวละครหนึ่งในเกม ไฟนอลแฟนตาซี X เธอทำหน้าที่เป็นผู้คุ้มกันของยูน่าและดูแลยูน่าเหมือนกับเป็นน้องสาว การโจมตีโดยใช้อาวุธของลูลู่ไม่รุนแรง แต่เป็นตัวละครที่สามารถใช้เวทมนตร์ดำได้ โดยจัดให้อยู่ในกลุ่มอาชีพของนักเวทมนตร์ดำ ลูลู่ไม่ได้โจมตีศัตรูโดยตรงแต่ใช้ตุ๊กตาในการโจมตีแทน โดยมีตุ๊กตาหลายชนิดเช่น ตุ๊กตามูเกิลและซาโบเทนเดอร์ (กระบองเพชร) วิธีการที่ลูลู่ใช้ควบคุมตุ๊กตาเหล่านี้ไม่ได้กล่าวไว้ชัดเจนแต่คาดว่าคงใช้ความสามารถทางด้านเวทมนตร์ของลูลู่ในการควบคุม การโจมตีโดยโอเวอร์ไดรว์เรียกว่า ฟิวรี่ ซึ่งทำให้ลูลู่สามารถใช้เวทมนตร์ดำโจมตีได้หลายครั้ง โดยจำนวนครั้งและความรุนแรงขึ้นอยู่กับเวทมนตร์ที่ใช้และจำนวนครั้งในการหมุนแกนอะนาล็อกขวาของตัวควบคุมเพลย์สเตชัน 2 ดูอัลช็อคการออกแบบตัวละคร การออกแบบตัวละคร. เท็ตซึยะ โนมูระ ผู้ออกแบบตัวละครในไฟนอลแฟนตาซี X มีความคิดว่าอยากให้ลูลู่ซึ่งเป็นนักเวทมนตร์ดำมีลักษณะที่แตกต่างไปจากภาพลักษณ์ของนักเวทมนตร์ดำที่ผู้เล่นไฟนอลแฟนตาซีโดยทั่วไปคุ้นเคย ซึ่งสังเกตได้จากทรงผมและชุดที่ลูลู่สวมใส่ โนมูระกล่าวว่าเนื่องจากเทคโนโลยีที่ทันสมัยขึ้นทำให้เขาสามารถเพิ่มเติมรายละเอียดสำหรับชุดของตัวละครได้อย่างมาก ซึ่งก็นับเป็นเรื่องที่ท้าทายโปรแกรมเมอร์สร้างภาพเหมือนเช่นกัน โดยชุดของลูลู่ในไฟนอลแฟนตาซี X ปรากฏออกมาในรูปแบบของเข็มขัดหลายเส้นที่ร้อยติดกันอยู่บนด้านหน้ากระโปรงของลูลู่ โดยเขาออกแบบให้เข็มขัดและหัวเข็มขัดมีการจัดเรียงตัวกันในรูปแบบเฉพาะเจาะจง ทำให้ทีมสร้างและออกแบบเกมต้องพยายามรักษารูปแบบของเข็มขัดให้เหมือนเดิมตลอดเวลาประวัติย่อ ประวัติย่อ. ลูลู่เกิดบนเกาะบีเสด เธอเติบโตมาพร้อมกับวักก้า, ยูน่า และชัปปู น้องชายของวักก้า ถึงแม้ว่าลูลู่จะมีท่าท่างเคร่งขรึมและเป็นคนยิ้มยาก แต่จริง ๆ แล้ว เธอเป็นคนเห็นอกเห็นใจและเป็นห่วงผู้อื่นเสมอ ลูลู่เป็นคนฉลาดและเป็นคนหนึ่งในสาวกเยวอนที่ตั้งคำถามถึงวัตุประสงค์ของศาสนาเยวอน ถึงแม้ว่าลูลู่จะเป็นคนที่เข้าใจเรื่องราวต่าง ๆ ได้เร็วกว่าคนอื่น ๆ ในกลุ่ม แต่ลูลู่ก็ยังสับสนกับคำสอนที่หลอกลวงของเยวอน ก่อนที่ลูลู่จะมาเป็นผู้คุ้มกันของยูน่า เธอได้เคยเป็นผู้คุ้มกันของผู้อัญเชิญสองคนในการเดินทางแสวงบุญที่ต้องยุติลงอย่างกะทันหันก่อนไปถึงเมืองซานัคคันที่ล่มสลาย โดยผู้อัญเชิญคนแรกคือจินเน็ม ซึ่งเสียชีวิตภายในถ้ำแห่งความฝันที่ถูกขโมยระหว่างหาทางเพื่อให้ได้อสูรโยจิมโบ เหตุการณ์นี้ยังฝังใจและมีผลต่อความรู้สึกของลูลู่ตลอดมา แต่เมื่อยูน่าและเพื่อน ๆ เดินทางมาถึงหุบเขาที่ถ้ำนี้ตั้งอยู่ ลูลู่ก็ตัดสินใจเผชิญกับความทรงจำที่เจ็บปวดอีกครั้ง ที่ด้านหลังถ้ำ ทุกคนก็ได้พบกับดวงจิตของจินเน็มซึ่งเต็มไปด้วยความชิงชังต่อการมีชีวิต ลูลู่รู้สึกว่าเธอควรทำหน้าที่ครั้งสุดท้ายในฐานะผู้คุ้มกันของจินเน็มเพื่อให้ดวงจิตของจินเน็มได้รับการปลดปล่อยและพักผ่อนอย่างสงบที่ฟาร์เพลน หลังจากต่อสู้และเอาชนะโยจิมโบซึ่งเป็นอสูรที่จินเน็มเรียกออกมา ดวงจิตของจินเน็มก็ได้เดินทางไปสู่ฟาร์เพลน สำหรับผู้อัญเชิญคนที่สองของลูลู่คือ หลวงพ่อซูค ซึ่งหยุดการเดินทางแสวงบุญที่ดินแดนแห่งความสงบซึ่งเป็นสถานที่ที่ผู้อัญเชิญหลายคนตัดสินใจเลิกการเดินทางแสวงบุญ ลูลู่มีความสัมพันธ์อันลึกซึ้งกับชัปปูก่อนที่ชัปปูจะเสียชีวิตลงด้วยน้ำมือของซิน การจากไปของชัปปูยังเป็นเหมือนบาดแผลในใจของลูลู่อีกด้วย อย่างไรก็ตาม ลูลู่ละวักก้าก็รักกันและแต่งงานหลังจากจบเหตุการณ์ในไฟนอลแฟนตาซี X ในไฟนอลแฟนตาซี X-2 ลูลู่ก็ได้ให้กำเนิดลูกชายของวักก้า ซึ่งวักก้าให้ชื่อว่า วิดิน่า ซึ่งหมายถึงอนาคตในความหมายของชาวอัลเบ็ด</doc>
