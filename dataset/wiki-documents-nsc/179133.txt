<doc id="179133" url="https://th.wikipedia.org/wiki?curid=179133" title="จุมพล โพธิสุวรรณ">จุมพล โพธิสุวรรณ จุมพล โพธิสุวรรณ เป็นนักหนังสือพิมพ์ ปัจจุบันเป็นบรรณาธิการข่าวซอฟนิวส์ หนังสือพิมพ์บางกอกทูเดย์ และเป็นอาจารย์พิเศษภาควิชาการประชาสัมพันธ์ มหาวิทยาลัยศรีปทุม มีประสบการณ์การในแวดวงข่าวสารมากมายหลายเหตุการณ์ นอกจากนี้ยังชอบเขียนคอลัมน์ต่างๆ มากมาย อาทิสบาย สบายหัวใจเอกขเนก ลงในบางกอกทูเดย์ นายจุมพล โพธิสุวรรณ เกิดเมื่อวันที่ 21 มีนาคม 2511 พื้นเพเป็นชาวจังหวัดตาก จบการศึกษาระดับปริญญาตรี จากมหาวิทยาลัยรามคำแหง คณะมนุษย์ศาสตร์ วิชาเอกสื่อสารมวลชน นายจุมพลนับว่ามีพรสวรรค์ในด้านการใช้ภาษาไทย เคยได้รับรางวัลการใช้ภาษาไทยดีเด่นจากหลายองค์กร เริ่มต้นทำงานเป็นนักข่าวอยู่หลายแห่ง ทั้งนิตยสารรายสัปดาห์ รายเดือน จนกระทั่งเข้าสู่วงการหนังสือพิมพ์ หลังจากอิ่มตัวในแวดวงนิตยสาร นายจุมพลจึงเข้าทำงานที่หนังสือพิมพ์ไทยโพสต์ และจากนั้นก็ย้ายมาดำรงตำแหน่งบรรณาธิการข่าวสังคม สตรี หนังสือพิมพ์แท็บลอยด์รายวันฉบับแรกของประเทศไทย ซึ่งเป็นที่ฮือฮาอย่างมากในแวดวงสิ่งพิมพ์ ณ เวลานั้น หลังจากบางกอกทูเดย์ปิดตัวลงไปเมื่อเดือนสิงหาคม พ.ศ. 2549 โดยนายสุรพงษ์ เตรียมชาญชัย ได้ขายหัวหนังสือพิมพ์บางกอกทูเดย์ให้กับนายไพวงษ์ เตชะณรงค์ ประธานกรรมการบริษัท โซลาร์ตรอน และเจ้าของเครือรีสอร์ทโบนันซ่า เขาใหญ่ ช่วงนั้นนายจุมพลหันเหไปทำงานประชาสัมพันธ์ขององค์กรภาคเอกชนอยู่ระยะหนึ่ง จนกระทั่งบางกอกทูเดย์เปิดตัวอีกครั้ง นายไพวงษ์ เตชะณรงค์ ก็มองเห็นความสามารถของเขาจึงดึงกลับมาช่วยงานอีกครั้ง ซึ่งครั้งนี้นายจุมพลได้รับความไว้วางใจให้ควบคุมดูแลในส่วนของข่าวซอฟนิวส์ ประสบการณ์ในการทำงานที่ผ่านมา นายจุมพลได้รับเกียรติจากบริษัท ทราฟฟิกคอร์นเนอร์ พับลิชชิ่ง ให้เข้าร่วมการตัดสินพร้อมกับ คุณกัลช์ฎาภรณ์ ศิริเยี่ยม ผู้อำนวยการ สถาบันสอนพัฒนาบุคลิกภาพบาร์บิซอน คุณจันจิรา จันทร์โฉม มิสไทยแลนด์ ยูนิเวิร์ส ประจำปี พ.ศ. 2545 คุณโซเฟีย ลา ผู้หญิงเซ็กซี่แห่งปี ในการตัดสินของผลิตภัณฑ์ HANG ซึ่งเป็นการจัดกิจกรรมการตลาดที่สร้างความฮือฮาในช่วงนั้น นอกจากนั้นนายจุมพลก็เข้าร่วมเป็นคณะกรรมการผู้ทรงเกียรติหลากหลายเวที เช่น เวทีมิสบิกินี โอเพ่น 2006 เวทีประกวดสาวงามต่างๆ ด้านการใช้ภาษาไทย นายจุมพลเป็นผู้เชี่ยวชาญด้านการใช้ภาษาไทย เคยประพันธ์บทอาเศียรวาทในวโรกาสต่างๆ เช่น วันคล้ายวันพระราชสมภพของ พระบาทสมเด็จพระเจ้าอยู่หัว 5 ธันวาคม และสมเด็จพระนางเจ้าสิริกิติ์ พระบรมราชินีนาถ 12 สิงหาคม ฯลฯ</doc>
