<doc id="245763" url="https://th.wikipedia.org/wiki?curid=245763" title="อนุบาลเด็กโข่ง">อนุบาลเด็กโข่ง อนุบาลเด็กโข่ง เป็นภาพยนตร์ที่ออกฉายเมื่อ 11 มิถุนายน พ.ศ. 2552 กำกับโดย ทวีวัฒน์ วันทา ภาพยนตร์ทำรายได้ 6.25 ล้านบาท (คะแนนใน IMDb 7.0/10)(คะแนนใน Siamzone 5.28/10)นักแสดงนักแสดง. - นพฤทธิ์ สุริวงศ์ แสดงเป็น โอม- ปุณณดา วอสเบียน แสดงเป็น แพร- เศรษฐวุฒิ มนัสปิติสุข แสดงเป็น จอน- ศกานต์ ชาวบ้านเกาะ แสดงเป็น อั๋น- คีรติ มหาพฤกษ์พงศ์ แสดงเป็น ออม- กัจนฐานิยา ศรีโรจน์วัฒนะ แสดงเป็น จำเนียร- ปรเมศร์ โทนเนินสูง แสดงเป็น เปี๊ยก- นิรันดร์ บุญยรัตพันธุ์ ให้เสียงเป็นผู้ประกาศในโรงเรียน/ผู้บรรยายเรื่องย่อ เรื่องย่อ. แก๊งคิงคอง ถือเป็นมหาอำนาจที่เหล่าเด็กอนุบาลต่างเคารพยำเกรง ไม่ว่าแก๊งไหนๆ พยายามจะโค่นล้มก็ต้องพ่ายแพ้อยู่ร่ำไป นั่นเป็นเพราะ โอม (นพฤทธิ์ สุริวงศ์) หัวหน้าแก๊งผู้น่าเกรงขาม มีร่างกายสูงใหญ่ผิดปกติจากเด็กอนุบาล 3 ทั่วไป จนไม่มีเด็กคนไหนกล้าหือ อีกทั้งยังมีลูกน้องมือขวา จอน (เศรฐวุฒิ มนัสปิติสุข) มือซ้าย อั๋น (ศกานต์ ชาวบ้านเกาะ) และลูกไล่ เปี๊ยก (ปรเมศร์ โทนเนินสูง) ทำให้ไม่มีใครสามารถโค่นแก๊งคิงคองลงจากบัลลังก์ได้ วันหนึ่ง โอม ได้พบกับ ออม (คีรติ มหาพฤกษ์พงศ์) นักเรียนสาวมัธยมปลาย แล้ว โอม ก็เกิดอาการตกหลุมรัก ออม เข้าอย่างเต็มเปา ถึงกับต้องหลอกว่าอายุเท่ากัน และลงทุนปลอมตัวเป็นเด็กมัธยมปลาย เพื่อหวังพิชิตใจเธอให้ได้ และที่ร้ายไปกว่านั้น คือ โอม ปกปิดเรื่องนี้กับแก๊งคิงคอง เมื่อหัวหน้าแก๊งหัวใจว้าวุ่น ความมั่นคงของแก๊งจึงเริ่มสั่นคลอน ประกอบกับการปรากฏตัวของ จำเนียร (กัจนฐานิยา ศรีโรจน์วัฒนะ) เด็กหญิงลึกลับที่มาขอเข้าแก๊ง โดยมีแผนการโค่นล้มแก๊งคิงคองอย่างร้ายกาจ เมื่อปัญหาเรื่องแก๊งเริ่มยุ่งเหยิง เรื่องรักเริ่มขมวดปมหนาขึ้น โอม จึงต้องลุกขึ้นมากอบกู้ศักดิ์ศรีของแก๊งและพิชิตใจสาวมัธยมปลายไปพร้อมกันเกร็ดเกร็ด. - เป็นภาพยนตร์เรื่องที่ 3 ของผู้กำกับ คุ้ย - ทวีวัฒน์ วันทา ซึ่งเป็นภาพยนตร์แนวตลกสดใส จึงถือเป็นการลบภาพเดิมของ คุ้ย ที่เคยสร้างภาพยนตร์แหวกแนวสุดโต่งอย่าง ขุนกระบี่ ผีระบาด (2004) และ อสุจ๊าก (2006)- ดัดแปลงจากภาพยนตร์สั้นเรื่อง หัวหน้า ซึ่งผู้กำกับ คุ้ย - ทวีวัฒน์ วันทา สร้างขึ้นเพื่อเป็นส่วนหนึ่งของโครงการชวนเด็กดูหนังของ สสส. (สำนักงานกองทุนสนับสนุนการสร้างเสริมสุขภาพ)- เป็นผลงานการแสดงภาพยนตร์เรื่องแรกของ ยิปซี - คีรติ มหาพฤกษ์พงศ์ ซึ่งเป็นที่รู้จักจากการถ่ายแบบหนังสือวัยรุ่น และแสดงในภาพยนตร์โฆษณาและมิวสิกวิดีโอ- ผู้กำกับ คุ้ย - ทวีวัฒน์ วันทา วางโครงเรื่องภาพยนตร์เรื่องนี้โดยได้รับแรงบันดาลใจจากชีวิตวัยเด็กของเขาเอง ซึ่งอาศัยอยู่ในชานเมืองที่เต็มไปด้วยต้นไม้ใหญ่ให้ปีนป่าย เขามักเข้าไปเล่นในป่าช่วงบ่าย แล้วจึงกลับบ้านในตอนเย็น มีกิจกรรมการสร้างบ้านต้นไม้ และมีการแบ่งกลุ่มเพื่อนเป็นพรรคเป็นพวก พร้อมมีชื่อกลุ่มเป็นของตัวเอง- ผู้กำกับ คุ้ย - ทวีวัฒน์ วันทา กำหนดไว้ว่าผู้ที่จะมาแสดงเป็น โอม จะต้องมีอายุ 15 ปีขึ้นไป เพราะตามบทต้องเป็นเด็กอนุบาลที่ตัวใหญ่มาก แต่ขณะเดียวกันก็ต้องมีรูปร่างอ้วนกลมเหมือนเด็กเล็กๆ และเวลาพูดจาต้องฟังดูเหมือนเด็ก คุ้ย ใช้เวลาหานักแสดงคนนี้อยู่นาน จนกระทั่งตัดสินใจเลือก โอม - นพฤทธิ์ สุริวงศ์ มารับบทนี้- โอม - นพฤทธิ์ สุริวงศ์ ที่รับบทเป็น โอม เคยร่วมงานกับผู้กำกับ คุ้ย - ทวีวัฒน์ วันทา มาก่อนแล้ว ในภาพยนตร์สั้นเรื่อง ผู้ชนะ และ หัวหน้า- ผู้สร้างคัดเลือกเด็กมารับบท จอน โดยตระเวนหาตามศูนย์เยาวชนและศูนย์กีฬาต่างๆ จนกระทั่งพบ เซฟ - เศรฐวุฒิ มนัสปิติสุข ที่ศูนย์เทควันโดของศูนย์เยาวชนดินแดง ผู้สร้างเลือก เซฟ มารับบท จอน เนื่องจาก เซฟ มีน้ำเสียงและแววตาที่ทะเยอทะยานตรงตามบท อีกทั้งยังมีพื้นฐานวิชาเทควันโดซึ่งต้องใช้ในฉากต่อสู้ด้วย- ผู้สร้างพบ เจมส์ - ศกานต์ ชาวบ้านเกาะ ครั้งแรกตอนที่ เจมส์ กำลังเดินตลาดกับคุณแม่อยู่ พวกเขาจึงติดต่อให้ เจมส์ ลองมาทดสอบบทดู วันแรกที่มา เจมส์ ดื้อมาก ไม่ยอมทำตามที่สั่ง และงอแงจะกินข้าว กินนม และกลับบ้านท่าเดียว ผู้สร้างจึงเกือบจะตัดใจอยู่แล้ว จนกระทั่งเห็น เจมส์ ตอนคุยเล่นกับคุณแม่ ซึ่งดูเป็นธรรมชาติมาก เจมส์ จึงได้มารับบทเป็น อั๋น ในที่สุด- ขณะที่ผู้สร้างต้องพยายามทำให้นักแสดงคนอื่นๆ ถ่ายทอดอารมณ์อย่างพริ้วไหวเป็นธรรมชาติที่สุด คิตตี้ - กัจนฐานิยา ศรีโรจน์วัฒนะ กลับต้องแสดงออกแบบแข็งๆ ตามบทบาทของตัวละคร จำเนียร โดยผู้สร้างบอก คิตตี้ ว่าให้ คิตตี้ แสดงเป็นเด็กที่เป็นมนุษย์ต่างดาว- นักแสดงนำในภาพยนตร์เรื่องนี้ส่วนใหญ่เป็นนักแสดงหน้าใหม่ แต่ก็บางคนเคยมีผลงานมาก่อนแล้ว ได้แก่ คิตตี้ - กัจนฐานิยา ศรีโรจน์วัฒนะ ที่รับบท จำเนียร เคยแสดงภาพยนตร์เรื่อง อรหันต์ซัมเมอร์ (2008) และ โหดหน้าเหี่ยว (2009) ส่วน นีโม - ปุณณดา วอสเบียน ที่รับบท แพร เคยแสดงเรื่อง ส้มตำ (2008)- ตัวละครนำในเรื่องต่างก็มีฉายากันทุกคน ได้แก่ หัวหน้าแก๊ง โอม ที่รับบทโดย โอม - นพฤทธิ์ สุริวงศ์ มีฉายาโอม เดอะก็อดออฟคิงคอง, รองหัวหน้า จอน ที่รับบทโดย เซฟ - เศรฐวุฒิ มนัสปิติสุข มีฉายาขงเบ้งน้อยจอมวางแผน, อั๋น ลูกน้องคนโปรด รับบทโดย เจมส์ - ศกานต์ ชาวบ้านเกาะ มีฉายาหมูพริ้วจอมป่วน, เปี๊ยก ลูกไล่ประจำแก๊ง ที่รับบทโดย ออมทอง - ปรเมศร์ โทนเนินสูง มีฉายาคาซาโนวาตัวจิ๋ว, จำเนียร น้องใหม่ของแก๊ง ที่รับบทโดย คิตตี้ - กัจนฐานิยา ศรีโรจน์วัฒนะ มีฉายาเด็กหญิงจากนอกโลก และสุดท้าย แพร กิ๊กของคนในแก๊ง ที่รับบทโดย นีโม - ปุณณดา วอสเบียน มีฉายาลิตเติล ปารีส ฮิลตัน- นีโม - ปุณณดา วอสเบียน ที่รับบท แพร มีอายุน้อยที่สุดในบรรดานักแสดงนำ นั่นคือ 5 ปี ถัดมาคือ ออมทอง - ปรเมศร์ โทนเนินสูง ที่รับบท เปี๊ยก มีอายุ 6 ปี ส่วน เซฟ - เศรฐวุฒิ มนัสปิติสุข ที่รับบท จอน และ เจมส์ - ศกานต์ ชาวบ้านเกาะ ที่รับบท อั๋น มีอายุ 7 ปีเท่ากัน ขณะที่ คิตตี้ - กัจนฐานิยา ศรีโรจน์วัฒนะ ที่รับบท จำเนียร มีอายุมากกว่าเพื่อนๆ เล็กน้อย คือ 11 ปี- ผู้สร้างถ่ายทำฉากไปเที่ยวกุ๊กกิ๊กของ โอม ที่รับบทโดย โอม - นพฤทธิ์ สุริวงศ์ กับ ออม ที่รับบทโดย ยิปซี - คีรติ มหาพฤกษ์พงศ์ กันที่สวนรถไฟ โดยพวกเขาจะต้องเล่นจานร่อน ขี่จักรยาน และวิ่งไล่จับกัน ทางฝ่าย โอม นั้นเขินจนหน้าแดงตลอดการถ่ายทำ ซึ่งผู้สร้างเห็นว่าเหมาะสมกับอารมณ์ของตัวละครในฉากนี้พอดี- เบอร์ 029335665 ของโอมนั้นเป็นเบอร์ของ "บริษัท บาแรมยู จํากัด"</doc>
