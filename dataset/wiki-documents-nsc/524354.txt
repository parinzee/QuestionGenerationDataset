<doc id="524354" url="https://th.wikipedia.org/wiki?curid=524354" title="เกีย โซเรนโต">เกีย โซเรนโต เกีย โซเรนโต () เป็นรถยนต์อเนกประสงค์สมรรถนะสูงขนาดกลาง (Mid-Size SUV) ที่ผลิตโดยบริษัทสัญชาติเกาหลีใต้ เกีย มอเตอร์สรุ่นที่ 1 (BL) (พ.ศ. 2545-2552) รุ่นที่ 1 (BL) (พ.ศ. 2545-2552). เกีย โซเรนโต รุ่นที่ 1 เริ่มผลิตเมื่อปี พ.ศ. 2545 ใช้ชิ้นส่วนร่วมกับฮุนได เทอร์ราแคน โดยเป็นโครงสร้างแบบ Body-on-frame มีฐานการประกอบที่ประเทศเกาหลีใต้ ,รัสเซียและฟิลิปปินส์ ใช้ระบบขับเคลื่อนล้อหลัง และระบบขับเคลื่อนสี่ล้อ มีรุ่นเครื่องยนต์ 2.4 ,2.5 ,3.3 ,3.5 และ 3.8 ลิตร โดยเครื่องยนต์นั้นใช้เทคโนโลยีจากฮุนได ใช้เกียร์ธรรมดา 5 สปีด และเกียร์อัตโนมัติ 4 และ 5 สปีด ระยะฐานล้อ 2,710 มม. ความยาว 4,570-4,590 มม. ความกว้าง 1,865-1,885 มม. ความสูง 1,435-1,515 มม. ในประเทศไทย โซเรนโตรุ่นที่ 1 เปิดตัวเมื่อปี พ.ศ. 2545 โดยบริษัท ยนตรกิจ คอร์เปอเรชั่น จำกัด เครื่องยนต์ของโซเรนโตเวอร์ชันไทยจะเป็นเครื่องยนต์ดีเซล 2.5 ลิตร และเครื่องยนต์เบนซิน 3.0 ลิตรรุ่นที่สอง (XM) (พ.ศ. 2552–2558) รุ่นที่สอง (XM) (พ.ศ. 2552–2558). เกีย โซเรนโต รุ่นที่ 2 เริ่มผลิตเมื่อปี พ.ศ. 2552 รุ่นนี้เป็นรุ่นแรกที่เป็น Crossover SUV อย่างเต็มตัว และรุ่นที่ 2 เริ่มเปลี่ยนมาใช้ระบบขับเคลื่อนล้อหน้าแล้ว แต่ยังมีการผลิตรุ่นขับเคลื่อนสี่ล้ออยู่เหมือนเดิม ส่วนแพลตฟอร์มนั้นเปลี่ยนมาใช้ร่วมกับฮุนได ซานตาเฟ่ มีเครื่องยนต์เบนซิน 2.4 ,2.7 และ 3.5 ลิตร และเครื่องยนต์ดีเซล 2.2 ลิตร ใช้เกียร์ธรรมดา 5 และ 6 สปีด และเกียร์อัตโนมัติ 5 และ 6 สปีด ระยะฐานล้อ 2,700 มม. ความยาว 4,685 มม. ความกว้าง 1,885 มม. ความสูง 1,710 มม. มีฐานการประกอบอยู่ที่ประเทศเกาหลีใต้ ,สหรัฐอเมริกาและคาซัคสถาน ในประเทศไทย บริษัท ยนตรกิจ คอร์เปอเรชั่น จำกัด ได้นำโซเรนโตรุ่นที่ 2 มาเปิดตัวเมื่อปี พ.ศ. 2555 ด้วยเครื่องยนต์ดีเซล 2.2 ลิตร พร้อมเกียร์อัตโนมัติ 6 จังหวะ ขับเคลื่อนสองล้อหน้า เท่านั้น ตั้งราคาขายอยู่ที่ 1.8 ล้านบาท หลังจากปี พ.ศ. 2557 ได้มีการนำเข้ารุ่นปรับแต่งหน้าตาเข้ามาขายอีกประมาณ 110 คัน ตั้งราคาขายอยู่ที่ 1.69 ล้านบาท มีข้อมูลเกี่ยวกับสิ่งแวดล้อมดังนี้- Emission Standard : มอก. 2550-2554 - อัตราการปล่อยก๊าซ CO2 : 196  กรัม/กม. - อัตราการใช้พลังงานรวม(Combined) : 7.4  ลิตร/100 กม. - อัตราการใช้พลังงานนอกเมือง(Extra-Urban) : 5.8  ลิตร/100 กม. - อัตราการใช้พลังงานในเมือง(Urban) : 10.2  ลิตร/100 กม.รุ่นที่สาม (UM) (พ.ศ. 2558–ปัจจุบัน) รุ่นที่สาม (UM) (พ.ศ. 2558–ปัจจุบัน). เกีย มอเตอร์สเผยโฉมโซเรนโตรุ่นที่สามในประเทศเกาหลีใต้ในวันที่ 28 สิงหาคม พ.ศ. 2557 ต่อมาก็ได้เปิดตัวในงานแสดงรถยนต์ปารีสประจำปี ค.ศ. 2014 โซเรนโต้รุ่นที่สามใช้พื้นฐานร่วมกับเกีย คาร์นิวัล รุ่นปี 2015 และได้มีรุ่น 5 ที่นั่งและ 7 ที่นั่ง ความยาวของตัวรถได้ขยายยาวกว่ารุ่นที่แล้ว 95 มิลลิเมตรและลดความสูงลงเพื่อเพิ่มประสิทธิภาพการควบคุมให้ดีกว่ารุ่นที่แล้ว เกียได้รับรองว่าเพิ่มความแข็งของเหล็กขึ้น 14% และโซเรนโตได้รับคะแนนในระดับที่ดีในการทดสอบการชนของ IIHS ในประเทศสหรัฐอเมริกา โซเรนโตยังคงผลิตในโรงงานประกอบรถยนต์ที่เมืองเวสต์พอยต์ รัฐจอร์เจีย เครื่องยนต์ที่วางจำหน่ายประกอบไปด้วย เครื่องยนต์แลมบ์ด้า 3.3 ลิตร วี6 ให้กำลัง 290 แรงม้า, เครื่องยนต์ 2.4 ลิตร หัวฉีดตรง 4 สูบ ให้กำลัง 190 แรงม้าและเครื่องยนต์ใหม่ 2.0 ลิตร เทอร์โบ ให้กำลัง 240 แรงม้า สำหรับรุ่นดีเซล มาพร้อมกับเครื่องยนต์ CRDi 2.2 ลิตรพร้อมกับเทอร์โบแปรผัน โซเรนโตรุ่นที่สามมาพร้อมกับเกียร์ธรรมดา 6 จังหวะหรือเกียร์อัตโนมัติ 6 จังหวะ ระบบขับเคลื่อนมีระบบขับเคลื่อนล้อหน้าและล้อหลัง โดยระบบขับเคลื่อนล้อหลังจะมาพร้อมเกียร์อัตโนมัติเท่านั้น</doc>
