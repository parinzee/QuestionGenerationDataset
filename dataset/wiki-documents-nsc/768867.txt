<doc id="768867" url="https://th.wikipedia.org/wiki?curid=768867" title="ฟุตบอลชิงถ้วยพระราชทานประเภท ก.">ฟุตบอลชิงถ้วยพระราชทานประเภท ก. ฟุตบอลชิงถ้วยพระราชทานประเภท ก. () หรือชื่อเดิม ถ้วยใหญ่ (เปลี่ยนชื่อในปี พ.ศ. 2506) ฟุตบอลชิงถ้วยพระราชทานระดับชั้นที่ 1 ของประเทศไทยจัดการแข่งขันครั้งแรกในปี พ.ศ. 2459 พร้อมกับ ฟุตบอลชิงถ้วยพระราชทานประเภท ข. หรือ ถ้วยน้อย โดยกรมมหรสพ สามารถคว้าแชมป์ในรายการนี้เป็นทีมแรก ในปี พ.ศ. 2506 สมาคมฟุตบอลแห่งประเทศไทย ได้ทำการเปลี่ยนชื่อฟุตบอลถ้วยใหญ่และฟุตบอลถ้วยน้อยเป็น ฟุตบอลชิงถ้วยพระราชทานประเภท ก. และ ฟุตบอลชิงถ้วยพระราชทานประเภท ข. และได้เพิ่ม ฟุตบอลชิงถ้วยพระราชทานประเภท ค. และ ฟุตบอลชิงถ้วยพระราชทานประเภท ง. เข้ามาตามแบบฟุตบอลลีกของประเทศอังกฤษในขณะนั้น ในปี พ.ศ. 2539 สมาคมฯ เปลี่ยนแปลงระบบการแข่งขันฟุตบอล จากวัตถุประสงค์เพื่อความเป็นเลิศ มาเป็นรูปแบบอาชีพ จึงเริ่มจัดการแข่งขันไทยพรีเมียร์ลีกขึ้นมาและปรับปรุงให้ฟุตบอลถ้วยพระราชทาน ก เป็นการแข่งขันระหว่างทีมชนะเลิศกับรองชนะเลิศของไทยพรีเมียร์ลีก ในปี พ.ศ. 2553 ได้เริ่มจัดการแข่งขันไทยเอฟเอคัพ จึงปรับปรุงอีกครั้ง ให้เป็นการแข่งขันก่อนเปิดฤดูกาล ระหว่างทีมชนะเลิศไทยพรีเมียร์ลีก พบกับทีมชนะเลิศไทยเอฟเอคัพ หรือถ้าหากแชม์ทั้ง 2 รายการเป็นทีมเดียวกันจะแข่งกับรองชนะเลิศของไทยพรีเมียร์ลีกแทน (รูปแบบเดียวกับเอฟเอคอมมูนิตีชีลด์ของอังกฤษ) ส่วนถ้วยพระราชทานประเภท ข., ค. และ ง. เป็นการแข่งขันประจำฤดูกาล ในระดับชั้นรองลงมาของโซนกรุงเทพฯ ตามลำดับ โดยผู้ชนะถ้วยพระราชทานประเภท ข. จะได้เลื่อนชั้นไปแข่งขันลีกภูมิภาค ดิวิชั่น 2 โซนกรุงเทพฯ ต่อมา ในปี พ.ศ. 2559 สมาคมฯ ได้ยุบถ้วยพระราชทานประเภท ข., ค. และ ง. โดยรวมกันเป็นไทยลีก อเมเจอร์ ทัวร์นาเมนต์ (หรือลีกภูมิภาค ดิวิชั่น 3 ในขณะนั้น) นอกจากนี้ถ้วยพระราชทานประเภท ก. ได้โอนไปเป็นถ้วยสำหรับแชมป์ไทยลีก ถ้วยพระราชทานประเภท ข. เป็นถ้วยสำหรับแชมป์ ไทยลีก 2 ถ้วยรางวัลพระราชทานประเภท ค. เป็นถ้วยสำหรับแชมป์ ไทยลีก 4 และถ้วยรางวัลพระราชทานประเภท ง. เป็นถ้วยสำหรับแชมป์ ไทยลีก อเมเจอร์ ทัวร์นาเมนต์ ทำให้การแข่งขันฟุตบอลชิงถ้วยพระราชทานประเภท ก., ข., ค. และ ง. สิ้นสุดลงโดยฟุตบอลชิงถ้วยพระราชทานประเภท ก. ยังคงรูปแบบเดิมคือแชมป์ลีกดวลแชมป์เอฟเอคัพแต่ได้มีการเปลี่ยนชื่อและถ้วยเป็น ไทยแลนด์แชมเปียนส์คัพรายชื่อทีมชนะเลิศถ้วย ก2553 ถึง 2559 รายชื่อทีมชนะเลิศถ้วย ก. 2553 ถึง 2559. การพบกันระหว่าง สโมสรชนะเลิศไทยพรีเมียร์ลีกกับสโมสรชนะเลิศไทยเอฟเอคัพพ.ศ. 2539 ถึง 2552 พ.ศ. 2539 ถึง 2552. การพบกันระหว่าง สโมสรชนะเลิศกับสโมสรรองชนะเลิศในไทยพรีเมียร์ลีก (อาจมีการปรับรูปแบบการแข่งขันในบางฤดูกาล)ถ้วย ก (เดิม) ถ้วย ก (เดิม). ฟุตบอลถ้วยพระราชทาน ก เป็นฟุตบอลถ้วยภายในประเทศไทยที่ให้สโมสรสมาชิกส่งเข้าร่วมแข่งขันในระดับสูงสุดของประเทศพ.ศ 2505 ถึง 2538</doc>
