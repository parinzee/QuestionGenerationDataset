<doc id="209268" url="https://th.wikipedia.org/wiki?curid=209268" title="แซนดีเอโก ชาร์จเจอรส์">แซนดีเอโก ชาร์จเจอรส์ ซานดีเอโก ชาร์จเจอร์ส เป็นทีมอเมริกันฟุตบอลอาชีพ ตั้งอยู่ในเมืองซานดีเอโก รัฐแคลิฟอร์เนียก่อตั้งในปี พ.ศ. 2503 (ค.ศ. 1960)ปัจจุบันเป็นทีมอยู่ในสายเอเอฟซี ตะวันตก เมื่อครั้งเริ่มก่อตั้งทีมนี้เคยใช้ชื่อว่า ลอสแอนเจลิส ชาร์จเจอร์ส เล่นอยู่ในลีกเอเอฟแอล ในฤดูกาลแรกทีมตั้งอยู่ในเมืองลอสแอนเจลิส ก่อนที่จะย้ายมาอยู่ในเมืองซานดีเอโกในปีถัดมา ปัจจุบันสนามเหย้าของทีมคือสนามกีฬาควอคอมม์ ซานดีเอโก ชาร์จเจอร์สสามารถผ่านเข้ารอบเพลย์ออฟของเอเอฟแอลทั้งหมด 5 ครั้ง ผ่านเข้าชิงแชมป์เอเอฟแอลถึง 4 ครั้ง และสามารถคว้าแชมป์เอเอฟแอล 1 ครั้งในปี 1963 หลังจากเอเอฟแอลยุบรวมลีกกับเอ็นเอฟแอลในปี 1970 ซานดีเอโก ชาร์จเจอร์สสามารถผ่านเข้ารอบเพลย์ออฟทั้งสิ้น 10 ครั้ง และสามารถผ่านเข้าชิงแชมป์สายเอเอฟซีทั้งหมด 4 ครั้ง ในฤดูกาล 1994 ซานดีเอโก ชาร์จเจอร์สเข้าไปชิงแชมป์ซุปเปอร์โบลว์ครั้งที่ 29 กับซานฟรานซิสโก โฟร์ตีนายเนอร์ส แต่พ่ายแพ้ไปด้วยคะแนน 49-26 ซานดีเอโก้ ชาร์จเจอร์สมีอดีตผู้เล่น 6 คนและโค้ช 1 คนที่ได้รับการบรรจุรายชื่อไว้ในหอเกียรติยศของนักอเมริกันฟุตบอลอาชีพหรือฮอลออฟเฟมที่เมืองแคนตัน รัฐโอไฮโอได้แก่ ปีกนอก แลนซ์ อัลเวิร์ธ (1962-1970), ดีเฟนซีฟเอนด์ เฟรด ดีน (1975-1981), ควอเตอร์แบค แดน เฟาท์ส (1973-1987), หัวหน้าโค้ชและผู้จัดการทั่วไป ซิด กิลล์แมน (1960-1969, 1971), ปีกนอก ชาร์ลี จอยเนอร์ (1976-1986), ออฟเฟนซีฟไลน์ รอน มิกซ์ (1960-1969)และ ปีกใน คาร์เลน วินซ์โลว์ (1979-1987)</doc>
