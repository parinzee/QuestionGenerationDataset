<doc id="435585" url="https://th.wikipedia.org/wiki?curid=435585" title="สัตยาเคราะห์เกลือ">สัตยาเคราะห์เกลือ ซอลท์มาร์ช (, ท. การเดินขบวนเกลือ) หรืออีกชื่อหนึ่งว่า สัตยาเคราะห์เกลือ () เริ่มต้นด้วย การเดินขบวนดันดี (Dandi March) เมื่อวันที่ 12 มีนาคม ค.ศ. 1930 และเป็นส่วนสำคัญของขบวนการเอกราชอินเดีย สัตยาเคราะห์เกลือเป็นการรณรงค์ต่อต้านภาษีและประท้วงโดยปราศจากความรุนแรงต่อการผูกขาดเกลือของอังกฤษในอาณานิคมอินเดียอย่างตรงไปตรงมา และก่อให้เกิดขบวนการดื้อแพ่งที่กว้างกว่าตามมา นี่เป็นการคัดค้านจัดตั้งที่สำคัญที่สุดต่อทางการอังกฤษนับแต่ขบวนการปฏิเสธให้ความร่วมมือ (Non-cooperation movement) ระหว่าง ค.ศ. 1920-1922 และติดตามการประกาศอิสรภาพปุรณะสวราช (Purna Swaraj) โดยรัฐสภาอินเดียเมื่อวันที่ 26 มกราคม ค.ศ. 1930 โดยตรง มหาตมา คานธีนำการเดินขบวนดันดีจากฐานของเขา ซาบาร์มาติอาศรม ใกล้กับอาห์เมดาบัด ไปยังชายฝั่งทะเลใกล้หมู่บ้านดันดี ระหว่างการเดินขบวนนาน 24 วัน เป็นระยะทาง 390 กิโลเมตรไปผลิตเกลือโดยไม่จ่ายภาษี ก็ยิ่งมีชาวอินเดียเข้าร่วมเขาระหว่างทางมากขึ้น เมื่อคานธีละเมิดกฎหมายเกลือเมื่อเวลา 6.30 น. ของวันที่ 6 เมษายน ค.ศ. 1930 ก็ได้จุดประกายพฤติการณ์ดื้อแพ่งขนานใหญ่ต่อกฎหมายเกลือบริติชราชโดยชาวอินเดียหลายล้านคน การรณรงค์ดังกล่าวมีผลสำคัญต่อการเปลี่ยนแปลงโลกและทัศนะของอังกฤษต่ออิสรภาพของอินเดีย และเป็นผลให้ชาวอินเดียจำนวนมากเข้าร่วมต่อสู้เป็นครั้งแรก</doc>
