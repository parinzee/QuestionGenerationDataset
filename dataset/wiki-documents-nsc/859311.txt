<doc id="859311" url="https://th.wikipedia.org/wiki?curid=859311" title="แอนดรูว์ เวคฟิลด์">แอนดรูว์ เวคฟิลด์ แอนดรูว์ เจอเรอมี เวคฟิลด์ () เกิดเมื่อ ค.ศ. 1957 เป็นอดีตแพทย์ทางเดินอาหารและอดีตนักวิจัยทางการแพทย์ชาวอังกฤษ ซึ่งถูกถอนใบอนุญาตจากแพทยสภาแห่งประเทศอังกฤษเนื่องจากเหตุฉ้อฉลเรื่องงานวิจัยในปี ค.ศ. 1998 และคดีประพฤติมิชอบอื่นๆ อีกจำนวนหนึ่ง ที่เกี่ยวข้องกับข้ออ้างซึ่งถูกพิสูจน์แล้วว่าไม่เป็นจริงเกี่ยวกับความสัมพันธ์ของการให้วัคซีนหัด หัดเยอรมัน คางทูม (MMR) กับการเกิดภาวะออทิสติกและโรคลำไส้ หลังงานวิจัยได้รับการตีพิมพ์ นักวิจัยคนอื่นๆ ไม่สามารถทำซ้ำผลการวิจัยของเวคฟิลด์เพื่อยืนยันสมมติฐานว่าด้วยความสัมพันธ์ระหว่างวัคซีน MMR กับภาวะออทิสติก หรือความสัมพันธ์ระหว่างภาวะออทิสติกกับโรคทางเดินอาหารได้ Brian Deer นักข่าวจาก The Sunday Times ได้ทำการสืบสวนไว้เมื่อ ค.ศ. 2004 พบว่ามีการปกปิดผลประโยชน์ทับซ้อนระหว่างเวคฟิลด์กับงานวิจัยนี้</doc>
