<doc id="152549" url="https://th.wikipedia.org/wiki?curid=152549" title="เทรซี่ มาคาลอส">เทรซี่ มาคาลอส เทรซี่ มาคาลอส () นักมวยสากลชาวฟิลิปปินส์ เกิดเมื่อ 28 ตุลาคม พ.ศ. 2508 สถิติการชก 44 ครั้ง ชนะ 29 (น็อค 13) เสมอ 3 แพ้ 12ประวัติ ประวัติ. มาคาลอสขึ้นชกมวยสากลครั้งแรกเมื่อ 17 กุมภาพันธ์ พ.ศ. 2527 แพ้น็อค อาเรียล ไทสัน ยก 4 จากนั้นขึ้นชกเสมออีกสองครั้ง จึงพบกับชัยชนะเป็นครั้งแรกโดยชนะคะแนน รามอน ลูปาซี ที่ฟิลิปปินส์ จากนั้น มาคาลอสก็ชกชนะเป็นส่วนใหญ่ จนได้ชิงแชมป์ฟิลิปปินส์รุ่นไลท์ฟลายเวทเมื่อ 30 ตุลาคม พ.ศ. 2529 ซึ่งมาคาลอสเป็นฝ่ายชนะน็อค ลิตเติล บากิโอ ยก 8 ได้แชมป์มาครอง จากนั้น มาคาลอสได้ขึ้นชิงแชมป์โลกรุ่นจูเนียร์ฟลายเวท IBF เมื่อ 29 มีนาคม พ.ศ. 2530 ที่เกาหลีใต้ ปรากฏว่าเป็นฝ่ายแพ้คะแนนชอย จุมฮวานไป หลังจากนั้น มาคาลอสขึ้นชกป้องกันแชมป์ฟิลิปปินส์ ก็เป็นฝ่ายแพ้แตก ซอนนี่ วิดัล ยก 8 เสียแชมป์ไป เมื่อ 4 กรกฎาคม พ.ศ. 2530 หลังจากนั้น มาคาลอสขึ้นชกชนะรวด รวมทั้งชนะน็อค ฤทธิชัย ลูกมิ่งขวัญ และทันใจ ดอนเจดีย์ นักชกไทยอีกด้วย หลังจากนั้น มาคาลอสขึ้นชิงแชมป์โลกกับชอยอีกครั้งที่ฟิลิปปินส์เมื่อ 4 พฤศจิกายน พ.ศ. 2531 ซึ่งคราวนี้มาคาลอสเป็นฝ่ายชนะคะแนนได้แชมป์โลกไปครอง มาคาลอสมาป้องกันแชมป์ครั้งแรกที่ไทย เมื่อ 2 พฤษภาคม พ.ศ. 2532 และเป็นฝ่ายแพ้คะแนนเมืองชัย กิตติเกษม เสียแชมป์ไป มาคาลอสยังข้องใจขอแก้มืออีกครั้งในอีก 5 เดือนต่อมา ซึ่งคราวนี้มาคาลอสเป็นฝ่ายแพ้น็อคเมืองชัยในยกที่ 7 ชิงแชมป์คืนไม่สำเร็จ หลังจากนั้น มาคาลอสยังขึ้นชกอย่างต่อเนื่อง แพ้บ้าง ชนะบ้าง และเคยมาชกนอกรอบ แพ้คะแนน ต่อศักดิ์ ศศิประภายิม และแพ้น็อค ดาวรุ่ง ชูวัฒนะ ยก 8 เมื่อ พ.ศ. 2536 มาคาลอสขึ้นชกมวยครั้งสุดท้ายเมื่อ 18 เมษายน พ.ศ. 2537 แพ้น็อค ทากาโตะ โทกูชิ ยก 3 จากนั้นก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นไลท์ฟลายเวท (2529 – 2530) - แชมป์โลกรุ่นจูเนียร์ฟลายเวท IBF- ชิง 4 พฤศจิกายน 2531 ชนะคะแนน ชอย จุมฮวาน ที่ ฟิลิปปินส์ - เสียแชมป์ 2 พฤษภาคม 2532 แพ้คะแนน เมืองชัย กิตติเกษม ที่ เวทีลุมพินี - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นจูเนียร์ฟลายเวท IBF เมื่อ 29 มีนาคม 2530 แพ้คะแนน ชอย จุมฮวาน ที่ เกาหลีใต้ - ชิงแชมป์โลกรุ่นจูเนียร์ฟลายเวท IBF เมื่อ 6 ตุลาคม 2532 แพ้น็อค เมืองชัย กิตติเกษม ยก 7 ที่ เวทีลุมพินี</doc>
