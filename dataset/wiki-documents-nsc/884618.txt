<doc id="884618" url="https://th.wikipedia.org/wiki?curid=884618" title="อาร์แร็ก">อาร์แร็ก อาร์แร็ก () เป็นเครื่องดื่มแอลกอฮอล์ที่ผลิตในเอเชียใต้และเอเชียตะวันออกเฉียงใต้ ได้จากการหมักน้ำตาลมะพร้าว, อ้อย, ธัญพืชหรือผลไม้ แล้วนำไปกลั่นจนได้รสชาติและสีตามที่ต้องการ อาร์แร็กมีรากศัพท์มาจากคำในภาษาอาหรับ عرق (arq) แปลว่า "เหงื่อ" เป็นรากศัพท์เดียวกับอะรัก สุราที่ผลิตในตะวันออกกลาง แต่ทั้งสองชนิดแตกต่างกัน นอกจากนี้ผู้เชี่ยวชาญบางคนยังเสนอว่าอาจมาจากผลหมาก (areca nut) ซึ่งเคยใช้ทำอาร์แร็ก</doc>
