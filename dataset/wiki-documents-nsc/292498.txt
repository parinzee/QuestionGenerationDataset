<doc id="292498" url="https://th.wikipedia.org/wiki?curid=292498" title="วังอาแซ-เลอ-รีโด">วังอาแซ-เลอ-รีโด วังอาแซ-เลอ-รีโด () เป็นวังที่ตั้งอยู่ที่เมืองอาแซ-เลอ-รีโดในจังหวัดแอ็งเดรลัวร์ ทางตอนกลางของประเทศฝรั่งเศส วังอาแซ-เลอ-รีโดก่อสร้างระหว่างปี ค.ศ. 1515 ถึง ค.ศ. 1527 สำหรับค.ศ. 1527 เป็นวังในสมัยแรกแห่งหนึ่งที่สร้างขึ้นในยุคฟื้นฟูศิลปวิทยาของฝรั่งเศสบนเกาะกลางน้ำของแม่น้ำแอ็งดร์ ฐานปราสาทลอยตรงขึ้นจากพื้นน้ำประวัติ ประวัติ. ฌีล แบร์เตอโล องคมนตรีคลังแห่งฝรั่งเศสภายใต้พระเจ้าฟร็องซัวที่ 1 และนายกเทศมนตรีแห่งตูร์เริ่มการสร้างอาแซ-เลอ-รีโดเพิ่มเติมตัวสิ่งก่อสร้างที่เดิมเป็นปราสาทที่สร้างในยุคกลาง แต่ผู้ดูแลคุมการก่อสร้างที่จริงแล้วคือฟีลิป เลบาอี ภรรยา ที่รวมทั้งบันไดกลาง (escalier d'honneur) ที่เป็นสิ่งที่น่าสนใจที่สุดสิ่งหนึ่งของวังที่ได้รับอิทธิพลมาจากบันไดที่สร้างขึ้นที่ชาโตเดิง เมื่อถูกต้องสงสัยว่ายักยอก แบร์เตอโลก็จำต้องหนีจากอาแซ-เลอ-รีโดที่ยังสร้างไม่เสร็จในปี ค.ศ. 1528 แบร์เตอโลจึงไม่มีโอกาสได้เห็นอาแซ-เลอ-รีโดอีก หลังจากนั้นพระเจ้าฟร็องซัวก็ทรงยึดทรัพย์สินของแบร์เตอโลและยกเป็นรางวัลให้กับข้าราชสำนักผู้มีตำแหน่งสูงของพระองค์ ต่อมาอาแซ-เลอ-รีโดก็เปลี่ยนมืออีกหลายครั้งมาจนกระทั่งถึงต้นคริสต์ศตวรรษที่ 20 เมื่อรัฐบาลฝรั่งเศสทำการซื้อและบูรณปฏิสังขรณ์ขึ้นใหม่ ภายในวังตกแต่งใหม่ทั้งหมดด้วยเฟอร์นิเจอร์จากยุคฟื้นฟูศิลปวิทยา ในปัจจุบันวังเปิดให้สาธารณชนได้เข้าชมลักษณะการก่อสร้าง ลักษณะการก่อสร้าง. ส่วนยาวของวังและการตกแต่งด้วยรูปสลักเป็นแบบแบบอิตาลีแต่หอเชิงเชิงเทิน (bastion) ตรงมุมครอบด้วยหลังคาทรงกรวยแหลม กลุ่มหน้าต่างแนวตั้งระหว่างสองชั้นแยกด้วยเส้นตัดแนวนอนที่เห็นได้ชัด แต่หลังคาจั่วสูงที่ลาดลงมาเป็นลักษณะแบบฝรั่งเศสแท้ การใช้หอเชิงเชิงเทินประดับสี่มุม ซึ่งแบร์เตอโลต้องขอพระราชทานพระบรมราชานุญาตให้ก่อสร้างได้ เพิ่มความมีลักษณะเป็นสิ่งก่อสร้างของขุนนางโบราณให้แก่ผู้ที่เพิ่งได้รับตำแหน่งหน้าที่อันสูงส่งใหม่ บันไดกลางเป็นจุดสนใจหลักที่ผู้เข้าจะได้เห็นเป็นสิ่งแรกเมื่อเข้าไปภายในอาคาร บันไดเป็นส่วนหนึ่งภายในตัวอาคารแทนที่จะเป็นบันไดที่ยื่นออกมาจากผนังและมองเห็นจากภายนอกตามแบบบันไดฝรั่งเศสเช่นที่พบที่พระราชวังบลัว วังอาแซ-เลอ-รีโดเป็นส่วนหนึ่งของปราสาทและวังที่ตั้งอยู่ในบริเวณลุ่มแม่น้ำลัวร์ที่ได้รับการประกาศโดยองค์การยูเนสโกให้เป็นมรดกโลกในปี ค.ศ. 2000</doc>
