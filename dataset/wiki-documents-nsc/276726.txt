<doc id="276726" url="https://th.wikipedia.org/wiki?curid=276726" title="กันดั้มดิวนาเมส">กันดั้มดิวนาเมส GN-002 กันดั้มดิวนาเมส( ;) เป็นโมบิลสูทซึ่งมีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มดับเบิลโอ ออกแบบโดยทาคายูกิ ยานาเซะเนื้อเรื่อง เนื้อเรื่อง. กันดั้มดิวนาเมสเป็นหนึ่งในกันดั้มรุ่นที่สามของเซอเลสเทียลบีอิง เป็นโมบิลสูทที่เน้นการต่อสู้ระยะไกลแบบพลซุ่มยิง โดยมีเซนเซอร์พิเศษที่หัวและระบบเล็งเป้าแบบพิเศษในห้องบังคับ อาวุธหลักของดิวนาเมสก็คือGNสไนเปอร์ไรเฟิลซึ่งเมื่อไม่ใช้งานนั้นจะติดไว้กับไหล่ขวา กันดั้มดิวนาเมสยังมีปืนสไนเปอร์แบบระยะไกลพิเศษสำหรับยิงทำลายศัตรูที่อยู่ในชั้นบรรยากาศ ส่วนอาวุธอื่นๆนั้นประกอบด้วยปืนพก GNบีมพิสทอลสำหรับยิงศัตรูในระยะประชิด GNมิสไซล์ และGNบีมเซเบอร์ นอกจากโล่GNชิลด์ขนาดเล็กแล้ว กันดั้มดิวนาเมสยังสามารถติดตั้งเกราะGNฟุลชิลด์ที่สามารถกางออกมาคลุมร่างกายส่วนใหญ่เพื่อเพิ่มการป้องกันได้ ซึ่งGNฟุลชิลด์นี้สามารถใช้เก็บGNพิสทอลได้อีกหกกระบอก แต่ล็อกออนไม่เคยใช้คุณสมบัตินี้เนื่องจากไม่เข้ากับรูปแบบการต่อสู้ของตน กันดั้มดิวนาเมสเป็นกันดั้มประจำตัวของกันดั้มไมสเตอร์ ล็อกออน สตราตอส หรือชื่อจริงว่า นีล ดีแลนดี ชื่อดิวนาเมสมาจากคำว่า dunamis ในภาษากรีกที่แปลว่า ความดีงาม กันดั้มดิวนาเมสนั้นได้รับความเสียหายอย่างหนักในการต่อสู้กับ GNW-002 กันดั้มโธรนซไว ของอาลี อัลซาเซส และล็อกออนได้เสียชีวิตขณะยิงอาวุธจากGNอาร์มโดยตรงเพื่อทำลายกันดั้มโธรนซไว กันดั้มดิวนาเมสเป็นกันดั้มเครื่องเดียวในฤดูกาลแรกที่ไม่เคยใช้ความสามารถของทรานแซมซิสเต็ม ในภาคภาพยนตร์ โมบิลสูทกันดั้มดับเบิ้ลโอ อเวคเคนนิงออฟเดอะเทรลเบลซเซอร์ กันดั้มดิวนาเมสได้รับการซ่อมแซมและปรับปรุงสมรรถนะเป็น GN-002RE กันดั้มดิวนาเมสรีแพร์ โดยมีGNเวอเนียร์มากกว่าเดิมทำให้ความเร็วสูงขึ้น แต่ใช้ถังประจุอนุภาคGNแทนGNไดรฟ์ กันดั้มดิวนาเมสรีแพร์เป็นกันดั้มที่ไลล์ใช้ก่อนจะได้กันดั้มซาบาเนียมาเครูดิมกันดั้ม เครูดิมกันดั้ม. GN-006 เครูดิมกันดั้ม (; ) ปรากฏตัวใน กันดั้มดับเบิลโอ ฤดูกาลที่สองและนับเป็นรุ่นพัฒนาของกันดั้มดิวนาเมส เครูดิมกันดั้มเป็นกันดั้มประจำตัวของล็อกออน สตราตอส ซึ่งก็คือไลล์ ดีแลนดี น้องชายฝาแฝดของนีลที่ตายไปแล้ว เครูดิมกันดั้มยังคงลักษณะของโมบิลสูทแบบพลซุ่มยิงไว้ โดยมีระบบเซนเซอร์ที่ได้รับการปรับปรุงให้เหนือกว่าของกันดั้มดิวนาเมส เมื่อเครูดิมใช้ระบบทรานแซมนั้นเครูดิมจะใช้งานอุปกรณ์โฮโลสกรีน สร้างภาพจำลองสามมิติซึ่งเพิ่มความเร็วในการประมวลผลของระบบเล็งเป้า ทำให้ความแม่นยำของเครูดิมกันดั้มเพิ่มขึ้นอย่างมาก อาวุธหลักของเครูดิมกันดั้มก็คือGNสไนเปอร์ไรเฟิลทูว์ ซึ่งสามารถพับลำกล้องเป็นปืนวัลแคนสามลำกล้องที่สามารถยิงอย่างต่อเนื่องได้ เครูดิมกันดั้มไม่มีบีมเซเบอร์ แต่GNบีมพิสทอลทูว์นั้นสามารถพับลำกล้องเป็นเหมือนขวานและยังหุ้มบีมโค้ตติ้งจึงสามารถใช้ต่อสู้ในระยะประชิดได้ ด้านการป้องกันตัวนั้น เครูดิมกันดั้มจะมีอาวุธเรียกว่าGNชิลด์บิท ซึ่งเป็นอาวุธควบคุมระยะไกลที่ควบคุมด้วยฮาโร่ ซึ่งGNชิลด์บิทนี้ใช้ได้ทั้งเป็นโล่สำหรับป้องกันตัวและยิงโจมตีศัตรู เมื่อไม่ใช้งานนั้น GNชิลด์บิทคู่หนึ่งจะติดอยู่ที่ไหล่ซ้าย ส่วนที่เหลือจะติดอยู่กับเอวเพื่อชาร์จพลังงานจากGNไดรฟ์ ในช่วงท้ายเรื่อง เครูดิมกันดั้มได้รับการปรับปรุงอีกครั้งเป็น GN-006GNHW/R (GN Heavy Weapons Rifle) โดยติดตั้ง GNไรเฟิลบิท ซึ่งเป็นอาวุธบิทขนาดใหญ่ที่มีพลังทำลายสูงกว่าชิลด์บิทเอาไว้ เมื่อไม่ใช้งานนั้น GNไรเฟิลบิทคู่หนึ่งจะติดอยู่กับไหล่ขวาคู่กับGNสไนเปอร์ไรเฟิลทูว์ ส่วนที่เหลือจะติดกับเอวแทนGNชิลด์บิทที่ประกอบกันเป็นแผงโล่ขนาดใหญ่และย้ายไปไว้ที่ไหล่ซ้ายแทน ชื่อเครูดิมนั้นมาจาก เครูบิม () ซึ่งเป็นเทวทูตคณะรองลงมาจากเซราฟิมในคริสต์ศาสนากันดั้มซาบาเนีย กันดั้มซาบาเนีย. GN-010 กันดั้มซาบัญญ่า (; ) ปรากฏตัวในภาพยนตร์ อเวคเคนนิงออฟเดอะเทรลเบลซเซอร์ และนับเป็นรุ่นพัฒนาของเครูดิมกันดั้ม กันดั้มซาบัญญ่าเป็นกันดั้มประจำตัวของล็อกออน สตราตอส มีลักษณะต่างจากกันดั้มของล็อกออนเครื่องก่อนๆตรงที่เน้นการต่อสู้ด้วยบิทมากกว่า ในห้องบังคับจึงไม่มีกล้องเล็งแบบพิเศษอีก แต่ส่วนหัวของกันดั้มซาบาเนียก็ยังมีเซนเซอร์ของสไนเปอร์โหมดอยู่ ในห้องควบคุมของกันดั้มซาบาเนียจะมีฮาโร่ทั้งหมดสองตัวเพื่อให้ช่วยควบคุมบิทได้อย่างมีประสิทธิภาพ GNโฮลสเตอร์บิทซึ่งเป็นอาวุธหลักนั้นติดไว้เป็นแผงกับแขนกลด้านหลังรวมสิบยูนิตและสามารถติดเพิ่มที่ไหล่ได้อีกสี่ยูนิต GNโฮลสเตอร์บิทนี้พัฒนามาจากGNชิลด์บิทของเครูดิมและสามารถใช้เป็นโล่ป้องกันตัวได้เหมือนกัน ภายในGNโฮลสเตอร์บิทแต่ละอันจะเก็บGNไรเฟิลบิททูว์ไว้ ซึ่งนอกจากจะใช้ปล่อยให้ออกไปโจมตีศัตรูแล้ว กันดั้มซาบัญญ่ายังสามารถหยิบมาใช้เป็นอาวุธมือถือได้ GNไรเฟิลบิททูว์ยังสามารถถอดส่วนลำกล้องออกขณะที่ยังอยู่ในโฮลสเตอร์บิทแล้วหยิบมาใช้แบบปืนพกเป็นGNพิสทอลบิทได้ ด้านล่างของลำกล้องตอนเป็นพิสทอลบิทนี้จะมีคมมีดซึ่งใช้ป้องกันตัวในระยะประชิด กันดั้มซาบาเนียยังมีGNมิสไซล์เป็นจำนวนมากอยู่ทั่วตัวและเป็นกันดั้มที่ติดอาวุธไว้มากที่สุดของเซอเลสเทียลบีอิงกันดั้มสดัลซูด กันดั้มสดัลซูด. GNY-002 กันดั้มสดัลซูด (; )เป็นกันดั้มรุ่นที่สองของเซอเลสเทียลบีอิงซึ่งเป็นเครื่องต้นแบบของกันดั้มดิวนาเมส รวมทั้งยังเป็นโมบิลสูทที่มีบทบาทในเนื้อเรื่องของนิยายประกอบภาพ กันดั้ม 00P ชื่อสดัลซูดมาจากดาวซาดัลซัด ซึ่งเป็นดาวที่สว่างที่สุดในกลุ่มดาวคนแบกหม้อน้ำ ซึ่งเป็นตัวแทนของไพ่ทาโรต์ เดอะสตาร์ กันดั้มสดัลซูดได้รับการพัฒนาให้ใช้ระบบเซนเซอร์ที่มีประสิทธิภาพสูง เนื่องจากมีเซนเซอร์อยู่ทั่วตัวทำให้มีเกราะของสดัลซูดไม่ทนทานนัก อาวุธหลักของสดัลซูดก็คือบาซูก้าลูกโม่ซึ่งสามารถบรรจุกระสุนได้หลายแบบและมีบีมเซเบอร์ไว้ใช้ป้องกันตัวในระยะประชิด เกราะไหล่ซ้ายของสดัลซูดเป็นแผงโล่ขนาดใหญ่ที่ติดเซนเซอร์ซึ่งสามารถเลื่อนตำแหน่งได้ไว้ กันดั้มสดัลซูดเป็นกันดั้มประจำตัวของเด็กหญิงลึกลับ กันดั้มไมส์เตอร์ 874 (ฮานาโย) ในมังงะ โมบิลสูทกันดั้ม 00F ซึ่งดำเนินเรื่องคู่ไปกับภาคอะนิเมะ กันดั้มสดัลซูดได้โอนไปเป็นหนึ่งในกันดั้มที่องค์กร เฟเรชเต ใช้เพื่อสนับสนุนการทำงานของเซอเลสเทียลบีอิงอย่างลับๆ และได้รับการดัดแปลงเป็น GNY-002F กันดั้มสดัลซูดแบบ F โดยเสริมเกราะให้แข็งแกร่งขึ้นโดยที่ไม่ทำให้ประสิทธิภาพของระบบเซนเซอร์ลดลง และยังเพิ่มแผงโล่ติดเซนเซอร์ที่ไหล่ขวาอีกข้าง ซึ่งเกราะที่เสริมเข้าไปนี้ทำให้เปลี่ยนสีเป็นโทนสีน้ำเงินแทนสีน้ำเงินบนพื้นขาวแบบเดิม และขณะปฏิบัติการจะสวมหน้ากากแบบครอบแก้วเพื่อปิดบังว่าเป็นกันดั้ม นอกจากนั้นยังสามารถใช้GNสไนเปอร์ไรเฟิลแบบเดียวกับของกันดั้มดิวนาเมสได้รูปแบบอื่นๆGNR-001D GNอาร์มแบบ D รูปแบบอื่นๆ. GNR-001D GNอาร์มแบบ D. กันดั้มดิวนาเมสนั้นสามารถประกอบกับยาน GNอาร์ม ซึ่งเป็นยานสนับสนุนของเซอเลสเทียลบีอิงได้ ยาน GNอาร์มนี้ติดตั้งอาวุธไว้เป็นGNแคนน่อนและสามารถติดตั้งอาวุธเสริมได้ โดยแบบ Dซึ่งใช้กับดิวนาเมสนี้จะเป็น GNไรเฟิลสองลำกล้องขนาดใหญ่และGNมิสไซล์พ็อด GNอาร์มนี้ไม่มีเครื่องกำเนิดพลังงานในตัวและจะใช้พลังงานจากGNไดรฟ์ของกันดั้มในขณะที่ประกอบร่าง ซึ่งGNอาร์มจะสามารถสร้างบาเรียร์ GNฟิลด์ได้GN-002/DG014 กันดั้มดิวนาเมสตอร์ปิโด GN-002/DG014 กันดั้มดิวนาเมสตอร์ปิโด. ปรากฏตัวในเรื่องสั้นชุด กันดั้ม 00V กันดั้มดิวนาเมสสามารถติดตั้งอุปกรณ์เสริม DG014 ซึ่งเป็นปืนยิงจรวดตอร์ปิโดขนาดใหญ่สำหรับทำลายกับศัตรูที่อยู่ใต้น้ำ ที่ไหล่ซ้ายของดิวนาเมสตอร์ปิโดนี้จะติดโซนาร์และส่วนตาจะติดครอบแก้วกันน้ำไว้GN-006/SA เครูดิมกันดั้มซาก้า GN-006/SA เครูดิมกันดั้มซาก้า. ปรากฏตัวในเรื่องสั้นชุด กันดั้ม 00V เป็นเครูดิมกันดั้มซึ่งเปลี่ยนอุปกรณ์เป็นแบบ SAGA (Special Assault Gundam Arms) โดยเอียน วาชติ ผู้พัฒนานั้นได้ใช้แนวคิดดาบเจ็ดเล่มของกันดั้มเอกเซียมาประยุกต์เป็นปืนเจ็ดกระบอก ซาก้านั้นเป็นอุปกรณ์สำหรับใช้ในการโจมตีฐานของศัตรูจึงเน้นการต่อสู้ในพื้นที่จำกัด อาวุธปืนของเครูดิมกันดั้มซาก้าจึงเป็นแบบที่ใช้งานได้คล่องตัวขึ้น โดยเปลี่ยนGNสไนเปอร์ไรเฟิลทูว์เป็นปืนกลGNบีมคาร์ไบน์แทน และเพิ่มปืนกล GNซับมาชีนกันกับGNพิสทอลของกันดั้มดิวนาเมสเข้าไป เนื่องจากไม่มีGNชิลด์บิทจึงใช้การเสริมเกราะให้หนาขึ้นและทาสีดำให้เหมาะกับการต่อสู้ในยามค่ำคืนแทน</doc>
