<doc id="428325" url="https://th.wikipedia.org/wiki?curid=428325" title="ส.ค.ส. สวีทตี้">ส.ค.ส. สวีทตี้ ส.ค.ส. สวีทตี้ คือ ภาพยนตร์ไทยที่ออกฉายเมื่อวันที่ 29 ธันวาคม พ.ศ. 2554 กำกับโดย ฤกษ์ชัย พวงเพ็ชร์ นำแสดงโดย วรเวช ดานุวงศ์, คีรติ มหาพฤกษ์พงศ์, อารักษ์ อมรศุภศิริ, อังศุมาลิน สิรภัทรศักดิ์เมธา, โก๊ะตี๋ อารามบอย, อภิญญา สกุลเจริญสุข, ธนกฤต พานิชวิทย์, โทนี่ รากแก่น, รมิตา มหาพฤกษ์พงศ์, กวี ตันจรารักษ์ และ ณัฐฐาวีรนุช ทองมี ภาพยนตร์ทำรายได้ 83 ล้านบาทเนื้อเรื่องย่อ เนื้อเรื่องย่อ. เรื่องราววุ่นๆของ ตั๊ด (วรเวช ดานุวงศ์) ชายหนุ่มบ้ากีฬาฟุตบอล ผู้มีชีวิตเป็นวงกลม ใช้ชีวิตซ้ำซากจำเจ ทำให้แฟนสาว มาแต (อังศุมาลิน สิรภัทรศักดิ์เมธา) ที่คบกันมานานเริ่มเบื่อจนต้องบอกเลิกกันไป แต่ก็ไม่รู้ทำไมเพื่อนสาวของแฟนเก่า ง้อ (คีรติ มหาพฤกษ์พงศ์) ผู้หญิงที่ยอมทำทุกอย่างเพื่อคนที่ตัวเองรัก จนลืมนึกถึงเรื่องตัวเอง ที่แอบหลงรักตั๊ดมานานจนสารภาพรัก เจ้าตัวก็ตอบรับในทันที แต่เรื่องราวยังไม่จบ เมื่อง้อถูกมองว่าแย่งแฟนเพื่อน เป็นได้แค่เงาของมาแต ส่วนมาแต สาวลูกคุณหนู ออกตัวแรง พกความมั่นใจมาอย่างเต็มพิกัด ที่เพิ่งจะบอกเลิกกับแฟนหนุ่มมามาดๆ พอเจอหนุ่มที่คิดว่าใช่ที่สุดในชีวิต ก็ไม่รีรอเดินหน้าจีบอย่างเต็มที่ แต่ทางด้านชายหนุ่ม แทน (อารักษ์ อมรศุภศิริ) ผู้ที่พยายามทำให้ตัวเองดูเท่ เพื่อจะได้มีคนมารัก แต่พอถึงเวลาจริงๆ กลับไม่แน่ใจ กลัวความรักที่เกิดขึ้น หลังอาน (โก๊ะตี๋ อารามบอย) ผู้ที่ให้ความรักกับผู้หญิงแค่ 2 คนบนโลกเท่านั้น คนแรกเป็นผู้หญิงที่หลังอานเลือกไม่ได้นั่นก็คือคุณแม่ ส่วนอีกคนหลังอานขอเป็นคนเลือกเอง จนได้พบกับ ฟ้า (อภิญญา สกุลเจริญสุข) ผู้หญิงที่ไม่ใส่ใจเรื่องรูปร่างหน้าตา แต่ขอเพียงใครสักคนที่รักตัวเองจริงก็พอ แต่ความรักของหลังอานอาจไม่ราบรื่น เพราะ คุณแม่กับแฟนสาวเข้ากันไม่ได้ กลุ่มเพื่อนซี้ที่ไม่รู้ว่าตัวเองรักใครกันแน่ เมื่อ 2 หนุ่ม อุ่น (โทนี่ รากแก่น) และเจ็ท (ธนกฤต พานิชวิทย์) ต้องมารับหน้าที่ปรึกษาหัวใจกับ เง็ก (รมิตา มหาพฤกษ์พงศ์) สาวปากแข็งทีไม่ยอมรับหัวใจ ตัวเอง ด้วยความที่ทั้ง 3 สนิทกันมากเลยจนมองข้ามความรักไป ฟิน (กวี ตันจรารักษ์) หนุ่มที่จริงจังกับการใช้ชีวิตทุกเรื่อง ต้องมาติดแง็กรักษาตัวอยู่โรงพยาบาลด้วยโรคหัวใจ กับคุณหมอสาวสุดเปรี้ยว ที่นิสัยต่างกันคนละขั้วอย่าง ดี้ (ณัฐฐาวีรนุช ทองมี) ที่ทำให้เป็นจุดเริ่มต้นของความรักนักแสดงนำนักแสดงนำ. - วรเวช ดานุวงศ์ รับบท ตั๊ด - คีรติ มหาพฤกษ์พงศ์ รับบท ง้อ - อารักษ์ อมรศุภศิริ รับบท แทน - อังศุมาลิน สิรภัทรศักดิ์เมธา รับบท มาแต - โก๊ะตี๋ อารามบอย รับบท หลังอาน - อภิญญา สกุลเจริญสุข รับบท ฟ้า - โทนี่ รากแก่น รับบท อุ่น - ธนกฤต พานิชวิทย์ รับบท เจ็ท - รมิตา มหาพฤกษ์พงศ์ รับบท เง็ก - กวี ตันจรารักษ์ รับบท ฟิน - ณัฐฐาวีรนุช ทองมี รับบท ดี้นักแสดงรับเชิญนักแสดงรับเชิญ. - จาตุรงค์ มกจ๊ก - วิยะดา โกมารกุล ณ นคร - เกรียงศักดิ์ เหรียญทอง - ค่อม ชวนชื่น - ฉันทนา กิติยพันธ์ - แอนนา ชวนชื่น - จิ้ม ชวนชื่นเพลงประกอบภาพยนตร์เพลงประกอบภาพยนตร์. - เพลง สภาวะทิ้งตัว โดย วรเวช ดานุวงศ์ - เพลง ละเมอ โอ้ I MISS YOU โดย วง the jukksรางวัล</doc>
