<doc id="133622" url="https://th.wikipedia.org/wiki?curid=133622" title="อำเภอโนนสะอาด">อำเภอโนนสะอาด อำเภอโนนสะอาด เป็นอำเภอหนึ่งของจังหวัดอุดรธานีประวัติประวัติ. - อำเภอโนนสะอาด เดิมอยู่ในเขตการปกครองของอำเภอกุมภวาปี จังหวัดอุดรธานี เป็นท้องถิ่นที่ตั้งของเส้นทางแยกสำหรับผู้ที่เดินทางจากกรุงเทพฯ จะไปยังภาคอีสานตอนบน โดยเส้นทางจะเป็นเส้นทางแยกออกจากกันที่บ้านกุดดอกคำ ตำบลโพธิ์ศรีสำราญในปัจจุบัน โดยเส้นทางอีกสายหนึ่งจะแยกไปทางทิศตะวันออกเข้าสู่จังหวัด สกลนคร นครพนม ซึ่งเป็นชุมทางการเดินทางที่สำคัญในอดีต และยังคงสภาพเดิมให้เห็นอยู่ในปัจจุบัน ต่อมาได้มีการพัฒนาโดยการตัดเส้นทางคมนาคมใหม่ โดยมีถนนมิตรภาพสายขอนแก่น – อุดรธานี ปัจจุบันเกิดขึ้นในช่วงปีพุทธศักราช ๒๕๐๙ – ๒๕๑๕ ทำให้การคมนาคมสะดวกสบาย ความเจริญรุ่งเรืองจึงขยายตัวมาสู่บ้านโนนสะอาด ตำบลโนนสะอาด ซึ่งแยกจากตำบล -โพธิ์ศรีสำราญ ซึ่งด้วยอิทธิพลของเส้นทางสายมิตรภาพ ทำให้ประชาชน ซึ่งเป็นกลุ่มชาติพันธุ์ไทยลาวหรือไทยอีสาน ซึ่งอพยพมาจากจังหวัดต่าง ๆ ในภาคอีสาน ได้แก่ จังหวัดมหาสารคาม จังหวัดร้อยเอ็ด จังหวัดกาฬสินธุ์ จังหวัดยโสธร จังหวัดอุบลราชธานี จังหวัดขอนแก่นและจังหวัดศรีสะเกษ ที่เป็นคนพื้นเพจังหวัดอุดรธานี จะมีอยู่ไม่มากนักซึ่งส่วนใหญ่จะอพยพมาจากจังหวัดมหาสารคามและจังหวัดร้อยเอ็ด เกือบร้อยละ ๗๐ ของประชากรทั้งหมดของอำเภอโนนสะอาด โดยต่างอพยพ มาในลักษณะเพื่อการจับจองที่ดิน พร้อมทั้งตั้งรกรากการทำมาหากินหักร้างถางพง ทำไร่ ทำนา ปลูกสร้างบ้านเรือน ที่อยู่ ร้านค้าและโรงงานในเขตบ้านโนนสะอาด เมื่อประมาณปีพุทธศักราช ๒๔๗๐ เป็นต้นมา ซึ่งเมื่อความเจริญขยายตัวมาสู่บ้านโนนสะอาด มีผู้คนอพยพมาตั้งรกรากทำมาหากินที่บ้านโนนสะอาดเพิ่มมากขึ้นกลายเป็นชุมชนใหญ่ ประกอบกับอำเภอกุมภวาปี เป็นอำเภอใหญ่มีพื้นที่การปกครองของกว้างไกล ทางราชการจึงได้ยกฐานะเพื่อความเหมาะสมในการปกครองชุมชน และตั้งบ้านโนนสะอาด ขึ้นเป็นกิ่งอำเภอโนนสะอาด เมื่อวันที่ ๒๐ มกราคม ๒๕๑๗ ในครั้งแรกมี ๓ ตำบล คือ ตำบลโนนสะอาด ตำบลโพธิ์ศรีสำราญ และตำบลบุ่งแก้ว และอีก ๓ ปีต่อมา ได้มีพระราชกฤษฎีกายกฐานะให้เป็นอำเภอโนนสะอาด เมื่อวันที่ ๑๓ เมษายน ๒๕๒๐ - ก่อนจะกลายมาเป็นอำเภอโนนสะอาด จากสภาพภูมิศาสตร์ ตลอดจนข้อมูลสำคัญต่าง ๆ จากการเปลี่ยนแปลงและยกฐานะแยกตัวออกจากอำเภอกุมภวาปี จังหวัดอุดรธานี มาตั้งเป็นกิ่งอำเภอโนนสะอาด ได้มีการประชุมปรึกษาหารือจากกลุ่มชนหลายฝ่ายประกอบด้วยข้าราชการ พ่อค้า คหบดี พระภิกษุและประชาชน ว่า ควรจัดหาที่ดินสำหรับเป็นที่ก่อสร้างที่ว่าการอำเภอโนนสะอาดและหน่วยงานทางราชการ ณ ที่แห่งใดจึงจะเหมาะสม กอปรกับ นายไพรัช สมณะ ซึ่งเป็นพ่อค้าในตำบลโนนสะอาด ได้แสดงความจำนงด้วยจิตอันเป็นกุศล ได้ยกที่ดินส่วนตัวจำนวน ๔๓.๒ ไร่ ซึ่งตั้งอยู่ระหว่างหลักกิโลเมตรที่ ๖๔ ถนนมิตรภาพอุดร – ขอนแก่น ให้เป็นสมบัติของทางราชการ เพื่อจัดตั้งที่ว่าการอำเภอโนนสะอาด และสถานีตำรวจภูธรอำเภอโนนสะอาด ตลอดจนบ้านพักของข้าราชการบางส่วน ดังนั้น เมื่อทางราชการจัดงบประมาณก่อสร้างมาให้จึงได้ดำเนินการสร้างที่ว่าการอำเภอบนที่ดินผืนนี้ในเวลาต่อมา ลักษณะของพื้นที่ตั้งที่ว่าการอำเภอโนนสะอาดเป็นเนินสูง ห่างจากตัวเมืองโนนสะอาด ประมาณ ๑ กิโลเมตรที่ตั้งและอาณาเขต ที่ตั้งและอาณาเขต. อำเภอโนนสะอาดตั้งอยู่ทางทิศใต้ของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอหนองแสงและอำเภอกุมภวาปี - ทิศตะวันออก ติดต่อกับอำเภอกุมภวาปี - ทิศใต้ ติดต่อกับอำเภอกระนวน อำเภอน้ำพอง และอำเภอเขาสวนกวาง (จังหวัดขอนแก่น) - ทิศตะวันตก ติดต่อกับอำเภอเขาสวนกวาง (จังหวัดขอนแก่น)การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอโนนสะอาดแบ่งพื้นที่การปกครองออกเป็น 6 ตำบล 66 หมู่บ้านการปกครองส่วนท้องถิ่น การปกครองส่วนท้องถิ่น. ท้องที่อำเภอโนนสะอาดประกอบด้วยองค์กรปกครองส่วนท้องถิ่น 7 แห่ง ได้แก่- เทศบาลตำบลโนนสะอาด ครอบคลุมพื้นที่บางส่วนของตำบลโนนสะอาด - เทศบาลตำบลหนองแวงโนนสะอาด ครอบคลุมพื้นที่ตำบลโนนสะอาด (เฉพาะนอกเขตเทศบาลตำบลโนนสะอาด) - องค์การบริหารส่วนตำบลบุ่งแก้ว ครอบคลุมพื้นที่ตำบลบุ่งแก้วทั้งตำบล - องค์การบริหารส่วนตำบลโพธิ์ศรีสำราญ ครอบคลุมพื้นที่ตำบลโพธิ์ศรีสำราญทั้งตำบล - องค์การบริหารส่วนตำบลทมนางาม ครอบคลุมพื้นที่ตำบลทมนางามทั้งตำบล - องค์การบริหารส่วนตำบลหนองกุงศรี ครอบคลุมพื้นที่ตำบลหนองกุงศรีทั้งตำบล - องค์การบริหารส่วนตำบลโคกกลาง ครอบคลุมพื้นที่ตำบลโคกกลางทั้งตำบลสถานที่ท่องเที่ยวสถานที่ท่องเที่ยว. - วนอุทยานภูเขาสวนกวาง ที่ทำการวนอุทยานฯตั้งอยู่ที่ตำบลทมนางาม มีพื้นที่34,585ไร่/55.33ตารางกิโลเมตร ครอบคลุมพื้นที่2อำเภอคืออำเภอโนนสะอาดและอำเภอกุมภวาปี จังหวัดอุดรธานี แหล่งท่องเที่ยวในวนอุทยานฯเช่น อ่างเก็บน้ำลำห้วยทราย บ่อน้ำผุด ถ้ำพระ ถ้ำจ้อง วัดถ้ำผาสวรรค์ ลานหินตั้ง จุดชมวิวผาตากซ่ง สะพานหิน ลานหินงาม3จังหวัด - สวนสัตว์ขอนแก่น/สวนสัตว์เขาสวนกวาง/อุทยานสัตว์ป่าอีสานตอนบนขอนแก่น-อุดรธานี ตั้งอยู่บนพื้นที่4,696ไร่ ครอบคลุมพื้นที่2จังหวัดคืออำเภอเขาสวนกวาง จังหวัดขอนแก่น และ อำเภอโนนสะอาด จังหวัดอุดรธานี(เมื่อวันที่9มกราคม2553ใช้ชื่อว่า"อุทยานสัตว์ป่าอีสานตอนบนขอนแก่น-อุดรธานี"ตั้งแต่นั้นมา จนกระทั้งเมื่อวันที่26มิถุนายน2556 กรรมการองค์การสวนสัตว์ได้มีมติให้เปลี่ยนชื่อมาเป็น"สวนสัตว์ขอนแก่น"จนถึงปัจจุบัน) - น้ำตกนางริน ตั้งอยู่ที่ตำบลหนองกรุงศรี ถนน อบต.หนองกรุงศรี(บ้านนาเหล่า-น้ำตกนางริน) อำเภอโนนสะอาด - น้ำตกผาอินแปลง ถ้ำผาอินแปลง - พิพิธภัณฑ์-เจดีย์ หลวงปู่สว่าง โอภาโส วัดป่าศรีอุดมรัตนารามประชากร</doc>
