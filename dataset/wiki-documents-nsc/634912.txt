<doc id="634912" url="https://th.wikipedia.org/wiki?curid=634912" title="เจ้าวงศ์จันทร์ คชเสนี">เจ้าวงศ์จันทร์ คชเสนี เจ้าวงศ์จันทร์ คชเสนี (สกุลเดิม: ณ เชียงใหม่; 27 มีนาคม พ.ศ. 2450 — 2 กรกฎาคม พ.ศ. 2540) นางพยาบาลชาวไทย เป็นธิดาในเจ้าราชบุตร (วงศ์ตวัน) กับเจ้าจันทร ณ เชียงใหม่ เป็นพระนัดดาในเจ้าแก้วนวรัฐ เจ้าผู้ครองนครเชียงใหม่องค์สุดท้าย และเป็นลื่อของเจ้าอุบลวรรณาทางฝ่ายมารดา เจ้าวงศ์จันทร์ ถึงแก่กรรมเมื่อวันที่ 2 กรกฎาคม พ.ศ. 2540 ด้วยโรคแทรกซ้อน ซึ่งก่อนการมรณกรรม เจ้าวงศ์จันทร์ได้ทุกข์ทรมานกับการป่วยด้วยโรคอัมพาตมาเกือบ 40 ปีประวัติ ประวัติ. เจ้าวงศ์จันทร์ คชเสนี เกิดเมื่อวันที่ 27 มีนาคม พ.ศ. 2450 ที่ตำหนักเจ้าดารารัศมี พระราชชายาในกรุงเทพมหานคร ต่อมาได้มาอยู่ในความดูแลของเจ้าบัวทิพย์ ณ เชียงใหม่ กับเจ้าราชภาคินัย (เมืองชื่น ณ เชียงใหม่) เจ้าวงศ์จันทร์ได้เข้ารับการศึกษาจากโรงเรียนดาราวิทยาลัย จังหวัดเชียงใหม่ และศึกษาวิชาพยาบาลที่โรงพยาบาลแมคคอร์มิค เจ้าวงศ์จันทร์ ได้สมรสกับนายปฐม คชเสนี บุตรพระยาพิพิธมนตรี (ปุย) และคุณหญิงจำเริญ มีบุตรธิดา 2 คน คือ1. ปวิตร คชเสนี สมรสกับลักษณา คชเสนี มีบุตรสามคน 2. คุณหญิง วิจันทรา บุนนาค สมรสกับอภิไตร บุนนาค มีบุตรสองคน เจ้าวงศ์จันทร์ คชเสนี ป่วยเป็นอัมพาตด้วยโรคเส้นเลือดในสมองซีกขวาเป็นเวลานานกว่า 36 ปี จนเมื่ออายุ 84 ปี มีโรคถุงลมโป่งแทรกซ้อน กระดูกข้อเท้าหักต้องผ่าตัด และถึงแก่กรรม เมื่อวันที่ 2 กรกฎาคม พ.ศ. 2540 เวลา 06.30 น.การทำงาน การทำงาน. เจ้าวงศ์จันทร์ ณ เชียงใหม่ เข้าทำงานเป็นพยาบาลประจำโรงพยาบาลแมคคอร์มิค จังหวัดเชียงใหม่ ต่อมาในช่วงสงครามอินโดจีน เจ้าวงศ์จันทร์ ได้สมัครเป็นพยาบาลอาสาในหน่วพยาบาลของสภากาชาดไทย จนได้รับพระราชทานเหรียญชัยสมรภูมิ ต่อมาได้สมัครเข้าเป็นพยาบาลที่โรงพยาบาลเสนารักษ์ และได้บริจาคสนับสนุนกิจการด้านการแพทย์ การศึกษา การศาสนา และทำนุบำรุงซ่อมแซมอาคารในจังหวัดเชียงใหม่เครื่องราชอิสริยาภรณ์เครื่องราชอิสริยาภรณ์. - เหรียญชัยสมรภูมิ สงครามอินโดจีนลำดับสาแหรก</doc>
