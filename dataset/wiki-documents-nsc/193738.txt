<doc id="193738" url="https://th.wikipedia.org/wiki?curid=193738" title="คราแวต">คราแวต คราแวต (cravat) คือ ผ้าพันคอชนิดหนึ่งที่นิยมพันรอบคอ โดยมีรูปร่างต่างๆ ตั้งแต่โบว์, ปมคล้ายปมเนกไท ฯลฯประวัติ ประวัติ. คราแวตเกิดขึ้นในศตวรรษที่ 17 ซึ่งพระเจ้าหลุยส์ที่ 14 กษัตริย์แห่งฝรั่งเศสทอดพระเนตรเห็นผ้าพันคอของทหารโครเอเชีย (croat ซึ่งต่อมาน่าจะแผลงเป็น cravat) แล้วสนพระทัยและนำมาใช้จากนั้นข้าราชบริพารเลียนแบบ คราแวตมีลักษณะคล้ายผ้าพันคอได้รับความนิยมทั้งยุโรปและเอเชีย โดยเฉพาะพระเจ้าชาร์ลที่ 2 แห่งอังกฤษ ในยุคนั้นผู้ชายนิยมผูกผ้าพันคอให้ดูสง่างาม ส่วนรูปแบบของคราแวตเริ่มมีความหลากหลายมากขึ้นทั้งผ้าฝ้าย ผ้าลินิน และผ้ามัสลิน แต่สียังมีเฉพาะแค่สีขาวและสีดำ ในเอเชียมีการผูกผ้าพันคอตั้งแต่สมัยจักรพรรดิจิ๋นซี หลักฐานคือกองทัพทหารดินเผาที่ขุดค้นพบล้วนผูกผ้าพันคอทั้งสิ้น แต่หลังจากยุคราชวงศ์ฮั่นล่มสลายผ้าพันคอในประเทศจีนก็ถูกยกเลิกไป จนศตวรรษที่ 20 ได้กลับมาเป็นที่นิยมอีกครั้ง จากนั้น Jesse Langsdorf ช่างตัดเสื้อชาวอเมริกันได้ออกแบบโดยการตัดผ้าเฉียง ๆ และจดสิทธิบัตรไว้ในปี ค.ศ. 1924 ถือเป็นการกำหนดรูปแบบของเน็กไทและผูกได้สะดวกมากขึ้น</doc>
