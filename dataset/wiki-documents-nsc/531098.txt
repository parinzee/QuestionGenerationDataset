<doc id="531098" url="https://th.wikipedia.org/wiki?curid=531098" title="ตลบหลังตลาด">ตลบหลังตลาด ตลบหลังตลาด เป็นรายการวาไรตี้เกมโชว์ที่นำผู้ประกอบอาชีพค้าขายมาแข่งขันกันและแข่งขันกับกับดารา ซึ่งดำเนินรายการโดย นำชัย จรรยาฐิติกุล, ตี๋ ดอกสะเดา และโป๊งเหน่ง เชิญยิ้ม ออกอากาศทุกวันจันทร์ถึงวันพฤหัสบดี เวลา 15.30-16.00 น. ออกอากาศครั้งแรกวันที่ 3 ตุลาคม พ.ศ. 2554 และออกอากาศเทปสุดท้าย เมื่อวันที่ 30 กันยายน พ.ศ. 2557รูปแบบรายการ รูปแบบรายการ. รายการในแต่ละเทป จะมีทั้งหมด 3 ช่วง คือช่วงที่ 1 - ตลกหลังตลาด ช่วงที่ 1 - ตลกหลังตลาด. เป็นช่วงที่ ตี๋ ดอกสะเดา และโป๊งเหน่ง เชิญยิ้ม แสดงละครตลกสั้น 3-5 นาที ซึ่งจะเชื่อมโยงถึงสิ่งที่ใช้ในการแข่งขันช่วงที่ 2 - เปิดตลาด ช่วงที่ 2 - เปิดตลาด. ในช่วงนี้ จะเป็นช่วงที่ โป๊งเหน่ง เชิญยิ้ม และ ตี๋ ดอกสะเดา นำพ่อค้า-แม่ค้าที่มีความเชี่ยวชาญเกี่ยวกับเกมที่จะทำการแข่งขันในเทปนั้นๆ จากตลาด 2 ตลาด มาแข่งขันในเกมที่กำหนดให้ ภายในเวลา 60 วินาที (หรือในบางเกม เช่น เกมกะน้ำหนัก จะไม่มีการกำหนดเวลา แต่จะวัดจากคนที่กะน้ำหนักได้ใกล้เคียงกว่า จะเป็นฝ่ายได้ 1 คะแนน) ใครทำได้มากกว่าภายในเวลา 60 วินาที หรือทำได้หมดจากที่ทีมงานเตรียมไว้ คนนั้นเป็นผู้ชนะ และรับเงินรางวัลไปก่อน 10,000 บาทช่วงที่ 3 - ตลบหลังตลาด ช่วงที่ 3 - ตลบหลังตลาด. ในช่วงนี้ ดารารับเชิญจะมาแข่งขันกับพ่อค้า-แม่ค้า ที่ชนะมาจากเกมในช่วงที่ 2 (ช่วง เปิดตลาด) โดยลักษณะจะเหมือนกับเกมในช่วงที่ 2 แต่พ่อค้า-แม่ค้า จะมีการต่อให้กับดารารับเชิญ สามารถจำแนกประเภทการต่อได้ คือ- การต่อแบบเวลา - การต่อแบบปริมาณ - การต่อในลักษณะอื่นๆ แต่ในบางครั้ง ดารารับเชิญ จะเป็นผู้ขอให้ไม่มีการต่อ และภายในเวลา 60 วินาที ใครทำได้มากกว่า หรือทำได้หมดจากที่ทีมงานเตรียมไว้ คนนั้นเป็นผู้ชนะ ถ้าพ่อค้า-แม่ค้า ชนะ พ่อค้า-แม่ค้า ก็จะนำเงิน 10,000 บาท ไปทำทุน แต่ถ้าดาราชนะ ดาราก็จะตลบเงิน 10,000 บาท ของพ่อค้า-แม่ค้า นำไปทำบุญร่วมกับรายการ ซึ่งเมื่อถึงสิ้นเดือนแล้ว ทางรายการก็จะนำเงินที่ดาราตลบมาจากพ่อค้า-แม่ค้า ทั้งหมดของเดือนนั้น นำไปมอบให้กับองค์กรการกุศลต่างๆ ในวันแรกของการออกอากาศในเดือนถัดไปในกรณีที่การแข่งขันเสมอกัน ในกรณีที่การแข่งขันเสมอกัน. ในกรณีที่การแข่งขันนั้น มีผลเสมอกัน ในช่วงแรกของรายการ จะทำการต่อเวลาแข่งขันไปอีก 30 วินาที แล้วใครสามารถทำได้มากกว่าภายในช่วงเวลานี้ ก็จะเป็นฝ่ายชนะไป แต่ในการแข่งขันช่วงที่ 3 (ตลบหลังตลาด) ถ้าหากผู้เข้าแข่งขัน ทำคะแนนได้เสมอกับดารารับเชิญ ดารารับเชิญจะเป็นฝ่ายชนะทันที และในปัจจุบัน ถ้าหากมีผลการแข่งขันเสมอกัน พิธีกรจะดูถึงกระบวนการสุดท้าย (คือ การทำขั้นตอนสุดท้ายก่อนที่จะหมดเวลา) ซึ่งถ้าหากฝ่ายไหนมีกระบวนการสุดท้ายที่ดีกว่า ทางรายการก็จะให้ฝ่ายนั้นเป็นฝ่ายชนะ เช่น ในการแข่งขันตักเฉาก๊วยใส่ถ้วย หากมีผลเสมอกันที่ 5:5 ถ้วย ฝ่าย A ได้ตักแค่เนื้อเฉาก๊วยใส่ในถ้วย ส่วนฝ่าย B ได้ตักเนื้อเฉาก๊วย และน้ำเชื่อมใส่ถ้วยแล้ว ฝ่าย B จะเป็นฝ่ายชนะ เนื่องจากมีขั้นตอนสุดท้ายที่มากกว่า แต่ถ้าหากดูกระบวนการสุดท้ายแล้วยังเสมอกันอีก ทางรายการจะให้ทำการแข่งขันใหม่ ภายในเวลา 60 วินาทีเหมือนเดิม และตัดการแข่งขันที่มีผลเสมอกันออกการร่วมสนุกของผู้ชมทางบ้าน การร่วมสนุกของผู้ชมทางบ้าน. ตั้งแต่ปี พ.ศ. 2556 ทางรายการได้เพิ่มการร่วมสนุกสำหรับผู้ชมทางบ้าน เพื่อชิงเสื้อรายการตลบหลังตลาด จำนวน 10 ตัว/เทป โดยผู้ชมทางบ้าน จะโทรศัพท์มาที่เบอร์โทรศัพท์ของรายการ หลังจบรายการ เพื่อตอบคำถามที่ประกาศตอนท้ายรายการ</doc>
