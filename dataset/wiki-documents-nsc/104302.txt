<doc id="104302" url="https://th.wikipedia.org/wiki?curid=104302" title="โรงเรียนเทศบาลวัดคลองโพธิ์">โรงเรียนเทศบาลวัดคลองโพธิ์ โรงเรียนเทศบาลวัดคลองโพธิ์ เป็น โรงเรียนประถมศึกษาขนาดใหญ่ ตั้งอยู่ที่ ตำบลท่าอิฐ อำเภอเมืองอุตรดิตถ์ จังหวัดอุตรดิตถ์ สังกัดเทศบาลเมืองอุตรดิตถ์ กรมการปกครอง กระทรวงมหาดไทย โดยโรงเรียนเทศบาลวัดคลองโพธิ์เป็นโรงเรียนเทศบาลต้นแบบของเทศบาลเมืองอุตรดิตถ์ ปัจจุบันโรงเรียนเทศบาลวัดคลองโพธิ์แบ่งการเปิดการสอนเป็นระดับประถมศึกษาและระดับก่อนประถมศึกษา (ปฐมวัย) มีนายจักรกฤษณ์ ปาลาศ เป็นผู้อำนวยการโรงเรียนคนปัจจุบันประวัติ ประวัติ. โรงเรียนเทศบาลวัดคลองโพธิ์ เดิมเป็นโรงเรียนประชาบาล ก่อตั้งเมื่อวันที่ 20 เมษายน พ.ศ. 2486 มีครู 2 คน นักเรียน 19 คน เรียนบนศาลาวัดคลองโพธิ์ ต่อมาได้ที่ดินของราชพัสดุ จำนวน 5 ไร่ 3 งาน และได้รับงบประมาณก่อสร้างอาคารไม้ชั้นเดียว 1 หลัง สร้างเสร็จเมื่อวันที่  13 ธันวาคม พ.ศ. 2511 และได้โอนมาสังกัดเทศบาลเมืองอุตรดิตถ์ เมื่อวันที่ 1 ตุลาคม พ.ศ. 2520 ขณะนั้นมีครู 4 คน นักเรียน 60 คน ในปี พ.ศ. 2522 ได้รับงบประมาณก่อสร้างอาคารเรียนตึก 2 ชั้น ในปีการศึกษา 2530 ได้เปิดสอนระดับอนุบาลและปฐมวัย ปี พ.ศ. 2533 ได้รับงบประมาณก่อสร้าง อาคารเรียนตึก 3 ชั้น และในปี พ.ศ. 2536 ได้รับงบประมาณก่อสร้างอาคารเรียนตึก 4 ชั้น โรงเรียนมีครูใหญ่ อาจารย์ใหญ่ และผู้อำนวยการมาแล้ว 8 คน โรงเรียนเปิดทำการสอนตั้งแต่ชั้นอนุบาล 1 ถึงชั้นประถมศึกษาปีที่ 6 โดยจัดการเรียนการสอนสนองนโยบายของเทศบาลเมืองอุตรดิตถ์และกรมการปกครองหัวหน้าสถานศึกษาสัญลักษณ์โรงเรียนเทศบาลวัดคลองโพธิ์พระพุทธรูปประจำโรงเรียนเทศบาลวัดคลองโพธิ์ตราสัญลักษณ์ สัญลักษณ์โรงเรียนเทศบาลวัดคลองโพธิ์. ตราสัญลักษณ์. เป็นรูปช้างสามเศียร เทินปราสาทจตุรมุข สัญลักษณ์เทศบาลเมืองอุตรดิตถ์ ล้อมรอบด้วยอักษรข้อความ “โรงเรียนเทศบาลวัดคลองโพธิ์ เทศบาลเมืองอุตรดิตถ์ จ.อุตรดิตถ์”คำขวัญของโรงเรียนเทศบาลวัดคลองโพธิ์ คำขวัญของโรงเรียนเทศบาลวัดคลองโพธิ์. คำขวัญโรงเรียนเทศบาลวัดคลองโพธิ์เป็นพระเถรสุภาษิตภาษาบาลีอันมีที่มาจากพระไตรปิฎก ว่า โดยตัดมาจากคาถาบาลีเต็มของพระมหาจุนทเถระที่กล่าวไว้ว่า สุสฺสูสา สุตวฑฺฒนี สุตํ ปญฺญาย วฑฺฒนํ ปญฺญาย อตถํ ชานาติ ญฺโต อตฺโถ สุขาวโห. แปลว่า ความใฝ่เรียนสดับ เป็นเครื่องพัฒนาความรู้ ความรู้จากการเรียนสดับนั้น เป็นเครื่องพัฒนาปัญญา บุคคลที่อยู่ด้วยปัญญา ก็รู้จักสิ่งที่เป็นประโยชน์ ประโยชน์ที่รู้จักแล้วก็ย่อมนำความสุขมาให้ คำขวัญของโรงเรียนเทศบาลวัดคลองโพธิ์ จึงหมายให้นักเรียนโรงเรียนเทศบาลวัดคลองโพธิ์ เข้ามาศึกษาเพื่อฝึกหัดตนทั้งกายและใจให้กลายเป็นผู้มีความรู้วิชาการควบคู่กับคุณธรรมในจิตใจ เป็นคนดีของสังคมได้ในอนาคตปรัชญาของโรงเรียน ปรัชญาของโรงเรียน. "เรียนดี มีวินัย ใส่ใจศึกษา รักษาอนามัย"สีประจำโรงเรียนเทศบาลวัดคลองโพธิ์สีประจำโรงเรียนเทศบาลวัดคลองโพธิ์. - ██ สีเหลือง หมายถึง ความสว่างไสวทางปัญญา - ██ สีขาว หมายถึง คุณธรรม ความบริสุทธิ์</doc>
