<doc id="7404" url="https://th.wikipedia.org/wiki?curid=7404" title="เดอะก็อดฟาเธอร์ (นวนิยาย)">เดอะก็อดฟาเธอร์ (นวนิยาย) เดอะก็อดฟาเธอร์ () เป็นนวนิยายเกี่ยวกับครอบครัวมาเฟียชาวอิตาลี ที่อพยพจากเมืองเล็กๆ ชื่อคอร์เลโอเน ใกล้กับเมืองปาแลร์โม เกาะซิซิลี ไปอยู่ที่เมืองนิวยอร์ก สหรัฐอเมริกา เขียนโดยมาริโอ พูโซ โดยมีเนื้อเรื่องครอบคลุมช่วงทศวรรษ ค.ศ. 1945 - 1955 ตีพิมพ์ครั้งแรกเมื่อ ค.ศ. 1969 ต่อมาถูกนำไปดัดแปลงเป็นภาพยนตร์ เดอะก็อดฟาเธอร์ กำกับโดยฟรานซิส ฟอร์ด คอปโปลา ออกฉายเมื่อปี ค.ศ. 1972 และมีภาคต่ออีก 2 ภาค คือ เดอะก็อดฟาเธอร์ ภาค 2 (1974) เดอะก็อดฟาเธอร์ ภาค 3 (1990) และเป็นภาพยนตร์ฉายทางโทรทัศน์ เดอะก็อดฟาเธอร์ซากา โดยนำภาพยนตร์ภาคแรก และภาคสองมาตัดต่อรวมกัน ฉายทางช่อง NBC เมื่อ ค.ศ. 1977 มาริโอ พูโซ ได้เขียนนวนิยายภาคต่อ ใช้ชื่อว่า The Sicilian (1984) และหลังจากเขาเสียชีวิตเมื่อ ค.ศ. 1999 ได้มีผู้เขียนนวนิยายภาคต่อ อีก 2 ภาคคือ The Godfather Returns (2004) และ The Godfather's Revenge (2006) เขียนโดย มาร์ก ไวน์การ์ดเนอร์ นวนิยายเดอะก็อดฟาเธอร์ ฉบับภาษาไทย แปลโดย ธนิต ธรรมสุคติ และ เดอะซิซิเลียน แปลโดย ยอดขวัญ (พ.ศ. 2529) และ จักกพันธ์ อัศวกุล</doc>
