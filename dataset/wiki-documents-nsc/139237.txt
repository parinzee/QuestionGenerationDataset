<doc id="139237" url="https://th.wikipedia.org/wiki?curid=139237" title="กองทัพประชาชนใหม่">กองทัพประชาชนใหม่ กองทัพประชาชนใหม่ () เป็นกองทหารของพรรคคอมมิวนิสต์ฟิลิปปินส์ จัดตั้งขึ้นในช่วงระหว่าง 26 ธันวาคม พ.ศ. 2511 – 7 มกราคม พ.ศ. 2512 ที่จังหวัดตาร์ลัก บนเกาะลูซอน ได้รับการสนับสนุนจากกองกำลังนิยมคอมมิวนิสต์อื่นๆของฟิลิปปินส์ ผู้นำกองทัพคือ เบอร์นาเบ บุสเดโน ใช้ยุทธวิธีการรบแบบกระจายอำนาจสู้กับรัฐบาลฟิลิปปินส์ของเฟอร์ดินาน มาร์กอส ที่ประกาศกฎอัยการศึกตั้งแต่เดือนกันยายน พ.ศ. 2515 อย่างมีประสิทธิภาพ ความโหดร้ายของทหารฝ่ายรัฐบาลทำให้ประชาชนหันไปสนับสนุนพรรคคอมมิวนิสต์มากขึ้น จนคาดว่าจะยึดครองประเทศได้ในที่สุด กองทัพประชาชนเริ่มตกต่ำเมื่อ พ.ศ. 2519 หลังจากรัฐบาลของมาร์กอสถูกโค่นล้ม นางโกราซอน อากีโนขึ้นสืบทอดตำแหน่งแทน กองทัพประชาชนออกมาปฏิเสธกระบวนการรัฐธรรมนูญ ทำให้ความนิยมของประชาชนลดลงและมีความแตกแยกภายในขบวนการมากขึ้น ในสมัยฟิเดล รามอส สถานะของกองทัพยิ่งแย่ลง เมื่อรามอสดำเนินการปิดฐานทัพของสหรัฐอเมริกาในประเทศได้สำเร็จเมื่อ พ.ศ. 2535 ซึ่งเป็นข้อเรียกร้องของกองทัพมานาน และยังยอมรับให้พรรคคอมมิวนิสต์เป็นพรรคที่ถูกต้องตามกฎหมายด้วย อย่างไรก็ตาม กองทัพยังไม่ได้ยกเลิก ยังมีกองกำลังราวพันคนทำการรบแบบกองโจรในเขตชนบท ยังมีการโจมตีสถานีตำรวจ และการลักพาตัวนายทหาร กองกำลังมีความเข้มแข็งมากขึ้นในช่วง พ.ศ. 2542 – 2543</doc>
