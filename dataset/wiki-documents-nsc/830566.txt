<doc id="830566" url="https://th.wikipedia.org/wiki?curid=830566" title="นครดารา">นครดารา นครดารา () เป็นภาพยนตร์เพลงอเมริกันแนวโรแมนติก เขียนบทและกำกับโดย Damien Chazelle นำแสดงโดย Ryan Gosling, Emma Stone, John Legend และ Rosemarie DeWitt เป็นเรื่องเกี่ยวกับหนุ่มนักดนตรีและสาวผู้ฝันอยากเป็นนักแสดง ทั้งสองได้พบและตกหลุมรักกันในลอสแอนเจลิส ชื่อต้นฉบับของภาพยนตร์เรื่องนี้มาจากชื่อเล่นของลอสแอนเจลีส (L.A.) และสำนวนที่หมายถึงการหลุดพ้นจากความเป็นจริง นครดารา ฉายรอบปฐมทัศน์เมื่อวันที่ 31 สิงหาคม พ.ศ. 2559 ที่เทศกาลภาพยนตร์เวนิซ และออกฉายอย่างเป็นทางการในสหรัฐอเมริกาตั้งแต่ 9 ธันวาคม พ.ศ. 2559 โดย Summit Entertainment และได้รับเสียงชื่นชมอย่างกว้างขวางจากนักวิจารณ์และทำรายได้ทั่วโลกไปแล้ว 64 ล้านดอลลาร์สหรัฐ รวมทั้งยังได้รับเลือกจากสถาบันภาพยนตร์อเมริกันให้เป็นหนึ่งในสิบภาพยนตร์แห่งปี พ.ศ. 2559 ได้รับรางวัลภาพยนตร์ยอดเยี่ยมจากงานมอบรางวัลภาพยนตร์ขวัญใจนักวิจารณ์ นอกจากนี้ยังถูกเสนอชื่อเข้ารับรางวัลหลายรางวัล รวมถึงรางวัลลูกโลกทองคำสาขาภาพยนตร์ยอดเยี่ยม ผู้กำกับยอดเยี่ยม นักแสดงนำชายยอดเยี่ยม นักแสดงนำหญิงยอดเยี่ยม บทภาพยนตร์ยอดเยี่ยม ดนตรีประกอบภาพยนตร์ยอดเยี่ยม และเพลงประกอบภาพยนตร์ต้นฉบับยอดเยี่ยม อีกด้วยนักแสดงนักแสดง. - Ryan Gosling เป็น Sebastian Wilder - Emma Stone เป็น Mia Dolan - John Legend เป็น Keith - Rosemarie DeWitt เป็น Laura Wilder - J. K. Simmons เป็น Bill - Finn Wittrock เป็น Greg Earnest - Tom Everett Scott เป็น David - Meagen Fay เป็น แม่ของ Mia - Damon Gupton เป็น Harry - Jason Fuchs เป็น Carlo - Jessica Rothe เป็น Alexis - Sonoya Mizuno เป็น Caitlin - Callie Hernandez เป็น Tracy - Josh Pence เป็น Josh - Anna Chazelle เป็น Sarahดนตรี ดนตรี. ดนตรีและเพลงประกอบภาพยนตร์นครดาราประพันธ์โดย Justin Hurwitz ซึ่งเป็นเพื่อนร่วมชั้นเรียนของ Chazelle สมัยเรียนมหาวิทยาลัย Harvard และยังเคยร่วมงานกันมาก่อนในภาพยนตร์สองเรื่อง เนื้อเพลงแต่งโดย Pasek and Paul ยกเว้นเฉพาะเพลง "Start a Fire" ซึ่งเขียนโดย John Stephens, Hurwitz, Marius De Vries และ Angelique Cinelu</doc>
