<doc id="47035" url="https://th.wikipedia.org/wiki?curid=47035" title="พงษ์สิทธิ์ เวียงวิเศษ">พงษ์สิทธิ์ เวียงวิเศษ พงษ์สิทธิ์ เวียงวิเศษ (ชื่อเล่น: ไก่) เกิดเมื่อวันที่ 22 มกราคม พ.ศ. 2515 ที่อำเภอเมือง จังหวัดขอนแก่น มีสถิติการชกทั้งหมด 17 ครั้ง ชนะ 15 (น็อค 6) แพ้ 2ประวัติ ประวัติ. พงสิทธิ์เป็นบุตรของนายแก่นใจ และนางประไพ เวียงวิเศษ เรียนระดับมัธยมศึกษาที่โรงเรียนบ้านแดงน้อย บิดาเป็นเจ้าของค่ายมวยแก่นนรสิงห์ และเป็นผู้นำลูกชายมาหัดมวยไทยตั้งแต่อายุ 10 ขวบ พงษ์สิทธิ์เดินทางมาชกมวยในกรุงเทพมหานครเมื่อ พ.ศ. 2530 หลังจากเรียนจบชั้นมัธยมศึกษาปีที่ 3 (ม.3) แล้ว และกลายเป็นนักมวยชื่อดังระดับเงินแสนของเวทีราชดำเนินตั้งแต่ พ.ศ. 2534 ในชื่อ "วันวิเศษ แก่นนรสิงห์" พงษ์สิทธิ์เริ่มชกมวยสากลสมัครเล่นเมื่อเป็นนักเรียนโรงเรียนผะดุงศิษย์พิทยา ต่อมาจึงมาสมัครเป็นนักมวยสากลสมัครเล่นในสังกัดกองทัพภาคที่ 1 พร้อมกับรับราชการทหารไปด้วย เริ่มชกมวยในรายการมวยสากลสมัครเล่นชิงแชมป์ประเทศไทย จนติดทีมชาติแข่งขันในรายการมวยสากลสมัครเล่นชิงถ้วยพระราชทานคิงส์คัพเป็นรายการแรก พงษ์สิทธิ์ เคยติดทีมชาติไปแข่งขันโอลิมปิกทั้งหมด 2 ครั้ง คือ โอลิมปิก 1996 ที่แอตแลนตา และโอลิมปิก 2000 ที่ซิดนีย์ ในรุ่นไลท์เวท แต่ทว่าไม่ประสบความสำเร็จเพราะไม่สามารถได้เหรียญใด ๆ กลับมาเลย พงษ์สิทธิ์เป็นนักมวยถนัดซ้าย โดยที่ธรรมชาติเป็นคนถนัดขวา แต่ได้ถูกบิดาหัดให้ชกด้วยหมัดซ้ายตั้งแต่เด็กจนกลายเป็นมวยถนัดซ้ายไปโดยปริยาย ชีวิตส่วนตัว ถือว่าเป็นคู่เขยกับ สมรักษ์ คำสิงห์ ซึ่งเป็นนักมวยสากลสมัครเล่นทีมชาติไทยชุดเดียวกัน เนื่องจากภรรยาของทั้งคู่นั้นเป็นพี่น้องกัน อีกทั้งพงษ์สิทธิ์และสมรักษ์ก็สนิทสนมกันเป็นอย่างดีด้วย ปัจจุบัน พงษ์สิทธิ์เป็นผู้ดูแลกิจการค่ายมวยของตัวเอง คือ ค่ายแก่นนรสิงห์ ที่จังหวัดขอนแก่น บ้านเกิดเกียรติประวัติเกียรติประวัติ. - เหรียญทองกีฬาซีเกมส์ครั้งที่ 18 พ.ศ. 2538 ที่เชียงใหม่รุ่นไลท์เวท - เหรียญทองกีฬาเอเชียนเกมส์ครั้งที่ 13 พ.ศ. 2541 ที่กรุงเทพฯ รุ่นไลท์เวท - แชมป์ PABA รุ่นจูเนียร์ไลท์เวท (2545 - 2548)- ชิงแชมป์ PABA รุ่นซูเปอร์เฟเธอร์เวท 26 กรกฎาคม 2545 ชนะคะแนน เอ็มคูเซลี่ คอนท์ดิเลห์ (แอฟริกาใต้) ที่ห้างเดอะมอลล์ ท่าพระ - ป้องกันแชมป์ครั้งที่ 1, 22 พฤศจิกายน 2545 ชนะคะแนน อัสการ์ อัลตานอฟ (อุซเบฯ) ที่ ห้างเดอะมอลล์ ท่าพระ - ป้องกันแชมป์ครั้งที่ 2, 29 มกราคม 2546 ชนะคะแนน อุนตุง ออร์เตกา (อินโด) ที่ จ.อุตรดิตถ์ - ป้องกันแชมป์ครั้งที่ 3, 4 เมษายน 2546 ชนะน็อค เจซาร์ แอนซาฮาส (ฟิลิปปินส์) ยก 6 ที่ จ.ชัยภูมิ - ป้องกันแชมป์ครั้งที่ 4, 21 มิถุนายน 2546 ชนะคะแนน ซานโตส ปากัว (นิวซีแลนด์) ที่ นิวซีแลนด์ - ป้องกันแชมป์ครั้งที่ 5, 10 ตุลาคม 2546 ชนะน็อค มาร์วิน ยาโตส (ฟิลิปปินส์) ยก 6 ที่ จ.นครสวรรค์ - ป้องกันแชมป์ครั้งที่ 6, 5 ธันวาคม 2546 ชนะน็อค อาร์เนล พอร์ราส (ฟิลิปปินส์) ยก 5 ที่ สนามหลวง - ป้องกันแชมป์ครั้งที่ 7, 2 เม.ย. 2547 ชนะคะแนน รานี่ กานอย (ฟิลิปปินส์) ที่ จ.ชัยภูมิ - ป้องกันแชมป์ครั้งที่ 8, 18 พ.ค. 2547 ชนะน็อค เดวิด ดักลาส (ฟิลิปปินส์) ยก 4 ที่ จ.พะเยา - ป้องกันแชมป์ครั้งที่ 9, 24 มิ.ย. 2547 ชนะน็อค จีซาร์ แอนซาฮาส (ฟิลิปปินส์) ยก 4 ที่ จ.ชุมพร - ป้องกันแชมป์ครั้งที่ 10, 11 ส.ค. 2547 ชนะคะแน รุด โฟร์เค คาร์เคฟเซ่ (ฟิลิปปินส์) ที่สนามหลวง - ป้องกันแชมป์ครั้งที่ 11, 2 พ.ย. 2547 ชนะน็อค เมลวิน อายัลทอต (ฟิลิปปินส์) ยก 2 ที่ - ป้องกันแชมป์ครั้งที่ 12, 31 ม.ค. 2548 ชนะคะแนน ซอลต์ โพโทสต์ (โปแลนด์) ที่ เดอะมอลล์ งามวงศ์วาน - เสียแชมป์, 17 พ.ค. 2548 แพ้ ที.เค.โอ. ซู ดอง เหลียง (จีน) ยก 6 ที่ กวางโจว, จีน</doc>
