<doc id="298836" url="https://th.wikipedia.org/wiki?curid=298836" title="รอยรักรอยร้าว">รอยรักรอยร้าว รอยรักรอยร้าว ชื่อภาษาไทยของภาพยนตร์ฮอลลีวู้ดเรื่อง Dolores Claiborne นำแสดงโดย เคธี เบตส์, เจนนิเฟอร์ เจสัน ลีห์, เดวิด สตราเทิร์น, จูดี้ พาร์ฟิตต์, จอห์น ซี. ไรลีย์ และ คริสโตเฟอร์ พลัมเมอร์ กำกับการแสดงโดย เทย์เลอร์ แฮคฟอร์ด ออกฉายในปี ค.ศ. 1995คำโปรย คำโปรย. Sometimes An Accident Can Be An Unhappy Woman's Best Friendเรื่องย่อ เรื่องย่อ. เซเลน่า เซนต์ จอร์จ (เจนนิเฟอร์ เจสัน ลีห์) นักหนังสือพิมพ์สาวแกร่งจากนิวยอร์ก ได้เดินทางกลับมายังเกาะเล็ก ๆ แห่งหนึ่ง ซึ่งเป็นสถานที่ ๆ เธอเกิดและเติบโตขึ้นมา เมื่อ โดโลเรส ไคลบอร์น (เคธี เบตส์) แม่บ้านวัยกลางคนคนหนึ่งซึ่งเป็นแม่แท้ ๆ ของเธอถูกตำรวจตั้งข้อกล่าวหาว่าเป็นผู้ฆาตกรรม วีร่า โดโนแวน (จูดี้ พาร์ฟิตต์) เศรษฐีม่ายผู้โดดเดี่ยว ผู้ซึ่งเป็นนายจ้างของเธอ เซเลน่าต้องหงุดหงิดไม่น้อยเมื่อกลับมาที่นี่อีกครั้ง เพราะเธอมีอดีตฝังใจที่ไม่ดีกับที่นี่ และเธอเองก็ยังกังขาในอดีตของแม่เธอเองเช่นกัน ก่อนที่เธอจะล่วงรู้ความจริงทั้งหมดว่า แท้ที่จริงแล้ว โดโลเรสไม่ได้เป็นฆาตกร และที่แม่ทำมาทั้งหมดนั้นก็เพื่อเธอ โดยเรื่องราวทั้งหมดเริ่มขึ้นที่วันที่มีสุริยคราสเต็มดวงวันหนึ่ง เมื่อ 20 ปีก่อน ที่เซเลน่ายังเป็นเด็กอยู่เบื้องหลังและคำวิจารณ์ เบื้องหลังและคำวิจารณ์. Dolores Claiborne ดัดแปลงมาจากนวนิยายชื่อเดียวกันนี้ของ สตีเฟ่น คิง ผู้ซึ่งได้ชื่อว่าเป็น "ราชานิยายสยองขวัญ" (ในฉบับแปลเป็นภาษาไทยใช้ชื่อว่า คำสารภาพ) กำกับโดย เทย์เลอร์ แฮคฟอร์ด นำแสดงโดย เคธี เบตส์ ซึ่งนับเป็นการพลิกบทบาทการแสดงครั้งสำคัญอีกครั้งหนึ่งของเบตส์ ด้วยการรับบทดราม่าหนักหน่วง ทั้งที่เธอเป็นนักแสดงตลก ในบทของแม่บ้านวัยกลางคนฐานะปานกลางค่อนข้างยากจน ที่ต้องอดทน ทำทุกอย่างเพื่อลูกอีกทั้งยังต้องถูกกดขี่จากอดีตสามีและนายจ้าง และถูกลูกสาวแท้ ๆ คนเดียวเข้าใจผิดเสียอีก ซึ่งต้องมาแสดงประกบคู่กับ เจนนิเฟอร์ เจสัน ลีห์ ซึ่งรับบท เซเลน่า เซนต์ จอร์จ ลูกสาวแท้ ๆ คนเดียวของโดโลเรส ซึ่งการแสดงของทั้งคู่เป็นไปอย่างเข้มข้น ได้รับการวิจารณ์ว่า น่าสนใจ และเต็มไปด้วยพลัง จากคอลัมนิสต์ในนิตยสาร กู้ด มอร์นิ่ง อเมริกา และ วอชิงตัน โพสต์ ซึ่งในเว็บไซต์IMDb ให้ได้คะแนน 7.2 ดาวจากทั้งหมด 10 ดาว แก่ภาพยนตร์เรื่องนี้ ในประเทศไทย ภาพยนตร์ออกเป็นวิดีโอเพื่อจำหน่ายและให้เช่า โดย บริษัท แมงป่อง จำกัด</doc>
