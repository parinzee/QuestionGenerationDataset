<doc id="313254" url="https://th.wikipedia.org/wiki?curid=313254" title="เอ็มจีเอ็มที">เอ็มจีเอ็มที เอ็มจีเอ็มที () เป็นวงดนตรีอเมริกันจากบรู๊กลิน นิวยอร์ก ประกอบด้วยสมาชิกคือ เบน โกลด์เวสเซอร์ และแอนดรูว์ แวนไวน์การ์เดน ก่อตั้งวงที่มหาวิทยาลัยเวสลีแยน และเดิมอยู่กับสังกัดแคนโทราเรเคิดส์ พวกเขาเซ็นสัญญากับค่ายโคลัมเบียเรเคิดส์/เรดอิงก์/โซนี ในปี 2006 เมื่อวันที่ 5 ตุลาคม ค.ศ. 2007 เว็บไซต์สปิน.คอม ยกให้เอ็มจีเอ็มที เป็น "ศิลปินแห่งวัน" เมื่อวันที่ 14 พฤศจิกายน ค.ศ. 2007 นิตยสารโรลลิงสโตนให้พวกเขาติดท็อป 10 ใน "ศิลปินที่น่าจับตามอง" ในปี 2008 วงยังติดอันดับ 9 ในการจัด 10 อันดับของดนตรีแห่งปี 2008 ของบีบีซี พวกเขายังติดในรายชื่อที่ยอดเยี่ยมที่สุดแห่งปี 2008 ในรายชื่อศิลปินหน้าใหม่ที่ถูกเล่นบ่อยที่สุดในปี 2008 ของลาสต์ดอตเอฟเอ็ม อัลบั้มแรกของพวกเขาที่ชื่อชุด Oracular Spectacular เปิดตัวบนอันดับ 12 ของยูเคอัลบั้มชาร์ต และติดอันดับ 6 บนออสเตรเลียนแอเรียชาร์ตส และติดอันดับ 1 บนบิลบอร์ดท็อปฮีตซีกเกอร์สชาร์ต และยังติดอันดับ 18 ของอัลบั้มที่ยอดเยี่ยมที่สุดในทศวรรษของนิตยสารโรลลิงสโตน และยังได้ขนานนามว่าเป็นอัลบั้มที่ดีที่สุดในปี 2008 ของเอ็นเอ็มอี พวกเขายังมีเพลงติดในทริปเปิลเจฮอตเทสต์ 100 ของออสเตรเลียในปี 2008 อย่าง "Electric Feel" ที่อันดับ 2, "Kids" ที่อันดับ 5 และ "Time to Pretend" ที่อันดับ 18 เอ็มจีเอ็มทียังได้รับการเสนอชื่อเข้าชิงรางวัลแกรมมี สาขาศิลปินหน้าใหม่ยอดเยี่ยม และเพลง "Kids" ได้รับการเสนอชื่อเข้าชิงในสาขาเพลงป็อปยอดเยี่ยมโดยคู่ดูโอหรือกลุ่ม ถือว่าได้รับการเสนอชื่อเข้าชิงรางวัลแกรมมี่ครั้งแรกของวง และในปี 2009 รีมิกซ์โดยจัสทิซของเพลง "Electric Feel" ได้รับรางวัลแกรมมี่สาขาเพลงริมิกซ์ยอดเยี่ยม ที่ไม่ใช่เพลงคลาสสิก อัลบั้มต่อมาของวง Congratulations ออกขายวันที่ 13 เมษายน ค.ศ. 2010 แต่อัลบั้มหลุดออกมาทางเว็บเมื่อวันที่ 19 มีนาคม ด้วยเหตุนี้วงจึงนำเพลงทั้งหมดให้ฟังในรูปแบบสตรีมทางเว็บไซต์อย่างเป็นทางการของวงผลงานอัลบั้มผลงาน. อัลบั้ม. - Oracular Spectacular (2007) - Congratulations (2010) - MGMT (2013) - Little Dark Age (2018)</doc>
