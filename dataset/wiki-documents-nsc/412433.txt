<doc id="412433" url="https://th.wikipedia.org/wiki?curid=412433" title="คอลเกต-ปาล์มโอลีฟ">คอลเกต-ปาล์มโอลีฟ บริษัท คอลเกต-ปาล์มโอลีฟ (; ) เป็นบริษัทข้ามชาติจากสหรัฐอเมริกา เป็นผู้ผลิตและจำหน่ายผลิตภัณฑ์เครื่องใช้ในบ้าน, เครื่องใช้เพื่อสุขภาพ และเครื่องใช้ส่วนตัว เช่นผลิตภัณฑ์สบู่, ผงซักฟอก, สินค้าเพื่อสุขอนามัยในช่องปาก เช่นยาสีฟันและแปรงสีฟัน สำนักงานใหญ่ของบริษัทตั้งอยู่ที่พาร์คแอวะนู แมนฮัตตัน นิวยอร์ก เกิดจากการควบรวมกิจการของบริษัท คอลเกตแอนด์คัมปานี แห่งนิวยอร์ก โดยบริษัท ปาล์มโอลีฟ-พีท จากเมืองมิลวอกี ในปี ค.ศ. 1928 ผลิตภัณฑ์ที่มีชื่อเสียงได้แก่ ยาสีฟันคอลเกต และสบู่และยาสระผมปาล์มโอลีฟ บริษัท คอลเกตแอนด์คัมปานี ก่อตั้งขึ้นในปี ค.ศ. 1806 โดยนายวิลเลียม คอลเกต เริ่มจากการเป็นตั้งโรงงานสบู่และเทียนไข ใช้ชื่อว่า "วิลเลียม คอลเกต แอนด์คัมปานี" (William Colgate & Company) หลังจากนายคอลเกตเสียชีวิตในปี ค.ศ. 1857 บุตรชายของเขาได้เปลี่ยนชื่อบริษัทเป็น "Colgate & Company" บริษัทเป็นผู้ริเริ่มจำหน่ายยาสีฟันแบบบรรจุหลอดเป็นครั้งแรกในปี ค.ศ. 1908 บริษัท ปาล์มโอลีฟ-พีท ก่อตั้งโดยนายบี.เจ. จอห์นสัน ซึ่งเป็นผู้คิดค้นสูตรการผลิตสบู่ที่มีส่วนผสมของน้ำมันปาล์มและน้ำมันมะกอกในปี ค.ศ. 1898 สบู่ปาล์มโอลีฟได้รับความนิยมจนเป็นสบู่ที่มียอดขายสูงสุดในขณะนั้น ปัจจุบัน คอลเกต-ปาล์มโอลีฟ เป็นบริษัทคู่แข่งของพรอคเตอร์ แอนด์ แกมเบิล ผู้ผลิตสบู่และผงซักฟอกที่มียอดขายรวมเป็นอันดับหนึ่งของโลก</doc>
