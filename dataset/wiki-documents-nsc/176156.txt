<doc id="176156" url="https://th.wikipedia.org/wiki?curid=176156" title="หนู คลองเตย">หนู คลองเตย หนู คลองเตย หรือ หนู เชิญยิ้ม มีชื่อจริงว่า วันชาติ พึ่งฉ่ำ เป็นนักแสดงตลกชื่อดังโดยเอกลักษณ์เฉพาะตัวคือการเดินแบบนกกระยาง เกิดเมื่อเดือนกุมภาพันธ์ พ.ศ. 2506 เป็นลูกของนายทอง เนตรน้อย-นางเกิ่น มีทอง มีพี่น้องทั้งหมด 9 คน เป็นชาย 6 คน หญิง 3 คน โดยนายวันชาติเป็นคนที่ 5ประวัติจากเด็กบ้านนอกเข้าสู่สลัม ประวัติ. จากเด็กบ้านนอกเข้าสู่สลัม. หนูเป็นคนต่างจังหวัดและเป็นคนที่ฐานะยากจนมาก อีกทั้งการเรียนจบแค่ ป.1 และได้เดินทางในเมืองกรุงและอยู่ที่สลัมคลองเตย ซึ่งเป็นแหล่งมั่วสุมยาเสพติด และหนูกลายเป็นทาสของยาเสพติดไปในที่สุดเข้าวงการตลก เข้าวงการตลก. หนูเริ่มเข้าสู่วงการแสดงด้วยการเข้าร่วมคณะลิเก ในฐานะเด็กตีกลอง ก่อนจะผันตัวเองไปเป็นตลก หนึ่งในสมาชิกคณะ "อิสระ เดือนเพ็ญ" และในที่สุดความดังได้เริ่มขึ้น เมื่อหนูได้ร่วมแสดงตลกของเป็ด เชิญยิ้ม และได้สร้างเอกลักษณ์คือ เดินท่านกกระยาง ทำให้ได้รับความนิยมและมีชื่อเสียง อีกทั้งมีผลงานทางด้านพิธีกรรายการเกมโชว์ต่าง ๆ และได้รับรางวัลลูกกตัญญูอีกด้วย รวมถึงเคยคบหานางแบบนู้ดชื่อดังมีชื่อว่า มรกต มณีฉายยุคตกต่ำ ยุคตกต่ำ. หลังจากความนิยมของหนู เชิญยิ้มแพร่หลายในทั่วประเทศ แต่เกิดเรื่องอื้อฉาวคือ หนูติดหนี้การพนันบอลถึง 10 ล้านบาท จนทำให้บ้านส่วนตัวถูกยึดทั้งหมด และหนูได้ลาออกจากรายการที่หนูอยู่ทั้งหมด รวมไปถึงเลิกคบหามรกตอีกต่อไป และลาออกจากคณะเป็ด เชิญยิ้ม เพราะไม่อยากทำให้เกิดเรื่องเสียชื่อเสียงของคณะเชิญยิ้มกลับมาอีกครั้ง กลับมาอีกครั้ง. หลังจากหนู เชิญยิ้มได้ออกรายการเจาะใจ และได้สัมภาษณ์ในรายการ ทำให้หนูกลับมาแสดงตลกอีกครั้ง และคราวนี้ใช้ชื่อว่า หนู คลองเตย โดยสาเหตุที่ใช้เนื่องจากตนไม่ใช้ชื่อเชิญยิ้ม เพราะเกิดเสียชื่อเสียงต่อคณะเชิญยิ้ม รวมทั้งได้เข้าร่วมแก๊งสามช่าจากรายการชิงร้อยชิงล้าน แต่ก็ถูกออกไปจากแก๊งสามช่าเนื่องจากมีคดีอื้อฉาวอีกเรื่องหนึ่ง ในเวลาต่อมา คณะหนู คลองเตย นั้นหนูเป็นหัวหน้าคณะ และนำอดีตทีมตลกบางคนของคณะต่าง เช่น หม่อมเหยิน และ แป๋ว บ้านโป่ง และตลกคนใหม่เช่น ไมเคิล เชิญยิ้ม เอ เชิญยิ้มปลายชีวิต ปลายชีวิต. หลังจากหายไปเกือบ 3 ปี หนูได้กลับมาแสดงอีกครั้งโดยประกาศว่าตนจะไม่เสพยา พนันบอล ตลอดไป โดยหนูได้มีผลงานภาพยนตร์เรื่องฅนปีมะ ซึ่งได้รับความนิยมอยู่มาก ทำให้หนูมีผลงานการแสดงละครและภาพยนตร์ต่าง ๆ แต่ว่าหนูมีโรคประจำตัวคือวัณโรค และไวรัสติดเชื้อเข้าสมอง ทำให้หนูต้องเข้าโรงพยาบาลตลอด จนกระทั่งอาการทรุดหนัก แพทย์ต้องห้ามญาติและผู้อื่นเข้าเยี่ยมอาการ จนกระทั่งหนูเสียชีวิตด้วยอายุเพียง 41 ปี เมื่อวันที่ 29 มกราคม พ.ศ. 2548สมาชิกในคณะ หนู คลองเตยสมาชิกในคณะ หนู คลองเตย. - เล็ก เชิญยิ้ม - อุ๊ เชิญยิ้ม - เอ เชิญยิ้ม - กิ๊ฟ โคกคูน - สีทอง - ไมเคิล เชิญยิ้ม - อ่าง เถิดเทิง - เฉิน เชิญยิ้มผลงานผลงานภาพยนตร์ภาพยนตร์ผลงานละครโทรทัศน์ซิทคอมผลงานรายการโทรทัศน์ผลงาน. ผลงานรายการโทรทัศน์. - กรุสมบัติ (2537-2539) - ระเบิดเถิดเทิง - รับบท คุณนายสะอาด และพิธีกรร่วม (2539-2541) - โป๊ะแตก (2539-2541) - กามเทพผิดคิว - พิธีกร (2540) - โปรแกรม ฟ. ฟัน ช่อง 9 - พิธีกรร่วมกับ ดวงตา ตุงคะมณี , วรุฒ วรธรรม - เจ็ดเจ็ดสี่สิบก้าว - พิธีกร (2540) - ชิงร้อยชิงล้าน ชะชะช่า - แก็งสามช่า (4 - 25 มีนาคม 2541) - เกมแก้จน แสดงช่วงละครและพิธีกรร่วม (2541-2542) - ก่อนบ่ายคลายเครียด - โอนลี่วันเกม</doc>
