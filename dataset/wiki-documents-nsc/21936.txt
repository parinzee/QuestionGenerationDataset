<doc id="21936" url="https://th.wikipedia.org/wiki?curid=21936" title="โชคชัย บัณฑิต'">โชคชัย บัณฑิต' โชคชัย บัณฑิต' (มีเครื่องหมาย ' ต่อท้าย) เป็นนามปากกาของ โชคชัย บัณฑิตศิละศักดิ์ (21 มีนาคม พ.ศ. 2509—) เป็นอาจารย์และนักเขียนรางวัลซีไรต์ เริ่มมีผลงานเผยแพร่ตามหน้านิตยสารตั้งแต่ พ.ศ. 2528 ขณะเป็นนักศึกษาชั้นปีที่ 2 มหาวิทยาลัยเชียงใหม่ ปัจจุบันรับราชการเป็นอาจารย์สอนวิชาภาษาไทยอยู่ที่ ศูนย์ฝึกพาณิชย์นาวี จังหวัดสมุทรปราการการศึกษา การศึกษา. โชคชัยเกิดที่อำเภอลาดยาว จังหวัดนครสวรรค์ เป็นบุตรคนโตของ นายประมวล-นางบุญเลี่ยม บัณฑิตศิละศักดิ์ มีน้องชาย 1 คนคือ นายไกรลาศ บัณฑิตศิละศักดิ์ โชคชัยเข้าเรียนชั้นประถมศึกษาที่โรงเรียนปฐมสิทธิ์พิทยาคาร (ป. 1 – 4) แล้วเรียนต่อโรงเรียนบูรพาศึกษา ในอำเภอลาดยาว จังหวัดนครสวรรค์จนจบ ป.6 หลังจากนั้นเข้าเรียน ป.7 ที่โรงเรียนลาซาลโชติรวีนครสวรรค์ และเข้าเรียนมัธยมศึกษา (ม.ศ. 1-5) ในโรงเรียนนครสวรรค์ ในอำเภอเมืองนครสวรรค์ หลังจากจบชั้นมัธยมศึกษา โชคชัยได้เข้าเรียนระดับปริญญาตรี รัฐศาสตรบัณฑิต จากภาควิชารัฐศาสตร์ คณะสังคมศาสตร์ (ปัจจุบันคือ คณะรัฐศาสตร์และรัฐประศาสนศาสตร์) มหาวิทยาลัยเชียงใหม่ และศึกษาต่อระดับปริญญาโท ศิลปศาสตรมหาบัณฑิต (ไทยศึกษา) จากคณะมนุษยศาสตร์ มหาวิทยาลัยรามคำแหงผลงาน ผลงาน. มีผลงานรวมเล่ม จำนวน 9 เล่ม1. กังสดาลดอกไม้ รวมบทกวี พ.ศ. 2534 2. ลมอ่อนตะวันอุ่น รวมบทกวี พ.ศ. 2537 3. เงานกในร่มไม้ รวมบทกวี พ.ศ. 2538 4. บ้านเก่า จัดพิมพ์โดยสำนักพิมพ์รูปจันทร์ พ.ศ. 2544 (รวมบทกวีได้รับรางวัลซีไรต์ พ.ศ. 2544 และได้รับคัดเลือกให้เป็น 1 ใน 100 เล่ม หนังสือแนะนำสำหรับเยาวชน ของ สกว.) 5. เขียนกระดาษ วาดละคร รวมเรื่องสั้น พ.ศ. 2545 6. รูปฉายลายชีพ รวมบทกวี พ.ศ. 2553(1 ใน 6 เล่ม เข้ารอบสุดท้ายรางวัลซีไรต์ พ.ศ. 2553) 7. กวี ดู-โอ ดู อิท บนเฟซบุ๊ค รวมบทกวี พ.ศ. 2555 (เขียนร่วมกับ ศักดิ์ชัย ลัคนาวิเชียร) 8. ของฝากจากแดนไกล รวมบทกวี พ.ศ. 2556 (1 ใน 7 เล่ม เข้ารอบสุดท้ายรางวัลซีไรต์ พ.ศ. 2556) 9. หลากถ้อยในรอยทาง รวมบทกวี พ.ศ. 2559 (เข้ารอบแรกรางวัลซีไรต์ พ.ศ. 2559) ผลงานบทกวีบางชิ้นได้รับการแปลเป็นภาษาต่างประเทศ (อังกฤษ ฝรั่งเศส เขมร) บทกวี "ในสระน้ำใส" และ "นครเมฆา" ได้รับการบรรจุเป็นบทเรียนในแบบเรียนวิชาภาษาไทยของสำนักพิมพ์ไทยวัฒนาพานิช (ชั้น ม.2 และ ม.4) รางวัลวรรณกรรมที่เคยได้รับนอกจากรางวัลซีไรต์ โชคชัยยังได้รับรางวัลบทกวีดีเด่น จากสมาคมภาษาและหนังสือแห่งประเทศไทย ในพระบรมราชูปถัมภ์ เมื่อ พ.ศ. 2552(เหตุการณ์ในกองถ่าย)และรางวัลชมเชย เมื่อ พ.ศ. 2535 (เวทนา) พ.ศ. 2541 (ปีกไม้-ลายแทง) พ.ศ. 2549 (คลอนด้ามขวาน) พ.ศ. 2551 (ขุดรากถากเหง้า)และ พ.ศ. 2553(โทษธรรม์!) เกียรติคุณอื่น ๆ เช่น ศิษย์เก่าดีเด่น มหาวิทยาลัยรามคำแหง เมื่อ พ.ศ. 2550 นักศึกษาเก่ามหาวิทยาลัยเชียงใหม่ดีเด่น สาขาส่งเสริมศิลปวัฒนธรรม พ.ศ. 2553 นอกจากบทกวี เรื่องสั้น สารคดี และบทความแล้ว โชคชัยยังเขียนเพลงไว้จำนวนหนึ่ง โดยได้นำมารวมเป็นอัลบั้มที่ระลึกในโอกาสที่เขียนหนังสือมาครบ 30 ปีในชื่อชุด "ก้าวแรกบนถนนดนตรี 30 ปีบนถนนวรรณกรรม" เมื่อ พ.ศ. 2559 กิจกรรมทางวรรณกรรม โชคชัย เคยเป็นกรรมการบริหารสมาคมนักเขียนแห่งประเทศไทย กรรมการบริหารสมาคมภาษาและหนังสือแห่งประเทศไทยฯ และ อุปนายกสมาคมนักกลอนแห่งประเทศไทย รวมทั้งเป็นกรรมการรางวัลวรรณกรรมต่าง ๆ เช่น รางวัลพานแว่นฟ้า รางวัลหนังสือดีเด่นเซเว่นบุ๊คอวอร์ด และรางวัลบรรณาธิการดีเด่น(รางวัลคุณนิลวรรณ ปิ่นทอง) เป็นต้น</doc>
