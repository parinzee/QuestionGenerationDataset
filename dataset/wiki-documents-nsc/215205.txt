<doc id="215205" url="https://th.wikipedia.org/wiki?curid=215205" title="ร่องน้ำจั่น">ร่องน้ำจั่น ร่องน้ำจั้น เป็นร่องบากตัดตั้งฉากกับแนวเทือกเขาภูเวียงด้านทิศใต้ที่มีน้ำไหลออกมาตลอดทั้งปี อยู่ห่างออกไปจากวัดป่าร่องน้ำจั้น ตำบลหนองเสาเล้า อำเภอชุมแพ จังหวัดขอนแก่น เกิดขึ้นจากมีน้ำฝนในฤดูฝนไหลซึมเข้าไปอยู่ในร่องรอยแตกและช่องว่างรอยสัมผัสระหว่างหมวดหินภูกระดึงที่วางตัวอยู่ด้านล่างและมีหมวดหินพระวิหารวางปิดทับอยู่ด้านบน เนื่องจากมีปริมาณน้ำกักเก็บในปริมาณมากเพียงพอและอัตราการไหลออกของน้ำไม่มากนัก จึงทำให้มีน้ำไหลออกมาจากร่องรอยแตกตลอดทั้งปี</doc>
