<doc id="135360" url="https://th.wikipedia.org/wiki?curid=135360" title="ฆาตกรรมในตระกูลอินุงามิ">ฆาตกรรมในตระกูลอินุงามิ ฆาตกรรมในตระกูลอินุงามิ () เป็นตอนหนึ่งของนิยายแนวสืบสวนสอบสวนเรื่องคินดะอิจิยอดนักสืบ บทประพันธ์โดยโยโคมิโซะ เซชิ ตีพิมพ์ในประเทศญี่ปุ่นโดยสำนักพิมพ์คาโดคาวะ โชเท็น ตีพิมพ์ในประเทศไทย ครั้งที่ 1 เดือนตุลาคม พ.ศ. 2547 โดยสำนักพิมพ์ JBOOK สำนักพิมพ์ในเครือ Bliss ได้รับการยกย่องจากนักอ่าน และ นักวิจารณ์ว่า เป็นหนึ่งในตอนที่ดีที่สุดเนื้อเรื่อง เนื้อเรื่อง. อินุงามิ ซาเฮ เจ้าของธุรกิจผลิตผ้าไหมและผู้นำบริษัทอินุงามิ อดีตเด็กขอทานเร่ร่อนไร้ที่อยู่ ได้รับความช่วยเหลือจาก โนโนมิยา ไดนิ และ ฮารุโยะ ผู้เป็นภรรยา ซาเฮได้รับการอุปการะเลี้ยงดูจากไดนิจนเติบใหญ่ เคารพนับถือไดนิเป็นผู้มีพระคุณต่อตนเองอย่างสูงสุด ภายหลังซาเฮออกจากบ้านโนโนมิยา เพื่อก่อตั้งโรงงานผลิตผ้าไหมเล็ก ๆ แห่งหนึ่ง กิจการของซาเฮเจริญรุ่งเรืองตามลำดับกลายเป็นผู้นำทางเศรษฐกิจ ซาเฮมีภรรยาสามคนและมีบุตรสาวต่างมารดาด้วยกันจำนวนสามคน คือ อินุงามิ มาซุโกะ อินุงามิ ทาเคโกะ และ อินุงามิ อุเมโกะ ซาเฮที่แก่ชราไม่ยอมวางมือจากผู้นำบริษัทอินุงามิ และไม่ยอมมอบตำแหน่งให้แก่บุตรสาวหรือลูกเขยคนใดคนหนึ่งในตระกูล ก่อนเสียชีวิตด้วยวัยแปดสิบเอ็ดปี สมาชิกทุกคนในตระกูลอินุงามิ มาร่วมดูใจซาเฮที่บ้านตระกูลอินุงามิ หนึ่งในนั้นมี โนโนมิยา ทามาโยะ หลานสาวบุญธรรมซึ่งมีความสัมพันธ์เกี่ยวดองกับอินุงามิ ซาเฮ รวมอยู่ด้วย เคียวโซ ฟูรุดาเทะ ทนายความประจำตระกูลอินุงามิ แจ้งให้สมาชิกทุกคนทราบถึงพินัยกรรมตระกูลที่ซาเฮได้ทำไว้ โดยที่ไม่มีใครในตระกูลทราบล่วงหน้ามาก่อน ตามพินัยกรรมที่ระบุไว้ ฟูรุดาเทะจะสามารถเปิดพินัยกรรมตระกูลได้ต่อเมื่อ อินุงามิ สุเกะคิโย บุตรชายคนเดียวของมาซุโกะ กลับมาจากสงครามที่พม่าเท่านั้น หรือจะเปิดพินัยกรรมได้ต่อเมื่อถึงวันครบรอบหนึ่งปีการเสียชีวิตของซาเฮ คินดะอิจิ โคสุเกะ นักสืบเอกชนชื่อดัง ได้รับจดหมายปริศนาจาก โทโยอิจิโร วากาบาชิ ถึงเหตุการณ์ร้ายแรงที่อาจจะเกิดขึ้นในบ้านตระกูลอินุงามิ พร้อมกับร้องขอให้ช่วยสืบเหตุการณ์บางอย่าง แต่ไม่ทันที่จะได้พบกับคินดะอิจิ วากาบาชิก็ถูกฆาตกรรมในห้องพักของคินดะอิจิภายในโรงแรม คินดะอิจิ เดินทางไปยังบ้านตระกูลอินุงามิที่ไม่ไกลจากโรงแรมที่พัก และได้มีโอกาสพบกับ โนโนมิยา ทามาโยะ และเจ้าลิง ผู้ติดตามและคุ้มครองทามาโยะโดยบังเอิญ เมื่อกลับถึงโรงแรมที่พักและทราบข่าวการเสียชีวิตของวากาบาชิ ตำรวจชันสูตรศพและค้นหาสาเหตุการเสียชีวิต พบยาพิษถูกผสมในบุหรี่ที่สูบ ภายหลังจากวากาบาชิเสียชีวิต ฟูรุดาเทะเดินทางมาพบคินดะอิจิและแจ้งให้ทราบถึงพินัยกรรมตระกูลอินุงามิ ที่ถูกเก็บรักษาไว้ในตู้เซฟที่สำนักนักสืบ พบร่องรอยการถูกเปิดอ่านข้อความในพินัยกรรม ต่อมาคินดะอิจิได้รับเชิญจาก อินุงามิมาซุโกะ บุตรสาวคนโตของตระกูอินุงามิ ให้ร่วมเป็นสักขีพยานในการเปิดพินัยกรรมของตระกูล อินุงามิ สุเกะคิโยะ กลับมาจากสงครามด้วยใบหน้าที่สวมหน้ากากยาง มาซุโกะเป็นผู้ทำหน้ากากยางเค้าโครงหน้าเดิมของสุเกะคิโย ให้สวมใส่เพื่อปกปิดร่องรอยบาดแผลจากสงครามหลังจากเดินทางไปรับตัวสุเกะคิโยกลับตระกูลอินุงามิ ภายหลังฟูรุดาเทะอ่านพินัยกรรมจบ ทุกคนในตระกูลต่างตกใจกับพินัยกรรมพิสดารของซาเฮ ที่ระบุยก โยคิ โตโค คิขุ สิ่งประจำตระกูลอินุงามิให้แก่ทามาโยะ พร้อมเงื่อนไขที่ทามาโยะ จะต้องแต่งงานกับสุเกะทาเค สุเกะทาโม หรือ สุเกะคิโย คนใดคนหนึ่ง ถ้าทามาโยะปฏิเสธและไม่เลือกใครในสามคน สิทธิ์ชอบธรรมของทามาโยะในตระกูลอินุงามิจะเป็นโมฆะทันที หลังจากเปิดพินัยกรรมได้ไม่นาน เกิดคดีฆาตกรรมสยองขวัญขึ้นในบ้านตระกูลอินุงามิ สุเกะทาเค ถูกฆาตกรรมเป็นศพแรกในสวนดอกเบญจมาศ ซึ่งภายในสวนมีตุ๊กตาดอกเบญจมาศประดับไว้ ศีรษะของสุเกะทาเคถูกตัดขาดและนำมาสวมแทนกับศีรษะของตุ๊กตาดอกเบญจมาศ ศพท่อนล่างและเรือลำหนึ่งภายในโรงเก็บเรือหายไป ตำรวจพบเข็มกลัดดอกเบญจมาศของทามาโยะ หล่นอยู่ในที่เกิดเหตุคดีฆาตกรรม ทามาโยะถูกสอบสวนเรื่องเข็มกลัดที่หล่นในที่เกิดเหตุ พร้อมกับคำให้การที่นัดแนะสุเกะทาเคมาพบเพื่อบอกสิ่งสำคัญเกี่ยวกับสุเกะคิโย แต่กลับถูกสุเกะทาเคล่วงเกินและได้เจ้าลิงมาช่วยไว้ทัน สิ่งสำคัญที่ทามาโยะต้องการบอกสุเกะทาเคคือลายนิ้วมือของสุเกะคิโย ที่ปรากฏในฝาด้านในของนาฬิกาขนาดพกพาทำด้วยทองคำ ที่ทามาโยะขอให้สุเกะคิโยช่วยซ่อมให้ เพื่อให้สุเกะทาเคนำไปเปรียบเทียบกับลายพิมพ์นิ้วมือของสุเกะคิโยที่เก็บไว้ที่วัดนาสุ สุเกะคิโยกลายเป็นผู้ต้องสงสัยถึงใบหน้าภายใต้หน้ากาก จึงมีการพิมพ์ลายนิ้วมือเปรียบเทียบขึ้น สุเกะคิโยยืนกรานไม่ยอมพิมพ์ลายนิ้วมือ แต่กลับเปลี่ยนใจยอมพิมพ์ลายนิ้วมือในวันรุ่งขึ้น ผลการตรวจสอบลายนิ้วมือตรงกันกับลายพิมพ์นิ้วมือของสุเกะคิโย ที่ปรากฏในม้วนกระดาษที่เก็บรักษาไว้ที่วัดนาสุ โคคิน มิยาคาวา อาจารย์สอนโตโคจากโตเกียว เดินทางมายังบ้านตระกูลอินุงามิเพื่อสอนโตโคแก่มาซุโกะ หลังจากนั้นไม่นาน สุเกะทาโม ถูกฆาตกรรมเป็นศพที่สองด้วยสายโตโคที่พันรอบคอ ภายในบ้านร้างของหมู่บ้านโทโยฮาตะ หลังจากวางแผนล่วงเกินทามาโยะด้วยการโปะยาสลบและนำตัวไปยังบ้านร้าง แต่สุเกะทาโมทำพลาดและเสียชีวิตในที่เกิดเหตุ เจ้าลิงเป็นผู้นำตัวทามาโยะกลับมาบ้านตระกูลอินุงามิ พร้อมกับกระดาษแสดงความบริสุทธิ์ของทามาโยะ เจ้าลิงถูกสอบสวนถึงสาเหตุที่รู้สถานที่ที่สุเกะทาโมพาทามาโยะมาซ่อน ซายาโกะ บุตรสาวของทาเคโกะ ช็อกกับการเสียชีวิตของสุเกะทาโมซึ่งเป็นคนรัก พร้อมกับเปิดเผยเรื่องการตั้งครรภ์ของซายาโกะ คินดะอิจิพบร่องรอยของเชือกที่ใช้มัดตามลำตัวของสุเกะทาโม และเริ่มมองเห็นการฆาตกรรมต่อเนื่อง สุเกะทาเค และ สุเกะทาโม ถูกฆ่าตายตามสิ่งประจำตระกูลอินุงามิ โดย คิขุ หรือดอกเบญจมาศถูกนำมาใช้กับสุเกะทาเค ส่วน โตโค ถูกนำมาใช้กับสุเกะทาโม และสิ่งที่เหลือคือ โยคิ และผู้ที่เป็นตัวเลือกคนสุดท้ายของทามาโยะ คือ สุเกะคิโย และสิ่งที่คินดะอิจิคาดการณ์ไว้ก็เกิดขึ้น เมื่อสุเกะคิโยถูกฆาตกรรมเป็นศพที่สาม โดยศีรษะปักทิ่มลงไปในผิวน้ำแข็ง ขาทั้งสองข้างกางเป็นรูปตัววี ทามาโยะร้องขอให้เจ้าหน้าที่ชันสูตรศพ พิมพ์ลายนิ้วมือของสุเกะคิโยที่เสียชีวิต เพื่อนำมาเปรียบเทียบกับลายพิมพ์นิ้วมือที่เก็บรักษาไว้ที่วัดนาสุ แต่เหตุการณ์กลับกลายเป็นลายนิ้วมือของสุเกะคิโยไม่ตรงกับลายพิมพ์นิ้วมือในม้วนกระดาษ คินดะอิจิมองเห็นตัวตนที่แท้จริงของฆาตกรที่ก่อคดีฆาตกรรมในตระกูลอินุงามิทั้งสามศพ รวมทั้งแรงจูงใจของฆาตกรที่ทำให้ก่อเหตุลงมือฆาตกรรม พร้อมกับรับรู้เรื่องราวเหนือความคาดหมายของซาเฮจากเจ้าอาวาสวัดนาสุ ที่เปิดเผยชาติกำเนิดของทามาโยะ โนโนมิยา ทามาโยะ ไม่ใช่หลานบุญธรรมของผู้มีพระคุณต่อซาเฮ แต่เป็นหลานแท้ ๆ ที่เกิดจากโนริโกะ บุตรสาวของซาเฮกับฮารุโยะ ภรรยาของไดนิ ที่รับรู้เรื่องราวของภรรยาที่แอบลักลอบมีความสัมพันธ์กับซาเฮด้วยความเต็มใจ และช่วยเหลือให้ทั้งสองได้มีโอกาสพบกัน เรื่องคำสาปแช่งของ โยคิ โตโค คิขุ ของอาโอนูมา คิขุโนะ จากมาซุโกะ รวมทั้งเรื่องราวของโคคิน มิยาคาวา ที่แท้จริงคือคิขุโนะ หญิงสาวคนรักที่ซาเฮรักสุดหัวใจ และบุตรชายเพียงคนเดียวของซาเฮและคิขุโนะคือ อาโอนูมา ชิซุมา พร้อมกับปริศนาของคดีฆาตกรรม ที่มีความสัมพันธ์กับคำสาปของ โยคิ โตโค คิขุ สิ่งประจำตระกูลอินุงามิแผนผังตัวละคร แผนผังตัวละคร. ตระกูลอินุงามิตัวละครตัวละครหลักตัวละคร. ตัวละครหลัก. - คินดะอิจิ โคสุเกะ- โนโนมิยา ทามาโยะ- อินุงามิ สุเกะคิโย- อาโอนูมา ชิซุมาตัวละครรองตัวละครรอง. - โนโนมิยา ไดนิ - ฮารุโยะ- อาโอนูมา คิขุโนะ- อินุงามิ ซาเฮ- อินุงามิ มาซุโกะ- อินุงามิ สุเกะโทโม- อินุงามิ สุเกะทาเค- อินุงามิ ซาโยโกะคดีฆาตกรรม คดีฆาตกรรม. คดีฆาตกรรมในตระกูลอินุงามิ เป็นฆาตกรรมสยองขวัญแก่ผู้พบเห็นโดยเฉพาะศพของผู้ที่ถูกฆาตกรรม อินุงามิ สุเกะทาเค เป็นศพแรกที่ฆาตกรรม ถูกพบศพโดยเจ้าลิงภายในสวนดอกเบญจมาศ ที่ประดับด้วยตุ๊กตาดอกเบญจมาศซึ่งจัดเป็นฉากหนึ่งของละครบาบูกิ สุเกะทาเคถูกตัดศีรษะและนำมาประดับแทนศีรษะของตุ๊กตาดอกเบญจมาศ แต่ท่อนล่างของศพหายไปและถูกพบในแม่น้ำในวันต่อมา ศพที่สองเป็น อินุงามิ สุเกะโทโม ที่ถูกพบศพโดยเจ้าลิงเช่นเคย สุเกะโทโมถูกพบศพภายในบ้านร้างของหมู่บ้านโทโยฮาตะ ภายหลังจากลักพาตัว โนโนมิยา ทามาโยะ มายังบ้านร้างเพื่อหวังล่วงเกิน สภาพศพของสุเกะทาโมถูกสายโตโคพันรอบคอ สายโตโคถูกกดลงไปในเนื้อบริเวณลำคอเป็นแผลลึก บริเวณลำตัวมีร่องรอยของการถูกมัดและดิ้นหลุดจากเชือก เมื่อพบศพสุเกะโทโมที่บ้านร้าง คินดะอิจิพบร่องรอยของศพ ที่เชือกสำหรับใช้มัดศพมัดแน่นผิดปกติ ศพที่สามเป็นบุคคลปริศนาภายใต้หน้ากากในชื่อ อินุงามิ สุเกะคิโย ถูกพบศพโดยเจ้าลิงอีกครั้ง สุเกะคิโยถูกฆาตกรรมด้วยการทิ้งศพลงมาจากหอชมวิวโดยที่ศีรษะของศพแช่อยู่ภายในน้ำแข็ง ขาทั้งสองข้างชีฟ้าและกางออกเป็นรูปตัววี จากสภาพของศพและชุดที่สวมใส่ รวมทั้งบุคคลที่หายไปทำให้ทุกคนเข้าใจว่าผู้ที่ถูกฆาตกรรมคือ อินุงามิ สุเกะคิโยแรงจูงใจ แรงจูงใจ. แรงจูงใจของฆาตกรในการก่อเหตุคดีฆาตกรรมในตระกูลอินุงามิ คือผู้หวังในถ้อยคำของพินัยกรรมของตระกูล ที่ระบุยกมรดกทั้งหมดของตระกูลอินุงามิแก่ โนโนมิยา ทามาโยะ แต่ทามาโยะจะมีสิทธิ์ในมรดกได้ก็ต่อเมื่อต้องแต่งงานกับหนึ่งในชายสามคนของตระกูลอินุงามิ คือ- อินุงามิ สุเกะทาเค - อินุงามิ สุเกะโทโม - อุนุงามิ สุเกะคิโย และถ้าทามาโยะปฏิเสธในการเลือกคู่ครอง และเสียชีวิตลงก่อนที่ทนายฟูรุดาเทะจะทำการเปิดพินัยกรรม หรือชายสามคนในตระกูลคนใดคนหนึ่งเสียชีวิต มรดกทั้งหมดจะตกเป็นของ อาโอนูมา ชิซุมา แต่เพียงผู้เดียว</doc>
