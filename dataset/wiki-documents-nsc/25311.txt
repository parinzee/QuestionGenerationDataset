<doc id="25311" url="https://th.wikipedia.org/wiki?curid=25311" title="บล็อก (บาสเกตบอล)">บล็อก (บาสเกตบอล) บล็อก ( ย่อมาจาก blocked shot) ในกีฬาบาสเกตบอล ใช้เรียกเมื่อผู้เล่นฝ่ายตั้งรับสามารถปัดลูกบาสเกตบอลที่ถูกชู้ตไม่ให้เข้าในห่วง และฝ่ายรับต้องไม่ถูกมือผู้เล่นอีกฝ่ายมิฉะนั้นจะถือเป็นฟาล์ว การจะนับเป็นบล็อกได้ จะต้องปัดลูกขณะที่ลูกกำลังเคลื่อนที่ขึ้นข้างบ้น แต่ถ้าปัดเมื่อลูกกำลังตกลงมาจะถือว่าเป็น โกลเทนด์ (goaltend) และถือเป็นคะแนนของผู้ชู้ต ถ้าไปปัดลูกหลังจากลูกกระทบแป้นแล้วก็ถือเป็นโกลเทนด์เช่นเดียวกัน เนื่องจากข้อได้เปรียบเรื่องความสูง ผู้เล่นในตำแหน่งเซ็นเตอร์ และ ฟอร์เวิร์ด มักจะทำบล็อกได้มากสุด บล็อกถือเป็นการเล่นที่น่าตื่นเต้นอย่างหนึ่ง ผู้เล่นที่บล็อกเก่ง ๆ จะทำให้ผู้เล่นอีกฝ่ายชู้ตลูกใกล้แป้นยาก ลูกที่บล็อกได้ยังเพิ่มโอกาสการทำคะแนนด้วยการเล่น ฟาสต์เบรก (fastbreak คือรีบนำลูกวิ่งไปยัดห่วงฝ่ายตรงข้าม) คนที่บล็อกลูกได้ดี ต้องมีประสาทและจังหวะที่ดี ตัวสูงหรือกระโดดได้สูง ผู้เล่นที่บล็อกเก่งอาจไม่ต้องบล็อกทุกลูก แต่ก็ทำให้อีกฝ่ายปรับท่าชู้ตทำให้โอกาสชู้ตพลาดง่ายขึ้น ผู้เล่นในเอ็นบีเอที่บล็อกเก่ง ๆ เช่น บิล รัสเซล วิลท์ แชมเบอร์เลน ฮาคีม โอลาจูวอน ดีคิมบี มูตอมโบสถิติเกี่ยวกับบล็อกในลีกเอ็นบีเอ สถิติเกี่ยวกับบล็อกในลีกเอ็นบีเอ. เอ็นบีเอเริ่มจดบันทึกสถิติเกี่ยวกับบล็อกในฤดูกาล 1973-74สถิติสูงสุดตลอดอาชีพการเล่นสถิติสูงสุดตลอดอาชีพการเล่น. 1. ฮาคีม โอลาจูวอน (Hakeem Olajuwon) - 3830 บล็อก (18 ฤดูกาล) 2. คารีม อับดุล-จับบาร์ (Kareem Abdul-Jabbar) - 3189 บล็อก (20 ฤดูกาล) 3. ดีคิมบี มูตอมโบ (Dikembe Mutombo) - 3099 บล็อก (14 ฤดูกาล ปัจจุบันยังเล่นอยู่)สถิติสูงสุดในฤดูกาลเดียวสถิติสูงสุดในฤดูกาลเดียว. 1. มาร์ก อีตัน (Mark Eaton) - 456 บล็อก (ฤดูกาล 1984-85 กับทีมยูทาห์ แจ๊ส) 2. มานูต โบล (Manute Bol) - 397 บล็อก (ฤดูกาล 1985-86 กับทีมวอชิงตัน บูลเล็ตส์) 3. เอลมอร์ สมิต (Elmore Smith) - 393 บล็อก (ฤดูกาล 1973-74 กับทีมลอสแอนเจลิส เลเกอรส์)</doc>
