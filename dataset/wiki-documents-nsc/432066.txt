<doc id="432066" url="https://th.wikipedia.org/wiki?curid=432066" title="บุญเติม จันทะวัฒน์">บุญเติม จันทะวัฒน์ บุญเติม จันทะวัฒน์ อดีตสมาชิกสภาผู้แทนราษฎรจังหวัดร้อยเอ็ด เป็นสมาชิกสภาผู้แทนราษฎรคนเดียวของพรรคถิ่นไทย นับตั้งแต่ก่อตั้งพรรคเป็นต้นมาประวัติ ประวัติ. บุญเติม จันทะวัฒน์ เกิดเมื่อวันที่ 10 มกราคม พ.ศ. 2494ที่อำเภอเชียงขวัญ จังหวัดร้อยเอ็ด เป็นบุตรของนายมา จันทะวัฒน์ กับนางมา จันทะวัฒน์ สำเร็จการศึกษาสาขานิติศาสตร์ จากมหาวิทยาลัยสุโขทัยธรรมาธิราช บุญเติม จันทะวัฒน์ เสียชีวิตด้วยอุบัติเหตุรถจักรยานยนต์ของนายบุญเติม ชนกับรถโดยสาร เมื่อวันที่ 17 มีนาคม พ.ศ. 2553การทำงาน การทำงาน. บุญเติม จันทะวัฒน์ ประกอบอาชีพทนายความ ต่อมาได้ลงสมัครรับเลือกตั้งสมาชิกสภาผู้แทนราษฎร ในการเลือกตั้ง พ.ศ. 2544 สังกัดพรรคถิ่นไทย แต่ไม่ได้รับเลือกตั้ง โดยได้คะแนนเพียง 240 คะแนน ต่อมานายเศกสิทธิ์ ไวนิยมพงศ์ จากพรรคไทยรักไทย ถูกตัดสิทธิ์ทางการเมือง (ใบแดง) และให้การสนับสนุนนายบุญเติม ลงสมัครเลือกตั้งใหม่ ทำให้นายบุญเติม ได้รับเลือกตั้งเป็นสมาชิกสภาผู้แทนราษฎรสมัยแรก และได้รับฉายา "ส.ส.บ้านนอก" จนกระทั่งในปี พ.ศ. 2545 พรรคถิ่นไทยถูกยุบพรรค นายบุญเติมจึงย้ายมาสังกัดพรรคไทยรักไทย ต่อมาหลังพ้นจากเส้นทางการเมือง จึงหันกลับมาประกอบอาชีพทนายความตามเดิม</doc>
