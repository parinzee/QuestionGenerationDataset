<doc id="112104" url="https://th.wikipedia.org/wiki?curid=112104" title="มะลุลี">มะลุลี มะลุลี เป็นไม้เถาเลื้อยที่มีดอกสีขาวคล้ายมะลิ มีกลิ่นหอมตลอดทั้งวัน เลื้อยไกลราว 1-2 เมตรลักษณะทางพฤกษศาสตร์ลักษณะทางพฤกษศาสตร์. - ต้น เป็นไม้เถาเลื้อย ลักษณะของเถาจะกลมเกลี้ยง สีเขียวสด เมื่อเถาแก่จะเป็นสีน้ำตาล ส่วนยอดอ่อนของเถาจะมีขนนุ่มขึ้นปกคลุมเล็กน้อย - ใบ ใบเป็นไม้ใบเดี่ยวออกใบตามข้อต้น เรียงเป็นคู่ตรงข้ามกัน ใบรูปไข่ ปลายใบแหลม โคนใบมน และเว้าเล็กน้อย ขอบใบเรียบหรือบ้างก็อาจจะ เป็นคลื่อนเล็กน้อย ก้านใบสีเขียว กลม และสั้น ครับ - ดอก ออกดอกเป็นช่อตรงส่วนยอดและตามง่ามใบ โคนช่อจะมีขนสีเทาลักษณะนุ่มขึ้นอยู่เต็ม ดอกมีสีขาวสะอาดเหมือนดอกมะลิ ดอกช่อหนึ่ง ๆ จะบานเกือบพร้อมกันทั้งช่อ และจะบานทนอยู่ได้นานหลายวัน กลีบดอกเป็นรูปขอบขนาน ดอกหนึ่ง ๆ จะมีประมาณ 9 กลีบ ดอกมีกลิ่นหอมแรงและจะหอมตลอดทั้งกลางวันและกลางคืน ออกดอกตลอดปีโดยเฉพาะในช่วงฤดูหนาวการปลูกเลี้ยง การปลูกเลี้ยง. การปลูกมลุลีก็ทำเช่นเดียวกันกับการปลูกมะลิโดยทั่ว ๆ ไป โดยการนำกิ่งที่ได้จากการตอนหรือการปักชำ มาปลูกลงดิน โดยให้ขุดหลุมปลูกขนาด 1x1 ฟุต หรือมากกว่านี้เล็กน้อย แล้วรองก้นหลุมต้วยปุ่ยพืชสด หรือปุ๋ยหมักก็ได้ประมาณ 1/4 ของหลุม กลบดินเล็กน้อย แล้วางกิ่งปลูกหรือกิ่งปักชำลงกลางหลุมกลบดินพอแน่น แล้วรดน้ำให้ชุ่มการดูแลรักษาการดูแลรักษา. - แสง มลุลีเป็นไม้กลางแจ้ง มีความต้องการแสงแดดมาก - น้ำ ต้องการน้ำและความชื้นปานกลาง ควรรดน้ำให้ดินบริเวณโคนต้นมีความชื้นอยู่ตลอดเวลาแต่จะต้องไม่ถึงกับแฉะ เพราะจะทำให้ระบบรากเน่าได้ - ดิน มลุลีจะเจริญงอกงามได้ดีในดินที่ร่วนซุย และเป็นดินที่สามารถเก็บความชื้นได้ดี - ปุ๋ย ควรใส่หมักหรือปุ๋ยคอก ปีละ 3 ครั้ง ในบริเวณโคนต้นโดยการพรวนดินบริเวณโคนต้นเสียก่อน แล้วจึงใส่ปุ๋ยและรดน้ำตามให้ทั่ว - โรคและแมลง ไม่มีโรคและแมลงรบกวนถึงขั้นเสียมากนักการขยายพันธุ์ การขยายพันธุ์. โดยการปักชำกิ่ง ตอนกิ่ง</doc>
