<doc id="457210" url="https://th.wikipedia.org/wiki?curid=457210" title="จอมทอง ชูวัฒนะ">จอมทอง ชูวัฒนะ จอมทอง ชูวัฒนะ เป็นนักมวยสากลและนักมวยไทยชาวไทย มีชื่อจริงว่า ธนากร พวาชาติ เกิดเมื่อวันที่ 28 กรกฎาคม พ.ศ. 2532 ที่อำเภอมหาชนะชัย จังหวัดยโสธร เป็นบุตรชายของนายชาลี และนางลำพอง พวาชาติ ปัจจุบันเป็นแชมป์ในรุ่นซูเปอร์เฟเธอร์เวทของ OPBF นอกจากมวยสากลแล้ว ยังเป็นแชมป์โลกรุ่นเฟเธอร์เวทของมวยไทยสภามวยโลก ใน พ.ศ. 2551 ด้วยเช่นกัน ซึ่งจอมทองเป็นนักมวยไทยที่มีผลงานโดดเด่น และมีค่าตัวปัจจุบันที่ 1.1 แสนบาทประวัติ ประวัติ. จอมทองชกมวยสากลครั้งแรกเมื่อวันที่ 7 มีนาคม พ.ศ. 2553 ที่เวทีราชดำเนิน ผลปรากฏว่าชนะน็อค ชาติไทย ชุมแพทัวร์แค่ยกแรก จากนั้น หันไปชกมวยไทยต่อ จนเมื่อวันที่ 23 ตุลาคม พ.ศ. 2554 ได้เดินทางไปชกมวยสากลกับ ยูยะ ซูกิซากิ ที่ประเทศญี่ปุ่น ปรากฏว่าเป็นฝ่ายชนะน็อคได้อีกในยกที่ 3 ต่อมาจึงได้ไปชิงแชมป์ OPBF ที่เกาหลีใต้ ชนะน็อค คิม ดองฮยุก ยก 9 ได้แชมป์มาครอง ถือเป็นนักมวยชาวไทยคนแรกที่ชกมวยสากลเพียง 3 ครั้งก็ได้ครองแชมป์ OPBF ในวันที่ 6 พฤษภาคม พ.ศ. 2558 จอมทองได้ขึ้นชิงแชมป์โลกรุ่นซูเปอร์เฟเธอร์เวท สมาคมมวยโลก (WBA) กับเจ้าของตำแหน่งชาวญี่ปุ่น ทะกะชิ อุชิยะมะ ที่กรุงโตเกียว ประเทศญี่ปุ่น จอมทองถูกหมัดขวาตรงของอุชิยะมะเข้าที่เบ้าตาขวาตั้งแต่ยกแรก และเป็นฝ่ายแพ้ทีเคโอไปจากหมัดขวาตรงในยกที่ 2 เท่านั้น ทำให้จอมทองมีสถิติแพ้ครั้งแรกในการชกมวยสากลอาชีพ หลังจากก่อนหน้านั้นชนะรวดมาทั้งหมด 9 ครั้ง เป็นการชนะน็อค 4 ครั้ง ชีวิตครอบครัว มีภรรยาและมีบุตรสาวด้วยกัน 2 คนเกียรติประวัติมวยไทยเกียรติประวัติ. มวยไทย. - พ.ศ. 2551 แชมป์โลกรุ่นเฟเธอร์เวท มวยไทยสภามวยโลกมวยสากลมวยสากล. - แชมป์ OPBF รุ่นซูเปอร์เฟเธอร์เวท- ชิง 28 พฤษภาคม 2555 ชนะน็อค ยก 9 คิม ดองฮยุก () ที่เกาหลีใต้ - ป้องกันแชมป์ครั้งที่ 1, และชิงแชมป์คอนทิเนนตัลในรุ่นเดียวกันนี้ของสภามวยแห่งเอเชีย 24 พฤศจิกายน 2555 ชนะคะแนน ราเนล ซูโก () ที่เมืองคุนหมิง ประเทศจีน - ป้องกันแชมป์ครั้งที่ 2, 8 กุมภาพันธ์ 2556 ชนะคะแนน ชนะคะแนน โรนัล พอนทิรัส (ฟิลิปปินส์) ที่ สมาคมนักเรียนเก่าอำนวยศิลป์ กรุงเทพมหานคร - ป้องกันแชมป์ครั้งที่ 3, 24 สิงหาคม 2557 ชนะคะแนน ชนะคะแนน โคเซกิ นากามะ (ญี่ปุ่น) ที่ คอนเวนชั่นเซ็นเตอร์ โอกินาวา ประเทศญี่ปุ่น - ป้องกันแชมป์ครั้งที่ 4, 17 มกราคม 2558 ชนะคะแนน ชนะคะแนน ไดกิ คาเนโกะ (ญี่ปุ่น) ที่ โครักกุเอ็นฮอลล์ โตเกียว ประเทศญี่ปุ่น - แชมป์ WBC Asia Continental รุ่นซูเปอร์เฟเธอร์เวท- ชิง 24 พฤศจิกายน 2555 ชนะคะแนน ราเนล ซูโก (ฟิลิปปินส์) ที่เมืองคุนหมิง ประเทศจีน - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์เฟเธอร์เวท WBA 6 พฤษภาคม 2558 แพ้น้อคยก 2 ทะกะชิ อุชิยะมะ (ญี่ปุ่น) ที่ โอะตะซิตีเจเนเรัลยิมเนเซียม โตเกียว ประเทศญี่ปุ่น - นักมวยสากลยอดเยี่ยมแห่งปี 2557 เวทีลุมพินีชื่ออื่นชื่ออื่น. - จอมทอง สิงห์วังชา</doc>
