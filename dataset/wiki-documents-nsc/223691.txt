<doc id="223691" url="https://th.wikipedia.org/wiki?curid=223691" title="มูลนิธิศุภนิมิตแห่งประเทศไทย">มูลนิธิศุภนิมิตแห่งประเทศไทย มูลนิธิศุภนิมิตแห่งประเทศไทย (World Vision Foundation of Thailand) เป็นองค์กรเอกชนเพื่อสาธารณกุศล โดยมุ่งเน้นด้านการอุปการะเด็กและการบรรเทาทุกข์ ตลอดจนการพัฒนาชุมชน โดยยังเน้นในการพัฒนาเด็กและครอบครัว ทั้งในเขตชนบทและเขตเมือง มูลนิธิศุภนิมิตแห่งประเทศไทย เป็นส่วนหนึ่งของ องค์กรศุภนิมิตสากล องค์กรคริสเตียนที่ก่อตั้งขึ้นในปี พ.ศ. 2494 โดย บ็อบ เพียร์ซ นักข่าวชาวอเมริกัน จากการพบเห็นผู้ประสบภัยจากสงครามเกาหลี ในปี พ.ศ. 2493 ในประเทศไทย มูลนิธิศุภนิมิตแห่งประเทศไทยเริ่มต้นจากโครงการอุปการะเด็กกำพร้าที่จังหวัดอุดรธานี ในปี พ.ศ. 2515 และขยายงานไปตามจังหวัดต่างๆ ปัจจุบันครอบคลุมพื้นที่ 46 จังหวัดของประเทศไทย</doc>
