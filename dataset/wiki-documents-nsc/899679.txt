<doc id="899679" url="https://th.wikipedia.org/wiki?curid=899679" title="วันทามารีย์">วันทามารีย์ วันทามารีย์ () เป็นบทภาวนาเก่าแก่ที่คริสต์ศาสนิกชนโรมันคาทอลิกใช้สรรเสริญพระนางมารีย์พรหมจารีเป็นประจำทุกวัน ใช้ในการสวดสายประคำหรือในพิธีต่าง ๆฉบับภาษาไทย ฉบับภาษาไทย. บทวันทามารีย์ฉบับภาษาไทยมีการปรับปรุงสำนวนอย่างต่อเนื่อง ฉบับล่าสุดคณะกรรมการคาทอลิกเพื่อพิธีกรรมเป็นผู้ปรับปรุง และประกาศใช้ในเดือนกันยายน พ.ศ. 2553 ทั้ง 5 ฉบับ มีเนื้อหาดังนี้- ฉบับ ค.ศ.1674 - อาเวมารีอา เต็มอานิสงส์ พระอยู่แห่งนาง นางสมบุญยิ่งกว่านางทั้งหลาย ด้วยอุทรแห่งนาง พระองค์เจ้าเยซูสมบุญยิ่งกว่าทั้งหลาย - ซางตามารีอา แม่พระ ช่วยวิงวอนพระ โปรดเราคนบาปแต่บัดนี้ และเมื่อเราจะตาย อาแมน- ฉบับ ค.ศ.1841 - อาเว มารีอา ท่านประกอบด้วยอานิสงส์ พระองค์จำเริญ อยู่กับท่าน ซึ่งมีบุญยิ่งกว่าสตรีทั้งหลาย และพระมหาเยซู บุตรอุทรของท่าน ทรงบุญยิ่งกว่าทั้งปวง - ซางตามารีอา ท่านพุทธมารดาของพระองค์ ขอช่วยวิงวอน เพราะข้าพระเจ้าคนบาปทั้งหลายนี้เถิด บัดนี้และ ณ กาละเมื่อจะตาย อาแมน- ฉบับ ค.ศ.1909 - อาเวมารีอา ท่านประกอบด้วยอานิสงส์ พระองค์จำเริญอยู่กับท่าน ซึ่งมีบุญยิ่งกว่าสตรีทั้งหลาย และพระมหาเยซูบุตรของท่าน ทรงบุญยิ่งกว่าทั้งปวง - ซางตามารีอา พระมารดาของพระองค์ ขอช่วยวิงวอนเพื่อข้าพเจ้าคนบาปทั้งหลายนี้เถิด บัดนี้และ ณ กาละ เมื่อจะตาย อาแมน- ฉบับ ค.ศ.1947 - วันทามารีอา เปี่ยมด้วยหรรษทาน พระเจ้าสถิตกับท่าน ผู้มีบุญกว่าหญิงใด ๆ และพระเยซูโอรสของท่านทรงบุญหนักหนา - สันตะมารีอา มารดาพระเจ้า โปรดภาวนาเพื่อเราคนบาป บัดนี้และเมื่อจะตาย อาแมน- ฉบับปรับปรุง ค.ศ. 2010 - วันทามารีย์ เปี่ยมด้วยพระหรรษทาน พระเจ้าสถิตกับท่าน ผู้ได้รับพระพรกว่าสตรีใด ๆ และพระเยซูโอรสของท่าน ทรงได้รับพระพรยิ่งนัก - สันตะมารีย์ พระมารดาพระเจ้า โปรดภาวนาเพื่อลูกทั้งหลายผู้เป็นคนบาป บัดนี้และเมื่อจะตาย อาแมนความหมายของบทวันทามารีย์ ความหมายของบทวันทามารีย์. ส่วนแรกของบทจะเป็นการสรรเสริญพระนางมารีย์และพระบุตรของพระนางคือพระเยซู เป็นส่วนที่มีมาตั้งแต่กาเบรียลสวด ส่วนที่ 2 (สันตะมารีย์...) จะเป็นส่วนขอพรจากพระนางมารีย์ ซึ่งศาสนจักรคาทอลิกประพันธ์เมื่อปี ค.ศ.430</doc>
