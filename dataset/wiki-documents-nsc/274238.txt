<doc id="274238" url="https://th.wikipedia.org/wiki?curid=274238" title="โรงเรียนสำโรงทาบวิทยาคม">โรงเรียนสำโรงทาบวิทยาคม โรงเรียนสำโรงทาบวิทยาคม เป็นโรงเรียนมัธยมศึกษาขนาดใหญ่ประจำอำเภอ ตั้งอยู่ที่ถนนสุรินทร์ – ศรีสะเกษ หมู่ที่ 11 ตำบลสำโรงทาบ อำเภอสำโรงทาบ จังหวัดสุรินทร์ รหัสไปรษณีย์ 32170 โทรศัพท์ 0-4456-9163 โทรสาร 0-4456-9300 สังกัดสำนักงานเขตพื้นที่การศึกษามัธยมศึกษา เขต 33 จังหวัดสุรินทร์ สำนักงานคณะกรรมการการศึกษาขั้นพื้นฐาน กระทรวงศึกษาธิการ มีพื้นที่ 63 ไร่ 2 งาน 62 ตารางวา เป็นที่ลุ่มมีน้ำท่วมขังในฤดูฝนประวัติ ประวัติ. โรงเรียนได้รับการประกาศจัดตั้งโดยกรมสามัญศึกษา กระทรวงศึกษาธิการ เมื่อวันที่ 14 มิถุนายน พ.ศ. 2516 รับนักเรียนตั้งแต่ระดับชั้นมัธยมศึกษาปีที่ 1 – 6 และ ปวช. 1 – 3 เดิมสังกัดกรมสามัญศึกษา เมื่อปฏิรูปการศึกษา อยู่ภายใต้สำนักงานคณะกรรมการการศึกษาขั้นพื้นฐาน กระทรวงศึกษาธิการสภาพทั่วไป สภาพทั่วไป. จำนวนอาคารเรียนมี 4 หลัง เป็นอาคารถาวรแบบ 216ก (อาคาร 1) จำนวน 1 หลัง อาคารถาวรแบบ CS213 (อาคาร 2) จำนวน 1 หลัง อาคารถาวรแบบ 216ล (อาคาร 3) จำนวน 1 หลัง อาคารถาวรแบบ 216ล (ปรับปรุง) (อาคาร 4) จำนวน 1 หลัง อาคารหอประชุมโรงอาหาร แบบ 100/27 จำนวน 1 หลัง โรงฝึกงาน จำนวน 4 หลัง อาคารอเนกประสงค์ จำนวน 1 หลัง ห้องน้ำห้องส้วมนักเรียน จำนวน 5 หลัง บ้านพักครู จำนวน 15 หลัง บ้านพักนักการภารโรง จำนวน 3 หลัง สนามฟุตบอล จำนวน 1 สนาม สนามบาสเกตบอล จำนวน 2 สนาม ลักษณะของชุมชนที่โรงเรียนตั้งอยู่ทิศตะวันออกติดชุมชนบ้านโดดวิทยา ทิศตะวันตกติดโรงเรียนอนุบาลสำโรงทาบ (บริคุตต์วิทยาคุณ) ทิศเหนือติดที่นาชาวบ้านและชุมชน ทิศใต้ติดที่นาชาวบ้าน โรงเรียนตั้งอยู่ห่างจากที่ว่าการอำเภอและหน่วยงานราชการต่างๆ และชุมชนตลาดอำเภอสำโรงทาบประมาณ 2 กิโลเมตร ประชาชนส่วนใหญ่นับถือศาสนาพุทธ ประกอบอาชีพเกษตรกรรม สภาพเศรษฐกิจอยู่ในระดับปานกลาง ชุมชนให้ความร่วมมือกับสถานศึกษาเป็นอย่างดีและมีส่วนร่วมในการจัดการศึกษาของโรงเรียนเป็นอย่างดีข้อมูลทั่วไป ข้อมูลทั่วไป. ปรัชญา ความรู้ดี มีจรรยา พลานามัยสมบูรณ์ คติพจน์ สุวิชาโน ภวํ โหติ ผู้รู้ดีเป็นผู้เจริญ คำขวัญ เรียนดี มีวินัย ห่างไกลยาเสพติด ใกล้ชิดชุมชน ตราสัญลักษณ์โรงเรียน “พระขรรค์สามง่าม สวมด้วยห่วงมงคล” สีประจำโรงเรียน แสด – เขียว วิสัยทัศน์ ปฏิรูปการเรียนรู้ เชิดชูความเป็นไทย ก้าวไปสู่สากล ดำรงตนตามหลักปรัชญาของเศรษฐกิจพอเพียงผลงานโดดเด่น ผลงานโดดเด่น. ปีการศึกษา 2546 โรงเรียนได้รับคัดเลือกเข้าโครงการหนึ่งอำเภอหนึ่งโรงเรียนในฝัน ปีการศึกษา 2548 โรงเรียนได้รับการประกาศให้เป็นโรงเรียนต้นแบบหนึ่งอำเภอหนึ่งโรงเรียนในฝัน ปีการศึกษา 2550 โรงเรียนมีผลงานดังนี้- ได้รับคัดเลือกให้เป็นสถานศึกษาพอเพียง โรงเรียนนำร่องการขับเคลื่อนหลักปรัชญาของเศรษฐกิจพอเพียงสู่สถานศึกษา โรงเรียนต้นแบบหลักสูตรสถานศึกษา- โรงเรียนต้นแบบการวัดผลการศึกษา- ได้รับประทานโล่โรงเรียนสนับสนุนกิจกรรมยุวกาชาดดีเด่น จากพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ โรงเรียนผู้นำการเปลี่ยนแปลงเพื่อรองรับการกระจายอำนาจ- ได้รับคัดเลือกเข้าร่วมโครงการแผนที่สุขภาพเพื่อเพิ่มพื้นที่ดี ลดพื้นเสี่ยงรอบโรงเรียน ของสมาคมผู้บำเพ็ญประโยชน์แห่งประเทศไทยในพระบรมราชินูปถัมภ์ โดยการสนับสนุนของสำนักงานกองทุนสนับสนุนการสร้างเสริมสุขภาพ (สสส.) ปีการศึกษา 2551 โรงเรียนได้รับรางวัลชมเชย อันดับที่ 1 การประกวดเดินสวนสนามยุวกาชาด ระดับประเทศ ได้รับคัดเลือกให้เป็นสถานศึกษาพอเพียง โดยมูลนิธิสยามกัมมาจล ปีการศึกษา 2552 ได้รับคัดเลือกเข้าร่วมโครงการแผนที่สุขภาพเพื่อเพิ่มพื้นที่ดี ลดพื้นเสี่ยงรอบโรงเรียน ปีที่ 2 ของสมาคมผู้บำเพ็ญประโยชน์แห่งประเทศไทยในพระบรมราชินูปถัมภ์ โดยการสนับสนุนของสำนักงานกองทุนสนับสนุนการสร้างเสริมสุขภาพ (สสส.) ปีการศึกษา 2553 โรงเรียนได้รับคัดเลือกให้เป็น "ศูนย์การเรียนรู้เศรษฐกิจพอเพียง" และได้ขยายผลการนำหลักปรัชญาของเศรษฐกิจพอเพียงสู่สถานศึกษา ไปยังสถานศึกษาต่างๆ ทั้งสุรินทร์ ศรีสะเกษ และอุบลราชธานี และโรงเรียนได้รับ “พระบรมรูป พระบาทสมเด็จพระเจ้าอยู่หัว ฉลองพระองค์ครุยดุษฎีบัณฑิตกิตติมศักดิ์ ของสถาบันบัณฑิตพัฒนาบริหารศาสตร์ พร้อมจารึกข้อความกระแสพระราชดำรัสที่แสดงถึงความคาดหวังให้คนไทยจะได้ใช้ความรู้ ความคิด สติปัญญา และความสามารถ ในอันที่จะนำพาประเทศชาติให้ก้าวไปสู่ความมั่นคง และความสมบูรณ์พูนสุข” เพื่อเป็นการประกาศเกียรติคุณ และเชิดชูเกียรติที่โรงเรียนได้จัดการบริหารจัดการเรียนการสอนตามแนวพระราชดำริ โดยเฉพาะการขับเคลื่อนหลักปรัชญาของเศรษฐกิจพอเพียงในระบบโรงเรียน ซึ่งเป็นการสร้างประชากรที่มีคุณประโยชน์ต่อชาติในอนาคต มอบโดยสำนักงานทรัพย์สินส่วนพระมหากษัตริย์หน่วยงานที่ปฏิบัติตนถวายการรับใช้ใต้เบื้องพระยุคลบาท ปีการศึกษา 2554 โรงเรียนได้รับการประเมินให้เป็นศุนย์การเรียนรู้เศรษฐกิจพอเพียงด้านการศึกษา" อย่างเป็นทางการ 1 ใน 14 ศูนย์ทั่วประเทศทำเนียบผู้บริหารโรงเรียน ทำเนียบผู้บริหารโรงเรียน. นายแสน แหวนวงศ์ พ.ศ. 2544 - 2550 นายชูเดช อำพันทอง พ.ศ. 2550 - ปัจจุบันเพลงประจำโรงเรียน เพลงประจำโรงเรียน. เพลงมาร์ช ส.ร.ค. คำร้อง (เดิม): นางสาวสุวคนธ์ ทองแม้น คำร้อง (ปรับปรุง): นางอมร พันชนะ, นายอมรเทพ คงตน พวกเราชาว ส.ร.ค. งามเลิศหนอในด้านการศึกษา โรงเรียนดีมีวินัยใฝ่ค้นคว้า ขุมพลังทางปัญญาของชุมชน โรงเรียนพร้อมเทคโนฯ การศึกษา พัฒนาแหล่งเรียนรู้ดูมากล้น บูรณาการการเรียนรู้สู่ชุมชน พัฒนาคนให้รุ่งเรืองสืบไป เราอนุรักษ์ความเป็นไทย เชิดชูไว้ชาติศาสนา เรารู้รักสามัคคีมีจรรยา ไม่พึ่งพาสิ่งเสพติดไม่คิดลอง เราจะหลอมรวมดวงใจให้เป็นหนึ่ง ให้ซาบซึ้งสมญานามลูกแสดเขียว มีความรักยึดดวงใจใฝ่กลมเกลียว ที่ยึดเหนี่ยวพระพุทธเทพนวมงคล จะสัญญาเป็นคนดีไม่มีเปลี่ยน จะพากเพียรเร่งศึกษาพาฝึกฝน จรรยาดีมีปัญญาน่าชื่นชม คนนิยมงามเลิศล้ำขาว ส.ร.ค. คนนิยมสำโรงทาบวิทยาคม</doc>
