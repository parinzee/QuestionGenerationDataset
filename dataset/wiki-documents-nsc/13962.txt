<doc id="13962" url="https://th.wikipedia.org/wiki?curid=13962" title="รัฐไอโอวา">รัฐไอโอวา ไอโอวา (Iowa, ) เป็นรัฐของสหรัฐอเมริกา อาณาเขตติดต่อกับรัฐอิลลินอยส์ทางด้านตะวันออก รัฐเนแบรสกาทางด้านตะวันตก รัฐมิสซูรีทางด้านใต้ รัฐมินนิโซตา รัฐวิสคอนซิน และรัฐเซาท์ดาโคตา ทางด้านเหนือ ไอโอวาเป็นที่รู้จักเป็นแหล่งผลิตที่สำคัญของข้าวโพด หมู และน้ำมันเอทานอล มหาวิทยาลัยที่มีชื่อเสียงของรัฐไอโอวาได้แก่ มหาวิทยาลัยไอโอวาสเตต มหาวิทยาลัยไอโอวา และ มหาวิทยาลัยนอร์ทเทิร์นไอโอวา ไอโอวาจะได้รับการสนใจในช่วงเลือกตั้งประธานาธิบดี เนื่องจากเป็นรัฐแรกที่มีการคอคัส ชื่อรัฐไอโอวาตั้งชื่อตาม ชาวอินเดียแดง เผ่าไอโอวาประวัติ ประวัติ. ใน พ.ศ. 2216 ลุยส์ โจลีเอต และ ชากส์ มาร์เก เดินทางและสำรวจผ่านที่ดินและตั้งชื่อว่า "ไอโอวา" ซึ่งก่อนที่รัฐจะก่อตั้งใน พ.ศ. 2216 ดินแดนนี้เป็นที่อยู่ของเผ่าอินเดียนแดง 17 เผ่า ได้แก่เผ่าไอโอวา ซู ซอก เมสกากี (รู้จักในชื่อเผ่าฟอกซ์) โปตาวาโตมี โอโต และ มิสซูรี โดยทางเผ่าโปตาวาโตมี โอโต และมิสซูรี ได้ขายดินแดนให้กับรัฐบาลสหรัฐอเมริกาในปี พ.ศ. 2373 ต่อมาเผ่าซอกและเมสกากี ได้ขายดินแดนให้กับรัฐบาลในปี พ.ศ. 2388 และเผ่าซูเป็นเผ่าสุดท้ายที่ทำสัญญาขายดินแดนในปี พ.ศ. 2394 ในช่วงเวลาเดียวกัน พ.ศ. 2376 ชาวอเมริกันได้เริ่มเข้ามาตั้งรกราก โดยย้ายเข้ามาจากฝั่งอิลลินอยส์ และในปี พ.ศ. 2389 ไอโอวาได้เข้าร่วมกับสหพันธ์เป็นส่วนหนึ่งของสหรัฐอเมริกา ในวันที่ 28 ธันวาคม โดยมีเมืองหลวงของรัฐคือ ไอโอวาซิตี และต่อมาได้ย้ายเมืองหลวงไปอยู่ที่ ดิมอยน์ ใน พ.ศ. 2400ภูมิศาสตร์ ภูมิศาสตร์. รัฐไอโอวาประกอบด้วย 99 เคาน์ตี โดยมีเมืองหลวงรัฐตั้งอยู่ที่เมืองดิมอยน์ ซึ่งเป็นเมืองที่ใหญ่ที่สุดในรัฐด้วย เมืองใหญ่ในรัฐนับตามจำนวนประชากรได้แก่ภูมิประเทศ ภูมิประเทศ. รัฐไอโอวาตั้งอยู่ระหว่างแม่น้ำมิสซิสซิปปีในทางตะวันออก และแม่น้ำมิสซูรีในทางตะวันตก ที่ไหลต่อมาจากแม่น้ำบิกซู พื้นที่ส่วนใหญ่ในรัฐมีลักษณะเป็นที่ราบโดยมีความสูงเฉลี่ยจากระดับน้ำทะเล 335 เมตร (1,099 ฟุต) และมีลักษณะเป็นเนินเขาเตี้ยในฝั่งตะวันตก โดยมีทะเลสาบเป็นบางส่วน จุดต่ำสุดในรัฐอยู่ที่เมืองคีโอคุก บริเวณตะวันออกเฉียงใต้ของรัฐ ตั้งอยู่ที่ระดับความสูง 146 เมตร (480 ฟุต) และจุดสูงสุดอยู่ที่ จุดฮอว์กอาย บริเวณเมืองซิบลี ทางทิศตะวันตกเฉียงเหนือของรัฐ พื้นที่ของรัฐทั้งหมดมี 145,743 ตร.กม. (56,271 ตร.ไมล์)ภูมิอากาศ ภูมิอากาศ. ภูมิอากาศในไอโอวามีลักษณะเช่นเดียวกับรัฐอื่นในมิดเวสต์โดยมีลักษณะชื้นตลอดทั้งรัฐโดยมีบรรยากาศแบบร้อนจัดในฤดูร้อน และเย็นจัดในฤดูหนาว และมีหิมะตกเป็นปกติ อุณหภูมิเฉลี่ยบริเวณกึ่งกลางรัฐที่เมืองดิมอยน์มีค่า 10 °C (50 °F) ในฤดูใบไม้ผลิ จะเป็นช่วงที่บรรยากาศเปลี่ยนแปลงโดยจะมีลูกเห็บ และทอร์เนโดในหลายพื้นที่ของรัฐเศรษฐกิจ เศรษฐกิจ. เศรษฐกิจหลักของรัฐเป็นเศรษฐกิจด้านเกษตรกรรม ได้แก่ หมู ข้าวโพด ถั่วเหลือง ข้าวโอ้ต ปศุสัตว์ และผลิตภัณฑ์จากนม สำหรับเศรษฐกิจอื่นจะอยู่ในลักษณะอุตสาหกรรมอาหาร เครื่องจักร เคมี อิเล็กทรอนิกส์ และโลหะบางส่วน โดยเฉพาะอย่างยิ่งอุตสาหกรรมผลิตเอทานอล ธุรกิจอื่นในรัฐได้แก่การประกัน โดยมีศูนย์กลางใหญ่อยู่ที่ดิมอยน์ ภาษีสินค้าในรัฐไอโอวาปัจจุบันมีค่า 5%คอคัสในไอโอวา คอคัสในไอโอวา. ในช่วงเลือกตั้งประธานาธิบดีสหรัฐอเมริกา รัฐไอโอวาได้รับการสนใจจากประชาชนทั่วประเทศเนื่องจากเป็นรัฐแรกที่มีการจัดคอคัส ซึ่งเริ่มในช่วงมกราคมของปีเลือกตั้ง ถัดมาคือรัฐนิวแฮมป์เชียร์ การจัดคอคัสนี้เป็นจุดเริ่มต้นในการเลือกผู้ลงสมัครเป็นประธานาธิบดีของแต่ละพรรค เปิดโอกาสให้บุคคลทั่วไปได้ออกเสียงอย่างไม่เป็นทางการนอกเหนือกจากกาบัตรเลือก สื่อมวลชนให้ความสนใจในคอคัสในไอโอวาเป็นพิเศษ เนื่องจากส่งผลอย่างมากถึงการเลือกตั้งประธานาธิบดีเพราะประชาชนทั่วประเทศสนใจคอคัสครั้งแรกเป็นพิเศษประชากร ประชากร. ในปี 2548 ไอโอวามีประชากรประมาณ 3,000,000 คน โดยมีคนขาวประมาณ 96% และที่เหลือเป็น คนอินเดียแนดง คนดำ คนลาติน และคนเอเชีย สำหรับในส่วนคนขาวนั้นมีเชื้อสายมาจากทางยุโรปหลายแหล่ง ได้แก่ เยอรมัน (35.7%) ไอร์แลนด์ (13.5%) อังกฤษ (9.5%) อเมริกัน (6.6%) นอร์เวย์ (5.7%) ฮอลแลนด์ (4.6%) สวีเดน (3.3%) และเดนมาร์ก (3.2%) คนไอโอวาส่วนใหญ่นับถือศาสนาคริสต์ โดยประมาณ 75% ของคนในรัฐ โดยนับถือนิกายโปรเตสแตนต์ 50% และ โรมันคาทอลิก 23% โดยที่เหลือนับถือนิกายอื่น สำหรับศาสนาที่เหลือประมาณ 13% ไม่มีศาสนา และ 6% นับถือศาสนาอื่นการคมนาคม การคมนาคม. การเดินทางในรัฐนั้นเดินทางโดยใช้รถยนต์เป็นหลัก และมีรถไฟโดยสารหนึ่งเส้นทางของแอมแทรก ถนนสายหลักในรัฐ ได้แก่- อินเตอร์สเตต 10 สาย: 29, 35, 74, 80, 129, 235, 280, 380, 480, 680- ทางหลวงสหรัฐ 20 สาย: 6, 18, 20, 30, 34, 52, 59, 61, 63, 65, 67, 69, 71, 75, 77, 136, 151, 169, 218, 275สนามบินสนามบิน. - สนามบินนานาชาติดิมอยน์ (รหัสสนามบิน DSM) - สนามบินดูบิวก์ - สนามบินฟอร์ตดอดจ์ - สนามบินเมซันซิตี - สนามบินอีสเทิร์นไอโอวา - สนามบินซูเกตเวย์ - สนามบินเซาท์อีสต์ไอโวา - สนามบินวอเทอร์ลูการศึกษารายชื่อมหาวิทยาลัยรัฐการศึกษา. รายชื่อมหาวิทยาลัยรัฐ. - มหาวิทยาลัยนอร์ทเทิร์นไอโอวา - มหาวิทยาลัยไอโอวา - มหาวิทยาลัยไอโอวาสเตตบุคคลที่มีชื่อเสียงจากไอโอวาบุคคลที่มีชื่อเสียงจากไอโอวา. - มาร์ก แอนเดรสเซน (Marc Andreessen) ผู้ร่วมออกแบบเว็บเบราว์เซอร์โมเสก และต่อมาร่วมก่อตั้งเน็ตสเคป - สลิปนอต (Slipknot) วงดนตรีก่อตั้งที่ดิมอยน์ - เคิร์ต วอร์เนอร์ (Kurt Warner) - ควอเตอร์แบ็กที่มีชื่อเสียงจากทีม เซ็นต์หลุยส์แรมส์ - แครี แกรนต์ (Cary Grant) - นักแสดง - จอห์น เวย์น (John Wayne) - นักแสดง - บัฟฟาโล บิลล์ (Buffalo Bill) นักแสดง - แบรนดอน เราธ์ (Brandon Routh) นักแสดงซูเปอร์แมน ใน ซูเปอร์แมนรีเทิร์น - เฟรเดอริก ลุยส์ เมย์แท็ก (F.L. Maytag) - ผู้ก่อตั้งบริษัทเครื่องใช้ไฟฟ้าเมย์แท็ก - อีไลจาห์ วูด (Eliijah Wood) - นักแสดงในบทโฟรโด แบ๊กกิ้นส์ จากเรื่อง ลอร์ดออฟเดอะริงส์ - แอสตัน คัตเชอร์ (Ashton Kutcher) - นักแสดงในภาพยนตร์ The Butterfly Effectเมืองพี่น้อง เมืองพี่น้อง. ไอโอวามี เมืองพี่น้อง 8 เมืองอย่างเป็นทางการ- Cherkasy Oblast ยูเครน (1996) - ตรังกานู มาเลเซีย(1987) - ไต้หวัน (1989) - ยะมะนะชิ ญี่ปุ่น (1960) - ยูกาตัน เม็กซิโก (1964) - เวเนโต อิตาลี (1997) - Stavropol Krai รัสเซีย (1989) - เหอเป่ย์ จีน (1983)ภาพยนตร์เกี่ยวกับไอโอวาภาพยนตร์เกี่ยวกับไอโอวา. - บทบาทและถ่ายทำในไอโอวา - ฟิลด์ออฟดรีมส์ (Field of Dreams; 1989) - นำแสดงโดย เควิน คอสต์เนอร์ เรื่องราวเกี่ยวกับทีมเบสบอลในไอโอวา ถ่ายทำในเมืองดูบิวก์ ในรัฐไอโอวา - เดอะบริดจ์เจสออฟเมดิสันเคาน์ตี (The Bridges of Madison County; 1995) - นำแสดงโดย คลินต์ อีสต์วูด ในบทช่างถ่ายภาพทตกหลุมรักแม่บ้านชาวไอโอวาขณะที่สามีไปต่างเมือง ถ่ายทำที่เคาน์ตีเมดิสันในรัฐไอโอวา - เดอะสเตรตสตอรี (The Straight Story; 1999) - นำแสดงโดย ริชาร์ด ฟอรนส์เวิร์ธ ในบทของ แอลวิน สเตรต ชาวนาจากรัฐไอโอวาที่ขับรถไถจากรัฐไอโอวาไปรัฐวิสคอนซิน จากภาพยนตร์นี้ ริชาร์ด ฟอรนส์เวิร์ธได้รับเสนอชื่อเข้าชิงรางวัลออสการ์- บทบาทในไอโอวา แต่ถ่ายทำที่อื่น - สลีปปิงวิธดิเอเนมี (Sleeping with the Enemy; 1991) - นำแสดงโดย จูเลีย โรเบิร์ต ในบท ลอร์รา ซึ่งบ้านเกิดจากรัฐไอโอวา แต่ถ่ายทำในรัฐเซาท์แคโรไลนา - คิงพิน (Kingpin; 1996) - นำแสดงโดย บิลล์ เมอร์เลย์ นักโบว์ลิงจากไอโอวา แต่ถ่ายทำในรัฐเพนซิลเวเนีย</doc>
