<doc id="183746" url="https://th.wikipedia.org/wiki?curid=183746" title="โรงเรียนท่าบ่อ">โรงเรียนท่าบ่อ โรงเรียนท่าบ่อ เป็นโรงเรียนมัธยมศึกษาของรัฐ ในสังกัด สำนักงานคณะกรรมการการศึกษาขั้นพื้นฐาน (สพฐ.) เริ่มเปิดทำการสอนเมื่อปี พ.ศ. 2491ประวัติโรงเรียน ประวัติโรงเรียน. โรงเรียนท่าบ่อ อำเภอท่าบ่อ จังหวัดหนองคาย ได้เปิดทำการสอน ตั้งแต่วันที่ 25 ตุลาคม พ.ศ. 2491 โดยกระทรวงศึกษาธิการได้มีหนังสือลงวันที่ 14 ตุลาคม พ.ศ. 2491 ให้เปิดโรงเรียนประจำอำเภอท่าบ่อ และมีคำสั่งให้ นายสุริยน นาตรีชน ตำแหน่งครูโรงเรียนประจำจังหวัดหนองคาย ให้มารักษาการตำแหน่งครูใหญ่โรงเรียนท่าบ่อ ได้ดำเนินการเปิดรับสมัครนักเรียนชั้นมัธยมศึกษาปีที่ 1 ในช่วงแรกได้ทำการสอนที่อาคารเรียน โรงเรียนโกมลวิทยาคาร พ.ศ. 2492 โรงเรียนได้รับที่ดินราชพัสดุ ขนาดกว้าง 124 เมตร ยาว 237.5 เมตร คิดเนื้อที่ประมาณ 18 ไร่ 1 งาน 62 ตารางวา ซึ่งมีอาณาเขตติดต่อโรงเรียนโกมลวิทยาคาร ทางทิศใต้และได้รับงบประมาณก่อสร้างอาคารเรียนหลังแรกเป็นอาคารไม้ 6 ห้องเรียน จำนวน 1 หลัง จึงได้ย้ายนักเรียนที่ฝากเรียนอยู่ที่โรงเรียนโกมลวิทยาคารมาเรียนที่อาคารเรียนหลังใหม่ของโรงเรียนท่าบ่อ พ.ศ. 2500 ได้รับงบประมาณก่อสร้างอาคารเรียน 4 ห้องเรียน จำนวน 1 หลัง งบประมาณ 100,000 บาท พ.ศ. 2504 ได้รับงบประมาณ ต่อเติมชั้นล่างของอาคารเรียนหลังแรก 6 ห้องเรียนงบประมาณ 50,000 บาท พ.ศ. 2515 กรมสามัญศึกษาเห็นว่า สถานที่โรงเรียนเดิมคับแคบ ไม่สามารถขยายและปรับปรุงให้ได้ขนาดมาตรฐานได้จึงให้โรงเรียนพิจารณาที่แห่งใหม่ โรงเรียนจึงเสนอจังหวัดขออนุญาตใช้ที่สาธารณสุขโคกใหญ่ซึ่งอยู่ติดกับถนนสายท่าบ่อ-บ้านผือ ห่างจากโรงเรียนท่าบ่อหลังเดิมประมาณ 2.5กิโลเมตร จังหวัดอนุญาตให้ใช้ได้เนื้อที่ ประมาณ165 ไร่ 1 งาน 70 ตารางวา พ.ศ. 2519 ได้ย้ายนักเรียนบางส่วนออกมาเรียนที่โรงเรียนแห่งใหม่และเปิดสอนชั้นมัธยมศึกษาตอนปลาย จำนวน 2 ห้องเรียน พ.ศ. 2520 ได้ย้ายนักเรียนทั้งหมดออกมาเรียนที่แห่งใหม่ ซึ่งเป็นที่ตั้งโรงเรียนท่าบ่อผู้อำนวยการโรงเรียนท่าบ่อศิษย์เก่าที่มีชื่อเสียงศิษย์เก่าที่มีชื่อเสียง. - ราเชนทร์ พจนสุนทร ​อดีตอธิบดีกรมการค้าต่างประเทศอาคารอาคาร. - อาคาร 1 กลุ่มสาระการเรียนรู้ภาษาต่างประเทศ , ห้องปฏิบัติการคอมพิวเตอร์ , ห้องเรียน - อาคาร 2 กลุ่มสาระการเรียนรู้วิทยาศาสตร์ , ห้องเรียน - อาคาร 3 กลุ่มสาระการเรียนรู้สังคมศึกษา ศาสนา และวัฒนธรรม , กลุ่มสาระการเรียนรู้ศิลปะ , ห้องเรียน - อาคาร 4 กลุ่มงานอำนวยการ , กลุ่มสาระการเรียนรู้คณิตศาสตร์ , ห้องเรียน - อาคาร 5 กลุ่มสาระการเรียนรู้ภาษาไทย , ห้องเรียน - อาคาร 6 อยู่ระหว่างการก่อสร้าง - อาคารอื่นๆ1. หอประชุม 1 (หลังเดิม) 2. โรงอาหาร 1 3. อาคารเพชรราชพฤกษ์ ชั้น1 - โรงอาหาร 2 , ชั้น2 - หอประชุม 2 (หลังใหม่) 4. โรงอาหาร 3 5. ห้องสมุด 6. อาคารพละศึกษา 7. อาคารกลุ่มสาระการเรียนรู้การงานอาชีพและเทคโนโลยี</doc>
