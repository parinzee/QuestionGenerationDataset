<doc id="553279" url="https://th.wikipedia.org/wiki?curid=553279" title="สมุทร มงคลกิติ">สมุทร มงคลกิติ ดร.สมุทร มงคลกิติ เป็นอดีตรัฐมนตรีช่วยว่าการกระทรวงเกษตรและสหกรณ์ ในรัฐบาลนายชวน หลีกภัย (ชวน 1) อดีตสมาชิกสภาผู้แทนราษฎรกรุงเทพมหานคร 4 สมัย และอดีตรองหัวหน้าพรรคพลังธรรมประวัติ ประวัติ. สมุทร มงคลกิติ เกิดเมื่อวันที่ 3 พฤษภาคม พ.ศ. 2474 สำเร็จการศึกษาระดับปริญญาตรี สาขากสิกรรมและสัตวบาล จากมหาวิทยาลัยเกษตรศาสตร์ และปริญญาโท สาขากีฏวิทยา จากประเทศสหรัฐอเมริกา สมุทร มงคลกิติ ถึงแก่กรรมเมื่อปี พ.ศ. 2552 และมีพิธีพระราชทานเพลิงศพในวันที่ 15 พฤษภาคม พ.ศ. 2552การทำงาน การทำงาน. สมุทร มงคลกิติ ได้รับเลือกตั้งเป็นสมาชิกสภาผู้แทนราษฎรกรุงเทพมหานครครั้งแรก ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 สังกัดพรรคพลังธรรม และได้รับเลือกตั้งต่อเนื่องอีก 3 สมัย ในการเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535, การเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 เขาสอบตก สมุทร มงคลกิติ เคยได้รับแต่งตั้งเป็นรัฐมนตรีช่วยว่าการกระทรวงเกษตรและสหกรณ์ ในรัฐบาลนายชวน หลีกภัย (ชวน 1) เมื่อเดือนตุลาคม พ.ศ. 2537 แทนนายถวิล จันทร์ประสงค์ ที่ขอลาออกจากตำแหน่ง เมื่อปี พ.ศ. 2549 ดร.สมุทร เป็นหนึ่งในผู้สมัครเข้ารับการสรรหาเป็นอธิการบดีมหาวิทยาลัยเกษตรศาสตร์ แต่ไม่ได้รับเลือกเครื่องราชอิสริยาภรณ์เครื่องราชอิสริยาภรณ์. - มหาวชิรมงกุฏ (ม.ว.ม.) - ประถมาภรณ์ช้างเผือก (ป.ช.)</doc>
