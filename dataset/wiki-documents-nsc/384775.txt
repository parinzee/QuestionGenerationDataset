<doc id="384775" url="https://th.wikipedia.org/wiki?curid=384775" title="ปลาอินทรี">ปลาอินทรี ความหมายอื่น อินทรี ปลาอินทรี () เป็นปลาทะเลจำพวกหนึ่ง จัดอยู่ในสกุล Scomberomorus (/สะ-คอม-บี-โร-โม-รัส/) ในวงศ์ Scombridae ปลาอินทรีมีรูปร่างโดยรวม คือ มีลำตัวแบนข้างเรียวยาว คอดหางกิ่ว ปลายหางเว้าเป็นแฉกลึก ส่วนหัวและปลายปากแหลม ภายในปากในบางชนิดและปลาขนาดใหญ่จะเห็นฟันแหลมคมอย่างชัดเจน อาศัยอยู่เป็นฝูงใกล้ผิวน้ำ มีลวดลายเป็นจุดหรือบั้งตามแต่ชนิด จัดเป็นปลาที่มีขนาดใหญ่สกุลหนึ่งในวงศ์ คือ มีความยาวโดยเฉลี่ยประมาณ 1 เมตร หาอาหารโดยไล่กินปลาและสัตว์น้ำขนาดเล็กกว่า อาศัยอยู่ในทะเลเปิดทั่วโลกในเขตร้อนและเขตอบอุ่น เป็นปลาเศรษฐกิจที่สำคัญอีกชนิดหนึ่ง โดยในประเทศไทยนิยมนำมาทอดหรือทำเป็นปลาเค็ม ซึ่งในภาษาแต้จิ๋วจะเรียกว่า "เบกาฮื้อ" (; พินอิน: Mǎ jiāo yú) และนิยมตกเป็นเกมกีฬาด้วยการจำแนก การจำแนก. ปัจจุบันจำแนกออกได้ 18 ชนิด ในน่านน้ำไทยมีชุกชุมอยู่ 2 ชนิด คือ ปลาอินทรีบั้ง (S. commerson) และปลาอินทรีจุด (S. guttatus) โดยปลาในสกุลนี้เป็นปลาทะเลทั้งหมด แต่มีบางชนิดที่มีรายงานว่า พบปลาวัยอ่อนในเขตปากแม่น้ำหรือน้ำจืดด้วย คือ ปลาอินทรีทะเลสาบเขมร (S. sinensis) ที่พบว่ามีบางส่วนอาศัยอยู่ที่บริเวณปากแม่น้ำโขงหรือทะเลสาบเขมร- S. brasiliensis - S. cavalla - ปลาอินทรีบั้ง, S. commerson - S. concolor - ปลาอินทรีจุด, S. guttatus - ปลาอินทรีเกาหลี, S. koreanus - S. lineolatus - ปลาอินทรีแอตแลนติก, S. maculatus - ปลาอินทรีปาปัว, S. multiradiatus - ปลาอินทรีจุดออสเตรเลีย, S. munroi - ปลาอินทรีจุดญี่ปุ่น, S. niphonius - S. plurilineatus - S. queenslandicus - S. regalis - S. semifasciatus - S. sierra - ปลาอินทรีทะเลสาบเขมร, S. sinensis - S. tritor</doc>
