<doc id="759293" url="https://th.wikipedia.org/wiki?curid=759293" title="รักในเอเดน">รักในเอเดน รักในเอเดน เป็นผลงานเรื่องสั้น ด้วยบทกวีของวิเชียร ไชยบัง รวบรวมปฏิบัติการแห่งรัก 35 เรื่อง จากเหตุการณ์จริงที่พบเห็นได้ในปัจจุบัน เล่าเรื่องผ่านภาษารักในช่วงปี พ.ศ. 2554-2558 เรียบเรียงให้อ่านง่ายกระทัดรัด เป็นหนังสือสำหรับเยาวชนและทุกเพศทุกวัย บทกวีสะท้อนให้เห็นมุมมองของความรัก ที่อุบัติขึ้นบนโลกเนื้อเรื่องย่อ เนื้อเรื่องย่อ. จากเล่ม รักปรากฏขึ้นบนพื้นภพ ก่อนที่มนุษยชาติจะรู้จักการสร้างสรรค์ความงามผ่านงานศิลปะ รักเกิดก่อนที่มนุษย์จะรู้จักความดีด้วยการก่อกำเนิดของศาสนา ทั้งเกิดก่อนที่มนุษย์จะค้นพบความจริงผ่านวิถีทางวิทยาศาสตร์ หรืออาจกล่าวได้ว่าทั้งความจริง ความดี ความงาม เป็นผลพวงจากการรังสรรขึ้นมาของความรัก แต่กฎเกณฑ์ความรักกลับไม่มีกฎเกณฑ์ รักจึงกระทำให้เกิดผลได้ทุกอย่างตั้งแต่ความหวานชื่นไปถึงความระทมทุกข์ ทั้งยังกระทำกับทุกคนอย่างเสมอเท่าเทียมกัน เมื่อเธอรัก ลมหายใจของเธอจะบรรจุไปด้วยกลิ่นอายของความทรงจำที่มีต่อเขา ดวงตาที่พริ้มหลับของเธอจะฉาบฉายอยู่เนืองนิจด้วยภาพของเขา หูของเธอจะกึกก้องด้วยเสียงกระซิบจากริมฝีปากของเขา กายของเธอจะเต็มเปี่ยมด้วยสายธารแห่งความปรารถนาที่ไหลไปสู่เขา</doc>
