<doc id="63649" url="https://th.wikipedia.org/wiki?curid=63649" title="ถนนแจ้งวัฒนะ">ถนนแจ้งวัฒนะ ถนนแจ้งวัฒนะ () เป็นถนนสายหนึ่งในอำเภอปากเกร็ด จังหวัดนนทบุรี เขตหลักสี่ และเขตบางเขน กรุงเทพมหานคร ตั้งชื่อเพื่อเป็นเกียรติแก่นายชลอ แจ้งวัฒนะ อดีตนายช่างกำกับแขวงการทางกรุงเทพที่ 2 กรมทางหลวง ซึ่งเป็นนายช่างที่ควบคุมการก่อสร้างถนนสายนี้ โดยได้รับการตั้งชื่อดังกล่าวเมื่อวันที่ 10 ธันวาคม พ.ศ. 2493 ถนนแจ้งวัฒนะแบ่งเป็น 3 ช่วง คือ ช่วงท่าเรือปากเกร็ด-ทางแยกปากเกร็ด ช่วงทางแยกปากเกร็ด-คลองประปา และช่วงอนุสาวรีย์พิทักษ์รัฐธรรมนูญ-คลองประปารายละเอียดของเส้นทางช่วงท่าเรือปากเกร็ด-ทางแยกปากเกร็ด รายละเอียดของเส้นทาง. ช่วงท่าเรือปากเกร็ด-ทางแยกปากเกร็ด. ถนนช่วงนี้อยู่ในความควบคุมของเทศบาลนครปากเกร็ด เป็นถนนระดับดิน 6 ช่องจราจร มีสะพานยกระดับ (สะพานพระราม 4) 6 ช่องจราจร ข้ามแม่น้ำเจ้าพระยา เมื่อวันที่ 5 ธันวาคม พ.ศ. 2549 ทางการได้เปิดใช้งานสะพานพระราม 4 สำหรับข้ามแม่น้ำเจ้าพระยาเพื่อเชื่อมถนนแจ้งวัฒนะช่วงนี้เข้ากับถนนชัยพฤกษ์ทางส่วนตะวันตกของอำเภอปากเกร็ดช่วงทางแยกปากเกร็ด-คลองประปา ช่วงทางแยกปากเกร็ด-คลองประปา. เริ่มต้นจากทางแยกปากเกร็ด ถือเป็นหลักกิโลเมตรที่ 0 ของทางหลวงแผ่นดินหมายเลข 304 ไปทางทิศตะวันออก ผ่านถนนเลี่ยงเมืองปากเกร็ด ศูนย์การประชุมเมืองทองธานี ทางแยกเมืองทอง 3 ทางแยกต่างระดับทางพิเศษอุดรรัถยา (ปากเกร็ด-บางปะอิน) ข้ามคลองประปาผ่านเข้าสู่ท้องที่เขตหลักสี่ กรุงเทพมหานคร บางครั้งเรียกถนนช่วงนี้ว่า "ถนนแจ้งวัฒนะ-ปากเกร็ด" ตามชื่อซอยย่อยของถนน (ตั้งโดยเทศบาลนครปากเกร็ด)ช่วงอนุสาวรีย์พิทักษ์รัฐธรรมนูญ-คลองประปา ช่วงอนุสาวรีย์พิทักษ์รัฐธรรมนูญ-คลองประปา. คือส่วนถนนแจ้งวัฒนะในเขตกรุงเทพมหานคร เริ่มจากอนุสาวรีย์พิทักษ์รัฐธรรมนูญในพื้นที่แขวงอนุสาวรีย์ เขตบางเขน ผ่านมหาวิทยาลัยราชภัฏพระนคร ข้ามคลองถนน เข้าสู่พื้นที่แขวงตลาดบางเขน เขตหลักสี่ ตัดกับถนนวิภาวดีรังสิต (ทางแยกหลักสี่) ในพื้นที่แขวงทุ่งสองห้อง ผ่านศูนย์ราชการกรุงเทพมหานคร ทางแยกเมืองทอง 1 สุดที่คลองประปา ต่อกับปลายถนนแจ้งวัฒนะที่มาจากปากเกร็ดรายชื่อทางแยกรายชื่อทางแยก. - ทางแยกปากเกร็ด (สะพานข้ามแยกและสัญญาณไฟจราจร) - จุดตัดกับถนนเลี่ยงเมืองปากเกร็ด (ลอดใต้สะพาน) - ทางแยกเมืองทองธานี ทางแยกเข้าเมืองทองธานี (สะพานข้ามแยก) - ทางพิเศษอุดรรัถยา - ทางแยกคลองประปา ถนนประชาชื่น (สะพานข้ามแยก) - ทางแยกแจ้งวัฒนะ 14 - ทางแยกเข้าศูนย์ราชการกรุงเทพมหานคร (ถนนระดับดิน) - ทางแยกไอที สแควร์ (ข้ามทางรถไฟ) - ทางแยกหลักสี่ (สะพานข้ามแยก) - วงเวียนอนุสาวรีย์พิทักษ์รัฐธรรมนูญ (วงเวียนหลักสี่หรือวงเวียนบางเขน)สถานที่สำคัญจังหวัดนนทบุรีสถานที่สำคัญ. จังหวัดนนทบุรี. - สะพานพระราม 4 - ท่าเรือปากเกร็ด - โรงเรียนปากเกร็ด - เทศบาลนครปากเกร็ด - เขตอุตสาหกรรมซอฟต์แวร์แห่งประเทศไทย - กระทรวงยุติธรรม - เมืองทองธานี - มหาวิทยาลัยสุโขทัยธรรมาธิราช - ศูนย์นิทรรศการและการประชุมอิมแพ็ค เมืองทองธานี - สำนักงานปลัดกระทรวงกลาโหม - สถานกีฬาเมืองทองธานีกรุงเทพมหานครกรุงเทพมหานคร. - กองพันทหารราบที่ 2 กรมทหารราบที่ 1 มหาดเล็กรักษาพระองค์ฯ - โรงพยาบาลมงกุฎวัฒนะ - ศูนย์ราชการเฉลิมพระเกียรติ 80 พรรษา 5 ธันวาคม 2550 - สถาบันนิติวิทยาศาสตร์ กรมสอบสวนคดีพิเศษ - กรมการกงสุล กระทรวงการต่างประเทศ - ศาลปกครอง - กรมที่ดิน - กองบัญชาการกองทัพไทย - กระทรวงเทคโนโลยีสารสนเทศและการสื่อสาร - สำนักงานหลักประกันสุขภาพแห่งชาติ - กองพันทหารปืนใหญ่ต่อสู้อากาศยานที่ 5 - บริษัท ทีโอที จำกัด (มหาชน) - บริษัท กสท. โทรคมนาคม จำกัด (มหาชน) - บริษัท ไปรษณีย์ไทย จำกัด - การประปาส่วนภูมิภาค - มหาวิทยาลัยราชภัฏพระนคร - โรงเรียนมัธยมสาธิตวัดพระศรีมหาธาตุ มหาวิทยาลัยราชภัฏพระนคร</doc>
