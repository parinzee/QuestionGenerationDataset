<doc id="662812" url="https://th.wikipedia.org/wiki?curid=662812" title="ทวินริงโมเตกิ">ทวินริงโมเตกิ ทวินริงโมเตกิ () เป็นสนามรถแข่งมาตรฐานสากล ที่จังหวัดโทะชิงิ ประเทศญี่ปุ่นที่มีชื่อเสียงไปทั่วโลก ด้วยความพิเศษของสนามแห่งนี้ ที่สะท้อนวิธีคิดของอุตสาหกรรมการผลิตรถยนต์ของประเทศญี่ปุ่น เมื่อ 16 ปีที่ผ่านมาได้วางแผนและมองไกลไปถึงอีกทศวรรษข้างหน้า เพราะที่นี่เป็นสนามทดสอบรถยนต์ที่นึกถึงเทคโนโลยีในการผลิต รวมถึงสามารถตอบโจทย์การรักษาสิ่งแวดล้อมได้อย่างยั่งยืน สนามแห่งนี้ถูกสร้างลึกลงไปเป็นแอ่ง รอบล้อมด้วยภูเขา ด้วยแนวคิดตั้งแต่เมื่อ 16 ปีที่แล้วว่า การผลิตรถเพื่อนำมาทดสอบที่สนามแห่งนี้ต้องรักษาสิ่งแวดล้อมได้ โดยเฉพาะอย่างยิ่งต้องสามารถลดก๊าซคาร์บอนไดออกไซต์ลงได้ต่ำที่สุด เพราะนั่นจะหมายถึงกฎกติกาในการผลิตรถยนต์ที่จำเป็นในอนาคตนั่นเอง ทวินริง โมเตกิ ตั้งอยู่ ณ เมืองโมเตกิ ในมณฑลโตชิกิ บนเทือกเขาฮักโกะซึ่งอยู่ทางทิศเหนือของกรุงโตเกียวประมาณ 100 กิโลเมตร ซึ่งแวดล้อมไปด้วยป่าและสายน้ำบริสุทธิ์ของแม่น้ำนาคากาวะจากเทือกเขานาสุ ภายในสนามทวินริง โมเตกิ แห่งนี้ประกอบไปด้วยพื้นที่ 4,000 ไร่ เฉพาะพื้นที่ของสนามทดสอบรถยนต์และสนามแข่งรถ จะใช้พื้นที่ประมาณ 35% หรือ 1,400 ไร่ ประกอบไปด้วยเส้นทางการแข่งระดับยุโรป 1 วง และเส้นทางการแข่งขันแบบวงรี หรือเส้นทางการแข่งขันแบบอเมริกัน (indy style) อีก 1 วง ภายในทวินริง โมเตกิ มีสถานที่น่าสนใจมากมาย ทั้งสนามแข่งรถ ทวินริง ซึ่งเป็นสนามที่ใช้แข่งรถในการแข่งขันระดับโลกอย่าง โมโตจีพี(Moto GP) ซุปเปอร์ฟอร์มูล่า(Super Formula) ซุปเปอร์จีที(Super GT) เอ็มเอฟเจ ซุเปอร์ไบค์(MFJ Superbike) มอเตอร์ไซค์ไต่เขาชิงแชมป์โลก(Trial World Championship) นอกจากนี้ยังมีโรงแรมระดับ 5 ดาว 135 ห้อง ฮอนด้า คอลเลกชั่น ฮอลล์ สถานที่จัดแสดงผลิตภัณฑ์ที่โดดเด่นหลากหลายจากประวัติศาสตร์ที่ยาวนานกว่าครึ่งศตวรรษของฮอนด้า และป่าเฮลโล วูดส์ (Hello Woods) ป่าลูกโอ๊คและนัทหลากชนิด ที่มีชีวิตรูปแบบต่าง ๆ อยู่ร่วมกันตามระบบนิเวศ ดำเนินไปตามวัฏจักร และ ศูนย์ฝึกการขับขี่ปลอดภัย (Active Safety Training Park) ที่สามารถสัมผัสสถานการณ์อันตรายที่อาจเกิดขึ้นจริงบนท้องถนนในสภาพแวดล้อมที่ปลอดภัย ขณะสนุกสนานกับการขับขี่และบังคับรถ แนวคิดหลักในการสร้างสนามแข่งทวินริง โมเตกิคือการอยู่ร่วมกับธรรมชาติ โดยพยายามรักษาธรรมชาติและผืนป่ารายรอบไว้ให้ได้มากที่สุด อีกทั้งยังรักษาระบบน้ำตามธรรมชาติ พยายามเพิ่มปริมาณป่าและต้นไม้ ใช้ทรัพยากรธรรมชาติอย่างคุ้มค่ามากที่สุด ทวินริง โมเตกิ ได้สร้างขึ้นให้กลมกลืนกับสภาพแวดล้อมซึ่งเป็นป่าโปร่ง และเทือกเขา ซึ่งหากไม่เข้ามาในทวินริงก็จะไม่ทราบเลยว่ามีสนามแข่งรถอยู่ที่นั่น</doc>
