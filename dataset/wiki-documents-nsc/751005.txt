<doc id="751005" url="https://th.wikipedia.org/wiki?curid=751005" title="โลนลีคริสต์มาส (เพลงเครยอนป๊อป)">โลนลีคริสต์มาส (เพลงเครยอนป๊อป) "โลนลีคริสต์มาส" (; ) เป็นซิงเกิลอัลบั้มที่สาม และเพลงที่ห้าของเครยอนป๊อป เกิร์ลกรุปสัญชาติเกาหลีใต้ ในสังกัดโครมเอนเตอร์เทนเมนต์และโซนีมิวสิก ออกเผยแพร่ในปลายปี ค.ศ. 2013 เพื่อต้อนรับเทศกาลคริสต์มาสที่มาและเบื้องหลังเครื่องแต่งกาย ที่มาและเบื้องหลังเครื่องแต่งกาย. โลนลีคริสต์มาส ถือเป็นการต่อยอดความสำเร็จจาก Bar Bar Bar ซิงเกิลก่อนหน้านั้นที่ประสบความสำเร็จอย่างถล่มทลายในกลางปีเดียวกัน จนขึ้นชาร์ตอันดับหนึ่งของวงการเค-ป๊อปได้สำเร็จ และทำให้เครยอนป๊อปเป็นที่รู้จักกันอย่างกว้างขวาง ในปลายปีเดียวกันนี้ทางต้นสังกัด จึงได้ผลิตซิงเกิลใหม่ออกมา คือ โลนลีคริสต์มาส ในวันที่ 26 พฤศจิกายน ค.ศ. 2013 ออกเผยแพร่ทางสื่อดิจิตัล และขึ้นแสดงบนเวทีครั้งแรกในวันที่ 5 ธันวาคม ปีเดียวกัน ในรายการเอ็ม! เคาต์ดาวน์ ทางสถานีโทรทัศน์เอ็มเน็ท โดยเนื้อหาของเพลงยังคงเหมือนกับ Bar Bar Bar คือ การทำให้ตัวเองสนุกสนาน อย่าหงอยเหงาเศร้าซึมที่ต้องอยู่คนเดียวในช่วงคริสต์มาส พร้อมกับท่าเต้นสั่นขา ที่ดูตลก ๆ ด้วยท่อนแยกที่ติดหู ร้องตามได้ง่าย และเครื่องแต่งกายที่ดัดแปลงชุดซานตาคลอสจากกระดาษห่อของขวัญในโทนสีเขียว-แดง เพื่อคงคอนเซปต์วันคริสต์มาส รวมถึงหมวกกันน็อกที่เป็นเอกลักษณ์ ซึ่งในซิงเกิลนี้ได้มีการตกแต่งหมวกกันน็อกให้ดูสวยงามหรูหราขึ้น ด้วยการประดับวัสดุชิ้นเล็ก ๆ ที่ส่งประกายระยิบระยับเหมือนอัญมณี และดาวบนต้นคริสต์มาสที่ติดสปริง ที่เมื่อสมาชิกในวงเต้นสั่นขาและเอานิ้วชี้ไปที่ดาวนี้จะสั่นตามไปด้วย โดย กู ดงฮย็อน ผู้ออกแบบเครื่องแต่งกายได้แรงบันดาลใจมาจากการที่พบเห็นเครื่องแต่งกายตามนิตยสารและสถานที่ต่าง ๆ รวมถึงศูนย์การค้าสยามเซ็นเตอร์ในกรุงเทพมหานครด้วย และได้ส่งรูปกลับมายังทีมงานถึง 300 รูป เพื่อตัดสินใจและออกหาวัสดุ ซึ่งเครื่องแบบแล้วเสร็จเอาในวันที่บันทึกเทปถ่ายมิวสิกวิดีโอซิงเกิลนี้พอดี และสมาชิกทั้งหมดเห็นเครื่องแบบครั้งแรกก็ตอนที่ถ่ายมิวสิกวิดีโอนั่นเอง โดยมีเวลาออกแบบเพียง 6 วันเท่านั้น (ในตอนแรกเครยอนป๊อปไม่ต้องการที่จะสวมหมวกกันน็อกอีก แต่ ดงฮย็อน เห็นว่าซิงเกิลนี้เป็นการต่อยอดมาจาก Bar Bar Bar และมีทำนองที่สนุกสนานมากกว่า จึงน่าจะเก็บเอกลักษณ์ที่เป็นจุดเด่นนี้ไว้ รวมถึงได้ให้แฟนคลับของวงร่วมตัดสินใจในการออกแบบหมวกกันน็อกแบบใหม่นี้ด้วย) แต่เมื่อภาพของชุดแต่งกายได้ถูกเผยแพร่ออกมา ในวันที่ 18 พฤศจิกายน ปีเดียวกัน ก็มีเสียงวิจารณ์ว่าเหมือนกับชุดแต่งกายจากต้นคริสต์มาสของโมะโมะกะ อะริยะสุ สมาชิกคนหนึ่งของโมะโมะอิโระโคลเวอร์ Z เกิร์ลกรุปของญี่ปุ่น แต่ทางโครมเอนเตอร์เทนเมนต์ได้ชี้แจงว่า เพิ่งได้ยินเรื่องโมะโมะอิโระโคลเวอร์ Z นี้เป็นครั้งแรก โดยไม่ได้ขโมยความคิด แต่ใช้คอนเซปต์ที่เป็นคริสต์มาสเหมือนกัน และเครื่องแต่งกายชุดต้นคริสต์มาสนี้ก็ใช้สำหรับถ่ายรูปเท่านั้น ไม่ได้ใช้แสดงบนเวที รายการป๊อปอินโซลได้อธิบายว่าซิงเกิลนี้เป็นดนตรีในแบบของฟังก์และดิสโก้ ต่อมา โลนลีคริสต์มาสได้เป็นหนึ่งในเพลงที่ทางเครยอนป๊อปได้แสดงในการเปิดคอนเสิร์ต ของเลดี้กาก้า ศิลปินป๊อประดับโลกชาวอเมริกัน ที่ทวีปอเมริกาเหนือรายชื่อเพลงชาร์ตซิงเกิลชาร์ตอัลบั้มชาร์ตยอดขายและการรับรองประวัติการเผยแพร่</doc>
