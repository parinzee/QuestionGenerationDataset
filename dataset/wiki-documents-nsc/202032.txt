<doc id="202032" url="https://th.wikipedia.org/wiki?curid=202032" title="คลีฟแลนด์">คลีฟแลนด์ คลีฟแลนด์ () เป็นเมืองหนึ่งในรัฐโอไฮโอ ประเทศสหรัฐอเมริกา อยู่ในเขตคูยาโฮกาเคาน์ตี้ ตั้งอยู่ทางทิศตะวันออกเฉียงเหนือของรัฐโอไฮโอและริมชายฝั่งทางใต้ของทะเลสาบอิรี ก่อตั้งขึ้นในปี พ.ศ. 2339 ในปี พ.ศ. 2543 มีประชากรราว 478,403 อยู่ในอันดับที่ 40 ของเมืองที่มีประชากรมากที่สุดในสหรัฐอเมริกาสถานที่สำคัญสถานที่สำคัญ. - มหาวิทยาลัยเคสเวสเทิร์นรีเสิร์ฟ (Case Western Reserve University) เป็นสถานที่เคยถูกใช้ทดลองพิสูจน์การมีตัวตนของอีเทอร์ () หรือที่เรียกว่าการทดลองของไมเคิลสัน-มอร์เลย์ () ในปี พ.ศ. 2430 โดย อัลเบิร์ต เอ ไมเคลสัน () จากสถาบันเทคโนโลยีเคสและ เอ็ดเวิร์ด ดับบิว มอร์ลีย์ () จากมหาวิทยาลัยเวสเทิร์นรีเสิร์ฟ ซึ่งการทดลองนี้สนับสนุนความคิดของ อัลเบิร์ต ไอน์สไตน์ ในการสร้างสัจพจน์ข้อที่สองของทฤษฎีสัมพัทธภาพพิเศษ จากผลงานนี้ทำให้อัลเบิร์ต เอ ไมเคลสันได้รับรางวัลโนเบลสาขาฟิสิกส์ ในปี พ.ศ. 2450 โดยถือเป็นชาวอเมริกันคนแรกที่ได้รับรางวัลโนเบล - หอเกียรติยศร็อกแอนด์โรล (The Rock and Roll Hall of Fame and Museum) พิพิธภัณฑ์ที่รวบรวมสิ่งของจากบุคคลที่มีชื่อเสียงในวงการดนตรีร็อกแอนด์โรล และยังให้ความรู้และเกร็ดชีวประวัติของนักดนตรีร็อกแอนด์โรล - เป็นสนามแข่งอเมริกันฟุตบอลประจำเมืองคลีฟแลนด์ ในบางครั้งยังเป็นที่จัดแสดงดนตรีด้วย - โรงพยาบาลของมหาวิทยาลัยเคสเวสเทิร์นรีเสิร์ฟที่มีชื่อเสียง โดยเฉพาะอย่างยิ่งทางด้านกุมารเวช - คลีฟแลนด์คลินิค () เป็นโรงพยาบาลที่ใหญ่ที่สุดของเมืองคลีฟแลนด์ และจัดเป็นหน่วยงานที่ไม่ใช่งานของรัฐที่ใหญ่ที่สูงสุดในเมือง โดยมีลูกจ้างเป็นจำนวนถึง 37,000 คน และได้รับการจัดอันดันโดย ยูเอสนิวส์แอนด์เวิลด์รีพอร์ต ให้เป็นหนึ่งในโรงพยาบาลที่ดีที่สุดในสหรัฐอเมริกา โดยเฉพาะอย่างยิ่งทางด้านโรคหัวใจ - มีพื้นที่ประมาณ โดยใน University Circle นี้เป็นบริเวณที่เป็นศูนยกลางของวัฒนธรรมของเมืองคลีฟแลนด์ อันประกอบด้วย สถาบันการศึกษาทั้งทางด้านวัฒนธรรมและวิทยาศาสตร์ โรงพยาบาลที่มีชื่อเสียง พิพิธภัณฑ์ทางวิทยาศาสตร์ และศิลปะ โรงโอเปร่า ห้องสมุด - พิพิธภัณฑ์ธรรมชาติวิทยาคลีฟแลนด์ (Cleveland Museum of Natural History) พิพิธภัณฑ์ธรรมชาติวิทยาประจำเมือง ของสะสมที่มีชื่อเสียง อาทิเช่น ลูซี่ (Lucy) ลิงไร้หาง อายุ 3.2 ล้านปี, โครงกระดูก ปลาดังเคิลออสเตียส และ ซอโรพอด สายพันธุ์ Haplocanthosaurus delfsi ที่สมบรณ์ที่สุด เป็นต้น - เป็นหนึ่งสิบศูนย์วิจัยหลักและทดสอบขององค์การบริหารการบินและอวกาศแห่งชาติ หรือ องค์การนาซา - ท่าอากาศยานนานาชาติคลีฟแลนด์ฮ็อปกินส์ (Cleveland Hopkins International Airport) เป็นท่าอากาศยานพาณิชย์ที่ใหญ่ที่สุดในรัฐโอไฮโอ ตั้งอยู่ทางทิศตะวันตกเฉียงใต้ห่างจากเมืองคลีฟแลนด์ 14 กิโลเมตร ก่อตั้งเมื่อปี ค.ศ. 1925 นับเป็นท่าอากาศยานของทางการท้องถิ่นแห่งแรกในสหรัฐอเมริกา และเป็นท่าอากาศยานแรกในสหรัฐอเมริกาที่มีการเชื่อมต่อการคมนาคมโดยตรงเข้ากับระบบรถไฟใต้ดิน ในปี ค.ศ. 1968 ชื่อท่าอากาศยานมาจากชื่อของ วิลเลียม อาร์ ฮอปกินส์ ผู้ก่อตั้งท่าอากาศยานและอดีตผู้จัดการเมือง (City Manager) คลีฟแลนด์ นอกจากนี้ที่นี่ยังถือเป็นท่าอากาศยานหลักอันดับที่สามของสายการบินคอนติเนนตัล แอร์ไลน์ และสายการบินท้องถิ่นอื่นๆ เช่น เอ็กซ์เพรสเจ็ท คอมมุทแอร์ภูมิอากาศ</doc>
