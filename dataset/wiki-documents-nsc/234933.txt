<doc id="234933" url="https://th.wikipedia.org/wiki?curid=234933" title="สถานีรถไฟขุนตาน">สถานีรถไฟขุนตาน สถานีรถไฟขุนตาน (Khuntan Railway Station) ตั้งอยู่ที่หมู่ 8 บ้านขุนตาน ตำบลทาปลาดุก อำเภอแม่ทา จังหวัดลำพูน อยู่ห่างจากสถานีรถไฟกรุงเทพ เป็นระยะทาง 683.140 กิโลเมตร เป็นสถานีรถไฟชั้น 3 ของทางรถไฟสายเหนือ อยู่ระหว่างสถานีรถไฟทาชมภู และ สถานีรถไฟแม่ตานน้อย ใช้สัญญาณแบบหางปลา ตัวย่อของสถานีคือ ขน. ห่างจากสถานีรถไฟขุนตานเพียง 200 เมตร จะมีอุโมงค์ขุนตาน ซึ่งเป็นอุโมงค์รถไฟที่ยาวที่สุดในประเทศไทย ซึ่งมีความยาวถึง 1,352.10 เมตร สร้างแล้วเสร็จในปี พ.ศ. 2461 รวมระยะเวลาก่อสร้าง 11 ปี ใช้งบประมาณ 1.3 ล้านบาท และหากไปทางทิศใต้อีกจะเจอสะพานสองหอ สะพานสามหอ และ สะพานคอมโพสิต สถานีรถไฟขุนตาน อยู่สูงกว่าระดับน้ำทะเลปานกลาง 578 เมตร ซึ่งเป็นสถานีรถไฟที่อยู่สูงที่สุดในประเทศไทย บริเวณรอบสถานีรถไฟเป็นอุทยานแห่งชาติดอยขุนตาล เป็นแหล่งท่องเที่ยวที่น่าสนใจอีกแห่งหนึ่ง มีสถานที่พักของการรถไฟแห่งประเทศไทยไว้บริการนักท่องเที่ยวตารางเวลาการเดินรถเที่ยวไปเที่ยวกลับ</doc>
