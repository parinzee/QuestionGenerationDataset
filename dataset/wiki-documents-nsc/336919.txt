<doc id="336919" url="https://th.wikipedia.org/wiki?curid=336919" title="หวง เสี่ยวหมิง">หวง เสี่ยวหมิง หวง เสี่ยวหมิง (จีนตัวเต็ม: 黃曉明; จีนตัวย่อ: 黄晓明; ; พินอิน: Huáng Xiǎomíng) เป็นนักแสดงและนักร้องชาวจีนที่มีชื่อเสียง เกิดเมื่อ 13 พฤศจิกายน ค.ศ. 1977 ที่เมืองชิงเต่า มณฑลชานตง ประเทศจีน หวง เสี่ยวหมิง เข้าสู่แวดวงบันเทิงด้วยการศึกษาจบปริญญาตรี เอกการแสดง จากมหาวิทยาลัยภาพยนตร์ปักกิ่ง เอกการแสดง โดยเริ่มจากการเป็นพรีเซ็นเตอร์โฆษณานม ในช่วงเรียนอยู่ในชั้นปีที่ 2 และมีโอกาสแสดงละครโทรทัศน์เรื่องแรกชื่อ Ai Ging Bu Shi You Xi (ความรักไม่ใช่เกมส์) ในปี ค.ศ. 1998 โดยบัดนั้นจนถึง ได้แสดงละครโทรทัศน์และภาพยนตร์ต่าง ๆ แล้วไม่ต่ำกว่า 20 เรื่อง และด้วยหน้าตาอันหล่อเหลา บวกด้วยฝีมือการแสดงที่ยอดเยี่ยมทำให้ หวง เสี่ยวหมิงได้รับความชื่นชอบจากแฟน ๆ และได้รับรางวัลการแสดงต่าง ๆ ในจีนแผ่นดินใหญ่มากมาย หวง เสี่ยวหมิง มีนักแสดงที่ชื่นชอบ คือ โจว เหวินฟะ, เหลียง เจียฮุย และจอร์จ คลูนีย์ ในปี ค.ศ. 2002 มีผลงานละครโทรทัศน์ออกอากาศในจีนแผ่นดินใหญ่ติดต่อกันถึง 3 เรื่องภายในเวลา 1 ปี แต่โชคร้ายช่วงปลายปีต่อมา เขาประสบอุบัติเหตุทางรถยนต์ในเขตเทือกเขา ในขณะที่เขากำลังเข้าไปถ่ายทำภาพยนตร์ แต่หลังจากนั้นไม่นานเขาก็ใส่เฝือกกลับมาเข้าฉากภาพยนตร์ต่อ ทำให้เป็นที่ชื่นชมของสื่อมวลชนและแฟน ๆ นอกจากการแสดงแล้ว ด้านการร้องเพลงและดนตรี เคยออกอัลบั้มชุดแรกชื่อ It's Ming เป็นภาษาจีนกลาง ในปลายปี ค.ศ. 2007 และในละครโทรทัศน์ชุด New Shanghai Bund (เจ้าพ่อเซี่ยงไฮ้ หักเหลี่ยมมังกร) หวงเสี่ยวหมิง ยังได้ร้องเพลงประกบคู่กับ ซุน ลี่ นักแสดงนำหญิงในเรื่อง ชื่อเพลง Even If there is No Tomorrow เป็นเพลงปิดท้ายด้วยผลงานในด้านการแสดงภาพยนตร์ละครโทรทัศน์</doc>
