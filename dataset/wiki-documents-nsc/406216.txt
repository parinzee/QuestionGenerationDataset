<doc id="406216" url="https://th.wikipedia.org/wiki?curid=406216" title="สปอร์ลิชบัวอีไบฟีกา">สปอร์ลิชบัวอีไบฟีกา สปอร์ลิชบัวอีไบฟีกา () หรือรู้จักในชื่อ เบนฟิกา หรือ เบนฟิกาลิสบอน เป็นสโมสรกีฬาหลากประเภท ของเมืองลิสบอน ถึงแม้ว่าสโมสรจะประสบความสำเร็จในกีฬาหลายประเภทแต่รู้จักที่สุดกับสโมสรฟุตบอล ก่อตั้งที่เมืองลิสบอนเมื่อวันที่ 28 กุมภาพันธ์ ค.ศ. 1904 เป็นหนึ่งในสามทีมใหญ่ของโปรตุเกส อีกสองทีมคือ สโมสรฟุตบอลโปร์ตูและสปอร์ติกกลูบีดีปูร์ตูกาล สโมสรมีแฟนฟุตบอลมากกว่า 14 ล้านคนและถือสถิติในกินเนสบุ๊กในเรื่องที่เป็นสโมสรฟุตบอลที่มีสมาชิกมากที่สุดในโลก ไบฟีกาได้รับเลือกจาก IFFHS ให้เป็นอันดับ 9 ของสโมสรฟุตบอลยุโรปที่ประสบความสำเร็จที่สุดในศตวรรษที่ 20 และฟีฟ่าให้ติดอันดับ 12 ของสโมสรฟุตบอลที่ประสบความสำเร็จที่สุดในศตวรรษที่ 20 ไบฟีกาเป็นหนึ่งในสโมสรที่ร่วมก่อตั้งปรีไมราลีกา ในปี ค.ศ. 1933 และไม่เคยตกชั้นเลย ด้านการแข่งขันในประเทศ ไบฟีกาชนะในปรีไมราลีกา 32 ครั้ง ชนะในถ้วยโปรตุเกส 27 ครั้ง ชนะในลีกคัปของโปรตุเกส 3 ครั้ง และชนะในซูเปอร์คัปของโปรตุเกส 4 ครั้ง สำหรับการแข่งขันระหว่างประเทศ ไยฟีกาชนะในการแข่งขันยูโรเปียนคัป 1960–61 และ 1961–62 นอกจากนั้นยังเป็นรองชนะเลิศในการแข่งขันฟุตบอลชิงแชมป์สโมสรโลก 1961 และ 1962 และเป็นรองชนะเลิศในยูฟ่าแชมเปียนส์ลีกฤดูกาล 1962–63, 1964–65, 1967–68, 1987–88 และ 1989–90 และรองชนะเลิศในยูฟ่าคัป 1982–83ผู้เล่นชุดปัจจุบัน</doc>
