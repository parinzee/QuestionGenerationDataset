<doc id="295760" url="https://th.wikipedia.org/wiki?curid=295760" title="เฟลิซิตี ฮัฟฟ์แมน">เฟลิซิตี ฮัฟฟ์แมน เฟลิซิตี เคนดัล ฮัฟฟ์แมน (เกิดเมื่อวันที่ 9 เดือนธันวาคม พ.ศ. 2505) เป็นนักแสดงหญิงชาวอเมริกัน มีชื่อเสียงจากการแสดงภาพยนตร์ ละครเวที และรายการโทรทัศน์ โดยผู้คนเริ่มรู้จักเธอจาก ละครชุด เรื่อง Sports Night ที่ออกฉายทางช่อง ABC ตั้งแต่ปี พ.ศ. 2541 จนถึง พ.ศ. 2543 ซึ่งเธอสวมบทบาทเป็นนักบริหารหญิงผู้ผลิตรายการโทรทัศน์ จนทำให้เธอได้รับการเสนอชื่อเข้าชิง รางวัลลูกโลกทองคำ และในปี พ.ศ. 2547 เธอมีโอกาสได้สวมบทบาทเป็น "ลินเน็ท สกาโว" ยอดคุณแม่จาก ละครชุด Desperate Housewives (สมาคมแม่บ้านหัวใจเปลี่ยว ออกฉายตั้งแต่ปี พ.ศ. 2547 จนถึงปัจจุบัน ช่อง ABC) สำหรับเรื่องดังกล่าวทำให้เธอได้รับ รางวัลเอ็มมี และ รางวัลสมาคมนักแสดงภาพยนตร์และโทรทัศน์ ปี พ.ศ. 2548 เธอได้รับการยกย่องจากการรับบทบาทเป็นผู้หญิงข้ามเพศหรือกระเทยในภาพยนตร์เรื่อง Transamerica ของค่าย independent film ซึ่งส่งผลให้เธอได้รับ รางวัลลูกโลกทองคำ และถูกเสนอชื่อเข้าชิง รางวัลออสการ์ นอกจากนี้เธอยังมีการแสดงที่โดดเด่นติดดาวอีกมากมาย อย่างเช่น Reversal of Fortune, The Spanish Prisoner, Magnolia, Path to War, Georgia Rule และ Phoebe in Wonderland เป็นต้นชีวิตช่วงแรก ชีวิตช่วงแรก. เฟลิซิตี ฮัฟฟ์แมน เกิดที่เบดฟอร์ดใน นิวยอร์ก เป็นลูกสาวของ Grace Valle (นักแสดง) กับ Moore Peters Huffman (พนักงานธนาคาร) ทั้งคู่ได้หย่าร้างกันหลังจากคลอดเธอได้ประมาณปีกว่า ซึ่งเธอได้รับการเลี้ยงดูและเติบโตมากับมารดาเป็นส่วนใหญ่ เธอมีพี่น้องรวมทั้งสิ้น 7 คนด้วยกัน โดยแบ่งเป็นหญิง 6 คน และชาย 1 คน ด้านการศึกษา เธอเข้าเรียนที่ The Putney School โรงเรียนขนาดกลางใน Putney, Vermont และจบการศึกษาจาก Interlochen Arts Academy ที่ รัฐมิชิแกน หลังจากนั้นเธอได้มุ่งหน้าเข้าสู่ มหาวิทยาลัยนิวยอร์ก แล้วสำเร็จการศึกษาปริญญาตรีคณะศิลปะการแสดงในปี พ.ศ. 2527อาชีพ อาชีพ. เฟลิซิตี ฮัฟฟ์แมน เริ่มอาชีพของตัวเองด้วยการแสดงในโรงละครในช่วงต้นของยุค 80 โดยเธอได้แสดงบทบาทภายใต้การกำกับของผู้สร้างอย่างมากมาย จนกลายเป็นที่สนใจในที่สุด เมื่อปี พ.ศ. 2531 เธอได้เปิดตัวเป็นครั้งแรกในฐานะนักแสดง ละครบรอดเวย์ ในเรื่อง Speed the Plow และในปีเดียวกันเธอได้เริ่มต้นอาชีพการแสดงบนจอโทรทัศน์ ปี พ.ศ. 2534 เธอได้รับบทแสดงนำเป็นครั้งแรกในละครโทรทัศน์ขนาดสั้น เรื่อง Golden Years ซึ่งถูกสร้างมาจากนวนิยายของ สตีเฟน คิง ระหว่างปี พ.ศ. 2538 และ 2541 เธอร่วมแสดงภาพยนตร์จอใหญ่เรื่อง Hackers กับ The Spanish Prisoner แล้วตั้งแต่ปี พ.ศ. 2541 จนถึง 2543 เธอนำแสดงใน ละครชุด เรื่อง Sports Night ละครชุดที่ได้รับคำชมเป็นอย่างมากจากนักวิจารณ์ทั้งหลาย ส่งผลให้เธอได้รับรับรางวัลและถูกเสนอชื่อเข้าชิงรางวัลอย่างมากมาย ร่วมไปถึง รางวัลลูกโลกทองคำ ด้วย นอกจากการรับบทเป็น Dana Whitaker ในละครชุดแนว ดราม่า-คอมเมดี้ เรื่อง Sports Night แล้ว เธอยังถูกรับเชิญให้ไปแสดงตามละครชุดต่างๆ อาทิเช่น Frasier, The X-Files, The West Wing, Early Edition และ Studio 60 on the Sunset Strip หลังจากการแสดงเสร็จสิ้นลง เธอก็ได้ให้กำเนิดลูกคนแรก แล้วกลับไปแสดงอีกครั้ง ในปี พ.ศ. 2544 เธอคิดเนื้อเรื่องละครชุดเรื่องหนึ่งให้กับช่อง CBS ชื่อเรื่องว่า Heart Department และปี พ.ศ. 2545 เธอแสดงเป็น Lady Bird Johnson ในภาพยนตร์ของ HBO เรื่อง Path to War เฟลิซิตี ฮัฟฟ์แมน ได้รับ รางวัลเอ็มมี จากการสวมบทบาทเป็นยอดคุณแม่ในละครชุดเรื่อง Desperate Housewives (สาขา Outstanding Actress in a Comedy Series) และปี พ.ศ. 2549 ได้ 2 รางวัลจาก รางวัลของสมาคมนักแสดงภาพยนตร์และโทรทัศน์ (สาขา Best Actress - Comedy Series และสาขา part of Best Ensemble - Comedy Series) นอกจากเรื่องดังกล่าว การแสดงของเธอในภาพยนตร์จอใหญ่เรื่อง Transamerica ยังได้รับการยกย่องจากนักวิจารณ์เป็นจำนวนมาก จนทำให้เธอได้รับรางวัลนักแสดงหญิงยอดเยี่ยมจากงาน รางวัลลูกโลกทองคำ และถูกเสนอชื่อเข้าชิงในสาขานักแสดงนำหญิงยอดเยี่ยมจากงาน รางวัลออสการ์ อีกด้วย นอกจากการแสดงแล้วเธอยังมีโอกาสได้เป็นนักเขียนร่วมในหนังสือ A Practical Handbook for the Boyfriend อีกด้วย ในปี พ.ศ. 2550 เธอได้ร่วมแสดงในภาพยนตร์แนว ดราม่า-คอมเมดี้ เรื่อง Georgia Rule และปี พ.ศ. 2551 ร่วมแสดงในภาพยนตร์แนว ดราม่า เรื่อง Phoebe in Wonderland ณ. วันที่ 23 เดือนมิถุนายน พ.ศ. 2551 Hollywood Chamber of Commerce ได้ประกาศให้เธอและสามี (วิลเลียม เอช. เมซีย์) ถูกจารึกลงบน ฮอลลีวูดวอล์กออฟเฟม ปี พ.ศ. 2553 เธอได้สร้างภาพยนตร์ขึ้นมาหนึ่งเรื่องชื่อว่า Lesster โดยเธอเป็นทั้งผู้เขียนบท ผู้กำกับ และนักแสดง ปี พ.ศ. 2554 เธอร่วมแสดงภาพยนตร์เรื่อง Come Back to Sorrento กำกับโดย David Mamet และยังแสดงในภาพยนตร์แนวดราม่าเรื่อง Keep Coming Back คู่กับสามี (วิลเลียม เอช. เมซีย์) เดือนพฤศจิกายนปี พ.ศ. 2553 มีการรายงานว่าเธอพร้อมกับ เทอร์รี่ แฮชเชอร์ เพื่อนนักแสดงจาก Desperate Housewives จะถอนตัวออกจากละครชุดเรื่องดังกล่าว แต่ทางช่อง ABC ได้ปฏิเสธขอเรียกร้องดังกล่าว</doc>
