<doc id="665004" url="https://th.wikipedia.org/wiki?curid=665004" title="หมูป่าอินเดีย">หมูป่าอินเดีย หมูป่าอินเดีย หรือ หมูป่าเอเชีย หรือ หมูอันดามัน หรือ หมูมูปิน (; ) เป็นชนิดย่อยของหมูป่า (S. scrofa) พบได้ในประเทศอินเดีย, เนปาล, พม่า, ศรีลังกา และประเทศไทย หมูป่าอินเดีย มีลักษณะแตกต่างจากหมูป่ายุโรป (S. s. scrofa) คือ มีขนาดใหญ่กว่า มีกะโหลกที่แข็งแรงและเรียวยาวกว่า หน้าผากเป็นแนวระนาบ ใบหูเรียวเล็กกว่า มีขนที่เส้นเล็กบางกว่า แต่ขนที่แผงหลังแปรงย้อนขึ้นและมีการพัฒนามากกว่า ขนหางเป็นกระจุกและขึ้นอย่างหนาแน่นบริเวณแก้ม ขนาดโตเต็มที่ประมาณ 33-36 นิ้ว ตั้งแต่ปลายกีบถึงหัวไหล่ (ตัวอย่างหนึ่งในรัฐเบงกอลสูง 38 นิ้ว) มีความยาวลำตัว 5 ฟุต น้ำหนักระหว่าง 200-300 ปอนด์ หมูป่าอินเดีย ได้ถูกอ้างอิงถึงในเทพปกรณัมฮินดู ในคัมภีร์วราหะปุราณะเล่าถึง พระวิษณุอวตารลงมาเป็นหมูป่า เพื่อสังหารอสูรชื่อ หิรัณยากษะ ซึ่งได้ลักเอาแผ่นดินโลกไปจากพื้นสมุทร เรียกว่า "วราหาวตาร" นับเป็นอวตารที่ 3 ในบรรดา 10 อวตารของพระวิษณุ</doc>
