<doc id="247694" url="https://th.wikipedia.org/wiki?curid=247694" title="เขาตะเกียบ">เขาตะเกียบ เขาตะเกียบ เป็นเขาหินปูน ที่ตั้งยื่นออกไปในทะเล โดยเป็นสถานที่ชมวิวที่สามารถมองเห็นชายหาดหัวหิน จังหวัดประจวบคีรีขันธ์ จากโค้งหาดของ หาดตะเกียบสถานที่ตั้ง สถานที่ตั้ง. เขาตะเกียบ อยู่ห่างจากตัวอำเภอหัวหินไปทางทิศใต้ประมาณ 14 กิโลเมตร มีทางแยกซ้ายมือจากถนนเพชรเกษมที่กิโลเมตร 221 เข้าไปประมาณ 500 เมตร โดยมีชุมชนเขาตะเกียบอยู่ก่อนถึงทางขึ้นเขา เขาตะเกียบเป็นเขาที่ยื่นออกไปในทะเลมีโขดหินสวยงาม เป็นที่ประดิษฐานพระพุทธรูปปางห้ามญาติขนาดใหญ่หันหน้าออกสู่ทะเลบนยอดเขามีทางเดินขึ้นไปสามารถชมทิวทัศน์ของท้องทะเลและตัวเมืองหัวหินได้อย่างชัดเจน ชายหาดเขาตะเกียบมีความยาวประมาณ 1.5 กิโลเมตร มีความลาดชันน้อย ทรายขาวละเอียด บริเวณชายหาดมีร้านอาหาร รีสอรซ์ โรงแรม และร้านจำหน่ายสินค้าจากการประมงและของทะเลแห้งการเดินทาง การเดินทาง. สามารถขึ้นรถที่ตลาดฉัตรไชยหรือเรียกรถเมย์สองแถว ที่ติดป้าย ตะเกียบ-ตลาด หรือ ตุ๊กตุ๊ก ทั่วไป โดยจะบริการวิ่งระหว่างหัวหิน-เขาไกรลาส-เขาตะเกียบ หรือเดินทางด้วยรถยนต์ส่วนตัวได้รายการอ้างอิง</doc>
