<doc id="647346" url="https://th.wikipedia.org/wiki?curid=647346" title="ฟุตบอลทีมชาติคอซอวอ">ฟุตบอลทีมชาติคอซอวอ ฟุตบอลทีมชาติคอซอวอ () เป็นทีมฟุตบอลระดับทีมชาติจาก สาธารณรัฐคอซอวอ ภายใต้การดูแลของสมาคมฟุตบอลคอซอวอที่ก่อตั้งในยูโกสลาเวีย ซึ่งไม่เคยประสบความสำเร็จในระดับนานาชาติ ในเดือนพฤษภาคม ปี 2016 สมาคมฟุตบอลคอซอวอได้เป็นสมาชิกของยูฟ่าอย่างเป็นทางการจากการโหวตของบรรดาสมาชิก ด้วยคะแนนสุดเฉียดฉิว 28-24 ซึ่งต่อมาในเดือนเดียวกัน ฟีฟ่าได้จัดประชุมเพื่อรับคอซอวอเป็นสมาชิก โดยการลงคะแนนเสียงของสมาชิกเมื่อวันที่ 13 พฤษภาคม ปี 2016 ที่เม็กซิโก ได้ผ่านความเห็นชอบให้คอซอวอเข้าเป็นสมาชิกของฟีฟ่า ด้วยคะแนนเสียง 141 ต่อ 23 ทำให้คอซอวอได้เป็นสมาชิกของฟีฟ่าลำดับที่ 210 และมีสิทธิ์ลงแข่งขันในฟุตบอลโลกรอบคัดเลือก</doc>
