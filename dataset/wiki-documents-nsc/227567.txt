<doc id="227567" url="https://th.wikipedia.org/wiki?curid=227567" title="Signs สัญญาณสยองโลก">Signs สัญญาณสยองโลก Signs สัญญาณสยองโลก ชื่อภาษาไทยของภาพยนตร์เรื่อง Signs นำแสดงโดย เมล กิ๊บสัน, วาคีน ฟินิกซ์, รอรี่ คัลกิ้น, อบิเกล เบรสลิน เขียนบทภาพยนตร์, กำกับการแสดงและอำนวยการสร้างโดย เอ็ม. ไนท์ ชยามาลานเนื้อเรื่อง เนื้อเรื่อง. บาทหลวงแกรแฮม เฮสส์ (เมล กิ๊บสัน) สูญเสียความศรัทธาที่มีต่อพระเป็นเจ้าไปนานแล้ว เพราะได้สูญเสียภรรยาไปในอุบัติเหตุเมื่อหลายปีก่อน ปัจจุบัน แกรแฮมอาศัยอยู่ในบ้านเล็ก ๆ ท่ามกลางไร่ข้าวโพดกับ เมอร์ริล (วาคีน ฟินิกซ์) น้องชายที่เป็นอดีตนักเบสบอลฝีมือดี และ มอร์แกน (รอรี่ คัลกิ้น) ลูกชาย กับ โบ (อบิเกล เบรสลิน) ลูกสาว เท่านั้น แต่แล้วจู่ ๆ ก็เกิดเหตุการณ์ประหลาดขึ้น เมื่อเกิดปรากฏการณ์วงข้าวโพดล้มเกิดขึ้นในโร่ของพวกเขา ไม่มีใครรู้ว่าปรากฏการณ์นี้เกิดขึ้นมาได้อย่างไร พร้อมกับน้ำในแหล่งน้ำต่าง ๆ ในเมืองเกิดสกปรกขึ้นมาอย่างไม่ทราบสาเหตุ ก่อนที่จะมีเรื่องราวแปลกประหลาดต่าง ๆ ตามมาอีกมากมาย ที่จะเปลี่ยนแปลงชีวิตของครอบครัวเฮสส์นี้ไปตลอดเบื้องหลังและคำวิจารณ์ เบื้องหลังและคำวิจารณ์. Signs เป็นภาพยนตร์ใหญ่เรื่องที่ 3 ในชีวิตของการกำกับของ เอ็ม. ไนท์ ชยามาลาน หลังจากไม่ประสบความสำเร็จเลยในด้านเสียงวิจารณ์จาก Unbreakable ภาพยนตร์เรื่องก่อนหน้านี้ เพราะดำเนินเรื่องราวตามแบบ The Sixth Sense ที่เคยประสบความสำเร็จมาอย่างมากก่อนหน้านั้น Signs จึงไม่ได้มีบรรยายกาศที่เงียบเหมือน Unbreakable และ The Sixth Sense แต่เมื่อเข้าฉายแล้ว มีเสียงวิจารณ์ออกไปใน 2 แนว แนวแรกเห็นว่า บทภาพยนตร์เขียนได้ดี เร้าอารมรณ์ และจบได้อย่างมีบทสรุปที่ดีเหมือนภาพยนตร์ต้องการจะบอกว่า สิ่งที่ดูเหมือนกับว่าเป็นความบังเอิญในชีวิตมนุษย์นั้น แท้ที่จริงแล้วได้ถูกกำหนดไว้ล่วงหน้าก่อนแล้ว แต่อีกทางเห็นว่า ภาพยนตร์เดินเรื่องได้อย่างน่าเบื่อ ไม่มีเหตุมีผล และไม่เข้าใจในบทสรุปตอนจบ</doc>
