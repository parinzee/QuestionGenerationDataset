<doc id="356388" url="https://th.wikipedia.org/wiki?curid=356388" title="รีนซี">รีนซี รีนซี เดอร์เลตซ์เต เดอร์ทรีบูเนน, WWV 49 (; ) บางครั้งเรียกสั้นๆว่า รีนซี เป็นอุปรากรภาษาเยอรมันความยาว 5 องก์ของริชาร์ด วากเนอร์ สร้างจากนวนิยายภาษาอังกฤษ รีนซี ลาสต์ออฟเดอะโรมันทรีบูนส์ (1835) ของบารอนเอ็ดเวิร์ด บัลเวอร์-ลิททัน (ค.ศ. 1803 – 1873) วากเนอร์ใช้เวลาแต่งอุปรากรชิ้นนี้เป็นเวลาสองปีเศษ ตั้งแต่ปี ค.ศ. 1838 ถึง 1840 และแสดงรอบปฐมทัศน์เมื่อวันที่ 20 ตุลาคม ค.ศ. 1842 ที่โรงอุปรากร Semperoper แห่งเมืองเดรสเดน เป็นผลงานชิ้นที่สามของวากเนอร์ เป็นผลงานชิ้นแรกที่ประสบความสำเร็จ หลังจากล้มเหลวจากผลงานก่อนหน้ามาโดยตลอด เหตุการณ์ในเรื่องเกิดขึ้นที่กรุงโรมในยุคกลาง กล่าวถึงชีวประวัติของโกลา ดี ริเอนโซ (ค.ศ. 1313 – 1354) นักการเมืองอิตาลีที่ไต่เต้าจากคนชั้นล่าง จนได้รับเลือกเป็นผู้แทน และวุฒิสมาชิกแห่งโรม และพยายามรวบรวมจักรวรรดิโรมันขึ้นมาใหม่ อุปรากรฉบับเต็ม มีความยาวมากกว่า 6 ชั่วโมง เป็นผลงานที่สร้างความประทับใจให้กับอดอล์ฟ ฮิตเลอร์ในวัยเด็ก และเป็นแรงบันดาลใจให้เขาหันมาเป็นนักการเมือง บางส่วนของผลงานชิ้นนี้ถูกนำมาใช้ในงานโฆษณาชวนเชื่อของพรรคนาซี โดยนำมาเปรียบเทียบกับการขึ้นสู่อำนาจของฮิตเลอร์ และการสถาปนาจักรวรรดิไรช์ที่สาม</doc>
