<doc id="282689" url="https://th.wikipedia.org/wiki?curid=282689" title="ทับหลัง (อัลบั้มเพลง)">ทับหลัง (อัลบั้มเพลง) ทับหลัง เป็นสตูดิโออัลบั้มลำดับที่ 9 ของ คาราบาว ภายใต้สังกัดแว่วหวาน กำหนดเดิมออกจำหน่ายวันที่ 12 พฤศจิกายน พ.ศ. 2531 แต่เมื่อทางสถาบันศิลปะนครชิคาโก สหรัฐอเมริกา ยินยอมให้นำทับหลังนารายณ์บรรทมสินธุ์กลับคืนสู่ปราสาทหินพนมรุ้ง จังหวัดบุรีรัมย์ ภายในวันที่ 10 พฤศจิกายน อัลบั้มก็ได้เลื่อนวันจำหน่ายเป็นวันที่ 9 พฤศจิกายน ซึ่งตรงกับวันเกิดของหัวหน้าวงคาราบาว เนื่องจากเนื้อหาของบทเพลงชื่อเดียวกับอัลบั้มเป็นเพียงการเรียกร้องให้กลับคืนมาซึ่งไม่กำหนดวันที่แน่นอน พอเมื่อสถานการณ์พลิกกลับจึงนำเพลง "แม่สาย" ขึ้นมาเป็นเพลงนำร่องอีกเพลงหนึ่ง สมาชิกวงในชุดนี้ยังคงเป็นชุดคลาสสิก แต่สิ่งที่เปลี่ยนแปลงหรือพัฒนาจากชุดที่แล้วก็คือ มีความคืบหน้าทางดนตรีที่เด่นชัดยิ่งขึ้น ด้วยรูปแบบการนำเสนอที่หลากหลาย เช่น มีการเริ่มใช้คอรัสหญิงมาสอดใส่เสียงประสาน มีการใช้เสียงพูดกับดนตรีตลอดเพลง ในภาคการโปรโมทนั้นได้มีการผลิตมิวสิกฟิล์มเป็นครั้งแรกในเพลง "ทับหลัง" และมิวสิกแอนิเมชั่นครั้งแรกในเพลง "แม่สาย" จากฝีมือของกลุ่มอัศเจรีย์ และเพลง "รักทรหด" ที่ได้นำดาวตลกชื่อดังอย่าง อรุณ ภาวิไล และ ปู โลกเบี้ยว มาเล่นมิวสิกวิดีโอให้กับคาราบาวเป็นครั้งแรก ซึ่งเพลงรักทรหดได้มีการถ่ายทอดเรื่องราวต่อเป็นภาคสองในอัลบั้มถัดไป เพลงดังในอัลบั้มชุดนี้ ได้แก่ "ทับหลัง", "รักทรหด"(ภาค 1) และเพลงสะท้อนสังคมที่มีความหมายลึกซึ้งกินใจอย่าง "แม่สาย" ซึ่งเพลงดังกล่าวยังคงถูกเผยแพร่และมีศิลปินคนอื่นๆ ในแนวเดียวกันและต่างแนวนำขับร้องใหม่จนถึงปัจจุบัน ส่วนเพลงที่ถูกทาง กบว. ห้ามออกอากาศได้แก่เพลง "พระอภัยมุณี" และถือเป็นอัลบั้มชุดสุดท้ายของสมาชิกยุคคลาสสิกเมื่อเกิดข่าวการแยกวง จนมีการออกอัลบั้มในลักษณะเดี่ยวและส่วนหนึ่งของวงในภายหลังรายชื่อเพลงรายชื่อเพลง. 1. ทับหลัง 2. รักทรหด 3. ลูกบ้างเน้อ 4. มิสชาวนา 5. แม่สาย 6. ปาณาฯ 7. หนุ่มสุพรรณ (2) 8. พระอภัยมุณี 9. ถึกควายทุย ภาค 9 10. นิค 11. น้ามิวสิกวิดีโอมิวสิกวิดีโอ. 1. ทับหลัง 2. แม่สาย 3. รักทรหด 4. หนุ่มสุพรรณ 2ผู้ร่วมงานผู้ร่วมงาน. 1. แอ๊ด : ร้องนำ, กีตาร์โซโล่, กีตาร์คอร์ด, คำร้อง, ทำนอง, ควบคุมการผลิต, คุมเสียง 2. เล็ก : ร้องนำ เพลง ลูกบ้างเน้อ, กีตาร์โซโล่, กีตาร์โปร่ง, กีตาร์คอร์ด, เปียโน, กลองไฟฟ้า, ประสานเสียง, คำร้อง, ทำนอง, ควบคุมการผลิต 3. เทียรี่ : ร้องนำ เพลง แม่สาย, กีตาร์โซโล่, กีตาร์โปร่ง, กีตาร์คอร์ด, ประสานเสียง 4. อ๊อด : เบส, คุมเสียง 5. อ.ธนิสร์ : คีย์บอร์ด, เปียโน, แซ็กโซโฟน เพลง รักทรหด, ขลุ่ย และร้องนำ เพลง พระอภัยฯ 6. เขียว : ประสานเสียง, คุมโปรแกรม, คุมเสียง 7. เป้า : กลองไฟฟ้า, คุมเสียง 8. ปุ้ม ตาวัน : เปียโน-คีย์บอร์ด 9. นิ่ม, ส้ม : ประสานเสียง 10. ครูตึ๋ง : ช่วยแต่งเนื้อเพลง หนุ่มสุพรรณ (2) 11. เอก, จอม : คุมเสียงคอนเสิร์ตคอนเสิร์ต. - รายการ โลกดนตรี วันที่ 27 พ.ย. 2531 - รายการ เอ็ม 88 ซูเปอร์แจม วีคเอนด์คอนเสิร์ต วันที่ 2 ธ.ค. 2531 (รายได้มอบให้ผู้ประสบอุทกภัยภาคใต้) - แสดงสดฉลองทับหลังนารายณบรรทมสินธุ์ ที่ปราสาทพนมรุ้ง จ.บุรีรัมย์ วันที่ 4 ธ.ค. 2531 - คอนเสิร์ต เมืองหลวงห่วงเมืองใต้ ร่วมกับ กองทัพบก และ กรุงเทพมหานคร ที่ท้องสนามหลวง วันที่ 9 ธ.ค. 2531 - รายการ 7 สีคอนเสิร์ต วันที่ 17 ธ.ค. 2531การจัดจำหน่ายรางวัลรางวัล. - ได้รับรางวัล- รางวัลโทรทัศน์ทองคำ มิวสิกวิดีโอรองดีเด่น ปี 2531 (เพลงทับหลัง) - รางวัล BAD AWARDS 1988 มิวสิกวิดีโอยอดเยี่ยม/ รางวัลด้านตัดต่อภาพ/ รางวัลด้านกำกับศิลป์ จากเพลง "แม่สาย"  และ รางวัลด้านถ่ายภาพจากเพลง "ทับหลัง" - ได้เข้าชิง- รางวัลสีสัน อะวอร์ดส์ ครั้งที่ 1 ปี 2531 สาขาศิลปินกลุ่มยอดเยี่ยม - ติดอันดับ- รายการดาวเทียมทองคำ โค้ก มิวสิกอะวอร์ด  เพลง ทับหลัง ติดอันดับเดือนธันวาคม 2531 - กุมภาพันธ์ 2532 "การปกปักรักษาของคู่บ้านคู่เมืองเป็นภารกิจของคนไทยทุกคน คุณควรจะรู้ว่า..กว่าจะได้กลับคืนมามันยากเย็นแสนเข็ญขนาดไหน"</doc>
