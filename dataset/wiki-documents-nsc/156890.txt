<doc id="156890" url="https://th.wikipedia.org/wiki?curid=156890" title="สถาบันนิติเวชวิทยา สำนักงานตำรวจแห่งชาติ">สถาบันนิติเวชวิทยา สำนักงานตำรวจแห่งชาติ สถาบันนิติเวชวิทยา โรงพยาบาลตำรวจ สำนักงานตำรวจแห่งชาติ เป็นหน่วยงานในสังกัดสำนักงานตำรวจแห่งชาติ มีอำนาจหน้าที่และความรับผิดชอบโดยตรงเกี่ยวกับการประสานงานระหว่างกองบัญชาการตำรวจนครบาลและกองบัญชาการตำรวจภูธรทั่วประเทศไทย ในการนำเอาความรู้และความเชี่ยวชาญด้านนิติเวชศาสตร์ผสมผสานกับงานทางด้านสืบสวนสอบสวน เพื่อใช้ในการคลี่คลายคดีสำคัญต่าง ๆ รวมทั้งคดีอุฉกรรจ์และคดีฆาตกรรมสะเทือนขวัญ มีหน้าที่ดังต่อไปนี้- ชันสูตรพลิกศพหาสาเหตุการตาย โดยใช้หลักวิชานิติเวชศาสตร์ และนิติวิทยาศาสตร์ตรวจพิสูจน์และค้นคว้าหาหลักฐาน ในบุคคลที่มีชีวิต ศพ เศษส่วนของศพที่พนักงานสอบสวนส่งมาให้ตรวจ ครอบคลุมพื้นที่กรุงเทพมหานคร ปริมณฑล - ผ่าตรวจพิสูจน์หาสาเหตุการตายในศพ เศษส่วนของศพ ที่พนักงานสอบสวนทั่วประเทศส่งมาให้ตรวจ - ให้ความรู้ทางนิติเวชศาสตร์แก่นักศึกษาหลักสูตรต่าง ๆ ของสำนักงานตำรวจแห่งชาติ และส่วนราชการอื่น ๆ หรือตามที่มีผู้ร้องขอ - ให้ความเห็น คำแนะนำ คำปรึกษาทางนิติเวชศาสตร์ สถาบันนิติเวชวิทยา แบ่งโครงสร้างของหน่วยงานออกเป็นระบบต่าง ๆ ดังนี้- การชันสูตรพลิกศพ และการผ่าตรวจศพหาสาเหตุการตาย - การตรวจทางพิษวิทยา - การตรวจพิสูจน์เอกลักษณ์บุคคล - การตรวจสารพันธุกรรม หมู่เลือด - การตรวจเปรียบเทียบภาพเชิงซ้อน - การตรวจหาคราบอสุจิ ตัวอสุจิ</doc>
