<doc id="192030" url="https://th.wikipedia.org/wiki?curid=192030" title="มนัส เศียรสิงห์">มนัส เศียรสิงห์ มนัส เศียรสิงห์ หรือ แดง (15 ตุลาคม พ.ศ. 2497 - 6 ตุลาคม พ.ศ. 2519) ศิลปิน นักวาดภาพ เป็นนักกิจกรรมในช่วงเหตุการณ์ 14 ตุลา และถูกกระสุนปืนเสียชีวิต บริเวณหน้าหอประชุมใหญ่ มหาวิทยาลัยธรรมศาสตร์ ในช่วงเหตุการณ์ 6 ตุลา มนัส เป็นชาวจังหวัดปทุมธานี เป็นบุตรของนายมณี เศียรสิงห์ และนางสงกรานต์ เกาะทอง เข้าเรียนชั้นมัธยมศึกษาตอนปลายสายอาชีพที่ โรงเรียนกรุงเทพวิจิตรศิลป์ และเข้าร่วมชุมนุมเรียกร้องประชาธิปไตยและเดินขบวน ช่วงก่อนเหตุการณ์ 14 ตุลาคม พ.ศ. 2516 และได้เข้าร่วมกิจกรรมอยู่ในขบวนการนักศึกษาประชาชนระยะนั้น ต่อมาได้เข้าศึกษาต่อแผนกประติมากรรมสากล คณะวิจิตรศิลป์ วิทยาลัยเพาะช่าง ระหว่างศึกษา ได้สมัครเป็นสมาชิก แนวร่วมศิลปินแห่งประเทศไทย จนกระทั่งสำเร็จการศึกษาในเดือนมีนาคม พ.ศ. 2519 มนัส เศียรสิงห์ ถูกเจ้าหน้าที่ยิงเสียชีวิตพร้อมกับเพื่อนนักศึกษาอีกสองสามคน ขณะทำหน้าที่หน่วยรักษาความปลอดภัย บริเวณหน้าหอประชุมใหญ่ มหาวิทยาลัยธรรมศาสตร์ เมื่อเวลารุ่งสางของวันที่ 6 ตุลาคม พ.ศ. 2519รางวัล มนัส เศียรสิงห์ “แดง” รางวัล มนัส เศียรสิงห์ “แดง”. ในปี พ.ศ. 2544 ฝ่ายศิลปกรรม สถาบันปรีดี พนมยงค์ ได้ริเริ่มมอบรางวัล เพื่อมุ่งหวังส่งเสริมคนทำงานศิลปะ ที่มีความคิดและอุดมการณ์ เนื่องในวาระครบรอบ 25 ปี เหตุการณ์ 6 ตุลาคม 2519 ใช้ชื่อว่า รางวัล มนัส เศียรสิงห์ “แดง” (Red Art Award) โดยมีวาระการมอบรางวัล 5 ปี ต่อครั้ง มี 2 ประเภท คือ รางวัลมนัส เศียรสิงห์ “แดง” และ รางวัลมนัส เศียรสิงห์ “แดง” ศิลปินเกียรติยศ โดยมุ่งเน้นที่การทำงานอย่างต่อเนื่องของศิลปินรายนามผู้รับรางวัลรายนามผู้รับรางวัล. - ครั้งที่ 1 ประจำปี พ.ศ. 2544- รางวัลมนัส เศียรสิงห์ “แดง” ศิลปินเกียรติยศ- ทวี รัชนีกร - ลาวัณย์ อุปอินทร์ (ดาวราย) - รางวัลมนัส เศียรสิงห์ “แดง”- วสันต์ สิทธิเขตต์ - ครั้งที่ 2 ประจำปี พ.ศ. 2549- รางวัลมนัส เศียรสิงห์ “แดง” ศิลปินเกียรติยศ- โชคชัย ตักโพธิ์ - พิทักษ์ ปิยะพงษ์ - รางวัลมนัส เศียรสิงห์ “แดง”- สุธี คุณาวิชยานนท์ - สุโรจนา เศรษฐบุตร</doc>
