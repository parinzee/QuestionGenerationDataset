<doc id="672410" url="https://th.wikipedia.org/wiki?curid=672410" title="ประทีป ม. โกมลมาศ">ประทีป ม. โกมลมาศ ภราดา ประทีป มาร์ติน โกมลมาศ เป็นนักบวชคณะภราดาเซนต์คาเบรียล ได้รับยกย่องว่าเป็นผู้มีคุณธรรม อุทิศตนทำงานด้านการบริหารการศึกษา จนเป็นที่ยอมรับทั้งในระดับชาติและนานาชาติประวัติวัยเยาว์ ประวัติ. วัยเยาว์. ภราดา ประทีป ม. โกมลมาศ หรือ ภราดา ดร. ประทีป ม. โกมลมาศ เป็นบุตรคนเดียวของนายสวัสดิ์ กับนางสังเวียน ชมจินดา ท่านเกิดที่โรงพยาบาลศิริราช เมื่อวันจันทร์ที่ 18 ธันวาคม พ.ศ. 2476 เวลาบ่ายสามโมง แต่ครูที่โรงเรียนเซนต์คาเบรียลลงวันที่ผิดเป็นวันที่ 22 ธันวาคม จึงได้ใช้วันนี้เป็นวันเกิดทางการจนถึงปัจจุบัน เนื่องจากบิดาของท่านต้องไปปฏิบัติราชการต่างจังหวัด จึงฝากย่าของท่านคือนางสร้อย ชมจินดา เป็นผู้เลี้ยงดู ท่านได้เข้าเรียนที่โรงเรียนเซนต์คาเบรียลตั้งแต่ชั้นประถมศึกษาปีที่ 1 ย่าของท่านเป็นคริสต์ศาสนิกชนนิกายโรมันคาทอลิก จึงได้ปลูกฝังคำสอนคาทอลิกให้ท่านประจำ และพาท่านไปโบสถ์ทุกเช้า อ่านคัมภีร์ไบเบิลให้ฟัง เมื่ออายุได้ 13 ปีเศษ ระหว่างศึกษาอยู่ชั้น ป. 7 ท่านจึงได้รับศีลล้างบาป มีศาสนนามว่า "มาร์ติน เดอ ตูร์"ประสบการณ์ทำงาน ประสบการณ์ทำงาน. ภราดา ประทีป ม. โกมลมาศ เมื่อจบชั้นมัธยมศึกษาปีที่ 8 แล้วได้ตัดสินใจสมัครเป็นนักบวชคณะภราดาเซนต์คาเบรียล ทางคณะได้ส่งท่านไปศึกษาอบรมที่นวกสถานของคณะในเมืองกุนนูรและเมืองอุทคมันทลัม รัฐทมิฬนาฑู ประเทศอินเดีย จนได้ปฏิณาณตนเป็นนักบวชเมื่อวันที่ 8 พฤษภาคม พ.ศ. 2497 จากนั้นท่านได้เข้าศึกษาสาขาเศรษฐศาสตร์ ที่วิทยาลัยโลโยลา มหาวิทยาลัยมัทราส จบการศึกษาแล้วกลับมาประเทศไทย ทำงานในตำแหน่งผู้ช่วยอธิการโรงเรียนอัสสัมชัญศรีราชา แล้วย้ายไปโรงเรียนเซนต์หลุยส์ โรงเรียนอัสสัมชัญธนบุรี และเป็นอธิการโรงเรียนเซนต์คาเบรียล (พ.ศ. 2511-2517) ตามลำดับ แล้วได้รับแต่งตั้งเป็นอธิการเจ้าคณะแขวงในปี พ.ศ. 2517 เมื่อตำแหน่งเจ้าคณะหมดวาระ ท่านได้ไปศึกษาต่อระดับปริญญาโทที่มหาวิทยาลัยสแตนฟอร์ด สหรัฐอเมริกา ใน 2 สาขา คือ International Development Education และ Social Sciences in Education แล้วศึกษาในระดับปริญญาเอกที่ Southeast Asia Interdisciplinary Development Institute ประเทศฟิลิปปินส์ ในสาขา Organization Development จนจบปริญญาเอกเมื่ออายุ 50 ปี ต่อมาภราดา ดร. ประทีป ได้ดำรงตำแหน่งสำคัญอีกหลายตำแหน่ง เช่น อธิการบดีมหาวิทยาลัยอัสสัมชัญ (พ.ศ. 2521-2545) นายกสมาคมสถาบันอุดมศึกษาเอกชนแห่งประเทศไทย (พ.ศ. 2538–2540) เป็นต้นตำแหน่งปัจจุบันตำแหน่งปัจจุบัน. - อธิการบดีกิตติคุณ มหาวิทยาลัยอัสสัมชัญ - นายกสมาคมสภาการศึกษาคาทอลิก (ประเทศไทย)เครื่องราชอิสริยาภรณ์ไทยเครื่องราชอิสริยาภรณ์. ไทย. - พ.ศ. 2547 เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย - พ.ศ. 2546 เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือกเบลเยียมเบลเยียม. - พ.ศ. 2536 เครื่องราชอิสริยาภรณ์มงกุฎ (เบลเยียม) ชั้น Commanderฝรั่งเศสฝรั่งเศส. - พ.ศ. 2548 เครื่องราชอิสริยาภรณ์ Palmes Académiques ชั้น Commandeur</doc>
