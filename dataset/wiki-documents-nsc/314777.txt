<doc id="314777" url="https://th.wikipedia.org/wiki?curid=314777" title="ชอว์น แอชมอร์">ชอว์น แอชมอร์ ชอว์น โรเบิร์ต แอชมอร์ () เกิดวันที่ 7 ตุลาคม ค.ศ. 1979 เป็นนักแสดงชาวแคนาดา มีผลงานแสดงภาพยนตร์และโทรทัศน์ เป็นที่รู้จักจากบท เจค ในซีรีส์ทางโทรทัศน์เรื่อง Animorphs และบทไอซ์แมนในภาพยนตร์ X-Men เขามีฝาแฝดที่เป็นนักแสดงเช่นกันคือ แอรอน แอชมอร์ชีวิตช่วงแรก ชีวิตช่วงแรก. แอชมอร์เกิดที่ริชมอนด์ รัฐบริติชโคลัมเบีย เป็นบุตรชายของ ลินดา แม่บ้าน และริก แอชมอร์ วิศวกรเครื่องจักร เขาโตขึ้นมาที่เมืองแบมป์ตัน รัฐออนแทริโอ ศึกษาที่โรงเรียนมัธยมเทอร์เนอร์เฟนตัน ฝาแฝดของเขาชื่อ แอรอน แอชมอร์ ก็เป็นนักแสดงเช่นกัน แอรอนและชอว์นรับบทเป็นฝาแฝดในภาพยนตร์หลายเรื่อง แต่เขาก็รับบทแยกออกมาด้วย โดยแอรอนจะสูงกว่าชอว์นเล็กน้อย จากที่แอรอนเคยกล่าว ชอว์นมักจะได้รับบทเป็นผู้ชายแสนดี ขณะที่แอรอนมักจะรับบทเป็นอันธพาลอาชีพ อาชีพ. ผลงานของแอชมอร์ที่สร้างชื่อเสียงที่สุดของเขาคือ รับบทเป็นไอซ์แมนใน X-Men และภาคต่อ X-เม็น 2 และ ในขณะที่ตัวละครอื่นในเรื่องจะแสดงโดยนักแสดงที่ต่างกันไปในแต่ละภาค แอชมอร์ยังปรากฏในแอนิเมชันเรื่อง The Super Hero Squad Show แอชมอร์รับบทในเรื่อง Cadet Kelly ภาพยนตร์ในช่องดิสนีย์ในปี 2002 และเป็นแขกรับเชิญในบทเอริก ซัมเมอร์ส ใน 2 ตอนของ Smallville ซึ่งต่อมาน้องชายของเขาก็ได้รับบทจิมมี โอลเซนไป แอชมอร์ยังแสดงในเรื่อง Animorphs รับบทเป็นเจค เบเรนสัน และในเรื่อง In a Heartbeat รับบทเป็นไทเลอร์ คอนเนล ในเดือนธันวาคม 2004 แอชมอร์แสดงนำในมินิซีรีส์ช่องไซไฟแชนเนล เรื่อง Legend of Earthsea สร้างจากบทประพันธ์ของเออร์ซูลา เค. เลอ กวิน เขารับบทเป็น เก็ด ชายหนุ่มผู้ฝึกฝนตนเป็นพ่อมด ในปี 2005 เขาแสดงในภาพยนตร์ช่องซีทีวี เป็นเรื่องราวเกี่ยวกับการวิ่งข้ามแคนาดาของเทอร์รี ฟอกซ์ ออกอากาศเดือนธันวาคมปีนั้น ในปี 2008 เขาเป็นหนึ่งในนักแสดงนำภาพยนตร์สยองขวัญเรื่อง The Ruinsชีวิตส่วนตัว ชีวิตส่วนตัว. เขามีรอยสักบนข้อมือที่เขียนว่า "GMA" ซึ่งย่อมาจาก "Good Man Ashmore" น้องฝาแฝดของเขาก็มีรอยสักนี้เช่นกัน รวมถึงปู่เขาด้วย ชอว์นเคยออกเดทกับนักแสดงสาว มิเชล แทรชเทนเบิร์กผลงานภาพยนตร์โทรทัศน์วิดีโอ เกม</doc>
