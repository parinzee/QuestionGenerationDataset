<doc id="145048" url="https://th.wikipedia.org/wiki?curid=145048" title="ซัลมัน รัชดี">ซัลมัน รัชดี เซอร์ อาเหม็ด ซัลแมน รัชดี () (19 มิถุนายน พ.ศ. 2490 - ) นักเขียนลูกครึ่งอินเดีย-อังกฤษ เกิดที่เมืองบอมเบย์ ผู้เคยได้รับรางวัลแมนบุคเคอร์ จากผลงานเขียนชิ้นที่สอง เมื่อ พ.ศ. 2524 ผลงานชิ้นที่สี่ของรัชดี มีชื่อว่า The Satanic Verses (โองการปีศาจ) ตีพิมพ์เมื่อ พ.ศ. 2531 ได้รับการประท้วงอย่างกว้างขวางในหมู่มุสลิม ทำให้เขาถูกขู่สังหารชีวิต รวมถึงประกาศ ฟัตวา โดยอะญาตุลลอฮ์ โคไมนี อดีตผู้นำสูงสุดของอิหร่าน เมื่อวันที่ 14 กุมภาพันธ์ พ.ศ. 2532 ให้ชาวมุสลิมสังหารเขา โทษฐานดูหมิ่นศาสนาอิสลาม ซึ่งทำให้เขาต้องใช้ชีวิตหลบซ่อนตัวเป็นเวลานับสิบปี ปัจจุบัน ซัลแมน รัชดี เป็นผู้บรรยายอยู่ที่มหาวิทยาลัยอีมอรี เมืองแอตแลนตา รัฐจอร์เจีย สหรัฐอเมริกา รัฐบาลอิหร่านประกาศเมื่อ พ.ศ. 2541 ว่าไม่ได้สนับสนุนให้มีการสังหารรัชดี แต่ก็ไม่อาจยกเลิกประกาศฟัตวา ของอะญาตุลลอฮ์ โคไมนี ได้ ในปี พ.ศ. 2550 รัฐบาลอังกฤษประกาศมอบรางวัลเหรียญเกียรติยศจากราชวงศ์อังกฤษ ให้กับรัชดี และประกาศแต่งตั้งให้เป็นอัศวิน จากผลงานประพันธ์หนังสือเกี่ยวกับนวนิยายและวรรณกรรม ท่ามกลางความไม่เห็น และประท้วงอย่างกว้างขวางทั้งจากต่างประเทศ และในประเทศอังกฤษ</doc>
