<doc id="329275" url="https://th.wikipedia.org/wiki?curid=329275" title="สถาบันภาษา มหาวิทยาลัยธรรมศาสตร์">สถาบันภาษา มหาวิทยาลัยธรรมศาสตร์ สถาบันภาษา มหาวิทยาลัยธรรมศาสตร์ เป็นหน่วยงานภายในของมหาวิทยาลัยธรรมศาสตร์ ที่มีสถานะเทียบเท่าคณะ ตั้งขึ้นเพื่อให้การศึกษา ฝึกอบรม ค้นคว้า วิจัยและให้บริการด้านภาษาต่างประเทศ โดยเฉพาะภาษาอังกฤษประวัติ ประวัติ. พ.ศ. 2528 สถาบันภาษา มหาวิทยาลัยธรรมศาสตร์ ถูกจัดตั้งขึ้นโดยให้มีสถาบันเทียบเท่าคณะในมหาวิทยาลัยธรรมศาสตร์ ณ มหาวิทยาลัยธรรมศาสตร์ ท่าพระจันทร์ เพื่อรองรับความต้องการด้านภาษาอังกฤษในการเรียนการสอนของคณะวิชาต่างๆ ในมหาวิทยาลัย โดยเฉพาะอย่างยิ่งเป็นหน่วยงานที่รับผิดชอบบรรยายรายวิชาภาษาอังกฤษพื้นฐานที่นักศึกษาปริญญาตรีภาคปกติทุกสาขาวิชาต้องผ่านการสอบไล่ ปัจจุบัน สถาบันภาษา มีภารกิจหลักคือบรรยายวิชาภาษาต่างประเทศพื้นฐาน จัดอบรมภาษาต่างประเทศแก่องค์กรต่างๆ และบุคคลทั่วไป วิจัยและพัฒนาหลักสูตรการศึกษาภาษาต่างประเทศ และเป็นศูนย์ทดสอบความสามารถภาษาอังกฤษ ซึ่งได้ปฏิบัติภารกิจดังกล่าวในทั้งสามศูนย์การศึกษาของมหาวิทยาลัยธรรมศาสตร์ นอกจากนี้สถาบันยังได้พัฒนาหลักสูตรภาษาต่างประเทศของตนเองขึ้นเป็นเอกเทศอีกด้วยภารกิจบริการสังคม ภารกิจ. บริการสังคม. สถาบันภาษา มีภารกิจบริการสังคมในด้านภาษาอังกฤษ เช่น การพัฒนาครูผู้สอนภาษาอังกฤษในระดับประถมศึกษา และมัธยมศึกษา โดยเฉพาะในโรงเรียนด้อยโอกาสทางการศึกษา นอกจากนี้ยังได้ให้บริการพัฒนาภาษาอังกฤษสำหรับพระภิกษุสามเณร และสถาบันการศึกษาขั้นพื้นฐานในสามจังหวัดชายแดนใต้ ทั้งนี้สำหรับเยาวชนและนักศึกษา สถาบันฯ ได้จัดให้มีค่ายภาษาอังกฤษภาคฤดูร้อนทั้งในและต่างประเทศ ทั้งนี้สถาบันภาษา ยังมีการจัดสอบวัดระดับภาษาอังกฤษเป็นประจำทุกปี โดยมีบริการจัดสอบ TU-GET (Thammasat University General English Test) และ TU-STEPS (Thammasat University Standartised Test of English Profesional Skills) นอกจากนี้ยังมีบริการจัดสอบวัดระดับในระดับมัธยมศึกษา (TU-SET) และอาชีวศึกษา (TU-VET) ด้วยหลักสูตรหลักสูตร. - ระดับปริญญาตรี สถาบันภาษารับผิดชอบเกี่ยวกับการบรรยายในลักษณะวิชาภาษาอังกฤษให้แก่ทุกคณะในมหาวิทยาลัย ทั้งกลุ่มวิชาภาษาอังกฤษพื้นฐาน และกลุ่มวิชาภาษาอังกฤษเฉพาะกิจ เป็นวิชาบังคับเลือก และวิชาเลือกเสรี นอกจากนี้ยังมีการเปิดหลักสูตรภาษาอังกฤษ เป็นรายวิชาโท ด้วย - หลักสูตรศิลปศาสตรมหาบัณฑิต สาขาวิชาภาษาอังกฤษเชิงอาชีพเพื่อการสื่อสารนานาชาติ (ภาคภาษาอังกฤษ) (ศศ.ม. ภาษาอังกฤษเชิงอาชีพเพื่อการสื่อสารนานาชาติ) (M.A. in Career English for International Communication) ศึกษา ณ มหาวิทยาลัยธรรมศาสตร์ ท่าพระจันทร์ - หลักสูตรศิลปศาสตรมหาบัณฑิต สาขาวิชาการสอนภาษาอังกฤษ (ภาคภาษาอังกฤษ) (ศศ.ม. การสอนภาษาอังกฤษ) (M.A. in English Language Teaching) ศึกษา ณ มหาวิทยาลัยธรรมศาสตร์ ท่าพระจันทร์ - หลักสูตรประกาศนียบัตรบัณฑิตทางภาษาอังกฤษเพื่ออาชีพ (ป.บัณฑิต ภาษาอังกฤษเพื่ออาชีพ) (Graduate Diploma Program in English for Careers) ศึกษา ณ มหาวิทยาลัยธรรมศาสตร์ ท่าพระจันทร์ - หลักสูตรปรัชญาดุษฎีบัณฑิต สาขาการสอนภาษาอังกฤษ (หลักสูตรนานาชาติ) (ปร.ด. การสอนภาษาอังกฤษ) (Doctor of Philosophy in English Language Teaching) ศึกษา ณ มหาวิทยาลัยธรรมศาสตร์ ท่าพระจันทร์โครงการอบรมภาษาอังกฤษสำหรับบุคคลทั่วไป โครงการอบรมภาษาอังกฤษสำหรับบุคคลทั่วไป. โดยให้การอบรมภาษาอังกฤษแก่บุคคลทั่วไปที่อายุไม่ต่ำกว่า 15 ปีในหลักสูตรต่างๆ ณ มหาวิทยาลัยธรรมศาสตร์ ท่าพระจันทร์ และมหาวิทยาลัยธรรมศาสตร์ ศูนย์รังสิต ดังนี้- การฟัง - การพูด (Listening - Speaking) - การอ่าน - การเขียน (Reading - Writing) - การเขียนเพื่อศึกษาต่อ (แนวTOEFL) - ภาษาอังกฤษเพื่อการทำงาน (English For Work) - การเตรียมตัวเพื่อศึกษาต่อในประเทศ (English For Advanced Studies) - การเตรียมตัวสอบ TOEFL - ทักษะการใช้ไวยากรณ์ (Grammar For Better English) - ไวยากรณ์เพื่อการเขียน (Grammar For Writing) - การแปลเบื้องต้น (Introduction to Translation) - การเขียนรายงานภาษาอังกฤษเพื่ออาชีพ (Report & Proposal Writing for Career) - ภาษาอังกฤษเชิงกฎหมาย (English for Legal Purposes Mini Program)- ภาษาอังกฤษเพื่อการศึกษาขั้นมหาวิทยาลัย (English For University Studies) - การนำเสนองานระดับมืออาชีพ (Professional Oral Presentation) - ไวยากรณ์เพื่อการเตรียมตัวสอบ (Structure for English Tests) - ทักษะการใช้ภาษาในการเจรจาต่อรอง (Negotiation Skill) - การเตรียมตัวเพื่อศึกษาต่อต่างประเทศ (แนวสอบ IELTS) - ภาษาอังกฤษเพื่อการเตรียมสอบสำหรับทำงาน (แนวสอบ TOEIC) - การเขียนอีเมลภาษาอังกฤษ (E-Mail English) - การเตรียมตัวสอบเข้ามหาวิทยาลัย (English for University Admission) - ภาษาเกาหลี - การเตรียมตัวสอบ CU-TEP - การเตรียมสอบ TU-GET - ทักษะไวยากรณ์เพื่อการเตรียมสอบ Standardized Tests</doc>
