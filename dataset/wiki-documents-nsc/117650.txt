<doc id="117650" url="https://th.wikipedia.org/wiki?curid=117650" title="อำเภอบึงบูรพ์">อำเภอบึงบูรพ์ บึงบูรพ์ เป็นอำเภอหนึ่งในจังหวัดศรีสะเกษ มีที่ตั้งอยู่ทางตะวันตกเฉียงเหนือของจังหวัด มีอาณาเขตติดต่อกับจังหวัดสุรินทร์ทางทิศเหนือและทิศตะวันตก จัดเป็นอำเภอที่มีขนาดเล็กและมีจำนวนประชากรน้อยที่สุดในจังหวัดศรีสะเกษ โดยได้รับการยกฐานะขึ้นเป็นอำเภอบึงบูรพ์เมื่อปี พ.ศ. 2537ประวัติ ประวัติ. อำเภอบึงบูรพ์จัดตั้งขึ้นเป็นกิ่งอำเภอเมื่อวันที่ 18 กรกฎาคม พ.ศ. 2520 โดยแยกตำบลเป๊าะ ตำบลโดด ตำบลเสียว และตำบลหนองม้าออกจากอำเภออุทุมพรพิสัย ต่อมาในปี พ.ศ. 2522 ได้มีประกาศให้ตำบลโดด ตำบลเสียว และตำบลหนองม้า กลับไปขึ้นกับอำเภออุทุมพรพิสัยเช่นเดิม ต่อจากนั้นในปี พ.ศ. 2523 จึงได้มีการจัดตั้งตำบลบึงบูรพ์ขึ้นอีกตำบลหนึ่ง บึงบูรพ์ได้รับการยกฐานะเป็นอำเภอเมื่อวันที่ 4 มิถุนายน พ.ศ. 2537ที่ตั้งและอาณาเขต ที่ตั้งและอาณาเขต. อำเภอบึงบูรพ์ตั้งอยู่ทางทิศตะวันตกเฉียงเหนือของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอรัตนบุรี (จังหวัดสุรินทร์) และอำเภอราษีไศล - ทิศตะวันออก ติดต่อกับอำเภอราษีไศลและอำเภออุทุมพรพิสัย - ทิศใต้ ติดต่อกับอำเภอโพธิ์ศรีสุวรรณ - ทิศตะวันตก ติดต่อกับอำเภอรัตนบุรี (จังหวัดสุรินทร์)การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอบึงบูรพ์แบ่งพื้นที่การปกครองออกเป็น 2 ตำบล 25 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอบึงบูรพ์ประกอบด้วยองค์กรปกครองส่วนท้องถิ่น 2 แห่ง ได้แก่- เทศบาลตำบลบึงบูรพ์ ครอบคลุมพื้นที่ตำบลบึงบูรพ์ทั้งตำบลและบางส่วนของตำบลเป๊าะ - องค์การบริหารส่วนตำบลเป๊าะ ครอบคลุมพื้นที่ตำบลเป๊าะ (นอกเขตเทศบาลตำบลบึงบูรพ์)สภาพภูมิประเทศ สภาพภูมิประเทศ. สภาพพื้นที่ของอำเภอบึงบูรพ์มีลักษณะเป็นที่ราบสูง สลับกับที่ลุ่ม สภาพดินเป็นดินร่วนปนทราย มีลำห้วยทับทันไหลผ่านทางทิศตะวันตกและเป็นแนวแบ่งเขตการปกครองระหว่างอำเภอบึงบูรพ์กับอำเภอรัตนบุรี จังหวัดสุรินทร์ทรัพยากรธรรมชาติทรัพยากรธรรมชาติ. - ทรัพยากรป่าไม้- ป่าสงวนแแห่งชาติโนนลาน มีเนื้อที่ประมาณ 8,000 ไร่ - ป่าสงวนแห่งชาติดงใหญ่ มีเนื้อที่ประมาณ 2,500 ไร่ ปัจจุบันป่าสงวนแห่งชาติทั้ง 2 แห่งนี้ มีสภาพเป็นป่าเสื่อมโทรม และอนุญาตให้ราษฎรเข้าไปทำกินได้บางส่วน โดยการออกใบอนุญาตเช่าที่ทำกินให้- ทรัพยากรน้ำ- ลำห้วยทับทัน เป็นแหล่งน้ำตามธรรมชาติที่สำคัญที่สุดของอำเภอบึงบูรพ์ ปัจจุบันได้รับการพัฒนาสร้างฝายทดน้ำขึ้น 2 แห่ง คือ ฝายโนนลาน ในตำบลเปีะ และฝายหนองหล่ม ในตำบลบึงบูรพ์ - หนองบึงบูรพ์ เป็นหนองน้ำขนาดใหญ่ที่สุดในอำเภอ มีพื้นที่ประมาณ 400 ไร่ ตั้งอยู่ทางทิศตะวันออกของตำบลบึงบูรพ์ - หนองหล่ม มีพื้นที่ประมาณ 200 ไร่ ตั้งอยู่ทางทิศตะวันตกของอำเภอบึงบูรพ์การศึกษาการศึกษา. - ระดับประถมศึกษา อำเภอบึงบูรพ์มีโรงเรียนประถมศึกษาอยู่ทั้งสิ้น 6 โรงเรียน ซึ่งในจำนวนนี้มี 2 โรงเรียนที่เปิดสอนถึงระดับมัธยมศึกษาตอนต้น โดยมีรายชื่อสถานศึกษาดังต่อไปนี้- โรงเรียนอนุบาลบึงบูรพ์ (ประจำอำเภอ) - โรงเรียนชุมชนบ้านหนองคู (ขยายโอกาส) - โรงเรียนบ้านม่วง (ขยายโอกาส) - โรงเรียนบ้านหาด (อสพป.13) - โรงเรียนบ้านโนนลาน - โรงเรียนบ้านหมากยาง- ระดับมัธยมศึกษา ในอำเภอบึงบูรพ์มีโรงเรียนมัธยมศึกษาอยู่เพียงแห่งเดียวและมีชื่อเดียวกันกับชื่ออำเภอ คือ โรงเรียนบึงบูรพ์การสาธารณสุข การสาธารณสุข. อำเภอบึงบูรพ์มีโรงพยาบาลชุมชนระดับอำเภอ 1 แห่ง คือ โรงพยาบาลบึงบูรพ์ มีจำนวนเตียงผู้ป่วย 30 เตียง นอกจากนี้ยังโรงพยาบาลส่งเสริมสุขภาพตำบลอีก 2 แห่ง ได้แก่- โรงพยาบาลส่งเสริมสุขภาพตำบลหนองคูใหญ่ ตำบลเป๊าะ - โรงพยาบาลส่งเสริมสุขภาพตำบลบ้านม่วง ตำบลเป๊าะ</doc>
