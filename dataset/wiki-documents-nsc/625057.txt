<doc id="625057" url="https://th.wikipedia.org/wiki?curid=625057" title="อาสนวิหารแม่พระประจักษ์ที่เมืองลูร์ด นครราชสีมา">อาสนวิหารแม่พระประจักษ์ที่เมืองลูร์ด นครราชสีมา อาสนวิหารแม่พระประจักษ์ที่เมืองลูร์ด นครราชสีมา เป็นอาสนวิหารประจำเขตมิสซังนครราชสีมา สร้างขึ้นเพื่ออุทิศแด่แม่พระประจักษ์ที่ลูร์ด ปัจจุบันเป็นศูนย์กลางกลุ่มคริสตชนคาทอลิกในเมืองนครราชสีมาประวัติประวัติ. - ปี ค.ศ. 1978 (พ.ศ. 2521) บาทหลวงประยูร นามวงศ์ ได้รับแต่งตั้งเป็นอธิการโบสถ์แทน เนื่องจากโบสถ์เก่ามีสภาพเสื่อมโทรม ทางมิสซังมีดำริสร้างโบสถ์ขึ้นใหม่ - วันที่ 10 กุมภาพันธ์ ค.ศ. 1979 (พ.ศ. 2522) งานสร้างตัวโบสถ์ใหม่เริ่มขึ้น มีพิธีวางศิลาฤกษ์ โดยพระคุณเจ้ายออากิม พเยาว์ มณีทรัพย์ มุขนายกมิสซังนครราชสีมาในขณะนั้นเป็นประธาน มีบุคคลสำคัญฝ่ายศาสนาและฝ่ายบ้านเมือง เช่น พระคุณเจ้าอาแลง วัง กาแวร์ (มุขนายกกิตติคุณมิสซังนครราชสีมา) ผู้ว่าราชการจังหวัดนครราชสีมา (สมัยนั้น) มาร่วมพิธีกันมากมาย งานก่อสร้างดำเนินอยู่เป็นเวลา 2 ปี จึงแล้วเสร็จ - วันที่ 14 กุมภาพันธ์ ค.ศ. 1981 (พ.ศ. 2524) ประธานในพิธีเสกโบสถ์หลังใหม่นี้ คือพระคุณเจ้ายออากิม พเยาว์ มณีทรัพย์ โดยเอกอัครสมณทูตแห่งวาติกันประจำประเทศไทยให้เกียรติมาร่วมพิธีด้วย และถือเป็นวันเฉลิมฉลองครบรอบ 85 ปี การเริ่มต้นของคริสชนในโคราชอีกด้วย</doc>
