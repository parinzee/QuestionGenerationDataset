<doc id="924229" url="https://th.wikipedia.org/wiki?curid=924229" title="หลวงตามหาชน">หลวงตามหาชน หลวงตามหาชน ละครโทรทัศน์ไทยแนวสะท้อนสังคมแฝงด้วยธรรมะจากบริษัท ทีวี ธันเดอร์ เรื่องราวของหลวงตาที่ต้องคอยแก้ปัญหาและสั่งสอนชาวบ้านในชุมชนด้วยธรรมะเริ่มออกอากาศตอนแรกเมื่อ พ.ศ. 2553 ทาง สถานีวิทยุโทรทัศน์ไทยทีวีสีช่อง 3 กำกับและนำแสดงโดย โน้ต เชิญยิ้ม ในบทหลวงตาร่วมด้วย พรชิตา ณ สงขลา , โกสินทร์ ราชกรม และ วรุฒ วรธรรม ต่อมาได้มีการปรับเปลี่ยนครั้งใหญ่โดยได้ สรพงษ์ ชาตรี มารับบทหลวงตาแทน โน้ต เชิญยิ้ม และได้ ชยานนท์ อุลิศ มาทำหน้าที่ผู้กำกับพร้อมกับเพิ่ม ค่อม ชวนชื่น และ เจี๊ยบ เชิญยิ้ม เข้ามาในบท อาคม และ ยอด ลูกศิษย์ของหลวงตาร่วมด้วยนักแสดงหน้าใหม่อย่าง ไซม่อน เครสเลอร์ ในบท ร้อยตำรวจตรีชานนท์ ใน พ.ศ. 2558 – 2559 ทางผู้จัดอย่าง ทีวี ธันเดอร์ ได้ปรับรูปแบบของละครโดยให้หลวงตาออกธุดงค์ไปแก้ปัญหาและอบรมสั่งสอนผู้คนตามที่ต่าง ๆ พร้อมกับเปลี่ยนชื่อละครเป็น หลวงตามหาชน ตะลุยตลาด และได้เพิ่มนักแสดงใหม่เข้ามาเสริมอย่าง จาตุรงค์ มกจ๊ก ในบท เสี่ยโชค บอล เชิญยิ้ม ในบท เจ๋ง และ แจ็ค แฟนฉัน ในบท จ๊อด กระทั่งเดือนมิถุนายน พ.ศ. 2559 จึงได้กลับมาใช้ชื่อหลวงตามหาชนตามเดิม</doc>
