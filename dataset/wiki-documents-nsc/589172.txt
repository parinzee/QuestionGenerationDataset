<doc id="589172" url="https://th.wikipedia.org/wiki?curid=589172" title="เซาเออร์เคราท์">เซาเออร์เคราท์ เซาเออร์เคราท์ (, ) เป็นอาหารเยอรมันชนิดหนึ่ง แปลตรงตัวว่ากะหล่ำปลีเปรี้ยว เป็นการดองกะหล่ำปลีโดยแบคทีเรียที่ผลิตกรดแลกติกหลายชนิด ได้แก่ Leuconostoc, Lactobacillus และ Pediococcus เก็บได้นาน มีรสเปรี้ยว ใช้ปรุงอาหารได้หลายชนิด โดยเฉพาะกับเนื้อและฮอตดอก เซาเออร์เคราท์ทำจากกะหล่ำปลีหั่นแล้วนำไปหมักกับเกลือ ใส่เม็ดผักชี ใบเบย์ ผลเอลเดอร์ ยี่หร่า ฮอร์สแรดิช ใบซาวอรี กานพลู และเครื่องเทศอื่น ๆ ซึ่งแตกต่างกันในแต่ละท้องถิ่น นิยมรับประทานกับปลาเค็ม ไส้กรอก หรือหมูหมักเกลือ อาหารเยอรมันชนิดนี้ส่งอิทธิพลต่ออาหารฝรั่งเศสที่เรียกชูครุต (Choucroute) ซึ่งเป็นกะหล่ำปลีดองเกลือเช่นกัน และยังพบอาหารที่ใกล้เคียงกันนี้ในอาหารรัสเซียและอาหารโปแลนด์ด้วยกรรมวิธีการหมัก กรรมวิธีการหมัก. ใส่กะหล่ำปลีสดหั่นลงในหม้อ ทุบให้กะหล่ำช้ำจนกระทั่งน้ำภายในตัวกะหล่ำไหลออกมาจนท่วม เกลือที่ใส่ลงไปนี้จะทำให้คงสภาพจนกระทั่งเข้าสู่การหมัก ถ้าเป็น “ไวน์ซาวเออร์เคร้าท์” ใส่ ไวน์ขาวด้วยเล็กน้อย ใช้เกลือทะเลในการหมักโดยใช้เวลาประมาณ 4-6 สัปดาห์ กะหล่ำปลีถูกอัดและใช้น้ำหนักกดทับลงไป เดิมใช้หม้อดินเผาสำหรับการหมักเพื่อไล่อากาศออก ขณะเดียวกันก๊าซที่ได้ก็จะถูกกักเอาไว้ หม้อดินสำหรับทำกะหล่ำปลีดองมีร่องเพื่อให้น้ำไหลเวียน วางฝาปิดทับไว้ด้านบนให้แช่น้ำจนมิดเพื่อกันมิให้อากาศเข้า แรงกดจะช่วยดันให้ฟองอากาศออกมาภายนอก กระบวนการหมักจะแบ่งออกเป็น 3 ขั้นตอนดังนี้- ช่วงสามวันแรก ยีสต์และแบคทีเรียอะซิติก (ซึ่งมีอยู่เดิม) ใช้ออกซิเจนที่เหลืออยู่และผลิตเอทานอล กรดต่าง ๆ และเอสเmอร์ ขึ้น - สามวันถัดมา กลุ่มแบคทีเรียที่ผลิตกรดแลคติกชนิด heterofermentative ได้เพิ่มจำนวนขึ้น ซึ่งใช้ในการถนอมอาหารหลายชนิด เช่น จุลินทรีย์ Leuconostoc แบคทีเรียชนิดนี้จะสร้างกรดแลคติก กรดอะซิติก แมนนิทอล และ คาร์บอนไดออกไซด์ ค่า pH จะลดลง เอทานอลที่มีอยู่จะถูกแปรสภาพกลายเป็นกรดซึ่งเป็นส่วนประกอบของรสชาติที่สำคัญในซาวเออร์เคร้าท์ ยิ่งค่า pH น้อยลง ก็ยิ่งลดการเพิ่มจำนวนของจุลินทรีย์ลง แบคทีเรียที่ผลิตกรดแลคติกนี้จะทำให้เกิดกรดแลคติคที่มีความเข้มข้นเพิ่มขึ้น 2% และสามารถยับยั้งการเจริญเติบโตของพวกจุลินทรีย์ได้ - ช่วงที่สาม เริ่มจากค่าความเป็นกรดจาก 1-2% ในสัปดาห์ที่ 3-6 แบคทีเรียที่ผลิตกรดแลคติค ชนิด heterofermentative นี้จะเพิ่มจำนวนขึ้นและยังทนต่อความเป็นกรดเช่นเดียวกับเชื้อแบคทีเรีย Bacillus beris นอกจากนี้ยังสามารถย่อยสลายเพนโตส อะราบิโนส ไซโลส ได้อีกด้วย ระยะเวลาการหมักที่อุณหภูมิห้องใช้เวลา 3-4 สัปดาห์ ในขณะที่การหมักในอุณหภูมิห้องใต้ดินจะใช้เวลา 5-6 สัปดาห์วิธีการปรุง วิธีการปรุง. ปรุงให้สุกได้โดยใช้น้ำเพียงเล็กน้อยหรือน้ำซุปและไขมัน เครื่องเทศที่ใช้คือ ใบกระวาน ผลจูนิเปอร์ ยี่หร่า กานพลู ใบเอสตรากอน (estragon) ซาโวรี่ (savory) และน้ำตาล ปรุงรสด้วยเกลือและพริกไทย ขึ้นอยู่กับภูมิภาคที่อาจจะเพิ่มส่วนผสมอื่นลงไป เช่น หัวหอม แอปเปิ้ลหรือองุ่นอาหารรับประทานคู่กับเซาเออร์เคราท์อาหารรับประทานคู่กับเซาเออร์เคราท์. - Vepřo-knedlo-zelo เป็นอาหารประจำชาติของสาธารณรัฐเช็ก ประกอบไปด้วยหมูย่างและมันฝรั่งยัดไส้ เสริฟ์พร้อมเซาเออร์เคราท์ - ซี่โครงเฮสส์ (Hessian ribs) กับเซาเออร์เคราท์ เป็นอาหารที่ทำจากพอร์กชอปหมักกับผักกาดดอง - คลุนซ์ (Klunz) เป็นอาหารทางตอนกลางของเยอรมันที่รับประทานคู่กับเซาเออร์เคราท์และมันหมู - กูลาช หรือ สตูแบบฮังการี เมือเพิ่มเซาเออร์เคราท์ ลงไปมาก ๆ รสชาติจะจัดจ้านขึ้น - เซาเออร์เคราท์ เป็นส่วนประกอบที่สำคัญของบีกอส (Bigos) หรือ อาหารประจำชาติโปแลนด์</doc>
