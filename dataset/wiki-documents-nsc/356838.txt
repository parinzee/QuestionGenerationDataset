<doc id="356838" url="https://th.wikipedia.org/wiki?curid=356838" title="อันทวน เซ้งบ๊อกซิ่ง">อันทวน เซ้งบ๊อกซิ่ง อันทวน เซ้งบ๊อกซิ่ง (; 16 กุมภาพันธ์ ค.ศ. 1991 — ) มีชื่อจริงคือ อองตวน ปินโต (Antoine Pinto) เป็นนักมวยไทยชาวฝรั่งเศสที่มีชื่อเสียง และมีผลงานเป็นที่ยอมรับในสื่อต่างประเทศ เขาสามารถพูดภาษาไทย รวมทั้งภาษาอังกฤษและฝรั่งเศส อันทวนเป็นชาวต่างชาติที่อายุน้อยที่สุดที่เข้าแข่งขันในสนามมวยเวทีลุมพินี เมื่ออายุ 14 ปี และเข้าแข่งขันในเวทีมวยราชดำเนิน เมื่ออายุได้ 15 ปี อันทวนได้พบกับโบวี่ ส.อุดมสร ในคืนวันที่ 22 มกราคม พ.ศ. 2554 ในการแข่งขันชิงแชมป์รุ่น 160 ปอนด์ ของมหกรรมมวยไทยยุทธหัตถีอนุสรณ์ดอนเจดีย์ ที่จังหวัดสุพรรณบุรี ซึ่งการแข่งขันครั้งดังกล่าว อันทวนเป็นฝ่ายชนะคะแนน และการแข่งขันครั้งที่ผ่านมา อันทวนได้พบกับนพรัตน์ เกียรติกำธร ที่เวทีมวยสยามอ้อมน้อยในวันที่ 5 มีนาคม พ.ศ. 2554 ซึ่งอันทวนเป็นฝ่ายแพ้คะแนนประวัติ ประวัติ. อันทวน เซ้งบ๊อกซิ่ง เป็นชาวฝรั่งเศสที่ย้ายมาอยู่ที่ประจวบคีรีขันธ์ ในประเทศไทยพร้อมกับครอบครัว สมัยมัธยมเคยศึกษาอยู่ที่โรงเรียนบางสะพานวิทยา อำเภอบางสะพาน จังหวัดประจวบคีรีขันธ์ บิดาชื่อเซิร์จ ปินโต ซึ่งเป็นผู้จัดการส่วนตัวของเขาเอง และมีมารดาชื่อคริสเซอนี่ เปโต นอกจากนี้ อันทวนมีพี่น้องสามคน โดยเป็นพี่สาวหนึ่งคน ในขณะที่อันโตเป็นบุตรคนกลาง และมีน้องชายเป็นนักมวยไทย คือ ลีโอ เซ้งบ๊อกซิ่ง อันทวนได้เริ่มฝึกมวยไทยตั้งแต่เยาว์วัย โดยได้รับค่าตัวในการแข่งขันครั้งแรก 300 บาท จากการแข่งขันครั้งนั้นเขาเป็นฝ่ายชนะคะแนน และถือเป็นนักมวยไทยที่สามารถสร้างชื่อเสียงได้อย่างรวดเร็ว จนสามารถเข้าร่วมแข่งขันในรายการใหญ่หลายรายการ ทั้งในรายการแข่งขัน สนามมวยเวทีลุมพินี, เวทีราชดำเนิน, ทรงชัย, I-1 เอ็กซ์ตรีม, เวิลด์ซีรีส์ Z1, ไทยแลนด์ vs ชาเลนเจอร์ส ซีรีส์-อีลิท บ็อกซิง, ช่อง 5, ช่อง 11, ESPN, เอเชียนแซท, โตโยต้าคัพ และอื่น ๆ อีกมาก อันทวนยังเคยร่วมเข้าแข่งขันในรายการศึกไทยแลนด์ชาเลนเจอร์ ซึ่งจัดขึ้นในวันที่ 16 มกราคม พ.ศ. 2553 ที่สยามพารากอน โดยได้พบกับ นพรัตน์ เกียรติกำธร ซึ่งอันทวนเป็นฝ่ายแพ้คะแนน นอกจากนี้ ในรายการแข่งขัน ศึกมวยไทยเทิดพระเกียรติ 12 สิงหามหาราชินี อันทวนได้พบกับ ไทรโยค พุ่มพันธุ์ม่วง โดยการแข่งขันครั้งดังกล่าว อันทวนเป็นฝ่ายแพ้คะแนน ในวันที่ 17 มีนาคม พ.ศ. 2555 อันทวนเป็นฝ่ายชนะน็อคคู่ชกอย่างไทรโยค พุ่มพันธ์ม่วง ในคู่เอกของรายการศึกมวยดีวิถีไทย ซึ่งอันทวนเองก็ไม่คิดว่าตนจะสามารถชนะได้ด้วยการน็อค นับเป็นผลงานสร้างชื่อให้แก่เขาอีกครั้งหนึ่งชีวิตส่วนตัว ชีวิตส่วนตัว. อดีตเคยคบหากับหวาย กามิกาเซ่ ซึ่งเป็นนักร้องค่ายกามิกาเซ่ และปัจจุบันคบหาอยู่กับศิรินทร์ ปรีดียานนท์ นักแสดงสังกัดช่อง 3เกียรติประวัติรายการที่ชนะเกียรติประวัติ. รายการที่ชนะ. - แชมป์ I-1 เวิลด์กรังปรีซ์สภามวยไทยโลก ค.ศ. 2011 (ไม่เกิน 66 กก.) - + 120 โปรเฟสชันแนลไฟท์ - WMC เวิลด์ไตเติล 66 กก. I-1 อารีนา ซูเปอร์ไฟท์ 2010 อินฮ่องกง - ยูโรเปียนแชมเปียน วาโก-โปร 2009 - ไฟนอลลิสท์ คอนเทนเดอร์เอเชีย 2009 ฟรานซ์ - โกลเดนเบลท์ 2008 ลิเวอร์พูล สหราชอาณาจักร - เอ็กซ์-วัน ไทยแลนด์เบลท์ 127 ปอนด์-2007 - ไวซ์ อินเตอร์คอนติเนนทอลแชมเปียน WMC-คาซัคสถาน 2006 - ไทยแลนด์เซาท์โพรวินซ์ เบลท์ 125 ปอนด์-2005 - อันดับ 10 สนามมวยเวทีลุมพินี รุ่น 154 ปอนด์รางวัลรางวัล. - ค.ศ. 2007 ไหว้ครูดีเด่น ในสนามมวยเวทีลุมพินี ช่อง 5สถิติการแข่งขันผลงานละครผลงานละคร. - 2559 แสงเทียน ช่อง 3 รับบทเป็น โทนี่ - 2560 สี่แผ่นดิน ช่อง 3 รับบทเป็น เสวี</doc>
