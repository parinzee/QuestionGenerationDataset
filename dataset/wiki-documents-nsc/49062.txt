<doc id="49062" url="https://th.wikipedia.org/wiki?curid=49062" title="แยกสำราญราษฎร์">แยกสำราญราษฎร์ แยกสำราญราษฎร์ () เป็นสี่แยกจุดตัดถนนบำรุงเมืองและถนนมหาไชย ในพื้นที่เขตพระนคร กรุงเทพมหานคร ซึ่งสำราญราษฎร์เป็นชื่อที่ทางการตั้งให้แทนชื่อย่านที่เรียกดั้งเดิมว่า ประตูผีประตูผี ประตูผี. ประตูผีเป็นย่านการค้าเก่าแก่ของกรุงเทพฯ บริเวณริมคลองโอ่งอ่าง จุดตัดถนนมหาไชยและถนนบำรุงเมือง ระหว่างวัดเทพธิดารามกับวัดสระเกศ ได้ชื่อมาจากจากประตูเมืองที่เป็นเส้นทางสำหรับลำเลียงศพออกจากเขตประตูเมืองของกรุงเทพฯ (เกาะกรุงรัตนโกสินทร์) โดยเฉพาะเจาะจง ประตูผีมีบทบาทสำคัญต่อประวัติศาสตร์ของกรุงเทพมหานครในคราวที่มีประชาชนเสียชีวิตจากโรคระบาดเช่น อหิวาตกโรค จำเป็นต้องลำเลียงศพจำนวนมากผ่านประตูผีออกมาทำพิธีฌาปนกิจที่วัดสระเกศปัจจุบัน ปัจจุบัน. ปัจจุบันแยกสำราญราษฎร์เป็นแหล่งที่ตั้งของร้านอาหารประเภทอาหารริมทางจำนวนมาก โดยเฉพาะในเวลาค่ำคืน ที่ขึ้นชื่อได้แก่ ผัดไทย ที่ได้การแนะนำเป็นบิบกูร์มองด์จากมิชลินไกด์, บัวลอย, ขนมเบื้อง, เย็นตาโฟ และร้านอาหารตามสั่ง เป็นที่ตั้งของร้านเจ๊ไฝ ซึ่งได้ดาวมิชลินไกด์ และยังเป็นที่ตั้งโรงรับจำนำแห่งแรกในประเทศไทยอีกด้วย ซึ่งยังคงเปิดกิจการมาจนถึงปัจจุบันสถานที่สำคัญบริเวณแยกสถานที่สำคัญบริเวณแยก. - วัดเทพธิดาราม - พระบรมบรรพต (ภูเขาทอง) วัดสระเกศราชวรมหาวิหาร - สถานีตำรวจนครบาลสำราญราษฎร์</doc>
