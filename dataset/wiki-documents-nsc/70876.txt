<doc id="70876" url="https://th.wikipedia.org/wiki?curid=70876" title="ซะชิ ทะอินะกะ">ซะชิ ทะอินะกะ ซะชิ ทะอินะกะ () นักร้องชาวญี่ปุ่นผู้ซึ่งรู้จักกันดีในผลงานเพลงเปิดแอนิเมชันเรื่อง เฟท/สเตย์ ไนท์ประวัติ ประวัติ. เมื่อซะชิยังเป็นเด็ก เธอมีพรสวรรค์ในด้านการร้องเพลงได้ยอดเยี่ยมมาก ซึ่งในช่วงที่เธอเข้าศึกษาในโรงเรียนชั้นประถม ซะชิได้รับรางวัลชนะเลิศในการประกวดร้องเพลงในการประกวดของโรงเรียนในปี 2540 ในปี 2542 ซะชิก็ได้เข้าร่วมประกวดอีกครั้ง พร้อมกับพี่น้องของเธออีก 2 คน เมื่ออายุ 15 ซะชิเลือกที่จะเป็นนักร้องอาชีพ โดยที่เธอได้รับแรงบันดาลใจจากวง Dreams Come True และเพลงของ MISIA ซึ่งนั่นเองก็ทำให้เธอเริ่มแต่งเนื้อเพลง และทำนองเอง ซึ่งนั่นถือเป็นการก้าวเท้าเข้าสู่วงการของเธอเลยทีเดียว ต่อมา ซะชิก็ยังคงเข้าร่วมประกวดกับรายการต่างๆ ไปด้วย ซึ่งในปี 2545 เธอก็ได้เป็นส่วนหนึ่งของการประกวดไอดอล ASAYAN และได้รับตำแหน่งที่ 6 ก่อนปี 2546 เธอได้ออกผลงานเพลงมา 6 ชิ้น ภายใต้สังกัดของ โคลัมเบีย เรคคอร์ดส ในชื่ออัลบั้มว่า อาระ ไอ โนะ อุตะ โดยเธอใช้ชื่อว่า ซาจิ () ซึ่งอัลบั้มนี้ก็ได้แรงบันดาลใจมาจากนิยายของ ชินโด ฟุยูกิ ที่อัลบั้มนี้ของเธอมีชื่อเหมือนกับนิยายเรื่องนั้นๆ (ที่ได้วางจำหน่ายไปแล้วก่อนปี 2546) ในปี 2547 ซะชิได้กลายมาเป็นส่วนหนึ่งของยูนิต 4 คน ที่เรียกว่า Les Bijoux (レ・ビジュ) ซึ่งอยู่ในสังกัดของ ยูนิเวอร์แซล สตูดิโอ ประเทศญี่ปุ่น ต่อมาซะชิก็ได้ออกซิงเกิลเดบิวครั้งแรกในชื่อว่า disillusion ซึ่งเพลงนี้ก็ได้ถูกใช้เป็นเพลงเปิดของแอนิเมชั่นเรื่อง เฟท/สเตย์ ไนท์ และซิงเกิลนี้เป็นซิงเกิลเดบิวที่สร้างชื่อเสียงให้กับซะชิเป็นอย่างมาก จนถึงขนาดติดในอันดับที่ 13 ของโอริก้อน ชาร์ต ต่อมาซิงเกิล คิราเมคุ นามิดะ วะ โฮชิ นิ ก็ได้ตามออกมาเป็นซิงเกิลชุดที่ 2 ของเธอ (และยังเป็นเพลงเปิดที่ 2 ของอะนิเมะเรื่องเดียวกันอีกด้วย) และยังได้รับกระแสตอบรับอย่างดีจนทำให้ซะชิติดอันดับที่ 9 ใน 10 อันดับแรกของเธออีกด้วย สามเดือนต่อมา ซะชิก็ได้ออกซิงเกิลชุดที่ 3 คือ ไซโค โนะ คาตาโอโมอิ ที่ได้ถูกใช้เป็นเพลงปิดของแอนิเมชันเรื่อง Saiunkoku Monogatari แต่ที่น่าแปลกใจคือ ซิงเกิลชุดนี้กลับไม่ได้รับความนิยมเหมือนกับ 2 ชุดก่อน ซึ่งทำได้แค่เพียงติดอยู่ในอันดับที่ 50 ของโอริก้อนชาร์ตเท่านั้น ต่อมาซิงเกิลชุดที่ 4 ไอไตโยะ / คิมิ โตะ โนะ อาสุ ของเธอก็ได้วางจำหน่ายในเดือนกุมภาพันธ์ 2550 ซึ่งในซิงเกิลนี้ก็ได้มีเพลง คิมิ โตะ โนะ อาสุ ที่ได้ถูกนำไปใช้เป็นเพลงปิดของแอนิเมชันเรื่อง เฟท/สเตย์ ไนท์ ในตอนสุดท้าย ที่ได้ออกอากาศไปในเดือน มิถุนายน 2549 ต่อมาซะชิก็ได้ออกอัลบั้มแรกของเธอ Dear... ในเดือนมีนาคม ซึ่งที่น่าสนใจคือเพลงเปิดแอนิเมชันทั้งสองเพลงของเธอนั้นได้ถูกนำมาเรียบเรียงใหม่ให้เป็นเพลงเดียวกัน อยู่ในอัลบั้มนี้ด้วย ในเดือนกุมภาพันธ์ 2550 ได้มีการประกาศว่าซะชิจะร้องเพลง ที่จะใช้เป็นเพลงประกอบของแอนิเมชันเรื่อง Seirei no Moribito ที่ได้ออกอากาศไปในเดือน เมษายน ซึ่งเพลงนั้นคือเพลง อิโตชี่ ฮิโตะ เอะ (และเรื่องนี้ยังได้วงร็อคชื่อดังอย่าง L'Arc~en~Ciel มาร้องเพลงเปิดให้อีกด้วย) ซึ่งเพลงนี้ของซะชิก็จะมีเนื้อหาเกี่ยวกับความรัก และความหนักแน่นของเมโลดี้ที่เอ่อล้นออกมาจากทำนองเพลง และในเวปไซต์หลักของตัวเธอเอง ก็ได้มีการบอกไว้ว่าเธอได้แต่งเพลงและทำนองมามากกว่า 60 เพลง ในตลอดช่วงที่เธอเดบิวนี้ผลงานซิงเกิลผลงาน. ซิงเกิล. - [22 กุมภาพันธ์ 2549] disillusion - [31 พฤษภาคม 2549] คิราเมคุ นามิดะ วะ โฮชิ นิ (きらめく涙は星に, Kirameku Namida wa Hoshi ni) - [30 สิงหาคม 2549] ไซโค โนะ คาตาโอโมอิ (最高の片想い, Saikou no kataomoi) - [7 กุมภาพันธ์ 2550] ไอไตโยะ / คิมิ โตะ โนะ อาสุ (会いたいよ。/ 君との明日, Aitaiyo / Kimito no Asu) - [6 มิถุนายน 2550] อิโตชี่ ฮิโตะ เอะ (愛しい人へ , Itoshi Hito e) - [7 พฤศจิกายน 2550] ลิปสติก / อิชิบังโบชิ (Lipstick/一番星 , Lipstick/Ichibanboshi) - [23 มกราคม 2551] Visit of love - [23 กรกฎาคม 2551] โม คิซุ ซะเระชัตตะ (もう　キスされちゃった, Mou Kisu Sarechatta) - [22 ตุลาคม 2551] มะตะ อะชิตะ เนะ/โค้ด (また明日ね/code, Mata Ashita ne / Code) - [26 สิงหาคม 2552] อุนเมย์บิโตะ (運命人, Unmeibito)อัลบั้มอัลบั้ม. - [7 มีนาคม 2550] Dear... - [13 กุมภาพันธ์ 2551] Love is... - [16 พฤศจิกายน 2552] Destiny - [23 ธันวาคม 2552]Mariage -tribute to Fate-อื่นๆอื่นๆ. - เธอได้ยอมรับว่า เพลง ไอไตโยะ ที่เธอแต่งนั้นเป็นเพลงที่เธอใช้สื่อความรู้สึกของเธอ ในตอนนั้นที่เธอต้องจากคนที่เธอรักในช่วงหน้าร้อนปี 2549 เธอยังเปิดเผยอีกว่ารอยคราบน้ำตาในแผ่นต้นฉบับเนื้อเพลงนี้ นั้นเป็นของเธอเองหลังจากที่เธอแต่งเพลงนี้เสร็จ ซึ่งเป็นสิ่งสำคัญที่นักร้องจะสามารถถ่ายทอดความรู้สีกของตนเองผ่านออกมาทางทำนองและเพลงที่ตนเองขับร้องออกมา</doc>
