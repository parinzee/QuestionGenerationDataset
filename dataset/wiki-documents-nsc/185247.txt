<doc id="185247" url="https://th.wikipedia.org/wiki?curid=185247" title="แปดวัน แปลกคน">แปดวัน แปลกคน แปดวัน แปลกคน () ภาพยนตร์ไทยขาวดำในรูปแบบภาพยนตร์อิสระ ออกฉายเมื่อวันที่ 28 กุมภาพันธ์ พ.ศ. 2551 ทำรายได้รวม 3.5 แสนบาทเรื่องย่อ เรื่องย่อ. ในบ้านที่เก่าแก่ทรุดโทรมหลังหนึ่งนั้น คือชีวิตของป้าแก่ ๆ คนหนึ่งที่ชื่อ ป้าชุบ (วาสนา ชลากร) อยู่คนเดี่ยวอย่างโดดเดี่ยวจนกระทั่งวันหนึ่งที่ แพร เด็กสาวตัวน้อย(เจนนิษฐ์ โอ่ประเสริฐ) ก้าวเข้าไปในบ้านหลังนั้น และมี หมอหนุ่ม (ธนเวทย์ สิริวัฒน์ธนกุล) อีกเพียงผู้เดียวที่เห็นเหตุการณ์ทั้งหมด บ้านอันโดดเดี่ยวหลังนั้นเปิดประตูต้อนรับเด็กน้อยเข้าไปและปิดตายประตูถึงแปดวัน คือ แปดวันที่ป้าชุบเป็นผู้ควบคุมชีพจรชีวิตในบ้านทั้งหมด และหมอหนุ่มคือผู้ที่กุมชะตาของมนุษย์สองคนไปบ้านหลังนั้นนักแสดงนักแสดง. - วาสนา ชลากร แสดงเป็น ป้าชุบ - ธนเวทย์ สิริวัฒน์ธนกุล แสดงเป็น หนุ่ม - เจนนิษฐ์ โอ่ประเสริฐ แสดงเป็น น้องแพรรางวัลรางวัล. - เทคนิคการแต่งหน้ายอดเยี่ยม (มยุรี สลาเวศน์) - ดนตรีประกอบยอดเยี่ยม (ไกวัล กุลวัฒโนทัย)เบื้องหลังและคำวิจารณ์ เบื้องหลังและคำวิจารณ์. แปดวัน แปลกคน เป็นภาพยนตร์ไทยทุนต่ำซึ่งสร้างออกมาในรูปแบบภาพยนตร์นอกกระแสหรือภาพยนตร์อิสระ แต่ได้มีโอกาสฉายในโรงภาพยนตร์ทั่วไป มีจุดเด่น คือ การที่เป็นภาพยนตร์ขาวดำ โดยทั้งผู้กำกับและทีมนักแสดงเป็นบุคคลที่ไม่ได้มีชื่อเสียงโด่งดังหรือเป็นที่รู้จักเลย แต่เมื่อออกฉายแล้วได้รับเสียงวิจารณ์ในทางที่ดีมาก โดยเฉพาะกับบทป้าชุบจากการแสดงของ วาสนา ชลากร และตอนจบที่เป็นการหักมุมซึ่งสามารถตีความได้ในเชิงจิตวิทยา</doc>
