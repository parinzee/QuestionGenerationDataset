<doc id="881892" url="https://th.wikipedia.org/wiki?curid=881892" title="เล่ห์ลับสลับร่าง">เล่ห์ลับสลับร่าง เล่ห์ลับสลับร่าง เป็นนวนิยายแนวรักตลกกึ่งแฟนตาซี ประพันธ์โดยนรอินทร์ ตีพิมพ์ครั้งแรกเมื่อปี พ.ศ. 2545 เนื้อเรื่องเล่าถึงชายหญิงคู่หนึ่งที่คิดว่าตัวเองเหนือกว่าเพศตรงข้าม แต่โชคชะตาก็เล่นตลก เมื่อทั้งคู่ต้องมาสลับร่างเพื่อเรียนรู้ชีวิตของกันและกัน เล่ห์ลับสลับร่าง วางจำหน่ายในรูปแบบปกอ่อนในปี พ.ศ. 2545 ตีพิมพ์โดยสำนักพิมพ์ดับเบิลนายน์ ต่อมาในปี พ.ศ. 2546 นวนิยายถูกนำไปสร้างเป็นละครโทรทัศน์โดยบรอดคาซท์ ไทย เทเลวิชั่น กำกับการแสดงโดยชนินทร ประเสริฐประศาสน์ ซึ่งนรอินทร์ได้มีส่วนร่วมกับละครในฐานะผู้เขียนบทอีกด้วย นำแสดงโดย เข็มอัปสร สิริสุขะ และ ดอม เหตระกูลในปี พ.ศ. 2560 ถูกนำมาดัดแปลงเป็นละครอีกครั้งหนึ่ง นำแสดงโดย ณเดชน์ คูกิมิยะ และ อุรัสยา เสปอร์บันด์</doc>
