<doc id="754150" url="https://th.wikipedia.org/wiki?curid=754150" title="เอเชียเน็กซต์ท็อปโมเดล ฤดูกาลที่ 4">เอเชียเน็กซต์ท็อปโมเดล ฤดูกาลที่ 4 เอเชียเน็กซต์ท็อปโมเดล ฤดูกาลที่ 4 เป็นฤดูกาลที่ 4 ของ เอเชีย เน็กซ์ ท็อป โมเดล ที่ต้องการค้นหาสุดยอดนางแบบ เพื่อทำงานในวงการนางแบบ ในระดับมืออาชีพ โดยสาวๆ ที่เข้าแข่งขัน จะต้องมีเชื้อสายของเอเชียเท่านั้น โดยส่วนมากจะมากจากเอเชียตะวันออกเฉียงใต้ ซึ่งในฤดูกาลนี้จะถ่ายทำรายการ ใน ประเทศสิงคโปร์ เริ่มออกอากาศวันที่ 9 มีนาคม 2559 เป็นวันแรก โดยในฤดูกาลนี้จะเป็นครั้งแรกที่จะตัดสินโดยการให้คะแนนจากการแข่งขันประจำสัปดาห์และคะแนนจากคณะกรรมการในห้องตัดสิน ผู้ชนะในฤดูกาลนี้คือ ตะวัน เกตุคง จาก ประเทศไทยการรับสมัคร การรับสมัคร. การรับสมัครมีทั้งหมด 3 ประเทศ, ตามรายการข้างล่าง:- 20 กันยายน ที่ JW Marriott hotel Jakarta, จาการ์ตา - 26 กันยายน ที่ Pangea, Kaos city of dreams, มะนิลา - 3 ตุลาคม ที่ Space Convention Center, กรุงเทพมหานคร ผู้เข้าแข่งขันได้รับการสนับสนุนนอกจากนี้ยังจะนำไปใช้สำหรับการแข่งขันออนไลน์ถ้าพวกเขาไม่สามารถที่จะทำให้การปรากฏตัวที่ออดิชั่นสด.ข้อมูลการออกอากาศตอนที่ 1 : The Girl Who Had No Bed ข้อมูลการออกอากาศ. ตอนที่ 1 : The Girl Who Had No Bed. เริ่มต้นฤดูกาล สาวๆ ทั้ง สิบสี่คน ได้เดินทางมายัง อุทยานกีฬาสิงคโปร์ และได้พบกับ เค็นเน็ธ โกห์ และ เคลลี่ แทนดิโอโน สุดยอดนางแบบชาวอินโดนีเซีย ที่จะมาเป็นที่ปรึกษานางแบบสำหรับฤดูกาลนี้ ซึ่งทั้งสองได้กล่าวต้อนรับกับทุกคน หลังจากนั้นจึงได้เปิดเผยว่า ซินดี้ บิชอป จะมาเป็นกรรมการหลักคนใหม่สำหรับในฤดูกาลนี้ และได้กล่าวเริ่มการแข่งขันประจำสัปดาห์ทันที นั่นก็คือ การเดินแบบบนรันเวย์ที่มีทางเดินชันลงต่างระดับที่กำหนดเอาไว้และต้องมีการโพสต์ท่าในจุดที่กำหนด แพทริเซีย, ทุตตี้, ตะวัน และอไลซา เดินแบบและโพสต์ท่าออกมาได้ดี ในขณะที่ เจสสิก้า, ไม โง, ซางอิน, อาดิลลา, จูเลียน, เกว็น, แองจี้, ทุกซ์, เมย์ ถูกวิจารณ์ในเรื่องที่แตกต่างกันไป และ มาญ่า ถูกวิจารณ์อย่างหนักว่า ดูขาดคุณสมบัติ และไม่มีความเป็นนางแบบ เมื่อแข่งขันเสร็จแล้ว พวกเธอจึงได้เดินทางมาถึงที่โรงแรมเซาท์บีช โดยพวกเธอได้พักกันที่ชั้นที่ ยี่สิบเอ็ด หลังจากทุกคนต่างจับจองที่นอนกันหมดแล้ว มีเพียง ซางอิน เท่านั้น ที่ไม่มีที่นอน ต่อมา ได้มีจดหมายจากซินดี้แจ้งว่าในฤดูกาลนี้จะเป็นการตัดสินโดยการให้คะแนนในการแข่งขันประจำสัปดาห์และจากคณะกรรมการในห้องตัดสิน ซึ่งจะมีการแจ้งคะแนนให้ทุกคนได้รับรู้ และมีหนึ่งคนที่ได้คะแนนการแข่งขันประจำสัปดาห์ต่ำสุด จะต้องถูกส่งกลับบ้านทันที นั่นคือสาเหตุที่มีเตียงนอนอยู่แค่ สิบสาม ที่เท่านั้น แพทริเซียได้รับ เก้าจุดห้าคะแนน ซึ่งมากที่สุด ส่วน มาญ่า เป็นคนที่ได้ สามคะแนน ซึ่งต่ำที่สุด เธอจึงเป็นคนแรกที่ต้องถูกส่งกลับบ้าน- ผู้ที่ถูกคัดออกนอกห้องตัดสิน: มาญ่า โกลด์แมน วันต่อมา สาวๆได้เดินทางมาถ่ายแบบกันครั้งแรก โดยจะเป็นการถ่ายภาพภายในลูกบอลโปร่งใสทรงกลมขนาดใหญ่ที่ลอยอยู่กลางอากาศ ซึ่งได้แรงบันดาลใจมาจาก หน้าปกนิตยสาร ฮาร์เปอร์บาร์ซาร์ ในยุค 60's โดย บีเจ ปาสควาล ได้มาเป็นช่างภาพในครั้งนี้ ในการถ่ายภาพ ทุตตี้, อาดิลลา, ซางอิน, ไม โง, แพทริเซีย, เจสสิก้า, ตะวัน และอไลซา โพสต์ท่าออกมาได้สวยงามและดูหลากหลาย ในขณะที่ แองจี้ ถูกตำหนิในเรื่องของท่าโพสต์ที่ไม่เหมาะสมกับกระโปรงที่ใส่ เกว็น พยายาม และคิดมากเกินไปจนดูไม่เป็นธรรมชาติ ทุกซ์ โพสต์ท่าที่ดูอึดอัดเนื่องจากเธอกลัวความสูง เมย์ เกิดความเครียดในช่วงแรกๆ แต่สุดท้ายก็สามารถทำออกมาได้ดี พอถ่ายเสร็จแล้ว เมย์ เกิดความกดดันและหายใจไม่ออกจนร้องไห้ออกมา หลังจากนั้น สาวๆ ก็ได้กลับมาถึงที่พัก ไม โง ได้หยิบน้ำผลไม้ไปดื่มคนเดียวและทานข้าวก่อนคนอื่นๆ จนสาวๆ ได้พูดถึงเธอในแง่ลบ รวมถึงการที่ ไม โง ไม่ค่อยพูดจา หรือสุงสิงกับใครๆเลย ในห้องตัดสิน ทุตตี้, อาดิลลา, อไลซา, แพทริเซีย, จูเลียน, เมย์, ไม โง และซางอิน ได้รับคำชมเป็นอย่างมากจากคณะกรรมการ ในขณะที่ ทุกซ์ ภาพออกมาดูธรรมดา และไม่ใช้ประโยชน์จากขาที่ดูเรียวยาวของเธอ ตะวัน ได้รับคำวิจารณ์ว่าขาดพลังงานที่น่าสนใจ เจสสิก้า ได้รับคำวิจารณ์ว่า หน้าของเธอสวยมาก แต่ภาพโดยรวมดูไม่เป็นแฟชั่นชั้นสูง ในระหว่างที่สาวๆ กำลังรอผลการตัดสิน สาวๆ ทุกคนได้กล่าวตำหนิ ไม โง ถึงความไร้มารยาทของเธอ รวมถึง ทุตตี้ ก็ได้พูดถึงการที่ ไม โง หยิบชุดของเธอไปใส่โดยไม่ได้ขออนุญาตจากเธอด้วย เมื่อถึงเวลาตัดสิน ทุตตี้ ได้ถูกเรียกชื่อเป็นคนแรกจากภาพถ่ายที่ดีที่สุด ในขณะที่ เกว็น และ แองจี้ ต้องตกเป็นสองคนสุดท้าย เนื่องจาก เกว็น ถ่ายภาพออกมาดูมีความเป็นนางงามมากกว่านางแบบ และแองจี้ ที่โพสต์ท่าได้ดี แต่โดยรวมแล้วไม่เข้ากับชุดที่ใส่ ในที่สุดเมื่อผลคะแนนรวมปรากฏออกมา แองจี้ ได้รับโอกาสแก้ตัวอีกครั้ง แต่แล้ว ซินดี้ ได้บอกว่า ทุกคนได้แสดงความพยายามให้เห็นว่าพร้อมที่จะพัฒนาตัวเอง และ เกว็น จะไม่ถูกคัดออกในสัปดาห์นี้- ผู้ที่ถูกเรียกชื่อคนแรก: ทุตตี้ นอร์ - ผู้ที่ตกเป็นสองคนสุดท้าย: แองจี้ วัตกินส์ และ เกว็น รัวอีส - ช่างถ่ายภาพ: บีเจ ปาสควาล - แขกรับเชิญพิเศษ: เค็นเน็ธ โกห์ตอนที่ 2 : The Girl Who Bounced Back ตอนที่ 2 : The Girl Who Bounced Back. หลังจากกลับจากห้องตัดสิน ทุตตี้ ที่ถูกเรียกชื่อเป็นคนแรกในครั้งก่อน ทำให้เธอดีใจเป็นอย่างมาก เช่นเดียวกันกับ เกว็น ที่ดีใจที่ได้รับโอกาสให้ไปต่อในการแข่งขัน ในขณะที่ ไม โง ได้กล่าวขอโทษต่อสาวๆในเรื่องราวที่อาจทำให้เกิดความเข้าใจผิดในตัวเธอเองกับคนอื่นๆ ต่อมา พวกเธอได้เดินทางมาพบกับ เคลลี่ ซึ่งเธอได้แนะนำให้รู้จักกับ เดอร์ริค ซิว ที่จะมาฝึกสอนการกระโดด แทรมโพลีน ขั้นพื้นฐาน โดยในระหว่างกำลังฝึกซ้อมอยู่นั้น เจสสิก้า ได้เกิดอุบัติเหตุข้อเท้าพลิก ทำให้เธอถูกพาตัวไปส่งยังโรงพยาบาลทันที ซึ่งนั่นทำให้เธอไม่มีโอกาสในการแข่งขันชิงรางวัลในครั้งนี้ ซึ่งจะเป็นการกระโดดแทรมโพลีนไปยังจุดต่างๆ ที่กำหนดไว้ และท่าสุดท้ายจะเป็นการตีลังกา สาวๆส่วนใหญ่ทำออกมาได้เป็นอย่างดี ในขณะที่ ทุกซ์ และทุตตี้ ต้องพยายามกันอย่างหนัก สุดท้ายแล้ว แองจี้ เป็นผู้ที่ทำได้ดีที่สุด เธอจึงเป็นผู้ชนะ และได้รับเงินรางวัล หนึ่งพันดอลล่าร์ สำหรับการช็อปปิ้งใน ซาโลราดอตคอม เมื่อกลับมาถึงห้องพัก ทุตตี้และทุกซ์ ต่างรู้สึกกังวลอย่างมากเมื่อพวกเธอได้รับคะแนนจากการแข่งขันต่ำที่สุด ในขณะที่ เจสสิก้า เมื่อกลับจากโรงพยาบาลแล้วพบว่า เธอได้รับคะแนนเป็นศูนย์ จึงสร้างความกดดันให้กับเป็นเธอ อีกทั้ง สาวๆภายในบ้านยังได้จับกลุ่มพูดถึงเธอลับหลังอีกว่า เธอแกล้งเจ็บ เพียงเพราะไม่อยากแข่งขันกระโดดแทรมโพลีน การถ่ายภาพในสัปดาห์นี้ พวกเธอจะได้ถ่ายภาพขณะที่กำลังกระโดดบนแทรมโพลีน โดยจะต้องแสดงออกถึงท่วงท่าที่สง่างาม แต่ เจสสิก้า ที่ยังเจ็บข้อเท้าอยู่นั่น จะได้ถ่ายภาพอีกคอนเซปต์คือ ครัทช์ กูตูร์ คือเธอจะได้ถ่ายภาพโดยใช้ไม้ค้ำยืน และรถเข็นวีลแชร์มาเป็นอุปกรณ์ฉาก โดยที่ไม่ต้องขึ้นไปกระโดดบนแทรมโพลีน ในการถ่ายภาพนั้น เมย์, จูเลียน, ซางอิน, ไม โง, แองจี้, อไลซา และเจสสิก้า ทำออกมาได้เป็นอย่างดี ในขณะที่ อาดิลลา, ทุกซ์, ตะวัน, แพทริเซีย, ทุตตี้ และเกว็น ต้องพยายามกันอย่างหนัก เมื่อกลับถึงห้องพัก ได้เกิดความตึงเครียดขึ้นอีกครั้ง เมื่อได้มีการพูดคุยกันระหว่างสาวๆส่วนใหญ่กับเจสสิก้า เกี่ยวกับเรื่องที่พวกเธอคิดว่า เจสสิก้า เสแสร้งว่าเจ็บข้อเท้า เนื่องจากไม่อยากแข่งขันกระโดดแทรมโพลีน ในห้องตัดสิน กรรมการประทับใจกับภาพถ่ายของ เมย์, ซางอิน, อไลซา, ไม โง, และจูเลียน เป็นอย่างมาก โดยเฉพาะอย่างยิ่ง แองจี้ ที่แก้ตัวจากสัปดาห์ที่แล้วได้อย่างยอดเยี่ยมกับภาพถ่ายที่ออกมาสง่างาม และมีความเป็นแฟชั่นชั้นสูง ในขณะที่ ทุตตี้, อาดิลลา, แพทริเซีย, ตะวัน และเกว็น ถูกวิจารณ์อย่างหนักว่าถ่ายภาพออกมาได้ไม่ดี และน่าผิดหวัง โรคกลัวความสูงของ ทุกซ์ ทำให้เธอต้องตกเป็นสองคนสุดท้าย เนื่องจากภาพของเธอ ออกมาแย่ที่สุด เช่นเดียวกันกับ เจสสิก้า ที่ถึงแม้ว่าในภาพถ่ายจะได้รับคำวิจารณ์ที่ดี และเธอได้พยายามเต็มที่แล้ว แต่กรรมการคิดว่ามันยังแสดงออกมาในภาพไม่เพียงพอ เมื่อผลรวมคะแนนออกมา ปรากฏว่า ทุกซ์ เป็นผู้ที่ต้องถูกคัดออกจากการแข่งขัน ทำให้สาวๆที่ยังอยู่ในการแข่งขันรู้สึกเสียใจเป็นอย่างมาก- ผู้ที่ถูกเรียกชื่อคนแรก: แองจี้ วัตกินส์ - ผู้ที่ตกเป็นสองคนสุดท้าย: เจสสิก้า แลม และ ทุกซ์ ซารูล - ผู้ที่ถูกคัดออก: ทุกซ์ ซารูล - ช่างถ่ายภาพ: บีเจ ปาสควาล - แขกรับเชิญพิเศษ: เดอร์ริค ซิว, บีเจ ปาสควาลตอนที่ 3 : The Girl Who Got Cut ตอนที่ 3 : The Girl Who Got Cut. หลังจากกลับจากห้องตัดสิน สาวๆต่างร่วมแสดงความยินดีกับ แองจี้ ที่ถูกเรียกชื่อเป็นคนแรกในครั้งก่อน ในขณะเดียวกัน ก็ได้รู้สึกตกใจที่ ทุกซ์ ถูกคัดออกแทนที่จะเป็น เจสสิก้า ในขณะที่ เจสสิก้า ได้เผยว่า ซางอินเป็นเพื่อนที่เข้าใจเธอมากที่สุด เช้าวันต่อมา พวกเธอได้รับกระเป๋าที่มีผลิตภัณฑ์จาก เทรเซมเม่ และได้ถูกพาไปพบกับ เค็นเน็ธ โกห์ ซึ่งเขาได้แนะนำให้พวกเธอรู้จักกับ ลอร์ด รามอส และ เมอร์วิน วี ที่จะมาช่วยกันแปลงโฉมกันให้พวกเธอดูมีความเป็นนางแบบมากยิ่งขึ้น โดยได้มีการพูดคุยสั้นๆเกี่ยวกับการแปลงโฉมของแต่ละคนว่าจะออกมาเป็นอย่างไร อาทิเช่น ทุตตี้ จะได้ตัดทรงเช่นเดียวกันกับ ริฮานนา, เจสสิก้า จะได้ตัดทรงผมแนวย้อนยุค และอาดิลลา จะได้ตัดทรงที่ถูกเปลี่ยนไปจากเดิมมากที่สุด ในการแปลงโฉมนั้น สาวๆส่วนใหญ่ต่างรู้สึกตกใจมากที่ถูกตัดผมออกจนเกือบหมด โดยเฉพาะอย่างยิ่ง ไม โง ที่เธอถึงกับร้องให้ออกมา เมื่อรู้ว่าจะต้องถูกตัดผมสั้น เนื่องจากตอนเธอยังเป็นเด็ก พ่อของเธอได้บอกว่า ถ้าเธอไว้ผมสั้นจะดูน่าเกลียด การถ่ายภาพในสัปดาห์นี้ จะเป็นการถ่ายภาพคอมการ์ดสำหรับนางแบบ โดยแต่ละคนจะต้องเลือกทำทรงผม สองลุคส์ และเลือกภาพมา สี่ช็อท เพื่อให้คณะกรรมการตัดสิน ซึ่งทั้งหมดนี้จะถูกจำกัดเวลาที่คนละ ยี่สิบนาทีเท่านั้น ในการถ่ายภาพนั้น ทุตตี้, ตะวัน, แองจี้, เจสสิก้า, เมย์, อาดิลลา และแพทริเซีย ทำออกมาได้ดี แต่ อไลซา, เกว็น, ไม โง และจูเลียน ทำออกมาได้ไม่ค่อยดีนัก ซึ่งในขณะที่สาวๆกำลังรอถ่ายภาพ ซางอิน ได้รู้สึกไม่สบาย จึงนอนพักบนโซฟา เมื่อ เคลลี่ ได้เข้ามาถามถึงอาการของเธอ จึงได้ส่งให้เธอไปโรงพยาบาล อย่างไรก็ตาม เธอก็สามารถกลับมาได้ทันถ่ายภาพเป็นคนสุดท้าย ซึ่งเธอก็ทำออกมาได้อย่างน่าประทับใจ ในห้องตัดสิน กรรมการประทับใจกับภาพถ่ายของ ตะวัน, ทุตตี้, แองจี้, เจสสิก้า และอาดิลลา เป็นอย่างมาก ในขณะเดียวกัน ซางอิน เป็นเพียงคนเดียวที่ขอถ่ายภาพเป็นแบบขาวดำ ซึ่งเธอก็ถ่ายภาพออกมาได้อย่างแข็งแกร่ง และสมบูรณ์แบบเป็นอย่างมาก เธอจึงถูกเรียกชื่อเป็นคนแรก ในขณะที่ แพทริเซีย ถูกตำหนิว่า ถ่ายภาพออกมาได้อย่างน่าผิดหวัง เนื่องจากเธอเกร็งปากมากเกินไป เมย์ ถูกวิจารณ์ว่าในภาพถ่ายเธอดูเป็นเด็กมากกว่า นางแบบแฟชั่นชั้นสูง จูเลียนและอไลซา ได้รับคำวิจารณ์กลางๆในภาพถ่ายของพวกเธอ ไม โง ต้องตกเป็นสองคนสุดท้ายครั้งแรกเนื่องจาก ในภาพถ่ายเธอดูจงใจโพสท่ามากเกินไป รวมถึงกรรมการยังรู้สึกว่า เธอสูญเสียความมั่นใจไปกับการแปลงโฉมแล้ว ร่วมกับ เกว็น ที่ในครั้งนี้ภาพถ่ายออกมาแย่อีกครั้ง และเธอได้เลือกทรงผมที่ทำให้ดูแก่ตอนถ่ายภาพ เมื่อผลรวมคะแนนปรากฏออกมา ไม โง ได้ถูกคัดออกจากการแข่งขัน และ เกว็น ได้รับโอกาสแก้ตัวอีกครั้ง- ผู้ที่ถูกเรียกชื่อคนแรก: คิม ซางอิน - ผู้ที่ตกเป็นสองคนสุดท้าย: ถี ควิน ไม โง และ เกว็น รัวอิส - ผู้ที่ถูกคัดออก: ถี ควิน ไม โง - ช่างถ่ายภาพ: โจเอล ลิม - แขกรับเชิญพิเศษ: เมอร์วิน วี, ลอร์ด รามอส, เค็นเน็ธ โกห์ตอนที่ 4 : The Girl Who Crashed And Burned ตอนที่ 4 : The Girl Who Crashed And Burned. หลังจากกลับถึงห้องพัก สาวๆต่างร่วมแสดงความยินดีกับ ซางอิน ที่ถูกเรียกชื่อเป็นคนแรกในครั้งก่อน และขณะเดียวกัน ได้มีซินดี้เมล แจ้งให้ทราบว่า เธอได้รับของรางวัลพิเศษอีกอย่างหนึ่งคือ การได้ใช้โทรศัพท์มือถือ เป็นเวลา สี่สิบนาที ซึ่งซินดี้กล่าวว่า เธอจะใช้เองทั้งหมด หรือจะร่วมแบ่งปันกับใครก็ได้ ต่อมา เจสสิก้า ได้เปิดเผยกับสาวๆว่า เธออยากจะย้ายไปนอนเตียงของ ไม โง ที่ถูกคัดออกไปแล้ว ทำให้สาวๆต่างรู้สึกรำคาญกับพฤติกรรมของเจสสิก้า เธอจึงรู้สึกเสียใจ และได้ไปร้องให้กับ ซางอิน โดย ซางอิน ได้ยินดีที่จะแบ่งปันการใช้โทรศัพท์ให้กับเจสสิก้า สิบนาที วันต่อมา สาวๆได้เดินทางมาพบกับซินดี้ ที่ริมชายหาด ซึ่งเธอได้แนะนำให้รู้จักกับ นิโคล ชัง ครูสอนโยคะ ซึ่งจะมาช่วยในการสอนท่าโยคะพื้นฐาน โดยพวกเธอทั้งหมดจะต้องโพสกันบนแพดเดิลบอร์ด บนผิวน้ำ หลังจากนั้น จะเป็นการแข่งขันชิงรางวัล ซึ่งพวกเธอจะต้องเลียนแบบท่าโยคะขั้นปานกลาง และขั้นสูงสุด จากนิโคล โดยผู้ที่ตกน้ำ จะค่อยๆถูกคัดออกไปทีละคน จนเหลือคนสุดท้าย จึงจะเป็นผู้ชนะ จูเลียนและแองจี้ สามารถทรงตัวได้จนอยู่เป็นสองคนสุดท้าย สุดท้ายแล้ว แองจี้ เป็นผู้ชนะการแข่งขันในครั้งนี้ เมื่อกลับถึงห้องพัก แองจี้ ได้รับคะแนนสูงสุด สิบห้าคะแนน ในขณะที่ เกว็นได้รับคะแนนต่ำสุด เพียงแค่คะแนนเดียวเท่านั้น การถ่ายภาพในสัปดาห์นี้ พวกเธอได้เดินทางมาพบกับ แดเนียล บอย อดีตผู้กำกับการถ่ายภาพในฤดูกาลที่ 1 รวมถึง นาตาลี จากฤดูกาลที่ 2 และโมนิก้า จากฤดูกาลที่ 3 และ เกล็น ตัน ผู้บริหารของ รถยนต์ ซูบารุ โดยเขาได้อธิบายถึงการถ่ายภาพในครั้งนี้ว่า พวกเธอจะได้ใส่ชุดราตรียาวนั่งรถยนต์ ซูบารุ ที่ขับมาด้วยความเร็วสูง และหมุนตัวอย่างแรง ก่อนที่จะลงมาโพสท่าเพื่อแสดงถึงความสมดุลของร่างกาย และความพริ้วไหวของชุด ในการถ่ายภาพนั้น แองจี้, แพทริเซีย, ตะวัน, จูเลียน, เมย์ และทุตตี้ ทำออกมาได้ดี และน่าประทับใจ แต่ อไลซา, เกว็น, อาดิลลา และเจสสิก้า กลับต้องพยายามกันอย่างหนัก ในขณะที่ ซางอิน ถูกตำหนิในเรื่องทัศนคติระหว่างการถ่ายภาพ ในห้องตัดสิน ซินดี้ ได้แนะนำให้สาวๆรู้จักกับ ยู ไซ ที่เป็นผู้กำกับการถ่ายภาพ จาก อเมริกาส์เน็กซต์ท็อปโมเดล ที่จะมาร่วมเป็นส่วนหนึ่งของกรรมการในครั้งนี้ คณะกรรมการประทับใจกับภาพถ่ายที่ออกมาดูมีพลัง และมีความมั่นใจของแองจี้ และทุตตี้ เป็นอย่างมาก โดยเฉพาะอย่างยิ่ง ตะวัน ได้รับคำชมว่าเธอมีโหนกแก้มที่สวย และในภาพนั้นดูดี มีเสน่ห์เย้ายวนใจ เธอจึงถูกเรียกชื่อเป็นคนแรกจากคะแนนเต็มสิบของกรรมการทั้งสี่คน นอกจากนั้น เธอยังจะได้รับรางวัลพิเศษคือ จะได้รับสิทธิ์คุ้มกัน โดยจะไม่ถูกคัดออกในสัปดาห์หน้า รวมถึง เกล็น ตัน ยังได้ให้เธอเป็น ตัวแทนสินค้าคนใหม่ของ ซูบารุ 2016 อีกด้วย ในขณะที่ แพทริเซีย ถูกวิจารณ์ว่าถ่ายภาพออกมาดูเชย และเป็นนางงาม จูเลียน ถูกวิจารณ์ว่าดูหลงทาง และรถยนต์ในภาพดูโดดเด่นกว่า เมย์ โพสท่าออกมาเหมือนนักเต้นระบำ ฟลาเมงโก ทำให้ไม่เข้ากับรถยนต์ เจสสิก้า ถูกตำหนิว่าถ่ายภาพออกมามีมิติเดียว เกว็น ถ่ายภาพออกมาแย่ และเธอยังแสดงถึงความไม่เข้าใจในการเป็นนางแบบ ทำให้เธอต้องตกเป็นสามคนสุดท้ายอีกครั้งร่วมกับ อาดิลลา ที่ถูกวิจารณ์อย่างหนักว่า ท่าโพสเหมือนกำลังถอดผ้าคลุมรถออกจากตัว และซางอิน ที่ถึงแม้ว่า จะได้รับคำวิจารณ์ที่ดีในภาพถ่าย แต่เธอได้ถูก เกล็น ตัน ต่อว่าอย่างรุนแรงถึงการแสดงท่าทาง ในตอนที่เขากำลังอธิบายงานตอนถ่ายภาพ ว่าเธอกลอกตา และสั่นศีรษะใส่เขา อย่างไรก็ตาม เมื่อผลคะแนนปรากฏออกมา ซางอิน ได้รับโอกาสแก้ตัวอีกครั้ง เกว็นและอาดิลลา จึงต้องถูกคัดออกจากการแข่งขัน เมื่อ เกว็น ออกจากห้องตัดสินไปแล้ว ซินดี้ ได้สังเกตถึงท่าทีของ อไลซา ว่าดูเหมือนเธอจะยอมแพ้ และไม่อยากไปต่อในการแข่งขัน เธอจึงได้ถาม อไลซา ออกมาตรงๆ ซึ่งปรากฏว่า อไลซา คิดว่าวงการนางแบบไม่ใช่ความฝันของเธออีกต่อไป และจะขอออกจากการแข่งขัน และนั่นทำให้ อาดิลลา ที่แสดงท่าทางว่าอยากจะไปต่อ ได้รับโอกาสให้อยู่ต่อในการแข่งขัน- ผู้ที่ถูกเรียกชื่อคนแรก: ตะวัน เกตุคง - ผู้ที่ตกเป็นสามคนสุดท้าย: คิม ซางอิน, อาดิลลา ซาร่า และ เกว็น รัวอิส - ผู้ที่ขอออกจากการแข่งขัน: อไลซา มาลินาโอ - ผู้ที่ถูกคัดออก: เกว็น รัวอิส - ช่างถ่ายภาพ: ณัฐ ประกอบสันติสุข - แขกรับเชิญพิเศษ: นิโคล ชัง, แดเนียล บอย, เกล็น ตัน, โมนิก้า สตา.มาเรีย, นาตาลี พิคเคิลส์, ยู ไซตอนที่ 5 : The Girl Who Went To The Big Apple ตอนที่ 5 : The Girl Who Went To The Big Apple. เมื่อกลับมาถึงห้องพัก สาวๆต่างร่วมแสดงความยินดีกับ ตะวัน ที่ถูกเรียกชื่อเป็นคนแรกในครั้งก่อน รวมถึงในการที่เธอจะได้เป็นตัวแทนสินค้าคนใหม่ของรถยนต์ ซูบารุ 2016 อีกด้วย ในขณะที่ จูเลียน รู้สึกเศร้าใจที่ อไลซา และ เกว็น ซึ่งเป็นตัวแทนจาก ประเทศฟิลิปปินส์ ได้ถูกคัดออกจากการแข่งขันพร้อมกัน แต่ เจสสิก้า เผยว่า เธอกลับรู้สึกโล่งใจมากกว่า เนื่องจาก อไลซาและเกว็น มักจะพูดถึงเธอลับหลังในทางที่ไม่ดีตลอดเวลา ต่อมา สาวๆได้เดินทางมาที่ห้างสรรพสินค้า บูกิพลัส และได้พบกับซินดี้ และ ยู ไซ ซึ่งการแข่งขันประจำสัปดาห์นี้ พวกเธอจะได้สวมชุดที่ประดิษฐ์มาจากวัสดุพื้นบ้านทั่วไป ซึ่งออกแบบโดย มะเดี่ยว ซึ่งเขามีชื่อเสียงมากในอินเทอร์เน็ต จากการผสมผสานเสื้อผ้าได้ออกมาอย่างสร้างสรรค์ โดยพวกเธอแต่ละคนจะถูกจับกลุ่มกัน กลุ่มละสามคน และต้องยืนโพสท่าต่อหน้าผู้คนทั่วไปเป็นเวลา สามสิบนาที ซึ่งพวกเธอได้รับการดีไซน์ชุดกันดังนี้ ในระหว่างการแข่งขันนั้น ทุตตี้, แพทริเซีย และซางอิน ได้รับคำชมจากการโพสท่า ที่ออกมาดูพลัง และสร้างสรรค์ ในขณะที่ สาวๆคนอื่น ได้ประสบปัญหาที่แตกต่างกันไป สุดท้ายแล้ว ซางอิน เป็นผู้ชนะการแข่งขันในครั้งนี้ โดยเธอจะได้รับสิทธิพิเศษหนึ่งอย่างในการถ่ายภาพประจำสัปดาห์ เมื่อกลับถึงบ้านพัก ได้มีจดหมายจากซินดี้แจ้งให้ทราบว่า ซางอิน จะได้มีสิทธิ์ที่จะเลือกจัดการว่าใครจะได้อยู่กลุ่มไหนกับใคร ซึ่งจะเป็นการถ่ายภาพแบบกลุ่ม โดยจะต้องมีสมาชิกสามคน สามกลุ่ม วันต่อมา พวกเธอได้เดินทางมายัง ยูนิเวอร์แซล สตูดิโอ สิงคโปร์ และพบกับ ยู ไซ ซึ่งเขาได้อธิบายถึงการถ่ายภาพในครั้งนี้ ว่าจะเป็นการถ่ายภาพในสไตล์ "อิทเกิร์ล" โดยพวกเธอจะต้องแสดงออกมาถึงความงาม ความหรูหรา และความมั่นใจ ในแบบของสาวเมย์เบลลีน นิวยอร์ก โดยฉากที่ถ่ายนั่น จะเป็นถนนในเมือง นิวยอร์ก โดยได้แฟชั่นสไตลิสต์ชื่อดัง แพทริเซีย ฟิล์ด มาร่วมเป็นผู้กำกับการถ่ายภาพในครั้งนี้ด้วย ซึ่ง ยู ไซ ได้ให้ซางอิน เลือกจับกลุ่มสาวๆออกมาดังนี้ ในการถ่ายภาพนั้น ทุกๆกลุ่มต่างต้องพยายามกันอย่างหนัก และประสบปัญหาที่แตกต่างกันออกไป โดยเฉพาะอย่างยิ่ง ในการทำงานร่วมกันเป็นทีม เนื่องจากเป็นครั้งแรกที่พวกเธอต้องถ่ายภาพกลุ่มร่วมกัน ในห้องตัดสิน คณะกรรมการได้ตัดสินพวกเธอเป็นรายบุคคล ซึ่งกรรมการได้ประทับใจกับภาพถ่ายของ ซางอิน ที่ออกมาดูมีเรื่องราว และท่าโพสที่ดูโดดเด่น แพทริเซีย ได้รับคำชมว่าเป็นภาพที่ดีที่สุดตั้งแต่ที่เธอถ่ายมาทั้งหมด และเมย์ ทำให้กรรมการชอบมากที่สุดกับภาพถ่ายที่ออกมาเป็น อิทเกิร์ล และดูเป็นแฟชั่นชั้นสูง เธอจึงถูกเรียกชื่อเป็นคนแรก และจะได้ตั๋วเครื่องบินสองใบ เพื่อเดินทางไปร่วมชมงาน นิวยอร์กแฟชั่นวีค อีกด้วย ในขณะที่ อาดิลลา ถูกตำหนิว่าไม่มองกล้อง และส่งพลังไปให้กับซางอินแทน ทุตตี้ ถูกตำหนิว่าโพสท่าแปลก และน่าอึดอัด ตะวัน ทำให้กรรมการผิดหวังกับภาพถ่ายในสัปดาห์นี้ และแองจี้ ถูกตำหนิอย่างหนักว่า ภาพของเธอดูแย่ที่สุดในกลุ่ม และไม่โดดเด่น จูเลียน ต้องตกเป็นสองคนสุดท้ายครั้งแรก เนื่องจากในสัปดาห์นี้บุคลิกเธอดูไร้ตัวตน และภาพของเธอยังออกมาดูไม่เป็นสาว อิทเกิร์ล ร่วมกับ เจสสิก้า ที่ถ่ายภาพออกมาไม่สื่ออะไรเลย รวมถึงกรรมการยังรู้สึกเธอคิดมากเกินไป จนทำให้ถ่ายภาพออกมาไม่ดี เมื่อผลคะแนนปรากฏ จูเลียน ได้รับโอกาสให้ไปต่อในการแข่งขัน และเจสสิก้า เป็นผู้ที่ต้องถูกส่งกลับบ้าน- ผู้ที่ถูกเรียกชื่อคนแรก: เมย์ เตต อ็อง - ผู้ที่ตกเป็นสองคนสุดท้าย: เจสสิก้า แลม และ จูเลียน ฟลอเรส - ผู้ที่ถูกคัดออก: เจสสิก้า แลม - ช่างถ่ายภาพ: เยสเปอร์ แมครอย - แขกรับเชิญพิเศษ: อภิเชษฐ์ "มะเดี่ยว" เอติรัตนะ, ไนเจล สตานิสเลาส์, แพทริเซีย ฟิล์ดตอนที่ 6 : The Girl Who Fell Overboard ตอนที่ 6 : The Girl Who Fell Overboard. หลังจากกลับจากห้องตัดสิน เมย์ รู้สึกดีใจเป็นอย่างมากที่ได้ถูกเรียกชื่อเป็นคนแรกในครั้งก่อน รวมถึงเธอยังจะได้เดินทางไปดูแฟชั่นโชว์ที่ นิวยอร์ก อีกด้วย ในขณะที่ ซางอิน รู้สึกเศร้า และเสียใจเป็นอย่างมากที่ เจสสิก้า ถูกคัดออกจากการแข่งขัน เนื่องจากพวกเธอทั้งคู่สนิทกัน ต่อมา พวกเธอได้เดินทางมาพบกับ แดเนียล บอย และ เม็ก มิสทรี่ ผู้กำกับแฟชั่นจาก ซาโลรา ซึ่งการแข่งขันในครั้งนี้ พวกเธอจะต้องเลือกเสื้อผ้า เครื่องประดับ และรองเท้า กันตามสี ที่ถูกจับฉลากเลือก เพื่อแข่งกันเอง โดยพวกเธอได้เลือกคู่กันเอง และจับได้ธีมสีกันดังนี้ ในการแข่งขันนั้น ตะวัน, ทุตตี้, อาดิลลา และจูเลียน สามารถแต่งตัวออกมาได้อย่างโดดเด่น โดยพวกเธอเป็นฝ่ายชนะ โดยจะได้รับรางวัลคือการใช้โทรศัพท์เป็นเวลา สิบห้านาที ในขณะเดียวกัน เมย์, ซางอิน, แองจี้ และแพทริเซีย ที่เป็นฝ่ายแพ้ ก็จะใช้โทรศัพท์เช่นเดียวกัน แต่แค่เพียงสิบนาทีเท่านั้น และ ทุตตี้ เป็นผู้ที่แต่งตัวออกมาได้ถูกใจ เม็ก และ แดเนียล มากที่สุด เธอจะได้สิทธิ์ในการเลือกของชิ้นใดก็ได้ที่อยู่ภายในร้าน ภายในเวลาสิบห้าวินาที การถ่ายภาพในสัปดาห์นี้ จะเป็นการถ่ายภาพบนเรือที่ลอยไปในแม่น้ำ โดยจะมีตัวเมือง สิงคโปร์ เป็นฉากหลัง ซึ่งพวกเธอจะได้สวมเสื้อผ้าสีสันสดใส และต้องถ่ายทอดความโฉบเฉี่ยว เพื่อนำเสนอออกมาให้กับแบรนด์ ซาโลรา สำหรับในการถ่ายภาพนั้น ซางอิน, ตะวัน และทุตตี้ ทำออกมาได้เป็นอย่างดี ในขณะที่ จูเลียน, แพทริเซีย, อาดิลลา, แองจี้ และเมย์ ต่างประสบปัญหาที่แตกต่างกันออกไป ในห้องตัดสิน ภาพของ ทุตตี้ ได้รับการตอบรับที่ดีจากคณะกรรมการ ตะวัน ได้รับคำชมในเรื่องการแสดงออกทางสีหน้าที่ดูแข็งแกร่ง แต่ถูกตำหนิในเรื่องเกร็งนิ้วเท้า ซางอิน ทำให้กรรมการประทับใจกับภาพถ่ายที่ออกมาดูสวยงาม มีสไตล์ เหมาะกับความเป็น สาวซาโลร่า เธอจึงถูกเรียกชื่อเป็นคนแรก อีกทั้ง จะได้มีโอกาสเป็นพรีเซนเตอร์ให้กับ ซาโลรา 2016 อีกด้วย ในขณะที่ เมย์ ได้รับคำวิจารณ์ว่าชุดที่เธอใส่โดดเด่นกว่าตัวเธอ แพทริเซีย ถูกตำหนิในเรื่องของการกระโดดโพสท่า ที่ดูมากจนเกินไป แองจี้ ได้รับคำชมในเรื่องของการสะบัดปลายผม แต่เธอได้ถูก ยู ไซ ตำหนิอย่างหนักในเรื่องของทัศนคติ ระหว่างเขาและเธอ ระหว่างการถ่ายภาพ ในขณะเดียวกัน จูเลียน ได้ตกเป็นสองคนสุดท้ายอีกครั้ง จากภาพถ่ายที่ออกมาไม่เป็นที่ถูกใจของคณะกรรมการ รวมถึงเธอยังถูกตำหนิในเรื่องของการเผยอปากมากเกินไป ร่วมกันกับ อาดิลลา ที่ถูกตำหนิว่าการโพสท่า ไม่เชื่อมต่อกับการแสดงออกทางสีหน้า ซึ่งซินดี้ ได้กล่าวว่า เป็นการตัดสินใจที่ยากที่สุด เมื่อผลคะแนนรวมปรากฏออกมา จูเลียน ได้ไปต่อในการแข่งขัน ทำให้ อาดิลลา ต้องถูกคัดออกจากการแข่งขัน สร้างความเสียใจให้กับสาวๆที่เหลืออยู่เป็นอย่างมาก- ผู้ที่ถูกเรียกชื่อคนแรก: คิม ซางอิน - ผู้ที่ตกเป็นสองคนสุดท้าย: จูเลียน ฟลอเรส และ อาดิลลา ซาร่า - ผู้ที่ถูกคัดออก: อาดิลลา ซาร่า - ช่างถ่ายภาพ: โจเอล ลิม - แขกรับเชิญพิเศษ: เม็ก มิสทรี่, แดเนียล บอยตอนที่ 7 : The Girl With The Diamond Smile ตอนที่ 7 : The Girl With The Diamond Smile. เมื่อกลับถึงห้องพัก ซางอิน รู้สึกดีใจเป็นอย่างมากที่เธอได้ถูกเรียกชื่อเป็นคนแรกถึงสองครั้งแล้ว ในขณะที่ ตะวัน, แพทริเซีย และทุตตี้ รู้สึกเสียใจที่อาดิลลา ถูกคัดออกจากการแข่งขัน โดยเฉพาะอย่างยิ่ง แพทริเซีย ที่พวกเธอเป็นตัวแทนจาก ประเทศอินโดนีเชีย เหมือนกัน วันต่อมา พวกเธอได้เดินทางมาพบกับ ซินดี้ ที่ ฟ็อกซ์ อินเตอร์เนชั่นแนล ของช่องสตาร์เวิลด์ ซึ่งซินดี้ได้แนะนำให้รู้จักกับดารานักแสดงชื่อดังจาก ประเทศฟิลิปปินส์ ทอม รอดริเกซ โดยเขาได้เริ่มต้นสอนสาวๆเกี่ยวกับการใช้รอยยิ้มเพื่อสื่ออารมณฺ์ในรูปแบบต่างๆ หลังจากนั้น สาวๆจะต้องสวมบทบาทสมมติ เพื่อแสดงคู่กับ ทอม ทีละคน โดยผู้ที่สามารถสร้างเสน่ห์ ให้ชนะใจ ทอม มากที่สุด จะได้เป็นผู้ชนะการแข่งขันครั้งนี้ โดยสาวๆต่างได้รับบทบาทที่แตกต่างกันดังนี้ ในการแข่งขันนั้น สาวๆต่างทำออกมาได้เป็นอย่างดี และ แพทริเซีย สามารถสร้างความประทับใจให้กับ ทอม มากที่สุด เธอจึงเป็นผู้ชนะ โดยเธอได้ไปรับประทานอาหารค่ำกับ ทอม แบบสองต่อสอง การถ่ายภาพในสัปดาห์นี้ จะเป็นการถ่ายแบบให้กับ ยาสีฟัน โคลสอัพ ไดมอนด์ แอทแทรคชั่น โดยสาวๆจะต้องแสดงเสน่ห์ ให้ออกมาดูมีความโรแมนติก ร่วมกับ นายแบบชื่อดัง ชาวอินโดนีเซีย ไมค์ ลูอิส ในการถ่ายภาพนั้น สาวๆส่วนใหญ่ต่างทำออกมาได้ไม่ค่อยดีนักในตอนแรก แต่หลังจากได้รับคำแนะนำจาก ยู ไซ และเคลลี่ พวกเธอก็สามารถทำออกมาได้ดีขึ้น ในห้องตัดสิน กรรมการชอบพลังงานในภาพของตะวัน ที่ออกมาดูจริงใจ ส่วน แองจี้ ได้รับคำชมในความสดใส และมีชีวิตชีวาในภาพถ่าย รวมถึง ซางอิน ก็ได้รับคำวิจารณ์ที่ดีเช่นเดียวกัน แต่ถูกตำหนิว่า ดูเคมีไม่เข้ากันกับไมค์ แพทริเซีย ทำให้กรรมการประทับใจกับภาพถ่ายที่ออกมาดูมีเสน่ห์ และเป็นตัวของตัวเอง เธอจึงถูกเรียกชื่อเป็นคนแรก โดยเธอยังจะได้เป็นพรีเซนเตอร์ให้กับ โคลสอัพ 2016 และยังได้รับต่างหูเพชร เป็นของรางวัลเพิ่มอีกด้วย ในขณะที่ จูเลียน ได้รับคำวิจารณ์ที่ดีจากซินดี้ แต่ ยู ไซ และเคลลี่ กลับคิดว่า เธอถ่ายภาพได้ดีเป็นเพราะโชคช่วยมากกว่า ทุตตี้ ต้องตกเป็นสองคนสุดท้ายครั้งแรก เนื่องจาก เธอปล่อยให้ความกลัวในการยิ้ม มาเอาชนะ ทำให้ภาพถ่ายออกมาดูไม่ดี อีกทั้งยังถูกตำหนิอีกว่า เธอบังไมค์ในภาพ ร่วมกับ เมย์ ที่ไม่สามารถถ่ายทอดเคมีที่ตรงกันกับไมค์ ให้ออกมาในภาพถ่ายได้ อย่างไรก็ตาม เมื่อผลคะแนนปรากฏ ทุตตี้ ได้รับโอกาสอีกครั้ง และ เมย์ ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: แพทริเซีย กูนาวาน - ผู้ที่ตกเป็นสองคนสุดท้าย: เมย์ เตด อ็อง และ ทุตตี้ นอร์ - ผู้ที่ถูกคัดออก: เมย์ เตต อ็อง - ช่างถ่ายภาพ: เจอร์รี่ ออรั่ม - แขกรับเชิญพิเศษ: ทอม รอดริเกรซ, ไมค์ ลูอิสตอนที่ 8 : The Girl Who Drove Into The Spotlight ตอนที่ 8 : The Girl Who Drove Into The Spotlight. เมื่อกลับถึงห้องพัก สาวๆต่างแสดงความยินดีกับ แพทริเซีย ที่ถูกเรียกชื่อเป็นคนแรกในครั้งก่อน ในขณะที่ เมย์ ได้ทิ้งจดหมายไว้ให้กับ ทุตตี้ เนื่องจากพวกเธอเป็นเพื่อนร่วมห้องกัน จูเลียน ได้เปิดเผยว่า เธอจะรู้สึกกลัว ยู ไซ ทุกครั้งที่ต้องทำงานร่วมกับเขา และ แองจี้ รู้สึกกังวลว่า การที่ตาของเธออักเสบ และการสวมแว่นตานั้น จะทำให้เสียเปรียบในการแข่งขัน ต่อมา พวกเธอได้รับจดหมายจากซินดี้ ว่าจะมีการแข่งขันเพื่อคัดตัว หางานกับ ดีไซน์เนอร์และลูกค้า ทั้งสามที่ ซึ่งแต่ละคนจะต้องแสดงถึงบุคลิกภาพ ความเป็นมืออาชีพ และการนำเสนอให้ดีที่สุด ซึ่งพวกเธอต่างได้เลือกจับคู่ไปด้วยกัน สำหรับในการคัดตัวนั้น จูเลียน ถูกวิจารณ์ว่าการเดินแบบ ดูขาดความมั่นใจ แพทริเซีย สามารถทำให้ลูกค้าจดจำเธอได้เป็นอย่างดี ทุตตี้ ได้รับคำชมว่าดูมีความหลากหลาย ตะวัน ได้รับคำวิจารณ์ว่า บุคลิกของเธอดูเป็นคนขี้อายมากเกินไป ซางอิน ถูกตำหนิในเรื่องการถามคำถามกับ ดีไซน์เนอร์ ที่ดูจะจู้จี้มากเกินไป รวมถึงยังถูกตำหนิอีกด้วยว่า การเดินแบบของเธอนั้น ไม่ดีเท่าที่ควร ซึ่งพวกเธอแต่ละคนได้รับการจองตัวกันดังนี้ ซึ่งแองจี้ เป็นผู้ที่ถูกจองตัวจากทั้งสามที่ เธอจึงเป็นผู้ชนะในครั้งนี้ โดยเธอยังได้มีโอกาสเป็นพรีเซนเตอร์ให้กับแคมเปญจน์ เมย์เบลลีน นิวยอร์ก "เมค อิท แฮพเพ่น" 2016 อีกด้วย ในขณะที่ ซางอิน ไม่ถูกจองตัวจากลูกค้าเลยแม้แต่ที่เดียว ในสัปดาห์นี้ แทนที่การถ่ายภาพประจำสัปดาห์ พวกเธอจะได้ถ่ายทำมิวสิควิดีโอเพื่อโปรโมตโชว์รูมให้กับรถยนต์ ซูบารุ ทั่วเอเชีย อีกทั้ง ยังจะถูกนำเสนอไปทั่วโลกอีกด้วย ซึ่งสถานที่ถ่ายทำจะเป็นคลับ แวนิตี้แอนด์สวีท 26 โดยในการถ่ายทำนั้น พวกเธอแต่ละคนจะได้ถ่ายทำกันเพียงคนละสามเทคเท่านั้น แพทริเซีย ทำออกมาได้เป็นอย่างดี แองจี้ ต้องพยายามอย่างหนัก เนื่องจากเธอได้ตัดสินใจที่จะไม่ใส่แว่นในขณะถ่ายทำ ทำให้เธอมองเห็นไม่ชัดเท่าที่ควร จูเลียน, ตะวัน และทุตตี้ ต่างประสบปัญหาที่แตกต่างกันออกไป ในขณะที่ ซางอิน รู้สึกกดดันเป็นอย่างมาก เมื่อ เกล็น ตัน ได้เข้ามาดูในฉาก ระหว่างที่เธอกำลังถ่ายทำ ในห้องตัดสิน ตะวัน ได้รับคำชมว่าการแสดงของเธอดูโดดเด่น และดูสง่างามเป็นอย่างมาก แต่ถูก ยู ไซ ตำหนิว่าดูเป็นนางงามมากเกินไป จูเลียน ได้รับคำชมเช่นเดียวกันว่าดูมีความมั่นใจ แต่ถูกตำหนิในฉากที่ต้องส่องกระจก แองจี้ ได้รับคำชมเป็นอย่างมากว่า ถึงแม้ตาจะมองเห็นไม่ชัด แต่เธอก็สามารถถ่ายทอดอารมณ์ออกมาได้เป็นอย่างดี และแพทริเซีย ทำให้กรรมการประทับใจอีกครั้ง กับการแสดงที่ออกมาดูมีพลัง ซึ่งทำให้ผู้ชม ดูแล้วมีความสุข เธอจึงถูกเรียกชื่อเป็นคนแรกอีกครั้ง ในขณะที่ ทุตตี้ ถูกตำหนิอย่างหนักว่า เธอดูเหมือนอุปกรณ์ประกอบฉาก และหน้าของเธอ ยังไม่เข้าหาแสงอีกด้วย ทำให้เธอต้องตกเป็นสองคนสุดท้ายอีกครั้ง ร่วมกับ ซางอิน ที่ถูกวิจารณ์อย่างหนักว่า ทำได้ไม่ดี ในการแสดงมิวสิควิดีโอ รวมถึง กรรมการยังรู้สึกว่า เธอมีบุคลิกที่ดูเย็นชา และดูห่างเหินมากเกินไป ทำให้มันกระทบออกมากับการทำงาน เมื่อผลรวมคะแนนปรากฏ ซางอิน ได้ไปต่อในการแข่งขัน แต่ ซินดี้ ได้กล่าวว่า เธอยังคงมองเห็นศักยภาพในของ ทุตตี้ โดยเธอจะได้รับโอกาสให้แก้ตัวอีกครั้ง แต่แล้ว ซินดี้ ได้เรียก แพทริเซีย กลับมาหาเธออีกครั้ง หลังจากนั้น เกล็น ตัน ได้บอกกับ แพทริเซีย ว่า เธอได้เป็น ตัวแทนสินค้าของ ซูบารุ เป็นคนที่สอง ต่อจาก ตะวัน ทำให้ในสัปดาห์นี้ ไม่มีผู้ที่ถูกคัดออกจากการแข่งขัน- ผู้ที่ถูกเรียกชื่อคนแรก: แพทริเซีย กูนาวาน - ผู้ที่ตกเป็นสองคนสุดท้าย: คิม ซางอิน และ ทุตตี้ นอร์ - ผู้กำกับมิวสิควิดีโอ: เควิน อาว - แขกรับเชิญพิเศษ: เพวิต้า เพียร์ซ, เชลซี สก็อตต์-แบล็คฮอล์, เซนชิ, แดเนียล บอย, เกล็น ตันตอนที่ 9 : The Girl Who Sank Without A Trace ตอนที่ 9 : The Girl Who Sank Without A Trace. เมื่อกลับถึงห้องพัก แพทริเซีย รู้สึกดีใจเป็นอย่างมากที่ถูกเรียกชื่อเป็นคนแรกติดกันแล้วถึงสองครั้ง ในขณะที่ สาวๆที่เหลือต่างดีใจ ที่ทุตตี้ ได้รับโอกาสให้อยู่ต่อในการแข่งขันอีกครั้ง เช้าวันต่อ สาวๆได้ถูกปลุกขึ้นมาแต่เช้าตรู่ เพื่อแต่งตัว และออกเดินทางไปยังสนามฟุตบอลที่ ไอทีอี คอลเลจ อีสต์ โดยพวกเธอจะได้ฝึกเทคนิคที่จะทำให้ร่างกายแข็งแรง จากโค้ช จากนั้นจะเป็นการแข่งขันชิงรางวัล โดยพวกเธอจะต้องจับคู่กัน และออกกำลังกายในท่าที่ได้ฝึกไว้ เป็นเวลาสามสิบวินาที ก่อนที่จะวิ่งไปด้านหลังรันเวย์เพื่อเปลี่ยนชุด และออกมาเดินแบบด้วยความมั่นใจ สาวๆส่วนใหญ่ทำออกมาได้ดี และ ทุตตี้ เป็นผู้ชนะการแข่งขันในครั้งนี้ โดยเธอจะได้รับ การทำเล็บ จากสกอลล์ เป็นของรางวัล ซึ่งเธอได้เลือก ตะวัน ร่วมแบ่งปันในครั้งนี้ด้วย การถ่ายภาพในสัปดาห์นี้ จะเป็นการถ่ายภาพบิวตี้ช็อท เพื่อโฆษณาให้กับ ผลิตภัณฑ์บำรุงผิวและความงาม นูโทรจีน่า ซึ่งจะต้องใส่ชุดว่ายน้ำ และถูกสาดน้ำใส่ในระหว่างถ่ายภาพ โดยได้ ตัวแทนสินค้าจาก นูโทรจีน่า เอมี่ แบรดชอว์ ซึ่งเธอเป็นผู้เข้าแข่งขันรองชิงชนะเลิศ จากฤดูกาลที่ 3 มาให้คำแนะนำเพิ่มเติมกับพวกเธอ โดยพวกเธอแต่ละคนจะต้องนำเสนอธีมที่แตกต่างกันไป ตามผลิตภัณฑ์ดังนี้ ในการถ่ายภาพนั้น แพทริเซีย ทำออกมาได้ไม่ดีในตอนแรก แต่หลังจากได้รับคำแนะนำจาก ยู ไซ และเค็นเน็ธ ก็สามารถทำออกมาได้ดีขึ้น จูเลียน ถูกวิจารณ์อย่างหนักว่า ดูน่าเบื่อ ซางอินและตะวัน ทำออกมาได้อย่างน่าประทับใจ ทุตตี้ ต้องพยายามอย่างหนักอีกครั้งเมื่อการถ่ายภาพในครั้งนี้ จะต้องยิ้ม ซึ่งเป็นสิ่งที่เธอไม่มั่นใจ รวมถึงยังถูกวิจารณ์ว่า ทำหน้าแบบเดียวตลอดการถ่ายภาพ ในขณะที่ แองจี้ รู้สึกไม่สบายใจเป็นอย่างมากที่จะต้องเปิดเผยร่างกายของเธอในการสวมชุดว่ายน้ำ ทำให้เธอต้องพยายามอย่างหนัก เพราะน้ำที่ใช้สาดนั้น ก็มีอุณหภูมิที่เย็นจัดเช่นกัน ในห้องตัดสิน เคลลี่และซินดี้ ต่างชื่นชอบภาพของ จูเลียน ที่ออกมาดูสวยงามแบบเป็นธรรมชาติ แต่ เค็นเน็ธคิดว่า ภาพนี้ได้เพราะโชคช่วยมากกว่า แพทริเซีย ได้รับคำวิจารณ์ที่ดีว่า ดูราคาแพงและเหมาะกับโฆษณา แต่ยู ไซ คิดว่าเธอดูราคาแพงมากเกินไป และควรที่จะหาความพอดีให้มากกว่านี้ ซางอิน ได้รับคำชมในภาพถ่ายที่ออกมาดูสดชื่น สดใส และตอบโจทย์กับสินค้า เธอจึงถูกเรียกชื่อเป็นคนแรก รวมถึงเธอยังจะได้เป็นตัวแทนสินค้าให้กับ นูโทรจีน่า 2016 อีกด้วย ในขณะที่ กรรมการรู้สึกกังวลกับ ทัศนคติของ แองจี้ ในการเปิดเผยเรือนร่างในการเป็นนางแบบ อย่างไรก็ตาม ตะวัน ได้ตกเป็นสองคนสุดท้ายครั้งแรก เนื่องจาก กรรมการผิดหวัง ที่ในครั้งนี้เธอทำผลงานได้แย่ลง โดยร่างกายกับใบหน้าของเธอในภาพถ่ายนั้นออกมาดูใหญ่เกินไป ร่วมกับ ทุตตี้ ที่กรรมการรู้สึกว่า เธอยังมีลุคส์ที่ดูไม่หลากหลาย และไม่ตอบโจทย์กับการเป็นนางแบบถ่ายโฆษณา สุดท้ายแล้ว เมื่อผลรวมคะแนนปรากฏ ทุตตี้ ได้ถูกคัดออกจากการแข่งขัน สร้างความเสียใจให้กับสาวๆที่เหลืออยู่เป็นอย่างมาก- ผู้ที่ถูกเรียกชื่อคนแรก: คิม ซางอิน - ผู้ที่ตกเป็นสองคนสุดท้าย: ตะวัน เกตุคง และ ทุตตี้ นอร์ - ผู้ที่ถูกคัดออก: ทุตตี้ นอร์ - ช่างถ่ายภาพ: ชาน ไว เท็ก - แขกรับเชิญพิเศษ: เค็นเน็ธ โกห์, อาเมียรูดิน อ็อง, เดสมอนด์ โหย่ว, วินเซนต์ เคว็ก, เอมี่ เช็ง-แบรดชอว์ตอนที่ 10 : The Girl Who Tripped And Fell ตอนที่ 10 : The Girl Who Tripped And Fell. เมื่อกลับมาถึงห้องพัก ซางอิน รู้สึกดีใจ ที่ทำผลงานได้ดีที่สุดถึงสามครั้งแล้ว ในขณะที่ ตะวัน รู้สึกเสียใจเป็นอย่างมาก เมื่อพบจดหมายที่ ทุตตี้ เขียนไว้ถึงเธอ หลังจากได้รับการปลอบใจของสาวๆที่เหลืออยู่ เธอจึงรู้สึกดีขึ้น แต่ แองจี้ กลับคิดว่า ทุตตี้สมควรจะได้อยู่ในรอบห้าคนสุดท้าย มากกว่าที่จะเป็นเธอ วันต่อมา ซินดี้และเคลลี่ ได้เข้ามาหาพวกเธอที่ห้องพัก เพื่อให้เตรียมตัวสำหรับการฝึกซ้อมการเดินแบบบนรันเวย์ โดยสาวๆจะได้รับการสอนเดินแบบที่แตกต่างกัน คือ การเดินแบบในลุคส์เซ็กซี่ และการเดินแบบในชุดราตรียาวในแบบแฟชั่นชั้นสูง ตะวัน, แพทริเซีย และจูเลียน ทำได้ดีในการเดินแบบทั้งสองลุคส์ ในขณะที่ ซางอิน ถูกตำหนิว่า สีหน้าดูดุดันมากเกินไป และแองจี้ ถูกตำหนิว่า เดินแข็งทื่อเกินไป วันต่อมา พวกเธอได้เดินทางมาพบกับ ซินดี้ และ เคลลี่ อีกครั้ง ซึ่งในสัปดาห์นี้จะเป็นการรวมการแข่งขันประจำสัปดาห์และการถ่ายภาพ ไว้ด้วยกัน โดยจะเป็นการถ่ายภาพโฆษณาให้กับ ผลิตภัณฑ์ดูแลเส้นผม เทรซาเม่ เคราติน สมูธ พวกเธอแต่ละคนจะต้องเดินแบบบนรันเวย์ ก่อนที่จะหยุดที่ปลายรันเวย์ เพื่อถ่ายภาพขณะถูกเปลี่ยนลุคส์ร่วมกับ ตัวแทนสินค้า จาก เทรซาเม่ จิง โมนิส และโพสท่าโดยแสดงถึงความงามของเส้นผมให้ช่างภาพถ่ายรูป หลังจากนั้น จะเป็นการแข่งขันประจำสัปดาห์ โดยพวกเธอจะต้องเดินแบบกลับออกมาอีกครั้งด้วยความมั่นใจ ตะวัน ทำได้ดีทั้งการโพสท่าและการเดินแบบ รวมถึง จูเลียน ที่ทำออกมาได้ดีทั้งสองอย่าง แต่เธอกลับเดินออกจากรันเวย์ผิดฝั่ง แพทริเซีย เดินแบบออกมาได้อย่างแข็งแกร่ง แต่ทำออกมาได้ไม่ค่อยดีในการโพสท่า แองจี้ ถูกตำหนิในเรื่องของการใช้มือในการโพสท่า แต่การเดินแบบทำออกมาได้ดี และซางอิน ต้องพยายามอย่างหนัก เมื่อเธอเดินสะดุดกับกระโปรงที่เธอใส่ รวมถึงการโพสท่าที่ออกมาดูน่าอึดอัด เมื่อกลับมาถึงห้องพัก แพทริเซีย ดีใจเป็นอย่างมากที่ได้รับคะแนนเต็มสิบ จากการแข่งขัน ในขณะที่ ซางอิน รู้สีกวิตกกังวล เมื่อเธอได้รับคะแนนต่ำที่สุด ในห้องตัดสิน ได้ จอร์จิน่า วิลสัน อดีตกรรมการ และพิธีกรหลัก จาก ฤดูกาลที่ 3 มาเป็นกรรมการรับเชิญ ตะวัน ได้รับคำวิจารณ์อย่างอบอุ่นในภาพถ่าย ว่าดูมีความทันมัย และมีความมั่นใจ แต่ ยู ไซ ไม่ชอบที่เธอโพสท่าหันหลังให้กล้อง ในขณะที่ แพทริเซีย ถูกตำหนิว่า ในภาพถ่ายเธอดูแก่กว่าความเป็นจริง จูเลียน ทำให้กรรมการประทับใจกับผลงานที่พัฒนาขึ้น และเธอได้แสดงตัวตน และบุคลิกออกมาได้อย่างชัดเจน ทำให้เธอถูกเรียกชื่อเป็นคนแรก โดยเธอจะได้มีโอกาสเดินแบบให้กับ เทรซาเม่ รันเวย์ 2016 ทิ้งให้ แองจี้ ต้องตกเป็นสองคนสุดท้าย เนื่องจาก กรรมการไม่ประทับใจกับภาพของเธอในสัปดาห์นี้ ที่เผยให้เห็นใบหน้าแค่เพียงครึ่งเดียว ซึ่งอาจไม่เหมาะกับการถ่ายภาพโฆษณา รวมถึงการที่เธอมีข้อแก้ตัวทุกครั้งในการทำงาน ร่วมกับ ซางอิน ที่ถูกวิจารณ์ว่า โพสท่าได้ดี ดูมีความมั่นใจ แต่สีหน้าดูราบเรียบ และว่างเปล่า รวมถึงในการเดินแบบเธอก็ยังทำออกมาได้ไม่ดีอีกด้วย เมื่อรวมผลคะแนนออกมาแล้ว ปรากฏว่า ซางอิน ได้รับโอกาสให้ไปต่อในการแข่งขัน ทำให้ แองจี้ ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: จูเลียน ฟลอเรส - ผู้ที่ตกเป็นสองคนสุดท้าย: คิม ซางอิน และ แองจี้ วัตกินส์ - ผู้ที่ถูกคัดออก: แองจี้ วัตกินส์ - ช่างถ่ายภาพ: ณัฐ ประกอบสันติสุข - แขกรับเชิญพิเศษ: จอร์จิน่า วิลสัน, เมอร์วิน วี, จิง โมนิสตอนที่ 11 : The Girl Who Had It Covered ตอนที่ 11 : The Girl Who Had It Covered. หลังจากกลับถึงห้องพัก ซางอิน, ตะวัน และแพทริเซีย ได้ร่วมกันแสดงความยินดีกับ จูเลียน ที่ถูกเรียกชื่อเป็นคนแรก ซึ่งเป็นครั้งแรกของเธอในการแข่งขัน วันต่อมา ยู ไซ ได้เข้ามาหาสาวๆที่ห้องพัก และได้แนะนำให้รู้จักกับแขกรับเชิญพิเศษ นิโคล วาร์น ผู้เชี่ยวชาญด้านสังคมออนไลน์ และผู้ก่อตั้ง แกรี่เปปเปอร์ ซึ่งเธอได้เข้ามาให้คำแนะนำสาวๆเรียนรู้เกี่ยวกับเคล็ดลับการใช้งาน อินสตาแกรม และวิธีการเพิ่มจำนวมผู้ติดตาม โดยจูเลียน ได้รับคำแนะนำให้ลงรูปภาพเกี่ยวกับการเป็นนางแบบมืออาชีพ ผสมกับภาพที่แสดงถึงตัวตนของเธอ ในขณะที่ แพทริเซียและตะวัน ต้องเพิ่มภาพการเป็นนางแบบให้มากขึ้นกว่าเดิม ตรงกันข้ามกับ ซางอิน ที่มีภาพการเป็นนางแบบมากเกินไป เธอจึงต้องเพิ่มภาพที่แสดงถึงตัวตนให้มากกว่านี้ หลังจากนั้น ยู ไซ จึงได้พา เทย์ ชิง ชิง ผู้อำนวยการสื่อสารการตลาดของ เกาะเซนโตซ่า สิงคโปร์ มาพบกับสาวๆ เพื่ออธิบายให้สาวๆทราบว่า พวกเธอจะต้องแข่งขันชิงรางวัลประจำสัปดาห์ โดยการถ่ายภาพ และใส่ข้อความส่วนตัวที่นำเสนอถึงแบรนด์ของตัวเอง รวมถึงยังจะต้องถ่ายวิดีโอ และตัดต่อ เพื่อทำเป็นแคมเปญจน์ส่งเสริมการท่องเที่ยวให้กับ เกาะเซนโตซ่า ซึ่งพวกเธอต่างจับคู่กันไป ดังนี้ ในระหว่างการเที่ยวชมนั้น แพทริเซีย รู้สึกกังวล และอยากที่จะให้ ตะวัน ตั้งใจแข่งขันมากกว่านี้ แทนที่จะปล่อยให้เสียเวลาไปอย่างเปล่าประโยชน์ ในขณะที่ ซางอิน ต้องเผชิญกับทัศนคติของ จูเลียน ที่ต้องการให้ทุกอย่างสมบูรณ์แบบที่สุด โดยรวมแล้ว พวกเธอต่างสนุกสนานในการใช้เวลาร่วมกันเป็นอย่างมาก เมื่อกลับถึงห้องพัก ซางอิน ได้รับคำชมว่า ในวิดีโอของเธอมีการแสดงถึงบุคลิกที่ดูสดใสร่าเริง แพทริเซีย มีความสามารถที่จะทำให้ผู้คนรอบๆตัวเธอมีความสุขได้ จูเลียน แสดงถึงบุคลิกที่ดูอบอุ่น และตะวัน แสดงถึงพลังงานในด้านบวกในวิดีโอของเธอ สุดท้ายแล้ว ซางอิน ได้ถูกเลือกให้เป็นผู้ชนะการแข่งขันในครั้งนี้ การถ่ายภาพในสัปดาห์นี้ พวกเธอจะได้ถ่ายภาพจำลองเพื่อขึ้นปกนิตยสาร ฮาร์เปอร์ บาซาร์ สิงคโปร์ โดยสาวๆได้รับการต้อนรับจากวิดีโอข้อความของ เคท อัพตัน ที่ได้มาแบ่งปันให้สาวๆฟังถึงประสบการณ์ในการถ่ายภาพขึ้นปกครั้งแรกของเธอ ซึ่งการถ่ายภาพครั้งนี้ ยู ไซ จะเป็นช่างภาพให้แก่พวกเธอ โดยพวกเธอได้รับธีมที่จะต้องถ่ายทอดที่แตกต่างกันดังนี้ ในการถ่ายภาพนั้น ซางอิน เข้าใจถึงสิ่งที่ ยู ไซ ต้องการ แต่กลับประสบปัญหากับการโพสท่าในช่วงแรกๆ แต่หลังจากนั้น เธอก็พยายามจนทำออกมาได้ดีขึ้น แพทริเซีย ถูกตำหนิอีกครั้งในเรื่องของการเกร็งปาก ในขณะที่ จูเลียน ทำให้ ยู ไซ รู้สึกหงุดหงิดเป็นอย่างมาก เมื่อเธอไม่สามารถทำตามได้ในแบบที่เขาต้องการ รวมถึง ตะวัน ก็ต้องพยายามอย่างหนักเช่นเดียวกัน เมื่อเธอถูกตำหนิว่าดูแข็งทื่อ และไม่สามารถโชว์ความหลากหลายของพลังงานออกมามากพอ เมื่อกลับไปถึงห้องพัก สาวๆได้รับจดหมายจากซินดี้ ว่า สาวๆจะได้รับการพักการแข่งขันไว้ชั่วคราว และสามารถเลือกได้ว่า จะไปพักผ่อนที่สวนน้ำโคฟ หรือจะไปเต้นรำทั้งคืนในงานคอนเสิร์ต และพบกับ ทีเอสโต โดยซางอินกับจูเลียน ได้เลือกไปสวนน้ำ และแพทริเซียกับตะวัน ได้เลือกที่จะไปคอนเสิร์ตพร้อมกับ ยู ไซ ในห้องตัดสิน นิโคล วอร์น ได้มาร่วมเป็นแขกรับเชิญพิเศษในครั้งนี้ แพทริเซีย ได้รับคำชมว่า เมื่อลดพลังงานของเธอลงมาแล้ว ทำให้สามารถถ่ายภาพออกมาดูสวยงาม และเป็นแฟชั่นชั้นสูง แต่ถูกตำหนิว่า ดูไม่ออกจากจุดปลอดภัย ในขณะที่ จูเลียน ได้รับคำชมในท่าโพส แต่ถูกตำหนิในเรื่องของ ความว่างเปล่าในดวงตา ซางอิน ได้รับคำชมว่า รูปร่างของเธอดูสวยงาม และถ่ายทอดออกมาได้ตรงกับธีม อีกทั้งยังขายชุดที่ใส่ได้อีกด้วย แต่ถูก ยู ไซ ตำหนิในเรื่องของการไม่รู้จักใช้มุมร่างกายของตัวเอง ในระหว่างการถ่ายภาพ ตะวัน ได้รับคำชมว่าการแสดงออกทางสีหน้า และการโพสท่าดูมีพลัง และแข็งแกร่ง แต่ถูกตำหนิว่า ดูเชย และไม่รู้สึกถึงความทันสมัยในภาพของเธอ หลังจากนั้น แพทริเซีย ได้ถูกเรียกชื่อเป็นคนแรก จากประสิทธิภาพการทำงานที่ดีที่สุดในสัปดาห์นี้ โดยภาพของเธอจะถูกตีพิมพ์ลงในนิตยสาร ฮาร์เปอร์ บาซาร์ ในขณะเดียวกัน ซินดี้ ก็ได้เผยอีกว่าภาพของ ซางอิน ก็จะได้รับการตีพิมพ์ด้วยเช่นกัน เนื่องจากพวกเธอทั้งสองคนได้รับคะแนนเท่ากัน อีกทั้ง ทั้งคู่ก็ได้ผ่านเข้าสู่รอบชิงชนะเลิศของการแข่งขันอีกด้วย ทิ้งให้ ตะวันและจูเลียน ต้องตกเป็นสองคนสุดท้าย ในระหว่างที่รวมคะแนนนั้น รายการได้ตัดจบก่อนที่จะประกาศผลว่าใครจะต้องถูกคัดออกจากการแข่งขัน โดยจะเปิดเผยในสัปดาห์หน้า- ผู้ที่ถูกเรียกชื่อคนแรก: แพทริเซีย กูนาวาน และ คิม ซางอิน - ผู้ที่ตกเป็นสองคนสุดท้าย: ตะวัน เกตุคง และ จูเลียน ฟลอเรส - ช่างถ่ายภาพ: ยู ไซ - แขกรับเชิญพิเศษ: เค็นเน็ธ โกห์, นิโคล วาร์น, เทย์ ชิง ชิง, เคท อัพตัน(วิดีโอข้อความ), ทีเอสโตตอนที่ 12 : The Girl On The Road To The Grand Finale ตอนที่ 12 : The Girl On The Road To The Grand Finale. ต่อจากสัปดาห์ที่แล้วที่ตะวันและจูเลียน ได้ตกเป็นสองคนสุดท้าย เมื่อผลรวมคะแนนปรากฏออกมา จูเลียน ได้ถูกคัดออกจากการแข่งขัน ทำให้แพทริเซีย, ซางอิน และตะวัน เป็นผู้ผ่านเข้าสู่รอบชิงชนะเลิศของการแข่งขัน- ผู้ที่ถูกคัดออก: จูเลียน ฟลอเรส ในตอนนี้ ส่วนใหญ่แล้วจะเป็นการรวบรวมบทสรุป และความคิดเห็นต่างๆในแต่ละสถานการณ์ที่เกิดขึ้นตั้งแต่เริ่มการแข่งขันสัปดาห์แรก ทั้งจาก คณะกรรมการ และจากผู้เข้าแข่งขันที่เหลืออยู่ หลังจาก การคัดออกของจูเลียน สาวๆทั้งสามคน ได้ร่วมกันดื่นแชมเปญเพื่อฉลองให้กับตำแหน่งสามคนสุดท้ายของฤดูกาลนี้ วันต่อมา พวกเธอ ได้เดินทางไปรับประทานอาหาร ที่ ภัตตาคารใต้น้ำ ในเกาะเซนโตซ่า และได้พบกับ เค็นเน็ธ โกห์ ในระหว่างการรับประทานอาหารนั้น เค็นเน็ธ ได้ถามสาวๆหลากหลายคำถาม เกี่ยวกับ การเดินทางในการแข่งขัน แพทริเซีย คิดว่า การที่เธอชนะการเดินแบบในตอนที่1 นั้นทำให้เธอมีความมั่นใจเพิ่มขึ้นเป็นอย่างมาก เนื่องจากความสูงของเธอนั้นน้อยเกินไปสำหรับการเป็นนางแบบบนรันเวย์ อีกทั้ง เธอยังได้ย้อนกลับไปพูดถึงเหตุการณ์ตอนที่ เจสสิก้า ได้รับบาดเจ็บที่ข้อเท้าระหว่างการแข่งขันกระโดด แทรมโพลีน, ทุตตี้ เป็นเพื่อนที่เธอสนิทที่สุด, ความประทับใจของเธอที่มีต่อ ซินดี้ ในช่วงเวลาที่ไม่เคยเปิดเผยในรายการ เมื่อซินดี้ เข้ามาหาสาวๆที่ห้องพัก และได้พูดคุยกับสาวๆ และการถูกเรียกชื่อเป็นคนแรกถึงสามครั้งในการแข่งขัน ในขณะที่ ตะวัน ได้ย้อนกลับไปถึงการถ่ายภาพคอมป์การ์ด ซึ่งเธอรู้สึกอาย เมื่อลืมโกนขนรักแร้ และพูดถึงช่วงเวลาที่ไมโง, แองจี้ และเจสสิก้า ได้เสียน้ำตาไปกับการแปลงโฉม รวมถึง เธอยังได้เปิดเผยด้วยว่า ช่วงเวลาที่เธอเลือกที่จะเงียบ เนื่องจากในบางครั้งเธอไม่เข้าใจในการสนทนาออกมาเป็นภาษาอังกฤษ และซางอิน ได้ร่วมแบ่งปันช่วงเวลา และเรื่องราวที่ดีกับเพื่อนที่สนิทที่สุด อย่างเจสสิก้า อีกทั้ง ยังได้มีการย้อนกลับไป ถึงเหตุการณ์ การขอออกจากการแข่งขันของ อไลซา ที่ทำให้สาวๆตกใจเป็นอย่างมาก รวมถึง ช่วงเวลาที่สาวๆรู้สึกกลัว ที่จะต้องทำงานร่วมกับ ยู ไซ หลังจากนั้น เค็นเน็ธ จึงได้เผยภาพสมัยเมื่อพวกเธอยังเป็นเด็ก และทำให้พวกเธอได้ตระหนักถึงว่ามาได้ไกลแค่ไหนแล้วในการแข่งขัน ซินดี้, เคลลี่ และยู ไซ ได้ให้ความคิดเห็นตลอดการแข่งขันด้วยเช่นกัน ซินดี้รู้สึกประทับใจ ที่แพทริเซีย ได้ถูกตั้งให้เป็นมาตรฐานแก่สาวๆ ว่าจะต้องเดินแบบได้ดีเหมือนกับเธอ และได้ชื่นชม ตะวัน ที่สามารถเปลี่ยนแปลงตัวเองได้ในทุกๆการถ่ายภาพ อีกทั้งเธอชอบลุคส์ของ ซางอิน ที่ดูเป็นแฟชั่นชั้นสูง ยู ไซ ได้ย้อนกลับไปนึกถึงช่วงเวลาที่เขาได้พบกับ สาวๆในการแข่งขันครั้งแรก และเขาก็ประทับใจเช่นเดียวกัน ที่ได้เป็นคนถ่ายภาพสาวๆเพื่อขึ้นปกให้กับ นิตยสาร ฮาร์เปอร์ บาซาร์ ในขณะที่ เคลลี่ ได้แสดงความคิดเห็นถึงสาวๆในฤดูกาลนี้ว่าพวกเธอดูมีความโดดเด่น ตั้งแต่ที่เธอได้พบครั้งแรก วันต่อมา สาวได้รับจดหมายจากซินดี้ ซึ่งแจ้งให้พวกเธอทราบว่า จะมีแขกเข้ามาที่ห้องพักของพวกเธออย่างกระทันหัน ซึ่งพวกเธอได้ตื่นเต้นเป็นอย่างมาก ซึ่งจะถูกเปิดเผยต่อไปในตอนหน้า ซึ่งเป็นตอนสุดท้ายของการฤดูกาลนี้- แขกรับเชิญพิเศษ: เค็นเน็ธ โกห์ตอนที่ 13 : The Girl Who Walked Away with Everything ตอนที่ 13 : The Girl Who Walked Away with Everything. ต่อเนื่องจากสัปดาห์ที่แล้ว ได้ถูกเปิดเผยว่า ผู้ที่เข้ามาหาสาวๆที่ห้องพักคือครอบครัวของแพทริเซีย กับซางอิน และเพื่อนสนิทของตะวัน ซึ่งสร้างความประหลาดใจและความดีใจให้กับพวกเธอเป็นอย่างมาก หลังจากนั้น พวกเขาจึงได้เดินทางไปเที่ยวพักผ่อนด้วยกันที่ เกาะเซนโตซ่า สิงคโปร์ วันต่อมา สาวๆได้เดินทางมาพบกับ ซินดี้ และยู ไซ รวมถึง โจเอล ลิม ที่จะมาเป็นช่างภาพให้กับพวกเธอในการถ่ายภาพครั้งสุดท้าย โดยจะเป็นคอนเซ็ปต์แฟชั่นชั้นสูง และสวมเสื้อผ้า แนว อวองค์-การ์ด ซึ่งออกแบบโดยดีไซน์เนอร์ชาวฟิลิปปินส์ แฮปปี้ อันดราด้า โดยพวกเธอได้รับธีมที่สื่อถึงความเป็นตัวตนของประเทศพวกเธอดังนี้ ในการถ่ายภาพนั้น แพทริเซีย ถูก ยู ไซ ตำหนิในตอนเริ่มต้นว่า การโพสท่าดูน่าเบื่อ แต่ความมุ่งมั่นอย่างเต็มที่ของเธอ สุดท้ายก็สามารถทำออกมาได้อย่างน่าประทับใจ ในขณะที่ ตะวัน ต้องประสบปัญหากับการโพสท่าในชุดที่เธอใส่ ซึ่งแน่นและคับ ทำให้เธอต้องพยายามอย่างหนักในช่วงแรก ซึ่งหลังจากที่ ยู ไซ ให้เธอแสดงอารมณ์โกรธออกมา เธอก็ทำออกมาได้ดีขึ้น และซางอิน ต้องพยายามอย่างหนักเช่นเดียวกัน เนื่องจากประสบปัญหากับการโพสท่าให้ชุดที่ใส่ออกมานั้นดูมีมุมที่น่าสนใจ หลังจากนั้น สาวๆได้เดินทางไปยังโรงละคร รีสอร์ท เวิลด์ ในเกาะเซนโตซ่า สิงคโปร์ เพื่อการเดินแบบครั้งสุดท้าย และได้พบกับ แดเนียล บอย ซึ่งเขาได้สร้างความประหลาดใจให้สาวๆว่า สาวๆที่ถูกคัดออกไปแล้ว เมย์, อาดิลล่า, ทุตตี้, แองจี้ และจูเลี่ยน จะได้ร่วมเดินแบบกับพวกเธอในครั้งนี้ด้วย โดยทั้งหมดนั้นจะได้สวมชุดราตรียาวแบบแฟชั่นชั้นสูง ที่ออกแบบจากดีไซน์เนอร์ชาวอินโดนีเซีย เท็ก เซอวาโร่ และดีไซน์เนอร์ชาวฟิลลิปปินส์ ราฮู ลอเรล ในขณะที่สาวๆกำลังฝึกซ้อมการเดินแบบอยู่นั้น ได้ปรากฏภาพในหน้าจอมอนิเตอร์ขนาดใหญ่ จาก มิสเจ.อเล็กซานเดอร์ กรรมการจาก อเมริกาส์เน็กซต์ท็อปโมเดล ซึ่งได้มาพูดให้กำลังใจกับสาวๆเกี่ยวกับการเดินแบบในรอบสุดท้าย สำหรับในการเดินแบบนั้น คณะกรรมการทั้งสาม ซินดี้, เคลลี่ และยู ไซ จะได้มีส่วมร่วมในการเดินแบบกับพวกเธอด้วย ในขณะที่สาวๆแต่ละคน จะได้เดินแบบกันคนละสองรอบ ในธีมฮาโลวีน และธีมหรูหรา ซึ่งทั้งสามคนก็ทำออกมาได้เป็นอย่างดี โดยในขณะเดินแบบนั้น ซางอิน ได้ถูกกรรมการตำหนิว่า เธอยืนอยู่ในจุดอับแสงถึงสองครั้ง ตะวัน ถูกตั้งข้อสังเกตว่า ดูเหมือนเธอจะพยายามวิ่งเพื่อไปโพสท่าในแต่ละจุด ในขณะที่แพทริเซีย ต้องประสบปัญหากับการเดินแบบในรอบที่สอง เมื่อเธอทำรองเท้าส้นสูงหาย อย่างไรก็ตาม เธอก็สามารถทำออกมาได้ดีในการเดินแบบทั้งสองครั้ง สำหรับการตัดสินในรอบชิงชนะเลิศนั้น ได้ตัดสินกันที่เวทีเดินแบบ โดยมีเคธี่ แอ็ทกินส์ จากสตรอม โมเดล และเค็นเน็ธ โกห์ มาร่วมเป็นส่วนหนึ่งในกรรมการตัดสินด้วย ตะวัน ได้รับคำชมเป็นอย่างมากจากการเดินแบบที่แข็งแกร่ง งดงาม และดูหรูหรา ในขณะที่ภาพถ่ายของเธอนั้น ก็ทำให้กรรมการประทับใจเช่นเดียวกัน เนื่องจากดูแข็งแกร่ง มีพลัง และมีเสน่ห์ที่น่าดึงดูดใจ ซางอิน ถูกวิจารณ์ในเรื่องของการไปยืนอยู่ในจุดอับแสงตอนเดินบนรันเวย์ แต่โดยรวมแล้วก็ทำออกมาได้ดี ส่วนในภาพของเธอนั้น ได้รับคำชมว่า ถึงแม้ชุดที่ใส่จะดูซับซ้อน แต่เธอก็สามารถโพสท่าให้ออกมาดูสวยงาม และดูมีความทันสมัยได้ แต่ถูกตำหนิในเรื่องของการงอนิ้วในภาพ แพทริเซีย ได้รับคำชมเป็นอย่างมากจากการเดินแบบที่ดูโดดเด่นมากที่สุด และในภาพถ่าย ได้รับคำชมว่า ถึงแม้เธอจะโพสท่าโดยการโน้มตัวมาด้านหน้า แต่ก็สามารถทำให้ดูมีความสง่างามได้ แต่ถูกตำหนิว่า ไม่มีคอ และดูน่าอึดอัด หลังจากการปรึกษาหารือครั้งสุดท้าย ครอบครัวของสาวๆได้มาร่วมรับฟังผลการตัดสินกับพวกเธอด้วย และซินดี้ ได้ประกาศว่า เอเชีย เน็กซต์ ท็อป โมเดล ของฤดูกาลนี้ คือ ตะวัน เกตุคง เนื่องจากเธอมีพัฒนาการที่ต่อเนื่องตั้งแต่สัปดาห์แรก จากคนขี้อาย เปรียบเสมือน ลูกแมวน้อย หลังจากการแข่งขัน 12 สัปดาห์ เธอก็เติบโตขึ้นเรื่อยๆและได้กลายเป็นแม่เสือสาวที่มีความมั่นใจในที่สุด ซึ่งเป็นคุณสมบัติที่สำคัญของการเป็นท็อปโมเดล- ผู้ชิงตำแหน่งสามคนสุดท้าย: แพทริเซีย กูนาวาน, ตะวัน เกตุคง และคิม ซางอิน - เอเชีย เน็กซต์ ท็อป โมเดล: ตะวัน เกตุคง - ช่างถ่ายภาพ: โจเอล ลิม - แขกรับเชิญพิเศษ: เค็นเน็ธ โกห์, เจ.อเล็กซานเดอร์, เคธี่ แอ็ทกินส์, พริสซิลล่า ไอแอนสัน, แดเนียล บอย, ร็อกแซน จาง, วินดี้ ออเลียผู้เข้าแข่งขันลำดับการเรียกชื่อผู้เข้าแข่งขัน. ลำดับการเรียกชื่อ. - ผู้ชนะเลิศการแข่งขัน - ผู้ที่ถูกคัดออกจากการแข่งขัน - ผู้ที่ขอออกจากการแข่งขัน - ผู้เข้าแข่งขันที่ถูกคัดออกนอกห้องตัดสิน - ผู้เข้าแข่งขันที่ชนะการแข่งขันประจำสัปดาห์ - ผู้ที่ชนะการแข่งขันประจำสัปดาห์ และถูกคัดออกจากการแข่งขัน - ผู้เข้าแข่งขันที่ได้รับสิทธิ์คุ้มกัน โดยจะไม่ถูกคัดออกจากการแข่งขัน - ผู้เข้าแข่งขันที่ถูกเรียกชื่อร่วมกัน - ผู้เข้าแข่งขันที่ชนะการแข่งขันประจำสัปดาห์และถูกเรียกชื่อเป็นคนแรกพร้อมกับผู้เข้าแข่งขันคนอื่น - ผู้เข้าแข่งขันที่ถูกคัดออกจากการแข่งขัน แต่ได้รับโอกาสให้แก้ตัวอีกครั้ง- ตอนที่ 1 มาญ่า ถูกคัดออกนอกห้องตัดสินจากการที่ได้คะแนนการแข่งขันประจำสัปดาห์น้อยที่สุด เดิม เกว็น จะต้องถูกคัดออกแต่ได้โอกาสอยู่ต่ออีกครั้ง - ตอนที่ 4 อาดิลลา, เกว็น และ ซางอิน ตกเป็นสามคนสุดท้าย เกว็น ถูกคัดออกไปก่อนเนื่องจากได้คะแนนต่ำที่สุด ตามด้วย อาดิลลา แต่ได้รับโอกาสอยู่ต่ออีกครั้งเนื่องจาก อไลซา ได้ตัดสินใจที่จะออกจากการแข่งขันแทน - ตอนที่ 5 ตะวัน ได้รับสิทธิ์คุ้มกัน โดยจะไม่ถูกคัดออกจากการแข่งขันจากการที่ได้คะแนนมากที่สุดในตอนที่ 4 - ตอนที่ 8 ทุตตี้ เป็นผู้ที่ถูกคัดออกแต่ได้โอกาสอยู่ต่ออีกครั้ง - ตอนที่ 11 แพทริเซีย และ ซางอิน ถูกเรียกชื่อเป็นคนแรกร่วมกันเนื่องจากทั้งคู่ได้คะแนนมากที่สุดเท่ากัน ในขณะที่ จูเลียน และ ตะวัน ตกเป็นสองคนสุดท้าย แต่รายการจบลงก่อนจะรู้ผลการตัดสิน - ตอนที่ 12 ต่อเนื่องจากตอนที่แล้ว ผลการตัดสินได้ปรากฏว่า จูเลียน เป็นคนที่ต้องถูกคัดออกจากการแข่งขัน ตอนนี้เป็นการรวบรวมบทสรุปและความคิดเห็นต่างๆ เกี่ยวกับการแข่งขันที่ผ่านมาตั้งแต่เริ่มต้น ทั้งจากผู้เข้าแข่งขันสามคนสุดท้ายที่ได้คุยกันกับ เค็นเน็ธ โกห์ และจากคณะกรรมการหลักในฤดูกาลนี้ตารางคะแนนตารางคะแนน. - ผู้ที่ได้คะแนนมากที่สุดในสัปดาห์ - ผู้ชนะเลิศการแข่งขัน - ผู้ที่ถูกคัดออกจากการแข่งขัน - ผู้ที่ขอออกจากการแข่งขัน - ผู้เข้าแข่งขันที่ถูกคัดออกจากการแข่งขัน แต่ได้รับโอกาสให้แก้ตัวอีกครั้ง - ผู้เข้าแข่งขันที่ถูกคัดออกนอกห้องตัดสิน1. ตอนที่ 1 มาญ่า ถูกคัดออกนอกห้องตัดสินจากการที่ได้คะแนนการแข่งขันประจำสัปดาห์น้อยที่สุด 2. ตอนที่ 5 ตะวัน ได้รับสิทธิ์คุ้มกัน โดยจะไม่ถูกคัดออกจากการแข่งขันจากการที่ได้คะแนนมากที่สุดในตอนที่ 4 3. ตอนที่ 11 แพทริเซีย และ ซางอิน ถูกเรียกชื่อเป็นคนแรกร่วมกันเนื่องจากทั้งคู่ได้คะแนนมากที่สุดเท่ากันสรุปข้อมูลการแข่งขันสรุปข้อมูล. การแข่งขัน. - สัปดาห์ที่ 1 : ถ่ายภาพภายในลูกบอลทรงกลมขนาดใหญ่กลางอากาศ โดยได้แรงบันดาลใจจาก หน้าปกนิตยสาร "ฮาร์เปอร์ส บาซาร์" ในยุค 60's - สัปดาห์ที่ 2 : ถ่ายภาพขณะกำลังกระโดดอยู่บน แทรมโพลีน - สัปดาห์ที่ 3 : ถ่ายภาพคอมการ์ด 4ช็อท ที่แสดงถึงรูปภาพ รายละเอียด และสัดส่วน สำหรับนางแบบ - สัปดาห์ที่ 4 : ถ่ายภาพแฟชั่นชั้นสูงในชุดราตรียาว ร่วมกับ รถยนต์ "ซูบารุ ฟอเรสเตอร์" - สัปดาห์ที่ 5 : ถ่ายภาพกลุ่มโดยแสดงถึงความเป็นสาว "อิทเกิร์ล" บนถนนในเมือง นิวยอร์ก ให้กับ เครื่องสำอาง "เมย์เบลลีน นิวยอร์ก" - สัปดาห์ที่ 6 : ถ่ายภาพบนเรือที่แล่นไปรอบๆเมืองสิงคโปร์ โดยใส่เสื้อผ้าสีสันสดใส เพื่อนำเสนอแบรนด์ ให้กับ "ซาโลรา" - สัปดาห์ที่ 7 : ถ่ายภาพโฆษณาให้กับ ยาสีฟัน "โคลสอัพ ไดมอนด์ แอทแทรคชั่น" ร่วมกับ "ไมค์ ลูอิส" - สัปดาห์ที่ 8 : ถ่ายมิวสิควิดีโอเพื่อโปรโมตโชว์รูมให้กับ รถยนต์ "ซูบารุ เอ็กซ์-วี" - สัปดาห์ที่ 9 : ถ่ายภาพบิวตี้ช็อท ขณะถูกสาดน้ำ เพื่อโฆษณาให้กับ ผลิตภัณฑ์บำรุงผิวและความงาม "นูโทรจีน่า" - สัปดาห์ที่ 10 : ถ่ายภาพโฆษณาแคมเปญจน์ให้กับ ผลิตภัณฑ์ดูแลเส้นผม "เทรซาเม่ เคราติน สมูธ" บนรันเวย์ - สัปดาห์ที่ 11 : ถ่ายภาพขึ้นปกให้กับนิตยสาร "ฮาร์เปอร์ส บาซาร์ สิงคโปร์" ในธีมที่แตกต่างกัน - รอบ 3 คนสุดท้าย : ถ่ายภาพแฟชั่นชั้นสูงแนวอวองค์-การ์ด ในธีมที่แตกต่างกัน, เดินแบบระดับมืออาชีพให้กับเสื้อผ้าที่ออกแบบโดย ดีไซน์เนอร์ชาวอินโดนีเซีย "เท็ก เซอวาโร่" และ ดีไซน์เนอร์ชาวฟิลิปปินส์ "ราฮู ลอเรล"การแปลงโฉมการแปลงโฉม. - อไลซา : ตัดผมทรงบ๊อบประบ่า - อาดิลลา : ตัดผมสั้นทรงภูติน้อย และย้อมสีแดง - แองจี้ : โกนผมด้านข้างออก - เกว็น : ผมทรงบ๊อบเทไล่ระดับ และย้อมสีแดงเข้ม - เจสสิก้า : ตัดผมสั้นไล่ระดับต้นคอ และตัดเพิ่มหน้าม้า - จูเลียน : ตัดผมระดับหน้าอก และตัดเพิ่มหน้าม้า - ไม โง : ตัดผมสั้นระดับคาง และย้อมสีน้ำตาลเข้ม - เมย์ : ตัดผมสั้นระดับบ่า และตัดเพิ่มหน้าม้า - แพทริเซีย : ซอมผมเล็กน้อย และยืดตรง - ซางอิน : ตัดผมบ๊อบระดับคาง และย้อมหลายสีสลับกัน ภายหลัง ย้อมกลับเป็นสีน้ำตาลเข้มและตัดเพิ่มหน้าม้า - ตะวัน : ตัดผมสั้นทรงภูติน้อย - ทุตตี้ : ตัดผมสั้นแบบผู้ชาย และตัดหน้าม้า โดยได้แรงบันดาลใจจาก ริฮานนาบุคคลที่เกี่ยวข้องกับรายการบุคคลที่เกี่ยวข้องกับรายการ. - ซินดี้ บิชอป - กรรมการหลัก - เคลลี่ แทนดิโอโน - ที่ปรึกษานางแบบ และ กรรมการ - ยู ไซ - ช่างถ่ายภาพ และ กรรมการ</doc>
