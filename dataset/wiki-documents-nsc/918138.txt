<doc id="918138" url="https://th.wikipedia.org/wiki?curid=918138" title="มักนุส มันส์เคอ">มักนุส มันส์เคอ ไฮน์ริช มักนุส มันส์เคอ () เป็นเจ้าหน้าที่วิทยาศาสตร์อาวุโสที่สถาบันเวลล์คัมทรัสต์แซงเจอร์ ในเคมบริดจ์ สหราชอาณาจักร และเป็นนักพัฒนาซอฟต์แวร์รุ่นแรกของซอฟต์แวร์มีเดียวิกิชีวิตช่วงต้นและการศึกษา ชีวิตช่วงต้นและการศึกษา. มันส์เคอ เกิดในโคโลญ ประเทศเยอรมนี เขาศึกษาชีวเคมีที่มหาวิทยาลัยโคโลญ และสำเร็จการศึกษาในปี ค.ศ. 2006 ด้วยคุณวุฒิปริญญาเอก วิทยานิพนธ์ของเขาคือเครื่องมือโอเพนซอร์ซสำหรับอณูชีววิทยาที่เรียกว่าเจนเทิลผลงานในระดับอาชีพ ผลงานในระดับอาชีพ. ในฐานะนักเรียน มันส์เคอเป็นหนึ่งในผู้เขียนบทความรายแรกของสารานุกรมอินเทอร์เน็ตนูพีเดีย ที่มาก่อนวิกิพีเดีย และต่อมาได้เขียนซอฟต์แวร์มีเดียวิกิเวอร์ชันแรกที่วิกิพีเดียใช้อยู่ มันส์เคอเคยทำงานที่เคมบริดจ์กับสถาบันเวลล์คัมทรัสต์แซงเจอร์ตั้งแต่เดือนเมษายนปี ค.ศ. 2007  แต่ยังคงมีบทบาทในการพัฒนาเครื่องมือสำหรับวิกิพีเดีย รวมถึงโครงการพี่น้องอย่างวิกิสนเทศและวิกิมีเดียคอมมอนส์ ในปี ค.ศ. 2012 มันส์เคอเป็นผู้ร่วมเขียนบทความที่ตีพิมพ์ในนิตยสารเนเจอร์ ซึ่งแสดงให้เห็นถึงวิธีใหม่ในการระบุพื้นที่ที่มีการพัฒนาปรสิตมาลาเรีย และอธิบายเทคนิคในการวางแผนความต้านทานต่อยามาลาเรีย นักวิจัยได้พัฒนาเทคนิคในการสกัดดีเอ็นเอปรสิตมาลาเรียออกจากเลือดโดยตรง ซึ่งช่วยลดข้อผิดพลาดในการเรียงลำดับการพัฒนามีเดียวิกิ การพัฒนามีเดียวิกิ. ในฐานะนักเรียน มันส์เคอเป็นหนึ่งในผู้ที่มีบทบาทมากที่สุดในโครงการนูพีเดีย ด้วยการเขียนเนื้อหาเกี่ยวกับหัวข้อชีววิทยา และการพัฒนาเครื่องมือรวมถึงส่วนขยายสำหรับนูพีเดีย ต่อมา เขาไม่พอใจกับข้อจำกัดของซอฟต์แวร์ที่มีอยู่ มันส์เคอได้พัฒนาหนึ่งในรุ่นแรกของสิ่งที่ต่อมากลายเป็นมีเดียวิกิ โดยซอฟต์แวร์รุ่นใหม่ของเขาได้รับการติดตั้งในปี ค.ศ. 2002 ซอฟต์แวร์วิกิที่ใช้ในวิกิพีเดียแรกเริ่มเดิมทีเรียกว่ายูสมอดวิกิและได้รับการเขียนในภาษาเพิร์ล ซึ่งมีปัญหาของขนาดเริ่มต้นที่จะนำเสนอตัวเองเมื่อวิกิพีเดียเติบโตขึ้น ในช่วงฤดูร้อนปี ค.ศ. 2001 มันส์เคอเริ่มทำงานแทนยูสมอดวิกิซึ่งจะได้รับการสนับสนุนจากฐานข้อมูลและจะมี "คุณลักษณะเฉพาะของวิกิพีเดีย" เมื่อวันที่ 25 มกราคม ค.ศ. 2002 มันส์เคอได้เปิดตัวเอนจินวิกิภาษาพีเอชพีที่ใช้มายเอสคิวเอลเวอร์ชันแรก เรียกว่าเฟส II หนึ่งในนวัตกรรมที่ดำเนินการโดยมันส์เคอในเฟส II คือการใช้เนมสเปซเพื่อแยกหน้าเว็บประเภทต่าง ๆ เช่นเนมสเปซ "พูดคุย" หรือ "ผู้ใช้" ซึ่งแตกต่างจากซอฟต์แวร์วิกิที่เก่ากว่าซึ่งไม่มีเนมสเปซที่แตกต่างกัน เฟส II ยังนำเสนอคุณลักษณะอื่น ๆ อีกหลายอย่างที่ยังคงมีอยู่ในปัจจุบัน รวมทั้งการอัปโหลดไฟล์, รายการเฝ้าดู, ลายเซ็นอัตโนมัติ และรายชื่อการมีส่วนร่วมของผู้ใช้ การเขียนใหม่ของมันส์เคอทำให้การรวบรวมรูปภาพในบทความวิกิพีเดียทำได้ง่ายขึ้น และสร้างกลุ่มผู้ใช้ใหม่: ผู้ดูแลระบบสามารถลบหน้าและบล็อกผู้ก่อกวน มันส์เคอเป็นผู้สนับสนุนโอเพนซอร์สและโดยเฉพาะใบสัญญาอนุญาตจีพีแอล และการทำงานของมีเดียวิกิเวอร์ชันก่อนหน้านี้ได้รับการเปิดตัวภายใต้สัญญาอนุญาตจีพีแอล ซอฟต์แวร์เฟส II ของมันส์เคอพบปัญหาเกี่ยวกับการโหลดเนื่องจากวิกิพีเดียยังคงเติบโตต่อไป ดังนั้น ลี แดเนียล คร็อกเกอร์ จึงเขียนใหม่ ซึ่งนำไปสู่เฟส III โดยได้ใช้ตั้งแต่เดือนมิถุนายน ค.ศ. 2002 และตั้งแต่ ค.ศ. 2003 เป็นต้นไป เรียกว่า "มีเดียวิกิ" ปัจจุบันซอฟต์แวร์มีเดียวิกิได้รับการใช้เป็นแพลตฟอร์มหลักสำหรับทั้งวิกิพีเดียและโครงการวิกิมีเดียหลายโครงการ เช่นเดียวกับในหลายองค์กรและในหลายสถาบัน มันส์เคอยังคงพัฒนาเครื่องมือและส่วนขยายสำหรับมีเดียวิกิ รวมทั้งเครื่องมือสำหรับการเป็นสมาชิกหมวดหมู่แผนที่, คำนวณทางแยกหมวดหมู่ และนำเข้าภาพจากฟลิคเกอร์ไปยังคอมมอนส์ มันส์เคอยังได้พัฒนาส่วนขยายไซต์ซึ่งนำวากยสัมพันธ์อย่างเอกซ์เอ็มแอลมาใช้กับการจัดการอ้างอิงคำกล่าวขวัญ คำกล่าวขวัญ. มันส์เคอได้รับการยอมรับว่าเป็นผู้สร้างบทความแรกในวิกิพีเดียภาษาเยอรมัน ซึ่งเป็นบทความปฏิกิริยาลูกโซ่พอลิเมอเรส ที่เขียนครั้งแรกโดยเขาในปี ค.ศ. 2001 ในปี ค.ศ. 2002 จิมมี เวลส์ ได้ตั้งให้วันที่ 25 มกราคมเป็น เพื่อเป็นเกียรติแก่การมีส่วนร่วมของเขาในวิกิพีเดีย เขาประกาศว่า "คืนนี้ตอนเย็น ชาววิกิพีเดียทุกคนควรดื่มอวยพรให้แก่มักนุสและการสร้างสรรค์มากมายของเขา" ส่วนแลร์รี แซงเจอร์ ในความทรงจำของเขาช่วงต้นของประวัติศาสตร์วิกิพีเดีย ได้เน้นการมีส่วนร่วมของมันส์เคอในโครงการ และระบุถึงความสำเร็จในขั้นสุดท้ายของวิกิพีเดียต่อกลุ่มผู้กระทำหลัก ร่วมกันในบทบาทสำคัญ: วิกิพีเดียเริ่มต้นกับกลุ่มคนจำนวนมากจากนูพีเดีย อิทธิพลของชาวนูพีเดียเป็นส่วนสำคัญในช่วงต้น ผมคิดว่าโดยเฉพาะอย่างยิ่งต่อความไม่รู้จักเหน็ดเหนื่อยของมักนุส มันส์เคอ (ที่ทำงานเกี่ยวกับซอฟต์แวร์สำหรับทั้งสองโครงการ), ผู้มีความพิถีพิถันขาประจำของเราอย่างรูธ อิฟเชอร์ และนักเขียนโปรแกรมโป๊กเกอร์ที่ฉลาดมากอย่างลี แดเนียล คร็อกเกอร์—ก็ยังคงมีชื่ออยู่ เนื่องจากโครงการเริ่มต้นกับคนเก่งเหล่านี้ และเราก็สามารถที่จะนำมาใช้, อธิบาย และส่งเสริมกิจวัตรที่ดี รวมถึงนโยบายกับคนหน้าใหม่ รากของชาวนูพีเดียของโครงการช่วยในการพัฒนาที่แข็งแกร่ง, ชุมชนที่มีประสิทธิภาพ และประสบความสำเร็จ มันส์เคอ พร้อมกับคนอื่น ๆ ได้รับการยอมรับว่าเป็นผู้สนับสนุนหลักของมีเดียวิกิโดยสมาคมเทคนิคคอมพิวเตอร์ขั้นสูงยูสนิกซ์ในปี ค.ศ. 2010 เมื่อมีเดียวิกิและมูลนิธิวิกิมีเดียได้รับรางวัลสตัก (กลุ่มผู้ใช้เครื่องมือซอฟต์แวร์)</doc>
