<doc id="734198" url="https://th.wikipedia.org/wiki?curid=734198" title="แอร์บัส เอ320นีโอ">แอร์บัส เอ320นีโอ แอร์บัส เอ 320 นีโอ (Airbus A320neo family) เป็นรุ่นของอากาศยานที่ออกแบบโดยแอร์บัสตั้งแต่เดือนธันวาคม ค.ศ. 2010 โดยคำว่า "นีโอ (Neo)" เป็นคำย่อจากภาษาอังกฤษว่า "ตัวเลือกเครื่องยนต์แบบใหม่ (New Engine Option)" และถือเป็นขั้นตอนสุดท้ายของโครงการปรับปรุงรุ่น เอ 320 (A320 Enhanced) ซึ่งเริ่มขึ้นตั้งแต่ปีค.ศ. 2006 โดยมุ่งมั่นเพื่อจะผลิตมาแทนที่แอร์บัส เอ 320 ซึ่งในปัจจุบันนั้นได้ถูกเรียกถึงเป็น เอ 320 ซีอีโอ (A320ceo) โดย "ซีอีโอ (Ceo)" เป็นคำย่อมาจาก "ตัวเลือกเครื่องยนต์แบบปัจจุบัน (Current Engine Option)" นอกเหนือจากการพัฒนาเครื่องยนต์รูปแบบใหม่แล้ว โครงการพัฒนายังรวมถึงการปรับปรุงด้านต่างๆ ได้แก่ การปรับปรุงความสามารถด้านอากาศพลศาสตร์ การติดตั้งปลายปีกแบบโค้งรูปแบบใหม่ การลดน้ำหนักโดยรวม ส่วนของผู้โดยสารที่ออกแบบใหม่ให้มีพื้นที่เก็บสัมภาระมากขึ้น และระบับปรับปรุงระบบกรองอากาศใหม่ นอกจากนี้ บริษัทการบินพาณิชย์ยังสามารถเลือกแบบเครื่องยนต์ได้ระหว่าง CFM International LEAP-1A หรือ Pratt & Whitney PW1000G โครงการปรับปรุงที่กล่าวมานั้นโดยรวมจะสามารถประหยัดการใช้น้ำมันเชื้อเพลิงได้ถึง 15% ต่ออากาศยาน ลดต้นทุนการปฏิบัติการได้ถึง 8% ลดมลภาวะทางเสียง และยังลดการปลดปล่อยก๊าซไนโตรเจนออกไซด์ได้ถึง 10% จากเครื่องเอ 320 รุ่นเก่า รวมทั้งยังสามารถมีพิสัยบินเพิ่มขึ้นถึง โดยประมาณ การปรับแต่งส่วนของผู้โดยสารใหม่นั้นจะทำให้สามารถจุผู้โดยสารเพิ่มขึ้นถึง 20 ที่นั่ง โดยรวมจึงทำให้ประหยัดน้ำมันเชื้อเพลิงได้มากถึง 20% ต่อที่นั่ง แอร์บัสได้รับคำสั่งซื้อจากสายการบินต่างๆ สำหรับรุ่น เอ 320 นีโอ นี้รวมทั้งสิ้น 3,891 ลำ (ข้อมูล ณ เดือนกรกฎาคม ค.ศ. 2015) โดยลำแรกได้ถูกเปิดตัวที่โรงงานผลิตของแอร์บัสในตูลูสเมื่อวันที่ 1 กรกฎาคม ค.ศ. 2014 และทำการบินครั้งแรกเมื่อวันที่ 25 กันยายน ค.ศ. 2014การออกแบบ การออกแบบ. เครื่องบินรุ่นเอ 320 นีโอ ได้ถูกนำเทคโนโลยีเครื่องยนต์ล่าสุด และปลายปีกแบบครีบปลาฉลาม "Sharklet" ซึ่งทั้งองค์ประกอบนี้จะทำให้สามารถประหยัดน้ำมันเชื้อเพลิงได้ถึง 15 เปอร์เซนต์ โดยลำพังการใช้ปลายปีกแบบใหม่นี้สามารถทำให้ลดอัตราการสิ้นเปลืองน้ำมันเชื้อเพลิงได้ถึง 3.5% ถึง 4% อันเนื่องมาจากการลดแรงต้านอากาศ และลมหมุนบริเวณปลายปีกได้ แอร์บัส เอ 320 นีโอ ยังมีส่วนประกอบอื่นๆ ของโครงสร้างคล้ายเคียงกับรุ่น เอ 320 ในปัจจุบันอยู่ถึงกว่า 95% และกว่า 91% ในด้านชิ้นส่วนอุปกรณ์ต่างๆ ตัวโครงสร้างของเครื่องบินนั้นผลิตจากวัสดุผสม และมีปริมาณของอะลูมิเนียมอัลลอยด์มากขึ้น ซึ่งจะช่วยทำให้มีน้ำหนักโดยรวมเบาลง และช่วยประหยัดน้ำมันเชื้อเพลิงได้ดี นอกจากนี้ วัสดุแบบใหม่นี้จะช่วยลดจำนวนของชิ้นส่วนต่างๆ ของเครื่องบิน ซึ่งจะทำลดค่าใช้จ่ายในการซ่อมบำรุงได้มากขึ้นด้วยข้อได้เปรียบในการส่งมอบ ข้อได้เปรียบในการส่งมอบ. ตรงกันข้ามกับเครื่องบินรุ่นใหม่อื่นๆ ของผู้ผลิตรายอื่นๆ รวมทั้งเครื่องบินรุ่นโบอิ้ง วาย และโบอิ้ง 737 แม็กซ์ จากคู่แข่งรายใหญ่อย่างโบอิ้ง โดยแอร์บัสสามารถผลิตและส่งมอบเครื่องบินรุ่น เอ 320 นีโอ ได้ในเดือนตุลาคม ค.ศ. 2015 จากตารางเดิมซึ่งมีกำหนดส่งมอบราวไตรมาศที่สองของปีค.ศ. 2016 เที่ยวบินปฐมฤกษ์ได้เลื่อนมาเร็วขึ้นในเดือนกันยายน ค.ศ.​ 2014 โดยเนื่องมาจากการใช้ส่วนประกอบที่ร่วมกันกับแอร์บัส เอ 320 รุ่นปัจจุบันถึง 95% ซึ่งมีผลทำให้ลดการล่าช้าในการผลิตลงได้มากรุ่น รุ่น. แอร์บัสได้เพิ่มรุ่นย่อยของ เอ 320 แบบที่มี "ตัวเลือกเครื่องยนต์แบบใหม่ (New Engine Option)" จำนวนสามรุ่นย่อย ได้แก่ เอ 319 เอ 320 และ เอ 321 ซึ่งจะได้รับการพัฒนาในทิศทางเดียวกัน ในขณะที่ เอ 318 นั้นยังไม่มีแผนการปรับปรุงในขณะนี้ แต่ก็สามารถเปลี่ยนแปลงได้ในอนาคต- เอ 319 นีโอ: รุ่นที่มีลำตัวสั้นลง โดยมีกาตาร์แอร์เวย์เป็นลูกค้าที่เปิดตัวรายแรก - เอ 320 นีโอ: รุ่นมาตรฐาน กาตาร์แอร์เวย์เป็นลูกค้าที่เปิดตัวรายแรก - เอ 321 นีโอ: รุ่นที่ลำตัวยาวขึ้น และเพิ่มความแข็งแรงบริเวณฐานล้อ และบริเวณปีก โดยเพิ่มขนาดปีก และการปรับปรุงเล็กน้อยอื่นๆ อันเนื่องมาจากน้ำหนักบรรทุกที่สูงขึ้น ILFC (International Lease Finance Corporation) เป็นลูกค้าที่เปิดตัวรายแรกของรุ่น โดยมีคู่แข่งสำคัญจากโบอิ้ง คือ โบอิ้ง 737 แม็กซ์ 200 สำหรับสายการบินต้นทุนต่ำ ซึ่งเมื่อเทียบกันแล้ว เอ 321 นีโอ ได้รับคำสั่งซื้อมากกว่า - เอ 321 แอล อาร์: รุ่นย่อยเพิ่มเติมซึ่งเพิ่มถังบรรจุน้ำมันเชื้อเพลิง และอื่นๆ เพื่อรับน้ำหนักบรรทุกได้มากขึ้น โดยมี Air Lease Corp. (ALC) เป็นลูกค้าที่เปิดตัวรายแรกข้อมูลจำเพาะ ข้อมูลจำเพาะ. ข้อมูลจำเพาะต่างๆ นั้นเป็นเพียงข้อมูลเบื้องต้นจนกว่ากระบวนการออกแบบเสร็จสิ้น ที่มา: แอร์บัส Airliners.net, Flightglobal.com, Pratt & Whitney, CFM International.</doc>
