<doc id="709430" url="https://th.wikipedia.org/wiki?curid=709430" title="กรดน้ำ">กรดน้ำ กรดน้ำ (; ) หรือ หญ้าปีกแมลงวัน เป็นพืชในวงศ์เทียนเกล็ดหอย (Plantaginaceae) พบได้ทั่วไปตามริมน้ำหรือที่ชื้นแฉะลักษณะทางพฤกษศาสตร์ ลักษณะทางพฤกษศาสตร์. กรดน้ำเป็นไม้ล้มลุกขนาดเล็ก ลำต้นสูงราว 1 เมตร มีอายุ 1-2 ปี ใบเป็นใบเดี่ยวขนาดเล็ก ออกเวียนตรงข้ามต้นและกิ่ง ทรงรีแก้มหอก โคนใบสอบ ปลายแหลม ใบกว้าง 1-2 เซนติเมตร ยาว 3-5 เซนติเมตร ขอบหยักเป็นฟันเลื่อย ดอกออกเป็นช่อเดี่ยวตามซอกใบ ดอกเล็ก เมื่อบานสีขาว มีกลีบเลี้ยงและกลีบดอกอย่างละ 4 กลีบ ตรงกลางมีเกสรตัวผู้ 4 อัน ผลค่อนข้างกลม ด้านในมีเมล็ดเล็กจำนวนมากประโยชน์ ประโยชน์. กรดน้ำใช้รักษาโรคเบาหวานและต้านอนุมูลอิสระได้ นอกจากนี้ ยังใช้แก้ไข้ รักษาโรคแผลในกระเพาะอาหารและมาลาเรีย ในการแพทย์แผนไทย ใบของกรดน้ำใช้ขับระดูขาว แก้ไอ ลดไข้ บำรุงธาตุ แก้ปวดฟัน และหลอดลมอักเสบ ลำต้น ใช้ลดอาการเป็นหัด คอเจ็บ จุกเสียด อาเจียน แก้ไอ ลดไข้ ท้องเดิน ท้องเสีย ปวดท้อง ลำไส้อักเสบ แก้ผื่นคัน แก้ขัดเบา แก้ขาบวมจากการเป็นเหน็บชาและลดอาการบวมน้ำจากปัสสาวะ และราก ใช้เป็นยาขับปัสสาวะ ลดไข้และแก้ปวดศีรษะ</doc>
