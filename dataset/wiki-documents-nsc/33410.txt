<doc id="33410" url="https://th.wikipedia.org/wiki?curid=33410" title="ประเทศแองโกลา">ประเทศแองโกลา แองโกลา (, , อังกอลา) หรือชื่ออย่างเป็นทางการว่า สาธารณรัฐแองโกลา () คือประเทศในแอฟริกาตะวันตกเฉียงใต้ มีพรมแดนจดกับประเทศนามิเบีย สาธารณรัฐประชาธิปไตยคองโกและประเทศแซมเบีย และมีชายฝั่งทางตะวันตกบนมหาสมุทรแอตแลนติก ส่วนจังหวัดกาบิงดาแยกจากส่วนที่เหลือของประเทศและมีพรมแดนจดสาธารณรัฐคองโก (คองโก-บราซาวีล) แองโกลาเป็นอดีตอาณานิคมของประเทศโปรตุเกส มีทรัพยากรธรรมชาติอยู่พอสมควร ที่สำคัญคือน้ำมันและเพชร แองโกลาเป็นประเทศที่ปกครองภายใต้ระบอบประชาธิปไตยประวัติศาสตร์ ประวัติศาสตร์. ชาวบันตูเป็นชนกลุ่มแรกที่เข้ามาอยู่ในบริเวณที่เป็นประเทศแองโกลาปัจจุบัน เมื่อก่อนพ.ศ. 2053 โปรตุเกสเข้ามาถึงแองโกลาเมื่อ พ.ศ. 2126 และผูกมิตรกับราชอาณาจักรบาคองโก เพื่อดำเนินการค้าทาส แองโกลาจึงกลายเป็นอาณานิคมของโปรตุเกส การต่อต้านโปรตุเกสด้วยสงครามกองโจรเริ่มขึ้นตั้งแต่ พ.ศ. 2504 - พ.ศ. 2517 โปรตุเกสจึงให้เอกราชแก่แองโกลา หลังได้รับเอกราช แองโกลาเกิดความขัดแย้งภายในประเทศระหว่างกลุ่มนิยมคอมมิวนิสต์กับประชาธิปไตยที่ต่างมีมหาอำนาจหนุนหลัง ในที่สุดกองทหารคิวบาเข้ามาช่วยทำให้ฝ่ายนิยมคอมมิวนิสต์คือขบวนการประชาชนชนะ ส่วนแกนนำกลุ่มสหภาพแห่งชาติที่สหรัฐหนุนหลังออกไปสหรัฐเมื่อ พ.ศ. 2529 เดือนธันวาคม พ.ศ. 2531 มีการลงนามในข้อตกลงระหว่างแองโกลา คิวบา และแอฟริกาใต้เกี่ยวกับการถอนทหารคิวบา ทหารคิวบาถอนกำลังออกหมดเมื่อ 25 พฤษภาคม พ.ศ. 2534 สงคราม 16 ปีในแองโกลาสิ้นสุดลงเมื่อ 1 พฤษภาคม พ.ศ. 2534 โดยผู้นำประเทศลงนามในสนธิสัญญาสันติภาพและรับปากจะฟื้นฟูประชาธิปไตยการแบ่งเขตการปกครอง การแบ่งเขตการปกครอง. แองโกลาแบ่งเขตการปกครองออกเป็น 18 จังหวัด และ 163 เขตเทศบาล</doc>
