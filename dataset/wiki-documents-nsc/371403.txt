<doc id="371403" url="https://th.wikipedia.org/wiki?curid=371403" title="เลออาฟวร์">เลออาฟวร์ เลออาฟวร์ () เป็นเมืองในจังหวัดแซน-มารีตีม แคว้นโอต-นอร์ม็องดี ประเทศฝรั่งเศส ตั้งอยู่ทางเหนือ-ตะวันตกของประเทศ บนฝั่งช่องแคบอังกฤษ ทางด้านเหนือของปากแม่น้ำแซน เป็นเมืองท่าที่สำคัญในการส่งสินค้าจากภูมิภาคปารีสและทางตะวันตกเฉียงเหนือของประเทศ มีอุตสาหกรรมการกลั่นน้ำมัน ต่อเรือ เครื่องจักร มีโบสถ์โนเตรอดาม พิพิธภัณฑ์ ที่ตากอากาศริมทะเลทางด้านตะวันตกเฉียงเหนือของเมือง เมืองนี้ได้รับการพัฒนาเป็นเมืองท่าตั้งแต่คริสต์ศตวรรษที่ 16 เป็นฐานทัพเรือในสมัยจักรพรรดินโปเลียนที่ 1 ในสงครามโลกครั้งที่หนึ่งเป็นฐานทัพสำคัญของฝ่ายสัมพันธมิตร ในสงครามโลกครั้งที่สอง กองทัพเยอรมันเข้ายึดครองระหว่าง ค.ศ. 1940-44 และได้รับความเสียหายอย่างรุนแรง ส่วนใหญ่ของเมืองได้รับการปฏิสังขรณ์ขึ้นใหม่ ในปี ค.ศ. 2005 ได้รับเลือกให้เป็นมรดกโลกจากยูเนสโก</doc>
