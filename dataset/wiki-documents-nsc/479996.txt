<doc id="479996" url="https://th.wikipedia.org/wiki?curid=479996" title="ศราวุธ เพชรพนมพร">ศราวุธ เพชรพนมพร นายศราวุธ เพชรพนมพร อดีตสมาชิกสภาผู้แทนราษฎรจังหวัดอุดรธานี เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 สังกัดพรรคชาติพัฒนา ปัจจุบันสังกัดพรรคเพื่อไทยประวัติ ประวัติ. นายศราวุธ เพชรพนมพร เกิดเมื่อวันที่ 25 เมษายน พ.ศ. 2513 เป็นบุตรของนาย สุวิทย์-นางวิไล เพชรพนมพร มีพี่น้อง 5 คน สำเร็จการศึกษาระดับมัธยมจาก โรงเรียนดอสบอสโกวิทยา จังหวัดอุดรธานี จบปริญญาตรีจากคณะบริหารธุรกิจ สาขาการเงิน การคลัง และการธนาคาร จากมหาวิทยาลัยอัสสัมชัญ,และปริญญาโทสาขาสังคมสงเคราะห์ในกระบวนการยุติธรรม จาก มหาวิทยาลัยธรรมศาสตร์ สมรสกับนางนุดีพร เพชรพนมพร(พรหมนอก) บุตรสาวคนที่3ของ พลตำรวจเอก ประชา พรหมนอก อดีตรองนายกรัฐมนตรี มีบุตร 2 คนเส้นทางและประสบการณ์ด้านการเมืองเส้นทางและประสบการณ์ด้านการเมือง. - นายศราวุธ เพชรพนมพร อดีตเคยเป็นสมาชิกสภาองค์การบริหารส่วนจังหวัดอุดรธานี และได้รับเลือกให้เป็นรองประธานสภาองค์การบริหารส่วนจังหวัดอุดรธานี ต่อมาในปี พ.ศ. 2544 ได้ลงสมัครเป็นสมาชิกสภาผู้แทนราษฎรครั้งแรก เมื่อวันที่ 6 มกราคม 2544 สังกัดพรรคชาติพัฒนาได้รับการเลือกตั้งเปป็น ส.ส.ครั้งแรก- ในขณะเดียวกันที่ยังทำหน้าที่สมาชิกรัฐสภา นายศราวุธ เพชรพนมพร ก็ยังดำรงตำแหน่งผู้ช่วยรัฐมนตรีว่าการกระทรวงสาธารณสุข(นางสุดารัตน์ เกยุราพันธ์) ทำหน้าที่เลขานุการรัฐมนตรีช่วยว่าการกระทรวงสาธารณสุข(พล.ต.อ.ประชา พรหมนอก) โดยได้ทำหน้าที่ควบคู่กันไปในขณะนั้น จนอยู่จนครบวาระ4ปี - ต่อมาการเมืองในยุคนั้น เริ่มมีความชัดเจนมากขึ้นว่าการเลือกตั้งครั้งต่อไป จะเป็นการต่อสู้ชิงชัยกันเหลือแค่2พรรคการเมืองใหญ่เท่านั้น คือพรรคไทยรักไทยและพรรคประชาธิปัตย์ นายศราวุธ เพชรพนมพร จึงได้ย้ายไปอยู่ พรรคไทยรักไทย พ.ศ. 2548และลงสมัครเป็นสมาชิกสภาผู้แทนราษฎรครั้งที่สองเมื่อวันที่ 6 กุมภาพันธ์ 2548 ได้รับการเลือกตั้งเป็น ส.ส.ครั้งที่2- อยู่ในตำแหน่ง ส.ส.ได้ประมาณ1ปีกับอีกไม่กี่วัน ถึงวันที่24 กุมภาพันธ์พ.ศ. 2549ได้มีการประกาศยุบสภาผู้แทนราษฎร และจัดให้มีการเลือกตั้งใหม่ เมื่อวันที่2 เมษายน 2549 นายศราวุธ เพชรพนมพรก็ได้ลงสมัครเป็นสมาชิกสภาผู้แทนราษฎรครั้งที่สาม ก็ได้รับการเลือกตั้งเป็น ส.ส.ครั้งที่3 แต่ครั้งนี้ไม่นับ เพราะว่า ศาลรัฐธรรมนูญได้มีคำสั่ง ให้การเลือกตั้งครั้งนี้เป็นโมฆะทั่วประเทศ และสั่งให้มีการเลือกตั้งใหม่ในวันที่ 15 ตุลาคม 2549 - แต่ยังไม่ถึงวันนั้นก็เกิดการปฏิวัติรัฐประหาร 19 กันยายน 25459 พรรคไทยรักไทยถูกยุบพรรค เมื่อวันที่ 30 พฤษภาคม พ.ศ. 2550 และเปลี่ยนไปเป็น พรรคพลังประชาชน นายศราวุธ เพชรพนมพร จึงได้ทำการย้ายพรรคไปอยู่ที่พรรคเพื่อแผ่นดิน และเป็นรองเลขาธิการพรรค เมื่อปี 2551 และลงสมัครรับเลือกตั้งเป็นสมาชิกสภาผู้แทนราษฎรครั้งที่สี่ ในปี พ.ศ. 2551 แต่ไม่ได้รับการเลือกตั้งเข้ามา(ในการเลือกตั้งครั้งนี้มีการแก้ไขเขตเลือกตั้งจากเขตเดียวเบอร์เดียวเป็นแบบเขตใหญ่แบบเรียงเบอรฺ์)- แต่ได้ไปทำหน้าที่ตำแหน่งเลขานุการรัฐมนตรีว่าการกระทรวงเทคโนโลยีสารสนเทศและการสื่อสาร เมื่อวันที่ 20 กุมภาพันธ์ 2551 สมัยนายมั่น พัธโนทัย เป็นรัฐมนตรีว่าการ โดยมีรัฐบาลที่มาจากการนำของ พรรคพลังประชาชน โดยมีนาย สมัคร สุนทรเวช และนาย สมชาย วงษ์สวัสดิ์ เป็นนายกรัฐมนตรี - ต่อมา พรรคพลังประชาชน ถูกยุบ และเปลี่ยนเป็น พรรคเพื่อไทย รัฐบาลเปลี่ยนผ่านไปเป็นการนำโดยฝ่าย พรรคประชาธิปัตย์ โดยมีนาย อภิสิทธิ์ เวชชาชีวะ เป็นนายกรัฐมนตรี นายศราวุธ เพชรพนมพร จึงได้ย้ายเข้าพรรค พรรคเพื่อไทย และลงสมัครเป็นสมาชิกสภาผู้แทนราษฎรครั้งห้าในปี พ.ศ. 2554 และได้รับเลือกเป็น ส.ส.สมัยที่3ตำแหน่งที่เคยดำรงด้านการเมืองตำแหน่งที่เคยดำรงด้านการเมือง. 1. อดีตสมาชิกสภาองค์การบริหารส่วนจังหวัดอุดรธานี เขต อำเภอเมือง (ปี2538-2542) 2. อดีตรองประธานสภาองค์การบริหารส่วนจังหวัดอุดรธานี (ปี2541-2542)สมัย นายสมเกียรติ สุขธนะ เป็นนายกองค์การบริหารส่วนจังหวัดอุดรธานี 3. อดีตสมาชิกสภาผู้แทนราษฎร จังหวัดอุดรธานี เขต1 (ปี2544-2548) (พรรคชาติพัฒนา)สมัย นาย กร ทัพพะรังษี เป็นหัวหน้าพรรค และรองนายกรัฐมนตรีในขณะนั้น 4. อดีตผู้ช่วยเลขานุการรัฐมนตรีว่าการกระทรวงสาธารณสุข (ปี2545-2548)สมัย นาง สุดารัตน์ เกยุราพันธ์ เป็นรัฐมนตรีว่าการกระทรวงสาธารณสุข ในขณะนั้นทำหน้าที่เลขานุการ รัฐมนตรีช่วยว่าการกระทรวงสาธารณสุข สมัย พลตำรวจเอกประชา พรหมนอก เป็นรัฐมนตรีช่วยว่าการกระทรวงสาธารณสุขในขณะนั้น ซึ่งมี พ.ต.ท.ดร.ทักษิณ ชินวัตร เป็นนายกรัฐมนตรีในขณะนั้น 5. อดีตสมาชิกสภาผู้แทนราษฎร จังหวัดอุดรธานี (ปี2548-2549)(พรรคไทยรักไทย)สมัย พ.ต.ท.ดร.ทักษิณ ชินวัตร เป็นเป็นหัวหน้าพรรค และ นายกรัฐมนตรีในขณะนั้น 6. อดีตรองเลขาธิการพรรคเพื่อแผ่นดิน (ปี2551-2552)สมัย พลตำรวจเอกประชา พรหมนอก เป็นหัวหน้าพรรค และ รัฐมนตรีว่าการกระทรวงอุตสาหกรรม ในขณะนั้น 7. อดีตเลขานุการรัฐมนตรีรัฐมนตรีว่าการกระทรวงเทคโนโลยีสารสนเทศและการสื่อสาร(ปี2551-2552)สมัย นายมั่น พัธโนทัย เป็นรัฐมนตรีว่าการกระทรวงเทคโนโลยีสารสนเทศและการสื่อสาร ซึ่งมีนายสมัคร สุนทรเวช เป็นนายกรัฐมนตรีในขณะนั้น 8. อดีตเลขานุการคณะกรรมาธิการการป้องกันปราบปรามการฟอกเงินและยาเสพติด พ.ศ. 2554 9. อดีตสมาชิกสภาผู้แทนราษฎร จังหวัดอุดรธานี เขต1 (ปี2554-2556)(พรรคเพื่อไทย)โดยมี นางสาวยิ่งลักษณ์ ชินวัตร เป็นอดีตนายกรัฐมนตรีเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นสูงสุดมหาวชิรมงกุฎ (ม.ว.ม.)บทบาทที่สำคัญทางการเมือง บทบาทที่สำคัญทางการเมือง. นายศราวุธ เพชรพนม มีบทบาทสำคัญยิ่งในปี 2544-2545 ที่ได้ยื่นกระทู้อภิปรายในสภาผู้แทนราษฎร ถามไปยัง นาย วันนอร์ มูหะหมัดนอร์มะทา รัฐมนตรีว่าการกระทรวงคมนาคม ในสมัยนั้น เกี่ยวกับการเร่งแก้ไขปัญหาในการก่อสร้างถนนนิตโย ซึ่งเป็นถนนคมนาคมสายหลักของจังหวัดอุดรธานี ที่เชื่อมต่อระหว่างถนนโพธิ์ศรี(ถนนใจกลางเมือง) กับ ถนนอุดรธานี-สกลนคร (ถนนเชื่อมเส้นรอบเมือง) มีความยาวประมาณ 5 กิโลเมตร ที่กระทรวงคมนาคมในขณะนั้นก่อสร้างยังไม่แล้วเสร็จ ประชาชนที่อาศัยอยู่สองฝั่งถนนได้รับความเดือดร้อนเป็นจำนวนมาก จนได้รับการแก้ไขและก่อสร้างแล้วเสร็จในเวลาต่อมาไม่นานภายหลังจากการอภิปรายในสภาทำเนียบเส้นทางนักการเมือง จากปี2544-ปัจจุบันส.ส.อุดรธานี ชุดที่21 รัฐสภาไทยส.ส.อุดรธานี ชุดที่22 รัฐสภาไทยส.ส.อุดรธานี ชุดที่23 รัฐสภาไทยส.ส.อุดรธานี ชุดที่24 รัฐสภาไทย</doc>
