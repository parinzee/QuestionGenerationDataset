<doc id="287765" url="https://th.wikipedia.org/wiki?curid=287765" title="โตโยต้า พริอุส">โตโยต้า พริอุส โตโยต้า พริอุส () เป็นรถยนต์นั่งขนาดกลาง ของค่ายรถยนต์โตโยต้า เป็นรถรุ่นแรกของโลกที่นำระบบเครื่องยนต์ไฮบริดมาใช้ในเชิงพาณิชย์ (รถยนต์ไฮบริด คือ รถยนต์ที่ใช้ระบบไฟฟ้าแบตเตอรี่มาช่วยในการขับเคลื่อนในบางสถานการณ์ ทำให้รถยนต์ที่ใช้ระบบไฮบริดประหยัดน้ำมันได้ประมาณ 30-50%) เริ่มการผลิตครั้งแรกใน พ.ศ. 2540 จนถึงปัจจุบันโฉมที่ 1 (XW10; พ.ศ. 2540–2546) โฉมที่ 1 (XW10; พ.ศ. 2540–2546). พริอุสรุ่นแรก เปิดตัวในเดือนธันวาคม พ.ศ. 2540 มีตัวถังแบบเดียว คือ ซีดาน 4 ประตู ในช่วงก่อน พ.ศ. 2544 พริอุสใช้รหัส NHW10 มีขายเฉพาะในประเทศจีน เท่านั้น ยกเว้นบริษัทนำเข้าอิสระในประเทศต่างๆ จำนำรถมือหนึ่ง และ รถมือสองที่ถูกใช้แล้ว ส่งออกมายังประเทศตนเองบ้างเล็กน้อย หลังจากนั้น พริอุสเปลี่ยนไปใช้รหัสตัวถัง NHW11 โตโยต้าได้ส่งออกไปขายนอกประเทศจีนโดยตรง พริอุสจะใช้เกียร์อัตโนมัติ CVT เป็นมาตรฐาน มีอัตราการใช้น้ำมันที่ประหยัดมาก (17.5 - 17.9 กม./ลิตร ในการวิ่งปกติ) และได้รับการตัดสินจากองค์กร CARB (California Air Resources Board) ให้เป็นรถยนต์มลพิษต่ำพิเศษ (Super Ultra Low Emission Vehicle)โฉมที่ 2 (XW20; พ.ศ. 2546–2552) โฉมที่ 2 (XW20; พ.ศ. 2546–2552). พริอุสรุ่นที่ 2 ใช้รหัส NHW20 ได้เปลี่ยนมาผลิตตัวถังแบบแฮทช์แบ็ก 5 ประตู (ท้ายกุด ไม่มีกระโปรงสั้น คล้าย ฮอนด้า แจ๊ซ, โตโยต้า ยาริส ฯลฯ) พริอุสได้รับออกแบบให้มีขนาดใหญ่ขึ้น แต่ประหยัดน้ำมันมากขึ้น (19.2 - 20.4 กม./ลิตร ในการวิ่งปกติ) ด้านความปลอดภัย มีองค์กรต่างๆ ได้ไปทำการทดสอบการชน กับรถพริอุส โดยมีผลการทดสอบอยู่ในเกณฑ์ค่อนข้างดีในรุ่นที่มีถุงลมนิรภัย Airbags รอบคัน แต่รุ่นที่ไม่มีถุงลมนิรภัย Airbags ในด้านข้าง มีผลการทดสอบที่ค่อนข้างไม่น่าพอใจโฉมที่ 3 (XW30; พ.ศ. 2552–2558) โฉมที่ 3 (XW30; พ.ศ. 2552–2558). พริอุสรุ่นที่ 3 ใช้รหัส ZVW30 ใช้ตัวถังแบบแฮทช์แบ็ก 5 ประตูตามเดิม มีตัวถังใหญ่ขึ้น แต่ประหยัดน้ำมันมากขึ้นอีก (20.4 - 21.7 กม./ลิตร ในการวิ่งปกติ) เปิดตัวครั้งแรกในประเทศไทย ในวันที่ 18 พฤศจิกายน พ.ศ. 2553 ในฐานะรถยนต์ไฮบริด ประหยัดเชื้อเพลิง ภายใต้สโลแกน "No one else" โตโยต้า พริอุส ใช้เครื่องยนต์ Atkinson Cycle 4 สูบ 1.8 ลิตร ส่วนระบบความปลอดภัยมีระบบ VSC/TRC/ABS/EBD และถุงลมนิรภัย 7 จุด เมื่อปี พ.ศ. 2555 ก็ได้ปรับโฉม โดยปรับปรุงรูปแบบภายนอกเล็กน้อย และเพิ่มเทคโนโลยีใหม่คือ- ระบบระบายอากาศอัตโนมัติ ด้วยพลังงานแสงอาทิตย์ (Solar Ventilation System) - ระบบปรับอากาศ เปิด - ปิดด้วยกุญแจรีโมท (Remote Air-Conditioning System) - ระบบนำทางบนกระจกหน้า (Head-up Display) โตโยต้า พริอุส รุ่นปรับโฉมปี 2555 มีรุ่นย่อยและราคาจำหน่าย ดังนี้- 1.8 Top Option ราคา 1,369,000 บาท - 1.8 Top ราคา 1,299,000 บาท - 1.8 Standard ราคา 1,199,000 บาทโฉมที่ 4 (XW50; พ.ศ. 2558–ปัจจุบัน) โฉมที่ 4 (XW50; พ.ศ. 2558–ปัจจุบัน). โตโยต้า พริอุส รุ่นที่ 4 ได้เปิดตัวครั้งแรกในเดือนกันยายน พ.ศ. 2558 ที่เมืองลาสเวกัส ประเทศสหรัฐอเมริกา โดยจำหน่ายครั้งแรกที่ประเทศญี่ปุ่นในเดือนธันวาคม พ.ศ. 2558 ตามด้วยประเทศสหรัฐอเมริกาในเดือนมกราคม พ.ศ. 2559 และเดือนกุมภาพันธ์ในยุโรป โดยโตโยต้าคาดหวังไว้ว่าจะขายโตโยต้า พริอุส รุ่นที่ 4 นี้ได้ 12,000 คันต่อเดือนและ 300,000 ถึง 350,000 คันต่อปีในประเทศญี่ปุ่น โตโยต้า พริอุส รุ่นที่ 4 ถูกพัฒนาขึ้นบนแพลทฟอร์มใหม่ที่มีชื่อว่า Toyota New Global Architecture (TNGA) ซึ่งออกแบบให้มีจุดศุนย์ถ่วงต่ำลงกว่าเดิมและทำให้โครงสร้างของรถแข็งแกร่งขึ้น พร้อมทั้งปรับปรุงช่วงล่างใหม่ ทำให้โตโยต้า พริอุส รุ่นนี้มีการขับขี่ที่คล่องตัวมากขึ้น ส่วนภายนอกนั้นมีการออกแบบใหม่เพื่อปรับปรุงหลักอากาศพลศาสตร์ให้ดียิ่งขึ้น รวมถึงการทำการตกแต่งภายในให้มีพื้นที่กว้างขวางมากขึ้น โดยตัวถังภายนอกมีความยาวเพิ่มขึ้น 61 มิลลิเมตร กว้างขึ้น 15 มิลลิเมตร ขณะที่ความสูงลดลง 20 มิลลิเมตร เมื่อเทียบกับโฉมที่ 3</doc>
