<doc id="71528" url="https://th.wikipedia.org/wiki?curid=71528" title="ปฏิภาณ เพชรพูล">ปฏิภาณ เพชรพูล ปฏิภาณ เพชรพูล เกิดวันที่ 25 กันยายน พ.ศ. 2523 นักฟุตบอลทีมชาติไทย ปัจจุบันเล่นให้กับสโมสรฟุตบอลการไฟฟ้าส่วนภูมิภาคในตำแหน่งกองหลัง เดิมเล่นให้กับสโมสรฟุตบอลทีโอทีและสโมสรฟุตบอลมหาวิทยาลัยกรุงเทพ ปฏิภาณเกิดที่อำเภอท่าม่วง จังหวัดกาญจนบุรี เป็นบุตรคนที่ 2 จาก 3 คน ของนายประภาส และนางยุพิน เพชรพูล เข้ารับการศึกษาชั้นม.ต้น ที่โรงเรียนวิสุทธรังษี จังหวัดกาญจนบุรี ก่อนจะมาเรียนต่อที่กรุงเทพในชั้น ม.4 ที่โรงเรียนวัดสุทธิวรารามจนจบ ม.6 และศึกษาต่อระดับอุดมศึกษาที่ คณะบริหารธุรกิจ มหาวิทยาลัยธุรกิจบัณฑิตย์ จนจบปริญญาตรี ปฏิภาณเล่นฟุตบอลในตำแหน่งกองหน้าในชั้นม.ต้น แต่ภายหลังเปลี่ยนมาเล่นกองหลังตอนเข้าเรียนที่วัดสุทธิวราราม และเล่นตำแหน่งนี้เรื่อยมา จนได้เข้าร่วมทีมสโมสรฟุตบอลทีโอที โดยลงเล่นให้ทีม 6 ฤดูกาลจึงย้ายไปสโมสรฟุตบอลมหาวิทยาลัยกรุงเทพ ในปี พ.ศ. 2549 จนกระทั่งปลายฤดูกาล 2551 ก็ย้ายมาร่วมทีมการไฟฟ้าส่วนภูมิภาค ปัจจุบันเล่นกับสโมสรฟุตบอลทีโอที เอสซี ปฏิภาณ เพชรพูล เป็นหนึ่งในนักเตะทีมชาติชุดอันดับ 3 กีฬามหาวิทยาลัยโลก ติดทีมชาติชุดใหญ่ในการแข่งขันเอเชียน คัพ และฟุตบอลโลกรอบคัดเลือกทำประตูในนามทีมชาติ</doc>
