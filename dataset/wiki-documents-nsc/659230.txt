<doc id="659230" url="https://th.wikipedia.org/wiki?curid=659230" title="เปเปอร์คัต">เปเปอร์คัต "เปเปอร์คัต" () เป็นเพลงของวงดนตรีร็อกชาวอเมริกัน ลิงคินพาร์ก ออกจำหน่ายเป็นซิงเกิลที่สามจากสตูดิโออัลบั้มชุดแรกของวง ไฮบริดทีโอรี และปรากฏเป็นเพลงลำดับแรกในอัลบั้ม ซิงเกิล "เปเปอร์คัต" ไม่เคยออกจำหน่ายอย่างเป็นทางการในสหรัฐอเมริกา เพลงนี้เข้าสู่อันดับ 14ในชาร์ตซิงเกิลแห่งสหราชอาณาจักร ในปี พ.ศ. 2544 และอยู่ในชาร์ตเป็นเวลา 6 สัปดาห์ และยังติดอันดับที่ 32 ในชาร์ตโมเดิร์นร็อกแทร็กส์ในปี พ.ศ. 2545ภาพรวม ภาพรวม. นักร้องนำ เชสเตอร์ เบนนิงตัน ได้กล่าวว่าเพลง "เปเปอร์คัต" เป็นเพลงหนึ่งของลิงคินพาร์กที่เขาชื่นชอบ ในการแสดงสด ในเนื้อร้องที่ว่า "something in here's not right today" ได้เปลี่ยนมาร้องเป็น "something inside's not right today" และเชสเตอร์ยังได้เพิ่มการตะโกนร้องในท่อนนี้ในขณะแสดงสดอีกด้วย เพลงนี้ได้รวมเป็นเพลงประกอบภาพยนตร์ในปี พ.ศ. 2545 ในเรื่อง เดอะวัน ในอัลบั้มรีมิกซ์ของลิงคินพาร์ก รีแอนิเมชัน (ออกจำหน่ายปี พ.ศ. 2545) เพลงนี้ได้นำมาเป็นเพลงรีมิกซ์รวมอยู่ในอัลบั้มนี้ โดยใช้ชื่อใหม่ว่า "Ppr:Kut" ซึ่งรีมิกซ์โดย ดีเจชีปช็อต ส่วนหนึ่งของเพลงได้นำมาใช้ในเพลง "โซลด์มายโซลทูโยมามา" (Sold My Soul to Yo Mama) ซึ่งปรากฏอยู่ในอัลบั้ม ลิงคินพาร์กอันเดอร์กราวด์ 4 และอัลบั้ม ซองส์ฟรอมดิอันเดอร์กราวด์ นอกจากนี้ ยังได้มีการผสมผสานกันระหว่างเพลงของลิงคินพาร์ก และเจย์-ซี รวมอยู่ในอัลบั้มอีพี คอลลิชันคอร์ส (ออกจำหน่ายปี พ.ศ. 2547) โดยเพลง "เปเปอร์คัต" ได้นำมาผสมกับเพลง "บิกพิมพิน'" ของเจย์-ซีรายชื่อเพลง รายชื่อเพลง. เพลงทั้งหมดแต่งโดย ลิงคินพาร์กอันดับในชาร์ต</doc>
