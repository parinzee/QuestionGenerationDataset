<doc id="279394" url="https://th.wikipedia.org/wiki?curid=279394" title="เด่นเด๋อเทพ">เด่นเด๋อเทพ เด่นเด๋อเทพ (พ.ศ. 2520 - ) เป็นคณะตลกระดับตำนานของประเทศไทย เป็นคณะตลกคณะแรกๆของตลกคาเฟ่ ก่อตั้งประมาณ พ.ศ.2520ประวัติ ประวัติ. เด่นเด๋อเทพ เป็นตลกระดับตำนาน ก่อตั้งตอนประมาณ พ.ศ.2520 เป็นตลกคาเฟ่คณะแรกๆ ของเมืองไทย ส่วนใหญ่เล่นตามคาเฟ่ ย่าน ถนนเพชรบุรีตัดใหม่ โดยเริ่มจาก เด่น ดอกประดู่ และ เด๋อ ดอกสะเดา ออกมาจากการเป็นตลกวงดนตรีลูกทุ่งมาเล่นกับคณะสีสี่ แล้วออกมาตั้งคณะร่วมกับเด๋อ ดอกสะเดา 2 คนเล่นด้วยกันอยู่ประมาณ 4 เดือนเด๋อจึงชักชวนลูกน้องตอนเล่นสมัยอยู่วงเพลิน พรหมแดน คือ เทพ โพธิ์งาม มาเล่นด้วยจึงกลายเป็นตลกตำนาน "เด่นเด๋อเทพ" ในที่สุด มีผลงานทั้งจอแก้วจอเงินมากมาย ตลกคณะ "เด่น เด๋อ เทพ" กำลังเป็นขวัญใจประชาชนสมัยนั้น คุณโรม บุนนาค แห่งค่าย ไฟว์สตาร์ โปรดักชั่น ทำหนังตลกเบาสมองออกมาเรื่องหนึ่งชื่อ "เทพบุตรตะติ๊งโหน่ง" นำเอาตลกคาเฟ่ ที่มีความสามารถหลากหลายมาสู่จอเงินเป็นครั้งแรกทำเงินหลายล้านอยู่เหมือนกันเพราะมีนางเอกคือลลนา สุลาวัลย์ จากเรื่อง วัยอลวน สมัยหนุ่มๆ เด่น ดอกประดู่ ถือเป็นดาวตลกที่รูปหล่อที่สุดคนหนึ่งหลังจากมาแสดงหนัง ชื่อของเด่นเด๋อเทพก็ติดตลาด จนต้องทำหนังภาค 2 ออกมาชื่อ "เท่งป๊ะต๊ะติ๊งโหน่ง" ทำเงินอีกหลายล้านเช่นกัน ปกติสามสหาย "เด่น เด๋อ เทพ" จะเล่นประจำที่ "ดาราคาเฟ่" ถนนเพชรบุรีตัดใหม่ ใกล้ๆ แยกเอกมัยของเฮียพิชัย สัตยพันธุ์ ที่คนในวงการบันเทิงรักใคร่นับถือ นักข่าวบันเทิงยุคนั้น มักจะไปสังสรรค์แลกเปลี่ยนข่าวสารกันที่นั่น (ก่อนจะย้ายมาประจำที่ล้อบบี้โรงแรมย่านศรีอยุธยา ข้างชวาลา) แฟนๆ ที่ไปรับประทานอาหารก็รอให้ตลกคณะนี้แสดงก่อนตอนใกล้ๆ สองยาม ค่อยกลับบ้าน ลีลาการแสดงนั้นมีมุกสนุกสนานให้ผู้ชมเฮฮากันเป็นประจำ ถือเป็นแม่เหล็กใหญ่ประจำร้าน มุกเด็ดของเด่นจะเก่งเรื่องมายากล เด๋อจะเป็นตัวปู เด่นเล่นมุกตบ เทพรับบทเจ็บตัวเพราะเล่นเป็นตัวเซ่อ ๆ แต่มากความสามารถ เมื่อไรเล่นมุกหนังตะลุง คนดูก็เตรียมตัวหัวเราะกับมุกกระดกหนังหัวของเทพ โพธิ์งาม แต่สิ่งหนึ่งที่เทพมักจะโดนมุกเจ็บๆ (มุกเจ็บตัว) ของ เด่น ดอกประดู่เป็นประจำ มุกตีหัวด้วยถาด บางทีไม่เอาตรงกลางตี ล่อสันถาดกันเลย ดูแล้วสงสารอยู่เหมือนกัน บางคืนก็วิ่งไล่กันจากเวทีลงมาสนุกสนานกับผู้ชมถึงข้างล่าง...เทพเป็นคนวิ่งไล่ เด่นเป็นคนหนี ส่วนเด๋อเป็นเด็ก จะรออยู่บนเวที จะด้วยอะไรก็แล้วแต่ ในที่สุดอยู่ด้วยกันประมาณ 2 ปี เทพ โพธิ์งาม ก็ขอแยกตัวออกไปตั้งคณะตลกของตนเอง คงเหลือ เด่น-เด๋อ เท่านั้น แต่มุกตลกก็ไปไม่ไหวเพราะขาดตัวรับเคราะห์ อย่างเทพ โพธิ์งามไปซะแล้ว แล้วมาวันหนึ่ง วันไหนจำไม่ได้ มีงานวันเกิดที่บ้าน "โค้ว ตง หมง" หรือ ท่านประสิทธิ์ กาญจนวัฒน์ ที่ฉะเชิงเทรา วันนั้นเด่น ดอกประดู่ไปช่วยงาน ระหว่างนั้นได้ชักชวนตลกจากคณะสี่สลึง คือ ป้อง ปัตตานี (ดี๋ ดอกมะดัน), อ๊อด (ดู๋ ดอกกระโดน) มาร่วมคณะจนกลายเป็นตลกตำนานอีกคณะคือ "เด่นเด๋อดู๋ดี๋" ส่วนทางด้านเทพ โพธิ์งาม ก็ตั้งคณะ "เทพเพชรธงจิ๋ม" ร่วมกับ เพชร ดาราฉาย ยอดธง เทียนชัย และ จุ๋มจิ๋ม เข็มเล็ก ก็เป็นที่นิยมเลยทีเดียว ทางด้านคณะเด่นเด๋อดู๋ดี๋เด่นผู้เป็นหัวหน้าคณะแยกออกไปตั้งคณะเหลือ 3 คนแต่ก็มีตลกหญิงสีดา สุทธิรักษ์ เข้ามาร่วมจึงเป็นคณะ "เด๋อดู๋ดี๋สีดา" ได้พักหนึ่งสีดาก็ออกแต่ดู๋กับดี๋ก็มีเพื่อนตอนคณะสี่สลึงคือ จวง ดวงดี (ดอน จมูกบาน) จึงชวนมาร่วมคณะ และสีแดง จึงกลายเป็นตลกตำนานอีกคณะคือ "เด๋อดู๋ดี๋ดอนแดง" ภายหลังเด๋อ ดอกสะเดาไปชวนเหี่ยวฟ้ามาอีกคนจึงกลายเป็นคณะ "เด๋อดู๋ดี๋ดอนแดงอีเหี่ยว" และต่อมาเด๋อเห็นตลกระดับตำนานปรามาจารย์รุ่นใหญ่คือล้อต๊อก หรือ สวง ทรัพย์สำรวย ที่ตอนนั้นป๋าต๊อกหลีกทางให้ตลกรุ่นน้องได้เกิดบ้าง จึงชวนมาร่วมคณะกลายเป็น "เด๋อดู๋ดี๋ดอนแดงอีเหี่ยวล้อต็อก" ต่อมาจึงต้องถึงคราแยกย้ายกันไปเด๋อกับดู๋ก็ตั้งคณะใช้ชื่อตัวเอง ส่วนดี๋กับดอนตั้งคณะชื่อว่า "ดี๋ดอนไวพจน์"กับ ไวพจน์ เพชรสุพรรณ ต่อมาดี๋กับดอนออกไปตั้งคณะ "ซุปเปอร์โจ๊ก" กับ จุ๋มจิ่ม เข็มเล็ก ส่วนคณะเทพเพชรธงจิ๋ม พอ จุ๋มจิ๋ม เข็มเล็ก ออกไป เพชรและยอดธงออกไปตั้งคณะ เทพ โพธิ์งามก็ยังเล่นใช้ชื่อคณะเทพ โพธิ์งามอยู่ มี เทพ โพธิ์งาม น้อย โพธิ์งาม และ แฉ่ง ช่อมะดัน โดยมี หม่ำ จ๊กมก เข้ามาภายหลัง ต่อมาแฉ่ง หม่ำ และ น้อย ลาออก เทพ จึงยุบคณะหยุดเล่นคาเฟ่อาศัยมาแจมกับน้อย โพธิ์งามเป็นพักๆ และก็ทำธุรกิจต่างๆ ส่วนทางด้านคณะซุปเปอร์โจ๊ก ดี๋และดอนออกไปตั้งคณะ ตอนแรกดอนอยู่กับดี๋พักหนึ่งแต่ดี๋มีงานรายการเยอะดอนจึงรับช่วงคณะเป็นของตัวเองเลยชื่อว่าคณะดอน จมูกบาน เป็นอันจบตำนานของ "เด่นเด๋อเทพ" และ "เด๋อดู๋ดี๋ดอนแดง" ในที่สุดสมาชิกสมาชิก. - เด่น ดอกประดู่ - เด๋อ ดอกสะเดา - ดี๋ ดอกมะดัน - ดู๋ ดอกกระโดน - ดอน จมูกบาน - เทพ โพธิ์งาม (ในอดีต)ผลงานที่แสดงร่วมกันผลงานที่แสดงร่วมกัน. - เทพบุตรต๊ะติ๊งโหน่ง (2520) - เท่งป๊ะต๊ะติ๊งโหน่ง (2521) - รักเธอเท่าช้าง (2521) - ปล้น บ้า ๆ บวมส์ ๆ (2522) - ยิ้มหน่อย จ้า! (2524) - เจ๊จ๋าเจ๊ (2524)</doc>
