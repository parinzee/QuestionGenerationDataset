<doc id="754089" url="https://th.wikipedia.org/wiki?curid=754089" title="เกาะเซนทิเนลเหนือ">เกาะเซนทิเนลเหนือ เกาะเซนทิเนลเหนือ () เป็นเกาะหนึ่งของหมู่เกาะอันดามันในอ่าวเบงกอล ตั้งอยู่ทางทิศตะวันตกของเกาะอันดามันใต้ด้านใต้ พื้นที่ส่วนใหญ่ของเกาะปกคลุมด้วยป่าไม้ เป็นเกาะที่เล็กและอยู่ห่างไกลจากแหล่งชุมชนหลัก ๆ ในกลุ่มเกาะอันดามันใหญ่ มีพืดหินปะการังโอบล้อม และไม่มีอ่าวจอดเรือตามธรรมชาติ บนเกาะเซนทิเนลเหนือมีกลุ่มคนพื้นเมืองกลุ่มหนี่งอาศัยอยู่ คนภายนอกเรียกชื่อคนกลุ่มนี้ตามชื่อเกาะว่า "ชาวเซนทิเนล" ประมาณกันว่ามีจำนวนประชากรอยู่ระหว่าง 15 ถึง 500 คน (ขึ้นอยู่กับแหล่งข้อมูลและช่วงเวลาการประเมินที่แตกต่างกัน) ชนกลุ่มนี้ต้องเผชิญภัยคุกคามที่เป็นไปได้จากโรคติดเชื้อที่พวกเขาไม่มีภูมิคุ้มกัน เช่นเดียวกับความรุนแรงจากผู้บุกรุก รัฐบาลอินเดียจึงประกาศให้เกาะเซนทิเนลทั้งเกาะ (ซึ่งมีขนาดพอ ๆ กับแมนแฮตตัน) รวมทั้งพื้นน้ำในระยะ 3 ไมล์หรือประมาณ 5 กิโลเมตรจากตัวเกาะเป็นเขตหวงห้ามสมุดภาพ</doc>
