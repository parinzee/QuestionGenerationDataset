<doc id="383707" url="https://th.wikipedia.org/wiki?curid=383707" title="แผ่นดินไหวในกือตาห์ยา พ.ศ. 2554">แผ่นดินไหวในกือตาห์ยา พ.ศ. 2554 แผ่นดินไหวในกือตาห์ยา พ.ศ. 2554 เป็นแผ่นดินไหวความรุนแรง 5.8 แมกนิจูด ซึ่งเกิดขึ้นในแผ่นดินใกล้กับพื้นที่ที่มีประชากรอาศัยอยู่หนาแน่นทางตะวันตกของประเทศตุรกี เมื่อเวลา 23.15 น. ตามเวลาออมแสงยุโรปตะวันออก ของวันที่ 19 พฤษภาคม พ.ศ. 2554 มีจุดศูนย์กลางแผ่นดินไหวอยู่ทางตะวันออกของสิมาฟ เกิดขึ้นที่ระดับความลึกประมาณ 9.1 กิโลเมตร ซึ่งส่งผลทำให้เกิดแรงสั่นสะเทือนอย่างรุนแรงในพื้นที่ส่วนใหญ่ของจังหวัดกือตาห์ยา แผ่นดินไหวครั้งนี้ก่อให้เกิดความตื่นตระหนกในหมู่ประชากรท้องถิ่น และกระแสไฟฟ้าถูกตัดขาดในหลายส่วนของเมืองสิมาฟ โรงพยาบาลแห่งหนึ่งในเมืองได้รายงานตัวเลขผู้ได้รับบาดเจ็บไม่ทราบจำนวน และอาคารบางหลังได้รับความเสียหาย ในสิมาฟ มีหนึ่งคนเสียชีวิตหลังถูกบล็อกคอนกรีตกระแทก แผ่นดินไหวดังกล่าวเกิดขึ้นหลังแผ่นดินไหวนำขนาดอ่อน ๆ กว่า 450 ครั้ง โดยครั้งที่มีความรุนแรงสูงสุดนั้นวัดได้ 4.6 แมกนิจูด</doc>
