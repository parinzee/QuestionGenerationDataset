<doc id="46823" url="https://th.wikipedia.org/wiki?curid=46823" title="สมศักดิ์ ศิษย์ชัชวาลย์">สมศักดิ์ ศิษย์ชัชวาลย์ สมศักดิ์ ศิษย์ชัชวาลย์ หรือ สมศักดิ์ สิงห์ชัชวาลย์ มีชื่อจริงว่า สมศักดิ์ ต๊ะสิทธิ์ เกิดเมื่อวันที่ 17 กรกฎาคม พ.ศ. 2520 ที่อำเภอแม่เมาะ จังหวัดลำปาง เป็นแชมป์โลกมวยสากลรุ่นซูเปอร์แบนตัมเวท WBA ที่คว้าแชมป์มาครองได้อย่างสะใจคนไทย ด้วยการชนะน็อคแชมป์โลกถึงถิ่นที่ประเทศฝรั่งเศสอย่างดุเดือด แม้จะได้ครองตำแหน่งเพียงระยะเวลาสั้น ๆ ก็ตามประวัติ ประวัติ. ในวัยเด็กสมศักดิ์เป็นเด็กที่เกเรพอสมควร และมีนิสัยส่วนตัวชอบเลี้ยงไก่แจ้ สมศักดิ์เมื่อชกมวยสากลอาชีพ สามารถคว้าแชมป์เงาซูเปอร์ฟลายเวท ของ IBF มาได้เมื่อปลายปี พ.ศ. 2539 ที่ประเทศอินโดนีเซีย แต่ก็ไม่ได้ป้องกันตำแหน่งเลยสักครั้ง จึงสละมาเพื่อชิงแชมป์โลกในรุ่นที่ใหญ่กว่าคือ ซูเปอร์แบนตั้มเวท ของ WBF ที่ลานพระบรมราชานุสาวรีย์ สมเด็จพระเจ้าตากสินมหาราช วงเวียนใหญ่ เมื่อปลายปี พ.ศ. 2541 จากนั้นได้ป้องกันตำแหน่งไว้ได้อีก 5 ครั้ง ก่อนที่จะสละตำแหน่งแชมป์ไปในปี พ.ศ. 2544 เพื่อขึ้นชิงแชมป์เฉพาะกาล PABA ในรุ่นเดียวกัน โดยการเอาชนะน็อกนักมวยชาวญี่ปุ่น จากนั้นจึงได้เคลื่อนไหวชกอีก 2 ครั้ง ก่อนจะได้ชิงแชมป์จริงโดยชนะน็อกนักมวยชาวอินโดนีเซียไปได้ และสามารถป้องกันตำแหน่งเอาไว้ได้ถึง 18 ครั้ง ต่อมา สมศักดิ์มีอันดับโลกในรุ่นซูเปอร์แบนตั้มเวทของ WBA อันดับที่ 1 จึงได้ขึ้นแชมป์โลกในไฟต์บังคับ กับ มาอิห์ยา มงชิปัวร์ นักมวยชาวฝรั่งเศส ในเดือนมีนาคม พ.ศ. 2549 ที่กรุงปารีส ถิ่นของเจ้าของตำแหน่งเอง การชกในครั้งนั้นเต็มไปด้วยความตื่นเต้น เพราะทั้งคู่ผลัดกันรุกผลัดกันรับตลอดเวลา ก่อนที่สมศักดิ์จะเป็นฝ่ายเอาชนะที.เค.โอ.ไปได้ในยกที่ 10 อย่างไม่มีใครคาดคิด เพราะก่อนชกบ่อนการพนันถูกกฎหมายที่ฝรั่งเศส ให้ราคาต่อรองแทงหนึ่งจ่ายถึงสี่เท่าหากสมศักดิ์เป็นฝ่ายชนะ ซึ่งต่อมาในปลายปีการชกคู่นี้ทาง WBA ให้ยกย่องให้เป็นไฟต์ดุเดือดที่สุดแห่งปีด้วย และทำให้สมศักดิ์กลายเป็นนักมวยไทยรายแรกที่ได้แชมป์โลกที่ทวีปยุโรป และได้อีกหนึ่งฉายาคือ "นักชกใจเพชร" แต่เมื่อป้องกันตำแหน่งเพียงครั้งแรก สมศักดิ์ก็เป็นฝ่ายแพ้น็อกเพียงแค่ยก 3 ต่อ เซเลสติโน่ คาบัลเรโล นักมวยชาวปานามาไปในปลายปีเดียวกันอย่างไม่มีใครคาดคิดอีกเช่นกัน จากนั้นสมศักดิ์จึงชกเคลื่อนไหวอีกหลายครั้ง ทำฟอร์มชนะรวด และต้องมาชกตัดเชือกเพื่อค้นหาผู้ที่จะได้ขึ้นชิงแชมป์โลกในรุ่นซูเปอร์แบนตั้มเวท WBA ต่อไป กับ พูนสวัสดิ์ กระทิงแดงยิม นักมวยไทยด้วยกัน เจ้าของอดีตชมป์เฉพาะกาลรุ่นแบนตั้มเวท ของ WBA เมื่อปลายเดือนมกราคม พ.ศ. 2551 ที่อินดอร์สเตเดียม หัวหมาก ซึ่งมวยคู่นี้เป็นที่สนใจอย่างมากของแฟนมวยชาวไทย และผลปรากฏว่าสมศักดิ์เป็นฝ่ายแพ้ทีเคโอในยกที่ 4 ไป จนในวันที่ 6 มกราคม พ.ศ. 2553 สมศักดิ์แพ้น็อกยกที่ 4 ต่อ เฟอร์นันโด ออติช นักมวยชาวฟิลิปปินส์ ที่ที่ว่าการอำเภอเกาะพะงัน จังหวัดสุราษฎร์ธานี สมศักดิ์จึงประกาศแขวนนวมไปในที่สุด ชีวิตส่วนตัว สมศักดิ์สมรสแล้ว มีลูกสาว 1 คน และลูกชาย 2 คน ปัจจุบันตั้งรกรากใช้ชีวิตอยู่ที่จังหวัดเชียงใหม่ ซึ่งหลังแขวนนวมแล้ว สมศักดิ์มีอาชีพเป็นอาจารย์ประจำสถาบันการพลศึกษาเชียงใหม่ โดยสอนมวยไทยและมวยสากล ทั้งสอนมาตั้งแต่ยังชกมวยอยู่ และยังสอนที่ศูนย์กีฬาแห่งความเป็นเลิศ ของสถาบันการพลศึกษาเชียงใหม่อีกด้วย นอกจากนี้แล้วยังเป็นกรรมการตัดสินมวย และยังเป็นเจ้าของค่ายมวย "ส.สมศักดิ์" ที่ลูกชายทั้ง 2 ก็เป็นนักมวยอยู่ด้วยชื่อนักมวยอื่นๆชื่อนักมวยอื่นๆ. - สมศักดิ์ ก่อเกียรติยิมเกียรติประวัติเกียรติประวัติ. - แชมป์เงารุ่นซูเปอร์ฟลายเวท IBF (2539 -2540)- ชิง, 7 ธันวาคม 2539 ชนะน็อคยกที่ 11 ริคกี้ มาทูเลสซี่ (อินโดนีเซีย) ที่ สุราบายา ประเทศอินโดนีเซีย - พ.ศ. 2540 สละแชมป์ - แชมป์โลกรุ่นซูเปอร์แบนตั้มเวท WBF (2541 - 2544)- ชิง 27 ธันวาคม 2541 ชนะน็อค ยก 5 เอลจอน ทาโบส () ที่ วงเวียนใหญ่ กทม. - ป้องกันแชมป์ครั้งที่ 1, 9 กรกฎาคม 2542 ชนะคะแนน เจฟฟรีย์ มูนิกา () ที่ จ.อ่างทอง - ป้องกันแชมป์ครั้งที่ 2, 29 ตุลาคม 2542 ชนะน็อค ยก 4 อัลฟา ริซี่ () ที่ จ.ลำปาง - ป้องกันแชมป์ครั้งที่ 3, 10 ธันวาคม 2542 เสมอกับ ฮารุโกะ คาวาอิ () ที่ จ.สุพรรณบุรี - ป้องกันแชมป์ครั้งที่ 4, 11 มิถุนายน 2543 ชนะน็อค ยก 3 เฮอรี่ มากาวิมบัง (อินโดนีเซีย) ที่ เถาเหยิน ไต้หวัน - ป้องกันแชมป์ครั้งที่ 5, 25 พฤศจิกายน 2543 ชนะคะแนน ฮาซัน อัมบน (อินโดนีเซีย) ที่ จ.กาญจนบุรี - พ.ศ. 2544 สละแชมป์ - แชมป์ PABA รุ่นซูเปอร์แบนตั้มเวท (2544 - 2549)- ชิง 9 มิถุนายน 2544 ชนะน็อค ยก 7 ทาคาโอะ อิเคดะ (ญี่ปุ่น) ที่พัทยา - ป้องกันแชมป์ครั้งที่ 1, 26 ตุลาคม 2544 ชนะน็อค ยก 2 อลัน เมอร์เร () ที่ จ.สุพรรณบุรี - ป้องกันแชมป์ครั้งที่ 2, 27 ธันวาคม 2544 ชนะน็อค ยก 3 ไมเคิล โดมิงโก (ฟิลิปปินส์) ที่ วงเวียนใหญ่ - ป้องกันแชมป์ครั้งที่ 3, 8 มีนาคม 2545 ชนะน็อค ยก 3 ฮารี ซูฮารียาดี (อินโดนีเซีย) ที่ จังหวัดนครราชสีมา - ป้องกันแชมป์ครั้งที่ 4, 16 สิงหาคม 2545 ชนะน็อค ยก 6 แอบแรม ลูบิซี่ (แอฟริกาใต้) ที่ จ.ฉะเชิงเทรา - ป้องกันแชมป์ครั้งที่ 5, 14 พฤศจิกายน 2545 ชนะคะแนน แอนดรีส ดิก (แอฟริกาใต้) ที่ ตลาดกรุงเทพฯ - ป้องกันแชมป์ครั้งที่ 6, 27 ธันวาคม 2545 ชนะน็อค ยก 12 เอ็ดเวิร์ด มโพฟู (แอฟริกาใต้) ที่ วงเวียนใหญ่ - ป้องกันแชมป์ครั้งที่ 7, 11 เมษายน 2546 ชนะน็อค ยก 12 เทรเวอร์ กูซ (แอฟริกาใต้) ที่ จ.ชุมพร - ป้องกันแชมป์ครั้งที่ 8, 5 มิถุนายน 2546 ชนะคะแนน อเล็กซานเดอร์ เอสคาสเนอร์ (ฟิลิปปินส์) ที่ จ.อุตรดิตถ์ - ป้องกันแชมป์ครั้งที่ 9, 1 สิงหาคม 2546 ชนะคะแนน โรเบิร์ต ดาลินเซ (ฟิลิปปินส์) ที่ ห้างเดอะมอลล์ ท่าพระ - ป้องกันแชมป์ครั้งที่ 10, 12 กันยายน 2546 ชนะน็อค ยก 8 มาเซล คาซิมอฟ () ที่ จ.หนองคาย - ป้องกันแชมป์ครั้งที่ 11, 28 พฤศจิกายน 2546 ชนะน็อค ยก 7 ทาเคียร์ อิบรากิมอฟ () ที่ จ.เชียงราย - ป้องกันแชมป์ครั้งที่ 12, 27 กุมภาพันธ์ 2547 ชนะน็อค ยก 7 เออร์ซิน คาลูลอฟ (คาซัคสถาน) ที่ กรุงเทพฯ - ป้องกันแชมป์ครั้งที่ 13, 25 มีนาคม 2547 ชนะคะแนน ดอน ดอน ลาปุส (ฟิลิปปินส์) ที่ จ.ตราด - ป้องกันแชมป์ครั้งที่ 14, 29 เมษายน 2547 ชนะน็อค ยก 2 สตีเว่น โทเกลัง (อินโดนีเซีย) ที่ จ.นครราชสีมา - ป้องกันแชมป์ครั้งที่ 15, 13 สิงหาคม 2547 ชนะคะแนน ซิมสัน บูต้า บูต้า (อินโดนีเซีย) ที่ พัทยา - ป้องกันแชมป์ครั้งที่ 16, 1 กุมภาพันธ์ 2548 ชนะน็อค ยก 6 ยูริ จาร์คอฟ (คาซัคสถาน) ที่ จ.สุพรรณบุรี - ป้องกันแชมป์ครั้งที่ 17, 24 มีนาคม 2548 ชนะน็อค ยก 2 โยกี้ กอนซาเลซ (อินโดนีเซีย) ที่ จ.แพร่ - ป้องกันแชมป์ครั้งที่ 18, 19 เมษายน 2548 ชนะน็อค ยก 6 ซอลต์ โพโทสต์ () ที่ สวนลุมไนท์บาซ่าร์ พระราม4 - ป้องกันแชมป์ครั้งที่ 19, 29 มิถุนายน 2548 ชนะน็อค ยก 5 วูยิไยต์ เบเบ้ (แอฟริกาใต้) ที่ จ.อุบลราชธานี - ป้องกันแชมป์ครั้งที่ 20, 20 กันยายน 2548 ชนะน็อค ยก 6 อัลมาซ แอสซานอฟ (คาซัคสถาน) ที่ จ.พังงา - ป้องกันแชมป์ครั้งที่ 21, 21 พฤศจิกายน 2548 ชนะน็อคยกที่ 6 แอดเรียนุส คาอาอูนี่ (อินโดนีเซีย) ที่ เดอะมอลล์ งามวงศ์วาน - พ.ศ. 2549 สละแชมป์ - แชมป์โลกรุ่นซูเปอร์แบนตัมเวท WBA (2549)- ชิง 18 มีนาคม 2549 ชนะน็อค ยก 10 มาห์ยาร์ มงชิปัวร์ () ที่ พาเลส สปอร์ต มาเซล เซอร์ดานน์. - เสียแชมป์โลก, 4 ตุลาคม 2549 แพ้น็อก ยก 3 เซเลสติโน่ คาบัลเรโล () ที่ วัดบ้านไร่ จ.นครราชสีมา - แชมป์ PABA รุ่นซูเปอร์เฟเธอร์เวท- ชิง 12 มิถุนายน 2552 ชนะคะแนน เอ็ดดี้ โคมาโร (อินโดนีเซีย) ที่ มุกดาหาร - ป้องกันแชมป์ครั้งที่ 1, 9 ตุลาคม 2552 เสมอ ดันเต้ เปาลิโน (ฟิลิปปินส์) ที่ สงขลา</doc>
