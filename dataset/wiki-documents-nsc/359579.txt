<doc id="359579" url="https://th.wikipedia.org/wiki?curid=359579" title="แพรดำ">แพรดำ แพรดำ เป็นภาพยนตร์ไทย ที่ออกฉายในปี พ.ศ. 2504 ฟิล์ม 35 มม. สี เสียง ซีนีมาสโคบ สร้างโดย หนุมานภาพยนตร์ เขียนบทและกำกับภาพยนตร์โดย รัตน์ เปสตันยี นำแสดงโดย รัตนาวดี รัตนาพันธ์ เป็นบุตรสาวคนโตของ รัตน์, ทม วิศวชาติ, เสณี อุษณีษาณฑ์, ศรินทิพย์ ศิริวรรณ เป็นภาพยนตร์อาชญกรรมที่ถือได้ว่าเป็นฟิล์มนัวร์เรื่องแรกของประเทศไทยผสมผสานองค์ประกอบที่ตีแผ่ให้เห็นด้านมืดของปุถุชนคนธรรมดา วันที่เข้าฉายเมื่อ 22 มิถุนายน พ.ศ. 2504 ฉายครั้งแรกที่ เฉลิมกรุง แพรดำ เป็นภาพยนตร์ที่ รัตน์ เปสตันยี ต้องการสร้างขึ้นเพื่อเผยแพร่ภาพยนตร์ไทยให้เป็นที่รู้จักในต่างประเทศ โดยได้ส่งเข้าร่วมประกวดในงาน เทศกาลภาพยนตร์นานาชาติเบอร์ลิน ประเทศเยอรมัน ในปี ค.ศ. 1961 แม้ว่าจะไม่ได้รับรางวัลใดๆ กลับมา แต่ก็ได้รับการตอบรับที่ดีจากสื่อมวลชนที่ไปร่วมงาน และได้รับรางวัลถ่ายภาพ ในงานประกาศผล รางวัลตุ๊กตาทอง ประจำปี พ.ศ. 2505 ภาพยนตร์เรื่องนี้ได้นำมาจัดจำหน่ายในรูปแบบดีวีดี โดย มูลนิธิหนังไทย เป็นเจ้าของลิขสิทธิ์ พร้อมกับภาพยนตร์เรื่องอื่นที่ รัตน์ เปสตันยี กำกับเรื่องย่อ เรื่องย่อ. เรื่องราวของ แพร (รัตนาวดี รัตนาพันธ์) หญิงหม้ายลูกติดที่สวมชุดสีดำเพื่อไว้ทุกข์ให้กับสามีผู้ล่วงลับมฃลลฃลลาสองปีก่อน เธออยู่กับอาของเธอชื่อว่า แดง (ศรินทิพย์ ศิริวรรณ) ความสัมพันธ์ระหว่างเธอกับ ทม (ทม วิศวชาติ) คนคุมไนท์คลับ ชักนำเธอให้เข้าไปพัวพันกับเหฃตุฆาตกรรม ซึ่ง เสนีย์ (เสณี อุษณีษาณฑ์) เจ้าของไนท์คลับ เจ้านายของทม และทมได้ร่วมกันก่อขึ้น เพื่อความหวังลในฃชีวิตที่ดีขึ้น ท้ายสุดทมก็พาชีวิตของตัวเองให้ก้าวไปไกลเกินกว่าที่จะกลับในวิถีชีวิตปกติ ซึ่งแทนที่จะช่วยให้ทมและแพร สมหวังในความรักกลับเป็นเหตุให้ความหวังเหล่านั้นหลุดลอยห่างไกลออกไปทุกที และชีวิตของแพรก็ต้องเปลี่ยนไปเมื่อเข้าไปรับรู้การฆาตกรรมที่เกิดขึ้น จนนำไปสู่การลักพาตัวลูกชายของแพร และสร้างความสูญเสียอย่างใหญ่หลวงให้กับชีวิตของเธอ เธอจึงได้บวชชี ต่อมา เธอได้ออกจากการบวชชีก่อน เพราะลูกของเธอที่ถูกจับนั้นป่วย และเธอกับทมได้ไต่สวนคดีฆาตกรรม จึงตัดสินให้ทมถูกประหารชีวิต สุดท้ายเธอได้หันหน้าเข้าหาความสงบจากพระธรรมนักแสดงนักแสดง. - รัตนาวดี รัตนาพันธ์ รับบท แพร - ทม วิศวชาติ รับบท ทม - เสณี อุษณีษาณฑ์ รับบท เสนีย์ / เสมา - ศรินทิพย์ ศิริวรรณ รับบท อาแดงเพลงประกอบเพลงประกอบ. - กล่อมโลก - ชาลี อินทรวิจิตร - ขี่ควายชมจันทร์ - เกษม ชื่นประดิษฐการสร้าง การสร้าง. แพรดำ เป็นภาพยนตร์ไทยเรื่องแรกที่ถ่ายทำในระบบฟิล์ม 35 มม. สี เสียงซีนีมาสโคบ ที่ให้ภาพจอกว้างเต็มตา เป็นภาพยนตร์อาชญกรรมที่ถือได้ว่าเป็นฟิล์มนัวร์เรื่องแรกของเมืองไทย ผสมผสานองค์ประกอบที่ตีแผ่ให้เห็นด้านมืดของปุถุชนคนธรรมดา เหนืออื่นใด แพรดำ เป็นภาพยนตร์ที่สมควรได้รับการยกย่องให้เป็นผลงานระดับคลาสสิก โดยเฉพาะในส่วนของศิลปะหนัง เพื่อพัฒนาเรื่องและสื่อความหมายได้อย่างดีเยี่ยม รัตนาวดี รัตนาพันธ์ เป็นชื่อในการแสดง ของบุตรสาวคนโตของรัตน์ เปสตันยี แสดงนำเป็นครั้งแรกและครั้งเดียวในบทของ แพร หญิงหม้ายลูกติดที่สวมชุดสีดำเพื่อไว้ทุกข์ให้กับสามีผู้ล่วงลับ ซึ่งเป็นการสร้างบุคลิกที่ชัดเจนแก่ตัวละคร ในช่วงท้ายของเรื่องซึ่งแพรได้หันหน้าเข้าหาความสงบจากพระธรรม และเพื่อจะให้ภาพสร้างจริง ผู้กำกับให้แพนโกนหัวบวชชีจริงๆ เพื่อเข้าฉากภาพยนตร์ดีวีดี ดีวีดี. ภาพยนตร์ แพรดำ ได้นำทำเป็นดีวีดีออกจำหน่าย โดยมี มูลนิธิหนังไทย เป็นเจ้าของลิขสิทธิ์ ดีวีดีเรื่องนี้มีราคา 250 บาท ในระบบสีและเสียง มีความยาวของภาพยนตร์อยู่ 129 นาที ดีวีดีเรื่องนี้ถือว่าเป็นหนังอาชญกรรมที่ถือได้ว่าเป็นฟิล์มนัวร์เรื่องแรกๆ ของเมืองไทย สมผสานองค์ประกอบที่ตีแผ่ให้เห็นด้านมืดของปุถุชนคนธรรมดา เหนืออื่นใด แพรดำ เป็นหนังที่สมควรได้รับการยกย่องให้เป็นผลงานระดับคลาสสิก โดยเฉพาะในส่วนของศิลปะหนัง เพื่อพัฒนาเรื่องและสื่อความหมายได้อย่างดีเยี่ยม ดีวีดีเรื่องนี้ได้ออกจัดจำหน่ายพร้อมกับดีวีดีเรื่องที่ รัตน์ เปสตันยี กำกับ ในปัจจุบัน ดีวีดีเรื่องนี้จะสามารถสั่งซื้อได้ที่เว็บไซต์ของ มูลนิธิหนังไทย</doc>
