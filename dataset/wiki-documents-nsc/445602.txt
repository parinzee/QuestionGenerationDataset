<doc id="445602" url="https://th.wikipedia.org/wiki?curid=445602" title="กิตติฑัตย์ โควหกุล">กิตติฑัตย์ โควหกุล กิตติฑัตย์ โควหกุล (ชื่อเล่น: ท็อป; 26 ตุลาคม พ.ศ. 2533 — ) เป็นทั้งนักเต้นบี-บอย และนักแสดงชาวไทย รวมถึงเคยรับบทเป็นชักกระตุก ในภาพยนตร์ ช็อคโกแลต เมื่อครั้งที่เขาเรียนอยู่ที่มหาวิทยาลัยธรรมศาสตร์ สาขานิเทศศาสตร์มัลติมีเดีย เขาเป็นตัวแทนทีม ​โรมิ​โอซี​เรียส (ROMEO ZERIOUS) โดยเป็นผู้ชนะเลิศรายการ แบทเทิลออฟเดอะเยียร์ไทยแลนด์ 2008 (Battle of the Year Thailand 2008) ซึ่งจัดเป็นรายการที่ใหญ่ที่สุดของประเทศประวัติ ประวัติ. กิตติฑัตย์ โควหกุล เป็นนักเต้นบี-บอย ในสังกัดทีม ​โรมิ​โอซี​เรียส เมื่อครั้งที่เขามีอายุเพียง 18 ปี ก็ได้อันดับ 2 จากการแข่งขันรายการ แบทเทิลออฟเดอะเยียร์ไทยแลนด์ 2006 รวมถึงชนะการประกวดสยามฮิปฮอปอันเดอร์กราวด์ ในภายหลัง เขามีผลงานการแสดงใน ละครเวทีเรื่อง ชายกลาง จากผลงานที่ผ่านมา ทำให้เขาได้รับการทาบทามจาก ปรัชญา ปิ่นแก้ว ที่ซึ่งเขาได้ร่วมแสดงในภาพยนตร์ ช็อคโกแลต ในบทของผู้ใช้รูปแบบการต่อสู้ของผู้มีอาการชักกระตุก (Tourettes) ที่ต่อสู้กับอัจฉริยะออทิสติก (Autism) ซึ่งเป็นหนึ่งในฉากต่อสู้สำคัญของเรื่อง และใน พ.ศ. 2551 เขาก็เป็นผู้ชนะการแข่งขัน แบทเทิลออฟเดอะเยียร์ไทยแลนด์ 2008 ก่อนที่จะสร้างผลงานระดับโลกในเวลาต่อมา</doc>
