<doc id="97686" url="https://th.wikipedia.org/wiki?curid=97686" title="โรงเรียนเกาะสิเหร่">โรงเรียนเกาะสิเหร่ โรงเรียนเกาะสิเหร่ เป็นโรงเรียนในจังหวัดภูเก็ต ตั้งอยู่ที่ ตำบลรัษฎา อำเภอเมืองภูเก็ตประวัติ ประวัติ. โรงเรียนเกาะสิเหร่ เริ่มก่อตั้งและเปิดเรียนครั้งแรกเมื่อ วันที่ 21 กุมภาพันธ์ พ.ศ. 2478 มีนักเรียนในขณะนั้น 14 คน เป็นชาย 9 คน เป็นหญิง 5 คน เดิมโรงเรียนนี้ตั้งอยู่ติดชายฝั่งทะเลบริเวณแหลมกลางด้านตะวันออกเฉียงใต้ของเกาะ เป็นที่อยู่ของชาวไทยใหม่หรือชาวเล เป็นชุมชนที่หนาแน่นพอสมควร มีพื้นเพภาษาและขนบธรรมเนียมประเพณีและวัฒนธรรมเป็นของตนเอง เป็นพวกเร่ร่อน ที่ใดมีการบังคับจิตใจหรือมีโรคระบาดเกิดขึ้น ก็จะอพยพไปหาทำเลที่อุดมสมบูรณ์กว่า แต่ชาวไทยใหม่หรือชาวเลที่แหลมกลางนี้ ผิดจากพวกอื่นๆ คือ รู้จักสร้างบ้านที่อยู่อาศัยเป็นหลักแหล่ง มีการปรับตัวเข้ากับคนไทยที่อยู่ใกล้เคียงได้ พยายามศึกษาขนบธรรมเนียมประเพณีเพื่อนำมาเป็นแบบอย่างสำหรับปรับปรุงตนเองอยู่เสมอ- พ.ศ. 2504 ได้ย้ายสถานที่ตั้งของโรงเรียนจากบริเวณแหลมกลางมาอยู่ในสถานที่ปัจจุบันนี้ เนื่องจากสถานที่เดิมคับแคบ ประกอบกับชาวเลได้อพยพไปตั้งถิ่นฐานอีกมุมหนึ่งของเกาะ การเดินทางจึงไม่สะดวก ฤดูแล้งขาดแคลนน้ำ และอยู่ไกลจากสำนักสงฆ์ จึงยากลำบากในการนำนักเรียนไปประกอบพิธีในวันสำคัญทางศาสนา - พ.ศ. 2509 โอนจากกรมสามัญไปสังกัดองค์การบริหารส่วนจังหวัดภูเก็ต - พ.ศ. 2515 เริ่มขยายการศึกษาภาคบังคับจนถึงชั้นประถมศึกษาปีที่ 7 - พ.ศ. 2523 โอนไปสังกัดสำนักงานคณะกรรมการการประถมศึกษาแห่งชาติ - พ.ศ. 2540 เป็นโรงเรียนขยายโอกาสทางการศึกษา เปิดสอนชั้นมัธยมศึกษาตอนต้นเพิ่มขึ้น - พ.ศ. 2546 โอนไปสังกัดสำนักงานคณะกรรมการการศึกษาขั้นพื้นฐาน - พ.ศ. 2552 เป็นต้นแบบโรงเรียนดีใกล้บ้าน โรงเรียนในฝันข้อมูลด้านการบริหารข้อมูลด้านการบริหาร. 1. ผู้บริหารสถานศึกษา ชื่อ นายประมุข ตันจำรูญ ตำแหน่ง ผู้อำนวยการเชี่ยวชาญ อันดับ คศ. 4 วุฒิการศึกษาสูงสุด ปริญญาโท สาขา บริหารการศึกษา ดำรงตำแหน่งที่โรงเรียนนี้ตั้งแต่วันที่ 16 พฤษภาคม 2546 2. รองผู้อำนวยการสถานศึกษา มี 2 ตำแหน่ง ตำแหน่งแรกคือ นายธีระพงค์ วันดาว วุฒิการศึกษาสูงสุด ปริญญาตรี สาขาสังคมศึกษา ดำรงตำแหน่งนี้ เมื่อวันที่ 15 มกราคม 2547 ตำแหน่งที่สองคือ นางขวัญใจ อินฤทธิพงศ์ ตำแหน่ง รองผู้อำนวยการชำนาญการพิเศษ อันดับ ค.ศ. 3 วุฒิการศึกษาสูงสุด ปริญญาโท สาขา บริหารการศึกษา ดำรงตำแหน่งนี้ เมื่อวันที่ 2 ตุลาคม 2549 คำขวัญของโรงเรียน วิสัยทัศน์ ปีการศึกษา 2549 - 2552 วิสัยทัศน์ ปีงบประมาณ 2553</doc>
