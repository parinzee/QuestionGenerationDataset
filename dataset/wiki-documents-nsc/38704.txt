<doc id="38704" url="https://th.wikipedia.org/wiki?curid=38704" title="สนุก.คอม">สนุก.คอม สนุก.คอม (Sanook.com ตราสัญลักษณ์สะกดว่า Sanook!) เป็นเว็บท่าที่ได้รับความนิยมอันดับต้นๆ ของประเทศไทยมาโดยตลอดนับตั้งแต่เริ่มดำเนินการ เว็บไซต์ สนุก.คอม ก่อตั้งโดย ปรเมศวร์ มินศิริ เมื่อปี พ.ศ. 2541 โดยเริ่มจากการเป็นงานอดิเรกและพัฒนาสู่เว็บท่าในที่สุด เดือนพฤษภาคม พ.ศ. 2542 บริษัท เอ็มเว็บ (ประเทศไทย) จำกัด ซึ่งเป็นบริษัทลูกของ MIH บริษัทโทรคมนาคมจากประเทศแอฟริกาใต้ ได้เข้าซื้อกิจการ สนุก.คอม ถือเป็นการซื้อกิจการเว็บไซต์ครั้งแรกของประเทศไทยในราคาที่ไม่เปิดเผย แต่จากการประมาณมูลค่า ณ ขณะนั้นคือประมาณ 10 ล้านบาท สนุก.คอม เป็นผลิตภัณฑ์ของบริษัท สนุก! ออนไลน์ จำกัด (เดิมชื่อบริษัท เอ็มเว็บ (ประเทศไทย) จำกัด) ภายใต้การบริหารของนายกฤตธี มโนลีหกุล สนุก.คอม มีบริการที่ครอบคลุมเนื้อหา สาระ และ บริการที่ครบถ้วนสำหรับผู้ใช้งานอินเทอร์เน็ต ได้แก่ Sanook! Album, Sanook! Auto, Sanook! Book, Sanook! Campus, Sanook! Game, Sanook! Home, Sanook! Horoscope, Sanook! Men, Sanook! Money, Sanook! Movie, Sanook! Music, Sanook! News, Sanook! Sport, Sanook! Travel, Sanook! TV, Sanook! Video, Sanook! Webboard, และ Sanook! Women รวมไปถึงการให้บริการพจนานุกรม (Dictionary) ออนไลน์ และอื่นๆ อีกมากมายที่สามารถเข้าชมได้ทั้งคอมพิวเตอร์ทั่วไป และบนโทรศัพท์มือถืออับดับความนิยมอับดับความนิยม. - อันดับ 1 โดย Truehits.net (6 มิถุนายน 2558) - สนุก.คอม เป็นเว็บไซต์ที่มีผู้เข้าชมจากประเทศไทยมากเป็นอันดับที่ 10 (6 มิถุนายน 2558) จากการจัดอันดับโดยอะเล็กซา</doc>
