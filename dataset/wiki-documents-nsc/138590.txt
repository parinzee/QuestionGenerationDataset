<doc id="138590" url="https://th.wikipedia.org/wiki?curid=138590" title="เกออร์ก ฟอน ฮับส์บูร์ก">เกออร์ก ฟอน ฮับส์บูร์ก อาร์ชดยุกจอร์จแห่งออสเตรีย (พระนามเต็ม: พอล จอร์จ มาเรีย โจเซฟ โดมินิกัส; Paul Georg Maria Joseph Dominikus von Habsburg-Lothringen) ประสูติเมื่อวันที่ 16 ธันวาคม พ.ศ. 2507 ทรงเป็นอาร์ชดยุกแห่งออสเตรียและเจ้าฟ้าชายแห่งฮังการี เป็นพระราชโอรสองค์เล็ก และ พระราชบุตรองค์สุดท้องในออตโต มกุฎราชกุมารแห่งออสเตรีย และเจ้าหญิงเรจิน่าแห่งแซ็กซ์-ไมนินเจน พระองค์ทรงเป็นรัชทายาทลำดับที่ 3 แห่งราชบัลลังก์อิมพีเรียลออสเตรีย-ฮังการี พระองค์ทรงเป็นผู้สนับสนุนและทูตของสหภาพยุโรป เมื่อวันที่ 1 พฤษภาคม พ.ศ. 2547 พระองค์ทรงเป็นองค์ประธานของสมาคมแกรนด์ยุโรปบอลล์ ซึ่งเคยมีการฉลองกาล่า ที่โรงแรมวาลดอร์ฟ แอสโตเรีย นครนิวยอร์ก สหรัฐอเมริกา พระองค์ทรงอภิเษกสมรสกับดัชเชสอีไลก้า เฮเลน จูทต้า เซเลเมนตีน แห่งโอลเดนเบิร์ก ซึ่งเป็นพระธิดาองค์โตในท่านดยุกโจฮันแห่งโอลเดนเบิร์ก และท่านเค้านท์เตสอิลก้าแห่งออร์เทนเบิร์ก ทั้งสองพระองค์เข้าพิธีอภิเษกสมรสเมื่อวันที่ 18 ตุลาคม พ.ศ. 2540 ณ กรุงบูดาเปสต์ ประเทศฮังการี ทั้งสองพระองค์มีพระราชธิดา 2 พระองค์ และ พระราชโอรส 1 พระองค์ ดังนี้- อาร์ชดัชเชสโซฟี มาเรีย ทาเทียน่า โมนิก้า เอลิซาเบธ แคเทอรีน แห่งออสเตรีย ประสูติเมื่อวันที่ 12 มกราคม พ.ศ. 2544 - อาร์ชดัชเชส ฮิลด้า มาเรีย วาร์ลบูก้า แห่งออสเตรีย ประสูติเมื่อวันที่ 6 มิถุนายน พ.ศ. 2545 - อาร์ชดยุก คาร์ล คอนสแตนติน ไมเคิล สตีเฟน มาเรีย แห่งออสเตรีย ประสูติเมื่อวันที่ 20 กรกฎาคม พ.ศ. 2547</doc>
