<doc id="472335" url="https://th.wikipedia.org/wiki?curid=472335" title="คือหัตถาครองพิภพ (ละครโทรทัศน์)">คือหัตถาครองพิภพ (ละครโทรทัศน์) คือหัตถาครองพิภพ หรือ คือหัตถาครองพิภพจบสากล เป็นละครโทรทัศน์ไทยซึ่งดัดแปลงจากนิยายชื่อเดียวกัน บทประพันธ์ของน้ำอบ หลังจากนิยายเรื่องนี้ตีพิมพ์ได้ไม่นาน สุรางค์ เปรมปรีดิ์ ผู้ถือลิขสิทธิ์นวนิยายเรื่องนี้ได้นำมาทำเป็นละครโทรทัศน์โดยมอบหมายให้ศัลยา สุขะนิวัตติ์ เขียนบทโทรทัศน์ กำกับการแสดงโดยสยาม สังวริบุตร และผลิตโดยบริษัทดาราวิดีโอ ออกอากาศทุกวันศุกร์ เสาร์ และอาทิตย์ เวลา 20.30 น. - 22.30 น. ทางสถานีโทรทัศน์สีกองทัพบกช่อง 7 ตั้งแต่วันที่ 17 มีนาคม ถึงวันที่ 4 มิถุนายน พ.ศ. 2538 ต่อมาใน พ.ศ. 2556 สถานีโทรทัศน์สีกองทัพบกช่อง 7 ได้นำกลับมาสร้างใหม่อีกครั้ง โดยมีจรูญ ธรรมศิลป์ และนนทนันท์ ธัญญาสิริทรัพย์ ทำหน้าที่เป็นผู้กำกับ เขียนบทโทรทัศน์โดยวรพันธ์ รวี และผลิตโดยบริษัทดีด้า วิดีโอ โปรดักชั่น โดยเมื่อวันที่ 24 ตุลาคม พ.ศ. 2556 เวลา 9 นาฬิกา สยม สังวริบุตร ผู้บริหารบริษัทดีด้า วิดีโอ โปรดักชั่น ได้นำนักแสดงนำมาร่วมบวงสรวงละครที่วังวาริชเวสม์ และเริ่มเปิดกล้องถ่ายทำในวันนั้นทันที ซึ่งคราวนี้ได้นำนิยายภาคสอง (คือหัตถาครองพิภพจบสากล) มาสร้างรวมต่อเนื่องกันไปด้วย และออกอากาศทุกวันศุกร์ เสาร์ และอาทิตย์ เวลา 20.20 น. ตั้งแต่วันที่ 6 ธันวาคม พ.ศ. 2556 ถึงวันที่ 7 กุมภาพันธ์ พ.ศ. 2557 จำนวน 26 ตอนรายชื่อนักแสดงเพลงประกอบละครเพลงประกอบละคร. - เพลง คือหัตถาครองพิภพ- คำร้อง ชนะ เสวิกุล- เฉพาะบทกวีในท่อนสร้อย ประพันธ์โดย William Ross Wallace กวีชาวอเมริกัน และแปลเป็นภาษาไทยโดยพระราชธรรมนิเทศ (เพียร ราชธรรมนิเทศ) - ทำนอง สมเจตตน์ โคลท์ - เรียบเรียง สมเจตน์ โคลท์ (พ.ศ. 2538), ชัญญ ชมภู (พ.ศ. 2556) - ขับร้อง ศรัณย่า ส่งเสริมสวัสดิ์ (พ.ศ. 2538), วาทิยา รวยนิรัตน์ และ นันทิดา แก้วบัวสาย (พ.ศ. 2556)- เพลง ด้วยมือของเธอ- คำร้อง ธนา ชัยวรภัทร์ - ทำนอง กุลวัฒน์ พรหมสถิต - เรียบเรียง กุลวัฒน์ พรหมสถิต (พ.ศ. 2538), พลกฤษณ์ อินทรสมบัติ (พ.ศ. 2556) - ขับร้อง นัท มีเรีย (พ.ศ. 2538), มานิดา เรืองศรี (พ.ศ. 2556)รางวัลละครโทรทัศน์ พ.ศ. 2538ละครโทรทัศน์ พ.ศ. 2556</doc>
