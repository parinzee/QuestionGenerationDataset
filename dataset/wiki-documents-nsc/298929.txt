<doc id="298929" url="https://th.wikipedia.org/wiki?curid=298929" title="อาสนวิหารรอแดซ">อาสนวิหารรอแดซ อาสนวิหารรอแดซ () หรือชื่อเต็มว่า อาสนวิหารแม่พระแห่งรอแดซ () เป็นอาสนวิหารโรมันคาทอลิก ของมุขมณฑลรอแดซ ตั้งอยู่ที่เมืองรอแดซในประเทศฝรั่งเศส ด้านหน้าที่มีลักษณะตันเป็นส่วนหนึ่งของกำแพงเมืองรอแดซประวัติ ประวัติ. รอแดซหันมานับถือศาสนาคริสต์ราวคริสต์ศตวรรษที่ 4 ถึงที่ 5 และได้รับการกล่าวถึงว่าเป็นอาสนวิหารเป็นครั้งแรกราว ค.ศ. 516 ตัวอาสนวิหารสร้างขึ้นใหม่ราวปี ค.ศ. 1000 จากนั้นก็มาสร้างใหม่อีกครั้งในปี ค.ศ. 1276 ซึ่งทำให้ไม่เหลือร่องรอยใด ๆ จากสถาปัตยกรรมก่อนหน้านั้น การก่อสร้างต้องมายุติลงเมื่อเกิดแบล็กเดท และระหว่างสงครามร้อยปี และมาเริ่มกันใหม่อีกครั้งเมื่อต้นคริสต์ศตวรรษที่ 15 โดยสร้างบริเวณร้องเพลงสวดและเพดานจนเสร็จ และช่วงแรกของทางเดินกลาง หลังจากเพลิงไหม้ในปี ค.ศ. 1510 บิชอปฟร็องซัว แด็สแต็ง ก็ทำการสร้างอาสนวิหารขึ้นใหม่ระหว่างปี ค.ศ. 1513 ถึงปี ค.ศ. 1526 ภายใต้การอำนวยการของอ็องตวน ซาลแว็ง พร้อมด้วยหอระฆังอันงดงามใหม่ อาสนวิหารมาสร้างเสร็จราวปี ค.ศ. 1531ความเห็นทั่วไป ความเห็นทั่วไป. แม้ว่าการสร้างอาสนวิหารจะใช้เวลานาน แต่กระนั้นโครงสร้างและลักษณะสถาปัตยกรรมก็มีความกลมกลืนกันเป็นอย่างดี ที่ส่วนใหญ่เป็นสถาปัตยกรรมกอทิกที่นำเข้ามายังบริเวณมิดีจากทางตอนเหนือของฝรั่งเศสโดยสถาปนิกฌ็อง เดช็อง ตัวอาสนวิหารสร้างด้วยหินทรายสีแดง ด้านหน้าที่มีลักษณะขึงขังและตัน ขนาบด้วยหอใหญ่สองหอ ที่ทำให้ขัดกับจุดประสงค์ของการเป็นสิ่งก่อสร้างเพื่อการพิทักษ์ป้องกัน ด้านหน้าเป็นส่วนหนึ่งของกำแพงเมืองรอแดซ หอระฆังที่สูง 87 เมตรมียอดเป็นโคมและมีพระรูปของพระนางมารีย์พรหมจารีอยู่บนยอด พร้อมด้วยทูตสวรรค์สี่องค์</doc>
