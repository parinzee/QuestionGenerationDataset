<doc id="752990" url="https://th.wikipedia.org/wiki?curid=752990" title="ทะเลอะริอะเกะ">ทะเลอะริอะเกะ ทะเลอะริอะเกะ () เป็นส่วนของทะเลน้ำเค็ม ตั้งอยู่ตรงกลางระหว่างจังหวัดฟุกุโอะกะ จังหวัดซะงะ จังหวัดนะงะซะกิและจังหวัดคุมะโมะโตะ ถือได้ว่าเป็นอ่าวที่ใหญ่ที่สุดของภาคคีวชู จุดที่ลึกที่สุดมีความลึก 50 เมตร พิสัยการขึ้นลงของกระแสน้ำ 4 เมตร ทะเลแห่งนี้เป็นแหล่งเกษตรกรรมใต้น้ำที่สำคัญ โดยปลูกสาหร่ายเป็นผลิตภัณฑ์หลัก นอกจากนี้ยังเป็นที่อยู่ของสัตว์น้ำหลากชนิดอาทิปลาตีน, หอยปากกาและปูก้ามดาบ ตลอดชายฝั่งของทะเลอะริอะเกะยังมีท่าเรือมากมาย อาทิ มิซุมิ, ชิมบะระ, ไทระ, นะงะซุ, คุมะโมะโตะ, มีเกะ, คุชิโนะสึ เป็นต้น</doc>
