<doc id="106944" url="https://th.wikipedia.org/wiki?curid=106944" title="พระยาดำรงแพทยาคุณ (ชื่น พุทธิแพทย์)">พระยาดำรงแพทยาคุณ (ชื่น พุทธิแพทย์) ศาสตราจารย์อุปการคุณ พลตรี พระยาดำรงแพทยาคุณ (นพ.ชื่น พุทธิแพทย์) เกิดเมื่อวันที่ 31 ธันวาคม พ.ศ. 2424 เป็นบุตรของจมื่นศรีโภคา (ฟัก) กับนางศรีโภคา (พอก) สำเร็จการศึกษาแพทย์ประกาศนียบัตรจากประเทศอังกฤษ สมาชิกแห่งราชวิทยาลัยศัลยแพทย์ และอนุสมาชิกแห่งราชวิทยาลัยอายุรแพทย์ ประเทศอังกฤษ สมรสกับคุณหญิงเพิ่ม (วัชราภัย) เมื่อวันที่ 16 สิงหาคม พ.ศ. 2458 โดยมีสมเด็จฯ เจ้าฟ้าจักรพงษ์ภูวนาภ เสด็จมาเป็นประธานในพิธีมงคลสมรส ท่านได้รับพระราชทานบรรดาศักดิ์ตั้งแต่หลวงศักดาพลรักษ์ พระยาศักดาพลรักษ์ และพระยาดำรงแพทยาคุณเมื่อ พ.ศ. 2466 มีบุตร 7 คน และสมรสครั้งที่สองกับคุณหญิงสมานใจ มีบุตร-ธิดา 6 คน ท่านดำรงตำแหน่งเป็นคณบดีคณะแพทยศาสตร์โรงพยาบาลจุฬาลงกรณ์ท่านแรก ถึงอนิจกรรมเมื่อวันที่ 16 กรกฎาคม พ.ศ. 2496ประวัติการทำงานประวัติการทำงาน. - นายแพทย์ผู้ถวายการรักษาพระอาการประชวร พระบาทสมเด็จพระมงกุฏเกล้าเจ้าอยู่หัวก่อนสวรรคต - นายแพทย์ผู้ถวายพระประสูติกาลสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี พระราชธิดาพระองค์เดียวในพระบาทสมเด็จพระมงกุฏเกล้าเจ้าอยู่หัว - ผู้ร่วมก่อตั้งแพทยสมาคมแห่งประเทศไทย และสภานายกแพทยสมาคมแห่งประเทศไทย ระหว่างปีพ.ศ. 2468-2472 - ผู้ก่อตั้งสมาคมพยาบาลแห่งประเทศไทยฯ - ริเริ่มออก "จดหมายเหตุทางแพทย์ของสภากาชาดสยาม" ซึ่งเป็นวารสารการแพทย์ของไทยเล่มแรกเมื่อปี พ.ศ. 2461 ปัจจุบันคือ วารสารจดหมายเหตุทางการแพทย์ แพทยสมาคมแห่งประเทศไทย (จพสท) - ผู้สอนและบัญญํติศัพท์ นิติเวชวิทยาท่านแรกของประเทศ - ผู้อำนวยการกองบรรเทาทุกข์ สภากาชาดสยาม คนแรก เมื่อปี พ.ศ. 2463(ปัจจุบันคือ สำนักงานบรรเทาทุกข์และประชานามัยพิทักษ์ สภากาชาดไทย) - ร่วมก่อตั้งและเป็นคณบดี คณะแพทยศาสตร์โรงพยาบาลจุฬาลงกรณ์ท่านแรก และรักษาการหัวหน้าแผนกศัลยศาสตร์ คณะแพทยศาสตร์โรงพยาบาลจุฬาลงกรณ์ - กรรมการสภากาชาดไทย - กรรมการผู้ทรงคุณวุฒิ มหาวิทยาลัยแพทยศาสตร์เครื่องราชอิสริยาภรณ์เครื่องราชอิสริยาภรณ์. - เหรียญดุษฎีมาลา เข็มศิลปวิทยา</doc>
