<doc id="276630" url="https://th.wikipedia.org/wiki?curid=276630" title="ภูวนาท คุนผลิน">ภูวนาท คุนผลิน ดร.ภูวนาท คุนผลิน (2 กุมภาพันธ์ 2519) เป็นนักร้อง นักจัดรายการวิทยุ และนักแสดงชาวไทยประวัติ ประวัติ. ภูวนาท คุนผลิน เป็นบุตรของร้อยเอกชม คุนผลิน กับ ดร.มาลีรัตน์ คุนผลิน และเป็นน้องชายของ ดร.ภูวนิดา คุนผลิน สมาชิกสภาผู้แทนราษฎร พรรคเพื่อไทย จบการศึกษาระดับประถม-มัธยมศึกษาตอนด้นจากโรงเรียนเซนต์คาเบรียล ระดับมัธยมศึกษาตอนปลายจากโรงเรียนเตรียมอุดมศึกษา ระดับอุดมศึกษาจากคณะเศรษฐศาสตร์ จุฬาลงกรณ์มหาวิทยาลัย เข้าสู่วงการบันเทิงด้วยการเป็นผู้ชนะเลิศการประกวดโค้กมิวสิคอวอร์ดฯ และยังชนะเลิศการประกวดซิงกิ้งคอนเทสต์ จุฬาลงกรณ์มหาวิทยาลัย เป็น 1 ในผู้ชนะการประกวดสตาร์เสิร์ชจัดโดยแกรมมี่ และยังเป็นตัวแทนประเทศไทยร่วมเอเชียไลฟ์ เฟสติวัลที่ญี่ปุ่น ภูวนาทร้องเพลงประกอบละครเรื่อง ทรามวัยกับไอ้จก ชื่อเพลง "ฉันยังรอเธอ" และออกผลงานอัลบั้ม อั๋น-อัลลิมิเต็ด "ซีรีส์โกลด์" อมตะสุนทราภรณ์ , Your song 1-2 และเพลงประกอบละครอีกหลายเรื่อง เขาสมรสกับอลิสา พันธุศักดิ์ เมื่อวันที่ 14 มกราคม พ.ศ. 2560 ณ คริสตจักรวัฒนา กรุงเทพมหานคร เนื่องจากภรรยานับถือศาสนาดังกล่าว และมีพิธีแบบไทยวันที่ 16 มกราคมปีเดียวกัน ภูวนาทนับถือศาสนาคริสต์ เช่นเดียวกับภรรยา มีบุตรหนึ่งคน ชื่อเล่นว่าพอล (14 พฤษภาคม พ.ศ. 2561) โดยชื่อเล่นตั้งตามนามนักบุญเปาโลและพ้องกับคำว่าพอเพียง ด.ช.ภริท คุนผลิน (น้องพอล)</doc>
