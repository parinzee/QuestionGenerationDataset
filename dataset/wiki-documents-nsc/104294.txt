<doc id="104294" url="https://th.wikipedia.org/wiki?curid=104294" title="สวรรค์มืด">สวรรค์มืด สวรรค์มืด เป็นภาพยนตร์ออกฉายในปี พ.ศ. 2501 ประเภทชีวิตประกอบเพลง สร้างโดย คันจราภาพยนตร์ กำกับการแสดงโดย รัตน์ เปสตันยี จากบทประพันธ์ของ สุวัฒน์ วรดิลก (รพีพร) ศิลปินแห่งชาติ บทประพันธ์เคยโด่งดังมาตั้งแต่ครั้งเป็นละครออกอากาศสดทางโทรทัศน์ ช่อง 4 บางขุนพรหม และละครวิทยุก่อนหน้า เพลงประกอบโดย ชาลี อินทรวิจิตร คำร้อง สมาน กาญจนะผลิน ทำนอง นำแสดงโดย สุเทพ วงศ์กำแหง (เรื่องที่สองของสุเทพ) คู่นางเอกหน้าใหม่ อดีตนางสาวถิ่นไทยงามปี 2490 คือ สืบเนื่อง กันภัย และ เพ็ญศรี พุ่มชูศรี ภรรยาของผู้เขียนบทร่วมแสดงด้วย ภาพยนตร์ถ่ายทำด้วยระบบ 35 มม. ไวด์สกรีน บันทึกเสียงขณะถ่ายทำ (ซาวน์ออนฟิล์ม) ตลอดเรื่อง ตามแบบมาตรฐานสากล ภาพยนตร์เข้าฉายเมื่อวันที่ 16 มกราคม พ.ศ. 2501 ฉายครั้งแรกที่ ศาลาเฉลิมกรุง แล้วนำกลับมาฉายอีกครั้งหนึ่งในปี พ.ศ. 2515 และออกจำหน่ายในรูปแบบดีวีดี โดย มูลนิธิหนังไทย เจ้าของลิขสิทธิ์ ในปัจจุบันเรื่องย่อ เรื่องย่อ. ชู (สุเทพ วงศ์กำแหง) หนุ่มรถเข็นขยะผู้มีจิตใจดีงาน ที่อยากจะเป็นผู้ดี เลยให้ใครๆเรียกตัวเองว่า คุณชูวิทย์ ได้ให้ความช่วยเหลือ เนียร (สืบเนื่อง กันภัย) หญิงจรจัดที่หิวโซ และเกิดเป็นความรักขึ้นท่ามกลางความแร้นแค้นในชีวิต โชคชะตากำหนดให้ชูวิทย์ต้องไปเป็นทหาร และสูญเสียดวงตาไปในสนามรบ ฝ่ายเนียร ซึ่งรออยู่ทางบ้าน กลับได้รับความช่วยเหลืออุปการะจากเศรษฐินี ใจดีนำไปเลี้ยงเป็นลูก จากสาวจรจัดกลายเป็นลูกสาวของเศรษฐินี ทั้งสองจบด้วยความสุขสมหวังเพลงประกอบเพลงประกอบ. - สวรรค์มืด - ขับร้องโดย สุเทพ วงศ์กำแหง - สอนหญิง (ครวญหา) - ขับร้องโดย เพ็ญศรี พุ่มชูศรี - พิศภาพดวงใจ - ขับร้องโดย สุเทพ วงศ์กำแหง - จนจริงไม่จนรัก - ขับร้องโดย สุเทพ วงศ์กำแหง และ สืบเนื่อง กันภัย - เทขยะ - ขับร้องโดย สุเทพ วงศ์กำแหง - มนต์รักดวงใจ - ขับร้องโดย สุเทพ วงศ์กำแหง - ภาวนา - ขับร้องโดย สืบเนื่อง กันภัยดีวีดี ดีวีดี. ผลิตโดย มูลนิธิหนังไทย เจ้าของลิขสิทธิ์ ราคา 250 บาท สั่งซื้อได้ที่เว็บไซต์ของ มูลนิธิหนังไทย</doc>
