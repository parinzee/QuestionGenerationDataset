<doc id="497843" url="https://th.wikipedia.org/wiki?curid=497843" title="อัมสเตอร์ดัมอาเรนา">อัมสเตอร์ดัมอาเรนา อัมสเตอร์ดัมอาเรนา (, ) เป็นสนามกีฬาและลานแสดงในกรุงอัมสเตอร์ดัม ประเทศเนเธอร์แลนด์ เป็นสนามที่ใหญ่ที่สุดในประเทศเนเธอร์แลนด์ สร้างขึ้นตั้งแต่ปี 1993 เสร็จสิ้นในปี 1996 โดยใช้จำนวนเงินไป 140 ล้านปอนด์ และเปิดให้ใช้บริการอย่างเป็นทางการในวันที่ 14 สิงหาคม ค.ศ. 1996 สนามแห่งนี้ใช้สำหรับในการแข่งขันฟุตบอล อเมริกันฟุตบอล การแสดงคอนเสิร์ต และกิจกรรมอื่น ๆ อีกมากมาย มีความจุทั้งหมด 52,342 ที่นั่งในการแข่งขันฟุตบอลและการแสดงคอนเสิร์ตมีความจุ 68,000 ที่นั่ง สนามแห่งนี้ยังเคยเป็นสถานที่สำคัญในการจัดแข่งขันรายการใหญ่ของฟุตบอลยุโรป เช่น การแข่งขันยูฟ่าแชมเปียนส์ลีก รอบชิงชนะเลิศ 1998, การแข่งขันฟุตบอลชิงแชมป์แห่งชาติยุโรป 2000 และการแข่งขันยูฟ่ายูโรปาลีก รอบชิงชนะเลิศ 2013 สนามแห่งนี้เป็นสนามเหย้าของสโมสรฟุตบอลอาเอฟเซ อายักซ์ สโมสรฟุตบอลชื่อดังในเนเธอร์แลนด์ และยังเคยเป็นสนามเหย้าของทีมอเมริกันฟุตบอลอัมสเตอร์ดัมแอดมิรัลส์ แต่ได้ยุบทีมไปในปี ค.ศ. 2007 และก่อนเริ่มต้นฤดูกาล 2018–2019 ทางสโมสรได้เตรียมเปลี่ยนชื่อสนามเป็น โยฮัน ไกรฟฟ์ อาเรนา เพื่อเป็นเกียรติแก่ โยฮัน ไกรฟฟ์ หรือ โยฮัน ครัฟฟ์ ตำนานนักเตะผู้ยิ่งใหญ่ของสโมสรภายหลังจากที่เสียชีวิตด้วยโรคมะเร็งเมื่อ ค.ศ. 2016</doc>
