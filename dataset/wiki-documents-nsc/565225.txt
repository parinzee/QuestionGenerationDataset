<doc id="565225" url="https://th.wikipedia.org/wiki?curid=565225" title="เยอรมันเชเพิร์ด">เยอรมันเชเพิร์ด เยอรมันเชพเพิร์ด หรือ แอลเซเชียน () เป็นสายพันธุ์สุนัขสายพันธุ์หนึ่งที่มีถิ่นกำเนิดในประเทศเยอรมนี ในงานของสุนัขตำรวจ ได้มีการนำสุนัขสายพันธุ์นี้มาใช้ในการดมกลิ่นเพื่อตรวจค้นอาวุธ วัตถุระเบิด ยาเสพติด และยังพบว่าได้มีการนำสุนัขสายพันธุ์นี้มาใช้ในงานอื่น เช่น งานหน่วยกู้ภัย งานนำทางคนตาบอด งานคุ้มกัน เยอรมันเชพเพิร์ดยังไม่มีใครรู้จักจนกระทั่งปี ค.ศ. 1899 ร้อยเอกมักซ์ ฟอน ชเตฟานิทซ์ (Max von Stephanitz) เพาะพันธุ์สุนัขสายพันธุ์นี้ขึ้นใช้งาน และผู้เพาะพันธุ์มากมายในปัจจุบันยังคงรักษาลักษณะที่ดีของสุนัขพันธุ์นี้ไว้ ไม่ว่าจะเป็นความไว้ใจได้ หรือความจงรักภักดี ทำให้เยอรมันเชเพิร์ดเป็นเพื่อนที่ดีเลิศ เยอรมันเชเพิร์ดมีช่วงชีวิตเฉลี่ยได้ถึง 10 ปี มีความสูง 55-65 เซนติเมตร และมีน้ำหนักเฉลี่ย 22-40 กิโลกรัม เหตุที่ได้อีกชื่อหนึ่งว่า แอลเซเชียน เนื่องจากในช่วงสงครามโลกครั้งที่สอง กองทัพนาซีเยอรมันได้ใช้สุนัขสายพันธุ์นี้ได้อย่างมีประสิทธิภาพ ชาวอังกฤษซึ่งเป็นคู่ศัตรูจึงนำไปเลี้ยงบ้าง และได้เปลี่ยนชื่อเป็นแอลเซเชียน เนื่องจากรังเกียจในผู้นำเยอรมนี คือ อดอล์ฟ ฮิตเลอร์ โดยมีที่มาจากแหล่งกำเนิดสุนัข คือ ระหว่าง แคว้นแอลเซียน (Alsatian dialect) กับแคว้นลอแรน (Lorraine Franconian) ในประเทศไทย เยอรมันเชพเพิร์ด ถูกนำเข้ามาใช้ในกิจการตำรวจโดย พลตำรวจเอกเผ่า ศรียานนท์ ขณะดำรงตำแหน่งอธิบดีกรมตำรวจ เมื่อปี ค.ศ. 1950 จึงมักถูกเรียกโดยติดปากว่า "สุนัขตำรวจ"</doc>
