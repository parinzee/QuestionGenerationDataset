<doc id="103184" url="https://th.wikipedia.org/wiki?curid=103184" title="เทศกาลภาพยนตร์">เทศกาลภาพยนตร์ เทศกาลภาพยนตร์ () คือเทศกาลที่นำเสนอหรือแสดงภาพยนตร์ ภาพยนตร์ที่นำมาฉายมักเป็นภาพยนตร์ปัจจุบัน และขึ้นอยู่กับจุดเน้นของแต่ละเทศกาลภาพยนตร์ โดยอาจจะรวมภาพยนตร์ต่างชาติที่สร้างนอกประเทศของประเทศที่จัดงานเทศกาลภาพยนตร์ก็ได้ บางครั้งอาจเน้นรูปแบบเฉพาะ เช่น เทศกาลภาพยนตร์แอนิเมชัน หรือ เฉพาะเจาะจงบางเรื่อง เช่น เทศกาลภาพยนตร์สำหรับเกย์และเลสเบี้ยน โดยมากเทศกาลภาพยนตร์จะจัดขึ้นแบบประจำปีเทศกาลภาพยนตร์นานาชาติเทศกาลภาพยนตร์นานาชาติ. - เทศกาลภาพยนตร์นานาชาติเวนิส ถือเป็นเทศกาลภาพยนตร์ที่เก่าแก่ที่สุดในโลก เริ่มต้นมาตั้งแต่ปี พ.ศ. 2475 จัดประมาณต้นเดือนกันยายนของทุกปี - เทศกาลภาพยนตร์กาน เป็นเทศกาลภาพยนตร์ที่มีมาตั้งแต่ปี พ.ศ. 2489 งานจัดขึ้นประจำปี ราวเดือนพฤษภาคม ที่เมืองกาน ประเทศฝรั่งเศส - เทศกาลภาพยนตร์นานาชาติเบอร์ลิน เป็นเทศกาลภาพยนตร์ที่มีมาตั้งแต่ปี พ.ศ. 2494 จัดเป็นประจำในเดือนกุมภาพันธ์ของทุกปี ที่กรุงเบอร์ลิน ประเทศเยอรมนี - เทศกาลภาพยนตร์นานาชาติมอสโก เป็นเทศกาลภาพยนตร์ที่มีมาตั้งแต่ปี พ.ศ. 2502 งานจัดขึ้นประจำปี ราวเดือนกรกฎาคม - เทศกาลภาพยนตร์ซิดจัส เป็นเทศกาลภาพยนตร์ที่มีมาตั้งแต่ปี พ.ศ. 2510 จัดขึ้นทุกปี ราวเดือนตุลาคม ที่เมืองซิดจัส ประเทศสเปน - เทศกาลภาพยนตร์นานาชาติกรุงเทพฯ เป็นเทศกาลภาพยนตร์ที่มีมาตั้งแต่ปี พ.ศ. 2539 งานจัดขึ้นประจำปี ราวเดือนตุลาคม - เทศกาลภาพยนตร์โลกแห่งกรุงเทพฯ เป็นเทศกาลภาพยนตร์ที่มีมาตั้งแต่ปี พ.ศ. 2541 งานจัดขึ้นประจำปี ราวเดือนพฤศจิกายน</doc>
