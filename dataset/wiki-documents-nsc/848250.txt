<doc id="848250" url="https://th.wikipedia.org/wiki?curid=848250" title="แครชแบนดิคูต (วิดีโอเกม)">แครชแบนดิคูต (วิดีโอเกม) แครชแบนดิคูต () เป็นวิดีโอเกมแพลตฟอร์มพัฒนาโดยทีมนอตีด็อก และจำหน่ายโดยโซนี่คอมพิวเตอร์เอ็นเตอร์เทนเมนต์ลงเครื่องเพลย์สเตชัน เกมถูกรวมในเกมฉบับรีมาสเตอร์ชื่อ แครชแบนดิคูต เอ็นเซนทริโลจี มีกำหนดวางจำหน่ายลงเครื่องเพลย์สเตชัน 4 ในปี ค.ศ. 2017 แครชแบนดิคูตเป็นเกมแรกในเกมชุดแครชแบนดิคูต เล่าเรื่องเกี่ยวกับตัวละครชื่อเดียวกับเกมที่ถูกวิวัฒนาการโดยด็อกเตอร์นีโอ คอร์เทกซ์ และลูกน้อง ด็อกเตอร์ไนตรัส บริโอ เนื้อเรื่องเล่าเกี่ยวกับแครช ขณะเขาต้องป้องกันไม่ให้บริโอและคอร์เทกซ์ใช้แผนยึดโลกได้ และช่วยเหลือคนรักชื่อ ทอว์นา แบนดิคูตเพศเมียที่ถูกวิวัฒนาการโดยบริโอและคอร์เทกซ์เช่นกัน แครชแบนดิคูตได้รับคำวิจารณ์โดยรวมในทางบวก โดยนักิจารณ์ยกย่องกราฟิกส์ของเกม และภาพของเกมที่เป็นเอกลักษณ์ แต่ตำหนิเรื่องการควบคุมตัวละครและไม่มีความแปลกใหม่ในฐานะเกมแพลตฟอร์ม เกมกำลังกลายเป็นหนึ่งในวิดีโอเกมที่ขายดีที่สุดบนเครื่องคอนโซลการเล่น การเล่น. แครชแบนดิคูต เป็นเกมแพลตฟอร์มที่ผู้เล่นควบคุมตัวละคร แครช ที่เดินทางผ่านด่านหลายด่านตามลำดับที่เกมกำหนดเพื่อดำเนินเรื่อง แครชสามารถกำจัดศัตรูได้โดยกระโดดบนตัวมันหรือใช้ท่าหมุนตัวเพื่อทำให้ศัตรูกระเด็น แครชจะเสียพลังชีวิต หากถูกศัตรูโจมตีหรือสัมผัสกับอุปสรรคหรือตกลงไปในหลุม แครชสามารถป้องกันตนเองได้โดยสวมหน้ากากอาคุอาคุ ซึ่งปกป้องแครชจากการโจมตีครั้งเดียวหรืออุปสรรค (ยกเว้นหลุม หรืออุปสรรคที่ทำให้ตายทันที) แครชสามารถเก็บหน้ากากได้ครั้งละสองอัน หากเก็บอันที่สามได้ แครชจะมีพลังอมตะชั่วคราว เกมจะจบลงเมื่อผู้เล่นหมดพลังชีวิต โดยพลังชีวิตจะเก็บได้จากหาไอเทมพลังชีวิตหรือจากการเก็บผลวุมพา 100 ผล ด่านทุกด่านจะมีกล่องไม้กระจัดกระจายไปทั่ว ส่วนใหญ่จะมีไอเทม เช่น ผลวุมพา และหน้ากากอาคุอาคุ ซึ่งกล่องทำลายได้โดยกระโดดทับหรือหมุนตัวให้โดนกล่อง นอกจากนี้ยังมีกล่องอื่น ๆ เช่น กล่องเช็กพอยต์ ที่ให้ผู้เล่นกลับมาเริ่มเล่นที่นั่นได้หลังเสียพลังชีวิต และมีกล่องระเบิด TNT ที่ระเบิดได้หากถูกทำลาย หรือนาฬิกาจับเวลาที่ทำงานเมื่อแครชกระโดดทับ กล่องบางชนิด เช่นกล่องเหล็ก เป็นกล่องที่มองไม่เห็น ทำให้ผู้เล่นต้องทำลายกล่องเครื่องหมายอัศเจรีย์เมื่อให้กล่องนั้นมองเห็น หากผู้เล่นผ่านด่านโดยทำลายกล่องครบทุกกล่องโดยไม่ตาย พวกวเขาจะได้รับอัญมณี อัญมณีสามารถเก็บได้ตามด่านลับหรือเส้นทางลับอัญมณีบางอันจำเป็นต้องเก็บเพื่อเข้าสู่ด่านใหม่ การเก็บอัญมณีในเกมทำให้ผู้เล่นพบฉากจบที่แท้จรืง หากผู้เล่นเก็บสัญรูปโบนัสได้มากพอ พวกเขาจะได้หายตัวเข้าสู่ด่านโบนัส ซึ่งจะให้ผู้เล่นบันทึกเกมได้โดยใช้การ์ดความจำหรือรหัสผ่าน</doc>
