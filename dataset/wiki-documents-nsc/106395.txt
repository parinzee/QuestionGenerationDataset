<doc id="106395" url="https://th.wikipedia.org/wiki?curid=106395" title="จูเลีย โรเบิตส์">จูเลีย โรเบิตส์ จูเลีย ฟีโอนา โรเบิตส์ () เกิดเมื่อ 28 ตุลาคม พ.ศ. 2510 (ค.ศ. 1967) เป็นนักแสดงภาพยนตร์ชาวอเมริกัน ผลงานที่มีชื่อเสียงได้แก่ เรื่อง Pretty Womanประวัติ ประวัติ. จูเลียเกิดที่รัฐจอร์เจีย เติบโตมาโดยแวดล้อมไปด้วยบุคคลในวงการละครที่มาสัมมนาเชิงปฏิบัติการกับพ่อแม่ของจูเลียที่บ้าน ในนครแอตแลนต้า ทั้งจูเลียและพี่ชาย อีริก โรเบิตส์ ต่างสนใจการแสดงทั้งคู่ และเป็นฝ่ายอีริกเข้าสู่วงการภาพยนตร์ได้ก่อน ตอนนั้นจูเลียอายุได้ 11 ปี หลังจากเรียนจบมัธยมศึกษาตอนปลาย ก็ต่อมหาวิทยาลัยจอร์เจีย แต่เรียนไม่จบ จูเลียจึงย้ายไปอยู่นิวยอร์ก ได้เข้าสู่วงการภาพยนตร์ โดยได้รับบทเป็นคู่อริกับพี่ชายในหนังเรื่อง Blood Red ซึ่งถ่ายทำเสร็จในปี พ.ศ. 2529 (ค.ศ. 1986) แต่ออกฉายได้ในปี พ.ศ. 2532 (ค.ศ. 1989) ระหว่างที่รอหนังออกฉาย ได้เล่นละครทีวีและหนังใช้ทุนสร้างต่ำอย่าง Firehouse ปี พ.ศ. 2530 (ค.ศ. 1987) กระทั่งเริ่มมีผลงานครั้งแรกในละครดชีวิตที่ฉายทางเคเบิลทีวี เรื่อง Satisfaction ปี 1988 ซึ่งทำให้เธอได้รับบทประกอบที่ค่อนข้างเด่นในหนังเรื่อง Mystic Pizza ปี พ.ศ. 2532 จึงทำให้มีคนเห็นแววกว้างขึ้น และทาบทามไปเล่นเรื่อง Steel Magnolias ได้แสดงกับ แซลลี่ ฟิลด์ เชอร์ลีย์ แม็กเลน และดอลลี่ พาร์ตัน จนจูเลียได้รับเสนอชื่อเข้าชิงรางวัลออสการ์เป็นครั้งแรก ผลงานต่อมาโด่งดังเพราะมีทั้งรักในจอและนอกจอกับดาราไคเฟอร์ ซุตเธอร์แลนด์ ในเรื่อง Flatliners ปี (ค.ศ. 1990) แต่เรื่องที่ทำให้เธอโด่งดังคือภาพยนตร์เรื่อง Pretty Woman ในปีเดียวกัน ผลงานในเวลาต่อมาไม่โด่งดังเท่ากับ "ผู้หญิงบานฉ่ำ" ไม่ว่า Dying Young ในปี 2534 หรือ Hook ปี พ.ศ. 2534 (ค.ศ. 1991) หรือ The Player ปี 1992 ชีวิตรักของจูเลียตกเป็นข่าวดังยิ่งกว่าผลงาน หลังจากที่เลิกรากับซุตเธอร์แลนด์แล้ว ในปี พ.ศ. 2536 (ค.ศ. 1993) จูเลียสร้างข่าวกว่าเก่าเมื่อไปแต่งงานกับนักร้องเพลงคันทรี่ ไลล์ โลเว็ต ซึ่งดูแตกต่างกันมากทั้งหน้าตาและสไตล์ ทั้งสองประคองรักกันได้เพียง 2 ปีก็ปิดฉากชีวิตคู่ลง ส่วนด้านผลงาน ชื่อเสียงเริ่มมากขึ้นใน The Pelican Brief ปี พ.ศ. 2536 ตามด้วย I Love Trouble และ Pret-a-Porter หรือ Ready to Wear ในปี พ.ศ. 2537 ในปี พ.ศ. 2539 มีหนังออกฉายถึง 3 เรื่อง แต่ชื่อเสียงยังอยู่ในระดับกลางๆ ไม่ว่า หนังแฟรงเกนสไตน์ Mary Reilly พ.ศ. 2539 ตามด้วย Michael Collins และ Conspiracy Theory ในปี พ.ศ. 2540 ถือเป็นปีที่จูเลียหวนคืนหมายเลขหนึ่งฮอลลีวู้ดอีกครั้ง ด้วยบทบาทไม่ว่า My Best Friends Wedding หรือ Notting Hill และ Runaway Bride ในปี พ.ศ. 2542 จูเลียขึ้นเป็นนางเอกที่มีค่าตัวสูงสุดเทียบเท่าดาราชาย คือไม่ต่ำกว่า 20 ล้านดอลลาร์ เธอยังคว้ารางวัลออสการ์จาก Erin Brockovich หนังปี พ.ศ. 2543 ผลงานถัดๆมาได้แก่ Americas Sweethearts (2544) The Mexican (2544) Oceans Eleven (2544) Full Frontal (2545) และ Mona Lisa Smile (2545) จูเลีย โรเบิตส์ได้เข้าพิธีสมรสเมื่อเดือน กรกฎาคม ปี 2002 กับแดนนี่ มอเดอร์ วัย 38 ปี และมีบุตรฝาแฝดวัย 2 ขวบ คือ ฮาเซล และ ฟินโนส ต่อมาเดือนมิถุนายน 2550 จูเลีย โรเบิตส์ ได้คลอดบุตรชายคนที่ 3 แล้ว โดยตั้งชื่อของลูกชายคนนี้ว่า เฮนรี ดาเนียล มอเดอร์ผลงานภาพยนตร์</doc>
