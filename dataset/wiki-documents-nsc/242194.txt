<doc id="242194" url="https://th.wikipedia.org/wiki?curid=242194" title="ฮิวโก วีฟวิง">ฮิวโก วีฟวิง ฮิวโก วอลเลซ วีฟวิง () นักแสดงชาวออสเตรเลีย มีชื่อเสียงจากภาพยนตร์ไตรภาคเดอะ เมทริกซ์ของพี่น้องวาซอสกี ไตรภาคเดอะลอร์ดออฟเดอะริงส์ของปีเตอร์ แจ็คสัน และภาพยนตร์ V for Vendetta ฮิวโก วีฟวิง เกิดที่ไนจีเรีย จากครอบครัวชาวอังกฤษ เติบโดที่แอฟริกาใต้และสหราชอาณาจักร และใช้ชีวิตในออสเตรเลียตั้งแต่อายุ 16 ปี วิฟวิงเริ่มงานแสดงตั้งแต่อายุ 24 ปี โดยรับบทเล็กในภาพยนตร์ซีรีส์ของออสเตรเลีย เริ่มมีชื่อเสียงเป็นที่รู้จักจากบทเกย์นักเต้นคาบาเรต์ ในภาพยนตร์เรื่อง Priscilla, Queen of the Desert ที่เป็นภาพยนตร์ฮิตไปทั่วโลก แสดงร่วมกับเทอร์เรนซ์ สแตมพ์ และกาย เพียร์ซ ฮิวโก วีฟวิง มีชื่อเสียงยิ่งขึ้นจากการรับบท เอเจนต์สมิธ ในภาพยนตร์เดอะ เมทริกซ์ เดอะ เมทริกซ์ รีโหลดเดด และเดอะ เมทริกซ์ เรฟโวลูชั่นส์ และบท เอลรอนด์ ในอภินิหารแหวนครองพิภพ, ศึกหอคอยคู่กู้พิภพ และมหาสงครามชิงพิภพ รวมถึงเคยมีผลงานด้านการพากย์เสียง เมกะทรอน ในภาพยนตร์ชุด ทรานส์ฟอร์มเมอร์ส ภาค 1 ถึงภาค 3 อีกด้วย</doc>
