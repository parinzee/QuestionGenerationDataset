<doc id="94038" url="https://th.wikipedia.org/wiki?curid=94038" title="บอยแบนด์">บอยแบนด์ บอยแบนด์ คือวงดนตรีแนวป็อปหรือฮิปฮอป ที่ประกอบด้วยคน 3 คนขึ้นไป หรือกลุ่มนักร้องชายล้วน เช่น เทค แดท, นิว คิดส์ ออน เดอะ บล็อก เป็นต้น สมาชิกแต่ละคนมีความสามารถในการร้อง การเต้น และร้องเพลงที่อยู่ในกระแสหลัก และมีการแต่งตัวที่นำกระแสแฟชั่น ส่วนใหญ่สมาชิกของวงจะมาจากการออดิชั่น โดยผู้จัดการวงหรือโปรดิวเซอร์เพลง พวกเขาอาจมีทักษะในการร้อง การเต้น การแร็ป โดยส่วนมากสมาชิกจะอยู่ที่ 3 ถึง 6 คน เมอริซ สตารร์ มักจะถูกยกเครดิตว่าเป็นคนเริ่มต้นในการปั้นวงบอยแบนด์ อย่างวงนิว คิดส์ ออน เดอะ บล็อก โดยสตารร์ได้เคยปั้นวงเด็กอย่างวงนิว อีดิชั่น (วงวัยรุ่นผิวสี) และได้ปรับมาลองกับกลุ่มนักร้องเพลงในแนวป็อป สูตรนี้ มีผู้จัดการวงในยุโรปได้นำมาใช้เช่น ไนเจล มาร์ติน สมิธ (Nigel Martin-Smith) และ หลุยส์ วอลช์ (Louis Walsh) หากย้อนไปในอดีตในสมัยยุค 60-70 โปรดิวเซอร์รายการโทรทัศน์ เบิร์ต ชไนเดอร์ (Bert Schneider) และ บ๊อบ ราเฟลสัน (Bob Rafelson) ได้สมาชิก 4 คนเพื่อแสดงทางรายการโทรทัศน์ เดอะ มังกีส์ ก็สามารถถูกจำกัดความว่าเป็นวงบอยแบนด์ในยุคแรกๆได้ วงเดอะ มังกีส์เริ่มก่อตั้งวงในปี 1965 และยุบวงไปในที่สุดในปี 1970 ต่อมาก็มีวงชายล้วนที่ได้รับความนิยมในยุค 60 อย่าง เดอะ บีทเทิลส์, เดอะ บีช บอยส์, บีจีส์, เดอะ แจ็คสัน ไฟฟ์, ดิ ออสมอนด์ส เป็นต้น และในปี 1977 ก็มีการฟอร์มวงบอยแบนด์แนวละติน คือวง Menudo ในช่วงต้นถึงปลายยุค 90 ซึ่งเป็นช่วงที่บอยแบนด์กำลังรุ่งเรือง ได้มีวงบอยแบนด์ประสบความสำเร็จหลายวงด้วยกัน เช่น เทค แดท, บอยโซน, แบ็คสตรีท บอยส์, เอ็นซิงค์ และ เวสท์ไลฟ์ ซึ่งทุกวันนี้บอยแบนด์เริ่มมีความคล้ายคลึงกับวงบอยแบนด์ในยุค 60 คือสมาชิกในวงสามารถเล่นดนตรี เขียนเพลง แต่งเพลงได้ เช่นวงบัสเต็ด และ แมคฟลาย เป็นต้นบอยแบนด์ในประเทศไทย บอยแบนด์ในประเทศไทย. ศิลปินบอยแบนด์นั้นมีอยู่คู่วงการเพลงไทยมาตั้งแต่ยุค 90 แต่หากพิจารณาศิลปินบอยแบนด์จำนวนมากจากค่ายอาร์เอส และคีตา จะพบว่ามีความหลากหลายในรูปแบบมากกว่าที่เป็นอยู่ปัจจุบัน ทั้งเสื้อผ้า ทรงผม ท่าเต้น แนวเพลง ไม่ว่าจะเป็นที่ออกแนวญี่ปุ่น อย่าง ลิฟท์กับออย, ฝันดี-ฝันเด่น, แซนด์-แบงค์ ที่เป็นสไตล์ตะวันตก อย่าง แร็พเตอร์, เจอาร์-วอย หรือเป็นกลุ่มซึ่งเน้นการเต้นแบบแข็งแรงมากกว่าการยืนร้องหน้าใสใส่อารมณ์อย่างเดียว เช่น ไฮแจ็ค, ดร.คิดส์, ยูโฟร์ และบอยแบนด์ลูกผสมที่ยังไม่ชัดว่าสังกัดอยู่ประเทศอะไร หรือพวกไหน เช่น บอยสเก๊าท์ เป็นต้น บอยแบนด์ปัจจุบันเช่น JKI ,จี-จูเนียร์ ,Nice 2 Meet You K-otic บี-โอ-วาย XIS C-Quint รูกกี้ บีบี เป็นต้นศิลปินบอยแบนด์ของไทยอนาคต อนาคต. [2561]- Hugeboy - 316 THREE ONE SIX - Mayomwan (ไทบ้านเดอะซีรีส์)</doc>
