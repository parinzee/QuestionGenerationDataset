<doc id="186098" url="https://th.wikipedia.org/wiki?curid=186098" title="ปนัดดา เรืองวุฒิ">ปนัดดา เรืองวุฒิ ปนัดดา เรืองวุฒิ ชื่อเล่น ลูกนัท เป็นนักร้อง นักแสดงละครเวที และดีเจชาวไทย ปนัดดาเป็นนักร้องภายใต้สังกัดจีเอ็มเอ็ม แกรมมี่ โดยมีผลงานเพลงสร้างชื่อเสียงมากมาย ได้แก่เพลง ดาวกระดาษ, ดอกไม้ในหัวใจ, ลมหนาวและดาวเดือน, ขอได้ไหม, คนเลวที่รักเธอ, มีค่าเวลาเธอเหงา, ภรรยาน้อย (ฉันไม่อยากเป็น), โกหกไม่ลง พูดตรงๆไม่ได้ และเพลง ในฐานะอะไร เป็นต้น ซึ่งบทเพลงส่วนใหญ่ เป็นเพลงรักที่ผิดหวัง เนื้อหาเกียวความรักต้องห้าม มือที่สาม รักสามเส้า เป็นหลักประวัติ ประวัติ. ปนัดดา เรืองวุฒิ มีชื่อเล่นว่า ลูกนัท เกิดเมื่อวันที่ 27 พฤษภาคม พ.ศ. 2522 น้ำหนัก 55 กิโลกรัม ส่วนสูง 160 เซนติเมตร เป็นทั้งนักร้อง นักแสดง และดีเจชาวไทย โดยเป็นนักร้องหญิงที่ร้องเพลงได้หลากหลายแนว ไม่ว่าจะเป็น สตริง แจ๊ส อาร์แอนด์บี ฮิพฮอพ ลูกทุ่ง และลูกกรุง เธอเข้าสู่วงการจากการประกวดเวที KPN Award ปี 1995 ซึ่งได้รับรางวัลรองชนะเลิศในขณะนั้น ต่อมามีผลงานแรกกับแกรมมี่ในชุดแรกคือ ดาวกระดาษ ซึ่งเพลงนี้ทำให้ ปนัดดา เรืองวุฒิ เป็นที่รู้จักในวงการเพลง และมีผลงานตามมาเรื่อยๆ อาทิเช่น ร่วมร้องเพลงสุนทราภรณ์ในชุดแกรมมี่ ร่วมกับนันทิดา แก้วบัวสาย, สุเมธ องอาจ, อั๋น ภูวนาท, ศรัณย่า ส่งเสริมสวัสดิ์, อรวี สัจจานนท์ และอุเทน พรหมมินทร์ ต่อมีได้ออกอัลบั้มเดี่ยวมาอย่างต่อเนื่อง เช่น อัลบั้ม "ดอกไม้ในหัวใจ" ซึ่งอัลบั้มชุดนี้ขายดีติดชาร์ตอยู่นานหลายเดือน ต่อด้วยอัลบั้ม "เขียนฟ้าด้วย...ปากกาดาว" อัลบั้ม "Replay The Memories" และอัลบั้ม "บานไม่รู้โรย" เป็นต้น และด้วยความที่มีน้ำเสียงที่ไพเราะจึงได้รับเกียรติให้ร้องเพลงพระราชนิพนธ์มากมายหลายบทเพลง รวมถึงการได้รับคัดเลือกจากค่ายต้นสังกัดของเรนให้ร่วมร้องเพลงกับ เรน (นักร้อง) ในเพลง I Do ผลงานเพลงของปนัดดา ตั้งแต่ประสบความสำเร็จเป็นอย่างสูงกับเพลง คนเลวที่รักเธอ ในปี พ.ศ. 2548 เป็นต้นมา ก็จะเน้น เป็นเพลงรักที่ผิดหวัง เนื้อหาเกียวความรักต้องห้าม มือที่สาม รักสามเส้า เป็นหลัก ซึ่งโดยส่วนมากจะเป็นการถ่ายทอดจากมุมมองของ คนรอง หรือมือที่สาม ทั้งนี้ ปนัดดา เรืองวุฒิ ยังเป็นลูกพี่ลูกน้องกับ พศิน เรืองวุฒิ นักแสดง นายแบบชายไทย อีกด้วย ในปีพ.ศ. 2554 ได้เปิดบริษัท เดบิวท์ จำกัด ซึ่งดำรงตำแหน่ง MD กรรมการผู้จัดการบริษัท ด้านการศึกษา สำเร็จการศึกษาระดับปริญญาตรี คณะนิเทศศาสตร์ มหาวิทยาลัยศรีปทุม พ.ศ. 2560 ปนัดดา เรืองวุฒิ ได้เข้าแข่งขันรายการ The Mask Singer หน้ากากนักร้อง Season 2 ฉายา หน้ากากเต่า Champ Group C ซึ่งหลังจากถอดหน้ากากได้ถูกพูดถึงเป็นอย่างมากผลงานที่สร้างชื่อเสียงอัลบั้ม "ดาวกระดาษ" สังกัดแกรมมี่ (พ.ศ. 2540) ผลงานที่สร้างชื่อเสียง. อัลบั้ม "ดาวกระดาษ" สังกัดแกรมมี่ (พ.ศ. 2540). นักร้องสาวเสียงมีเสน่ห์และทรงพลังที่มาจากสายประกวด อีกทั้งยังร้องเพลงได้หลากหลายแนว ประเดิมผลงานแรกจากเพลงที่สร้างชื่อให้กับเธอเพียงชั่วข้ามคืน "ดาวกระดาษ" ที่หลายคนยังสงสัยกับที่มาของบทเพลงนี้ แล้วด้วยน้ำเสียงใสๆที่เธอถ่ายทอดออกมาอย่างเข้าถึงอารมณ์เพลงจนเกิดเป็นกระแสเพลงฮิตและกลายเป็นชื่อจำของปนัดดาในทันที "ปนัดดา ดาวกระดาษ" ผลงานเพลงดาวกระดาษจากปลายปากกาของ สารภี​ ศิริสัมพันธ์​ ซึ่งเริ่มแรกเดิมที​เพลงนี้เขียนให้​กับ โบ สุนิตา เป็นคนร้อง ต่อมาเพลงนี้จึงกลายมาเป้นของปนัดดา ซึ่งเป็นนักร้องหน้าใหม่ในช่วงนั้น และสร้างชื่อเสียงให้กับเธอเป็นอย่างมาก นอกจากนี้ยังมีเพลงฮิตที่หลายคนยังคงประทับใจอยู่ในอัลบั้ม อาทิ อยากอยู่ตรงนี้, แค่ฝัน, ลอย และเพลง ขาดความอบอุ่น ซึ่งในอัลบั้มชุดนี้มียอดขายถึง 700,000 ชุด และในอัลบั้มชุดนี้ยังได้รับรางวัลพระพิฆเนศทอง พระราชทานขับร้องหญิงยอดเยี่ยม ในชุด ดาวกระดาษ อีกด้วยอัลบั้ม "ดอกไม้ในหัวใจ" สังกัดแกรมมี่ (พ.ศ. 2543) อัลบั้ม "ดอกไม้ในหัวใจ" สังกัดแกรมมี่ (พ.ศ. 2543). นักร้องสาวเสียงดี กับงานเพลงอัลบั้มชุดที่ 2 ในชื่อ "ดอกไม้ในหัวใจ" ที่กลับมาพร้อมเพลงเพราะๆหลากหลายเพลง ไม่ว่าจะเป็น "ดอกไม้ในหัวใจ" เพลงรักความหมายดีๆกับน้ำเสียงหวานใส ที่ฟังกี่ครั้งก็ทำให้ยิ้มได้เสมอ ต่อด้วยเพลง "ขอได้ไหม" เพลงช้าเศร้าลึกๆที่ฉายแววการเป็นดีว่ารุ่นใหม่ เพลง "ลมหนาวและดาวเดือน" ขับกล่อมด้วยดนตรีเบาๆและน้ำเสียงใสๆ เพลงฮิตที่โดนใจใครต่อใครหลายคน จนส่งให้เป็นอัลบั้มที่ขายดีที่สุดของศิลปินหญิงในปี 2000 ซึ่งมียอดขายสูงสุดถึง 820,000 ชุด ในปีนั้นอัลบั้ม "ดอกไม้กับเปลวไฟ" สังกัดแกรมมี่ (พ.ศ. 2548) อัลบั้ม "ดอกไม้กับเปลวไฟ" สังกัดแกรมมี่ (พ.ศ. 2548). ดอกไม้กับเปลวไฟ สตูดิโออัลบั้มชุดที่ 9 ของปนัดดา เรืองวุฒิ เป็นอีกอัลบั้มที่สร้างชื่อเสียงให้กับเธอเป็นอย่างมาก จากนักร้องแนวเพลงฟังสบาย กับน้ำเสียงใสๆ ครั้งนี้เธอกลับมามีผลงานเพลงที่แนวเพลงจะมีเนื้อหาที่รุนแรงมากขึ้น เป็นเพลงรักที่ผิดหวัง เนื้อหาเกียวความรักต้องห้าม หรือมือที่สาม โดยมีเพลงฮิตติดชาร์ตในช่วงเวลานั้นคือเพลง "คนเลวที่รักเธอ" เป็นผลงานการแต่งเพลงของ มณฑวรรณ ศรีวิเชียร ซึ่งขณะปล่อยเพลงและมิวสิควีดีโอเพียงไม่กี่วัน ก็ถูกวิพากษ์วิจารณ์ว่ามีเนื้อหาชี้นำให้คนหันไปแย่งคนรักของคนอื่นมากขึ้น ถึงทำให้เพลงโดนแบนในช่วงนั้น นอกจากนี้ยังมีเพลงเพราะๆอีกหลายเพลงในอัลบั้ม ไม่ว่าจะเป็นเพลง ผู้ชายดีดีหายไปไหนหมด, ฝนแปดแดดสี่ และเพลง ห่างหนึ่งก้าวรักเท่าเดิม เป็นต้นอัลบั้ม "มีค่าเวลาเธอเหงา" สังกัดแกรมมี่ (พ.ศ. 2550) อัลบั้ม "มีค่าเวลาเธอเหงา" สังกัดแกรมมี่ (พ.ศ. 2550). หลังจากเปลี่ยนแนวเพลง บวกกับเนื้อหาเพลงที่ดูแรงขึ้น กับอัลบั้มชุดที่ 9 "มีค่าเวลาเธอเหงา" มีเพลงที่ได้รับความนิยมชื่อเดียวกับอัลบั้มนั่นคือเพลง "มีค่าเวลาเธอเหงา" จากผลงานการแต่งเพลงของ เฉลิมชัย อัศวพงษ์ ต่อด้วยเพลง "อกหักปากแข็ง"อัลบั้ม "รักจริง เลิกจริง เจ็บจริง" สังกัดแกรมมี่ (พ.ศ. 2552) อัลบั้ม "รักจริง เลิกจริง เจ็บจริง" สังกัดแกรมมี่ (พ.ศ. 2552). อัลบั้ม "รักจริง เลิกจริง เจ็บจริง" ออกวางจำหน่ายเมื่อปี พ.ศ. 2552 ยังคงเป็นที่พูดถึงอย่างต่อเนื่องถึงบทเพลงของ ปนัดดา เรืองวุฒิ อัลบั้มชุดนี้มีเพลงเปิดตัวเนื้อหาเกี่ยวกับมือที่สาม ในเพลง "ภรรยาน้อย (ฉันไม่อยากเป็น)" ต่อด้วยเพลง "สิ้นสุดสักที" ซึ่งเป็นเพลงประกอบละครเรื่อง สวรรค์เบี่ยง และเพลง "ทำไมต้องยอม" ซึ่งเพลงถูกไปใช้ประกอบละครเรื่อง คมแฝก ออกอากาศทางช่อง 7 อัลบั้มชุดนี้มีเพลงฮิตติดชาร์ตนานอยู่หลายเพลงในปี 2552ผลงานสตูดิโออัลบั้ม (อัลบั้มเดี่ยว)อัลบั้มรวมศิลปินผลงาน. อัลบั้มรวมศิลปิน. - ไดอารี่เล่มแดง ชุด 3-4 (ร่วมกับ: วงDuo Boyz) พ.ศ. 2541 - อัลบั้ม X-Change 2 (พ.ศ. 2542) - อัลบั้ม We Love Carpenter (พ.ศ. 2545) - อัลบั้ม Your Songs 1 และ Your Songs 2 (อัลบั้มเพลงสากลคัฟเวอร์) ร่วมกับ นัท มีเรีย ทรงสิทธิ์ รุ่งนพคุณศรี แอน ธิติมา และศิลปินอื่นๆอีกหลายคน (พ.ศ. 2546) - อัลบั้ม Hot Danze Planet ร่วมกับ Thaitanium เพลง แน่ใจแล้วนะ (พ.ศ. 2548) - อัลบั้ม เพลงรักจากพระจันทร์ (พ.ศ. 2548) - อัลบั้ม 4 Woman Only ผู้หญิงก็เป็นแบบนี้ (พ.ศ. 2550) - อัลบั้ม Save my life ของวง บอดี้สแลม เพลง แค่หลับตา - อัลบั้มพิเศษ มาย เลิฟ ซองส์ (พ.ศ. 2551) - อัลบั้ม Sick Project รักเป็นบ้า เพลง ได้แค่ตัวก็เอา Feat. ปอย (พ.ศ. 2551) - อัลบั้ม Silk ร่วมกับ Zita Zalai มด กัลยา กบ เสาวนิตย์ และ แก้ว zaza (พ.ศ. 2551) - อัลบั้ม Herspective 2 ร่วมกับ ทราย ฟาเรนไฮต์ แนน วาทิยา บีม จารุวรรณและโรส ศิรินทิพย์ ขับร้องเพลง ผิดสัญญา และ เปลี่ยนกันไหม (พ.ศ. 2553) - อัลบั้ม Lucky In Love? Vol.1 (เพลง Broken Hearted Me) และ Lucky In Love? Vol.2 (เพลง Careless Whisper และ For Sentimental Reason) (พ.ศ. 2554)อัลบั้มเพลงลูกทุ่ง (ลูกกรุง)อัลบั้มเพลงลูกทุ่ง (ลูกกรุง). - แกรมมี่ โกลด์ ซีรีส์ สุนทราภรณ์ ชุด 1-15 พ.ศ. 2542 - อัลบั้ม พยงค์ มุกดา ฝากไว้ในแผ่นดิน ชุดที่ 1 เรียงร้อยคำรัก (เพลง แล้วเราจะรักกันได้อย่างไร) พ.ศ. 2547ซิงเกิลซิงเกิล. - เพลง ผิดที่ไว้ใจ อัลบั้ม Ladies On The Rock (อัลบั้มรวมเพลงทั้งเก่าและใหม่ของศิลปินหญิงหลายๆคน [สังกัดค่าย werkgang) - เพลง ความรักไม่อนุญาต (ปล่อยโปรโมต 14 มิถุนายน 2556) - เพลง ในฐานะอะไร (ปล่อยโปรโมต 20 กันยายน 2556) - เพลง ผู้ชายแบบไหน [สังกัดค่าย werkgang] 16 ธันวาคม พ.ศ. 2558 - เพลง รักไปเจ็บไปไม่เอา [สังกัดค่าย werkgang] 18 พฤษภาคม พ.ศ. 2559เพลงประกอบละครโทรทัศน์เพลงประกอบละครโทรทัศน์. - เพลง ละครชีวิต (บางละคร) ประกอบละคร นางละคร ช่อง 7 พ.ศ. 2540 - เพลง แค่มีเธอ ประกอบละคร ชีวิตเพื่อฆ่า หัวใจเพื่อเธอ ช่อง 5 พ.ศ. 2541 - เพลง เพียงแค่ใจเรารักกัน ประกอบละคร เพียงแค่ใจเรารักกัน ช่อง 5 พ.ศ. 2542 - เพลง หมดหัวใจ ประกอบละคร เมืองมายา ช่อง 5 พ.ศ. 2543 - เพลง วังน้ำวน ประกอบละคร วังน้ำวน ช่อง 3 พ.ศ. 2547 - เพลง สิ้นสุดสักที ประกอบละคร สวรรค์เบี่ยง ช่อง 3 พ.ศ. 2551 - เพลง โลกหมุนด้วยความรัก คู่กับ ป๊อป - ปองกูล สืบซึ้ง ประกอบละคร ไฟรักอสูร ช่อง 3 พ.ศ. 2552 - เพลง ทำไมต้องยอม ประกอบละคร คมแฝก ช่อง 7 พ.ศ. 2552 - เพลง สายตาคู่นั้น ประกอบละคร ไทรโศก ช่อง 3 พ.ศ. 2553 - เพลง สั่งใจไม่ฟัง คู่กับ ต้าร์ มิสเตอร์ทีม ประกอบละคร เชลยศักดิ์ ช่อง 3 พ.ศ. 2553 - เพลง ไม่มีใครรักฉันได้เหมือนเธอ จากละครเรื่อง 365 วันแห่งรัก (ละครโทรทัศน์) ช่อง 3 พ.ศ. 2553 (เพลงนี้มี 2 เวอร์ชันคือของปนัดดาและ นัท มีเรีย ทางละครใช้เวอร์ชันของ นัท มีเรีย เป็นเพลงประกอบอย่างเป็นทางการ ส่วนเวอร์ชันของปนัดดา ถูกโปรโมตในฐานะ singleใหม่ของปนัดดา) - เพลง หัวใจดื้อรั้น ประกอบละครเรื่อง สุภาพบุรุษสะลึมสะลือ ช่อง 3 พ.ศ. 2554 (เพลงนี้มี 2 เวอร์ชันคือของปนัดดาและเต้ วิทย์สรัช) - เพลง รักมากกว่า คู่กับ ต้าร์ มิสเตอร์ทีม ประกอบละคร ทาสรัก ช่อง 3 พ.ศ. 2554 - เพลง เวลาของเรา คู่กับ หมอโอ๊ค สมิทธิ์ อารยะสกุล ประกอบละคร สองผู้ยิ่งใหญ่ ช่อง 3 พ.ศ. 2554 และประกอบละคร คิวบิก (ละครโทรทัศน์) ช่อง 3 พ.ศ. 2557 - เพลง ผู้หญิงโง่ ๆ ที่ยอมเธอง่าย ๆ ประกอบละคร เมียแต่ง ช่อง 3 พ.ศ. 2554 - เพลง พยายาม ประกอบละคร หมูแดง ช่อง 3 พ.ศ. 2555 - เพลง ชั่วโมงแห่งความเหงา คู่กับ ตุ้ย - เกียรติกมล ล่าทา ประกอบละคร ยอดรักนักสู้ ช่อง 3 พ.ศ. 2555 - เพลง หัวใจไม่เคยหยุดรักเธอ ประกอบละคร มณีสวาท ช่อง 3 พ.ศ. 2556 - เพลง ทำเพราะรัก ประกอบละคร เรือนริษยา ช่อง 3 พ.ศ. 2557 - เพลง แค่คำเดียว คู่กับ นัท ชาติชาย มานิตยกุล ประกอบละคร รถไฟ เรือเมล์ ลิเก กองถ่าย ช่อง 3 พ.ศ. 2557 - เพลง เพราะเธอหรือเปล่า ประกอบละคร บุษบาท่าเรือ ช่อง 7 พ.ศ. 2558 - เพลง ชีวิตเพื่อเธอ ประกอบละครซิตคอม สุขจ๋า...อยู่หนใด? พ.ศ. 2560 - เพลง แน่ใจเหรอ ประกอบละคร เพลิงบุญ ช่อง 3 พ.ศ. 2560 - เพลง ทำไม ประกอบละคร ระเริงไฟ ช่อง 3 พ.ศ. 2560เพลงประกอบละครซีรีส์เพลงประกอบละครซีรีส์. - เพลง รุนแรงเหลือเกิน ประกอบละคร Love Songs Love Stories เพลงรุนแรงเหลือเกิน ช่อง จีเอ็มเอ็ม 25 พ.ศ. 2559 (รุนแรงเหลือเกิน เป็นเพลงจากอัลบั้ม Replay The Memories ของ ปนัดดา ที่วางขายในปี พ.ศ. 2544 ) - เพลง ผิดที่เธอ ประกอบละครเกาหลี แค้นเพื่อรัก (A Love to Kill) ช่อ 7 พ.ศ. 2549 - เพลง ทำไมต้องยอม ประกอบละคร Club Friday The Series 7 เหตุเกิดจากความรัก ตอนรักลวง ช่อง จีเอ็มเอ็ม 25 พ.ศ. 2559 (ทำไมต้องยอม เป็นเพลงจากอัลบั้ม ดอกไม้...นอกแจกัน ของ ปนัดดา ที่วางขายในปี พ.ศ. 2551) - เพลง ผิดที่ไว้ใจ ประกอบละคร Club Friday To Be Continued ตอน เพื่อนรัก เพื่อนร้าย ช่อง จีเอ็มเอ็ม 25 พ.ศ. 2559 (ผิดที่ไว้ใจ เป็นเพลงจากอัลบั้มรวมเพลง Ladies On The Rock ที่วางขายในปี พ.ศ. 2555 ) - เพลง ใจฉันเป็นของใคร ประกอบละครซีรีส์ ภารตะพันล้าน เรื่อง นันทินี ม่านรัก ม่านประเพณี (Balika Vadhu) ช่อง 3 โดย JKN Global Media พ.ศ. 2561เพลงรับเชิญอื่น ๆเพลงรับเชิญอื่น ๆ. - เพลง No.1 Lady, Just Holla, และ แน่ใจแล้วหรือ ร่วมร้องกับศิลปินกลุ่มฮิปฮอปอินดี้ Thaitanium - เพลง Romeo ร่วมร้องกับศิลปินฮิปฮอปอินดี้ ILLSLICK x DM พ.ศ. 2560การแสดงละครโทรทัศน์/ซิตคอมละครเวทีการแสดง. ละครเวที. - แสดงละครเวที ทวิภพ เดอะมิวสิคัล ร่วมกับ ทรงสิทธิ์ รุ่งนพคุณศรี และ ภูธเนศ หงษ์มานพ พ.ศ. 2548 - 2549 - แสดงละครเวที แม่นาคพระโขนง เดอะมิวสิคัล ร่วมกับ นัท มีเรีย พ.ศ. 2552 - แสดงละครเวที เงิน เงิน เงิน ร่วมกับคุณชรินทร์ - แสดงละครเวที สยามมิสฉัน เดอะมิวสิคัล ของคณะอักษรศาสตร์ จุฬาลงกรณ์มหาวิทยาลัย พ.ศ. 2555 - แสดงละครเวที แผ่นดินของเรา เดอะ มิวสิคัล ในบท 'อัจฉรา' พ.ศ. 2558 - แสดงละครเวที พระร่วง เดอะมิวสิคัล บทพระราชนิพนธ์ใน พระบาทสมเด็จพระมงกุฎเกล้าเจ้าอยู่หัว รัชกาลที่ 6 พ.ศ. 2561 - แสดงละครเวที หนามยอกเอาหนามบ่ง เดอะมิวสิคัล บทพระราชนิพนธ์ใน พระบาทสมเด็จพระมงกุฎเกล้าเจ้าอยู่หัว รัชกาลที่ 6 อำนวนการสร้างโดย ศูนย์สังคีตศิลป์ และ ธนาคารกรุงเทพ พ.ศ. 2561คอนเสิร์ตคอนเสิร์ต. - คอนเสิร์ต Young Divas And The Supermen (23 และ 24 พฤศจิกายน 2556) ร่วมกับ นิว เดอะสตาร์ จิ๋ว เดอะสตาร์ แก้ม วิชญาณี ณัฐ ศักดาทร และศิลปินอื่นๆอีกหลายคน - คอนเสิร์ต OPPO Presents Concert The Mask Singer 2 (2 และ 3 กันยายน 2560) ในฐานะ หน้ากากเต่า ของรายการ The Mask Singer Thailand หน้ากากนักร้อง Season 2 ร่วมกับศิลปินภายใต้หน้ากากอื่นๆ อาทิ เช่น หน้ากากทุเรียน (ทอม Room 39) หน้ากากอีกาดำ (เอ๊ะ จิรากร) หน้ากากระฆัง (อาร์ม กรกันต์) หน้ากากจิงโจ้ (เป๊ก ผลิตโชค) - คอนเสิร์ต หนึ่งในจักรวาล มิวสิค ฟีโนมีน่อน (16 ธันวาคม 2560) ครั้งแรกของ หนึ่ง จักรวาล ร่วมกันศิลปินคุณภาพอื่น ๆ อีกคับคั่งรางวัลที่ได้รับรางวัลที่ได้รับ. - รางวัล โค้ก ดูเอท อวอร์ด 1994 - รางวัลรองชนะเลิศจากเวที เคพีเอ็น อวอร์ด ปีพ.ศ. 2538 (KPN AWARD ค.ศ. 1995) - รางวัลพระพิฆเนศทอง พระราชทานขับร้องหญิงยอดเยี่ยม ในชุด ดาวกระดาษ พ.ศ. 2541แหล่งข้อมุลอื่นแหล่งข้อมุลอื่น. - เฟซบุ๊ค แฟนเพจ panadda2465 - อินสตาแกรม ส่วนตัวของ ปนัดดา เรืองวุฒิ @panadda2465 - อินสตาแกรม แฟนคลับของ ปนัดดา เรืองวุฒิ @panaddafanclub</doc>
