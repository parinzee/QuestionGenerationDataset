<doc id="558109" url="https://th.wikipedia.org/wiki?curid=558109" title="ระบบรถไฟฟ้าขนส่งมวลชนในประเทศไทย">ระบบรถไฟฟ้าขนส่งมวลชนในประเทศไทย โครงข่ายระบบรถไฟฟ้าในประเทศไทย เป็นระบบขนส่งมวลชนแบบรางในประเทศไทย เริ่มเปิดให้บริการเป็นครั้งแรกเมื่อปี พ.ศ. 2542 โดยกรุงเทพมหานครเป็นเมืองแรกที่มีระบบรถไฟฟ้า ตามมาด้วยนนทบุรี และสมุทรปราการ ตามลำดับกรุงเทพมหานครและปริมณฑล กรุงเทพมหานครและปริมณฑล. รถไฟฟ้าในกรุงเทพมหานครและปริมณฑล เป็นระบบขนส่งมวลชนแบบรางในกรุงเทพมหานครและปริมณฑล เริ่มเปิดให้บริการเป็นครั้งแรกเมื่อปี พ.ศ. 2542 ในเส้นทางหมอชิต - อ่อนนุชและสนามกีฬาแห่งชาติ - สะพานตากสิน โดยในปัจจุบันมีรถไฟฟ้าที่เปิดให้บริการแล้วทั้งสิ้น 5 สาย ครอบคลุมระยะทาง 110.29 กิโลเมตรโครงการรถรางรอบพื้นที่เกาะรัตนโกสินทร์ โครงการรถรางรอบพื้นที่เกาะรัตนโกสินทร์. กรุงเทพมหานครเตรียมผุดระบบขนส่งมวลชนรอง รถราง (Tram) รอบพื้นที่เกาะรัตนโกสินทร์เพื่อแก้ไขปัญหาจราจรและส่งเสริมการท่องเที่ยวในเขตเมืองเก่า พร้อมเชื่อมต่อโครงข่ายรถไฟฟ้าสายสีน้ำเงินและสายสีส้มในอนาคตโครงการในต่างจังหวัดเทศบาลนครขอนแก่น โครงการในต่างจังหวัด. เทศบาลนครขอนแก่น. รถไฟฟ้าในเทศบาลนครขอนแก่น เป็นโครงการระบบขนส่งมวลชนแบบรางเบาในพื้นที่ 5 เทศบาล ประกอบด้วย เทศบาลนครขอนแก่น เทศบาลเมืองศิลา เทศบาลตำบลเมืองเก่า เทศบาลตำบลสำราญ และ เทศบาลตำบลท่าพระ โครงการนี้ได้รับการอนุมัติในหลักการแล้ว เดือนตุลาคม 2560 บริษัท ขอนแก่น ทรานซิท ซิสเต็ม จำกัด เจ้าของโครงการได้มีการประกวดราคาและให้ยื่นข้อเสนอโครงการก่อสร้าง [10] และเดือนกุมภาพันธ์ 2561 อยู่ในระหว่างการเตรียมประกาศรายชื่อผู้ผ่านการคัดเลือกในการก่อสร้างโครงการ ล่าสุด (23 มี.ค. 2561) ที่ประชุม สนข. มีมติเห็นชอบรายงานการวิเคราะห์ผลกระทบสิ่งแวดล้อม (EIA) โดยหลังจากนี้ไป สนข. จะนำเรื่องเข้าที่ประชุมคณะกรรมการจัดระบบการจราจรทางบก (คจร.) และเสนอต่อคณะรัฐมนตรี (ครม.) ต่อไปตามลำดับ 23 เมษายน 2561 การรถไฟฟ้าขนส่งมวลชนแห่งประเทศไทย ได้ประกาศเปิดรับฟังความคิดเห็นต่อร่างพระราชกฤษฎีกาให้การรถไฟฟ้าขนส่งมวลชนแห่งประเทศไทย ดำเนินกิจการรถไฟฟ้าในจังหวัดขอนแก่น โดยจะรวบรวมความคิดเห็นจากทุกฝ่าย ซึ่งสิ้นสุดวันที่ 25 พฤษภาคม 2561เทศบาลนครเชียงใหม่ เทศบาลนครเชียงใหม่. รถไฟฟ้าในเทศบาลนครเชียงใหม่ เป็นโครงการระบบขนส่งมวลชนแบบรางในเทศบาลนครเชียงใหม่ เนื่องจากเชียงใหม่เป็นเมืองที่มีนักท่องเที่ยวมาก ทำให้เทศบาลนครเชียงใหม่ต้องพัฒนาระบบขนส่งมวลชนเพื่อรองรับนักท่องเที่ยว โดยเสนอโครงการระบบรถไฟฟ้ารางเดี่ยวหรือโมโนเรล ทั้งหมด 4 สาย ซึ่งโครงการนี้ต้องใช้เงินกว่า 8 ล้านบาท และใช้เวลาก่อสร้างประมาณ 5 ปี ปัจจุบัน โครงการนี้ยังอยู่ในขั้นตอนออกแบบและศึกษาโครงการเทศบาลนครนครราชสีมา เทศบาลนครนครราชสีมา. เทศบาลนครนครราชสีมา เป็น 1 ใน 3 เทศบาล ที่มีโครงการก่อสร้างรถราง โดยเสนอโครงการระบบรถราง สำนักงานนโยบายและแผนการขนส่งและจราจร (สนข.) ได้ตั้งงบประมาณเพื่อศึกษาความเป็นไปได้ของขนส่งมวลชนในเมืองนครราชสีมา โดยให้มหาวิทยาลัยเทคโนโลยีสุรนารี (มทส.) เป็นผู้ศึกษาและออกแบบ รูปแบบขนส่งที่เลือกใช้คือ ระบบรถรางเบาระดับพื้น (High Floor) วันที่ 20 ตุลาคม 2560 ได้มีการประชุมฟังความคิดเห็นของประชาชนในพื้นที่เป็นครั้งสุดท้าย ขณะนี้กำลังดำเนินเอกสารเพื่อส่งคณะรัฐมนตรีพิจารณา 23 เมษายน 2561 การรถไฟฟ้าขนส่งมวลชนแห่งประเทศไทย ได้ประกาศเปิดรับฟังความคิดเห็นต่อร่างพระราชกฤษฎีกาให้การรถไฟฟ้าขนส่งมวลชนแห่งประเทศไทย ดำเนินกิจการรถไฟฟ้าในจังหวัดนครราชสีมา โดยจะรวบรวมความคิดเห็นจากทุกฝ่าย ตั้งแต่วันที่ 23 เมษายน 2561 ถึงวันที่ 25 พฤษภาคม 2561เทศบาลนครพิษณุโลก เทศบาลนครพิษณุโลก. เทศบาลนครพิษณุโลก เป็น 1 ใน 3 เทศบาล ที่มีโครงการก่อสร้างรถราง โดยเสนอโครงการระบบรถรางเทศบาลนครอุดรธานี เทศบาลนครอุดรธานี. เทศบาลนครอุดรธานี เป็นโครงการก่อสร้างรถราง โดยเสนอโครงการระบบรถไฟฟ้ารางเดี่ยวหรือโมโนเรลอำเภอหาดใหญ่ อำเภอหาดใหญ่. อำเภอหาดใหญ่ เป็นโครงการก่อสร้างรถราง โดยเสนอโครงการระบบรถไฟฟ้ารางเดี่ยวหรือโมโนเรลเทศบาลนครภูเก็ต เทศบาลนครภูเก็ต. รถไฟฟ้าในเทศบาลนครภูเก็ต เป็นเป็นโครงการระบบขนส่งมวลชนแบบรางในเทศบาลนครภูเก็ต เนื่องจากภูเก็ตเป็นเมืองที่มีนักท่องเที่ยวมาก ทำให้เทศบาลนครภูเก็ตต้องพัฒนาระบบขนส่งมวลชนเพื่อรองรับนักท่องเที่ยว โดยเสนอโครงการระบบรถไฟฟ้ารางเบาและรถราง ปัจจุบันโครงการนี้ อยู่ระหว่างการศึกษาและออกแบบโครงการ ซึ่งเตรียมเสนอคมนาคมพิจารณา คาดว่าจะเปิดให้บริการได้ในปี 2564 เทศบาลนครภูเก็ต เป็น 1 ใน 3 เทศบาล ที่มีโครงการก่อสร้างรถราง รายชื่อสถานีรถไฟรางเบา- สถานีท่านุ่น - สถานีท่าฉัตรไชย - สถานีประตูเมืองภูเก็ต - สถานีท่าอากาศยานภูเก็ต - สถานีถลาง - สถานีอนุสาวรีย์ท้าวเทพกษัตรีย์-ท้าวศรีสุนทร - สถานีเกาะแก้ว - สถานีขนส่งภูเก็ต2 - สถานีมหาวิทยาลัยราชภัฏภูเก็ต - สถานนีทุ่งคา - สถานีเมืองเก่า - สถานีหอนาฬิกา - สถานีบางเหนียว - สถานีห้องสมุดประชาชน - สถานีสะพานหิน - สถานีศักดิเดชน์ - สถานีดาวรุ่ง - สถานีวิชิต - สถานีเจ้าฟ้าตะวันออก - สถานีป่าหล่าย - สถานีบ้านโคกโตนด - สถานีฉลองเมืองพัทยา เมืองพัทยา. รถไฟฟ้าในเมืองพัทยา เป็นเป็นโครงการระบบขนส่งมวลชนแบบรางในเมืองพัทยา เนื่องจากพัทยาเป็นเมืองที่มีนักท่องเที่ยวมาก ทำให้เมืองพัทยาต้องพัฒนาระบบขนส่งมวลชนเพื่อรองรับนักท่องเที่ยว โดยเสนอโครงการระบบรถไฟฟ้ารางเดี่ยวหรือโมโนเรล ปัจจุบันโครงการนี้ อยู่ระหว่างพักการดำเนินการชั่วคราว เนื่องจากได้รับการคัดค้านจากประชาชนเป็นส่วนใหญ่- รายชื่อสถานีรถไฟฟ้า:- สถานีแหลมบาลีไฮ - สถานีพัทยาใต้ - สถานีพัทยากลาง - สถานีพัทยาเหนือ - สถานีศาลาว่าการเมืองพัทยา - สถานีขนส่งพัทยา - สถานีโพธิสาร - สถานีสุขุมวิท-พัทยา 33 - สถานีชัยพรวิถี - สถานีขนส่งพัทยาใหม่</doc>
