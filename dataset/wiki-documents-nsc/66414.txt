<doc id="66414" url="https://th.wikipedia.org/wiki?curid=66414" title="บ่วงบรรจถรณ์">บ่วงบรรจถรณ์ บ่วงบรรจถรณ์ เป็นชื่อของหนังสือนวนิยายอิงประวัติศาสตร์ เรื่องเกี่ยวกับความรักต่างมิติเวลาของแพรนวลหญิงสาวไทยยุคปัจจุบัน โดยมีเตียงอาถรรพณ์โบราณของบิดาที่เชียงรายเป็นสื่อนำแพรนวลไปตื่นที่เชียงตุงและพบรักกับจายหลาวเปิงชายหนุ่มสูงศักดิ์ในมิติเวลา 50-60 ปีก่อนผู้แต่งและผู้ตีพิมพ์ ผู้แต่งและผู้ตีพิมพ์. ผู้ประพันธ์คือ กีรตี ชนา นักจัดดอกไม้และนักเขียนนวนิยายที่ประสบความสำเร็จมากกว่า 5 เล่ม ไม่นับตำราการจัดดอกไม้หลายเล่ม บ่วงบรรจถรณ์ตีพิมพ์โดยสำนักพิมพ์อรุณ พ.ศ. 2544 ขนาด 708 หน้าเรื่องย่อ เรื่องย่อ. เรื่องราวของหญิงสาวผู้มีในยุคปัจจุบัน ที่บังเอิญก้าวข้ามห้วงเวลาผ่าน “เตียงโบราณ” ปริศนาสู่อดีตไปพบเจอกับชายหนุ่มแห่งเมืองเชียงตุงในยุคสมัยแห่งล้านนา จนเกิดเป็นความรักความผูกพันข้ามการเวลา “แพรนวล”หญิงสาวผู้เพียบพร้อมไปด้วยความสวยกินขาด สติปัญญาฉลาดล้ำ เป็นผู้หญิงทำงานที่มีอนาคตไกล แต่ในเรื่องความรักกลับไม่เป็นไปตามที่คิดฝัน ชีวิตคู่พังไม่เป็นท่าจนต้องตัดสินใจหลีกหนีจาก“เขตต์”สามีจอมเจ้าชู้ ผู้เป็นรักแรกด้วยการลาออกจากงานไปอยู่เชียงราย เพื่อรับมรดกบ้านโบราณของพ่อ คหบดีใหญ่ในเชียงรายผู้ล่วงลับ ซึ่งทำให้เธอได้พบเตียงไม้โบราณสมัยเชียงตุงหลังหนึ่งเข้าโดยบังเอิญ และในคืนแรกของการนอนบนเตียงโบราณนี้เอง เมื่อตื่นขึ้นมาอีกครั้ง แพรนวล ก็พบว่าตัวเองอยู่ในเมืองเชียงตุง ด้วยเวลาที่ย้อนกลับมาในอดีตถึงห้าสิบกว่าปี การย้อนอดีตราวปาฏิหาริย์ในครั้งนี้ ทำให้ แพรนวล ได้พบกับ“หลาวเปิง”สุภาพบุรุษหนุ่มมาดสุขุม อ่อนโยน อบอุ่น เขาเป็นบุญธรรมของ “เจ้ากองไท” อดีตผู้ครองเมืองเชียงตุงและ“เจ้านางตองริ้ว”น้องสาวต่างพ่อของ หลาวเปิง เธอเป็นหญิงสาวงดงามอ่อนหวาน มารยาทงาม จิตใจดี แต่ถูกบังคับให้แต่งงานกับ“อูซอ”ลูกชายของเจ้าเมืองพม่าผู้มีนิสัยมุทะลุดุดัน จึงหนีการแต่งงานมาหา หลาวเปิง ผู้เป็นพี่ชายที่เชียงตุง และได้พบรักกับ“ซานแปง”เพื่อนรุ่นน้องของ หลาวเปิง นั่นเอง แม้ว่าเงื่อนไขของความต่างแห่งช่วงเวลาและยุคสมัย จะไม่เป็นอุปสรรคต่องความรักที่ก่อตัวขึ้นในหัวใจของ แพรนวล กับ หลาวเปิง ก็ตาม แต่ปัญหาที่น่าหนักใจกว่านั้นก็คือ หลาวเปิง มีคนผู้ใหญ่หมั้นหมายไว้ตั้งแต่เด็กแล้วคือ“เจ้านางเรืองระยับ”สตรีสูงศักดิ์ผู้หยิ่งทระนง มั่นใจในตัวเอง สวยสง่า หลงใหลวัฒนธรรมตะวันตกและการแต่งตัวแบบสตรีอังกฤษ และที่สำคัญเธอเองก็หลงรัก หลาวเปิง มาตลอด รวมถึงการรบกวนของ เขตต์ สามีที่ต้องการกลับมาคืนดีกับ แพรนวล อีกครั้ง แพรนวล ต้องใช้ชีวิตกลับไปกลับมาระหว่างโลกปัจจุบันกับโลกในอดีต เพื่อสืบหลักฐานต่างๆ ที่เกี่ยวโยงกันระหว่าง 2 โลกจนได้พบความจริงบางอย่างที่เป็นคำตอบของเรื่องราวอันน่าอัศจรรย์ที่เกิดขึ้นกับเธอในครั้งนี้การดัดแปลงเป็นละครโทรทัศน์ การดัดแปลงเป็นละครโทรทัศน์. แสดงโดย ชาคริต แย้มนามและมาช่า วัฒนพานิช ในบ่วงบรรจถรณ์ หนังสือนวนิยายเรื่อง บ่วงบรรจถรณ์ แพร่หลาย ประสบความเร็จในการจัดจำหน่าย จึงมีผู้นำไปทำบทละครโทรทัศน์ในชื่อเรื่องเดียวกันโดย ละลิตา - ฐานวดี กำกับการแสดงโดยนพพล โกมารชุน นำแสดงโดยชาคริต แย้มนาม และมาช่า วัฒนพานิช จีรนันท์ มะโนแจ่ม ชลิตา พานิชการ ดาวใจ ถนอมเมือง ออกแพร่ภาพทางสถานีโทรทัศน์สีช่อง 7 เมื่อ พ.ศ. 2545 ออกอากาศ ทุกวันพุธ - วันพฤหัสบดี เวลา 20.20น.-22.20น. เริ่มออกอากาศ 11 เมษายน พ.ศ. 2545 – 30 พฤษภาคม พ.ศ. 2545  นวนิยายถูกนำมาสร้างเป็นละครโทรทัศน์ทางช่อง 7 โดยผ่านการพิจารณาอนุมัติของบอร์ดคณะกรรมการการบริหารช่อง 7 ครั้งที่ 2 ในปี พ.ศ. 2560 ช่อง 3 ได้นำมาสร้างใหม่อีกครั้ง นำแสดงโดย มาริโอ้ เมาเร่อ และ ดาวิกา โฮร์เน่ สร้างโดย บรอดคาซท์ ไทย เทเลวิชั่น กำกับโดย อรรถพร ธีมากร ออกอากาศทุกวันจันทร์-อังคาร เวลา 20.20 - 22.50 น. เริ่มตอนแรกวันจันทร์ที่ 30 ตุลาคม พ.ศ. 2560 – วันอังคารที่ 28 พฤศจิกายน พ.ศ. 2560 กีรตี ชนา ได้ใช้หนังสือเรื่อง “เที่ยวเมืองเชียงตุงและแคว้นสาละวิน” ของ บ. บุญค้ำมาเป็นหลักในด้านเหตุการณ์ประวัติศาสตร์และขนบประเพณี และผูกเรื่องนิยายรักและการผจญภัยได้อย่างเหมาะเจาะลงตัว ทำให้ผู้อ่านหรือผู้ชมละครโทรทัศน์ซึ่งนอกจากจะได้รับความเพลินเพลินจากการผูกเรื่องและบทบาทตัวละครแล้วก็ยังได้ความรู้ต่างๆ ของเชียงตุงในสมัยนั้นเป็นอันมาก เป็นเหตุให้มีผู้ถามหาหนังสือ "เที่ยวเมืองเชียงตุงและแคว้นสาละวิน" ซึ่งเป็นหนังสือต้นตอ รวมทั้งต้องการทราบเรื่องราวเกี่ยวกับผู้แต่งหรือ "ครูบุญสิงห์" ศึกษาธิการซึ่งได้กลายเป็นตัวละครในท้องเรื่องไปด้วยนักแสดงการตอบรับเรตติ้งรางวัลรางวัล. - ละครโทรทัศน์ปี พ.ศ. 2545</doc>
