<doc id="178302" url="https://th.wikipedia.org/wiki?curid=178302" title="ตำบลโมโกร">ตำบลโมโกร ตำบลโมโกร เป็นตำบล ใน อำเภออุ้มผาง จังหวัดตากที่ตั้งและอาณาเขตการปกครอง ที่ตั้งและอาณาเขตการปกครอง. ตำบลโมโกรตั้งอยู่ทางเหนือสุดของอำเภออุ้มผางห่างจากที่ทำการอำเภออุ้มผาง ประมาณ 20 กิโลเมตร ห่างจากจังหวัดตาก ประมาณ 225 กิโลเมตร มีพื้นที่ทั้งหมด 876.075 ตารางกิโลเมตร พื้นที่ส่วนใหญ่เป็นเทือกเขาและป่าไม้ซึ่งอยู่ในเขตป่าสงวนและเขตรักษาพันธุ์สัตว์ป่า จำนวนหมู่บ้านในเขตตำบลโมโกร มีทั้งหมดรวม 7 หมู่ ได้แก่ หมู่ที่ 1 บ้านปรอผาโด้ หมู่ที่ 2 บ้านตะเป่อพู หมู่ที่ 3 บ้านแม่กลองคี หมู่ที่ 4 บ้านแม่กลองใหญ่ หมู่ที่ 5 บ้านวะเบยทะ หมู่ที่ 6 บ้านแม่กลองน้อย หมู่ที่ 7 บ้านแม่กระแซ-ยะแม๊ะคี มีประชากรทั้งสิ้น 5,731 คน แยกเป็น ชาย 2,995 คน หญิง 2,736 คน ประชากรในพื้นที่ส่วนใหญ่เป็นชาวไทยเชื้อสายกะเหรี่ยง ยกเว้นประชากรในหมู่ที่ 1 ซึ่งเป็นชาวไทยที่อพยพมาจากทางภาคเหนือ เช่น ลำปาง ลำพูน เชียงราย และกำแพงเพชร เป็นต้น ส่วนหมู่ที่ 4 กับหมู่ที่ 6 จะเป็นชาวไทยเชื้อสายม้งอาชีพของประชากรในตำบล อาชีพของประชากรในตำบล. ประชากรส่วนใหญ่ประกอบชาชีพเกษตรกรเป็นหลัก เช่น ทำไร่ข้าวโพด ไรถั่ว ไร่พริก ไร่กะหล่ำ สวนผลไม้ ฯลฯ ซึ่งเป็นรายได้หลักของราษฎร ปัจจุบันได้มีเกษตรกรบางรายได้เริ่มทดลองนำกล้ายางพารามาปลูกในพื้นที่ทำกินของตนเองบ้างแล้วปัญหาต่างๆในพื้นที่ ปัญหาต่างๆในพื้นที่. - ตำบลโมโกรเป็นตำบลที่มีพื้นที่การเพาะปลูกมากที่สุดในอำเภออุ้มผาง แต่พื้นที่ส่วนใหญ่ยังไม่มีเอกสารสิทธิ์ได้ เพราะถูก พ.ร.บ.ป่าสงวน และ พ.ร.บ.เขตรักษาพันธุ์สัตว์ป่า ประกาศทับ จึงไม่สามารถออกเอกสารสิทธิ์ได้ ทั้งที่ราษฎรได้อาศัยทำกินมานานเป็นร้อยปี - ประชากรส่วนใหญ่ยังมีปัญหาเรื่องการไม่รู้หนังสือไทย ซึ่งยังมีวิถีชีวิตตามวัฒนธรรมเดิม</doc>
