<doc id="277600" url="https://th.wikipedia.org/wiki?curid=277600" title="สมเด็จพระอนุชนโรดม อรุณรัศมี">สมเด็จพระอนุชนโรดม อรุณรัศมี สมเด็จพระอนุชนโรดม อรุณรัศมี [อะ-นุด-นะ-โร-ดม] (; 2 ตุลาคม พ.ศ. 2498) เป็นพระราชธิดาองค์เล็กในพระบาทสมเด็จพระนโรดม สีหนุ กับหม่อมมะนีวัน พานีวง หม่อมชาวลาวประวัติ ประวัติ. สมเด็จพระอนุชนโรดม อรุณรัศมี ประสูติเมื่อวันที่ 2 ตุลาคม พ.ศ. 2498 ที่กรุงพนมเปญ ประเทศกัมพูชา เป็นพระราชธิดาพระองค์เล็กในพระบาทสมเด็จพระนโรดม สีหนุ กับหม่อมมะนีวัน พานีวง หม่อมชาวลาวจากเมืองเวียงจันทน์ ประเทศลาว โดยพระชนกของพระองค์คือ พระบาทสมเด็จพระนโรดม สีหนุ โปรดหม่อมชาวลาวนางนี้มาก จึงได้พระราชนิพนธ์เพลง บุปผาเวียงจันทน์ พระราชทานแด่ชนนีของพระองค์ และถือเป็นเพลงพระราชนิพนธ์ในพระบาทสมเด็จพระนโรดม สีหนุ ที่มีชื่อเสียงมากเพลงหนึ่ง สมเด็จพระอนุชนโรดม อรุณรัศมี ทรงสำเร็จการศึกษาจาก Petit Lycée Descartes ในกรุงพนมเปญ ประเทศกัมพูชา และโรงเรียนคาทอลิกมาร์แตเดอีในแกบ นอกจากภาษาเขมรแล้ว พระองค์สามารถรับสั่งเป็นภาษาลาว ภาษาไทย ภาษาฝรั่งเศส และภาษาอังกฤษได้ สมเด็จพระอนุชนโรดม อรุณรัศมี เคยเป็นพระราชอาคันตุกะพิเศษของสมเด็จพระเทพรัตนราชสุดาฯ สยามบรมราชกุมารี เนื่องในการจัดโครงการสัมมนาดนตรีของไทยและกัมพูชา เมื่อวันที่ 9 สิงหาคม พ.ศ. 2537 ณ หอประชุมเล็ก ศูนย์วัฒนธรรมแห่งประเทศไทย พระองค์ได้เล่นการเมืองในพรรคฟุนซินเปก (FUNCINPEC)สมรส สมรส. สมเด็จพระอนุชนโรดม อรุณรัศมี เสกสมรสกับนักองค์ราชวงศ์สีสุวัตถิ์ สิริรัฐ ภายหลังได้หย่ากัน และได้เสกสมรสอีกครั้งกับนายแก้ว พุทธรัศมี มีโอรส-ธิดาด้วยกัน 5 พระองค์ ได้แก่1. หม่อมราชวงศ์สีสุวัตถิ์ สิริรัฐ มีพระโอรส 2 พระองค์ และพระธิดา 1 พระองค์ ได้แก่- หม่อมราชวงศ์สีสุวัตถิ์ นาเกีย (4 สิงหาคม พ.ศ. 2518) - หม่อมราชวงศ์สีสุวัตถิ์ นันโท (16 มิถุนายน พ.ศ. 2520) - หม่อมราชวงศ์สีสุวัตถิ์ สิริกิติ์ (9 ตุลาคม พ.ศ. 2522) สมรสแล้วกับชาลส์ เมลวิน ไฮด์ เมื่อวันที่ 16 ธันวาคม พ.ศ. 2547 2. แก้ว พุทธรัศมี มีพระธิดา 1 พระองค์ และพระโอรส 1 พระองค์ ได้แก่- หม่อมเจ้านโรดม รัศมี โปนิตา - หม่อมเจ้านโรดม รัศมี เขมมุนีพระอิสริยยศและราชอิสริยาภรณ์ พระอิสริยยศและราชอิสริยาภรณ์. เมื่อวันที่ 21 กุมภาพันธ์ พ.ศ. 2537 พระบาทสมเด็จพระนโรดม สีหนุ ได้พระราชทานพระอิสริยยศที่ "พระองค์มจะ (พระองค์เจ้า) ราชบุตรีพระอนุช" ("Preah Ang Machas Reach Botrei Preah Anoch") และได้รับกาารเฉลิมพระอิสริยยศอีกครั้งโดยพระบาทสมเด็จพระนโรดม สีหนุ เป็น "สมเด็จราชบุตรีพระอนุช" ("Somdech Reach Botrei Preah Anoch") ในเดือนกันยายน พ.ศ. 2547 สมเด็จพระอนุชนโรดม อรุณรัศมีทรงได้รับเครื่องราชอิสริยาภรณ์ต่างๆ หลายประเภท โดยทรงได้รับเครื่องราชอิสริยาภรณ์สมเด็จพระมหากษัตริยานี สีสุวัตถิ์ กุสุมะ นารีรัตน์ สิริวัฒนา, เครื่องราชอิสริยภรณ์มุนีศราภรณ์ชั้นที่ 4 (Commander of the Royal Order of Monisaraphon) และอื่น ๆ</doc>
