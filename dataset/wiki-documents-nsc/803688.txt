<doc id="803688" url="https://th.wikipedia.org/wiki?curid=803688" title="แบ็คแลช (2016)">แบ็คแลช (2016) แบ็กแลช (2016) (Backlash (2016)) เป็นรายการเพย์-เพอร์-วิวมวยปล้ำอาชีพของดับเบิลยูดับเบิลยูอี (WWE) จัดขึ้นวันที่ 11 กันยายน ค.ศ. 2016 ณ สนาม Richmond Coliseum ในRichmond, Virginia ซึ่งเป็นการกลับมาอีกครั้งของศึกนี้นับตั้งแต่ปี 2009 โดยแสดงจากนักมวยปล้ำของค่ายสแมคดาวน์เบื้องหลัง เบื้องหลัง. ในสแมคดาวน์ เมื่อวันที่ 23 สิงหาคม ได้มีการหาผู้ท้าชิงอันดับ1 ในการชิงแชมป์โลก WWE กับเจ้าของแชมป์ ดีน แอมโบรส ในแบ็กแลช ระหว่างเอเจ สไตส์ กับดอล์ฟ ซิกก์เลอร์ โดยเอเจเป็นฝ่ายชนะได้เป็นผู้ท้าชิงแชมป์กับแอมโบรสในแบ็กแลช ภายหลังจากการคัดพลดับเบิลยูดับเบิลยูอี () เมื่อวันที่ 19 กรกฎาคม ค.ศ. 2016 ชาร์ลอตต์ ซึ่งเป็นแชมป์ WWE Women's Championship ได้ถูกดราฟท์ไปอยู่รอว์ ทำให้ทางฝั่งสแมคดาวน์ไม่มีแชมป์หญิงทำให้ในสแมคดาวน์ เมื่อวันที่ 23 สิงหาคม ผู้จัดการทั่วไปแดเนียล ไบรอัน และผู้ควบคุมสแมคดาวน์เชน แม็กแมน ได้ออกมาเผยโฉมเข็มขัดแชมป์หญิงเส้นใหม่ของสแมคดาวน์โดยให้ชื่อว่า WWE SmackDown Women's Championship พร้อมกันนี้ทั้งสองยังได้กล่าวอีกว่าจะมีการชิงเข็มขัดเส้นนี้เป็นครั้งแรกในแบ็กแลช โดยเป็นการชิงแชมป์ในแมตช์ Six-Pack Challenge ประกอบไปด้วยนักมวยปล้ำหญิงจำนวน 6 คนได้แก่ คาร์เมลลา, เบกกี ลินช์, นิกกี เบลลา, นาตาเลีย, อเล็กซา บลิส และเนโอมี หากนักมวยปล้ำคนใดเอาชนะนักมวยปล้ำทั้งหมดได้ก็จะได้ครอบครองเข็มขัดเส้นนี้เป็นคนแรก โดยเบกกี ลินช์เป็นผู้คว้าเข็มขัดเส้นนี้เป็นคนแรก หลังจากการคัดพลดับเบิลยูดับเบิลยูอี แชมป์แทกทีม WWE เดอะนิวเดย์ ได้ถูกดราฟท์ไปอยู่ฝั่งรอว์ ทำให้ฝั่งสแมคดาวน์ขาดแชมป์แท็กทีม ในสแมคดาวน์เมื่อวันที่ 23 สิงหาคม ผู้จัดการทั่วไปแดเนียล ไบรอัน และผู้ดูแลสแมคดาวน์เชน แม็กแมน ได้เผยโฉมเข็มขัดแชมป์แท็กทีมเส้นใหม่โดยใช้ชื่อว่า WWE SmackDown Tag Team Championship โดยในคืนนั้นได้มีการจัดทัวร์นาเมนต์เพื่อหาคู่ชิงไปชิงแชมป์แท็กทีมในแบ็กแลช โดยในสแมคดาวน์ (6 กันยายน) เป็นฮีท สเลเตอร์ ที่จับคู่กับไรโน เอาชนะเดอะไฮป์โบรส์ เข้าไปรอชิงแชมป์เป็นคู่แรกขณะที่อีกคู่เป็นการเจอกันของดิ อูโซส์ กับอเมริกันอัลฟา ผลปรากฏว่าเป็นอเมริกันอัลฟาที่เอาชนะไปได้แต่กลับถูกดิอูโซส์ลอบทำร้ายจนกลายเป็นนักมวยปล้ำฝ่ายอธรรมและส่งผลให้แชด เกเบิล หนึ่งในสมาชิกของอเมริกันอัลฟาได้รับบาดเจ็บ (ตามบท) จนต้องถอนตัวไปและได้มีการกำหนดให้ในแบ็กแลชอูโซส์ต้องเจอกับไฮป์โบรส์ในรอบรองแทนซึ่งผู้ชนะในคู่นี้จะได้ไปเจอกับฮีท สเลเตอร์ และไรโน ในรอบชิงในคืนนั้น และเป็นทางอูโซส์ที่เอาชนะไฮป์โบรส์ เข้าไปชิงแชมป์กับฮีท สเลเตอร์ และไรโนผลทัวร์นาเมนต์ชิงแชมป์สแมคดาวน์แท็กทีม ผล. ทัวร์นาเมนต์ชิงแชมป์สแมคดาวน์แท็กทีม. † แชด เกเบิล ได้รับบาดเจ็บตามบท หลังจากชนะ The Usos, อเมริกันอัลฟาต้องถูกออกจากรอบชิง, โดยให้ The Usos เจอกับ The Hype Bros ใน Backlash, เพื่อหาทีมเข้าไปรอบชิงในคืนนั้น</doc>
