<doc id="290419" url="https://th.wikipedia.org/wiki?curid=290419" title="แพทย์ประจำบ้าน">แพทย์ประจำบ้าน แพทย์ประจำบ้าน () เป็นลำดับขั้นหนึ่งของการศึกษาหลังปริญญาของแพทยศาสตรศึกษา แพทย์ประจำบ้านเป็นผู้ที่ได้รับปริญญาแพทยศาสตรบัณฑิตแล้วและกำลังปฏิบัติงานด้านการแพทย์เฉพาะทางภายใต้การควบคุมของอาจารย์แพทย์ที่ได้รับวุฒิบัตรแสดงความรู้ความชำนาญในการประกอบวิชาชีพเวชกรรมในโรงเรียนแพทย์หรือโรงพยาบาลที่เป็นศูนย์การศึกษาของแพทย์ประจำบ้านต่างๆ การศึกษาในระดับแพทย์ประจำบ้านมักต้องผ่านการเป็นแพทย์เพิ่มพูนทักษะหรือแพทย์ใช้ทุน (internship) มาก่อน หรืออาจผนวกระยะของแพทย์เพิ่มพูนทักษะเป็นชั้นปีแรกของการศึกษาระดับแพทย์ประจำบ้านก็ได้ หลังจากการศึกษาระดับนี้แล้วผู้เรียนมักศึกษาต่อเป็นแพทย์ประจำบ้านต่อยอด (fellowship) เพื่อศึกษาการแพทย์เฉพาะทางย่อยต่อไป แม้ว่าโรงเรียนแพทย์จะได้สอนแพทย์ให้รู้กว้างขวางเกี่ยวกับความรู้ทางการแพทย์ทั่วไป ทักษะทางคลินิกพื้นฐาน และประสบการณ์ทางการแพทย์ก็ตาม แต่การศึกษาของแพทย์ประจำบ้านนี้จะฝึกในเชิงลึกเกี่ยวกับการแพทย์เฉพาะทาง อันได้แก่ วิสัญญีวิทยา อายุรศาสตร์ สูติศาสตร์และนรีเวชวิทยา กุมารเวชศาสตร์ เวชศาสตร์ฟื้นฟู รังสีวิทยา ศัลยศาสตร์ เวชศาสตร์ฉุกเฉิน นิติเวชศาสตร์ พยาธิวิทยา ศัลยศาสตร์ออร์โทพีดิกส์ เป็นต้น หลักสูตรในประเทศไทยของแพทย์ประจำบ้านนั้นโดยทั่วไปมักมีระยะเวลาประมาณ 3-5 ปีตามแต่ละสถาบันและแต่ละสาขาวิชา หลังจากนั้นต้องเข้าสอบเพื่อรับวุฒิบัตรแสดงความรู้ความชำนาญในการประกอบวิชาชีพเวชกรรมจากราชวิทยาลัยต่างๆ ตามสาขาของแพทย์เฉพาะทางนั้นที่มาของคำ ที่มาของคำ. คำว่า แพทย์ประจำบ้าน แปลมาจากภาษาอังกฤษว่า resident หรือ registrar มาจากการที่แพทย์ประจำบ้านโดยทั่วไปต้องใช้ชีวิตส่วนใหญ่อยู่ภายในโรงพยาบาลเพื่อปฏิบัติงานซึ่งมีสำนวนภาษาอังกฤษว่า in house โดยรวมแล้วแพทย์ประจำบ้านทำหน้าที่ดูแลผู้ป่วยภายใต้การควบคุมและรับผิดชอบของอาจารย์แพทย์ในโรงพยาบาล แพทย์ประจำบ้านอาวุโส (senior residents หรือ chief residents) หมายถึงแพทย์ประจำบ้านที่ปฏิบัติงานเป็นแพทย์ประจำบ้านปีสุดท้าย หรืออาจหมายถึงแพทย์ประจำบ้านที่ทำหน้าที่ตรวจตรากิจกรรมต่างๆ บนหอผู้ป่วยหรือเป็นที่ปรึกษาและสอนแพทย์ประจำบ้านคนอื่นสถาบันที่เปิดอบรมแพทย์ประจำบ้านในประเทศไทย สถาบันที่เปิดอบรมแพทย์ประจำบ้านในประเทศไทย. สถาบันที่เปิดอบรมแพทย์ประจำบ้านในประเทศไทยมีหลายแห่ง บางแห่งเปิดอบรมเฉพาะบางสาขาขึ้นอยู่กับขอบเขตงานบริการและศักยภาพของแต่ละสถาบัน- คณะแพทยศาสตร์ จุฬาลงกรณ์มหาวิทยาลัย - คณะแพทยศาสตร์ศิริราชพยาบาล มหาวิทยาลัยมหิดล - คณะแพทยศาสตร์ โรงพยาบาลรามาธิบดี มหาวิทยาลัยมหิดล - คณะแพทยศาสตร์ มหาวิทยาลัยธรรมศาสตร์ - คณะแพทยศาสตร์ มหาวิทยาลัยศรีนครินทรวิโรฒ - คณะแพทยศาสตร์ มหาวิทยาลัยเชียงใหม่ - คณะแพทยศาสตร์ มหาวิทยาลัยขอนแก่น - คณะแพทยศาสตร์ มหาวิทยาลัยสงขลานครินทร์ - คณะแพทยศาสตร์วชิรพยาบาล มหาวิทยาลัยกรุงเทพมหานคร - คณะแพทยศาสตร์ มหาวิทยาลัยนเรศวร - โรงพยาบาลพระมงกุฏเกล้า - โรงพยาบาลสมเด็จพระปิ่นเกล้า - โรงพยาบาลภูมิพลอดุลยเดช - โรงพยาบาลตำรวจ - โรงพยาบาลสิริกิติ์ - โรงพยาบาลสมเด็จ ณ ศรีราชา - โรงพยาบาลกลาง - โรงพยาบาลตากสิน - โรงพยาบาลเจริญกรุงประชารักษ์ - โรงพยาบาลราชวิถี - โรงพยาบาลเลิดสิน - สถาบันสุขภาพเด็กแห่งชาติมหาราชินี - สถาบันพยาธิวิทยา - สถาบันประสาทวิทยา - สถาบันโรคผิวหนัง - สถาบันสมเด็จเจ้าพระยา- สถาบันยุวประสารทไวทโยปถัมภ์ - สำนักระบาดวิทยา - สถาบันโรคทรวงอก - โรงพยาบาลเมตตาประชารักษ์ - โรงพยาบาลศรีธัญญา - โรงพยาบาลนพรัตนราชธานี - โรงพยาบาลชลบุรี - โรงพยาบาลพระปกเกล้า - โรงพยาบาลพุทธชินราช - โรงพยาบาลสวรรค์ประชารักษ์ - โรงพยาบาลลำปาง - โรงพยาบาลขอนแก่น - โรงพยาบาลมหาราชนครราชสีมา - โรงพยาบาลหาดใหญ่ - โรงพยาบาลราชบุรี - โรงพยาบาลสระบุรี - โรงพยาบาลอุดรธานี - โรงพยาบาลสรรพสิทธิประสงค์ - โรงพยาบาลสุราษฎร์ธานี - โรงพยาบาลเชียงรายประชานุเคราะห์ - โรงพยาบาลมหาราชนครศรีธรรมราช - โรงพยาบาลค่ายสุรนารี - โรงพยาบาลสมเด็จพระบรมราชเทวี ณ ศรีราชา สภากาชาดไทย</doc>
