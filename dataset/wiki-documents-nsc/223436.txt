<doc id="223436" url="https://th.wikipedia.org/wiki?curid=223436" title="จิรวรรณ เตชะหรูวิจิตร">จิรวรรณ เตชะหรูวิจิตร จิรวรรณ เบ็ญจาธิกุล ชัยรุ่งเรือง หรือ จิรวรรณ เตชะหรูวิจิตร (ปัจจุบันใช้ชื่อใหม่ว่า ณัชชา เตชะหรูวิจิตร แต่ยังคงใช้ชื่อเก่าในวงการบันเทิงอยู่) มีชื่อเล่นว่า เอิร์น เกิดเมื่อวันศุกร์ที่ 17 ธันวาคม พ.ศ. 2525 เป็นนักร้องหญิงในสังกัดอาร์.เอส. โปรโมชั่น โดยอัลบั้มชุดแรกมีชื่อว่า "เอิร์น" และเพลงทีดังคือเพลง อ๊ะ...อ๊ะอาย, เคยไหม และมีผลงานละครโดยละครเรื่องแรกของเอิร์นคือเรื่อง รักฉันนั้นเพื่อเธอ ประวัติการศึกษา เริ่มเรียนชั้นประถมศึกษาที่โรงเรียนเซนฟรังซิสซาเวียร์คอนแวนต์ จนถึง ชั้นประถมศึกษาปีที่ 6 และเรียนชั้นมัธยมที่โรงเรียนนานาชาติ ISB ( international school Bangkok). ระดับปริญญาตรีที่มหาวิทยาลัยมหิดล นานาชาติ (BBA) และระดับปริญญาโทที่ มหาวิทยาลัยธรรมศาสตร์ ภาคอินเตอร์ โครงการ MIM (Master in Marketing) ปัจจุบัน เอิร์น ไปทำงานอยู่ที่โรงแรมเอเชีย และมีตำแหน่งผู้อำนวยการฝ่ายประชาสัมพันธ์รวมไปถึงเป็น PR ประจำงานต่าง ๆ และเมื่อวันที่ 25 ตุลาคม พ.ศ. 2555 เธอได้รับตำแหน่งเป็นผู้จัดการทีมฟุตบอลหญิงทีมชาติไทยรุ่นอายุไม่เกิน 19 ปีประวัติ ประวัติ. ปี 2540 "เอิร์น จิรวรรณ" เริ่มต้นเข้าสู่วงการเพลง ในค่ายอาร์เอส โดยมีผลงานชิ้นแรกคือการร้องเพลงประกอบละครเรื่องหวานใจ ในเพลง "ฉันคิดถึงเธอ" ในปี 2541 เอิร์นได้ออกอัลบั้มเพลงทางค่ายอาร์เอส มีชื่อว่า Earn (เอิร์น) ซึ่งภาพลักษณ์ก็จะออกมาแนวแก่นๆ ซนๆ การแต่งตัวก็จะใช้เสื้อผ้าสีสันสดใส แต่อัลบั้มของเอิร์น จะต่างออกไปตรงที่ดนตรีในอัลบั้มจะเป็นอะคูสติกผสมด้วย ทั้งเพลงช้าและเพลงเร็ว อัลบั้มของเอิร์นก็ถือว่าประสบความสำเร็จและมีเพลงฮิตหลายเพลงเช่นกัน เช่น เก็บเอาไว้, อ๊ะ...อ๊ะอาย, เขาไม่แคร์, ควันออกหู, เคยไหม และเพลง ใจของเธอ ในปีเดียกัน อัลบั้มเอิร์น ก็มีการเปลี่ยนปก เพิ่มเพลงใหม่ฉลองความสำเร็จเช่นกัน โดยมีเพลงใหม่สองเพลงคือ "ฉันคอย" และ "โอ้ย โย้ย โย๋" ปี 2542 อัลบั้มที่สองของเอิร์นใช้ชื่อชุดว่า Earn Season เพลงในอัลบั้มชุดนี้ก็แตกต่างจากชุดแรกพอสมควร เนื่องจากชุดแรกจะเป็นสไตล์ป็อบอะคูสติก แต่ชุดนี้เพลงเร็วจะเน้นสไตล์แดนซ์ที่สนุกมากขึ้น ส่วนเพลงช้าก็จะมีวิธีการร้องที่สื่ออารมณ์หนักแน่นกว่าชุดแรก สัดส่วนของเพลงในอัลบั้มนี้จะมีเพลงช้าและเร็วเท่ากันคือย่างละห้าเพลง แต่ว่าเพลงโปรโมทส่วนใหญ่จะเป็นเพลงเร็วมากกว่า เริ่มจากเพลงเปิดตัว เผ่าไหนเหรอ เพลงเร็วสนุกๆเปรียบเทียบผู้ชายเจ้าชู้ว่าอยู่เผ่าไหน ถึงชอบตามล่าหัวใจ ตามด้วยเพลง คนที่รักเธอ เพลงช้าเศร้าซึ้งที่บอกว่า คนที่เธอรักกับคนที่รักเธอน่ะแตกต่างกัน ส่วนเพลงที่สามก็เป็นเพลงเร็วเช่นกัน คือเพลง สหัสวรรษ เนื่องจากตอนนั้นกำลังจะเข้าปี 2000 พอดี และเพลงที่สี่คือเพลง เจ๊อยากตาย เพลงสนุกๆอีกเพลงที่พูดถึงเจ๊ที่อกหัก เพลงนี้เป็นเพลงไทยเพลงแรกๆที่ใช้คำศัพท์ว่า "กิ๊บเก๋" ที่เพิ่งเริ่มฮิตในตอนนั้น เพลงช้าส่วนใหญ่ในอัลบั้มนี้จะไม่ได้รับการโปรโมท แต่หลายเพลงก็เพราะทีเดียว ไม่ว่าจะเป็นเพลง แล้วฉันล่ะ, ในกระเป๋า, ไม่รู้ ปี 2543 นอกเหนือจากงานเพลงแล้ว ในปีนี้เอิร์นได้มีโอกาสแสดงละครทางสถานีโทรทัศน์ไทยทีวีสีช่อง 3 คือเรื่อง "รักฉันนั้นเพื่อเธอ" และยังได้ร้องเพลงประกอบละครอีกด้วย และในปีเดียวกัน เอิร์นก็มีอัลบั้มพิเศษออกมาในช่วงเวลาไล่เลี่ยกันในอัลบั้ม Lovely Earn คือเป็นอัลบั้มรวมเพลงจากสองชุดแรก และเพิ่มเพลงใหม่สองเพลง ได้แก่เพลง “บอกได้ไหมว่ายังรัก” และเพลง “รักฉันนั้นเพื่อเธอ” ซึ่งทางค่ายอาร์เอสก็ทำมิวสิควิดีโอโปรโมททั้งสองเพลง ปี 2544 หลังจากปีที่แล้วได้มีผลงานละครโทรทัศน์ออกมาให้ชมกันแล้ว เอิร์นก็ได้มีโอกาสแสดงละครอีกครั้งคือเรื่อง "รักสลับขั้ว" ออกอากาศทางสถานีโทรทัศน์ไทยทีวีสีช่อง 3 และในปีต่อมาก็ได้แสดงละครโทรทัศน์อีกหนึ่งเรื่องคือเรื่อง "โบตั๋น" ทางช่อง 3 เช่นเดิม ปี 2545 กับอัลบั้มเดี่ยวชุดที่สามของเธอ Earn Beautiful Dream ซึ่งห่างจากชุดที่สองถึงสามปี ซึ่งอัลบั้มนี้แนวเพลงก็ต่างจากสองชุดแรก จากชุดแรกที่เป็นป๊อบใสๆ และชุดสองที่ค่อนข้างเน้นเพลงแดนซ์มีสีสัน แต่ชุดนี้ อาจเพราะเอิร์นโตขึ้น แนวเพลงในชุดนี้จึงค่อนไปในทางเพลงป็อบที่เป็นเพลงฟัง เนื้อหาค่อนข้างเป็นผู้ใหญ่ และมีเพลงช้ามากกว่าเพลงเร็ว โดยมีเพลงช้าถึงเจ็ดเพลง ส่วนเพลงเร็วก็จะไม่ใช่เพลงเร็วแบบแดนซ์อย่างเผ่าไหนเหรอ เจ๊อยากตาย แต่จะเป็นเพลงจังหวะกลางๆ คล้ายๆ easy listening มากกว่า อัลบั้มชุดนี้โปรโมทสี่เพลงคือ “ขาดใจ”, “แอบปลื้ม”, “รักปนเหงา” และ “ถ้าฉันเข้มแข็ง” ซึ่งกระแสตอบรับก็อาจไม่มากเท่าสองชุดก่อนของเอิร์น อาจเพราะเป็นช่วงที่อาร์เอสผลิตอัลบั้มออกมาเยอะ และวงการเพลงก็เปลี่ยนไปด้วย และชุดนี้ก็เป็นอัลบั้มชุดสุดท้ายของเอิร์น ก่อนจะออกจากวงการไปเรียนปริญญาโทและทำกิจการของที่บ้าน ในปี 2556 หลังจากที่ห่างหายไปจากวงการบันเทิงมานาน เอิร์นก้าวเข้าสู่วงการอีกครั้งกับการเป็นพิธีกรรายการ "ภาษา พาเพลิน (Pasa Paplearn)" ร่วมกับ มหาวิทยาลัยกรุงเทพธนบุรี โดยออกอากาศทุกวันพุธ ก่อนรายการเจาะประเด็นข่าวค่ำ เวลา 16:28 น. ถึงปัจจุบัน ทางสถานีโทรทัศน์สีกองทัพบกช่อง 7ชีวิตส่วนตัว ชีวิตส่วนตัว. จิรวรรณ เตชะหรูวิจิตร สมรสกับ ดวงฤทธิ์ เบ็ญจาธิกุล ชัยรุ่งเรือง เข้าพิธีสมรส ในวันที่ 23 มกราคม 2556- ปัจจุบัน จิรวรรณ เบ็ญจาธิกุล ชัยรุ่งเรือง มีบุตรแล้ว 2 คน- บุตรคนแรก คลอดด้วยวิธีผ่าคลอด ชื่อ น้องดี - "ดวงดิช ชัยรุ่งเรือง" เป็นเพศชาย เกิดเมื่อวันที่ 1 มิถุนายน พ.ศ. 2557 ที่โรงพยาบาลกรุงเทพ โดยมีน้ำหนัก 3,360 กรัม - บุตรคนที่สอง น้องดวิณ "ดวงเดช ชัยรุ่งเรือง" เพศชาย เกิด วันที่ 27 มิถุนายน 2559 โดยมีน้ำหนัก 3,290 กรัม ที่โรงพยาบาลกรุงเทพเช่นเดียวกันผลงานผลงานอัลบั้มผลงานพิเศษอัลบั้มอื่นผลงาน. อัลบั้มอื่น. - อัลบั้ม 2nd 103.5 LOVE FM ANNIVERSARY [อัลบั้มรวมเพลงพิเศษ จาก Love FM] ขับร้องเพลง รู้สึกดีๆ (ร่วมกับ: พัชริดา วัฒนา พ.ศ. 2541)เพลงประกอบละครเพลงประกอบละคร. - เพลง "ฉันคิดถึงเธอ" ละคร หวานใจ (2540) - เพลง "ในใจ" ละคร ไฟลวง (2540) - เพลง "เจนนี่" ละคร เจนนี่...นางสาวจำเป็นฮ่ะ (2542) - เพลง "รักฉันนั้นเพื่อเธอ" ละคร รักฉันนั้นเพื่อเธอ (2543)ละครโทรทัศน์ละครโทรทัศน์. - รักฉันนั้นเพื่อเธอ ช่อง 3 (2543) - รักสลับขั้ว ช่อง 3 (2544) - ดั่งสวรรค์สาป ช่อง 7 (2544) - โบตั๋น ช่อง 3 (2546)พิธีกรพิธีกร. - พิธีกรรายการ "ภาษาพาเพลิน (Pasa Paplearn)" ร่วมกับ มหาวิทยาลัยกรุงเทพธนบุรี ทุกวันพุธ ทางช่อง 7 สี ก่อนเจาะประเด็นข่าวค่ำ (2556 - ปัจจุบัน)มิวสิควีดีโอ มิวสิควีดีโอ. อ๊ะ อ๊ะ อาย เก็บเอาไว้ เขาไม่แคร์ ควันออกหู เคยไหม ใจของเธอ ฉันคอย เผ่าไหนเหรอ คนที่รักเธอ สหัสวรรษ คิดถึงคนคุ้นใจ ขาดใจ แอบปลื้ม รักปนเหงา ถ้าฉันเข้มแข็ง</doc>
