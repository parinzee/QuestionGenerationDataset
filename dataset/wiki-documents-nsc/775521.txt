<doc id="775521" url="https://th.wikipedia.org/wiki?curid=775521" title="สโมสรฟุตบอลกองเรือยุทธการ">สโมสรฟุตบอลกองเรือยุทธการ สโมสรฟุตบอลกองเรือยุทธการ เป็นสโมสรฟุตบอลในประเทศไทย ตั้งอยู่ที่อำเภอสัตหีบ จังหวัดชลบุรี ปัจจุบันลงแข่งขันในระดับไทยลีก 4 โดยสโมสรเคยทำผลงานคว้าตำแหน่งรองแชมป์ฟุตบอลถ้วยพระราชทาน ข 2552 (แข่งต้นปี 2553)ประวัติ ประวัติ. ปี พ.ศ. 2543 พลเรือเอก ชัย สุวรรณภาพ ผู้บัญชาการกองเรือยุทธการในขณะนั้น ได้ริเริ่มก่อตั้งสโมสรฟุตบอลกองเรือยุทธการขึ้น และดำรงตำแหน่งประธานสโมสรเป็นคนแรก จากนั้นได้ส่งทีมเข้าร่วมการแข่งขันฟุตบอลระดับสมัครเล่นที่จัดขึ้นโดยสมาคมฟุตบอลแห่งประเทศไทยเป็นครั้งแรกในฟุตบอลชิงถ้วยพระราชทานประเภท ง. ประจำปี 2544 สโมสรใช้เวลา 3 ปี จนได้เลื่อนขึ้นมาเล่นในฟุตบอลชิงถ้วยพระราชทานประเภท ข. ในปี พ.ศ. 2546 โดยทำผลงานในถ้วย ข. เป็นที่น่าพอใจ ทำให้ได้รับเลือกให้เข้ามาเล่นในไทยลีก ดิวิชัน 2 ในฤดูกาล 2550 และจบฤดูกาลด้วยอันดับ 10 จากทั้งหมด 12 ทีม หลังจบฤดูกาล 2550 สโมสรประสบปัญหาเรื่องงบประมาณ ทำให้ต้องถอนทีมออกจากการแข่งขันในไทยลีก ดิวิชัน 2 และกลับไปส่งทีมลงแข่งขันในฟุตบอลชิงถ้วยพระราชทานประเภท ข. ซึ่งเป็นระดับสมัครเล่นแทน จนกระทั่งมีการเปลี่ยนแปลงด้านการบริหารจัดการสโมสรให้เข้าสู่ระดับฟุตบอลอาชีพมากขึ้นรองแชมป์ถ้วย ข. รองแชมป์ถ้วย ข.. สโมสรมาประสบความสำเร็จในการแข่งขันฟุตบอลชิงถ้วยพระราชทานประเภท ข. ประจำปี 2552 (แต่จัดการแข่งขันในปี 2553) โดยสโมสรเข้าถึงรอบชิงชนะเลิศไปพบกับสโมสรฟุตบอลหน่วยบัญชาการนาวิกโยธิน ในการแข่งขันรอบชิงชนะเลิศเมื่อวันที่ 3 มิถุนายน พ.ศ. 2553 ที่สนามกีฬามหาวิทยาลัยมหิดล วิทยาเขตศาลายา จังหวัดนครปฐม นับเป็น ดาร์บี้แมตช์ แห่งกองทัพเรือไทย เมื่อ 2 สโมสรฟุตบอลที่มาจากส่วนกำลังรบ ของกองทัพเรือไทย ต้องมาพบกันในรอบชิงชนะเลิศ โดยทั้ง 2 ทีมเสมอกันในเวลาปกติ 0–0 ก่อนที่สโมสรฟุตบอลหน่วยบัญชาการนาวิกโยธิน จะเอาชนะไปได้ในการดวลจุดโทษ และคว้าแชมป์ไปครอง ส่วนสโมสรกองเรือยุทธการได้ตำแหน่งรองแชมป์ พร้อมกับได้เลื่อนชั้นสู่ดิวิชัน 2 อีกครั้งกลับสู่ดิวิชัน 2 กลับสู่ดิวิชัน 2. ฤดูกาล 2554 สโมสรได้กลับขึ้นมาเล่นในลีกภูมิภาค ดิวิชัน 2 เป็นครั้งแรกในรอบ 3 ปี และถูกจัดให้อยู่ในโซนกรุงเทพฯและปริมณฑล แต่ยังทำผลงานได้ไม่ดีเท่าที่ควรเมื่อชนะในลีกเพียงแค่ 5 นัดตลอดทั้งฤดูกาล และจบฤดูกาลด้วยอันดับที่ 14 หรืออันดับ 3 จากท้ายตาราง ฤดูกาล 2555 สโมสรย้ายมาแข่งขันในโซนภาคกลางและตะวันออก</doc>
