<doc id="952228" url="https://th.wikipedia.org/wiki?curid=952228" title="เกนนาดี โรจเดียซ์เตวนสกี">เกนนาดี โรจเดียซ์เตวนสกี เกนนาดี นีโคลาเยวิช โรจเดียซ์เตวนสกี (; 4 พฤษภาคม 1931 – 16 มิถุนายน 2018) เป็นวาทยากรชาวโซเวียตและรัสเซีย ศิลปินของประชาชนสหภาพโซเวียต (1976) และ วีรชนแรงงานแห่งสังคมนิยม (1990) โรจเดียซ์เตวนสกีเกิดที่กรุงมอสโก พ่อแม่ของเขาเป็นวาทยากรและนักนิเทศศาสตร์ นีโคไล อะโนซอฟ และนักร้องโซปราโน นาตาเลีย โรจเดียซ์เตวนสกายา ชื่อของเขาคือ เกนนาดี นีโคลาเยวิช อะโนซอฟ แต่เขาได้รับเอานามสกุลเดิมของแม่รูปแบบผู้ชายสำหรับอาชีพของเขา เพื่อหลีกเลี่ยงการเห็นแก่ญาติ แต่จิตรกร P.N. Anosov ซึ่งเป็นน้องชายของเขายังคงใช้ชื่อของบิดาเอาไว้ โรจเดียซ์เตวนสกีเรียนดนตรีกับพ่อของเขาที่วิทยาลัยดนตรีมอสโก และเรียนเปียโนกับ Lev Oborin เขาเป็นที่รู้จักจากการบรรเลงบัลเลต์ของไชคอฟสกี เรื่อง เดอะนัทแครกเกอร์ ที่โรงละครบอลชอย ตอนอายุ 20 ปี เขาได้สร้างชื่อเสียงอย่างรวดเร็ว เขาบรรเลงเพลงของนักประพันธ์เพลงของโซเวียตหลายครั้งรวมไปถึง Le soleil des Incas ของ Edison Denisov (1964) เช่นเดียวกับการเปิดตัวเพลง A Midsummer Night's Dream ของ Benjamin Britten รอบปฐมทัศน์ และบรรเลง ซิมโฟนีหมายเลข 4 ของ ดมีตรี ชอสตโกวิช ในเทศกาล Edinburgh Festival 1962 เกนนาดี โรจเดียซ์เตวนสกี เสียชีวิตในวันที่ 16 มิถุนายน 2018การดำรงตำแหน่งในวงออร์เคสตราการดำรงตำแหน่งในวงออร์เคสตรา. - 1951-1961: วงดุริยางค์โรงละครบอลชอย (วาทยากร) - 1961-1974: วงซิมโฟนีออร์เคสตราวิทยุและโทรทัศน์มวลสหภาพ (มอสโก) - 1964-1970: วงดุริยางค์โรงละครบอลชอย (วาทยากรหลัก) - 1974-1985: วงแชมเบอร์เธียเตอร์ออร์เคสตรา - 1974-1977: วงดุริยางค์สต็อกโฮล์มฟิลฮาร์โมนิก (ผู้กำกับศิลป์) - 1978-1981: วงซิมโฟนีออร์เคสตราบีบีซี (หัวหน้าวาทยากร) - 1980-1982: วงเวียนนาซิมโฟนี - 1983-1991: วงซิมโฟนีออร์เคสตรากระทรวงวัฒนธรรมสหภาพโซเวียต - 1992-1995: วงรอยัลสต็อกโฮล์มฟิลฮาร์โมนิก - 2011-2018: วงซิมโฟนีออร์เคสตราไอซ์แลนด์ (วาทยากรรับเชิญ) - 2011-2018: วงดุริยางค์เซนต์ปีเตอร์สเบิร์กฟิลฮาร์โมนิก (หัวหน้าวาทยากรรับเชิญ)</doc>
