<doc id="421550" url="https://th.wikipedia.org/wiki?curid=421550" title="เจฟฟรีย์ กิโตเมอร์">เจฟฟรีย์ กิโตเมอร์ เจฟฟรีย์ กิโตเมอร์ () เกิดวันที่ 11 กุมภาพันธ์ ค.ศ. 1946 ที่เวสท์ปาล์มบีช รัฐฟลอริดา เป็นทั้งนักเขียน, นักพูดอาชีพ และผู้ฝึกอบรมธุรกิจชาวอเมริกัน ผู้ซึ่งเขียนและบรรยายในระดับสากลเกี่ยวกับการขาย, ความภักดีของลูกค้า และการพัฒนาบุคคล เขาใช้ชีวิตอยู่กับครอบครัวของเขาในชาร์ลอตต์ นอร์ธแคโรไลนาการศึกษา การศึกษา. กิโตเมอร์ เข้าศึกษาที่มหาวิทยาลัยเทมเปิล แต่หลังจากการศึกษาปีแรก เขาก็จากไปเข้าศึกษาที่สถาบันเกอเธ่ ในกรุงเบอร์ลิน ประเทศเยอรมนี ที่ซึ่งเขาได้ศึกษาภาษา ในบทความหนึ่งของ นิตยสารไทมส์ กิโตเมอร์ได้เล่นคำคมเกี่ยวกับการศึกษาระดับอุดมศึกษาของเขาว่า "ผมใช้เวลาไปถึงหกปี คุณไม่จำเป็นต้องใช้เวลาจบหลักสูตรเท่ากับที่ซึ่งผมสำเร็จไปแล้ว" นิตยสารเดอะชาร์ลอตต์ออบเซิร์ฟเวอร์ ได้กล่าวถึงเขาว่า "...วิทยาลัยขับส่งผู้สร้างอาณาจักรอบรมการขายออกมา"นักประพันธ์/นักเขียน นักประพันธ์/นักเขียน. กิโตเมอร์ ได้เขียนหนังสือเก้าเล่ม ซึ่งรวมถึง หนังสือขายดี นิวยอร์กไทมส์ ที่มีชื่อว่า The Sales Bible และ คัมภีร์สุดยอดทัศนคติ ใช่เลย! หนังสือที่ประสบความสำเร็จมากที่สุดของเขาคือ คัมภีร์สุดยอดการขาย ซึ่งมียอดจำหน่ายกว่าสามล้านเล่มทั่วโลก และได้รับการแปลมากกว่า 14 ภาษา หนังสือนี้ยังได้รับเลือกโดยผู้เชี่ยวชาญด้านสิ่งพิมพ์ธุรกิจ ซึ่งได้แก่ แจ็ค คอนเวิร์ท กับ ทอดด์ แซทเทอร์เซ็น ในการจัดอันดับในหนังสือ 100 หนังสือบริหารธุรกิจที่ต้องอ่าน ของพวกเขา</doc>
