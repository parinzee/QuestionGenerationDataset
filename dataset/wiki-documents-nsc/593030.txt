<doc id="593030" url="https://th.wikipedia.org/wiki?curid=593030" title="มูลนิธิสมาคมโหรแห่งประเทศไทยในพระสังฆราชูปถัมภ์">มูลนิธิสมาคมโหรแห่งประเทศไทยในพระสังฆราชูปถัมภ์ มูลนิธิสมาคมโหรแห่งประเทศไทยในพระสังฆราชูปถัมภ์ เป็นมูลนิธิที่ก่อตั้งขึ้นตามพระดำริของสมเด็จพระญาณสังวร สมเด็จพระสังฆราช สกลมหาสังฆปริณายก โดยมีวัตถุประสงค์สำคัญเพื่อส่งเสริมการศึกษาโหราศาสตร์และศาสตร์ด้านการพยากรณ์ทุกแขนง และมีหลักการสำคัญคือการเผยแพร่ความรู้ที่ถูกต้องตามหลักวิชา ทั้งผดุงรักษาศาสตร์ที่มีมาแต่โบราณ พร้อมกับพัฒนาองค์ความรู้ในปัจจุบันให้ก้าวหน้ายิ่ง ๆ ขึ้นไป อีกทั้งพยายามลบล้างภาพลักษณ์ผิด ๆ ของสังคมไทย ที่ยังมองวิชาโหราศาสตร์ไปในทิศทางที่ไม่ถูกต้อง ทั้ง ๆ ที่เป็นวิชาชั้นสูงของเหล่านักปราชญ์และนักวิทยาศาสตร์ตั้งแต่ยุคโบราณจนถึงปัจจุบันประวัติ ประวัติ. ย้อนไปเมื่อ เดือนตุลาคม พ.ศ. 2537 คณะกรรมการสมาคมโหรแห่งประเทศไทยในพระราชินูปถัมภ์ ประกอบด้วยอาจารย์เอื้อ บัวสรวง ที่ปรึกษากฎหมายของสมาคมโหรฯผู้มีอาวุโสสูงสุด อาจารย์วรพรรณ เลาหะวิไลย นายกสมาคมโหรฯ และอาจารย์อารี สวัสดี บรรณาธิการพยากรณ์สาร เป็นต้น ได้เข้าเฝ้าสมเด็จพระญาณสังวร สมเด็จพระสังฆราช สกลมหาสังฆปริณายก เนื่องในวันคล้ายวันประสูติของพระองค์ เจ้าพระคุณสมเด็จพระสังฆราชทรงเมตตาประทานพระดำริและประทานทุนก้อนหนึ่ง ประมาณ 3 หมื่นกว่าบาท ให้จัดตั้งมูลนิธิขึ้น เพื่อความมั่นคงและทำประโยชน์ให้กับสังคมได้กว้างขวางยาวนาน หลังจากวันนั้น เมื่อคณะกรรมการสมาคมโหรฯ ได้เข้าเฝ้าเจ้าพระคุณสมเด็จพระสังฆราชฯ คราวใด (ราว ๆ ปีละ 2-3 ครั้ง วันคล้ายวันประสูติครั้งหนึ่ง และวันปีใหม่หรือวันสงกรานต์อีกครั้งหนึ่ง) ทุกครั้งที่เข้าเฝ้า จะทรงประทานเงินเพิ่มเติมให้เป็นทุนจัดตั้งมูลนิธิเสมอ ตั้งแต่ปี 2537 ที่เจ้าพระคุณสมเด็จฯ ประทานพระดำริให้จัดตั้งมูลนิธิฯ ขึ้นมานั้น ทางสมาคมโหรฯจึงได้มีมติให้จัดตั้งมูลนิธิขึ้น โดยแต่งตั้งให้อาจารย์เอื้อ บัวสรวง เป็นประธานกรรมการ จัดทำร่างระเบียบข้อบังคับของมูลนิธิ พร้อมดำเนินงานก่อตั้งมูลนิธิ โดยเริ่มรวบรวมเงินจากทุกท่านที่มีความศรัทธา และผู้หวังทำประโยชน์สาธารณะหลาย ๆ ท่าน จนกระทั่งกลางปี 2538 สามารถรวบรวมเงินบริจาคครบ 5 แสนบาทเป็นทุนทรัพย์เริ่มแรกขั้นต่ำตามกฎหมาย จึงได้กราบทูลเจ้าพระคุณสมเด็จฯ ขอพระเมตตาให้ทรงรับมูลนิธิไว้ในพระอุปถัมภ์ ซึ่งพระองค์ทรงพระเมตตารับไว้ในพระอุปถัมภ์ เมื่อวันที่ 5 มิถุนายน 2538 ตามหนังสือเลขที่ พ ๓๒๐/๒๕๓๘ จากสำนักเลขานุการสมเด็จพระสังฆราช ลงนามโดยผู้ปฏิบัติหน้าที่เลขานุการสมเด็จพระสังฆราช พระธรรมสิริสารเวที (บุญเรือน ปุณฺณโก) ตามสมณศักดิ์ในขณะนั้น (ต่อมาท่านได้เลื่อนสมณศักดิ์เป็น พระมหารัชมงคลดิลก ใน พ.ศ. 2539) เมื่อเจ้าพระคุณสมเด็จฯทรงรับมูลนิธิไว้ในพระอุปถัมภ์แล้ว ทางอาจารย์เอื้อ บัวสรวง จึงได้ดำเนินการขอจดทะเบียนจัดตั้งมูลนิธิเป็นองค์กรนิติบุคคลตามกฎหมาย ซึ่งได้รับอนุมัติ เมื่อวันที่ 3 ธันวาคม 2539 ด้วยเงินทุนจำนวน ๕ แสนบาทถ้วน โดยมีชื่อว่า “มูลนิธิเพื่อการศึกษาและสวัสดิการ สมาคมโหรแห่งประเทศไทย ในพระสังฆราชูปถัมภ์” มีที่ตั้งสำนักงานอยู่ที่ ๒๘๗ มหามกุฏราชวิทยาลัย ถนนพระสุเมรุ แขวงบวรนิเวศน์ เขตพระนคร กรุงเทพมหานคร โดยมีคณะกรรมการบริหารเริ่มแรก 9 ท่าน ได้แก่1. นายเอื้อ บัวสรวง ประธานกรรมการ 2. นางสาววรพรรณ เลาหะวิไลย รองประธานกรรมการ 3. นางวีณา แสนอิสระ กรรมการ 4. นางวนิดา วิรัตนจันทร์ กรรมการ 5. นายภักดิ์ พินิจเวชการ กรรมการ 6. นายอารี สวัสดี กรรมการ 7. นางสาวประจวบ ภักดี เหรัญญิก 8. นางสุณี มธุรสมนตรี กรรมการ 9. นายวิกรม ปรมาภูติ เลขานุการ ต่อมา อาจารย์ เอื้อ บัวสรวง ได้ถึงแก่กรรม คณะกรรมการมูลนิธิฯ จึงได้แต่งตั้งอาจารย์อารี สวัสดี เป็นประธานกรรมการมูลนิธิแทนในปี พ.ศ. 2544 พร้อมกับได้เปลี่ยนชื่อมูลนิธิเป็น “มูลนิธิสมาคมโหรแห่งประเทศไทยในพระสังฆราชูปถัมภ์” และได้ย้ายที่ทำการมายังเลขที่ ๖๗ ตรอกบ้านพานถม ถนนพระสุเมรุ แขวงบ้านพานถม เขตพระนคร กรุงเทพมหานคร พร้อมกันนั้น คณะกรรมการได้จัดตั้งชมรมโหราศาสตร์ เพื่อดำเนินการเปิดสอนวิชาพยากรณ์ศาสตร์ต่างๆ และจัดให้มีการพยากรณ์แก่บุคคลทั่วไป ณ ที่ทำการมูลนิธิสมาคมโหรฯ ซึ่งเป็นกิจกรรมเพื่อให้มูลนิธิสมาคมโหรฯ สามารถดำรงอยู่ได้ ในปี 2556 มูลนิธิสมาคมโหรฯ ได้ย้ายที่ทำการมายัง เลขที่ ๒๔ ถนนอรุณอมรินทร์ แขวงบางยี่ขัน เขตบางพลัด กรุงเทพมหานคร ๑๐๗๐๐คณะกรรมการมูลนิธิชุดปัจจุบันที่อยู่ปัจจุบัน ที่อยู่ปัจจุบัน. เลขที่ 24 ถนนอรุณอมรินทร์ แขวงบางยี่ขัน เขตบางพลัด กรุงเทพมหานคร 10700</doc>
