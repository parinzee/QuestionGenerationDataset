<doc id="224100" url="https://th.wikipedia.org/wiki?curid=224100" title="ไททัส โอตส์">ไททัส โอตส์ ไททัส โอตส์ (ภาษาอังกฤษ: Titus Oates) (15 กันยายน ค.ศ. 1649 - 12/13 กรกฎาคม ค.ศ. 1649) ไททัส โอตส์ เป็นนักบวชชาวอังกฤษผู้สร้างข่าวลือเท็จเรื่องการคบคิดพ็อพพิชที่อ้างว่าเป็นการคบคิดของฝ่ายโรมันคาทอลิกที่จะปลงพระชนม์พระเจ้าชาร์ลส์ที่ 2 ข่าวลือนี้ทำให้มีผู้ถูกจับและถูกประหารชีวิตไปอย่างน้อย 15 คน และเป็นผลทำให้ประชาชนเกิดมีความรู้สึกเป็นปฏิปักษ์ต่อโรมันคาทอลิกอย่างรุนแรงไปทั่วราชอาณาจักรอังกฤษระหว่างปี ค.ศ. 1678 ถึงปี ค.ศ. 1681 และในที่สุดก็เป็นสาเหตุที่นำไปสู่การออกร่างพระราชบัญญัติยกเว้นเบื้องต้น เบื้องต้น. ไททัส โอตส์เกิดที่โอ้คแคมในอังกฤษเมื่อวันที่ 15 กันยายน ค.ศ. 1649 ซามูเอลบิดาเป็นนักบวชที่มาร์แชมในมลฑลนอร์โฟล์ค ก่อนที่จะมาเป็นแอนาแบ็พทิสต์ (Anabaptist) ระหว่างการปฏิวัติเพียวริตัน และกลับเข้ารับนิกายเชิร์ชออฟอิงแลนด์ในสมัยการฟื้นฟูราชวงศ์ ไททัสได้รับการศึกษาที่โรงเรียนเมอร์ชั้นท์เทย์เลอร์และต่อมาที่วิทยาลัยไคอัส, เคมบริดจ์ วิทยาลัยเซนต์จอห์น, เคมบริดจ์ แต่ก็ถูกไล่ออกจากทั้งสองวิทยาลัย สองสามเดือนต่อมาโอตส์ก็เข้าเป็นนักบวชอังกลิคันและวิคคาร์ (Vicar) หรือนักบวชประจำวัดที่บ็อบบิงในมลฑลเค้นท์ ระหว่างนี้โอตส์ก็ถูกกล่าวหาว่าแจ้งความเท็จเกี่ยวหาว่าครูที่เมืองเฮสติงสเล่นเพื่อนเพศเดียวกัน (sodomy) โอตส์ถูกจำคุกแต่ก็หลบนีไปลอนดอนได้ ในปี ค.ศ. 1677 โอตส์ก็ได้รับตำแหน่งอนุศาสนาจารย์ประจำเรือ “แอ็ดเวนเชอร์” ในราชนาวีอังกฤษ แต่ต่อมาก็ถูกกล่าวหาในข้อหา “การเล่นสวาท” (ซึ่งเป็นข้อหาที่มีโทษถึงประหารชีวิตในอังกฤษในสมัยนั้น) แต่ก็ได้รับการผ่อนผันเพราะความที่เป็นเป็นอนุศาสนาจารย์ หลังจากออกจากราชนาวีแล้วโอตส์ก็เข้าทำงานกับสำนักโรมันคาทอลิกของดยุคแห่งนอร์โฟล์คในฐานะอนุศาสนาจารย์อังกลิคัน ในฤดูใบไม้ผลิปี ค.ศ. 1677 โอตส์ก็เข้าเป็นโรมันคาทอลิก ในขณะเดียวกันก็ตกลงที่จะร่วมเขียนจุลสารต่อต้านโรมันคาทอลิกต่างๆ กับอิสเรียล ทังก์ (Israel Tonge) ผู้ที่โอตส์พบผ่านทางบิดา</doc>
