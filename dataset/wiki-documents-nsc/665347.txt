<doc id="665347" url="https://th.wikipedia.org/wiki?curid=665347" title="พรรคประชาชนแห่งชาติ (อินโดนีเซีย)">พรรคประชาชนแห่งชาติ (อินโดนีเซีย) พรรคประชาชนแห่งชาติ (National People's Party; ภาษาอินโดนีเซีย: Partai Rakyat Nasional, PRN) เป็นพรรคการเมืองชาตินิยมในอินโดนีเซีย ชื่อเดิมของพรรคนี้คือพรรคแห่งชาติอินโดนีเซีย-เมอร์เดกา ตั้งขึ้นเมื่อเดือนกรกฎาคม พ.ศ. 2493 หลังจากแยกตัวออกมาจากพรรคแห่งชาติอินโดนีเซีย การแบ่งแยกเกิดจากกลุ่มผู้สนับสนุนของของซิดิก โยโยซูการ์โต หัวหน้าพรรคที่เกิดใหม่คือ ดร. โยดี ฆอนโดกูโซโม พรรคนี้ได้ 10 ที่นั่งในสภา โดย 5 ที่นั่งมาจากกลุ่มของสาธารณรัฐแห่งสหรัฐอินโดนีเซีย อีก 5 ที่นั่งมาจากกลุ่มของอับดุลลอห์ ไอดิต ในเดือนตุลาคม พ.ศ. 2493 พรรคนี้ได้ลงมติไว้วางใจคณะรัฐมนตรีของนัตซีรและได้เข้าร่วมในคณะรัฐมนตรี ในเดือนมีนาคม พ.ศ. 2494 พรรคนี้ได้เข้าร่วมในกลุ่มที่ปรึกษาของพรรคการเมือง ต่อมา เมื่ออาลี ซัสโตรอามิโจโยได้จัดตั้งรัฐบาลใน พ.ศ. 2496 ดร. โยดี หัวหน้าพรรคได้เป็นรัฐมนตรีว่าการกระทรวงยุติธรรม ในการเลือกตั้ง พ.ศ. 2498 พรรคนี้ได้ 2 ที่นั่ง หลังการเลือกตั้ง พรรคได้เข้าร่วมในส่วนความก้าวหน้าแห่งชาติที่มีฐานเสียงในเกาะชวา ใน พ.ศ. 2496 พรรคนี้ได้แยกตัวระหว่างกลุ่มผู้นำที่เป็นชาวชวา คือกลุ่มของดร. โยดี ฆอนโดกูโซโม และกลุ่มผู้นำที่ไม่ใช่ชาวชวา คือกลุ่มของ เบบาซา ดาเอ็ง ลาโล ในปีเดียวกัน พรรคนี้ได้สนับสนุนประชาธิปไตยแบบชี้นำของซูการ์โน</doc>
