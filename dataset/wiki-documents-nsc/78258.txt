<doc id="78258" url="https://th.wikipedia.org/wiki?curid=78258" title="วิไล พนม">วิไล พนม วิไล พนม เป็นนักร้องลูกทุ่งชาย ที่ยึดแนวเสียงของศรคีรี ศรีประจวบ ปัจจุบันเลิกร้องเพลงไปแล้วเนื่องจากสุขภาพไม่เอื้อต่อการร้องเพลง ก่อนจะหันไปทำงานหลายอย่าง รวมทั้งเป็นนักแต่งเพลงลูกทุ่ง โปรดิวเซอร์ และนักจัดรายการวิทยุ วิไล พนม มีผลงานเพลงดังหลายเพลง อย่าง" คืนนี้พี่ติดเวร " และ " รักแรกลพบุรี " ในส่วนของการแต่งเพลง เขาก็ผลิตผลงานเพลงดังระดับอมตะให้กับนักร้องหลายคน ส่วนการเป็นโปรดิวเซอร์ เขาก็สร้างนักร้องดังมาหลายคนเช่นกันประวัติ ประวัติ. วิไล พนม หรือ ป๊อด เป็นชื่อจริงนามสกุลจริง แต่หลังจากเลิกร้องเพลง เขาเปลี่ยนไปใช้ชื่อ "กิจพจน์" และ ล่าสุดใช้ "อณิวัชร์" แต่ยังคงใช้นามสกุล "พนม" เช่นเดิม เขาเกิดเมื่อวันที่ 21 ตุลาคม พ.ศ. 2492 ที่บ้านสำนักคร้อ ตำบลตะคร้ำเอน อำเภอท่ามะกา จังหวัดกาญจนบุรี เป็นบุตรนายถมและนางปุ่น พนม จบการศึกษาระดับประถมศึกษาที่โรงเรียนราษฎร์บำรุง มัธยมศึกษา โรงเรียนท่ามะกาวิทยาคม ที่กาญจนบุรี ต่อมาสมัครเข้ารับราชการทหารในกองทัพอากาศ โดยมียศเป็นจ่าอากาศโท ก่อนที่จะลาออกจากราชการเมื่อปี 2517 วิไล พนม เข้าสู่วงการลูกทุ่งในปี 2513 และอำลาวงการจากปัญหาโรคหลอดลมอักเสบเรื้อรังผลงานเพลงดังผลงานเพลงดัง. - คืนนี้พี่คอย - คืนนี้พี่ติดเวร - รักแรกลพบุรี - คนงามอุดร - พยาบาลที่รักผลงานการประพันธ์ ผลงานการประพันธ์. หลังอำลาการขายเสียง วิไล พนม ที่ได้วิชาการแต่งเพลงมาจากครู ไพบูลย์ บุตรขัน ก็ได้หันมาเป็นนักประพันธ์เพลงเต็มตัว โดยมีผลงานสร้างชื่อ อาทิเช่น- พบเธอที่จันทบุรี(สายัณห์ สัญญา) - คนชายแดน(สายัณห์ สัญญา) - แหบมหาเสน่ห์(สายัณห์ สัญญา) - สะใจหรือยัง(สายัณห์ สัญญา) - น้ำตาผู้แพ้(สายัณห์ สัญญา) - ภาพรักภาพหลอน(สายัณห์ สัญญา) - ชีวิตสายัณห์(สายัณห์ สัญญา) - สาวเมืองจันทน์ (เย็นจิตร พรเทวี) - คิดถึงอีสาน(เย็นจิตร พรเทวี) - อกหักซ้ำบ๊อยบ่อย(เสรี รุ่งสว่าง) - ทองสองบาท(เสรี รุ่งสว่าง) - ช่างทองร้องไห้ (ยิ่งยง ยอดบัวงาม) - เสน่ห์ลูกทุ่ง (รุ่ง สุริยา) - ขอเป็นพระรอง (แจ็ค ธนพล) - สาว ต.จ.ว.(ยุ้ย ญาติเยอะ)โปรดิวเซอร์ โปรดิวเซอร์. วิไล พนมเคยเป็นโปรดิวเซอร์ให้กับนักร้องหลายคน ในจำนวนนั้น ก็มี โจนัส แอนเดอร์สัน และ คริสตี้ กิ๊บสัน 2 นักร้องลูกทุ่งเลือดฝรั่งเต็มตัวที่วิไล พนม ภาคภูมิใจมากๆ นอกจากนั้น เขาก็ยังเคยเป็นโปรดิวเซอร์ให้กับ จิ้งหรีดขาว วงศ์เทวัญ ด้วย แต่ภายหลังรู้สึกเบื่อ และผิดหวังกับการทำงานเบื้องหลัง จึงถอยห่างออกมาปัจจุบัน ปัจจุบัน. วิไล พนม สมรสแล้วกับ ตรีวรางค์ เจริญวงศ์ มีบุตรชาย 2 คน นายจิรภัทร์ พนม นายเอกอัคร พนม ปัจจุบัน เขามีบริษัทชื่อ ชิคาโก้ กลัฟท์ ประเทศไทย รับจัดคอนเสิร์ต เวที ไฟแสงสีเสียง ศิลปิน แดนเซอร์ทั่วประเทศ ทั้งยังรับสอนร้องเพลง และแต่งเพลงลูกทุ่ง นอกจากนั้น เขาก็ยังเป็นผู้อำนวยการวิทยุ วทท. วิทยุท้องถิ่นไทย ตะตร้ำเอน เฟรนด์เรดิโอ FM.103.75 MHz ที่บ้านเกิด จ.กาญจนบุรีด้วย</doc>
