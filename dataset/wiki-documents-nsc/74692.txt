<doc id="74692" url="https://th.wikipedia.org/wiki?curid=74692" title="แอลทีวี เอ-7 คอร์แซร์ 2">แอลทีวี เอ-7 คอร์แซร์ 2 เอ-7 คอร์แซร์ 2 () เป็นเครื่องบินโจมตีขนาดเบาบนเรือบรรทุกเครื่องบินที่เริ่มเข้ามาแทนที่เอ-4 สกายฮอว์คของกองทัพเรือสหรัฐและเข้ารวมรบในสงครามเวียดนาม คอร์แซร์ถูกใช้โดยกองทัพอากาศสหรัฐเช่นเดียวกับกองกำลังรักษาดินแดนทางอากาศ เพื่อเข้าแทนที่เอ-1 สกายไรเดอร์ เอฟ-100 ซูเปอร์เซเบอร์ และเอฟ-105 ธันเดอร์ชิฟ คอร์แซร์ยังถูกใช้โดยกรีซในทศวรรษที่ 1970 และโปรตุเกสและไทยในทศวรรษที่ 1980 โครงสร้างของเอ-7 มีพื้นฐานมาจากเอฟ-8 ครูเซเดอร์ที่ผลิตโดยวูท มันเป็นหนึ่งในเครื่องบินรบรุ่นแรกๆ ที่มีหน้าจอแบบฮัด (head-up display) ระบบนำร่อง และเครื่องยนต์เทอร์โบแฟนรายละเอียด เอ-7 คอร์แซร์ 2รายละเอียด เอ-7 คอร์แซร์ 2. - ผู้สร้าง:บริษัทแอลทีวี แอโรสเปส (สหรัฐอเมริกา) - ประเภท:เจ๊ตขับไล่ยุทธวีธี ประจำเรือบรรทุกอากาศยาน - เครื่องยนต์:เทอร์โบแฟน อัลลิสัน ทีเอฟ 41-เอ-2 (รอลส์-รอยซ์ อาร์บี 168-62 สเปย์) ให้แรงขับ 6804 กิโลกรัม ไม่มีสันดาปท้าย 1 เครื่อง - กางปีก:11.8 เมตร - ยาว:14.06 เมตร - สูง:4.9 เมตร - พื้นที่ปีก:34.83 ตารางเมตร - น้ำหนักเปล่า: 7,969 กิโลกรัม - น้ำหนักวิ่งขั้นสูง: กว่า 19,050 กิโลกรัม ทางดิ่ง และ 12,690 กิโลกรัม เมื่อวิ่งขึ้นระยะสั้น - อัตราเร็วขั้นสูง: 0.92 มัค ที่ระดับน้ำทะเลเมื่อไม่ติดอาวุธ และ 0.87 มัค ที่ระดับน้ำทะเลเมื่อบรรทุกลูกระเบิดขนาด 250 ปอนด์ 12 ลูก - รัศมีทำการรบ: 825 กิโลเมตร เมื่อบินสูง-ต่ำ-สูง ด้วยความเร็วเฉลี่ย 856 กิโลเมตร/ชั่วโมง และ บรรจุลูกระเบิดขนาด 250 ปอนด์ 12 ลูก - พิสัยบินไกลสุด: 4,465 กิโลเมตร เมื่อบรรจุเชื้อเพลิงเต็มที่ - อาวุธ:ปืนใหญ่อากาศ เอ็ม 61 เอ วัลแคน ขนาด 20 มม พร้อมกระสุน 1,000 นัด ที่ใต้ลำตัวส่วนหัวด้านซ้าย มีอัตรายิงเร็ว 4,000-5,000 นัด/นาที- อาวุธปล่อยอากาศสู่อากาศ - อาวุธปลอ่ยอากาศสู่พื้น - จรวด - ลูกระเบิด - ถังเชื้อเพลิงอะไหล่ - รวมเป็นน้ำหนักสูงถึง 9,072 กิโลกรัม ที่ใต้ลำตัว 2 ตำบล และ ใต้ปีก ข้างละ 3 ตำบล</doc>
