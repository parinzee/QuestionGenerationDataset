<doc id="460548" url="https://th.wikipedia.org/wiki?curid=460548" title="อิสราเอลเทนนิสเซ็นเตอร์">อิสราเอลเทนนิสเซ็นเตอร์ อิสราเอลเทนนิสเซ็นเตอร์ (; ; อักษรย่อ: ITC) เป็นรายการแข่งขันเทนนิสสำหรับเด็กที่ใหญ่ที่สุดในโลก ที่สามารถเข้าถึงผู้คนกว่า 350,000 ครอบครัว หรือ 5 เปอร์เซนต์จากจำนวนประชากรชาวอิสราเอล โดยมี 14 แห่งทั่วประเทศ ซึ่งจัดสร้างในชุมชนด้อยโอกาสเป็นหลัก โดยเป็นองค์กรไม่แสวงผลกำไรที่ใช้ประโยชน์จากเทนนิสเพื่อเสริมสร้างสังคม, ร่างกาย และสภาพจิตใจที่ดีของผู้เรียน (ผ่านทางหลักสูตรต่างๆ อาทิ หลักสูตรไลฟ์สกิล) ภารกิจอีกประการหนึ่งขององค์กร คือ การพัฒนาโค้ช (อาทิ โอเด็ด ยาคอฟ) รวมถึงการสร้าง กับการบำรุงรักษาสนาม ตลอดจนสิ่งอำนวยความสะดวกจนถึงที่ระดับสูงสุด อิสราเอลเทนนิสเซ็นเตอร์เป็นสถานฟื้นฟูทางกายภาพของศูนย์เด็กอิสราเอล ซึ่งเป็นหน่วยงานให้บริการสำหรับเด็กที่ใหญ่ที่สุดของอิสราเอล ศูนย์เด็กอิสราเอลให้บริการแก่เด็ก 10,000 คนในทุกสัปดาห์ผ่านทางหลักสูตรที่หลากหลายที่สอดคล้องต่อการพัฒนาและความต้องการของสังคม รวมถึงหลักสูตรการอยู่ร่วมกันสำหรับเด็กชาวอาหรับและชาวยิว ตลอดจนหลักสูตรที่กำหนดขึ้นเองสำหรับความหลากหลายด้านความพิการ</doc>
