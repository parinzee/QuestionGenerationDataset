<doc id="385305" url="https://th.wikipedia.org/wiki?curid=385305" title="บุญเลิศ ไพรินทร์">บุญเลิศ ไพรินทร์ บุญเลิศ ไพรินทร์ สมาชิกสภาผู้แทนราษฎร จังหวัดฉะเชิงเทรา สังกัดพรรคประชาธิปัตย์ หรือที่เป็นที่รู้จักในนาม "โหร ส.ว."ประวัติ ประวัติ. บุญเลิศ ไพรินทร์ หรือ ดร.บุญเลิศ ไพรินทร์ เกิดเมื่อวันที่ 10 กรกฎาคม พ.ศ. 2484 ที่ตำบลบางกระเจ็ด อำเภอบางคล้า จังหวัดฉะเชิงเทรา เป็นบุตรของนายจ้อย และนางพิศ ไพรินทร์ จบการศึกษาจากโรงเรียนแผนใหม่บางคล้า (ปัจจุบันคือ โรงเรียนเทศบาล 1 วัดแจ้ง), โรงเรียนเบญจมราชรังสฤษฎิ์ จังหวัดฉะเชิงเทรา จากนั้นได้ทุนของจังหวัดศึกษาต่อที่โรงเรียนฝึกหัดครูบ้านสมเด็จเจ้าพระยา จากนั้นได้จบปริญญาตรีที่วิทยาลัยการศึกษาประสานมิตร และมหาวิทยาลัยรามคำแหง และได้ศึกษาต่อระดับปริญญาโท ด้านบริหารทรัพยากรมนุษย์ และปริญญาเอก ด้านพฤติกรรมศาสตร์ ที่มหาวิทยาลัยจอร์เจีย ประเทศสหรัฐอเมริกาการทำงาน การทำงาน. บุญเลิศ ไพรินทร์ เคยทำงานเป็นข้าราชการระดับ 10 สำนักงานคณะกรรมการข้าราชการพลเรือน (ก.พ.) รวมทั้งเป็นอาจารย์ประจำมหาวิทยาลัยรังสิต และมหาวิทยาลัยกรุงเทพธนบุรี ได้รับเลือกเป็นสมาชิกวุฒิสภา (ส.ว.) ในการเลือกตั้งเมื่อวันที่ 4 มีนาคม พ.ศ. 2543 ทำให้มีชื่อเสียงเป็นที่รู้จักกันดี โดยมีอีกบทบาทหนึ่ง คือ เป็นนักโหราศาสตร์ที่มักจะทำนายดวงชะตาของบ้านเมืองเสมอ ๆ ด้วย จนได้รับฉายาว่า "โหร ส.ว." ในการเลือกตั้งทั่วไปในวันที่ 3 กรกฎาคม พ.ศ. 2554 ได้ลงรับสมัครเลือกตั้งในระบบแบ่งเขต ในพื้นที่จังหวัดฉะเชิงเทรา ซึ่งประกอบด้วย อำเภอเมือง และอำเภอบางคล้า (เฉพาะบางตำบล) ซึ่งได้รับเลือกตั้งไปด้วยคะแนน 32,647 ชนะคู่แข่งจากพรรคเพื่อไทยซึ่งเป็นเจ้าของพื้นที่เดิม คือ นางสาวฐิติมา ฉายแสง น้องสาวของนายจาตุรนต์ ฉายแสง ที่ได้คะแนน 27,679เครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2541 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
