<doc id="237990" url="https://th.wikipedia.org/wiki?curid=237990" title="เดล แชนนอน">เดล แชนนอน เดล แชนนอน (30 ธันวาคม ค.ศ. 1934 - 8 กุมภาพันธ์ ค.ศ. 1990) เป็นนักร้อง นักแต่งเพลงชาวอเมริกัน ในแนวร็อกแอนด์โรล เป็นเจ้าของเพลงฮิตอันดับ 1 "Runaway" ในปี 1961 และต่อมาเขาก็มีเพลงฮิตรอง ๆ อย่าง "Little Town Flirt" ที่โด่งดังในประเทศอังกฤษมากกว่าบ้านเกิด ในช่วงระหว่างที่เขาทัวร์ยุโรปในปี 1963 เขาได้เล่นโชว์ร่วมกับเดอะบีทเทิลส์ ที่เพิ่งประสบความสำเร็จในสหราชอาณาจักร ซึ่งประทับใจเขา จนเขานำเพลงของเดอะบีทเทิลส์ "From Me to You" มาทำใหม่ และถือเป็นศิลปินอเมริกันคนแรกที่นำเพลงเดอะบีทเทิลส์มาทำใหม่ เดลมีซิงเกิลท็อปเท็นในปลายปี 1964 กับ "Keep Searchin'" ต่อมามีเพลงติดอันดับ 30 ในปี 1965 กับ "Stranger in Town" ซึ่งต่อมาเขาก็มีมีเพลงเข้าท็อป 40 อีกครั้งอีก 2 ทศวรรษ ในช่วงปลายทศวรรษ 1960 เขาได้ทำงานโดยเน้นด้านผลิตผลงานให้ศิลปินอื่น ที่เป็นที่รู้จักเช่น สมิธ และ ไบรอัน ไฮแลนด์ เขาพยายามกลับมาทำผลงานเพลงอีกครั้ง โดยมีการแสดงร่วมกับ เจฟฟ์ ลินน์ และเดฟ เอดมุนดส์ ในทศวรรษ 1970 แต่ก็ไม่ประสบความสำเร็จมาก แต่เมื่อต้นทศวรรษ 1980 ออกผลงานอัลบั้มโดยได้ทอม เพตตี มาเป็นโปรดิวเซอร์ให้ ทำให้เขามีเพลงติดท็อป 40 อีกครั้งก็เพลงนำมาทำใหม่ที่ชื่อ "Sea of Love" เขาเสียชีวิตด้วยการฆ่าตัวตาย เมื่อวันที่ 8 กุมภาพันธ์ ค.ศ. 1990 ในขณะใช้ยาต้านอาการเศร้าซึม</doc>
