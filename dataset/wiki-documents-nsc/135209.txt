<doc id="135209" url="https://th.wikipedia.org/wiki?curid=135209" title="โยะโกะมิโซะ เซชิ">โยะโกะมิโซะ เซชิ โยโคมิโซะ เซชิ () เกิดเมื่อวันที่ 24 พฤษภาคม พ.ศ. 2445 - วันที่ 28 ธันวาคม พ.ศ. 2524 ที่เมืองโกเบ ประเทศญี่ปุ่น เป็นผู้ประพันธ์นวนิยายสืบสวนสอบสวนเรื่องดังของประเทศญี่ปุ่น คือ คินดะอิจิยอดนักสืบ อันเป็นต้นแบบของงานประพันธ์แนวสืบสวนสอบสวนในประเทศญี่ปุ่นยุคต่อมาชีวิตก่อนเป็นนักเขียน ชีวิตก่อนเป็นนักเขียน. โยโคมิโซะเกิดที่เมืองโกเบ จังหวัดเฮียวโกะ ประเทศญี่ปุ่น เริ่มอ่านนิยายสืบสวนตั้งแต่ยังเป็นเด็กๆ และมีผลงานครั้งแรกขณะทำงานเป็นพนักงานอยู่ที่ธนาคารไดอิจิในปี ค.ศ. 1921 โดยได้ตีพิมพ์เรื่องลงในนิตยสารชื่อดัง ชินเซย์เนน (Shin Seinen: "หนุ่มสาวยุคใหม่") นิยายเรื่องนั้นชื่อว่า โอะโซะโระชิคุ เอพริลฟูล หรือในชื่อไทยว่า เอพริลอันน่าสะพรึงกลัว เขาสำเร็จการศึกษาจากวิทยาลัยเภสัชศาสตร์แห่งโอซากา (ปัจจุบันเป็นส่วนหนึ่งของมหาวิทยาลัยโอซากา) โดยได้รับปริญญาเภสัชศาสตร์บัณฑิต และรับสืบทอดกิจการร้านขายยาของครอบครัว แต่ด้วยความสนใจในงานวรรณกรรมและด้วยการสนับสนุนของเอโดะกะวะ รัมโป เขาจึงมุ่งหน้าไปยังกรุงโตเกียว เข้าทำงานที่สำนักพิมพ์ฮากุบันฉะ ในปี ค.ศ. 1926 ต่อมาจึงลาออกเมื่อปี ค.ศ. 1932 และผันตัวเองไปเป็นนักเขียนอาชีพงานเขียนนักสืบ งานเขียนนักสืบ. โยโคมิโซะ เป็นนักเขียนนิยายแนวสืบสวนสอบสวน ผลงานที่มีชื่อเสียงที่สุดคือ คินดะอิจิยอดนักสืบ ซึ่งมีแรงบันดาลใจมาจากนิยายแนวสืบสวนสอบสวนของอกาธา คริสตีและดิกสัน เขาริเริ่มทดลองเขียนนิยายแนวสืบสวนสอบสวนครั้งแรก โดยที่ในญี่ปุ่นขณะนั้นยังไม่มีนิยายแนวสืบสวนสอบสวน จึงทำให้นิยายเรื่องแรกของโยโคมิโซะ ได้รับรางวัลเพียงชมเชยในการประกวดนิยายแห่งประเทศญี่ปุ่นครั้งที่ 1 ซึ่งจัดโดยชมรมนิยายนักสืบแห่งประเทศญี่ปุ่น ภายหลังจากได้รับรางวัล โยโคมิโซะเริ่มเขียนนิยายแนวสืบสวนสอบสวนมาตลอด พร้อมกับได้รับการตอบรับเป็นอย่างดีจากนักอ่าน โยโคมิโซะเขียนนิยายแนวสืบสวนสอบสวนจนอายุเกือบหกสิบปี จึงเบนเข็มไปเขียนผลงานที่เกี่ยวข้องและตีแผ่สังคมแทน เนื่องจากผลงานการเขียนที่เต็มไปด้วยปริศนาซ่อนเร้น หรือทริกที่ใช้ในการเขียนเกี่ยวกับนักสืบ ไม่เป็นที่นิยมจากนักอ่าน และในปี พ.ศ. 2517 โยโคมิโซะจึงหันกลับมาเขียนนิยายแนวสืบสวนสอบสวน ที่เขียนค้างไว้จนเสร็จเมื่ออายุได้เจ็ดสิบสองปี จนกระทั่งเสียชีวิตเมื่อวันที่ 28 ธันวาคม พ.ศ. 2524 ที่เมืองโตเกียว ประเทศญี่ปุ่นผลงานการเขียน ผลงานการเขียน. โยโคมิโซะ สร้างผลงานการเขียนแนวสืบสวนสอบสวนไว้จำนวนมาก ต่อมาในปี พ.ศ. 2513 สำนักพิมพ์คาโดกาวา ได้นำผลงานการเขียนของโยโคมิโซะมาตีพิมพ์ ทำให้กระแสการตอบรับงานเขียนของโยโคมิโซะในอดีตมีจำนวนมาก ได้รับความนิยมจากนักอ่านอย่างสูง และได้การยอมรับและยกย่องถึงการเป็นสุดยอดของนักเขียนนิยายแนวสืบสวนสอบสวน ในด้านของคุณภาพและปริมาณ นิยายของโยโคมิโซะถูกนำมาดัดแปลงเป็นภาพยนตร์และการ์ตูนญี่ปุ่น ซึ่งคินดะอิจิ กับ คดีฆาตกรรมปริศนา ก็ได้แรงบันดาลใจจากคินดะอิจิ โคสุเกะในฐานะหลานชายของยอดนักสืบในตำนาน ซึ่งผลงานการเขียนของโยโคมิโซะ เซชิ มีดังนี้- คดีฆาตกรรมบนเกาะโกะกุมน () - หมู่บ้านแปดหลุมศพ () - ฆาตกรรมในตระกูลอินุงามิ () - () ISBN 4041304970. - บทเพลงปีศาจ () - เจดีย์สามเศียร () - () ISBN 4041304431เกียรติยศ เกียรติยศ. ปี ค.ศ. 1980 สำนักพิมพ์คาโดกาวาร่วมกับสถานีโทรทัศน์โตเกียว (Tokyo Broadcasting System) จัดให้มีการประกวดรางวัลด้านวรรณกรรม ให้ชื่อว่า รางวัลโคโยมิโซะ เซชิ เพื่อเป็นเกียรติแก่เขา โดยมีการมอบรางวัลทุกปีให้แก่นิยายแนวลึกลับที่ยังไม่ได้ตีพิมพ์ ผู้ชนะเลิศจะได้ถ้วยรางวัลคินดะอิจิ โคสุเกะ กับเงินรางวัล 10 ล้านเยน นอกจากนี้นิยายที่ชนะเลิศจะได้ตีพิมพ์กับสำนักพิมพ์คาโดกาวา และนำไปจัดทำเป็นละครออกฉายทางสถานีโทรทัศน์ TBS ด้วย ทดลองอ่านเรื่อง คินดะอิจิ ตอน คริสต์มาสซาตาน http://www.blisspublishing.co.th/file_upload/fileshot557.pdf โดย นวพร แก้วพูนสุข</doc>
