<doc id="390160" url="https://th.wikipedia.org/wiki?curid=390160" title="ปลาน้ำฝาย">ปลาน้ำฝาย ปลาน้ำฝาย เป็นปลาน้ำจืดสกุลหนึ่ง ในวงศ์ปลาตะเพียน (Cyprinidae) ใช้ชื่อสกุลว่า Sikukia (/สี-กุก-เอีย/)ลักษณะ ลักษณะ. มีลักษณะเหมือนปลาในวงศ์นี้ส่วนใหญ่ แต่มีขนาดเล็ก หัวมีขนาดเล็ก จะงอยปากสั้นทู่ ไม่มีหนวด มีเยื่อไขมันเหมือนวุ้นอยู่รอบ ๆ ดวงตา เกล็ดมีสีเงิน ครีบต่าง ๆ โปร่งแสง ถูกค้นพบและอนุกรมวิธานโดย ฮิว แมคคอร์มิค สมิธ ที่คลองสีกุกในเขตจังหวัดชัยนาท (ปัจจุบันนิยมเรียกว่า "แม่น้ำน้อย") เมื่อวันที่ 26 พฤศจิกายน ค.ศ. 1931 จึงตั้งชื่อสกุลให้สอดคล้องกับสถานที่ค้นพบ มีทั้งหมด 4 ชนิด โดยชนิดที่พบบ่อยมี 2 ชนิด พบกระจายพันธุ์ทั่วไปในคลองและแม่น้ำสายใหญ่ในประเทศไทย เช่น แม่น้ำเจ้าพระยา, แม่น้ำโขง และพบได้จนถึงตอนใต้ของจีนชนิดชนิด. - Sikukia flavicaudata - Sikukia gudgeri - Sikukia longibarbata - Sikukia stejnegeri</doc>
