<doc id="852507" url="https://th.wikipedia.org/wiki?curid=852507" title="มหาวิทยาลัยราชภัฏสวนสุนันทา ศูนย์การศึกษาจังหวัดระนอง">มหาวิทยาลัยราชภัฏสวนสุนันทา ศูนย์การศึกษาจังหวัดระนอง มหาวิทยาลัยราชภัฏสวนสุนันทา ศูนย์การศึกษาจังหวัดระนอง (อังกฤษ :Suan Sunandha Rajabhat University, Ranong Campus) เป็นวิทยาเขตในสังกัดมหาวิทยาลัยราชภัฏสวนสุนันทา เป้าหมายเพื่อเป็นศูนย์การศึกษาวิจัยและพัฒนาวิชาการด้าน สุขภาพการท่องเที่ยวและการโรงแรมและที่พำนักระยะยาว สปา สมุนไพร และเป็นที่ฝึกประสบการณ์วิชาชืพ และในอนาคตทางมหาวิทยาลัยจะพัฒนาศักยภาพสร้างเป็นโรงแรม รีสอร์ท การพำนักระยะยาว ที่มีการสปา สมุนไพร การพยาบาล การบำบัด การดูแลสุขภาพของผู้เข้าพำนักด้วย โดยเน้นจัดการเรียนการสอนในด้านอุตสาหกรรมการท่องเที่ยวและด้านโรงแรมและที่พัก พร้อมสาขาวิชาอื่น ๆด้วย ตั้งอยู่ที่บริเวณด้านหน้าอุทยานแห่งชาติน้ำตกหงาว ตำบลหงาว อำเภอเมืองระนอง จังหวัดระนองประวัติมหาวิทยาลัย ประวัติมหาวิทยาลัย. มหาวิทยาลัยราชภัฏสวนสุนันทา ศูนย์การศึกษาจังหวัดระนอง แรกเริ่มก่อตั้งเมื่อวันที่ 9 กรกฎาคม 2555 ซึ่งเกิดจากแผนพัฒนาเศรษฐกิจและการศึกษาฉบับที่ 10 ของรัฐบาล โดยมีนโยบายและแผนยุทธศาสตร์ที่สำคัญอย่างหนึ่งคือ การส่งเสริมและพัฒนาด้านการสร้างความเข้มแข็งให้แก่ชุมชน สังคม และท้องถิ่น การพัฒนาภูมิปัญญาไทยสู่สากล การดูแล และรักษาสุขภาพอนามัยของประชามชนและชุมชนตลอดจนส่งเสริมการท่องเที่ยว นอกจากนี้ การท่องเที่ยวแห่งประเทศไทยและหน่วยงานภาคเอกชนกำลังพัฒนาโครงการให้ผู้สูงอายุจากต่างประเทศเข้ามาพักอาศัยในประเทศไทย ทั้งในระยะสั้นและระยะยาว นากจากนี้งานวิจัยของจุฬาลงกรณ์ พบว่าอายุไขของผู้ชายและผู้หญิงในไทยสูงขึ้นโดยเฉลี่ย 70-75 ปี ซึ่งในการนี้จำเป็นจะต้องพัฒนาบุคลากรที่มีความรู้ ทักษะและประสบการณ์ในด้านดังกล่าวเพื่อจะรองรับความต้องการในธุรกิจและอุตสาหกรรมประเภทนี้ต่อไป มหาวิทยาลัยราชภัฏสวนสุนันทา จึงได้จัดทำโครงการจัดตั้ง "ศูนย์การศึกษาและวิจัยสุขชีวศาสตร์สุขภาพ" ขึ้น เพื่อตอบสนองนโยบายเป้าหมาย ยุทธศาสตร์ และพันธกิจของมหาวิทยาลัยในการยกคุณภาพมาตรฐานชุมชน และท้องถิ่นของประเทศพร้อมทั้งมหาวิทยาลัยมีความพร้อมและประสบการณ์ในการเรียนการสอนกลุ่มสาขาวิทยาศาสตร์ประยุกต์ สาขาวิทยาศาสตร์สุขภาพ (ผู้สูงอายุ และเด็กเล็ก) สาขาการแพทย์แผนไทยประยุกต์ เทคโนชีวภาพ คหกรรมศาสตร์ อุตสาหกรรมอาหารและการบริการ การโรงแรมและการท่องเที่ยวมานาน พร้อมทั้งจะเปิดการเรียนการสอนสาขาพยาบาลศาสตร์ขึ้นในขณะนั้น นอกจากการจัดการเรียนการสอนแล้ว มหาวิทยาลัยจำเป็นต้องทำการวิจัยและพัฒนาในสาขาวิชาวิทยาศาสตร์ประยุกต์ไปพร้อม ๆ กัน โดยเฉพาะการพัฒนาภูมิปัญญาไทยสู่มาตรฐานสากล ทั้งด้านสาขาวิทยาศาสตร์สุขภาพ การพยาบาล การแพทย์แผนไทยประยุกต์ น้ำอบและสมุนไพร สะปาชาววัง น้ำแร่ และอาหารไทย เป็นต้น ศูนย์การศึกษาจังหวัดระนองจะเป็นการบริการทั้งด้านการดูแลและรักษาสุขภาพแผนไทยประยุกต์ สะปาชาววัง การดูแลสุขภาพผู้สูงอายุแล้ว ยังจะให้เป็นแหล่งฝึกปฏิบัติการของการเรียนการสอนและการฝึกประสบการณ์วิชาชีพในสาขาดังกล่าว ให้แก่อาจารย์และนักศึกษาของมหาวิทยาลัย และยังเป็นการส่งเสริมและตอบสนองตอบหลักสูตรที่ทำการเรียนการสอน หลักสูตรที่ทำการเรียนการสอน. มหาวิทยาลัยราชภัฏสวนสุนันทา ศูนย์การศึกษาจังหวัดระนอง ปัจจุบันเปิดทำการสอน 3 หลักสูตร ได้แก่ คณะมนุษยศาสตร์และสังคมศาสตร์ (อยู่ในกำกับศูนย์กลาง) หลักสูตรศิลปศาสตรบัณฑิต (ศศ.บ.)- สาขาวิชาการจัดการโรงแรมและธุรกิจที่พัก - สาขาวิชาการจัดการอุตสาหกรรมท่องเที่ยวและบริการ หลักสูตรรัฐประศาสนศาสตรบัณฑิต (รป.บ.)- สาขาวิชาการจัดการภาครัฐและเอกชน วิทยาลัยโลจิสติกส์และซัพพลายเชน (อยู่ในกำกับศูนย์กลาง) หลักสูตรบริหารธุรกิจบัณฑิต (บธ.บ.)- สาขาวิชาการจัดการโลจิสติกส์</doc>
