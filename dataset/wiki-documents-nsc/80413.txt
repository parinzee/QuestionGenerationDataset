<doc id="80413" url="https://th.wikipedia.org/wiki?curid=80413" title="มิลเลนเนี่ยม ฟาลค่อน">มิลเลนเนี่ยม ฟาลค่อน ยานมิลเลนเนียม ฟอลคอน (Millennium Falcon) เป็นยานอวกาศในเรื่องแต่งชุดสตาร์ วอร์ส ปรากฏครั้งแรกในภาพยนตร์ และมีบทบาทสำคัญต่อเนื่องในภาพยนตร์อีกสามภาคถัดมา รวมทั้งมีบทเล็กๆ ในซิธชำระแค้นอีกด้วย ยานฟอลคอนเป็นยานอวกาศของนักลักลอบขนของเถื่อนชื่อฮัน โซโล และชิวแบคคา แต่ครั้งหนึ่งเคยเป็นของเพื่อนสนิทของฮัน คือแลนโด้ คาลริสเซียน โดยฮันได้ยานนี้มาจากการชนะพนันกับแลนโด้ ซึ่งแลนโด้ก็ได้ยานมาจากการชนะพนันกับบุคคลอื่นอีกทีหนึ่ง ยานลำนี้มีส่วนร่วมในการผจญภัยต่างๆ มากมาย ซึ่งหลายครั้งก็มีบทบาทสำคัญมากในสงครามกลางเมืองกาแลกติก แต่เดิมนั้น ยานฟอลคอนเคยเป็นยาน Corellian Engineering Corporation YT-1300 ก่อนที่จะถูกดัดแปลงอย่างมากจนเป็นอย่างที่เห็นในภาพยนตร์ ยานมิลเลนเนียม ฟอลคอนได้มาปรากฏอีกครั้งในภาคที่ 7 ยานมิลเลนเนียม ฟอลคอนได้ไปปรากฏที่ดาวจัดคู เนื่องจากถูกขโมยและนำไปขายให้กับพ่อค้าขยะ ต่อมาเรย์และฟินกำลังถูกตามล่าจากปฐมภาคีจึงได้ขึ้นยานลำนี้หลบหนีออกจากดาวจัดคูและยานได้ไปจอดที่สถานีอวกาศแห่งหนึ่ง ที่นั้นฮัน โซโลและชิวแบคคาเจ้าของเดิมอยู่ที่นั้น ในที่สุดยานมิลเลนเนียม ฟอลคอนได้กลับไปหาเจ้าของเดิมอีกครั้ง แต่หลังจากนั้นเวลาต่อมาหลังฮัน โซโลได้เสียชีวิตไป เรย์ได้เป็นคนกัปตันขับยานมิลเลนเนียม ฟอลคอนคนต่อไปพร้อมกับชิวแบคกา</doc>
