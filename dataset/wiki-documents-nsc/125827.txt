<doc id="125827" url="https://th.wikipedia.org/wiki?curid=125827" title="กรุณา ชิดชอบ">กรุณา ชิดชอบ นางกรุณา ชิดชอบ (ชื่อเล่น: ต่าย) สมาชิกสภาผู้แทนราษฎรจังหวัดบุรีรัมย์ (ส.ส.บุรีรัมย์) หลายสมัย ต่าย เกิดเมื่อวันที่ 22 พฤษภาคม พ.ศ. 2507 ที่จังหวัดเชียงใหม่ เป็นบุตรีคนโตของคะแนน สุภา เจ้าของ บริษัท เชียงใหม่ คอนสตรัคชั่น จำกัด กิจการรับเหมาก่อสร้างรายใหญ่ในจังหวัดเชียงใหม่ ที่ได้รับสัมปทานก่อสร้างในพื้นที่ภาคเหนือ จากส่วนราชการ หลายกระทรวงทบวงกรม มูลค่ารวมกว่า หนึ่งหมื่นล้านบาท และมีนางกรุณา เป็นกรรมการผู้จัดการ นางกรุณาสมรสกับ นายเนวิน ชิดชอบ นักการเมืองชื่อดัง เมื่อ พ.ศ. 2537 และในการแถลงทรัพย์สินรัฐมนตรี เมื่อ ปี พ.ศ. 2547 นางกรุณา ชิดชอบ ติดอันดับ 2 ของ ภรรยารัฐมนตรี ที่มีที่ดินถือครองมากที่สุด รองจาก คุณหญิงสุดารัตน์ เกยุราพันธุ์ โดยแจ้งยอดทรัพย์สินต่อ ป.ป.ช. เป็นจำนวนรวมประมาณ เจ็ดร้อยยี่สิบเจ็ดล้านบาท (727,449,186 บาท) และในปี พ.ศ. 2549 นางกรุณา ชิดชอบ มีทรัพย์สินรวม 752,405,499 บาท นางกรุณา เคยเป็นสมาชิกสภาผู้แทนราษฎร จังหวัดบุรีรัมย์ เขต 2 ในสังกัดพรรคไทยรักไทย ปัจจุบัน นางกรุณาเป็นนายกองค์การบริหารส่วนจังหวัดบุรีรัมย์ (อบจ.) จากการเลือกตั้งเมื่อวันที่ 15 มกราคม พ.ศ. 2555 โดยได้คะแนนไปอย่างท่วมท้นประวัติการศึกษา ประวัติการศึกษา. นางกรุณา สำเร็จการศึกษาระดับปริญญาตรี จากมหาวิทยาลัยเชียงใหม่ (บธ.บ.) เมื่อ พ.ศ. 2530 และปริญญาโท MMIS จาก Westcoast University ประเทศสหรัฐอเมริกา เมื่อ พ.ศ. 2536 และต่อมาสำเร็จปริญญาตรี ส่งเสริมการเกษตร จาก มหาวิทยาลัยสุโขทัยธรรมาธิราช เมื่อ พ.ศ. 2542ประวัติทางการเมืองประวัติทางการเมือง. - สมาชิกสภาผู้แทนราษฎร จ.บุรีรัมย์ 3 สมัย (พ.ศ. 2539 , 2544 และ 2548) - นายกองค์การบริหารส่วน จ.บุรีรัมย์ 2 สมัยเครื่องราชอิสริยาภรณ์เครื่องราชอิสริยาภรณ์. - พ.ศ. 2545 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)ชีวิตส่วนตัว ชีวิตส่วนตัว. นางกรุณาเป็นที่รู้จักจากการเป็นภรรยาของนายเนวิน ชิดชอบ นักการเมืองชื่อดังระดับประเทศและประธานสโมสรฟุตบอลบุรีรัมย์ ยูไนเต็ด ซึ่งสื่อมวลชนและบุคคลทั่วไปมักจะเรียกชื่ออย่างไม่เป็นทางการว่า "มาดามต่าย" หรือ "เจ๊ต่าย" ซึ่งนอกจากบทบาทในเรื่องของการเมืองแล้ว ยังมีบทบาทเป็นประธานสโมสรฟุตบอลจังหวัดบุรีรัมย์ อีกด้วย โดยจะทำการนำเชียร์ด้วยตัวเอง จนเป็นที่ฮือฮาและถือเป็นขวัญใจคนหนึ่งของแฟนสโมสร ในกลางปี พ.ศ. 2553 ได้สร้างความฮือฮาด้วยการสวมเสื้อยืดเชียร์ที่ด้านหลังมีอักษรว่า "กูทำ...เ ี้ยอะไรก็ผิด"" ซึ่งเชื่อกันว่ามีนัยทางการเมือง ซึ่งขณะนั้นมีความขัดแย้งกันอยู่ระหว่างพรรคภูมิใจไทยของนายเนวิน กับพรรคประชาธิปัตย์ที่เป็นแกนนำรัฐบาล</doc>
