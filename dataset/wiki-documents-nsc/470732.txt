<doc id="470732" url="https://th.wikipedia.org/wiki?curid=470732" title="สหพรรคมรดกภูมิบุตร">สหพรรคมรดกภูมิบุตร สหพรรคมรดกภูมิบุตร () เป็นกลุ่มการเมืองที่มีอิทธิพลมากที่สุดในรัฐซาราวะก์ ก่อตั้งเมื่อ พ.ศ. 2516 โดยเป็นการรวมพรรคมรดกของเตอมองกอง จูกาห์ ซึ่งเป็นพรรคของชาวดายัก เข้ากับพรรคภูมิบุตรที่มีผู้นำคือดาโต๊ะ อับดุลเราะห์มัน ยากุบ ซึ่งเป็นพรรคของชาวมลายู-เมอลาเนา พรรคนี้ได้เข้าไปเป็นสมาชิกแนวร่วมแห่งชาติ แต่ผู้ที่กุมอำนาจในพรรคเป็นกลุ่มมุสลิมของดาโต๊ะ ปาติงกี อับดุล ไตบ์ มะห์หมุด ทำให้ชาวอีบันไม่พอใจจนแยกออกไปตั้งพรรคเชื้อสายดายักแห่งซาราวะก์ใน พ.ศ. 2526 พรรคนี้ได้ปกครองซาราวะก์ในฐานะสมาชิกพันธมิตรที่เรียกว่าแนวร่วมที่สาม กับอีกสองพรรคคือสหพรรคประชาชนซาราวะก์และพรรคแห่งชาติซาราวะก์</doc>
