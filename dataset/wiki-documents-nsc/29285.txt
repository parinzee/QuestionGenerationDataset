<doc id="29285" url="https://th.wikipedia.org/wiki?curid=29285" title="เขตลาดกระบัง">เขตลาดกระบัง เขตลาดกระบัง เป็นเขตการปกครองที่มีพื้นที่มากที่สุดเป็นอันดับที่ 2 ของกรุงเทพมหานคร (รองจากเขตหนองจอก) อยู่ในกลุ่มเขตกรุงเทพตะวันออก สภาพโดยทั่วไปเป็นท้องทุ่ง มีแหล่งชุมชนหนาแน่นทางทิศใต้และมีเขตนิคมอุตสาหกรรมทางทิศตะวันออกเฉียงเหนือของพื้นที่ที่ตั้งและอาณาเขต ที่ตั้งและอาณาเขต. เขตลาดกระบังตั้งอยู่ทางทิศตะวันออกของกรุงเทพมหานคร มีอาณาเขตติดต่อกับเขตการปกครองข้างเคียง เรียงตามเข็มนาฬิกา ดังนี้- ทิศเหนือ ติดต่อกับเขตมีนบุรีและเขตหนองจอก มีคลองลำนายโส คลองสองต้นนุ่น ลำรางคอวัง ลำรางศาลเจ้า คลองตาเสือ แนวคันนาผ่านถนนคุ้มเกล้า ลำรางตาทรัพย์ คลองบึงใหญ่ คลองลำกอไผ่ คลองลำมะขาม คลองลำพะอง คลองกระทุ่มล้ม คลองลำตาอิน และคลองลำตาแฝงเป็นเส้นแบ่งเขต - ทิศตะวันออก ติดต่อกับอำเภอเมืองฉะเชิงเทรา (จังหวัดฉะเชิงเทรา) มีคลองหลวงแพ่งและคลองประเวศบุรีรมย์เป็นเส้นแบ่งเขต - ทิศใต้ ติดต่อกับอำเภอบางบ่อ อำเภอบางเสาธง และอำเภอบางพลี (จังหวัดสมุทรปราการ) มีแนวแบ่งเขตการปกครองระหว่างกรุงเทพมหานครกับจังหวัดสมุทรปราการเป็นเส้นแบ่งเขต - ทิศตะวันตก ติดต่อกับเขตประเวศและเขตสะพานสูง มีคลองตาพุก คลองแม่จันทร์ คลองบึงขวาง และคลองลาดบัวขาวเป็นเส้นแบ่งเขตประวัติศาสตร์ ประวัติศาสตร์. เดิมเขตลาดกระบังเป็นพื้นที่การปกครองของเมืองมีนบุรีซึ่งเป็นเมือง (จังหวัด) หนึ่งในมณฑลกรุงเทพ มีชื่อเรียกว่า อำเภอแสนแสบ ต่อมาในปี พ.ศ. 2470 ได้เปลี่ยนชื่อเป็น อำเภอลาดกระบัง เพื่อให้ตรงกับชื่อตำบลที่ตั้งที่ว่าการอำเภอ และในปี พ.ศ. 2474 จังหวัดมีนบุรีถูกยุบมารวมกับจังหวัดพระนคร อำเภอลาดกระบังจึงย้ายมาขึ้นกับจังหวัดพระนครด้วย ในวันที่ 1 ตุลาคม พ.ศ. 2481 กระทรวงมหาดไทยได้ยุบอำเภอลาดกระบังลงเป็น กิ่งอำเภอลาดกระบัง ขึ้นกับอำเภอมีนบุรี เนื่องจากในขณะนั้นมีปริมาณงานไม่มากนักและมีจำนวนประชากรน้อย จนกระทั่งในวันที่ 6 มีนาคม พ.ศ. 2500 จึงได้รับการยกฐานะขึ้นเป็น อำเภอลาดกระบัง อีกครั้ง โดยได้โอนตำบลแสนแสบไปขึ้นกับอำเภอมีนบุรี และแบ่งพื้นที่บางส่วนของตำบลทับยาว มาจัดตั้งเป็นตำบลขุมทองในปี พ.ศ. 2504 ต่อมามีประกาศคณะปฏิวัติรวมจังหวัดพระนครกับจังหวัดธนบุรีเข้าด้วยกันเป็นนครหลวงกรุงเทพธนบุรีและเปลี่ยนรูปแบบเป็นกรุงเทพมหานครในปี พ.ศ. 2515 อำเภอลาดกระบังจึงเปลี่ยนแปลงฐานะเป็น เขตลาดกระบัง ตั้งแต่นั้นการแบ่งเขตการปกครอง การแบ่งเขตการปกครอง. เขตลาดกระบังแบ่งหน่วยการปกครองย่อยออกเป็น 6 แขวง (khwaeng) ได้แก่ประชากรการคมนาคม การคมนาคม. ทางสายหลักในพื้นที่เขตลาดกระบัง ได้แก่- ถนนมอเตอร์เวย์ - ถนนร่มเกล้า - ถนนกิ่งแก้ว - ถนนลาดกระบัง- ถนนเจ้าคุณทหาร - ถนนฉลองกรุง - ถนนหลวงแพ่ง - ถนนขุมทอง-ลำต้อยติ่ง (หลวงแพ่ง 5) ส่วนทางสายรองและทางลัด ได้แก่- ทางหลวงแผ่นดินหมายเลข 3701 (คู่ขนานมอเตอร์เวย์ด้านซ้าย) - ทางหลวงแผ่นดินหมายเลข 3702 (คู่ขนานมอเตอร์เวย์ด้านขวา) - ถนนเคหะร่มเกล้าและซอยร่มเกล้า 24 (การเคหะร่มเกล้า) - ถนนพัฒนาชนบท 1 - ถนนคุ้มเกล้า (คลองตาเสือ / ลำปลาทิว 3) - ถนนไอ ซี ดี (สถานีบรรจุและแยกสินค้ากล่อง) - ถนนเลียบคลองมอญ - ถนนหลวงพรตพิทยพยัต- ถนนเชื่อมคลองมอญ - ถนนประชาพัฒนา - ถนนสารีบุตร - ถนนสารีบุตร-ทับยาว - ถนนทับยาว - ซอยลาดกระบัง 54 (สุวรรณ 5) - ซอยร่มเกล้า 25 (วัดบำรุงรื่น) - ถนนประชาทร ขนส่งมวลชนทางราง- สถานีลาดกระบัง ของ รถไฟฟ้าเชื่อมท่าอากาศยานสุวรรณภูมิ - สถานีรถไฟลาดกระบัง ของทางรถไฟสายตะวันออกสถานที่สำคัญสถานที่สำคัญ. - สถาบันเทคโนโลยีพระจอมเกล้าเจ้าคุณทหารลาดกระบัง - วัดลาดกระบัง - วัดลานบุญ - วัดสังฆราชา - วัดทิพพาวาส - สวนพระนคร - ตลาดหัวตะเข้ - โรงเรียนเทพศิรินทร์ร่มเกล้า - โรงเรียนรัตนโกสินทร์สมโภชลาดกระบัง - โรงเรียนพรตพิทยพยัต - มหาวิทยาลัยกรุงเทพสุวรรณภูมิ - โรงเรียนพร้อม - โรงเรียนวัดลาดกระบัง - โรงเรียนวัดลานบุญ - นิคมอุตสาหกรรมลาดกระบัง - สวนนกธรรมชาติหลังนิคมอุตสาหกรรมลาดกระบัง - โรงเรียนแดงเป้า (สิงสุขบูรณะ) - วัดปลูกศรัทธา - สถานีบรรจุและแยกสินค้ากล่อง ลาดกระบัง</doc>
