<doc id="189622" url="https://th.wikipedia.org/wiki?curid=189622" title="โรงเรียนสุราษฎร์ธานี">โรงเรียนสุราษฎร์ธานี โรงเรียนสุราษฎร์ธานี มักจะเรียกกันด้วยชื่อสั้น ๆ ว่า "โรงเรียนจังหวัด" ใช้อักษรย่อ "ส.ธ." ก่อตั้งชั้นในปีพ.ศ. 2450 ณ.บริเวณวัดธรรมบูชา ต.ตลาด อ.เมืองสุราษฎร์ธานี จ.สุราษฎร์ธานี ในปัจจุบัน โดยในระยะแรกใช้อักษรย่อว่าส.ฎ.1 โดยตราบถึงปัจจุบันได้แบ่งเป็นสามยุค คือยุคดอนเลียบ ยุคดอนครูรุ่ง และยุคดอนนกในปัจจุบัน โดยหลังจากพระบาทสมเด็จพระมงกุฎเกล้าเจ้าอยู่หัว (รัชกาลที่6) ได้โปรดเกล้าให้เปลี่ยนชื่อ เมืองไชยา เป็น สุราษฎร์ธานี และ เปลี่ยนชือมณฑลชุมพร เป็น มณฑลสุราษฎร์ธานี พ.ศ. 2485 ได้ใช้ชื่อโรงเรียนว่า โรงเรียนตัวอย่างมณฑลสุราษฎร์ธานี และใน พ.ศ. 2469 ได้เปลี่ยนชื่อเป็น โรงเรียนประจำจังหวัดสุราษฎร์ธานีสัญลักษณ์ประจำโรงเรียนสัญลักษณ์ประจำโรงเรียน. - อักษรย่อ ส.ธ./ ST - คติพจน์ นิมิตตํ สาธุรูปานํ กตญญู กตเวทิตา ความกตัญญูกตเวทีเป็นเครื่องหมายของคนดี - สัญลักษณ์ เสือ - ตราประจำ พระบรมธาตุไชยาลอยอยู่เหนือเมฆ ช้างสามเศียร ดวงประทีป เอราวัณทรงเครื่อง ล้อมรอบด้วยคติพจน์ - พระพุทธรูปประจำ หลวงพ่อ ส.ธ. - สีประจำ ชมพู-เขียว - ต้นไม้ กัลปพฤกษ์ - คำขวัญ โรงเรียนสุราษฎร์ธานี เกียรติศักดิ์ศรีเป็นหนึ่ง - เพลง เพลงประจำโรงเรียนสุราษฎร์ธานี (กตัญญูกตเวที) , เพลงมาร์ชโรงเรียนสุราษฎร์ธานี, มาร์ชชมพูเขียว-ใต้ร่มธง-มาร์ช PGประวัติ ประวัติ. เป็นโรงเรียนรัฐบาลสังกัดสำนักงานเขตพื้นที่การศึกษามัธยมศึกษา เขต 11 สำนักงานคณะกรรมการการศึกษาขั้นพื้นฐาน กระทรวงศึกษาธิการ เปิดสอนระดับมัธยมศึกษาตอนต้น และตอนปลาย แบบสหศึกษา ตั้งอยู่เลขที่ 88 ถนนดอนนก ตำบลตลาด อำเภอเมือง จังหวัดสุราษฎร์ธานี บนเนื้อที่ประมาณ 35 ไร่ จำนวนห้องเรียน 72 ห้อง โรงเรียนสุราษฎร์ธานี มีที่มาสืบต่อจากโรงเรียนประถมศรีสวัสดิ์มงคล ซึ่งตั้งอยู่ในวัดธรรมบูชา (วัดเลียบ) มีพระสอน โสภโณ เป็นครูใหญ่ จากหลักฐานปรากฏว่า เดือนสิงหาคม 2450 พระมหาวรรณ (สกุลมันตราภรณ์) กับเจ้าอธิการกลับ (สกุลปาลิต) ได้สร้างอาคารถาวรขึ้นหลังหนึ่ง ด้วยทุนทรัพย์ ของผู้มีจิตศรัทธากับการศึกษา (รื้อลงในปี พ.ศ. 2499 เพราะทรุดโทรมมาก) เดือนมิถุนายน 2451 กระทรวงธรรมการ ได้ส่งขุนประกาศวุฒิสาร มาเป็นข้าหลวงธรรมการประจำมณฑลชุมพรคนแรก เพื่อดำเนินการ จัดการศึกษา ให้เข้าระเบียบแผนใหม่ ขุนประกาศวุฒิสารจึงจัดให้อาคารที่ พระมหาวรรณกับเจ้าอธิการกลับสร้างไว้ เป็นโรงเรียนตัวอย่างมณฑลชุมพร โดยได้แยกนักเรียนชั้นสูงมาเรียน บนอาคารเรียนที่สร้างใหม่ มีนายเฟื่อง ตุวินันท์ ผู้ช่วยข้าหลวงธรรมการ มณฑลชุมพร ทำการแทนครูใหญ่ 18 พฤษภาคม 2452 กระทรวงธรรมการ ได้ส่ง นายเปลื้อง อายณโยธิน มาเป็นครูใหญ่โรงเรียนตัวอย่างมณฑลชุมพร มีหน้าที่ดูแลโรงเรียนประถมศรีสวัสดิ์มงคลและ โรงเรียนศรีสุพรรณดิษฐ์ ซึ่งตั้งอยู่ที่วัดพระโยค มีขุนศรเกษตรศึกษากร (รุ่ง ศรเก๎ษตริน Sarakshetrin) เป็นครูใหญ่ 10 กรกฎาคม 2457 ได้ย้ายนักเรียนโรงเรียนศรีสุพรรณดิษฐ์และโรงเรียนประถมศรีสวัสดิ์มงคล มารวมกับโรงเรียนตัวอย่างมณฑลชุมพร 19 กรกฎาคม 2458 ทรงพระกรุณาโปรดเกล้าฯ ให้เปลี่ยนนามมณฑลสุราษฎร์ และเปลี่ยนนามเมืองไชยาเป็น สุราษฎร์ธานี ดังนั้นชื่อโรงเรียน จึงได้เปลี่ยนเป็นโรงเรียนตัวอย่างมณฑลสุราษฎร์ และต่อมาเปลี่ยนเป็น โรงเรียน ประจำมณฑลสุราษฎร์ พ.ศ. 2459 ได้รวมโรงเรียนบำรุงดรุณี และโรงเรียนกุมารีวิทยาเข้ามาร่วมด้วย โรงเรียนประจำมณฑลสุราษฎร์จึงกลายเป็นโรงเรียนสหศึกษา 1 เมษายน 2469 ทางราชการประกาศยุบมณฑลสุราษฎร์ เป็นจังหวัดสุราษฎร์ธานี ชื่อโรงเรียนจึงเปลี่ยนเป็น โรงเรียนประจำจังหวัดสุราษฎร์ธานี พ.ศ. 2485 โรงเรียนประจำจังหวัดสุราษฎร์ธานีได้จัดการเรียนใหม่ โดยแยกนักเรียนหญิงไปเรียน ที่โรงเรียนสตรีประจำจังหวัดสุราษฎร์ธานี และนักเรียนชายไปเรียนที่โรงเรียนประจำจังหวัดสุราษฎร์ธานี พ.ศ. 2499 โรงเรียนได้ขยายถึงชั้นมัธยมศึกษาตอนปลาย ในรูปแบบสหศึกษา ใช้ชื่อว่า "ขั้นเตรียมอุดมศึกษาแผนกวิทยาศาสตร์" พ.ศ. 2507 ย้ายโรงเรียน มาตั้งที่ ถนนดอนนก สถานที่ตั้งในปัจจุบันการเรียนการสอน การเรียนการสอน. โรงเรียนสุราษฎร์ธานี เป็นโรงเรียนมัธยมศึกษาขนาดใหญ่พิเศษ เปิดสอนในระดับมัธยมศึกษาดังนี้ระดับมัธยมศึกษาตอนต้นระดับมัธยมศึกษาตอนต้น. - โครงการส่งเสริมความเป็นเลิศทางด้านคณิตศาสตร์และวิทยาศาสตร์ตามแนวทางสสวท. - โครงการส่งเสริมความเป็นเลิศทางด้านวิทยาศาสตร์และคณิตศาสตร์ - โครงการส่งเสริมความเป็นเลิศทางด้านภาษาอังกฤษและเทคโนโลยี (Mathematics Science English Technology : M.S.E.T) - จัดการศึกษาทั่วไปตามหลักสูตรการศึกษาขั้นพื้นฐาน - หลักสูตรการจัดการเรียนการสอนเน้นภาษาอังกฤษ English programระดับมัธยมศึกษาตอนปลายระดับมัธยมศึกษาตอนปลาย. - โครงการจัดการศึกษาสำหรับผู้มีความสามารถพิเศษ (Gifted) ห้อง11. ภาษาไทย (Gifted Thai)(วิทย์-คณิต) 2. ภาษาต่างประเทศ (Gifted Eng)(วิทย์-คณิต) 3. คณิตศาสตร์ (Gifted Math)(วิทย์-คณิต)- โครงการส่งเสริมความเป็นเลิศทางด้านวิทยาศาสตร์และคณิตศาสตร์ พสวท. (ภาคสมทบ) ห้อง2 - โครงการห้องเรียนพิเศษวิทยาศาสตร์ (MOU สพฐ.) ห้อง3 - . โครงการส่งเสริมความเป็นเลิศทางด้านภาษาและเทคโนโลยี (Mathematics Science English Technology : M.S.E.T) ห้อง4 - โครงการส่งเสริมความสามารถด้านศิลปศาสตร์ (ศิลป์-ภาษา) ห้อง8 - โครงการจัดการศึกษาสำหรับผู้มีความสามารถพิเศษ (Gifted) ห้อง121. ภาษาไทย (Gifted Thai)(ศิลป์-ภาษา) 2. ภาษาต่างประเทศ (Gifted Eng)(ศิลป์-ภาษา)- การเรียนรู้วิทยาศาสตร์และคณิตศาสตร์ (วิทย์-คณิต ทั่วไป) ห้อง1,5-7 - การเรียนรู้ทางด้านศิลปศาสตร์ (ศิลป์ทั่วไป) ห้อง9-121. ศิลป์คำนวณ ห้อง9-10 2. ศิลป์จีน ห้อง11-12 3. ศิลป์ฝรั่งเศส ห้อง12เกียรติยศและความสำเร็จเกียรติยศและความสำเร็จ. - โรงเรียนรางวัลพระราชทาน ระดับมัธยมศึกษาขนาดใหญ่ ปี 2541 - โรงเรียนรางวัลพระราชทาน ระดับมัธยมศึกษาขนาดใหญ่ ปี 2549 - โรงเรียนรางวัลพระราชทาน ระดับมัธยมศึกษาขนาดใหญ่ ปี 2554ศิษย์เก่าศิษย์เก่า. - บัญญัติ บรรทัดฐาน อดีตรองนายกรัฐมนตรี - ดร.ธวัช วิชัยดิษฐ สมาชิกสภาผู้แทนราษฎร และอดีตผู้ว่าการประปาส่วนภูมิภาค - ประกาศ วัชราภรณ์ อุปนายกสมาคมนักหนังสือพิมพ์ - พิมล แจ่มจรัส (แคน สังคีต) นักประพันธ์ นักแปล - อดิสรณ์ ตรีสิริเกษม ผู้กำกับภาพยนตร์ - วิชา การพิศิษฎ์ ครูขุน ครูใหญ่ - อภิชาติ ทวีเฉลิมดิษฐ์ อดีตนักฟุตบอลทีมชาติ - เอกพันธ์ อินทเสน นักฟุตบอลทีมชาติ - วัชระ เพชรทอง สมาชิกสภาผู้แทนราษฎร - จารุพงษ์ ทองสินธุ์ ผู้นำนักศึกษาธรรมศาสตร์ สูญหายในเหตุการณ์ 6 ตุลา 2519 - พะนอม แก้วกำเนิด อดีตเลขาธิการคณะกรรมการวัฒนธรรมแห่งชาติ - กิตติ สมานไทย อดีตอธิบดีกรมกิจก่ารเด็กและเยาวชน - วิญญู ทองสกุล อดีตผู้ว่าราชการจังหวัดหลายจังหวัด - อวยชัย อินทร์นาค อดีตผู้ว่าราชการจังหวัดสุราษฎร์ธานี - สิทธิชัย ศักดา ผู้ว่าราชการจังหวัดหลายจังหวัด - วิชวุทย์ จินโต ผู้ว่าราชการจังหวัดสุราษฎร์ธานี - จิระพงศ์ มีนาพระ นักกรีฑาทีมชาติไทย - ณัฐชยกานต์ ปากหวาน นักแสดง - ธนาภา ภูมิดิษฐ์ นักแสดง - สุวนันท์ คงทอง นักกรีฑาทีมชาติไทย - อาชญาสิทธิ์ ศรีสุวรรณ นักเขียนซีไรซ์ - พญ.ฉัทชนันท์ ด้วงคำจันทร์ นักเรียนรางวัลพระราชทาน ปี 2544 - ธณิสรา ลิมปกรณ์กุล นักเรียนรางวัลพระราชทาน ปี 2546 - ศิริพงศ์ อริยสุนทร เยาวชนดีเด่นแห่งชาติ ปี 2551กีฬาสี กีฬาสี. กีฬาสีโรงเรียนสุราษฎร์ธานี แบ่งออกเป็น 5 คณะสี ได้แก่- สีเหลือง จันทรา - สีแดง สุริยัน - สีม่วง จาตุรนต์ - สีน้ำเงิน ไพลิน - สีฟ้า เอราวัณ</doc>
