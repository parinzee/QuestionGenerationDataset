<doc id="454405" url="https://th.wikipedia.org/wiki?curid=454405" title="ปรีดา พัฒนถาบุตร">ปรีดา พัฒนถาบุตร นายปรีดา พัฒนถาบุตร อดีตรัฐมนตรีว่าการทบวงมหาวิทยาลัย รัฐมนตรีประจำสำนักนายกรัฐมนตรี , รัฐมนตรีช่วยว่าการกระทรวงเกษตรและสหกรณ์ และอดีตสมาชิกสภาผู้แทนราษฎร จังหวัดเชียงใหม่ ในปี พ.ศ. 2557 เขาถูกกล่าวถึงในสื่อมวลชนจากการคำนวณผลการออกสลากกินแบ่งรัฐบาลได้แม่นยำหลายงวดติดต่อกันประวัติ ประวัติ. ปรีดา พัฒนถาบุตร เกิดเมื่อปี พ.ศ. 2470 ในครอบครัวเชื้อสายพม่า เป็นบุตรของดาบแดง พัฒนถาบุตร (หม่องพะอู) อดีตครูประชาบาล ต่อมาลาออกมาทำงานการเมืองท้องถิ่น กับบัวจันทร์ พัฒนถาบุตร เป็นบุตรคนเล็กจากพี่น้องทั้งหมด 7 คน หนึ่งในพี่สาวของเขาคือ หม่อมธาดา ขุนศึกเม็งราย พระชายาในเจ้าฟ้าขุนศึกเม็งรายแห่งเชียงตุงหนึ่งในพี่ชายเขาคือ พลโท กอบกุล พัฒนถาบุตร บิดา พลโท ภราดร พัฒนถาบุตร อดีตเลขาธิการสำนักงานสภาความมั่นคงแห่งชาติ ด้านครอบครัวปรีดาสมรสกับนางเรือนแก้ว (สกุลเดิม ปิงเมือง) มีบุตรธิดา 6 คน ปรีดา เข้ารับการศึกษาที่โรงเรียนยุพราชวิทยาลัย จังหวัดเชียงใหม่ และศึกษาต่อที่โรงเรียนเตรียมอุดมศึกษา จากนั้นเรียนต่อระดับปริญญาตรีทึ่คณะวิศวกรรมศาสตร์ จุฬาลงกรณ์มหาวิทยาลัยการทำงาน การทำงาน. ปรีดา เข้าทำงานที่การไฟฟ้าส่วนภูมิภาค จนได้รับตำแหน่งสูงสุดคือ ผู้อำนวยการเขตภาคเหนือ ต่อมาในปี พ.ศ. 2501 จึงลาออกมาลงสมัครรับเลือกตั้งสมาชิกสภาเทศบาลนครเชียงใหม่ จนได้รับแต่งตั้งเป็นนายกเทศมนตรีนครเชียงใหม่หลายสมัย ต่อมาได้รับเลือกตั้งเป็นสภาผู้แทนราษฎร ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2512 เป็นสมัยแรก ในนามพรรคสหประชาไทย ที่มีจอมพลถนอม กิตติขจร เป็นหัวหน้าพรรค ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2518 ได้รับเลือกตั้งเป็นสมัยที่สอง ในสังกัดพรรคสันติชน ซึ่งเขาเป็นรองหัวหน้าพรรค ต่อมาได้ย้ายมาสังกัดพรรคกิจสังคม ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 ปรีดา ได้รับแต่งตั้งเป็นรัฐมนตรีสมัยแรก ในรัฐบาลของหม่อมราชวงศ์คึกฤทธิ์ ปราโมช (ครม.36) ในช่วงปี พ.ศ. 2518 โดยตำรงตำแหน่งรัฐมนตรีประจำสำนักนายก มีเลขานุการคือ นาย ทักษิณ ชินวัตร ต่อมาในรัฐบาลของพลเอกเปรม ติณสูลานนท์ ได้รับแต่งตั้งเป็นรัฐมนตรีช่วยว่าการเกษตรเกษตรและสหกรณ์ (ครม.42) และเป็นรัฐมนตรีว่าการทบวงมหาวิทยาลัย (ครม.43) ปรีดา เคยรับตำแหน่งหัวหน้าพรรคเสรีนิยม ในระยะสั้นๆ ก่อนจะประกาศวางมือทางการเมืองตั้งแต่ปี พ.ศ. 2529 แต่ก็ยังอยู่ในการเมืองปี 2547 ออกหนังสือ ชื่อ ครูการเมืองเครื่องราชอิสริยาภรณ์เครื่องราชอิสริยาภรณ์. - เหรียญราชการชายแดน - เหรียญกาชาดสมนาคุณ ชั้นที่1</doc>
