<doc id="282778" url="https://th.wikipedia.org/wiki?curid=282778" title="เวอร์จิเนีย วูล์ฟ">เวอร์จิเนีย วูล์ฟ เวอร์จิเนีย วูล์ฟ () (25 มกราคม ค.ศ. 1882 - 28 มีนาคม ค.ศ. 1941) เวอร์จิเนีย วูล์ฟเป็นนักเขียนนวนิยาย, เรื่องสั้น และ บทความ, นักพิมพ์ และผู้สนับสนุนสิทธิสตรี (feminist) คนสำคัญชาวอังกฤษ วูล์ฟถือกันว่าเป็นนักเขียนผู้มีบทบาทสำคัญของวรรณกรรมสมัยใหม่นิยมของคริสต์ศตวรรษที่ 20 คนหนึ่ง ระหว่างสมัยสองสงครามโลก วูล์ฟเป็นผู้มีบทบาทสำคัญในวงการวรรณกรรมของลอนดอนและเป็นสมาชิกคนหนึ่งของ “กลุ่มบลูมสบรี” (Bloomsbury group) ซึ่งเป็นกลุ่มนักเขียน, ปัญญาชน และศิลปินที่ก่อตัวขึ้นอย่างไม่เป็นทางการ งานชิ้นสำคัญ ๆ ของวูล์ฟก็ได้แก่นวนิยาย “Mrs Dalloway” (ค.ศ. 1925), “To the Lighthouse” (ค.ศ. 1927) และ “” (ค.ศ. 1928) และบทความขนาดหนังสือ “A Room of One's Own” (ค.ศ. 1929) ที่มีประโยคที่เป็นที่รู้จักว่า “ผู้หญิงต้องมีเงินและห้องที่เป็นของตนเองถ้าจะเขียนนวนิยาย”ประวัติเบื้องต้น ประวัติ. เบื้องต้น. ชื่อเมื่อแรกเกิดของเวอร์จิเนีย วูล์ฟคืออเดลีน เวอร์จิเนียร์ สตีเฟน วูล์ฟ ผู้เกิดในลอนดอนเมื่อวันที่ 25 มกราคม ค.ศ. 1882 เป็นบุตรีของสตรีผู้มีความงามอันเลื่องชื่อ จูเลีย พรินเซ็พ สตีเฟน (ค.ศ. 1846–ค.ศ. 1895) จูเลียเกิดในบริติชอินเดีย เป็นบุตรีของด็อคเตอร์จอห์นและมาเรีย แพทเทิล แจ็คสัน ต่อมาย้ายกลับมาอังกฤษกับแม่มาเป็นนางแบบให้แก่ศิลปินในกลุ่มพรีราฟาเอลไลท์ เช่น เอ็ดเวิร์ด เบิร์น โจนส์ บิดาของวูล์ฟ เซอร์เลสลี สตีเฟน เป็นนักประพันธ์มีชื่อ, นักวิพากษ์วรรณกรรม และนักปีนเขา วูล์ฟได้รับการศึกษาได้รับการศึกษาโดยบิดามารดาผู้เป็นผู้มีความรู้ดี และเป็นผู้มีเส้นสายการติดต่อในสังคมดี ทั้งบิดาและมารดาสมรสและเป็นพ่อหม้ายแม่หม้ายมาก่อนที่จะมาสมรสกัน ฉะนั้นครอบครัวของวูล์ฟจึงมีพี่น้องจากสามครอบครัว จูเลียมีบุตรธิดาสามคนกับเฮอร์เบิร์ต ดัควูด สามีคนแรก: จอร์จ, สเตลลา และ เจอราลด์ ดัควูด ส่วนบิดาสมรสกับมินนี แธคเคอเรย์ และมีบุตรีด้วยกันคนหนึ่ง: ลอรา เมคพีส สตีเฟนผู้มีความพิการทางสติปัญญา (Developmental disability) และอยู่กับครอบครัวจนเมื่อถูกส่งตัวไปยังสถาบันสำหรับผู้พิการในปี ค.ศ. 1891 เลสลีและจูเลียมีบุตรธิดาด้วยกันสี่คน: วาเนสสา สตีเฟน (ค.ศ. 1879), โทบี สตีเฟน (ค.ศ. 1880), เวอร์จิเนีย (ค.ศ. 1882) และ เอเดรียน สตีเฟน (ค.ศ. 1883) เซอร์เลสลีเป็นบรรณาธิการ, นักวิพากษ์วรรณกรรม และนักเขียนชีวประวัติผู้มีชื่อ และการมีความเกี่ยวข้องกับวิลเลียม แธคเคอเรย์ (บิดาของภรรยาคนแรก) ทำให้ครอบครัวเติบโตขึ้นมาในสิ่งแวดล้อมของสังคมวรรณกรรมที่มีอิทธิพลของสมัยวิคตอเรีย นักเขียน เฮนรี เจมส์, จอร์จ เฮนรี หลุยส์, จูเลีย มากาเร็ต คาเมรอน และ เจมส์ รัสเซลล์ โลเวลล์ ผู้เป็นพ่อทูลหัวของเวอร์จิเนีย เป็นนักเขียนบางคนที่มาเป็นแขกของครอบครัว จูเลียเองก็มีเส้นสายการติดต่อในสังคมดี และเป็นผู้มีความงดงามพอที่จะเป็นแบบให้จิตรกรพรีราฟาเอลไลท์และช่างถ่ายภาพสมัยแรก นอกจากสิ่งแวดล้อมดังกล่าวแล้ว เวอร์จิเนียและวาเนสสาก็ยังล้อมรอบไปด้วยห้องสมุดขนาดใหญ่ในบ้านของตนเองและได้รับการศึกษาด้านคลาสสิกและวรรณคดีอังกฤษที่บ้าน ซึ่งต่างจากพี่และน้องชายผู้ได้รับการศึกษาในสถาบันการศึกษาอย่างเป็นทางการ จากบันทึกความทรงจำของวูล์ฟ ความจำแรกที่ฝังใจเมื่อยังเด็กไม่ใช่ความทรงจำของลอนดอน แต่เป็นหมู่บ้านชายทะเล เซนต์ไอฟ์สในคอร์นวอลล์ที่ครอบครัวไปใช้เวลาระหว่างฤดูร้อนทุกปีที่นั่นมาจนกระทั่งปี ค.ศ. 1895 เรือนฤดูร้อนของครอบครัวสตีเฟน “บ้านทาลลาร์ด” ตั้งอยู่เหนืออ่าวพอธมินสเตอร์และยังคงตั้งอยู่จนกระทั่งปัจจุบันนี้ ความทรงจำของช่วงเวลาการพักร้อนของครอบครัว และภูมิทัศน์ของคอร์นวอลล์ โดยเฉพาะประภาคารโกโดรฟวีมามีอิทธิพลต่องานเขียนของวูล์ฟต่อมา โดยเฉพาะในนวนิยายเรื่อง “To the Lighthouse” ที่เขียนในปี ค.ศ. 1927) การเสียชีวิตอย่างกะทันหันของมารดาในปี ค.ศ. 1895 เมื่อวูล์ฟมีอายุเพียง 13 ปีและของสเตลลาน้องสาวต่างมารดาสองปีต่อมา ทำความกระทบกระเทือนทางจิตใจให้แก่วูล์ฟจนทำให้เกิดความเจ็บป่วยทางอารมณ์และจิตใจ (nervous breakdown) เป็นครั้งแรก เมื่อบิดาเสียชีวิตในปี ค.ศ. 1904 ก็ยิ่งส่งความกระทบกระเทือนซ้ำซ้อนจนทำให้วูล์ฟต้องถูกส่งตัวไปรักษายังสถานบำบัดผู้เป็นโรคจิตอย่างเป็นทางการ นักวิชาการสมัยใหม่วินิจฉัย ว่าอีกสาเหตุหนึ่งที่ทำให้เกิดความป่วยทางอารมณ์และจิตใจ และมีอารมณ์ซึมเศร้าที่เกิดขึ้นเป็นช่วง อาจจะมาจากการถูกทำร้ายทางเพศ (Sexual abuse) ที่ทั้งวูล์ฟและพี่สาวได้รับจากพี่ชายต่างมารดา จอร์จและเจอราลด์ (ที่วูล์ฟกล่าวถึงในบทเขียนอัตชีวประวัติ “A Sketch of the Past” และ “22 Hyde Park Gate”) วูล์ฟได้รับความทรมานจากอาการป่วยทางอารมณ์ของอารมณ์ผันผวน (mood swing) และอาการอื่นที่เกี่ยวข้องตลอดชีวิต แม้ว่าจะขาดความมั่นคงทางอารมณ์ที่มักจะมีผลต่อความสัมพันธ์ทางสังคมกับผู้อื่น แต่งานเขียนของวูล์ฟก็แทบจะมิได้หยุดยั้งลงจนกระทั่งเมื่อมาเสียชีวิตโดยการฆ่าตัวตายเมื่อวันที่ 28 มีนาคม ค.ศ. 1941งานเขียนนวนิยายงานเขียน. นวนิยาย. - The Voyage Out (1915) - Night and Day (1919) - Jacob's Room (1922) - Mrs Dalloway (1925) แปลโดย ดลสิทธิ์ บางคมบาง ในชื่อ "คุณนายดัลโลเวย์" สำนักพิมพ์ชมนาด ปี 2550- To the Lighthouse (1927) - (1928) - The Waves (1931) - The Years (1937) - Between the Acts (1941)รวมเรื่องสั้นรวมเรื่องสั้น. - Kew Gardens (1919) - Monday or Tuesday (1921) - The New Dress (1924) - A Haunted House and Other Short Stories (1944) - Mrs Dalloway's Party (1973) - The Complete Shorter Fiction (1985)นวนิยายเชิงชีวประวัตินวนิยายเชิงชีวประวัติ. - (1928, มักจะจัดเป็น นวนิยาย ที่ได้รับแรงบันดาลใจจากไวตา แซ็ควิลล์-เวสต์) - (1933, งานคาบระหว่าง นวนิยาย และ กระแสสำนึก เล่าโดยสุนัขชื่อฟลัช; ไม่จัดว่าเป็นนวนิยายตรงที่เล่าเรื่องของเจ้าของสุนัขเอลิซาเบธ บาร์เร็ทท์ บราวนิง) - (1940, มักจะไม่จัดว่าเป็นนวนิยายแต่ความสามารถทางการเขียนนวนิยายของวูล์ฟเป็นอุปสรรคต่อการเขียนชีวประวัติอย่างสารคดี)สารคดีสารคดี. - Modern Fiction (1919) - The Common Reader (1925) - A Room of One's Own (1929) - On Being Ill (1930) - The London Scene (1931) - The Common Reader: Second Series (1932) - Three Guineas (1938) - The Death of the Moth and Other Essays (1942) - The Moment and Other Essays (1947) - The Captain's Death Bed And Other Essays (1950) - Granite and Rainbow (1958) - Books and Portraits (1978) - Women And Writing (1979) - Collected Essays (สี่เล่ม)บทละครบทละคร. - (แสดงในปี 1923, ปรับปรุงในปี 1935, และพิมพ์ในปี 1976)งานเขียนอัตชีวประวัติและอนุทินงานเขียนอัตชีวประวัติและอนุทิน. - A Writer’s Diary (1953) - บทคัดจากอนุทิน - Moments of Being (1976) - A Moment's Liberty: the shorter diary (1990) - The Diary of Virginia Woolf (five volumes) - อนุทินระหว่างปี 1915 ถึง 1941 - Passionate Apprentice: The Early Journals, 1897-1909 (1990) - Travels With Virginia Woolf (1993) - บันทึกการเดินทางไปกรีซ - The Platform of Time: Memoirs of Family and Friends, ฉบับขยาย, ตรวจสอบโดย S. P. Rosenbaum (London, Hesperus, 2008)จดหมายจดหมาย. - Congenial Spirits: The Selected Letters (1993) - The Letters of Virginia Woolf 1888-1941 (หกเล่ม, 1975-1980) - Paper Darts: The Illustrated Letters of Virginia Woolf (1991)</doc>
