<doc id="847846" url="https://th.wikipedia.org/wiki?curid=847846" title="กู๋หว่าไจ๋ 2 มังกรฟัดโลก">กู๋หว่าไจ๋ 2 มังกรฟัดโลก กู๋หว่าไจ๋ 2 มังกรฟัดโลก (, ) เป็นภาพยนตร์ฮ่องกงที่ออกฉายในปี ค.ศ. 1996 ภาพยนตร์เรื่องนี้กำกับโดย หลิว เหว่ยเฉียง ภาพยนตร์เรื่องนี้เป็นภาพยนตร์ลำดับที่ 2 ของ ภาพยนตร์ชุด กู๋หว่าไจ๋ ซึ่งภาพยนตร์เป็นภาคต่อเนื่องมาจาก ภาพยนตร์ภาคแรก และมีภาคสามต่ออีกคือ Young and Dangerous 3เนื้อเรื่อง เนื้อเรื่อง. ภาพยนตร์เรื่องนี้เล่าเรื่องหลังจาก เฉินห้าวหนาน และเพื่อน ๆ กลับมาครองความยิ่งใหญ่ในแก๊ง "หงซิ่ง" ได้สำเร็จ หนังแบ่งเรื่องราวออกเป็นสองส่วน ช่วงแรกเล่าเรื่องถึงวีรกรรมของ "ไก่ป่า" ตัวละครนักเลงอารมณ์ร้อนที่สวมบทบทโดย เฉินเสี่ยวชุน ระหว่างไปใช้ชีวิตอยู่ที่ไต้หวัน ส่วนครึ่งหลังว่าด้วยการขึ้นสู่อำนาจของ ห้าวหนาน ในเขตถงหลอวาน ย่านที่ลูกพี่เก่าของเขาเคยครองอยู่ โดยมีคู่แข่งคือ "ต้าเฟย" ขาใหญ่อีกคนของแก๊ง แต่ศัตรูตัวสำคัญในภาคนี้กลับเป็นคนนอกอย่างแก๊งซานหลัว จากไต้หวัน ที่อาศัย"ไก่ป่า"เป็นเครื่องมือในการบุกฮ่องกง และแย่งชิงตำแหน่งในแก๊งกันเองด้วยนักแสดงนำนักแสดงนำ. - เจิ้ง อี้เจี้ยน - เฉิน เสี่ยวชุน - กีกี้ หลาย - แอนโทนี่ หว่อง เฉาซาง - ซิว ซู่เจิน - เจอร์รี่ แลมป์ - เหริน ต๋าหัว - ไมเคิล เซียะ - แบล็กกี้ โก - โมเสส ชานเบื้องหลังงานสร้างภาพยนตร์ เบื้องหลังงานสร้างภาพยนตร์. กู๋หว่าไจ๋ภาคสอง ออกฉายในเวลาเพียงปีเดียวจากความสำเร็จของภาคแรก ภาพยนตร์เรื่องนี้ถ่ายทำอย่างรวดเร็ว เพื่อให้เข้าฉายได้ทัน และสมารถตักตวงความสำเร็จของกระแส ภาคแรกให้เร็วที่สุด ผลออกมาก็คือ ความเร่งรีบในการถ่ายทำ ที่แสดงให้เห็นในงานสร้างที่ไม่ค่อยจะเนี้ยบเหมือนภาคแรก ไม่ค่อยมีงานฉากสวย ๆ ให้เห็นกันเท่าไหร่ อีกสิ่งหนึ่งที่คนเขียนบท และผู้กำกับตัดสินใจครั้งสำคัญในหนังภาคนี้ก็คือ การมอบบทเด่นให้กับตัวละคร "ไก่ป่า" ที่ใคร ๆ ก็ประทับใจในหนัง จนแทบจะกลายเป็นพระเอกของเรื่องอีกคน ยังมีการแนะนำตัวละครใหม่ ๆ อีกจำนวนหนึ่ง แต่ที่โดดเด่นที่สุดก็คงจะเป็นใครไปไม่ได้นอกจาก "ต้าเฟย" ที่ หวง ซิวเซิน ขโมยซีนได้ด้วยลีลาการแสดงอันแพรวพราวกับการสวมบทบาทตัวละครนักเลง "ซกม๊ก" ที่มีเอกลักษณ์อยู่ตรงการชอบแคะขี้มูก บุคลิกโผงผาง, ปากไว, ใจเร็ว เหมือนจะ "กระจอก" แต่ก็เท่จนกลายเป็นขวัญใจของคนดูได้ดีอีกอีกคน</doc>
