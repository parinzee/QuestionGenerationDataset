<doc id="51159" url="https://th.wikipedia.org/wiki?curid=51159" title="กาจก้อง แดนภูไท">กาจก้อง แดนภูไท กาจก้อง แดนภูไท หรือนายสิทธิศักดิ์ ชะเลา เป็นนักมวยสากลชาวไทย ชาวจังหวัดสกลนคร เกิดเมื่อ 15 กันยายน พ.ศ. 2510 ที่ สกลนคร สถิติการชก 24 ครั้ง ชนะ 19 (น็อค 11) แพ้ 5ประวัติ ประวัติ. กาจก้อง แดนภูไท ขึ้นชกมวยสากลครั้งแรกเมื่อ 20 กันยายน พ.ศ. 2530 ชนะน็อค คมศักดิ์ มงคลประทีป ยก 2 จากนั้นขึ้นชกกับนักมวยชาวไทยด้วยกันและชกชนะรวด รวมทั้งชนะคะแนน เด็ด ดอนเจดีย์ ตรัง ต.บุญเลิศ เด่น ส.ธนิกุล จึงได้ขึ้นชกกับแมก โฟโรซูเอนโล ใน พ.ศ. 2531 แต่กาจก้องเป็นฝ่ายแพ้คะแนนไปถึงสองครั้ง ก่อนจะขึ้นชกใน พ.ศ. 2532 ชนะคะแนนจอมยุทธ ศิษย์สีหมอก และชนะน็อค ลี แจมิน ยก 8 หลังจากนั้น กาจก้องจึงชกชนะรวดมาตลอด จนได้ชิงแชมป์โลกรุ่นจูเนียร์ฟลายเวท WBA กับยูห์ เมียงวู แชมป์โลกชาวเกาหลีใต้ที่กำลังทำสถิติป้องกันแชมป์โลกมากที่สุดในเอเชียแข่งกับเขาทราย แกแล็คซี่ เมื่อ 28 เมษายน พ.ศ. 2534 ปรากฏว่ากาจก้องสู้ไม่ได้เป็นฝ่ายแพ้น็อคในยกที่ 10 หลังจากชิงแชมป์ไม่ได้ กาจก้องขึ้นชกนอกรอบที่เกาหลีใต้ แพ้น็อค คิม กวางซุน ยก 5 จากนั้น มาชกในไทย ชนะน็อค โจเอ ซากิต ยก 5 อีกเพียงครั้งเดียว จากนั้น เมื่อกาจก้องขึ้นชกอีกครั้งเมื่อ 10 เมษายน พ.ศ. 2535 กลับเป็นฝ่ายแพ้น็อค โรเบอร์โต ปาดิลญ่า จากฟิลิปปินส์แค่ยก 3 หลังจากชกแพ้ครั้งนี้แล้ว กาจก้องก็แขวนนวมไปเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นจูเนียร์ฟลายเวท WBA เมื่อ 28 เม.ย. 2534 แพ้น็อค ยูห์ เมียงวู(เกาหลีใต้) ยก 10 ที่ เกาหลีใต้</doc>
