<doc id="870538" url="https://th.wikipedia.org/wiki?curid=870538" title="ปล่อย (เพลงโลโมโซนิก)">ปล่อย (เพลงโลโมโซนิก) "ปล่อย (Noise)" เป็นซิงเกิลของวงโลโมโซนิก ในปี พ.ศ. 2559 จากอัลบั้มปี พ.ศ. 2559 แอนติ-กราวิตี (ANTI-GRAVITY) ประพันธ์เนื้อร้อง ,แต่งทำนอง-เรียบเรียงโดย โลโมโซนิก ออกจำหน่ายและมิวสิกวิดีโอเผยแพร่ในวันที่ 26 กรกฎาคม พ.ศ. 2559 โดย บอย นักร้องนำกล่าวถึงที่มาของเพลงนี้ว่า ได้เขียนเพลงนี้เอาไว้นานแล้ว ซึ่งได้ประสบการณ์จากการไปบวชหลังจากคอนเสิร์ตใหญ่อย่าง Lomosonic T minus zero ที่ผ่านพ้นไป และระยะเวลาในช่วงการบวชจะมีสิ่งที่ไม่ควรทำอยู่อย่างหนึ่งคือ การร้องเพลง ซึ่งเขาก็ยอมรับว่าเคยชินกับการร้องเพลงทุกวัน ช่วงเวลานั้นเสียงในหัวจึงดังมาก และเขาก็ค้นพบว่า ไม่ว่าเวลาที่อยู่คนเดียวหรืออยู่ที่ไหนก็ตาม เสียงในหัวสามารถเกิดขึ้นได้ตลอดเวลา และไม่มีเสียงอะไรจะดังเท่าเสียงในหัวอีกแล้ว เขาจึงนำมาต่อยอดเป็นเรื่องราวในเพลงนี้ที่พูดถึงทั้งเรื่องความรัก ความสัมพันธ์ และความสูญเสียนั่นเอง ในส่วนของพาร์ตดนตรี ป้อม มือกีตาร์ของวง กล่าวว่า Lomosonic เป็นวงที่มีการเรียบเรียงเพลงแตกต่างจากวงดนตรีวงอื่น โดยจะมีการเปลี่ยนโครงสร้างของเพลงใหม่ๆ โดยตลอด และซิงเกิ้ล ปล่อย ก็มีการนำเอาโครงสร้างของเพลงแนว EDM มาใช้ ซึ่งจะมีทั้งท่อนหนัก ท่อนเบา ท่อนบิลด์ และมีการนำเอาเสียงซินธิไซเซอร์เข้ามาผสมผสาน ที่สำคัญคือได้ตัวพ่อวงการเพลงอิเล็กทรอนิกส์เมืองไทยอย่าง Cyndi Seui มาเป็นโปรดิวเซอร์ให้อีกด้วยชาร์ต</doc>
