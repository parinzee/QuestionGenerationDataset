<doc id="286317" url="https://th.wikipedia.org/wiki?curid=286317" title="ซัมโฟร์ตีวัน">ซัมโฟร์ตีวัน ซัมโฟร์ตีวัน () เป็นวงพังก์ร็อกจากอะแจกซ์ รัฐออนแทริโอ ประเทศแคนาดา ที่ก่อตั้งวงตั้งแต่ปี ค.ศ. 1996 มีสมาชิกปัจจุบันคือ เดอริก วิบลีย์ (ร้องนำ, กีตาร์ริธึม) เจสัน แม็คคาสลิน (กีตาร์เบส ร้องประสาน) และ ทอม แทกเกอร์ (กีตาร์ลีด ร้องประสานและคีย์บอร์ด) ในปี ค.ศ. 1999 วงได้เซ็นสัญญากับค่ายระดับนานาชาติอย่างไอแลนด์เรเคิดส์ จากนั้นมีผลงานสตูดิโออัลบั้ม 4 ชุด ซึ่งทุกชุดได้รับแผ่นเสียงทองคำขาวในแคนาดา อัลบั้มที่ประสบความสำเร็จที่สุดคืออัลบั้มชุด All Killer No Filler ที่ได้รับ 3 แผ่นเสียงทองคำขาวในแคนาดาและสหรัฐอเมริกา มีซิงเกิ้ลดังอย่าง "Fat Lip" ที่ติดชาร์ตอันดับ 1 บนบิลบอร์ดโมเดิร์นร็อกชาร์ต ถือเป็นซิงเกิ้ลที่ประสบความสำเร็จที่สุดของวง ส่วนซิงเกิ้ลที่ 2 จากอัลบั้มนี้ "In Too Deep" ติดท็อป 10 บนโมเดิร์นร็อกชาร์ต วงได้ออกแสดงมากมายมากกว่า 300 ครั้งในแต่ละปีและมีทัวร์รอบโลกอันยาวนาน ส่วนมากจะยาวมากกว่า 1 ปี พวกเขายังได้รับการเสนอชื่อเข้าชิงรางวัลจูนและได้รับรางวัล 2 ครั้ง (กลุ่มแห่งปี ในปี 2002 และอัลบั้มร็อกยอดเยี่ยม ในปี 2005 จากชุด Chuck) พวกเขายังได้รับการเสนอชื่อเข้าชิงรางวัลแคนาเดียนอินดีเพนเดนต์มิวสิกอวอร์ดส 3 ครั้ง และในปี 2004 พวกเขาได้รับรางวัลวูดี สำหรับเพลง "The Good Woodie (Greatest Social Impact)" พวกเขายังได้รับการเสนอชื่อเข้าชิงรางวัลเคอร์แรง ในปี 2003 สำหรับสาขาการแสดงสดยอดเยี่ยม</doc>
