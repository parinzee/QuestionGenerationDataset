<doc id="788701" url="https://th.wikipedia.org/wiki?curid=788701" title="บัส โดสต์">บัส โดสต์ บัส โดสต์ (; เกิด: 31 พฤษภาคม ค.ศ. 1989) เป็นนักฟุตบอลอาชีพชาวดัตช์ ปัจจุบันเล่นในตำแหน่งกองหน้าของสปอร์ติงลิสบอน ในโปรตุเกส และทีมชาติเนเธอร์แลนด์ จัดเป็นกองหน้าที่มีรูปร่างสูงถึง 196 เซนติเมตร มีความสามารถในการเล่นลูกกลางอากาศและหาพื้นที่ยิงประตูได้ดี ในฤดูกาล 2015–16 หลังจากที่โดสต์ได้ย้ายมาสู่ว็อลฟส์บูร์ก 3 ปี โดสต์ได้สร้างชื่อขึ้นมาด้วยการยิงประตูไปทั้งหมด 20 ประตูจากการลงเล่นทั้งหมด 36 นัด โดยยิงประตูไปถึง 11 ลูก จากการลงเล่น 6 นัด (โดยเฉลี่ยแล้ว 1 ลูก ต่อทุก ๆ 63 นาที หรือ 1 นัด ต่อ 1 ลูกครึ่ง) และนำพาว็อลฟส์บูร์กจบฤดูกาลลงด้วยการเป็นรองแชมป์ และเป็นผู้เล่นที่ทำประตูได้มากที่สุดของทุกลีกสูงสุดของทวีปยุโรป รวมทั้งเป็นการทำลายสถิติเดิมที่คลาวดีโอ ปีซาร์โร ของบาเยิร์นมิวนิกเคยทำไว้ 4 ประตู ต่อการลงเล่น 684 นาที เมื่อฤดูกาล 2014–15 และก่อนหน้านั้นฤดูกาลเดียวก็พาว็อลฟส์บูร์กได้แชมป์เดเอฟเบโพคาล ในระดับทีมชาติ โดสต์ติดทีมชาติชุดใหญ่ครั้งแรกเมื่อปี ค.ศ. 2012 ในช่วงที่มีลูวี ฟัน คาล เป็นผู้จัดการทีม ในนัดกระชิบมิตรกับเบลเยียมที่สนามคิงโบดวงสเตเดียม แต่ไม่ได้ถูกส่งลงเล่น ต่อมาในนัดกระชับมิตรกับเวลส์ที่สนามคาร์ดิฟฟ์ซิตีสเตเดียม โดสต์ก็ยิงประตูแรกในนามทีมชาติได้ในนาทีที่ 32 นับเป็นลูกแรก ผลการแข่งขันเนเธอร์แลนด์ชนะไป 3–2 ในวันที่ 28 สิงหาคม ค.ศ. 2016 โดสต์ย้ายไปสู่สปอร์ติงลิสบอน ในปรีไมราลีกา ของโปตุเกส ด้วยไม่เปิดเผยค่าตัว</doc>
