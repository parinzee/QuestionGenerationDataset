<doc id="794400" url="https://th.wikipedia.org/wiki?curid=794400" title="ผีเสื้อหางดาบตาลไหม้">ผีเสื้อหางดาบตาลไหม้ ผีเสื้อหางดาบตาลไหม้ (; ) แมลงจำพวกผีเสื้อชนิดหนึ่ง ในวงศ์ผีเสื้อหางติ่ง (Papilionidae) ในกลุ่มผีเสื้อหางติ่ง เป็นผีเสื้อกลางวันขนาดกลาง ปีกทั้งสองข้างแผ่กางออกกว้างประมาณ 105–115 มิลลิเมตร หนวดค่อนข้างสั้น ลำตัวสีออกเขียว หัวและใต้ส่วนอกสีน้ำตาลแดง เล็บตีนแยกออกเป็นสองแฉก ตัวผู้มีรูปทรงของปีกและสีปีกแตกต่างจากตัวเมีย โดยมีปีกหน้ายาวโค้งเรียวกว่าตัวเมียมาก ทั้งสองเพศปีกหลังมีหางยาว ตัวผู้สีปีกน้ำตาลไหม้และขอบปีกสีดำ มีจุดสีน้ำตาลเหลืองเรียงตามขอบปีกและบริเวณกลางปีก ตัวเมียมีแถบสีขาวพาดกลางปีก พบอาศัยตามป่าบนยอดเขาสูงในประเทศไทย เช่น ดอยอินทนนท์ และดอยผ้าห่มปก และในเขตประเทศพม่า มีถิ่นการกระจายพันธุ์ตั้งแต่รัฐสิกขิม ในประเทศอินเดีย และหลายประเทศในเอเชียอาคเนย์ จัดเป็นสัตว์ป่าคุ้มครองตามพระราชบัญญัติสงวนและคุ้มครองสัตว์ป่า พ.ศ. 2535ชนิดย่อยชนิดย่อย. - Meandrusa sciron sciron - Meandrusa sciron abaensis (จีน: มณฑลเสฉวน) - Meandrusa sciron aribbas (ภาคตะวันตกของจีน, พม่า, ภาคเหนือของไทย) - Meandrusa sciron dalata (เวียดนาม) - Meandrusa sciron nagamasai (คาบสมุทรทางภาคใต้ของไทย)</doc>
