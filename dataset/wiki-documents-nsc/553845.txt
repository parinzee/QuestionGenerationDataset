<doc id="553845" url="https://th.wikipedia.org/wiki?curid=553845" title="จารุบุตร เรืองสุวรรณ">จารุบุตร เรืองสุวรรณ ร้อยโท จารุบุตร เรืองสุวรรณ (15 มิถุนายน พ.ศ. 2463 — 19 มีนาคม พ.ศ. 2527 เวลา 0.14 น.) อดีตประธานวุฒิสภา อดีตประธานรัฐสภา และ สมาชิกสภาผู้แทนราษฎรจังหวัดขอนแก่น 5 สมัย เป็นบิดาของนายจารุพงศ์ เรืองสุวรรณประวัติ ประวัติ. ร้อยโท จารุบุตร เรืองสุวรรณ เกิดเมื่อวันที่ 15 มิถุนายน พ.ศ. 2463 เป็นบุตรของนายเจริญ และ นางเอี่ยม เรืองสุวรรณ น้ำหนัก 91 กิโลกรรม สูง 172 เซนติเมตร สำเร็จการศึกษา ปริญญาตรี ธรรมศาสตรบัณฑิต และ ปริญญาโท เศรษฐศาสตรมหาบัณฑิต จาก มหาวิทยาลัยธรรมศาสตร์และการเมือง สมรสกับนางอรนุช เรืองสุวรรณ มีบุตร-ธิดา 2 คน คือ นายจารุพงศ์ เรืองสุวรรณ รัฐมนตรีว่าการกระทรวงมหาดไทย และ นางจารุวรรณ เตียวศิริงานการเมือง งานการเมือง. อดีตเคยรับราชการครูหลายโรงเรียน รวมถึง เป็นครูที่โรงเรียนสวนกุหลาบวิทยาลัย รวมถึงเคยเป็นสมาชิกขบวนการเสรีไทย ในช่วงสงครามโลกครั้งที่สอง ต่อมาลงเลือกตั้งสมาชิกสภาผู้แทนราษฎรครั้งแรกในเดือนสิงหาคม พ.ศ. 2489 และได้รับเลือกติดต่อกันรวม 5 ครั้ง จารุบุตร เรืองสุวรรณ เคยดำรงตำแหน่งเป็นหัวหน้าพรรคเสรีประชาธิปไตย ในระหว่างปี พ.ศ. 2511 จนถึงปี พ.ศ. 2514สมาชิกสภาผู้แทนราษฎร สมาชิกสภาผู้แทนราษฎร. ร้อยโท จารุบุตร เรืองสุวรรณ ได้รับการเลือกตั้งเป็นสมาชิกสภาผู้แทนราษฎรมาแล้ว 5 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป สิงหาคม พ.ศ. 2489 จังหวัดขอนแก่น 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2492 จังหวัดขอนแก่น 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2495 จังหวัดขอนแก่น 4. การเลือกตั้งสมาชิกสภาผู้แทนราษฎรไทยเป็นการทั่วไป ธันวาคม พ.ศ. 2500 จังหวัดขอนแก่น สังกัดพรรคเสรีประชาธิปไตย 5. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2519 จังหวัดขอนแก่น สังกัดพรรคธรรมสังคมเครื่องราชอิสริยาภรณ์</doc>
