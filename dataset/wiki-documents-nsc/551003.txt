<doc id="551003" url="https://th.wikipedia.org/wiki?curid=551003" title="เอกธนัช อินทร์รอด">เอกธนัช อินทร์รอด นายเอกธนัช อินทร์รอด (ชื่อเดิม: คมสัน ชื่อเล่น: คม) เป็นอดีตสมาชิกสภาผู้แทนราษฎรแบบบัญชีรายชื่อ นายทะเบียนพรรคเพื่อไทย อดีตเลขานุการรัฐมนตรีว่าการกระทรวงพลังงานประวัติ ประวัติ. นายเอกธนัช อินทร์รอด เกิดเมื่อวันที่ 12 กุมภาพันธ์ พ.ศ. 2512 ที่ตำบลท่าบ่อ อำเภอท่าบ่อ จังหวัดหนองคาย เป็นทายาทของ ปราการ อินทร์รอด สมาชิกสภาองค์การบริหารส่วนจังหวัดหนองคาย เขต 3 ท่าบ่อ ส.อบจ. 6 สมัย ผู้ก่อตั้งห้างหุ้นส่วนจำกัด ท่าบ่อปราการก่อสร้าง ผู้รับเหมาก่อสร้างรายใหญ่แห่งหนองคาย ที่ชาวบ้านเรียกขาน "ยมทูตส่งวิญญาณ" เนื่องจากนำรถแห่ศพออกบริการฟรี สำหรับชาวบ้านในพื้นที่ ทุกหมู่บ้านที่มีงานศพ เอกธนัช สำเร็จการศึกษาระดับปริญญาตรี นิติศาสตร์ มหาวิทยาลัยศรีปทุม และ ปริญญาโท ศิลปศาสตร์มหาบัณฑิต (รัฐศาสตร์) มหาวิทยาลัยรามคำแหงการทำงาน การทำงาน. เอกธนัช เคยประกอบอาชีพธุรกิจส่วนตัว นั่นคืิอ ห้างหุ้นส่วนจำกัด รุ่งอรุณท่าบ่อก่อสร้างตามรอยครอบครัว และเป็นเคยเป็นหัวหน้าฝ่ายคดีแพ่ง บริษัท รัชดาอินเตอร์เนชั่นแนล บิสเนส ลอว์เยอร์ส จำกัด, และ เคยทำงานเป็นข้าราชการการเมืองประจำสำนักงานเลขาธิการนายกรัฐมนตรีงานการเมือง งานการเมือง. เอกธนัช ลงสมัครเลือกตั้งสมาชิกสภาผู้แทนราษฎรครั้งแรกใน พ.ศ. 2544 สังกัดพรรคไทยรักไทย และได้รับเลือกติดต่อกันรวม 2 ครั้ง ปี พ.ศ. 2554 ลงสมัครรับเลือกตั้งสมาชิกสภาผู้แทนราษฎรในระบบบัญชีรายชื่อ ลำดับที่ 73 แต่ไม่ได้รับเลือกตั้ง เนื่องจากพรรคได้รับเลือกตั้งแค่ 61 คน หลังจากนั้นจึงดำรงตำแหน่งเลขานุการรัฐมนตรีว่าการกระทรวงพลังงาน ต่อมา นายปลอดประสพ สุรัสวดี สมาชิกสภาผู้แทนราษฎรลำดับที่ 7 ได้ลาออก จึงได้รับเลื่อนขึ้นมาเป็นแทนสมาชิกสภาผู้แทนราษฎร สมาชิกสภาผู้แทนราษฎร. เอกธนัช อินทร์รอด ได้รับการเลือกตั้งเป็นสมาชิกสภาผู้แทนราษฎรมาแล้ว 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดหนองคาย สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดหนองคาย สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 แบบบัญชีรายชื่อ สังกัดพรรคเพื่อไทย (เลื่อนแทน)เครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
