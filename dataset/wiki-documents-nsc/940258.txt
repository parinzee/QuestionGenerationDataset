<doc id="940258" url="https://th.wikipedia.org/wiki?curid=940258" title="วิลเลียมดาบยาว">วิลเลียมดาบยาว วิลเลี่ยมผู้ดาบยาว (, , , ภาษานอร์สโบราณ: Vilhjálmr Langaspjót; ค.ศ. 893 – 17 ธันวาคม ค.ศ. 942) เป็นผู้ปกครองคนที่สองของนอร์ม็องดี ตั้งแต่ ค.ศ. 927 จนถูกลอบสังหารใน ค.ศ. 942ชีวิตช่วงแรก ชีวิตช่วงแรก. วิลเลี่ยมเป็นบุตรชายของชาวไวกิ้ง รอลโล กับภรรยาชาวคริสเตียน โปปป้าแห่งบายูซ์ เขาเกิดในต่างประเทศ อาจจะในอังกฤษ มารดาของเขามาจากตระกูลขุนนางชาวแฟรงก์ วิลเลี่ยมได้รับการทำพิธีศีลล้างบาปเป็นชาวคริสเตียนอาจจะในเวลาเดียวกับบิดา ฉายาของวิลเลี่ยม ผู้ดาบยาว อาจได้มาในช่วงการต่อสู้ใน ค.ศ. 924-925 บริเวณบูเวส์, ปงธิว และอาเมียงดยุคแห่งนอร์ม็องดี ดยุคแห่งนอร์ม็องดี. วิลเลี่ยมสืบทอดต่อจากบิดาเป็นผู้นำใน ค.ศ. 927 ช่วงแรกๆ ที่ครองตำแหน่ง เขาเผชิญหน้ากับการก่อกบฏของชาวนอร์มันกลุ่มอื่นที่ไม่คิดว่าเขาเหมาะสมที่จะเป็นผู้นำของตน ผู้นำของการกบฏครั้งนี้คือริยูฟแห่งอีฟโรซ์ ในเวลาเดียวกัน วิลเลี่ยมส่งภรรยา สโปรต้า ไปเฟค็อมป์ที่บุตรชายของทั้งคู่ ริชาร์ด เกิด ใน ค.ศ. 933 วิลเลี่ยมที่ 1 ผู้ดาบยาวปฏิญาณความจงรักภักดีต่อพระเจ้าราอูล กษัตริย์แห่งฟรังเกียตะวันตก แลกกับการที่พระเจ้าราอูลมอบการเป็นผู้นำเหนือดินแดนมากมายของชาวเบรตันที่รวมถึงแอฟร็องช์และโคต็องแต็งให้เขา แต่ชาวเบรตันต่อสู้เพื่อรักษาดินแดนเหล่านั้นไว้ พวกเขามีอลันที่ 2 ดยุคแห่งบริตทานีกับเคานต์เบเรนเกร์แห่งแร็นน์เป็นผู้นำ มันจบลงอย่างรวดเร็วด้วยการหนีไปอังกฤษของอลันและการทำเงื่อนไขมิตรภาพกับชาวนอร์มันของเบเรนเกร์ ใน ค.ศ. 935 วิลเลี่ยมจัดการการแต่งงานระหว่างน้องสาวของตน อาเดลา กับวิลเลี่ยม เคานต์แห่งปัวตู ด้วยการเห็นดีเห็นงามของยูกผู้ยิ่งใหญ่ ในเวลาเดียวกัน วิลเลี่ยมแต่งงานกับลุตการ์ด บุตรสาวของเคานต์แอร์แบต์ที่ 2 แห่งแวร์ม็องดัวซ์ สินสอดที่เธอมอบให้วิลเลี่ยมคือที่ดินของล็องเกอวีลล์, ครูเดรอ และอีลีเยร์ ลีฟเวค วิลเลี่ยมผู้ดาบยาวโจมตีฟลานเดอส์ใน ค.ศ. 939 และอาร์นูล์ฟที่ 1 เคานต์แห่งฟลานเดอส์กับพระเจ้าหลุยส์ที่ 4 แห่งฝรั่งเศส โจมตีนอร์ม็องดีเพราะเรื่องนี้ อาร์นูล์ฟยึดปราสาทแห่งมงเทรยล์-ซูร์-แมร์เพื่อปราบแอร์ลวน เคานต์แห่งปงธิว แอร์ลวนช่วยวิลเลี่ยมผู้ดาบยาวเอาปราสาทคืนมา วิลเลี่ยมถูกตัดขาดจากศาสนาจากการโจมตีและทำลายดินแดนที่เป็นของอาร์นูล์ฟ วิลเลี่ยมสาบานความจงรักภักดีต่อพระเจ้าหลุยส์ที่ 4 ในตอนที่ทั้งสองเจอกันใน ค.ศ. 940 แลกกับการที่เขาได้รับการยืนยันสิทธิ์ในดินแดนที่ถูกมอบให้กับบิดาของเขา รอลโล เกือบสามปีต่อมา ในวันที่ 17 ธันวาคม ค.ศ. 942 ที่พิกกินญีบนแม่น้ำซอมม์ วิลเลี่ยมผู้ดาบยาวถูกโจมตีและถูกสังหารโดยผู้ติดตามของอาร์นูล์ฟขณะกำลังทำการประชุมร่วมกันทางสันติภาพเพื่อแก้ไขข้อขัดแย้งของทั้งคู่ครอบครัว ครอบครัว. วิลเลี่ยมมีบุตรชายหนึ่งคนกับสโปรต้า1. ริชาร์ดผู้ไม่กลัวใคร ที่สืบทอดต่อจากบิดา วิลเลี่ยมแต่งงานครั้งที่สองกับลุตการ์ด บุตรสาวของแอร์แบต์ที่ 2 เคานต์แห่งแวร์ม็องดัวซ์ ทั้งคู่ไม่มีบุตรด้วยกัน</doc>
