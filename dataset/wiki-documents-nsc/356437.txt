<doc id="356437" url="https://th.wikipedia.org/wiki?curid=356437" title="โรงเรียนวัดพุทธบูชา">โรงเรียนวัดพุทธบูชา โรงเรียนวัดพุทธบูชา เป็นโรงเรียนสังกัดสำนักงานเขตพื้นที่การศึกษามัธยมศึกษาเขต 1 สำนักงานคณะกรรมการการศึกษาขั้นพื้นฐาน กระทรวงศึกษาธิการ เป็นโรงเรียนสหศึกษา ตั้งขึ้นตามประกาศของกระทรวงศึกษาธิการ เมื่อวันที่ 19 เมษายน พ.ศ. 2516 โรงเรียนวัดพุทธบูชา ตั้งอยู่เลขที่ 218 ถนนพุทธบูชา แขวงบางมด เขตทุ่งครุ กรุงเทพมหานครประวัติโรงเรียน ประวัติโรงเรียน. พ.ศ. 2510 (ค.ศ. 1967) นั้นมีการขยายตัวของประชาชนในบริเวณแขวงบางมด เขตทุ่งครุ ซึ่งเป็นเยาวชนจำนวนมาก จึงมีการตระหนักถึงการศึกษามากขึ้น แต่ในสมัยนั้นไม่มีโรงเรียนในละแวกนั้น ซึ่งการที่จะส่งบุตรหลานไปศึกษาเล่าเรียนนั้น ก็ต้องเสียค่าใช้จ่ายในการเดินทางเป็นจำนวนมาก ทำให้พระครูวินัยสารสุภัทรซึ่งเป็นเจ้าอาวาสของวัดพุทธบูชาในเวลานั้น ได้จัดซื้อที่ดินกว่า 8 ไร่ เพื่อมอบให้สำหรับเป็นการจัดสร้างโรงเรียน และท่านยังได้ประสานงานกับทางราชการเพื่อก่อตั้งโรงเรียน 19 เมษายน พ.ศ. 2516 (ค.ศ. 1973) กระทรวงศึกษาธิการได้มีการจัดตั้งโรงเรียนขึ้นอย่างเป็นทางการ มีชื่อว่าโรงเรียนพุทธบูชาวิทยาคม ซึ่งเป็นโรงเรียนประเภทสหศึกษา 4 มิถุนายน พ.ศ. 2516 (ค.ศ. 1973) โดยได้เปิดเรียนครั้งแรก โดยมีนายอินทร์ วงศ์สมบูรณ์ เป็นครูใหญ่ และในระยะเริ่มแรกนี้โรงเรียนต้องอาศัยโรงเรียนประถมสายสามัญวัดพุทธบูชาและศาลาวัดเป็นที่เรียน ต่อมาท่านเจ้าอาวาทได้จัดตั้งอาคารเรียนชั่วคราวจำนวน 6 ห้องเรียน เพื่อรองรับกับจำนวนนักเรียนที่มากขึ้น พ.ศ. 2518 โรงเรียนได้รับเงินงบประมาณจากกรมสามัญศึกษาให้สร้างอาคารเรียนเป็นตึก 3 ชั้น 18 ห้องเรียน พ.ศ. 2520 ย้ายเข้าไปเรียนในอาคารเรียนหลังใหม่ และในปีเดียวกันนี้ได้ยุบรวมกับโรงเรียนประถมสายสามัญวัดพุทธบูชากับโรงเรียนพุทธบูชาวิทยาคมเข้าด้วยกันและได้เปิดสอนระดับมัธยมศึกษาเพียงอย่างเดียว พ.ศ. 2527 (ค.ศ. 1984) โรงเรียนพุทธบูชาวิทยาคม ได้เปลี่ยนชื่อเป็น โรงเรียนวัดพุทธบูชา และมีจำนวนนักเรียน ครูอาจารย์ตลอดจนอาคารเรียน ประกอบเพิ่มมากขึ้นตามลำดับ นักเรียนที่เข้ามาศึกษามีทั้งเป็นนักเรียนท้องถิ่นชุมชนบางมด แล้วยังมาจากที่อื่นอีก เช่น เขตราษฎร์บูรณะ เขตจอมทอง เขตบางขุนเทียน เขตคลองสาน เขตยานนาวา เขตบางคอแหลม เขตธนบุรี และจากอำเภอพระประแดง จังหวัดสมุทรปราการ เป็นต้น จำนวนห้องนักเรียนปีการศึกษา2556' ม.1,2,3 รวม 21 ห้องเรียน ม.4,5,6 รวม 23 ห้องเรียน รวมทั้งหมด 44 ห้องเรียน ในปัจจุบันโรงเรียนวัดพุทธบูชามีนักเรียนประมาณ 1,800 คน จัดเป็นโรงเรียนระดับมัธยมศึกษาขนาดใหญ่ประวัติ หลวงพ่อเพิ่ม พระพุทธวิริยากร (เพิ่ม กต.ปุญโญ) ประวัติ หลวงพ่อเพิ่ม พระพุทธวิริยากร (เพิ่ม กต.ปุญโญ). พระผู้สร้างโรงเรียนวัดพุทธบูชา พระพุทธวิริยากร (เพิ่ม กต.ปุญโญ) อดีตเจ้าอาวาสวัดพุทธบูชาผู้ก่อตั้ง และอุปการะโรงเรียนวัดพุทธบูชา ท่านเป็นชาวอำเภอบางคนที จ.สมุทรสงคราม เกิดเมื่อวันที่ ๔ มีนาคม ๒๔๖๐ และอุปสมบทเป็นภิกษุเมื่อ พ.ศ. ๒๔๘๑ ณ วัดอมรเทพ จ. สมุทรสงคราม หลังจากอุปสมบทแล้วได้ศึกษาพระปริยัติ จนได้นักธรรมชั้นเอกและเปรียญธรรม ๕ ประโยค ต่อมาได้ย้ายมาศึกษาอบรม ที่วัดบวรนิเวศวิหาร กรุงเทพมหานคร และได้รับมอบหมายให้ดูแลก่อตั้งวัดพุทธบูชา เมื่อ พ.ศ. ๒๔๙๘ เมื่อก่อตั้งวัดพุทธบูชา ท่านได้ก่อสร้างเสนาสนะสงฆ์ พระอุโบสถ พระประธาน ศาลาธรรมสังเวชฌาปนสถานกุฏิทรงไทย ศาลาการเปรียญโรงเรียนพระปริยัติธรรม ประตูเข้าวัด จัดซื้อที่ดินขยายวัดและอื่น ๆ อีกหลายอย่างเพื่อสร้างวัดพุทธบูชาให้เป็นศูนย์กลางของชุมชน ในด้านการศึกษา ท่านได้ตระหนักถึงความสำคัญของการศึกษาได้ขวนขวาย พยายามที่ สร้างโรงเรียนเพื่อกุลบุตร กุลธิดาในท้องถิ่นได้มีการศึกษาสูงขึ้น ได้ศึกษาเล่าเรียนใกล้ขึ้น และสร้างความเจริญให้กับท้องถิ่นโดยได้เป็นผู้อุปถัมภ์และอุปการะโรงเรียนวัดพุทธบูชา ตั้งแต่มีการเริ่มต้นชั้นประถมศึกษาตอนปลาย (ปัจจุบันโรงเรียนประถมได้ยุบรวมมาเป็นโรงเรียนมัธยม) และระดับมัธยมศึกษา ทั้งในด้านอาคารเรียนตลอดจนอุปกรณ์การศึกษา อื่น ๆ สำหรับ โรงเรียนวัดพุทธบูชาระดับมัธยมศึกษา นอกจากจัดสร้างอาคารเรียน (ชั่วคราว) เพื่อให้นักเรียนได้มีสถานที่เรียนเรียบร้อยแล้วยังได้ร่วมกับประชาชน จัดซื้อที่ดินจำนวน ๘ ไร่ เมื่อ พ.ศ. ๒๕๑๖ ให้ทางราชการสร้างโรงเรียน ซึ่งเป็นที่ตั้งของโรงเรียนในปัจจุบัน โดยปกติท่านเป็นคนแข็งแรง และทำงานทุกอย่าง ที่สามารถทำได้ด้วยความวิริยะอุตสาหะ ในระยะหลังท่านอาพาธ ด้วยโรคเนื้องอกที่ตับอ่อนและถึงแก่มรณภาพ เมื่อวันที่ ๔ กันยายน ๒๕๓๐ รวมอายุได้ ๗๐ ปี ๖ เดือน แม้ว่าเนื้อหนังของท่านกลายเป็นธาตุดินไปแล้ว แต่คุณความดีของท่านไม่หมดไป นั่นคือท่านริเริ่มและติดต่อทางราชการให้มาสร้างโรงเรียนมัธยมขึ้นที่วัดพุทธบูชาเมื่อ ๑๙ เมษายน ๒๕๑๖ และให้นามว่า “โรงเรียนวัดพุทธบูชา” เรียกว่าความตั้งใจ ที่จะสร้างโรงเรียน เพื่อให้เด็กได้ศึกษาในที่ใกล้ ๆ ไม่ต้องไปไกลเหมือนเมื่อก่อนได้ประสบความสำเร็จ พวกเราชาวพุทธบูชาควรที่จะระลึกและตระหนักในพระคุณของท่านให้ตลอดไปแผนการเรียนระดับชั้นมัธยมปลายแผนการเรียนระดับชั้นมัธยมปลาย. 1. วิทย์-คณิต STEM 2. วิทย์-คณิต 1 ห้อง 3. คณิต-อังกฤษ 1 ห้อง 4. CP-All 1 ห้อง 5. อังกฤษ-ญี่ปุ่น 1 ห้อง 6. อังกฤษ-จีน 1 ห้อง 7. ศิลป์ทั่วไป 1 ห้อง</doc>
