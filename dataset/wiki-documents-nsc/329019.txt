<doc id="329019" url="https://th.wikipedia.org/wiki?curid=329019" title="โรเมโอและจูเลียต (โปรโคเฟียฟ)">โรเมโอและจูเลียต (โปรโคเฟียฟ) โรเมโอและจูเลียต โอปุส 64 (; , Op. 64) เป็นบัลเลต์ประกอบดนตรีโดยเซียร์เกย์ โปรโคเฟียฟ คีตกวีชาวรัสเซีย ดัดแปลงจากบทละครโศกนาฏกรรมเรื่องโรเมโอและจูเลียตของวิลเลียม เชกสเปียร์ เป็นบัลเลต์เรื่องหนึ่งที่ประสบความสำเร็จ ต่อมาโปรโกเฟียฟให้ตัดทอนดนตรีที่ประพันธ์ ออกมาเป็นสวีตสามชุดสำหรับบรรเลงด้วยวงออร์เคสตรา และเปียโน โปรโกเฟียฟเริ่มประพันธ์บัลเลต์ชิ้นนี้จากคำแนะนำของ เอเดรียน ปิโอทรอฟสกี และเซอร์เก แรดลอฟ สำหรับจัดแสดงโดยคณะคิรอฟบัลเลต์ แล้วเสร็จเมื่อเดือนกันยายน ค.ศ. 1935 บัลเลต์ฉบับดั้งเดิมมีตอนจบแบบสุขนาฏกรรม สร้างความไม่พอใจให้กับนักแสดง และยืนยันให้เปลี่ยนตอนจบเป็นโศกนาฏกรรมเหมือนในบทประพันธ์ต้นฉบับ จัดแสดงรอบปฐมทัศน์ที่โรงละคร Mahen Theatre เชโกสโลวาเกีย เมื่อวันที่ 30 ธันวาคม ค.ศ. 1938 บัลเลต์ชุดนี้มีท่อนดนตรีที่ได้รับความนิยม มาจากองก์ที่ 1 ฉากที่ 2 มีชื่อเรียกว่า "มอนตะคิวและคาปุเล็ต" () บางครั้งรู้จักในชื่อว่า "Dance of the Knights" มีทำนองที่ให้บรรยากาศมืดหม่น มีผู้นิยมนำไปใช้ประกอบภาพยนตร์โดยสื่อความหมายถึงสหภาพโซเวียต เคยถูกนำในประกอบภาพยนตร์เรื่อง คาลิกูลา (1979) ของตินโต บราส และใช้เป็นเพลงธีมในสนามเหย้าของสโมสรฟุตบอลซันเดอร์แลนด์</doc>
