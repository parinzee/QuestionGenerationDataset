<doc id="127575" url="https://th.wikipedia.org/wiki?curid=127575" title="โรงเรียนเซนต์โยเซฟคอนเวนต์">โรงเรียนเซนต์โยเซฟคอนเวนต์ โรงเรียนเซนต์โยเซฟคอนเวนต์ ตั้งอยู่บนถนนคอนแวนต์ แขวงสีลม เขตบางรัก เป็นโรงเรียนสตรีและคอนแวนต์ของคณะภคินีเซนต์ปอล เดอ ชาร์ตร จากประเทศฝรั่งเศส ที่เข้ามาเผยแพร่ธรรมและช่วยส่งเสริมงานพัฒนาสังคมไทยด้านการศึกษา การรักษาพยาบาลและการช่วยเหลือบรรเทาทุกข์ผู้ยากไร้ประวัติ ประวัติ. เมื่อวันที่ 5 ธันวาคม พ.ศ. 2450 คณะภคินีฯ โดยคุณแม่อธิการิณีแซงต์ ซาเวียร์ (MERE SAINT - XAVIER) ได้ก่อตั้งโรงเรียนเซนต์โยเซฟคอนเวนต์ขึ้น บนเนื้อที่ 16 ไร่ 3 งาน 68 ตารางวาของคณะมิสซังกรุงเทพ เดิมที่เป็นที่นา ณ บริเวณถนนคอนแวนต์ แขวงสีลม เขตบางรัก กรุงเทพมหานคร โดยสถาปนิกผู้ออกแบบคือ นายอัลเฟรโด รีกาซซี (Alfredo Rigazzi) สถาปนิกชาวอิตาลี อาคารโรงเรียนเซนต์โยเซฟคอนแวนต์ในยุคแรกเป็นอาคาร 2 ชั้น ก่ออิฐถือปูน หลังคาปั้นหยามุงกระเบื้องว่าว ต่อมาปี พ.ศ. 2512 ได้มีการก่อสร้างอาคาร 72 ปี และในปี พ.ศ. 2530 ได้ก่อสร้างหอประชุมทรินิตี้ เป็นหอประชุมอเนกประสงค์ขนาดใหญ่ อย่างไรก็ดี ภายในกลุ่มอาคารใหม่ โบสถ์น้อยซึ่งเป็นอาคารอนุรักษ์ ยังคงดำรงอยู่และเป็นที่ประกอบพิธีกรรมทางศาสนา อาทิ การรับศีลกำลัง การรับศีลมหาสนิท เป็นต้นการศึกษา การศึกษา. ในช่วงแรกโรงเรียนเซนต์โยเซฟคอนเวนต์รับนักเรียนจากบุตรและธิดาชาวยุโรป ที่เข้ามาพำนักอาศัยในประเทศไทย ซึ่งหลักสูตรการศึกษาจะเน้นทางด้านภาษา ใช้ภาษาอังกฤษและภาษาฝรั่งเศสเป็นหลัก ในด้านวิชาการจะเน้นการศึกษา เช่น คณิตศาสตร์ วิทยาศาสตร์ ประวัติศาสตร์ ภูมิศาสตร์ จริยธรรม วาดเขียน ดนตรี และการฝีมือ หลังจากนั้นบรรดาคหบดี ข้าราชการ และพ่อค้าชาวไทยได้ให้ความสนใจและเริ่มนิยมส่งบุตรหลานของตนมาเข้ารับการศึกษาในโรงเรียน จึงมีจำนวนนักเรียนเพิ่มขึ้นเป็นตามลำดับ โรงเรียนจึงพัฒนาหลักสูตรและปรับปรุงให้เหมาะสมกับภาวะที่เปลี่ยนแปลงไป มีการจัดระบบการเรียนการสอนใหม่ให้สอดคล้องกับแนวทางของระบบการศึกษาในประเทศไทย จนในปี พ.ศ. 2479 เริ่มทดลองส่งนักเรียนจำนวน 11 คน เข้าสอบแข่งขันระดับประเทศ ในระดับชั้นประโยคมัธยมบริบูรณ์ หลักสูตรของกระทรวงศึกษาธิการ ซึ่งนักเรียนทั้ง 11 คนสามารถสอบผ่านได้ทั้งหมด และมีคะแนนติดอันดับที่หนึ่งถึงที่สามของแผนกภาษาอีกด้วย กระทรวงศึกษาธิการจึงมอบทุนการศึกษาระดับปริญญาตรีของคณะอักษรศาสตร์ จุฬาลงกรณ์มหาวิทยาลัย ให้แก่นักเรียนทั้ง 2 คน ที่มีผลการสอบดีเด่นดังกล่าว และในปีต่อมาจึงได้ประกาศรับรองวิทยฐานะของโรงเรียนเซนต์โยเซฟคอนเวนต์ เทียบเท่าโรงเรียนรัฐบาล นอกจากนี้ ระหว่างปี พ.ศ. 2482 ถึง 2486 กระทรวงศึกษาธิการยังได้อนุญาตให้โรงเรียน เปิดทำการสอนหลักสูตรนักเรียนฝึกหัดครูขึ้นอีกแขนงหนึ่ง เพื่อผลิตบุคลากรที่มีความรู้ ความสามารถออกไปรับใช้สังคม และช่วยพัฒนางานการศึกษาของไทยอีกด้วยรางวัล รางวัล. โรงเรียนเซนต์โยเซฟคอนเวนต์ ได้รับพระราชทานรางวัลจัดการศึกษาดีเด่นระดับชาติ 4 คือ- รางวัลพระราชทานจัดการศึกษาดี ทั้งประเภทประถมศึกษาและมัธยมศึกษา จากพระหัตถ์พระบาทสมเด็จพระปรมินทรมหาภูมิพลอดุลยเดช ประจำปีการศึกษา 2511,2513 และ 2515 และในปีการศึกษา 2511 นักเรียนชั้นประถมศึกษาปีที่ 7 ของโรงเรียนได้รับพระราชาทานรางวัลเรียนดีอันดับสามของประเทศ - รางวัลพระราชทานระดับมัธยมศึกษา ประจำปีการศึกษา 2529 - รางวัลพระราชทานระดับประถมศึกษา ประจำปีการศึกษา 2537 และในปีเดียวกันได้รับรางวัลโรงเรียนดีเด่น ระดับประถมศึกษา - รางวัลพระราชทานการจัดห้องสมุดดีเด่นระดับมัธยมศึกษาประจำปี พ.ศ. 2532 และ 2542 - รางวัลสถานศึกษาที่จัดจริยศึกษาดีเด่น ประจำปีการศึกษา 2541 จากสมเด็จพระญาณสังวร สมเด็จพระสังฆราช สกลมหาสังฆปริณายกศิษย์เก่าที่มีชื่อเสียงศิษย์เก่าที่มีชื่อเสียง. - ชนิดาภา พงศ์ศิลป์พิพัฒน์ นักแสดงสังกัดช่อง 3 - เกรซ มหาดำรงค์กุล นักแสดง - จณิสตา ลิ่วเฉลิมวงศ์ พิธีกร นักการเมือง - ชญาดา ลิ่วเฉลิมวงศ์ พิธีกร - ดุษฎี พนมยงค์ - ศาสตราจารย์แพทย์หญิง ท่านผู้หญิงตวันสุรวงศ์ บุนนาค - นุสบา ปุณณกันต์ นักแสดง - ศาสตราจารย์ ม.ล.บุญเหลือ (กุญชร) เทพยสุวรรณ - ท่านผู้หญิงพูนศุข พนมยงค์ - ท่านหญิงมาลินีมงคล อมาตยกุล - หม่อมหลวงศรีฟ้า มหาวรรณ - คุณหญิงสุดารัตน์ เกยุราพันธุ์ นักการเมือง - คุณหญิงพจมาน ชินวัตร - นฤมล จิวังกูร นักร้องสังกัดอาร์เอส - อริสรา กำธรเจริญ นักแสดง พิธีกร ผู้ประกาศข่าว - นิภาภรณ์ ฐิติธนการ ศิลปินจาก AF6 และนักแสดงสังกัดช่อง 3 - ปกฉัตร เทียมชัย นักแสดง นางแบบ พิธีกร - นิษฐา จิรยั่งยืน นักแสดงสังกัดช่อง 3 - สู่ขวัญ บูลกุล ผู้ประกาศข่าวช่อง 3 นักแสดง และ Brand Ambassador - จิตตาภา แจ่มปฐม นักแสดงสังกัดช่อง 3 - นรีกุล เกตุประภากร นักแสดงสังกัด GDH559 - แสงระวี อัศวรักษ์ มิสไทยแลนด์เวิลด์ 2529 ศิลปินและนักแสดง - ซอนญ่า สิงหะ นักแสดงสังกัดช่อง 7 - อลิส ทอย นักแสดง/นางแบบ - เขริกา โชติวิจิตร นักร้อง</doc>
