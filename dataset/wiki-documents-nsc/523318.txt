<doc id="523318" url="https://th.wikipedia.org/wiki?curid=523318" title="ไอมี">ไอมี ไอมี () เป็นเกิร์ลกรุปจากประเทศจีน ประกอบไปด้วยสมาชิกหญิงจำนวนห้าคน คือโมชีกา มีคัน นีกี ซาร่า และเฮลีย์ โดยสมาชิกสามคนแรกเป็นชาวจีน ส่วนคนที่สี่และห้าเป็นชาวไทยและเกาหลีใต้ตามลำดับ ส่วนชื่อ iME มาจาก I ย่อมาจาก"International", "Idol", "Idea" ส่วน Me ย่อมาจาก "ตนเอง" ไอมีมีผลงานเพลงภาษาจีนและภาษาไทย ไอมีเปิดตัวครั้งแรกเมื่อวันที่ 30 มิถุนายน 2553 โดยโมชีกา มีคัน และนีกีเคยผ่านการประกวดขับร้องเพลงจีนแฮปปีเกิร์ล 2552 ส่วนนลินธาราเป็นอดีตผู้เข้าประกวดทรู อะคาเดมี่ แฟนเทเชียและอดีตสมาชิกวงจีทูจี และเฮลีย์ที่เป็นเด็กฝึกงานของเอสเอ็มเอนเตอร์เทนเมนต์นั้น ได้รับการคัดเลือกจากโดเรมีมิวสิกให้เข้าเป็นสมาชิกของวง และมีเพลงเดี่ยวทั้งภาษาจีนและไทยจำนวนหนึ่ง โดยเป็นเกิร์ลกรุปวงแรกของประเทศจีน ในปี 2556 นลินธาราหนึ่งในสมาชิกวงไอมีได้ขอยุติสัญญากับทางต้นสังกัดในประเทศจีน โดยให้เหตุผลว่าไม่เป็นตัวของตัวเองและคิวงานไม่เป็นอย่างที่ตกลงไว้ก่อนหน้า สมาชิกในวงเองก็พร้อมใจจะยุบวง เธอกล่าวว่าอนาคตนั้นอาจมีการร่วมงานกันของอดีตสมาชิกในวง แต่มิใช่ในฐานะวงไอมีอีก นลินธารากล่าวในปี 2557 ว่า ทางต้นสังกัดยังไม่ประกาศยุบวงไอมีอย่างเป็นทางการและเธอก็หมดสัญญากับทางต้นสังกัดในจีนแล้วสมาชิกสมาชิก. - หลี่ ยฺเหวียนซี (; 10 กุมภาพันธ์ 2533) หรือ โมชีกา (Mocika) เป็นชาวมณฑลเสฉวน ประเทศจีน เป็นอดีตผู้เข้าประกวดขับร้องเพลงจีนแฮปปีเกิร์ล 2552 - หลิว เหม่ย์หัน (; 9 เมษายน 2534) หรือ มีคัน (Mikan) เป็นชาวเมืองเซินเจิ้น ประเทศจีน เป็นอดีตผู้เข้าประกวดขับร้องเพลงจีนแฮปปีเกิร์ล 2552 - อี้ อี้จื่อ (; 9 เมษายน 2534) หรือ นีกี (Niki) เป็นชาวมณฑลเสฉวน ประเทศจีน เป็นอดีตผู้เข้าประกวดขับร้องเพลงจีนแฮปปีเกิร์ล 2552 - นลินธารา โฮเลอร์ (2 ธันวาคม 2529) หรือ น่าหลิน () หรือ ซาร่า (Sara) เป็นชาวจังหวัดเชียงใหม่ ประเทศไทย อดีตผู้เข้าประกวดทรู อะคาเดมี่ แฟนเทเชีย 2549 และอดีตสมาชิกวงจีทูจี - ชิม ฮย็อน-คย็อง (; 10 พฤษภาคม 2531) หรือ เซฺวี่ยนจิง () หรือ เฮลีย์ (Haley) ชาวเกาหลีใต้ เด็กฝึกงานของเอสเอ็มเอนเตอร์เทนเมนต์ผลงานเพลง</doc>
