<doc id="295695" url="https://th.wikipedia.org/wiki?curid=295695" title="แวมไพร์วีกเอนด์">แวมไพร์วีกเอนด์ แวมไพร์วีกเอนด์ () เป็นวงอินดี้ป็อปอเมริกัน จากนิวยอร์ก ก่อตั้งวงในปี 2006 เซ็นสัญญากับค่าย เอ็กซ์แอลเรคคอร์ดดิงส์ ทางได้ออกอัลบั้มแรกที่ชื่อว่า Vampire Weekend ในปี 2008 โดยมีซิงเกิ้ลได้แก่ "Mansard Roof", "A-Punk", "Oxford Comma", และ "Cape Cod Kwassa Kwassa" ในปี 2010 มีผลงานอัลบั้มอันดับ 1 ชาร์ตบิลบอร์ด 200 กับชุด Contraประวัติยุคก่อตั้งและอัลบั้มแรก(2006-2008) ประวัติ. ยุคก่อตั้งและอัลบั้มแรก(2006-2008). Ezra Koenig, Chris Baio, Rostam Batmanglij, และ Chris Tomson ได้ร่วมกันก่อตั้งวงดนตรีวงนี้ในปี 2006 เมื่อพวกเขาสำเร็จการศึกษาจากมหาวิทยาลัยโคลัมเบีย ชื่อวง vampire weekend ได้มาจากนักร้องของวงซึ่งเป็นชื่อของหนังเรื่องหนึ่งของผู้กำกับมือสมัครเล่นที่มีชื่อเดียวกันนี้ นักร้องและมือกลองของวงเคยร่วมงานด้วยกันครั้งแรกจากการเป็นสมาชิกของวง "L'Homme Run"โดยมีลักษณะเป็นวงแร้พชวนหัว พวกเขาเซ็นสัญญากับค่ายเพลงที่ชื่อว่า XL Recordings โดยทางวงให้สัมภาษณ์ว่า " ก่อนที่จะมีค่ายเพลงใดมาติดต่อพวกเรา ๆ คิดว่าค่าย XL คือค่ายเพลงที่เราต้องการจะอยู่ด้วย พวกเขารสนิยมดีและดูแลศิลปินของพวกเขาเป็นอย่างดี" ผู้จัดการของพวกเขาคือ Ian Montone ซึ่งเป็นผู้จัดการวงให้กับวง The White Stripes ด้วยเช่นกัน พวกเขาเริ่มเป็นที่สนใจผ่านบล็อกต่าง ๆ ทางวงได้รับอิทธิพลทางดนตรีจากทั้ง เพลงป้อบของแอฟริกาและดนตรีคลาสสิกตะวันตก ในปี 2007 เพลง "Cape Cod Kwassa Kwassa" ของพวกเขาติดอันดับที่ 67 ในการจัดอันดับเพลงที่ดีที่สุดแห่งปีของนิตยสาร Rolling Stone's ในเดือนพฤศจิกายนปีเดียวกันนี้พวกเขาได้ออกทัวร์ที่เนเธอร์แลนด์ร่วมกับวง The Shins พวกเขาถูกจัดอันดับเป็นวงหน้าใหม่ที่ดีที่สุดแห่งปีโดยนิตยสาร Spin ในฉบับเดือนมีนาคมปี 2008 และเป็นวงแรกที่ได้ขึ้นปกตั้งแต่ก่อนจะมีอัลบั้มแรกอีกด้วย อัลบั้มแรกของวง Vampire Weekend ออกจำหน่ายในวันที่ 29 เดือนมกราคม ปี 2008 ซึ่งประสบความสำเร็จทั้งจากอเมริกาและอังกฤษ สูงสุดที่อันดับที่ 15 ใน UK Albums Chart และอันดับที่17 จากชาร์ต บิลบอร์ด200 มีสี่ซิงเกิ้ลจากอัลบั้มนี้ได้แก่ "A-Punk" ที่ขึ้นอันดับ 25 ในชาร์ต Billboard Modern Rock และอันดับที่ 55 ใน UK Singles Chart "Oxford Comma" สูงสุดที่อันดับ 38 ในอังกฤษ "A-Punk" ติดอันดับที่ 4 เพลงที่ดีที่สุดในปี 2008 โดยนิตยสาร โรลลิ่ง สโตน "A-Punk" ได้ถูกรวมเป็นเพลงประกอบภาพยนตร์และละครทีวีของอังกฤษรวมถึงวิดีโอเกมส์อีกด้วยอัลบั้ม Contra (2009–2011) อัลบั้ม Contra (2009–2011). อัลบั้มที่สองของวงที่ชื่อ Contra ออกวางจำหน่ายในวันที่ 11 เดือนมกราคม ปี 2010 ในอังกฤษและตามด้วยฝั่งอเมริกาในวันต่อมา ในวันที่ 5 ตุลาคม ปี 2009 เพลง "Horchata" ได้ปล่อยให้ดาวน์โหลดฟังฟรีผ่านเว็บไซต์ของวง ซิงเกิ้ลแรกของอัลบั้มนี้มีชื่อว่า "Cousins" ซึ่งจำหน่ายในวันที่ 17 พฤศจิกายนปี 2009 อัลบั้มนี้เป็นอัลบั้มแรกของวงที่ขึ้นอันดับหนึ่งในบิลบอร์ดชาร์ต ในวันที่ 9 มกราคม ปี 2010 วงได้แสดงสดเวอร์ชันอคูสติกในรายการ MTV Unplugged ในเดือนต่อมาวงได้ทัวร์ในยุโรปและสหราชอาณาจักรร่วมด้วยวงคู่หูอิเลกโทรจากแคนนาดาที่ชื่อ Fan Death ในฐานะวงสนับสนุน มิวสิกวิดีโอซิงเกิ้ลถัดไปคือ "Giving Up the Gun" ซึ่งออกมาในวันที่ 18 กุมภาพันธ์ ปี 2010 ซิงเกิ้ลที่สามคือเพลง "Holiday" ที่ออกมาในวันที่ 7 มิถุนายนปี 2010 ส่วนเพลงใหม่ของพวกเขาที่ชื่อ "Jonathan Low" ได้ถูกนำไปประกอบภาพยนตร์เรื่อง The Twilight Saga: Eclipse ซึ่งออกมาในวันที่ 8 มิถุนายน ตลอดปี 2010 วงได้ร่วมแสดงในเทศกาลดนตรีหลาย ๆ เทศกาล อาทิเช่น Glastonbury Festival, T in the Park 2010, Oxegen Festival, Latitude Festival และ Festival Internacional de Benicàssim เป็นต้นอัลบั้ม Modern Vampires of the City (2011 – 2014) อัลบั้ม Modern Vampires of the City (2011 – 2014). ในปี 2013 วงออกอัลบั้มที่สาม Modern Vampires of the City นักร้องนำ Ezra Koenig กล่าวว่าอัลบั้มนี้มีความ "มืดมนและเป็นดนตรีสดมากขึ้น โดยจะมีเสียงเปียโน กีตาร์อะคูสติกและออร์แกน" อัลบั้มนี้ขึ้นถึงอันดับที่ 1 ของชาร์ตบิลบอร์ด 200 เป็นอัลบั้มที่ 2 ของวงที่ขึ้นถึงอันดับที่ 1 หลังอัลบั้ม Contra ในปี 2010</doc>
