<doc id="638255" url="https://th.wikipedia.org/wiki?curid=638255" title="เทคเคน 7">เทคเคน 7 เทคเคน 7 (; ) เป็นเกมต่อสู้ที่เตรียมเปิดตัว ซึ่งได้รับการพัฒนาโดยบริษัทบันไดนัมโคเกมส์ และเป็นชุดที่เก้าของเกมต่อสู้ซีรีส์เทคเคน โดยจะใช้ระบบอันเรียลเอนจิน 4 เกมนี้ได้รับการประกาศในการแข่งขันอีโวลูชันแชมเปียนชิพซีรีส์ 2014 โดยผู้ผลิตจากนัมโคชื่อคะสึฮิโระ ฮะระดะเนื้อเรื่องย่อ เนื้อเรื่องย่อ. ในขณะที่ไม่มีอะไรมากที่ได้รับการเปิดเผย ฮะระดะได้กล่าวว่าเกมนี้จะเป็นบทสรุปตำนานของตระกูลมิชิมะ ซึ่งเห็นได้ชัดว่าทำไมเฮย์ฮาจิ มิชิมะ พยายามที่จะฆ่าหลานชายของเขา, ทำไมเฮย์ฮาจิจึงโยนคาซูยะ มิชิมะ ลงไปในหน้าผา, ที่มาตัวตนของเดวิล จิน ท่ามกลางความลับอื่น ๆ ที่มีในเทคเคน เทรลเลอร์ตัวอย่างที่ได้รับการเปิดตัวในเดือนกรกฎาคม ค.ศ. 2014 ได้นำเสนอเรื่องราวย้อนหลังเกี่ยวกับภรรยาของเฮย์ฮาจิที่มีชื่อว่าคาซูมิ ผู้ซึ่งถูกเขาฆ่าตายในช่วงหลายปีก่อนที่จะมีเหตุการณ์ที่เกิดขึ้นในเกมก่อนหน้านี้การพัฒนา การพัฒนา. เทคเคน 7 ได้รับการประกาศเป็นครั้งแรกโดยผู้อำนวยการเทคเคนชื่อคะสึฮิโระ ฮะระดะ เมื่อวันที่ 13 กรกฎาคม ค.ศ. 2014 ในการแข่งขันอีโวลูชันแชมเปียนชิพซีรีส์ 2014 แต่เดิม ไม่ได้มีแผนที่จะประกาศถึงเกมนี้ในการแข่งขันดังกล่าว แต่เนื่องจากการรั่วไหลของงานนำเสนอวิดีโอของเกม ฮะระดะก็ไม่มีทางเลือกที่จะประกาศถึงเกมนี้ เกมนี้จะใช้เอนจินเกมระบบอันเรียลเอนจิน 4 ซึ่งจะช่วยให้เกมได้รับการพัฒนาสำหรับในหลายระบบแพลตฟอร์ม ส่วนหนึ่งของเทรลเลอร์ตัวอย่างได้รับการเปิดตัวทั้งในภาษาอังกฤษและภาษาญี่ปุ่น โดยแสดงให้เห็นถึงตัวละครหลักทั้งคาซูยะ มิชิมะ และเฮย์ฮาจิ มิชิมะ ควบคู่ไปกับผู้หญิงที่ไม่ปรากฏชื่อ ซึ่งต่อมาได้เปิดเผยว่าเป็นตัวละครใหม่ชื่อคาซูมิ มิชิมะ และทีเซอร์เต็มรูปแบบได้นำเสนอในงานซานดิเอโกคอมิกคอนอินเตอร์เนชันแนล 2014 ในขณะที่ทางบริษัทบันไดนัมโคยังไม่สามารถแสดงระบบรูปแบบการเล่นในงานดังกล่าวเนื่องยังคงใช้ความพยายามอยู่ พวกเขาได้เปิดเผยให้เห็นถึงศิลปินรับเชิญหลายรายที่จะออกแบบภาพตัวละคร ซึ่งรวมถึงคาซูมิ และลาร์ส อเล็กซานเดอร์สัน พวกเขายังเผยให้เห็นว่าเกมนี้จะมุ่งเน้นไปที่การต่อสู้แบบหนึ่งต่อหนึ่งอีกครั้ง เหมือนกับหลายภาคที่มีอยู่ก่อนหน้า โดยไม่ได้เป็นแบบทีมดังที่มีอยู่ในซีรีส์เทคเคน แท็กทัวร์นาเมนท์ตัวละครตัวละคร. - เฮย์ฮาจิ มิชิมะ - คาซูมิ มิชิมะ (ตัวละครใหม่) - คาซูยะ มิชิมะ - ลาร์ส อเล็กซานเดอร์สัน - เดวิล จิน</doc>
