<doc id="680141" url="https://th.wikipedia.org/wiki?curid=680141" title="พรรคดวงดาวปฏิรูป">พรรคดวงดาวปฏิรูป พรรคดวงดาวปฏิรูป (Reform Star Party; ภาษาอินโดนีเซีย: Partai Bintang Reformasi) เป็นพรรคการเมืองนิยมอิสลามในอินโดนีเซีย เดิมพรรคนี้เป็นขบวนการภายในพรรคสหพัฒนาการ ที่สนับสนุน ฮัมซะห์ ฮัซ รองประธานาธิบดีให้ขึ้นเป็นหัวหน้าพรรค ซึ่งได้ดำรงตำแหน่งระหว่าง พ.ศ. 2541 - 2546 แต่ล้มเหลวเพราะเขาไม่มีเวลาบริหารพรรคผู้นำขบวนการคือไซนุดดิน เอ็มซี ซึ่งเป็นครูสอนศาสนาและผู้นำส่วนกลางของพรรค เขาและสมาชิกพรรคที่ไม่พอใจได้วางแผนที่จะจัดตั้งพรรคใหม่ในชื่อพรรคสหพัฒนาการ-การปฏิรูป ต่อมา ไซนุดดีนได้ลาออกจากพรรคเมื่อ 8 มกราคม พ.ศ. 2545 และได้ตั้งพรรคใหม่เมื่อ 20 มกราคม พ.ศ. 2545 พรรคนี้ใช้สัญลักษณ์เหมือนพรรคสหพัฒนาการแต่ตัดดาว 5 ดวงออกไป แต่กฎหมายเลือกตั้งไม่อนุญาตให้ใช้ตราดังกล่าว ไซนุดดีนจึงเปลี่ยนชื่อพรรคเป็นพรรคดวงดาวปฏิรูปและใช้ตราใหม่ พรรคนี้มีความขัดแย้งภายในระหว่างไซนุดดีนและแซนัล มาอารีฟ ซึ่งเป็นผู้ร่วมก่อตั้งพรรคทั้งสองคน แซนัลได้เป็นหัวหน้าพรรค สมาชิกกลุ่มอื่นได้ออกจากพรรคและเข้าเป็นสมาชิกพรรคอื่น ไซนุดดีนเองไปรวมกับพรรคขบวนการอินโดนีเซียที่ยิ่งใหญ่ใน พ.ศ. 2549 พรรคนี้ได้รับเลือกตั้ง 14 ที่นั่งในการเลือกตั้ง พ.ศ. 2547 แต่ไม่ได้รับเลือกในการเลือกตั้ง พ.ศ. 2552</doc>
