<doc id="476881" url="https://th.wikipedia.org/wiki?curid=476881" title="ตำบลบ้านป่า (อำเภอแก่งคอย)">ตำบลบ้านป่า (อำเภอแก่งคอย) ตำบลบ้านป่า เป็นตำบลหนึ่งในอำเภอแก่งคอย จังหวัดสระบุรี ขนาดประมาณ 31 ตารางกิโลเมตร แยกพื้นที่ออกมาจากตำบลบ้านธาตุและตำบลท่าตูม มีการปกครองแบบองค์การบริหารส่วนตำบล โดยปัจจุบันนายชาลี มีชาติ เป็นกำนันของตำบล ตำบลบ้านป่าแบ่งการปกครองออกเป็น 11 หมู่บ้าน มีประชากรทั้งหมด 10,324 คน เป็นชาย 5,039 คน หญิง 5,285 คน และบ้าน 4,585 หลังคาเรือนประวัติ ประวัติ. ก่อนบ้านป่าจะก่อตั้งเป็นตำบลนั้น ในสมัยของพระบาทสมเด็จพระนั่งเกล้าเจ้าอยู่หัว มีประชาชนอพยพมามาจากเวียงจันทร์และหลวงพระบาง ประเทศลาว และจังหวัดอื่น ๆ ในประเทศ ต่อมามีชาวบ้านที่เคยอาศัยบริเวณรอบพระบวรราชวังสีทา ซึ่งตั้งบนตำบลสองคอนในปัจจุบัน ได้ย้ายถิ่นมาอาศัยบริเวณริมฝั่งแม่น้ำป่าสักในเขตบ้านป่า เนื่องจากพระบวรราชวังถูกรื้อ ชาวบ้านตั้งบ้านเรือนและสร้างวัดขึ้น เช่น วัดบ้านป่าเหนือ และประกอบอาชีพค้าขาย เกษตรกรรม และบางส่วนเก็บของป่าขาย โดยการปกครองขึ้นกับตำบลขอนขว้างซึ่งปัจจุบันคือตำบลตาลเดี่ยว ในสมัยของพระบาทสมเด็จพระจุลจอมเกล้าเจ้าอยู่หัว ทรงพระกรุณาโปรดเกล้าฯ ตราพระราชบัญญัติลักษณะปกครองท้องที่ ร.ศ. 116 (พ.ศ. 2440) ทำให้อำเภอแก่งคอยและตำบลบ้านป่าถูกยกฐานะขึ้น มีการสันนิฐานว่าแยกออกมาจากการแบ่งร่องแม่น้ำป่าสักจากตำบลบ้านธาตุและตำบลท่าตูมสภาพทางภูมิศาสตร์ สภาพทางภูมิศาสตร์. ตำบลบ้านป่ามีพื้นที่ทั้งหมดประมาณ 31.25 ตารางกิโลเมตร หรือประมาณ 19,533 ไร่ เป็นที่ราบโดยทิศตะวันตกติดกับแม่น้ำป่าสัก พื้นที่บางส่วนเป็นที่ราบทับถมของตะกอนแม่น้ำป่าสักโดยมีคลองธรรมชาติภายในสำหรับเกษตรกรรม ทิศเหนือเป็นที่ลุ่มสลับกับภูเขาหินปูนและทิศใต้เป็นภูเขาเตี้ย ตำบลบ้านป่ามีพื้นที่ป่าอยู่ในเขตพื้นที่ป่าสงวนแห่งชาติป่าทับกวางและป่ามวกเหล็ก แปลงที่ 1 และเขตพื้นที่ป่าสงวนแห่งชาติป่าเขาพระ ซึ่งทั้งสองอยู่ในเขตป่าดงพญาเย็น-เขาใหญ่ ตำบลบ้านป่ามีถนนมิตรภาพและทางรถไฟสายตะวันออกเฉียงเหนือตัดผ่านที่ตั้งและอาณาเขต ที่ตั้งและอาณาเขต. ตำบลบ้านป่าตั้งอยู่ทางทิศตะวันออกเฉียงเหนือของอำเภอเมืองสระบุรี มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับตำบลท่าคล้อ (อำเภอแก่งคอย) มีแนวเขตเริ่มต้นที่บ้านท่าพลับ ลากตามกึ่งกลางแม่น้ำป่าสักและสันเขาปูน สิ้นสุดที่สันเขากบ - ทิศตะวันออก ติดต่อกับตำบลทับกวาง (อำเภอแก่งคอย) มีแนวเขตจากสันเขากบถึงเชิงเขา ใช้แนวไร่เป็นแนวเขต และลากตามแนวสันเขาอ้นถึงเชิงเขา ต่อที่ถนนสายบำรุงพันธุ์สัตว์ทับกวาง – หนองมะค่า ถนนสายหนองผักบุ้ง – บ้านป่า ทางรถไฟสายตะวันออกเฉียงเหนือ และลำห้วยกระบอก ถึงแนวไร่เชิงเขาพระ - ทิศใต้ ติดต่อกับตำบลตาลเดี่ยว และตำบลแก่งคอย (อำเภอเมืองแก่งคอย) มีแนวเขตตามสันเขาพระพระถึงเชิงเขาบริเวณวัดเขาพระ ถนนสายเขาพระ – สุสานไทยฟ้า ถึงถนนมิตรภาพ และไปตามหลักเขตเทศบาลตำบลแก่งคอยที่ 3 ถึงทางรถไฟสายตะวันออกเฉียงเหนือ และตัดผ่านถนนสุดบรรทัด - ทิศตะวันตก ติดต่อกับตำบลสองคอน ตำบลบ้านธาตุ และตำบลท่าตูม (อำเภอแก่งคอย) มีแนวเขตเริ่มต้นที่หลักเขตเทศบาลตำบลแก่งคอยที่ 2 ไปทางทิศเหนือตามแม่น้ำป่าสักการปกครองการแบ่งเขตการปกครอง การปกครอง. การแบ่งเขตการปกครอง. ตำบลบ้านป่าเดิมนั้นแบ่งการปกครองตามรูปแบบหมู่บ้านออกเป็น 9 หมู่บ้าน ในปัจจุบันเนื่องจากจำนวนประชากรเพิ่มขึ้น ทำให้แบ่งออกเป็น 11 หมู่บ้าน ดังนี้- บ้านวังกวาง (หมู่ 1) - บ้านปางโก (หมู่ 2) - บ้านป่าเหนือ (หมู่ 3) - บ้านป่าใต้ (หมู่ 4) - บ้านช่องเหนือ (หมู่ 5, 7)- บ้านหนองมะค่า (หมู่ 6) - บ้านช่องใต้ (หมู่ 8) - บ้านแก่งคอยเหนือ (หมู่ 9) - บ้านป่าเกษม (หมู่ 10) - บ้านหัวนาเริง (หมู่ 11)รูปแบบการปกครอง รูปแบบการปกครอง. ตำบลบ้านป่ามีรูปแบบการปกครองแบบองค์การบริหารส่วนตำบล ปัจจุบันมีนายชาลี มีชาติ เป็นกำนันของตำบล และนายสนิท ทองวิจิตร เป็นนายกองค์การบริหารส่วนตำบลสถานที่ต่าง ๆสถานที่ต่าง ๆ. - วัดเขาพระ - วัดบ้านช่องใต้ - โรงเรียนบ้านช่อง - โรงเรียนบ้านป่าวังกวาง - โรงเรียนนานาชาติแคลิฟอร์เนียเพรพ - สถานีรถไฟบ้านช่องใต้</doc>
