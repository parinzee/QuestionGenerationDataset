<doc id="68762" url="https://th.wikipedia.org/wiki?curid=68762" title="รถไฟฟ้าสายสีเหลือง">รถไฟฟ้าสายสีเหลือง โครงการรถไฟฟ้าสายสีเหลือง ช่วงลาดพร้าว-สำโรง เป็นโครงการระบบขนส่งมวลชนในพื้นที่กรุงเทพมหานครและปริมณฑล โดยการรถไฟฟ้าขนส่งมวลชนแห่งประเทศไทย ซึ่งกระทรวงคมนาคมโดยสำนักงานนโยบายและแผนการขนส่งและจราจรได้เร่งรัดแผนงานจากกำหนดการเดิมในปี พ.ศ. 2572 มาอยู่ในช่วงแผนงานปัจจุบันคือ พ.ศ. 2562 ทั้งนี้เพื่อเป็นการแก้ไขปัญหาการจราจรบนถนนลาดพร้าว โดยจะเป็นระบบรถไฟฟ้ายกระดับแบบรางเดี่ยว มีแนวเส้นทางอยู่ด้านตะวันออกของกรุงเทพมหานครและสิ้นสุดเส้นทางในจังหวัดสมุทรปราการ มีจุดเริ่มต้นที่จุดเชื่อมต่อกับระบบรถไฟฟ้ามหานคร สายเฉลิมรัชมงคล (สายสีน้ำเงิน) ที่สถานีลาดพร้าวบริเวณแยกรัชดา-ลาดพร้าว ไปตามแนวถนนลาดพร้าวจนถึงทางแยกบางกะปิ จากนั้นแนวเส้นทางจะเบนไปทางทิศใต้ตามถนนศรีนครินทร์ เชื่อมต่อกับโครงการรถไฟฟ้าสายสีส้มที่สถานีลำสาลี เชื่อมต่อกับสถานีหัวหมากของรถไฟฟ้าเชื่อมท่าอากาศยานสุวรรณภูมิ (Airport Rail Link) ไปตามแนวถนนศรีนครินทร์ ผ่านทางแยกพัฒนาการ, แยกสวนหลวง, แยกศรีอุดม, แยกต่างระดับศรีเอี่ยม จนถึงทางแยกศรีเทพา จากนั้นแนวเส้นทางจะเบนไปทางทิศตะวันตก ตามแนวถนนเทพารักษ์ ผ่านจุดเชื่อมต่อกับโครงการรถไฟฟ้าสายสีเขียวช่วงแบริ่ง-สมุทรปราการ โดยจุดสิ้นสุดของเส้นทางบริเวณสถานีสำโรง ระยะทางรวมประมาณ 30 กิโลเมตร เดิมทีรถไฟฟ้าสายสีเหลืองได้มีการพิจารณาออกเป็นหลายระบบหลายรูปแบบด้วยกันคือเป็นโครงสร้างใต้ดินแล้วยกระดับ หรือเป็นรถไฟฟ้ารางเดี่ยวจนถึงพัฒนาการแล้วเปลี่ยนเป็นรถไฟฟ้ารางหนัก หรือเป็นรถไฟฟ้าขนาดเบาทั้งสาย หรือเป็นรถไฟฟ้ารางเดี่ยวทั้งสาย แต่จากการเสนอที่ผ่านมา ผลปรากฏว่าเป็นการออกแบบในส่วนของรถไฟฟ้ารางเดี่ยวพื้นที่ที่เส้นทางผ่านพื้นที่ที่เส้นทางผ่าน. - กรุงเทพมหานคร- เขตจตุจักร - เขตห้วยขวาง - เขตวังทองหลาง - เขตบางกะปิ - เขตสวนหลวง - เขตประเวศ - เขตบางนา - จังหวัดสมุทรปราการ- อำเภอบางพลี - อำเภอเมืองสมุทรปราการรูปแบบโครงการ รูปแบบโครงการ. รถไฟฟ้าสีเหลืองเป็น รถไฟฟ้ารางเดี่ยว โครงสร้างยกระดับ ระยะทางรวมประมาณ 32 กิโลเมตร มีจุดเริ่มต้นบริเวณสี่แยกรัชโยธิน และสิ้นสุดโครงการที่แยกสำโรงในเขตจังหวัดสมุทรปราการศูนย์ซ่อมบำรุงและศูนย์ควบคุมการเดินรถ ศูนย์ซ่อมบำรุงและศูนย์ควบคุมการเดินรถ. มีศูนย์ซ่อมบำรุงและศูนย์ควบคุมการเดินรถที่สถานีศรีเอี่ยม บริเวณทางแยกศรีเอี่ยม-บางนา ด้านหน้าโรงแรมเมเปิลสถานี สถานี. มีสถานีทั้งหมด 23 สถานี เป็นสถานียกระดับทั้งหมดสิ่งอำนวยความสะดวก สิ่งอำนวยความสะดวก. มีอาคารจอดแล้วจร (Park and Ride) เชื่อมต่อสถานีรถไฟฟ้าที่สถานีศรีเอี่ยม สามารถจอดรถได้ประมาณ 3,000 คันรถไฟฟ้า รถไฟฟ้า. โครงการรถไฟฟ้าสายสีเหลืองใช้รถไฟฟ้ารุ่น บอมบาร์ดิเอร์ อินโนเวีย โมโนเรล 300 ซึ่งเป็นระบบรถไฟฟ้ารางเดี่ยวชนิดขับเคลื่อนอัตโนมัติโดยไม่ใช้คนควบคุม (Automated Driverless Monorail System) ทั้งหมด 120 ตู้หรือ 30 ขบวน ขบวนละ 4 ตู้ (สามารถเพิ่มเป็นขบวนละ 8 ตู้ในภายหลัง) ใช้ไฟฟ้ากระแสตรง 750 โวลต์ รับจากรางจ่ายไฟ (Power Rails)รายชื่อสถานี รายชื่อสถานี. ตัวเอียง หมายถึง โครงการในอนาคตการเชื่อมต่อกับระบบขนส่งมวลชนอื่นการเชื่อมต่อกับระบบขนส่งมวลชนอื่น. - สถานีพหลโยธิน 24 เชื่อมต่อกับสถานีพหลโยธิน 24 ของรถไฟฟ้าเฉลิมพระเกียรตื 6 รอบพระชนมพรรษา ส่วนต่อขยายช่วงหมอชิต - สะพานใหม่ - คูคต - สถานีลาดพร้าว เชื่อมต่อกับสถานีลาดพร้าว ของรถไฟฟ้ามหานคร สายเฉลิมรัชมงคล - สถานีลำสาลี เชื่อมต่อกับสถานีลำสาลี ของรถไฟฟ้ามหานคร สายสีส้ม - สถานีพัฒนาการ เชื่อมต่อกับสถานีหัวหมาก ของรถไฟฟ้าเชื่อมท่าอากาศยานสุวรรณภูมิ และสถานีหัวหมาก ของรถไฟฟ้าชานเมืองสายสีแดงอ่อน - สถานีศรีเอี่ยม เชื่อมต่อกับสถานีวัดศรีเอี่ยม ของรถไฟฟ้าเฉลิมพระเกียรติ 6 รอบพระชนมพรรษา สายบางนา-สุวรรณภูมิ (ไลท์เรลบางนา) - สถานีสำโรง เชื่อมต่อกับสถานีสำโรงของรถไฟฟ้าเฉลิมพระเกียรติ 6 รอบพระชนมพรรษา ส่วนต่อขยายช่วงแบริ่ง - สมุทรปราการสัญญาการก่อสร้าง สัญญาการก่อสร้าง. สัญญาการก่อสร้างของรถไฟฟ้าสายสีเหลืองจะใช้วิธีการมอบสัมปทานทั้งโครงการ โดยสัมปทานเป็นของบริษัท อีสเทิร์น บางกอกโมโนเรล จำกัด (Eastern Bangkok Monorail; EBM) ซึ่งเป็นบริษัทร่วมทุนโดยบริษัท บีทีเอส กรุ๊ป โฮลดิ้งส์ จำกัด (มหาชน) บริษัท ซิโน-ไทย เอ็นจีเนียริ่งแอนด์คอนสตรัคชั่น จำกัด (มหาชน) และบริษัท ผลิตไฟฟ้าราชบุรีโฮลดิ้ง จำกัด (มหาชน) ระยะเวลาสัมปทาน 33 ปี 3 เดือน แบ่งเป็นระยะเวลาก่อสร้าง 3 ปี 3 เดือน (39 เดือน) และดำเนินการงานเดินรถไฟฟ้าและซ่อมบำรุง 30 ปี ซึ่งมีรายละเอียดของสัญญาดังนี้ผู้รับเหมาก่อสร้างและที่ปรึกษาผู้รับเหมาก่อสร้างและที่ปรึกษา. - ผู้รับจ้างก่อสร้างโครงการ - บริษัท อีสเทิร์น บางกอกโมโนเรล จำกัด - บริษัท ซิโน-ไทย เอ็นจิเนียริ่ง แอนด์ คอนสตรัคชั่น จำกัด (มหาชน) - บริษัท บอมบาร์ดิเอร์ ทรานสปอร์เทชั่น ซิกแนล (ประเทศไทย) จำกัด - บริษัท บางกอก เพย์เมนต์ โซลูชันส์ จำกัด- บริษัทที่ปรึกษาและควบคุมงานก่อสร้าง 2. บริษัท เอเชี่ยน เอ็นจิเนียริ่ง คอนซัลแต้นส์ จำกัด 3. บริษัท เอ็ม เอ เอ คอนซัลแตนส์ จำกัด 4. บริษัท วิสิทธิ์ เอ็นจิเนียริ่ง คอนซัลแตนส์ จำกัด 5. บริษัท โชติจินดา คอนซัลแตนส์ จำกัด 6. บริษัท ไอที อินเตอร์เนชันแนล จำกัด 7. บริษัท ดับเบิลยูเอสพี (ประเทศไทย) จำกัดความคืบหน้าความคืบหน้า. - สำนักงานนโยบายและแผนการขนส่งและจราจร (สนข.) โดยบริษัทที่ปรึกษาโครงการได้จัดการประชุมสัมมนาการรับฟังความคิดเห็นของประชาชนครั้งที่ 1 เพื่อศึกษาความเหมาะสมทางเศรษฐกิจ สิ่งแวดล้อมและการออกแบบเบื้องต้น โครงการระบบขนส่งมวลชนสายสีเหลือง สายสีน้ำตาล และสายสีชมพู (พื้นที่โครงการสายสีเหลืองและสายสีน้ำตาล) เมื่อวันที่ 21 พ.ย. 2550 ที่โรงแรม คิงส์ ปาร์ค อเวนิว กรุงเทพฯ แขวงหนองบอน เขตประเวศ กรุงเทพมหานคร ซึ่งโครงการนี้จะใช้เวลาศึกษาอีก 15 เดือน การศึกษาแล้วเสร็จในเดือนตุลาคม 2551 - เมื่อวันที่ 20 มี.ค. 2557 คณะกรรมการ (บอร์ด) การรถไฟฟ้าขนส่งมวลชนแห่งประเทศไทย (รฟม.) ได้อนุมัติให้ดำเนินการก่อสร้างโครงการรถไฟฟ้าสายสีเหลือง ช่วงลาดพร้าว-สำโรง ระยะทาง 29.1 กม. จำนวน 23 สถานี วงเงิน 55,986 ล้านบาท หลังจากนี้ รฟม.ต้องนำเรื่องเสนอไปที่กระทรวงคมนาคม เพื่อนำเข้า ครม.ขออนุมัติโครงการต่อไป อ้างอิง - โครงการนี้เป็น1ใน4โครงการที่สร้อยทิพย์ ไตรสุทธิ์ เตรียมนำเสนอคณะรัฐมนตรีช่วงสิ้นปีพ.ศ. 2557และจะเปิดประมูลช่วงต้นปีพ.ศ. 2558 - เมื่อวันที่ 29 มีนาคม 2559 นางกอบกาญจน์ วัฒนวรากูร รมว.ท่องเที่ยวและกีฬา เปิดเผยว่า ที่ประชุมคณะรัฐมนตรี (ครม.) อนุมัติในหลักการโครงการรถไฟฟ้าสายสีเหลือง (ลาดพร้าว-สำโรง) ระยะทาง 30.4 กิโลเมตร ตามที่กระทรวงคมนาคมเสนอ (เบื้องต้น) - 4 กรกฎาคม พ.ศ. 2559 เปิดขายซองประมูลวันแรก มีเอกชนเข้าซื้อซองประมูลทั้งหมด 17 ราย - 7 พฤศจิกายน พ.ศ. 2559 เปิดรับซองประมูล โดยมีผู้ยื่นซองประมูลพร้อมข้อเสนอทั้งหมด 2 ราย ได้แก่- กิจการร่วมค้าบีเอสอาร์ (บริษัท บีทีเอส กรุ๊ป โฮลดิงส์ จำกัด (มหาชน), บริษัท ซิโน-ไทย เอ็นจิเนียริ่ง แอนด์ คอนสตรัคชั่น จำกัด (มหาชน) และ บริษัท ผลิตไฟฟ้าราชบุรีโฮลดิงส์ จำกัด (มหาชน)) ส่งพร้อมข้อเสนอในการก่อสร้างเส้นทางต่อขยายไปจนถึงสถานีรัชโยธิน ของรถไฟฟ้าบีทีเอส สายสุขุมวิท ระยะทาง 2 กิโลเมตร และส่งมอบให้เป็นทรัพย์สินของ รฟม. ตามสัญญาสัมปทาน - บริษัท ทางด่วนและรถไฟฟ้ากรุงเทพ จำกัด (มหาชน) - 6 ธันวาคม พ.ศ. 2559 การรถไฟฟ้าขนส่งมวลชนแห่งประเทศไทย ได้เปิดซองพิจารณาข้อเสนอการร่วมลงทุนในโครงการรถไฟฟ้าสายสีเหลือง ผลปรากฏว่า กิจการร่วมค้าบีเอสอาร์ ให้ข้อเสนอดีที่สุด และรับเงินชดเชยจากรัฐบาลน้อยที่สุด หลังจากนี้จะดำเนินการเจรจา และคาดว่าจะลงนามสัญญาและเริ่มก่อสร้างได้ในเดือนเมษายน พ.ศ. 2560 - 17 กุมภาพันธ์ พ.ศ. 2560 บริษัท บีทีเอส กรุ๊ป โอลดิงส์ จำกัด (มหาชน) ในนาม กิจการร่วมค้าบีเอสอาร์ ได้แจ้งต่อที่ประชุมผู้ถือหุ้นถึงตำแหน่งของสถานีเพิ่มเติมของโครงการรถไฟฟ้าสีเหลือง ระยะทาง 2.6 กิโลเมตร จำนวนสองสถานี จากสถานีรัชดา-ลาดพร้าว ไปเชื่อมต่อกับรถไฟฟ้าบีทีเอส ส่วนต่อขยายสายสุขุมวิท ที่แยกรัชโยธิน อันเป็นหนึ่งในข้อเสนอพิเศษแก่การรถไฟฟ้าขนส่งมวลชนแห่งประเทศไทย อันได้แก่- สถานีจันทร์เกษม ตั้งอยู่ด้านหน้าศาลอาญา และกระทรวงยุติธรรม ถนนรัชดาภิเษก - สถานีพหลโยธิน 24 ตั้งอยู่บริเวณสี่แยกรัชโยธิน โดยเชื่อมต่อกับสถานีพหลโยธิน 24 ของรถไฟฟ้าบีทีเอส สายสุขุมวิท ผ่านทางเดินลอยฟ้าหรือสกายวอล์ค - 1 มีนาคม พ.ศ. 2560 บริษัท บีทีเอส กรุ๊ป โอลดิงส์ จำกัด (มหาชน) ในนาม กิจการร่วมค้าบีเอสอาร์ ได้แจ้งผลการประชุมคณะกรรมการบริษัทแก่ตลาดหลักทรัพย์ เรื่องการจัดตั้งบริษัทร่วมทุนจำนวนสองบริษัท โดยทั้งสองบริษัทจะมีทุนจดทะเบียน 3,500,000,000 บาทต่อบริษัท แบ่งเป็น บีทีเอส กรุ๊ป ถือหุ้น 75% ซิโน-ไทย เอ็นจิเนียริ่ง แอนด์ คอนสตรัคชั่น ถือหุ้น 15% และผลิตไฟฟ้าราชบุรีโฮลดิงส์ ถือหุ้น 10% จุดประสงค์คือเพื่อให้ทั้งสองบริษัทเข้าทำสัญญาสัมปทานโครงการรถไฟฟ้าสายสีชมพูและรถไฟฟ้าสายสีเหลืองแยกกัน เพื่อความสะดวกในการบริหารต้นทุนโครงการ แต่ทั้งสองโครงการจะใช้วิธีการว่าจ้าง บริษัท ระบบขนส่งมวลชนกรุงเทพ จำกัด (มหาชน) หรือบีทีเอสซี เป็นผู้ติดตั้งระบบรถไฟฟ้าและเดินรถไฟฟ้า และว่าจ้าง บริษัท บางกอกสมาร์ทการ์ดซิสเท็ม จำกัด ในการติดตั้งระบบจัดเก็บค่าโดยสาร และระบบเชื่อมต่อบัตรแรบบิทให้กับโครงการต่อไป - 30 พฤษภาคม พ.ศ. 2560 คณะรัฐมนตรีได้ลงมติเห็นชอบในร่างสัญญาสัมปทานรถไฟฟ้าสายสีเหลืองและรถไฟฟ้าสายสีชมพูกับกิจการร่วมค้าบีเอสอาร์ โดยให้เอกชนร่วมลงทุนเป็นระยะเวลา 33 ปี 3 เดือน อย่างไรก็ตามมติดังกล่าวอนุมัติให้ก่อสร้างในส่วนที่ผ่านการเห็นชอบในรายงานการวิเคราะห์ผลกระทบสิ่งแวดล้อม (EIA) ไปแล้ว ส่วนเส้นทางเพิ่มเติมจากข้อเสนอเพิ่มเติมได้มอบหมายให้หน่วยงานที่เกี่ยวข้องไปจัดทำรายงานการวิเคราะห์ผลกระทบสิ่งแวดล้อมเพื่อนำเสนอต่อคณะรัฐมนตรี คาดว่าใช้ระยะเวลาในการดำเนินการ 1 ปี - 16 มิถุนายน พ.ศ. 2560 การรถไฟฟ้าขนส่งมวลชนแห่งประเทศไทย และกระทรวงคมนาคม ได้จัดพิธีลงนามในสัญญาสัมปทานโครงการกับบริษัท อีสเทิร์น บางกอกโมโนเรล จำกัด ซึ่งเป็นบริษัทที่จัดตั้งขึ้นโดยกิจการร่วมค้าบีเอสอาร์ โดยบริษัทดังกล่าวจะเป็นผู้ถือสัญญาสัมปทานโครงการรถไฟฟ้าสายสีเหลือง และเป็นบริษัทผู้ทำสัญญาการจัดหาระบบรถไฟฟ้าและเครื่องกลในการซื้อขบวนรถไฟฟ้าบอมบาร์ดิเอร์ อินโนเวีย 300 จากกลุ่มบอมบาร์ดิเอร์ จำนวน 144 ตู้ (ประกอบ 4 ตู้ต่อ 1 ขบวน ทั้งหมด 36 ขบวน) พร้อมระบบการเดินรถเพื่อใช้ในโครงการ รวมทั้งว่าจ้าง บริษัท ซิโน-ไทย เอ็นจิเนียริ่ง แอนด์ คอนสตรัคชั่น จำกัด (มหาชน) เป็นผู้ดำเนินการก่อสร้างงานโยธาของโครงการ บริษัท ระบบขนส่งมวลชนกรุงเทพ จำกัด (มหาชน) เป็นผู้เดินรถไฟฟ้าและซ่อมบำรุงของโครงการ กับบริษัท บางกอกสมาร์ทการ์ดซิสเท็ม จำกัด ในการติดตั้งระบบจัดเก็บค่าโดยสาร เบื้องต้น นายคีรี กาญจนพาสน์ ระบุว่าการก่อสร้างน่าจะเสร็จเร็วกว่ากำหนดเพียง 2 ปีนับจากวันที่เริ่มเข้าพื้นที่ เนื่องจากต้องการลดผลกระทบด้านการจราจรที่จะเกิดขึ้นในระหว่างการก่อสร้างโครงการ - การรถไฟฟ้าขนส่งมวลชนแห่งประเทศไทย โดยบริษัทที่ปรึกษาโครงการได้จัดการประชุมสัมมนาการรับฟังความคิดเห็นของประชาชนครั้งที่ 1 เพื่อศึกษาความเหมาะสมทางเศรษฐกิจ สิ่งแวดล้อมและการออกแบบเบื้องต้น โครงการระบบขนส่งมวลชนสายสีเหลืองส่วนต่อขยายระยะที่หนึ่ง แยกรัชดา-ลาดพร้าว ถึง แยกรัชโยธิน เมื่อวันที่ 15 ธันวาคม พ.ศ. 2560 ณ หอประชุมจันทร์จรัส อาคารสำนักงานอธิการบดี มหาวิทยาลัยราชภัฏจันทร์เกษม ซึ่งผลการศึกษาจะใช้เวลา 6 เดือน ตั้งแต่เดือน กันยายน พ.ศ. 2560 - มีนาคม พ.ศ. 2561 หลังจากนั้นจะเป็นการยื่นขอผลกระทบสิ่งแวดล้อมซึ่งจะใช้เวลาอีก 6 เดือน เมื่อขั้นตอนทุกอย่างเสร็จสิ้นก็จะส่งมอบงานให้ บริษัท อีสเทิร์น บางกอกโมโนเรล จำกัด ดำเนินงานต่อได้ทันที โดยผลการศึกษาในเบื้องต้นระบุว่าสถานีส่วนต่อขยายช่วงนี้จะประกอบไปด้วยสองสถานี ซึ่งสอดคล้องกับสถานีที่กิจการร่วมค้าบีเอสอาร์ เคยเปิดเผยรายละเอียดมาก่อนหน้า ได้แก่ สถานีจันทร์เกษม (YLEX-01) ตั้งอยู่ด้านหน้าศาลอาญา และ มหาวิทยาลัยราชภัฏจันทร์เกษม และสถานีพหลโยธิน 24 (YLEX-02) ตั้งอยู่ภายในเขตสถานีตำรวจนครบาลพหลโยธิน เนื่องจากเป็นที่ดินของการรถไฟแห่งประเทศไทย หรือ รฟท. อันเป็นที่ดินของหน่วยงานรัฐบาล ทำให้ลดการเวนคืนที่ดินของประชาชน และเชื่อมต่อกับสถานีพหลโยธิน 24 ของรถไฟฟ้าบีทีเอส สายสุขุมวิทด้วยทางเดินยกระดับ - ล่าสุด โครงการรถไฟฟ้าสายสีเหลืองอยู่ระหว่างดำเนินการงานรื้อย้ายสาธารณูปโภค บริเวณถนนลาดพร้าวโดยวางท่อประปาเส้นผ่าศูนย์กลาง 1500 มิลลิเมตร รวมถึงงานเข็มทดสอบที่สถานีกลันตันและสถานีรัชดา (พฤษภาคม พ.ศ. 2561)ส่วนต่อขยาย ส่วนต่อขยาย. ในแผนระยะแรก รถไฟฟ้าสายสีเหลือง มีแผนเส้นทางเพียงแค่ รัชดาฯ-ลาดพร้าว-สำโรง และมีแผนเส้นทางส่วนต่อขยายจากสถานีสำโรง โดยวิ่งไปตามแนวถนนเทพารักษ์ และข้ามเขตไปยังฝั่งธนบุรีต่อไป แต่เนื่องจากนักวิชาการและประชาชนเล็งเห็นว่า ในส่วนสถานีรัชดาฯ-ลาดพร้าว ควรต่อขยายเส้นทางออกไปจนถึงรถไฟฟ้าบีทีเอส สายสุขุมวิทที่สถานีรัชโยธิน เพื่ออำนวยความสะดวกให้ผู้โดยสารที่ต้องการเดินทางด้วยรถไฟฟ้าบีทีเอส สามารถเดินทางข้ามเขตจากสายสีเหลืองได้ทันที โดยไม่ต้องไปเปลี่ยนสถานีซ้ำซ้อนที่สถานีพหลโยธิน หลังจากมีข้อติในเรื่องดังกล่าว รฟม. ได้ออกแผนศึกษาเส้นทางด่วน และพบว่าเส้นทางดังกล่าวสามารถขยายเส้นทางออกไปได้ แต่ยังไม่มีความพร้อมและหลักประกันผู้โดยสาร จึงคงเส้นทาง รัชดาฯ-ลาดพร้าว-รัชโยธิน ไว้เป็นส่วนต่อขยายต่อไป ในวันที่ 7 พฤศจิกายน พ.ศ. 2559 กิจการร่วมค้าบีเอสอาร์ ได้ยื่นข้อเสนอพิเศษในการก่อสร้างเส้นทาง รัชดาฯ-ลาดพร้าว-รัชโยธิน ไปพร้อมกับเส้นทางหลัก โดยให้ รฟม. พิจารณาพร้อมกับข้อเสนออื่นๆ ตามเอกสารที่ยื่นประมูลไป โดยเมื่อเสร็จสิ้นทั้งโครงการตามแผน รถไฟฟ้าสายสีเหลืองจะต่อเชื่อมกันเป็นวงแหวนกับรถไฟฟ้าบีทีเอส ช่วงสถานีรัชโยธิน ถึงสถานีสำโรง นอกจากนี้ รฟม. ยังได้ศึกษาเส้นทางส่วนต่อขยายเอาไว้ทั้งหมดสองระยะเพื่อนำเสนอต่อ สนข. ให้บรรจุลงในแผนแม่บทรถไฟฟ้าระยะที่สอง โดยส่วนต่อขยายทั้งหมดสองส่วนมีดังต่อไปนี้1. ส่วนขยายช่วงเหนือ (ลาดพร้าว - พหลโยธิน 24 - ประชาชื่น) ระยะทาง 6.9 กิโลเมตร ขยายเพื่อเชื่อมต่อ รถไฟฟ้าบีทีเอส สายสุขุมวิท รถไฟฟ้าชานเมืองสายสีแดงเข้ม และรถไฟฟ้ามหานคร สายฉลองรัชธรรม 2. ส่วนขยายช่วงใต้ (สำโรง - ราษฎร์บูรณะ) ระยะทาง 8.47 กิโลเมตร ขยายเพื่อเชื่อมต่อ รถไฟฟ้ามหานคร สายฉลองรัชธรรม</doc>
