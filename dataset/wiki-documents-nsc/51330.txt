<doc id="51330" url="https://th.wikipedia.org/wiki?curid=51330" title="คณะตุลาการรัฐธรรมนูญ พ.ศ. 2549">คณะตุลาการรัฐธรรมนูญ พ.ศ. 2549 คณะตุลาการรัฐธรรมนูญ ที่ตั้งขึ้นในปี 2549 นั้นเป็นคณะตุลาการศาลรัฐธรรมนูญชุดหนึ่งของไทยประวัติ ประวัติ. ภายหลังการรัฐประหาร พ.ศ. 2549 คณะปฏิรูปการปกครองในระบอบประชาธิปไตย อันมีพระมหากษัตริย์ทรงเป็นประมุข (คปค.) ได้ยกเลิกรัฐธรรมนูญแห่งราชอาณาจักรไทย พุทธศักราช 2540 และสั่งให้ศาลรัฐธรรมนูญสิ้นสุดลงพร้อมกับรัฐสภาและคณะรัฐมนตรี แต่ให้ศาลอื่น ๆ คงอยู่ต่อไป ต่อมารัฐธรรมนูญแห่งราชอาณาจักรไทย (ฉบับชั่วคราว) พุทธศักราช 2549 มาตรา 35 ให้ตั้งคณะตุลาการรัฐธรรมนูญขึ้นคณะหนึ่ง ประกอบด้วย ประธานศาลฎีกา เป็นประธาน, ประธานศาลปกครองสูงสุด เป็นรองประธาน, ผู้พิพากษาในศาลฎีกา ซึ่งได้รับเลือกโดยที่ประชุมใหญ่ของศาลฎีกา โดยวิธีลงคะแนนลับ จำนวน 5 คน เป็นตุลาการ และตุลาการในศาลปกครองสูงสุด ซึ่งได้รับเลือกโดยทีประชุมใหญ่ศาลปกครองสูงสุดโดยวิธีลงคะแนนลับ จำนวน 2 คน เป็นตุลาการ โดยให้ทำหน้าที่ของศาลรัฐธรรมนูญ ครั้นเมื่อประกาศใช้รัฐธรรมนูญแห่งราชอาณาจักรไทย พุทธศักราช 2550 แล้ว ได้จัดตั้งศาลรัฐธรรมนูญขึ้นอีกครั้ง และในบทเฉพาะกาล มาตรา 300 ให้คณะตุลาการดังกล่าวทำหน้าที่ศาลรัฐธรรมนูญตามรัฐธรรมนูญฉบับใหม่เป็นการชั่วคราว จนกว่าตุลาการคณะใหม่จะเข้ารับหน้าที่สมาชิกคณะตุลาการรัฐธรรมนูญ สมาชิกคณะตุลาการรัฐธรรมนูญ. คณะตุลาการรัฐธรรมนูญประกอบด้วย- นายปัญญา ถนอมรอด ประธานคณะตุลาการรัฐธรรมนูญ - นายอักขราทร จุฬารัตน รองประธานคณะตุลาการรัฐธรรมนูญ - หม่อมหลวงไกรฤกษ์ เกษมสันต์ ตุลาการรัฐธรรมนูญ - นายสมชาย พงษธา ตุลาการรัฐธรรมนูญ - นายนุรักษ์ มาประณีต ตุลาการรัฐธรรมนูญ - นายกิติศักดิ์ กิติคุณไพโรจน์ ตุลาการรัฐธรรมนูญ - นายธานิศ เกศวพิทักษ์ ตุลาการรัฐธรรมนูญ - นายจรัญ หัตถกรรม ตุลาการรัฐธรรมนูญ - นายวิชัย ชื่นชมพูนุท ตุลาการรัฐธรรมนูญ</doc>
