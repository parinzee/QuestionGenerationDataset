<doc id="421118" url="https://th.wikipedia.org/wiki?curid=421118" title="จักริน พัฒน์ดำรงจิตร">จักริน พัฒน์ดำรงจิตร นายจักริน พัฒน์ดำรงจิตร (เกิด 1 ธันวาคม พ.ศ. 2507) สมาชิกสภาผู้แทนราษฎรขอนแก่น เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 ในสังกัดพรรคไทยรักไทย ปัจจุบันสังกัดพรรคเพื่อไทยประวัติ ประวัติ. จักริน พัฒน์ดำรงจิตร เกิดเมื่อวันที่ 1 ธันวาคม พ.ศ. 2507 เป็นบุตรของนายเจริญ เจ้าของโรงแรงเจริญธานี และนางสมจิตร พัฒน์ดำรงจิตร มีพี่น้อง 4 คน สำเร็จการศึกษาบริหารธุรกิจบัณฑิต สาขาบริหารธุรกิจ มหาวิทยาลัยกรุงเทพ และบริหารธุรกิจมหาบัณฑิต สาขาบริหารธุรกิจ มหาวิทยาลัยขอนแก่น สมรสกับนางปิยะรัตน์ มีบุตร 2 คนงานการเมือง งานการเมือง. อดีตเป็นสมาชิกสภาเทศบาลนครขอนแก่น ลาออกมาลงสมัครรับเลือกตั้งสมาชิกสภาผู้แทนราษฎรในปี พ.ศ. 2544 สังกัดพรรคไทยรักไทย นับจากนั้นได้รับการเลือกตั้งติดต่อกันมาทั้งหมด 4 ครั้ง โดยไม่เคยสอบตกสมาชิกสภาผู้แทนราษฎร สมาชิกสภาผู้แทนราษฎร. จักริน พัฒน์ดำรงจิตร ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดขอนแก่น สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดขอนแก่น สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดขอนแก่น สังกัดพรรคพลังประชาชน 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดขอนแก่น สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2547 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
