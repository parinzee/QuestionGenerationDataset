<doc id="328739" url="https://th.wikipedia.org/wiki?curid=328739" title="เดอะโซเชียลเน็ตเวิร์ก">เดอะโซเชียลเน็ตเวิร์ก เดอะโซเชียลเน็ตเวิร์ก () เป็นภาพยนตร์แนวดรามาที่กำกับโดย เดวิด ฟินเชอร์ และมี เควิน สเปซีย์ นักแสดงรางวัลออสการ์ เป็นผู้อำนวยการสร้างร่วม เนื้อหาเกี่ยวข้องกับประวัติการก่อตั้งเฟซบุ๊ก บริการเครือข่ายสังคมออนไลน์ชั้นนำของโลก ดัดแปลงจากหนังสือ "แบบว่า...บังเอิญรวย" (The Accidental Billionaires: The Founding Of Facebook, A Tale of Sex, Money, Genius, and Betrayal) ของเบ็น เมซริช นำแสดงโดย เจสซี ไอเซนเบิร์ก แอนดรูว์ การ์ฟิลด์ และจัสติน ทิมเบอร์เลค ประพันธ์ดนตรีประกอบโดย เทรนต์ เรซเนอร์ นักร้องนำวงไนน์อินช์เนลส์ และแอตติคัส รอสส์ กำหนดออกฉายในอเมริกาวันที่ 1 ตุลาคม พ.ศ. 2553 และในประเทศไทยวันที่ 2 ธันวาคม ปีเดียวกัน โดย โคลัมเบียพิกเจอส์ เป็นผู้จัดจำหน่าย ภาพยนตร์ได้รับรางวัลจากสถาบันและองค์กรภาพยนตร์ต่างๆ เป็นจำนวนมาก ที่สำคัญได้แก่ รางวัลลูกโลกทองคำ 4 สาขา ได้แก่ ภาพยนตร์ชีวิตยอดเยี่ยม ผู้กำกับภาพยนตร์ยอดเยี่ยม บทภาพยนตร์ยอดเยี่ยม และดนตรีประกอบยอดเยี่ยม นอกจากนี้ยงได้รับการเสนอชื่อเข้าชิงรางวัลออกสาร์ ครั้งที่ 83 จำนวน 8 สาขา ได้แก่ ภาพยนตร์ยอดเยี่ยม ผู้กำกับภาพยนตร์ยอดเยี่ยม นักแสดงนำชายยอดเยี่ยม (ไอเซนเบิร์ก) บทภาพยนตร์ยอดเยี่ยม ดนตรีประกอบยอดเยี่ยม บันทึกเสียงยอดเยี่ยม ลำดับภาพยอดเยี่ยม และกำกับภาพยอดเยี่ยม</doc>
