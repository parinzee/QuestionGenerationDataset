<doc id="38915" url="https://th.wikipedia.org/wiki?curid=38915" title="บู๊ วิบูลย์นันท์">บู๊ วิบูลย์นันท์ บู๊ วิบูลย์นันท์เกิดเมื่อปี พ.ศ. 2479 เป็นนักแสดงอาวุโส มีผลงานแสดง รับบทตลกและบทร้ายในภาพยนตร์หลายเรื่อง บุคลิกประจำตัวคือเป็นเจ้าสัวร่างอ้วนอารมณ์ดี จนได้เป็นพรีเซ็นเตอร์โฆษณาร้านอาหารเรือนเพชรสุกี้ยากี้ทางโทรทัศน์ เคยกำกับภาพยนตร์เรื่อง "เพชรมหากาฬ" เมื่อ พ.ศ. 2521 ระยะหลังหันมาเล่นละครโทรทัศน์ ได้รับรางวัลเมขลา นักแสดงประกอบชายจากเรื่อง "นางทาส" เมื่อ พ.ศ. 2524 เสียชีวิตเมื่อ พ.ศ. 2540 เนื่องจากโรคลิ้นหัวใจตีบ บู๊ วิบูลย์นันท์ มีบุตรชายคือ โบ๊ต วิบูลย์นันท์ เป็นนักแสดงและพิธีกรรายการโทรทัศน์</doc>
