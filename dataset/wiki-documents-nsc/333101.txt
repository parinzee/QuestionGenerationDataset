<doc id="333101" url="https://th.wikipedia.org/wiki?curid=333101" title="ปัญจะ เกสรทอง">ปัญจะ เกสรทอง นายปัญจะ เกสรทอง อดีตประธานสภาผู้แทนราษฎร อดีตรองนายกรัฐมนตรี อดีตรัฐมนตรีว่าการกระทรวงศึกษาธิการ และ อดีตสมาชิกสภาผู้แทนราษฎรจังหวัดเพชรบูรณ์ประวัติ ประวัติ. นายปัญจะ เกสรทอง เกิดเมื่อวันที่ 5 สิงหาคม พ.ศ. 2474 ที่จังหวัดเพชรบูรณ์ เป็นบุตรของนายแป้น กับนางแตงโม เกสรทอง จบระดับประถมศึกษา ที่โรงเรียนสตรีวิทยานุกูล อำเภอเมือง จบระดับมัธยมศึกษา ที่โรงเรียนเพชรพิทยาคม อำเภอเมือง จังหวัดเพชรบูรณ์ ดุษฎีบัณฑิตกิตติมศักดิ์ สาขาศิลปศาสตร์ จากสถาบันราชภัฏเพชรบูรณ์ และดุษฎีบัณฑิตกิตติมศักดิ์ สาขานิติศาสตร์ จากมหาวิทยาลัยรามคำแหง นายปัญจะ เกสรทอง ถึงแก่อนิจกรรมด้วยวัย 83 ปี ที่บ้านพักในกรุงเทพมหานครในวันที่ 5 กรกฎาคม พ.ศ. 2558การทำงานสมาชิกสภาผู้แทนราษฎร การทำงาน. สมาชิกสภาผู้แทนราษฎร. ปัญจะ เกสรทอง เป็นสมาชิกสภาผู้แทนราษฎรจังหวัดเพชรบูรณ์ 11 สมัย ได้รับเลือกตั้งครั้งแรกในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2512 สังกัดพรรคสหประชาไทย นำโดยจอมพลถนอม กิตติขจร ต่อมาจึงย้ายมาสังกัดพรรคเกษตรสังคม และได้รับเลือกตั้งใน พ.ศ. 2518 พ.ศ. 2519 และ พ.ศ. 2522 ต่อมาเขาจึงย้ายมาสังกัดพรรคชาติไทย และได้รับเลือกตั้งในนามพรรคชาติไทย อีก 4 สมัย คือ พ.ศ. 2526 พ.ศ. 2529 พ.ศ. 2531 และ พ.ศ. 2535 (มีนาคม) หลังเหตุการณ์พฤษภาทมิฬ เขาย้ายไปสังกัดพรรคชาติพัฒนา ในการเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 และ พ.ศ. 2538 และย้ายกลับมาอยู่พรรคชาติไทยอีกครั้ง ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539ตำแหน่งทางการเมือง ตำแหน่งทางการเมือง. ปัญจะ เกสรทอง เคยดำรงตำแหน่งรัฐมนตรีช่วยว่าการกระทรวงศึกษาธิการ ในรัฐบาลของหม่อมราชวงศ์คึกฤทธิ์ ปราโมช ในปี พ.ศ. 2519 เป็นประธานสภาผู้แทนราษฎร ในระหว่างปี พ.ศ. 2531 - พ.ศ. 2534 ต่อมาได้รับตำแหน่งรัฐมนตรีประจำสำนักนายกรัฐมนตรี ในรัฐบาลของนายชวน หลีกภัย (ครม.50) และตำแหน่งรองนายกรัฐมนตรี ในรัฐบาลนายชวน หลีกภัย (ครม.53) ในเดือนพฤศจิกายน พ.ศ. 2540 ต่อมาในวันที่ 5 ตุลาคม พ.ศ. 2541 ได้รับการแต่งตั้งเป็นรัฐมนตรีว่าการกระทรวงศึกษาธิการอีกตำแหน่งหนึ่ง แทนนายชุมพล ศิลปอาชา ที่ลาออกจากตำแหน่งตำแหน่งในพรรคการเมือง ตำแหน่งในพรรคการเมือง. ปัญจะ เกสรทอง เคยดำรงตำแหน่งรองหัวหน้าพรรคชาติไทยงานอื่นๆ งานอื่นๆ. นายปัญจะ เกสรทอง ได้เป็นกำลังสำคัญในการผลักดันจัดตั้งวิทยาลัยพลศึกษาเพชรบูรณ์ ในปี พ.ศ. 2514เครื่องราชอิสริยาภรณ์</doc>
