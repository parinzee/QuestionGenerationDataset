<doc id="147712" url="https://th.wikipedia.org/wiki?curid=147712" title="เอช. ไรเดอร์ แฮ็กการ์ด">เอช. ไรเดอร์ แฮ็กการ์ด เอช. ไรเดอร์ แฮ็กการ์ด หรือชื่อเต็มว่า เซอร์ เฮนรี ไรเดอร์ แฮ็กการ์ด (Sir Henry Rider Haggard) (22 มิถุนายน ค.ศ. 1856 - 14 พฤษภาคม ค.ศ. 1925) เป็นนักเขียนนวนิยายแนวผจญภัย ที่มีฉากหลังของเรื่องอยู่ในดินแดนอันแปลกประหลาด เช่น ในแอฟริกา เป็นต้น เขายังเป็นหนึ่งในผู้ปฏิรูประบบเกษตรกรรมในดินแดนต่างๆ ในอาณาเขตของสหราชอาณาจักรด้วย เขาได้รับพระราชทานเครื่องราชอิสริยาภรณ์ชั้นอัศวิน ในปี ค.ศ. 1919 งานเขียนชิ้นสำคัญของแฮ็กการ์ดได้แก่ "สมบัติพระศุลี" (King Solomon's Mines) พร้อมภาคต่อคือ "อัลลัน ควาเตอร์ไมน์" (Allan Quatermain) และเรื่อง "She" กับภาคต่อคือ "Ayesha" ซึ่งทั้งหมดเป็นนวนิยายผจญภัยในดินแดนอันลึกลับแห่งแอฟริกา นอกจากนี้เขายังมีชื่อเสียงจากนวนิยายเชิงมหากาพย์ของไวกิ้ง เรื่อง "Eric Brighteyes"</doc>
