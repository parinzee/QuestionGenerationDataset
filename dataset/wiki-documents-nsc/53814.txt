<doc id="53814" url="https://th.wikipedia.org/wiki?curid=53814" title="ทวี อัมพรมหา">ทวี อัมพรมหา ทวี อัมพรมหา หรือ ขาวผ่อง สิทธิชูชัย เป็นนักมวยชาวไทยคนแรกที่ได้เหรียญเงินจากการแข่งขันชกมวยในโอลิมปิก ครั้งที่ 23 ที่นครลอสแอนเจลิส ประเทศสหรัฐอเมริกา เมื่อวันที่ 12 สิงหาคม พ.ศ. 2527 เมื่อแพ้ต่อ เจอร์รี่ เพจ นักมวยชาวอเมริกันเจ้าถิ่น ในการชกรอบชิงชนะเลิศ ได้ครองเหรียญเงิน ถือเป็นนักกีฬาชาวไทยคนแรกที่มีโอกาสได้เข้าชิงเหรียญในการแข่งขันกีฬาโอลิมปิก เป็นคนที่ 2 ต่อจาก พเยาว์ พูนธรัตน์ประวัติ ประวัติ. ทวี อัมพรมหา เกิดเมื่อวันที่ 15 พฤศจิกายน พ.ศ. 2502 ที่ตำบลบ้านแลง อำเภอเมือง จังหวัดระยอง เป็นบุตรของนายสง่า - นางถวิล อัมพรมหา สมรสกับนางณัชทิภา อัมพรมหา มีบุตรชายชื่อ ชยุตม์ อัมพรมหา ( น้องวินเนอร์ ) กำลังศึกษาที่มหาวิทยาลัยธรรมศาสตร์ และบุตรสาวชื่อ พชรกมล อัมพรมหา ( น้องน้ำหวาน ) และเมื่อวันที่ 10 มี.ค.61 ทวี อัมพรมหา ได้รับพระราชทานปริญญาบัตรบัณฑิตกิตติมศักดิ์ ในสาขาวิชามวยไทยศึกษาและพลศึกษาจาก ม.ราชภัฏหมู่บ้านจอมบึง ในฐานะผู้มีองค์ความรู้ทางด้านมวยไทย และสามารถถ่ายทอดศิลปะมวยไทยทั้งในและต่างประเทศได้อย่างสัมฤทธิ์ผลนักมวยไทยชื่อดัง นักมวยไทยชื่อดัง. ทวี อัมพรมหา เริ่มชกมวยไทยครั้งแรกเมื่ออายุได้ 15 ปี ใช้ชื่อในการชกมวยไทยว่า ขาวผ่อง สิทธิชูชัย สังกัดค่ายมวยสิทธิชูชัยของ ครูชีพ เพียรพยายาม เป็นนักมวยที่มีชื่อเสียงในสังเวียนภาคตะวันออก มีชื่อติดอันดับของสนามมวยเวทีลุมพินี เมื่อ พ.ศ. 2518 จนได้เข้ามาชกที่สนามมวยเวทีลุมพินี ตั้งแต่ พ.ศ. 2519 – 2525 เคยชกชนะนักมวยที่มีชื่อเสียงหลายคน เช่น แสงศักดา กิตติเกษม ขุนพลน้อย เกียรติสุริยา น่านฟ้า สีหราชเดโช รักแท้ เมืองสุรินทร์ ผุดผาดน้อย วรวุฒิ วิชาญน้อย พรทวี ผลัดแพ้ชนะกับสกัด พรทวี ดีเซลน้อย ช.ธนสุกาญจน์ และครองแชมป์รุ่นเฟเธอร์เวท (126 ปอนด์) ทวีชกมวยไทยครั้งสุดท้ายเมื่อ 27 กุมภาพันธ์ พ.ศ. 2527 ชนะคะแนน ครองศักดิ์ ณ ธีรวงศ์มวยสากลสมัครเล่น: เหรียญเงินโอลิมปิก มวยสากลสมัครเล่น: เหรียญเงินโอลิมปิก. ต่อมา ร.ท.ไฉน ผ่องสุภา ได้ชักชวนให้หันมาชกมวยสากลสมัครเล่น ทวีเริ่มชกมวยสากลสมัครเล่นตั้งแต่ พ.ศ. 2524 ขึ้นชกในนามของสโมสรโอสถสภา สามารถคว้าแชมป์มวยสากลชิงแชมป์ประเทศไทย และอีกหลายรายการ เช่น เหรียญเงินเอเชียนเกมส์ 1982 ที่ประเทศอินเดีย, เหรียญทองซีเกมส์ 1983 ที่ประเทศสิงคโปร์ ทำให้ได้มีโอกาสไปชกมวยโอลิมปิกที่ สหรัฐอเมริกาเมื่อ พ.ศ. 2527 เป็นครั้งแรก ทวีได้ไปชกในรุ่นไลท์เวลเตอร์เวท รอบแรก ชนะ จัสซัล ปราดัน จากอินเดีย เมื่อ 29 กรกฎาคม พ.ศ. 2527 รอบสอง ชนะ ชาร์ลส์ โอวิโซ จากเคนยา เมื่อ 1 สิงหาคม พ.ศ. 2527 รอบสาม ชนะ เดฟ กริฟฟิท จาก สหราชอาณาจักร เมื่อ 2 สิงหาคม พ.ศ. 2527 รอบ 8 คนสุดท้าย ชนะ จอร์จ มายโซเนต จากเปอร์โตริโก เมื่อ 7 สิงหาคม พ.ศ. 2527 รอบรองชนะเลิศ ชนะ มีร์เซีย ฟุลเกอร์ จากโรมาเนีย เมื่อ 9 สิงหาคม พ.ศ. 2527 รอบชิงชนะเลิศ แพ้ เจอร์รี เพจ จากสหรัฐ เมื่อ 11 สิงหาคม พ.ศ. 2527 ได้เหรียญเงิน จากผลงานนี้ บริษัทโอสถสภาจึงรับทวีเข้าทำงานในตำแหน่งหัวหน้าฝ่ายประชาสัมพันธ์จนถึงปัจจุบัน และเมื่อได้เหรียญเงินมาแล้ว ทวีกลายเป็นนักมวยชื่อดัง ได้มีผู้สร้างภาพยนตร์สร้างภาพยนตร์ชีวประวัติของ ทวี อัมพรมหา ด้วย ในชื่อ ขาวผ่อง เจ้าสังเวียน นำแสดงโดย ทวี อัมพรมหา, ล้อต๊อก, ศรินทิพย์ ศิริวรรณ, จุ๋มจิ๋ม เข็มเล็ก ปัจจุบัน ทวี อัมพรมหา ทำงานอยู่ฝ่ายประชาสัมพันธ์และการตลาด บริษัทโอสถสภา จำกัด เป็นผู้บริหารทีมฟุตบอลของบริษัทด้วย คือ ทีมโอสถสภา และเป็นผู้ฝึกสอนมวยสากลสมัครเล่นให้กับนักมวยทีมชาติลาว อีกทั้งยังเป็นผู้บรรยายร่วมในรายการ ศึกจ้าวมวยไทย รายการถ่ายสอดการชกมวยไทยทางช่อง 3 รวมถึงเป็นพิธีกรเสริมในรายการศึกมวยไทยลุมพินีเกริกไกร ทาง ช่อง 5 ในบางสัปดาห์แทนที่พินิจ พลขัน ที่ติดภารกิจไม่สามารถมาทำหน้าที่ได้ จนกระทั่งรายการนั้นย้ายไปถ่ายทอดสดทาง ช่อง 9 เอ็มคอตเอชดี และเปลี่ยนชื่อรายการ ทวีจึงเข้ามาร่วมบรรยายเต็มตัว และร่วมแสดงในฐานะนักแสดงประกอบ หรือรับเชิญในภาพยนตร์หรือละครโทรทัศน์เรื่องต่าง ๆ ด้วยผลงานละครโทรทัศน์ผลงานละครชุดซิทคอมผลงานละครเวทีภาพยนตร์ผลงานพิธีกรผลงาน. ผลงานพิธีกร. - รายการ ศึกจ้าวมวยไทย (BOSS BOXING 2000 CO., LTD.) (พิธีกรร่วม ดำรงค์ ต่ายทอง (สมิงขาว เดลินิวส์), องอาจ ใจทัศน์กุล (พี่ใหญ่), เชื้อชาย นิลกาญจน์ (นก ปัตตานี), ประสิทธิ์ ดิษฐ์อำไพ (แจ็ค สยามกีฬา), ศิรินทรา นิยากร (ทรา)) ทุกวันเสาร์ เวลา 12.15 น.- 14.00 น. ทาง ช่อง 3 (เริ่มวันเสาร์ที่ เดือน พ.ศ. 2536) - รายการ ศึกมวยไทยลุมพีนี TKO (WORLD SPORT GROUP CO., LTD.) (พิธีกรร่วม ดำรงค์ ต่ายทอง (สมิงขาว เดลินิวส์), พินิจ พลขัน (Mr.ป๋อง)) ทุกวันเสาร์ เวลา 16.30 น.- 18.00 น. ทาง ช่อง 9 (เริ่มวันเสาร์ที่ 17 เดือนกันยายน พ.ศ. 2559)โฆษณาธุรกิจส่วนตัว</doc>
