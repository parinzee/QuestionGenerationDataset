<doc id="42490" url="https://th.wikipedia.org/wiki?curid=42490" title="พิภพแบลีย์">พิภพแบลีย์ พิภพแบลีย์ () คือ พิภพอวกาศ พิภพหนึ่งในนิยายวิทยาศาสตร์ชุดนักสืบหุ่นยนต์ของไอแซค อสิมอฟ ต่อมาพิภพนี้รู้จักกันในชื่อ คอมพอแรลลอน พิภพแบลีย์ถูกตั้งชื่อตามนักสืบอีไลจาห์ แบลีย์เพื่อเป็นเกียรติที่เขาเป็นผู้ริเริ่มการบุกเบิกอาณานิคมระลอกที่สองในดาวดวงอื่น และยังเป็นผู้มีชื่อเสียงจากการคลี่คลายคดีระหว่างดาวดวงครั้งประวัติศาสตร์หลายครั้ง เรื่องราวของเขายังถูกนำมาสร้างเป็นภาพยนตร์เกี่ยวกับความสัมพันธ์ของเขากับแกลเดีย เดลแมร์ (ซึ่งเนื้อหาออกจะเกินจริงอยู่บ้าง) ถ่ายทอดทางวีดิทัศน์ระหว่างดาวอาณานิคม ประชากรที่อาศัยในพิภพแบลีย์มีจำนวนมากถึงขนาดต้องสร้างเมืองอยู่ใต้ดินและอาศัยอยู่อย่างแออัด พิภพแบลีย์เป็นโลกใบแรกที่มนุษยชาติแห่งสากลจักรวาลถือกำเนิด จึงได้รับการยกย่องว่าเป็นดินแดนศักดิ์สิทธิ์ ซึ่งต่อมาเมื่อโลกแม่ได้ล่มสลายลงเพราะเกิดปฏิกิริยานิวเคลียร์จากฝีมือมนุษย์ โลกเริ่มถูกหลงลืม และพิภพแบลีย์ จึงเป็นเสมือนพิภพแม่ของสากลจักรวาล</doc>
