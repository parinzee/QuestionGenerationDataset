<doc id="484845" url="https://th.wikipedia.org/wiki?curid=484845" title="อาเลกเซย์ ฟอน ยัฟเลนสกี">อาเลกเซย์ ฟอน ยัฟเลนสกี อาเลกเซย์ ฟอน ยัฟเลนสกี () หรือ อะเลคเซย์ เกออร์กีวิช ยัฟเลนสกี () เป็นจิตรกรลัทธิสำแดงพลังอารมณ์ชาวรัสเซียที่มีผลงานในประเทศเยอรมนี เกิดเมื่อวันที่ 26 มีนาคม ค.ศ. 1864 ที่เมืองตอร์จอค (Torzhok) ในจักรวรรดิรัสเซีย เขาเป็นลูกของทหารในกองทัพล่าอาณานิคม เขาโตขึ้นในไวต์รัสเซีย (ปัจจุบันคือภาคตะวันออกของประเทศเบลารุส) ใกล้กับชายแดนปรัสเซียต่อมาเขาและแม่ของเขาได้ย้ายไปที่นครมอสโกใน ค.ศ. 1874 และเข้าได้ศึกษาที่โรงเรียน Grammar School ซึ่งเป็นโรงเรียนสำหรับเจ้าหน้าที่ทหารตั้งแต่ ค.ศ. 1877 หลังจากที่พ่อของเขาได้เสียชีวิต เขาได้เข้าเรียนในโรงเรียนเตรียมทหารในนครมอสโกและได้ติดยศร้อยโทใน ค.ศ. 1884 เวลานั้นเขาพยายามที่จะเข้าเรียนที่โรงเรียนศิลปะแห่งหนึ่ง แต่เขาก็ทำไม่สำเร็จ แต่ในที่สุดเขาก็สามารถเข้าเรียนโรงเรียนศิลปะที่กรุงเซนต์ปีเตอร์สเบิร์ก และที่นั่นเขาได้เรียนกับอิลยา เรปิน (Ilya Repin) และเขาได้พบกับมาริยันเนอ ฟอน เวเรฟคิน (Marianne von Werefkin) ซึ่งเธอก็เป็นศิษย์ของเรปินเหมือนกัน ซึ่งต่อมาทั้งคู่ก็เป็นสหายกันจนถึง ค.ศ. 1920 ต่อมาใน ค.ศ. 1896 เขาออกจากกองทัพและได้ย้ายไปยังเมืองมิวนิก ประเทศเยอรมนี และที่นั่นเขาได้เข้าเรียนที่โรงเรียนศิลปะของอันทอน อัชเบ ที่ซึ่งเขาได้พบกับวาซีลี คันดินสกี และช่วงหลังจากนั้นเขาก็ยังกลับไปอยู่ที่รัสเซีย และเดินทางไปยังประเทศอิตาลีและฝรั่งเศส เมื่อเขาได้ไปที่ฝรั่งเศสเขาก็ได้พบกับอ็องรี มาติส เมื่อถึง ค.ศ. 1906 เขาได้เป็นหนึ่งในสมาชิกของสมาคมศิลปินใหม่แห่งมิวนิก () แต่เขาก็ได้ออกจากสมาคมนี้ใน ค.ศ. 1912 เพื่อไปเข้าร่วมในกลุ่มดีเบลาเออเฟียร์ () ต่อมาในช่วงสงครามโลกครั้งที่ 1 เขาได้อยู่ในเมืองอัสโกนา (Ascona) ประเทศสวิตเซอร์แลนด์จนถึง ค.ศ. 1921 และในปีนี้นั่นเองที่เขาได้แยกกับมาริยันเนอ ฟอน เวเรฟคิน และได้ย้ายไปยังเมืองวีสบาเดินเขาได้เข้าร่วมกับกลุ่มสมาคมเดอร์เบลาเออไรเทอร์ () ใน ค.ศ. 1929 โดยมีสมาชิกคือไลโอเนล ไฟนิงเกอร์ (Lyonel Feininger), เพาล์ เคล (Paul Klee) และวาซีลี คันดินสกี เขามีผลงานที่มีชื่อเสียงหลายชิ้น และมีผลงานของเขา 3 ชิ้นที่ได้จัดแสดงในงานนิทรรศการศิลปะที่เสื่อมทราม (Degenerate Art) แต่ใน ค.ศ. 1933 เป็นต้นมา คณะสังคมนิยมแห่งชาติก็สั่งห้ามไม่ให้งานของเขาจัดแสดงในงานนิทรรศการ ยัฟเลนสกีป่วยเป็นโรคไขข้ออักเสบตั้งแต่ ค.ศ. 1929 และอาการของเขาได้ร้ายแรงขึ้นเรื่อย ๆ จนสุดท้ายเขาป่วยเป็นอัมพาตและเสียชีวิตลงในเมืองวีสบาเดินเมื่อวันที่ 15 มีนาคม ค.ศ. 1941ผลงานภาพเขียน</doc>
