<doc id="923331" url="https://th.wikipedia.org/wiki?curid=923331" title="ถนนพระพิทักษ์">ถนนพระพิทักษ์ ถนนพระพิทักษ์ เป็นถนนสายสั้น ๆ ในท้องที่แขวงวังบูรพาภิรมย์ เขตพระนคร กรุงเทพมหานคร มีลักษณะเป็นถนน 2 ช่องทางจราจร (เดินรถทางเดียว) ระยะทาง 100 เมตร เริ่มต้นที่เชิงสะพานอุบลรัตน์ด้านทิศตะวันออก (ใกล้ศาลเจ้าพ่อหอกลองและสำนักงานที่ดินกรุงเทพมหานคร หลังปากคลองตลาด) ไปทางทิศตะวันออก ตัดกับถนนอัษฎางค์ที่ทางแยกพระพิทักษ์ และไปสิ้นสุดที่ทางแยกบ้านหม้อซึ่งเป็นจุดตัดกับถนนบ้านหม้อและถนนพาหุรัด ชื่อ "พระพิทักษ์" มาจากพระนามของ พระเจ้าบรมวงศ์เธอ พระองค์เจ้ากุญชร กรมพระพิทักษเทเวศร์ พระราชโอรสในพระบาทสมเด็จพระพุทธเลิศหล้านภาลัย โดยทรงเคยมีวังที่ประทับใกล้กับบริเวณนี้ คือ วังท้ายหับเผย</doc>
