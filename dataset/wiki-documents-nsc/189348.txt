<doc id="189348" url="https://th.wikipedia.org/wiki?curid=189348" title="เร็วคูณ 2 ดับเบิ้ลแรงท้านรก">เร็วคูณ 2 ดับเบิ้ลแรงท้านรก เร็วคูณสอง ดับเบิ้ลแรงท้านรก () เป็นภาพยนตร์โลดโผน/อาชญากรรม/แข่งรถลำดับที่ 2 ในชุดเดอะฟาสต์แอนด์เดอะฟิวเรียส มีเนื้อหาเกี่ยวกับการแข่งรถ และเกี่ยวกับการหักเหลี่ยมระหว่างตำรวจกับอาชญากร ออกฉายเมื่อ 6 มิถุนายน พ.ศ. 2546 เขียนบทภาพยนตร์โดยไมเคิล แบรนต์และเดเรค ฮาส กำกับภาพยนตร์โดย จอห์น ซิงเกิลตัน นำแสดงโดยพอล วอล์กเกอร์, ไทรีส กิบสัน และคริส บริจส์เรื่องย่อ เรื่องย่อ. หลังจากที่ไบรอัน โอ'คอนเนอร์ ถูกปลดจากอาชีพตำรวจและถูกตำรวจแอลเอตามล่า เนื่องจากเขามีความผิดฐานปล่อยตัว "ดอม" โดมินิก ทอเร็ตโต้ อดีตเพื่อนของเขาให้หนีรอดพ้นจากการถูกจับกุมที่แอลเอ ไบรอันจึงตัดสินใจหลบหนีออกจากแอลเอมาซิ่งในโลกใต้ดินที่ไมอามี ที่ไมอามี ไบรอันได้ทำความรู้จักกับ เทจ ที่ชอบจัดการแข่งรถใต้ดินและชวนให้เขาเข้าแข่งรถใต้ดินด้วยกัน อยู่มาวันหนึ่งขณะกำลังแข่งรถกัน ไบรอันถูกจับเพราะหนีไม่พ้นตำรวจ พอดีในขณะนั้นทางการกำลังตามคดีเกี่ยวกับเจ้าพ่อยาเสพติดข้ามชาติ ซึ่งทำธุรกิจส่งออก-นำเข้าบังหน้าที่ชื่อว่า คาร์เตอร์ เวโรน ซึ่งรับทำคดีโดย ผู้กำกับการกรมศุลฯ มาร์คัม ทางการต้องการให้ไบรอันเป็นสายให้ เพื่อเข้าแทรกซึมและหาหลักฐาน ไบรอันจึงจำต้องรับงานนี้เพื่อลบล้างความผิดที่เคยกระทำตอนอยู่ที่แอลเอของตัวเอง โดยตอนแรกทางการจับคู่หูให้ แต่ไบรอันกลับไม่พอใจคนที่ทางการเสนอให้ ไบรอันกลับเสนอที่จะหาคู่หูเอง ไบรอันได้ไปปรับความสัมพันธ์ฉันเพื่อนกับซี้เก่า ซึ่งตอนนี้ได้รับสิทธิ์ภาคทัณฑ์ให้ออกจากบ้านได้ไม่เกินร้อยหลา ณ สนามแข่งแห่งหนึ่ง หลังจากที่เคยโดนจับจำคุก 3 ปีข้อหาขโมยรถนามว่า โรมัน เพียร์ซ พร้อมกับยื่นข้อเสนอให้ว่า หากปฏิบัติภารกิจสำเร็จ โรมันก็จะพ้นโทษทั้งหมด ได้สิทธิพลเมืองอย่างเต็มที่ โดยทั้งสองจะต้องปลอมตัวเป็นนักซิ่ง เพื่อจะได้ทำงานกับเวโรน ทางการได้ให้รถสองคันในการปฏิบัติภารกิจ โดยติดตั้งระบบจีพีเอสไว้ในรถทั้งสองคัน ก่อนที่จะได้เข้าทำงาน ไบรอันและโรมันจะต้องแข่งกับนักซิ่งรุ่นเก๋าคนอื่นๆเพื่อทำการทดสอบ หากผ่านจะได้เข้าทำงาน ทั้งสองสามารถเอาชนะนักแข่งคนอื่น ๆ ไปได้ แต่เมื่อทั้งสองขับมาถึงจุดหมายที่กำหนดแล้ว มาร์คัมกลับคิดว่าทั้งคู่คิดจะหนี จึงได้เข้ามาดักรอและแสดงตัวเพื่อจะทำการเข้าจับกุมจนแผนเกือบจะพัง ทั้งคู่สามารถนำของที่เวโรนวางไว้ที่เส้นชัยกลับมาคืนให้เวโรนได้ จึงสอบผ่าน แล้วก็ได้เข้าทำงานกับเวโรน โดยทั้งสองต้องทำการจัดขนส่งของให้ในเวลาและสถานที่ที่กำหนด ในงานนี้ทั้งสองได้รับความช่วยเหลือจากเจ้าหน้าที่สาวสวยชื่อ โมนิก้า ฟูเอนเตส ซึ่งทำงานเป็นสายและช่วยดูแลกิจการให้เวโรนอยู่ ในระหว่างภารกิจ ไบรอันกับโรมันบังเอิญได้พบว่า ทั้งสองกำลังเจอะเจอเหตุการณ์ทั้งสองอย่างในเวลาเดียวกัน และต้องใช้ความถูกต้องกับสัญชาตญาณของตัวเองตัดสินใจ ก็คืออย่างแรก ภารกิจที่ตัวเองได้รับจากทางการ มีความเสี่ยงต่อชีวิต และเกี่ยวข้องกับอนาคตของทั้งตัวเขาเองและเพื่อน และอย่างที่สอง เขากับโรมันพบว่า เวโรนใช้กลโกงสารพัดรูปแบบเพื่อให้กิจการของเขาเฟื่องฟู โดยการมีใต้โต๊ะและใช้อำนาจเจ้าหน้าที่ท้องถิ่นเพื่อความสะดวกต่อธุรกิจของตัวเอง เพื่ออนาคตของตัวไบรอันเองและเงื่อนไขที่ทางการยื่นข้อเสนอให้ กับทั้งอิสรภาพของคู่ซี้ ในที่สุดก็สามารถจับเวโรนได้ พร้อมกับของกลาง ทั้งไบรอันและโรมันจึงได้รับอิสรภาพและใช้ชีวิตอยู่ในไมอามี่ได้ตามปกตินักแสดงนักแสดง. - พอล วอล์กเกอร์ รับบท ไบรอัน โอคอนเนอร์ - ไทรีส กิบสัน รับบท โรมัน เพียร์ซ - คริส บริจส์ รับบท เทจ ปาร์เกอร์ - อีวา เมนเดส รับบท โมนิกา ฟูเอนเตส - โคล ฮาวเซอร์ รับบท คาร์เตอร์ เวโรน</doc>
