<doc id="364726" url="https://th.wikipedia.org/wiki?curid=364726" title="ข้อมติคณะมนตรีความมั่นคงแห่งสหประชาชาติที่ 1973">ข้อมติคณะมนตรีความมั่นคงแห่งสหประชาชาติที่ 1973 ข้อมติคณะมนตรีความมั่นคงแห่งสหประชาชาติที่ 1973 เกี่ยวกับสถานการณ์ในลิเบีย ได้มีการตกลงรับเมื่อวันที่ 17 มีนาคม พ.ศ. 2554 ข้อมติดังกล่าวได้รับการเสนอโดยฝรั่งเศส เลบานอน และสหราชอาณาจักร สมาชิกคณะมนตรีความมั่นคงแห่งสหประชาชาติสิบประเทศลงมติเห็นชอบ (บอสเนีย-เฮอร์เซโกวีนา, โคลอมเบีย, ฝรั่งเศส, กาบอง, เลบานอน, ไนจีเรีย, โปรตุเกส, แอฟริกาใต้, สหราชอาณาจักร และสหรัฐอเมริกา), ห้าประเทศ (บราซิล, เยอรมนี, อินเดีย, จีน และรัสเซีย) ไม่ลงคะแนนเสียง และไม่มีประเทศใดคัดค้าน ข้อมติดังกล่าวต้องการให้มีการ "หยุดยิงทันที" และให้อำนาจแก่ประชาคมนานาชาติในการสร้างเขตห้ามบินเหนือลิเบีย และใช้ทุกวิถีทางที่จำเป็นเว้นแต่การยึดครองจากต่างชาติเพื่อปกป้องพลเรือน ด้านทางการลิเบียออกมาประกาศเมื่อเวลาราว 12.45 น. GMT เมื่อวันที่ 18 มีนาคม พ.ศ. 2554 ว่าพวกเขากำลังริเริ่มการยุติกิจกรรมทางทหารทันทีตามข้อมติของสหประชาชาติการบังคับใช้ การบังคับใช้. วันที่ 19 มีนาคม การแทรกแซงทางทหารในลิเบียเริ่มต้นขึ้น โดยฝรั่งเศสได้ส่งเครื่องบินขับไล่ไอพ่นบินเหนือน่านฟ้าลิเบีย มีการรายงานในวันเดียวกันว่าฝรั่งเศสเริ่มต้นโจมตียานพาหนะทหารของลิเบีย ด้านกองทัพเรือสหรัฐเริ่มต้นยิงขีปนาวุธบีจีเอ็ม-109 โทมาฮอว์ก เข้าทำลายการป้องกันทางอากาศของลิเบีย</doc>
