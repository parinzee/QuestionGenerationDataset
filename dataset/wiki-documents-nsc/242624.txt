<doc id="242624" url="https://th.wikipedia.org/wiki?curid=242624" title="โลกยามเช้า">โลกยามเช้า โลกยามเช้า เป็นรายการโทรทัศน์ ที่นำเสนอข่าวต่างประเทศ และสาระความรู้จากทั่วโลก ในลักษณะผสมผสานเชื่อมโยงกับสังคมไทย ผลิตโดย ฝ่ายข่าว สถานีวิทยุโทรทัศน์ไทยทีวีสีช่อง 3 ร่วมกับ บริษัท บีอีซี-เทโร เอ็นเทอร์เทนเมนท์ จำกัด (มหาชน) ออกอากาศทุกวันจันทร์-วันศุกร์ เวลา 04.30-04.55 น. ทางไทยทีวีสีช่อง 3 ช่อง 3 เอสดี และ วิทยุครอบครัวข่าว และตั้งแต่วันจันทร์ที่ 3 ธันวาคม พ.ศ. 2555 รวมเป็นช่วงหนึ่งของรายการครอบครัวข่าวเช้า สำหรับวันจันทร์ - ศุกร์ สำหรับรายการในทุกวันเสาร์-วันอาทิตย์ ซึ่งออกอากาศเวลา 05.10-05.35 น. ใช้ชื่อว่า โลกยามเช้าสุดสัปดาห์ ซึ่งนำรายงานวิเคราะห์หรือการสัมภาษณ์บุคคล ที่เผยแพร่โดยสำนักข่าวต่างประเทศ มานำเสนอด้วยการบรรยายเป็นภาษาไทย ทั้งนี้ ชื่อรายการ โลกยามเช้า มาจากชื่ออดีตรายการวิทยุในช่วงเช้าของสมเกียรติ อ่อนวิมล โดยเมื่อร่วมกับ บมจ.บีอีซี-เทโรฯ ผลิตเป็นรายการโทรทัศน์ สมเกียรติจึงเป็นพิธีกรด้วยตนเองในระยะแรก ก่อนจะมอบหมายให้แคลร์ ปัจฉิมานนท์ เป็นผู้ดำเนินรายการแทน จนกระทั่งต่อมา มีการเปลี่ยนแปลงรูปแบบรายการอีก ทีมผู้ดำเนินรายการจึงเปลี่ยนเป็นชุดใหม่ด้วยผู้ดำเนินรายการผู้ดำเนินรายการ. - โลกยามเช้า - ศมจรรย์ จรุงวัฒน์ - โลกยามเช้า ช่วง โลกเราเช้านี้ - ทัดชา แซ่ตั้น - โลกยามเช้าสุดสัปดาห์ - แคลร์ ปัจฉิมานนท์อดีตผู้ดำเนินรายการอดีตผู้ดำเนินรายการ. - สุผจญ กลิ่นสุวรรณ - สมเกียรติ อ่อนวิมล - ชิบ จิตนิยม - บารมี นวนพรัตน์สกุล - ขวัญชนก เจริญพะกุไพศาล - อรชุน รินทรวิฑูรย์ - นวนันท์ บำรุงพฤกษ์ - ณัชชานันท์ พีระณรงค์ - กานท์กลอน รักธรรม (ศึกษาต่อต่างประเทศ) - อกนิษฐ์ วิเชียรเจริญ</doc>
