<doc id="196411" url="https://th.wikipedia.org/wiki?curid=196411" title="ไซโคกันดั้ม">ไซโคกันดั้ม MRX-009 ไซโคกันดั้ม ( ;) เป็นโมบิลอาเมอร์ตัวร้ายซึ่งมีบทบาทสำคัญในอะนิเมะซีรีส์โมบิลสูทเซต้ากันดั้ม ออกแบบโดยคาซุมิ ฟุจิตะเนื้อเรื่อง เนื้อเรื่อง. ไซโคกันดั้มเป็นหุ่นยนต์ซึ่งพัฒนาโดยสถานีวิจัยมุราซาเมะเพื่อให้มนุษย์ดัดแปลงใช้งาน โดยไซโคกันดั้มนั้นติดตั้งระบบไซคอมมิว (Psycommu - Psychic communicator) ซึ่งทำให้มนุษย์ดัดแปลงสามารถบังคับไซโคกันดั้มได้ด้วยพลังจิต เนื่องจากระบบไซคอมมิวที่ใช้ในการควบคุมนั้นมีขนาดใหญ่ ไซโคกันดั้มจึงมีความสูงถึง 40 เมตรและนับเป็นโมบิลอาเมอร์ แม้จะมีรูปร่างแบบมนุษย์เหมือนโมบิลสูทก็ตาม คนธรรมดาสามารถใช้งานระบบไซคอมมิวเพื่อควบคุมไซโคกันดั้มได้ แต่เพราะพลังจิตที่อ่อนกว่าจึงไม่มีประสิทธิภาพเท่า แม้จะมีรูปร่างแบบกันดั้มแต่ระบบอาวุธของไซโคกันดั้มจะคล้ายกับซีอองก์มากกว่า นิ้วทั้งสิบของของไซโคกันดั้มเป็นบีมกัน มีบีมแคนน่อนอยู่ที่หัว และติดปืนมหาอนุภาคแบบสาดกระจายสามลำกล้องไว้ที่ท้อง ไซโคกันดั้มยังมีห้องควบคุมอยู่ที่หัวอีกด้วย นอกจากขนาดที่ใหญ่โตแล้ว ไซโคกันดั้มยังมี Iฟิลด์บาเรียร์ซึ่งสามารถสะท้อนอาวุธบีมที่ศัตรูยิงใส่ได้ จึงนับเป็นอาวุธที่มีพลังทำลายและพลังป้องกันในระดับสูง ไซโคกันดั้มยังสามารถแปลงร่างเป็นโมบิลฟอเทรสซึ่งในสภาพนี้จะสามารถบินได้ด้วยไมนอฟสกี้คราฟท์ที่ติดตั้งไว้ แม้ร่างโมบิลอาเมอร์ของไซโคกันดั้มจะไม่คล่องตัวเท่าโมบิลสูททั่วไป แต่ในร่างโมบิลฟอเทรสนั้นจะสามารถบินได้อย่างคล่องแคล่วทีเดียว ไซโคกันดั้มและนักบิน โฟว์ มุราซาเมะ ถูกส่งไปช่วยเหลือหน่วยซูโดรีเพื่อปราบปรามกองกำลังคาราบาที่นิวฮ่องกงและต่อมาปรากฏตัวในการสู้รบที่ยอดเขาคิลิมันจาโรและโฟว์ได้เสียชีวิตจากการเอาตัวเองป้องกันเซต้ากันดั้มจากการโจมตีของไบอาลัน (ในภาคภาพยนตร์โฟว์จะเสียชีวิตตั้งแต่การสู้รบที่นิวฮ่องกง) ในฉบับนิยายของเทิร์นเอกันดั้ม ยังกล่าวถึงแบล็คดอลซึ่งเป็นโมบิลอาเมอร์ที่มีลักษณะคล้ายกับไซโคกันดั้ม มาก ในวิดีโอเกมทั้งเอสดีกันดั้มจีเจเนเรชันซีรีส์และซูเปอร์โรบ็อตไทเซ็นภาค อัลฟ่าไกเด็นต่างก็ใช้ไซโคกันดั้มเป็นแบล็คดอลไซโคกันดั้มมาร์คทูว์ ไซโคกันดั้มมาร์คทูว์. โมบิลอาเมอร์ที่พัฒนาต่อมาจากไซโคกันดั้ม ไซโคกันดั้มมาร์คทูว์คงลักษณะเด่นและอาวุธของไซโคกันดั้มไว้ทั้งหมด แต่เพิ่มพลังในการต่อสู้ด้วยปืนมหาอนุภาคขนาดเล็กซึ่งติดไว้รอบตัวรวม 20 กระบอก ที่ข้อมือของไซโคกันดั้มมาร์คทูว์ยังติดบีมซอร์ดขนาดใหญ่ไว้ ซึ่งส่วนแขนของไซโคกันดั้มมาร์คทูว์จะสามารถแยกออกไปจากตัวและควบคุมผ่านสายเคเบิลให้โจมตีศัตรูจากมุมต่างๆได้ ไซโคกันดั้มมาร์คทูว์ยังมีรีเฟลคเตอร์บิท ซึ่งเป็นอาวุธควบคุมด้วยพลังจิตให้แยกออกไปจากไซโคกันดั้มมาร์คทูว์และสร้าง Iฟิลด์บาเรียร์ขนาดเล็กเพื่อป้องกันการโจมตีของศัตรูหรือสะท้อนบีมของไซโคกันดั้มมาร์คทูว์เองให้โดนศัตรูจากมุมอื่นๆก็ได้ ส่วนหัวของไซโคกันดั้มมาร์คทูว์ยังสามารถแยกจากลำตัวและใช้เป็นยานหนีภัยได้เหมือนกับซีอองก์ ไซโคกันดั้มมาร์คทูว์ปรากฏตัวครั้งแรกในการต่อสู้ที่ปราการอวกาศ ทวารแห่งซีดาน โดยมีโรซาเมีย บาดัมเป็นนักบิน (ฉบับภาพยนตร์จะไม่มีเนื้อหาช่วงนี้) เมื่อสงครามจบลง ไซโคกันดั้มมาร์คทูว์ได้ถูกเก็บไปโดยกองกำลังนีโอซีอ้อนและปรากฏตัวอีกครั้งในภาคกันดั้มดับเบิ้ลเซต้า โดยเพิล ทูว์ได้ใช้ไซโคกันดั้มมาร์คทูว์ในการต่อสู้ที่ดับลินหลังจากที่นีโอซีอ้อนได้ทิ้งโคโลนีลงมาและถูกทำลายในการต่อสู้กับดับเบิ้ลเซต้ากันดั้มและคิวเบเลย์มาร์คทูว์ ไซโคกันดั้มมาร์คทูว์ได้รับการออกแบบโดยคาสุมิ ฟุจิตะรูปแบบอื่นๆMRX-007 ไซโคกันดั้มรุ่นต้นแบบ รูปแบบอื่นๆ. MRX-007 ไซโคกันดั้มรุ่นต้นแบบ. รุ่นต้นแบบของไซโคกันดั้มซึ่งใช้โครงสร้างของกันดั้มมาร์คทูว์ เนื่องจากเป็นโมบิลสูทขนาดปกติที่สูง 19 เมตรจึงติดตั้งระบบไซคอมมิวไว้ในแบ็คแพ็คขนาดใหญ่ ติดตั้งอาวุธไว้เป็นปืนใหญ่มหาอนุภาคที่ลำตัวและบีมกันสองกระบอกที่ข้อมือ ไซโคกันดั้มรุ่นต้นแบบเป็นส่วนหนึ่งของดีไซน์ต้นฉบับ โมบิลสูทคอลเลคชันของคุนิโอะ โอคาวาระ ออกแบบโดยคุนิโอะ โอคาวาระMRX-011 ไซโคกันดั้มรุ่นผลิตจำนวนมาก MRX-011 ไซโคกันดั้มรุ่นผลิตจำนวนมาก. รุ่นผลิตจำนวนมากของไซโคกันดั้มที่ทิทานส์พัฒนาไว้ให้นักบินมีฝีมือเท่านั้น ไซโคกันดั้มรุ่นผลิตจำนวนมากมีขนาดมาตรฐานเพราะใช้ระบบไซคอมมิวที่เล็กกว่า และมีอาวุธอินคอมซึ่งสามารถปล่อยออกจากไซโคกันดั้มรุ่นผลิตจำนวนมากเพื่อยิงโจมตีศัตรูจากทิศทางต่างๆได้โดยมีสายเคเบิลโยงไว้ ไซโคกันดั้มรุ่นผลิตจำนวนมากเป็นส่วนหนึ่งของดีไซน์ต้นฉบับ โมบิลสูทคอลเลคชันของคุนิโอะ โอคาวาระ ออกแบบโดยคุนิโอะ โอคาวาระไซโคกันดั้มมาร์คทรี ไซโคกันดั้มมาร์คทรี. ปรากฏตัวในวิดีโอเกมชุด กันดั้มเดอะแบทเทิลมาสเตอร์ ซึ่งไม่ใช่เนื้อเรื่องส่วนหนึ่งของศักราช Universal Century จึงไม่มีความเกี่ยวพันกับไซโคกันดั้มรุ่นอื่นๆอย่างเป็นทางการ ไซโคกันดั้มมาร์คทรีเป็นโมบิลสูทประจำตัวของมาเรีย นิโคลส์ซึ่งเป็นสมาชิกคนสำคัญของกลุ่มต่อต้านสหพันธโลก ไซโคกันดั้มมาร์คทรีติดตั้งปืนมหาอนุภาคไว้ทั่วตัวและมีบีมซอร์ดขนาดใหญ่ติดแขน ออกแบบโดยคุนิโอะ โอคาวาระ</doc>
