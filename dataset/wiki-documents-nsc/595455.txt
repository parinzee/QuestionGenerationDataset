<doc id="595455" url="https://th.wikipedia.org/wiki?curid=595455" title="เอนรีโก โตเซลลี">เอนรีโก โตเซลลี เอนรีโก โตเซลลี, เคานต์สวามีแห่งมอนตีโนโซ (Enrico Toselli) เป็นนักเปียโนและนักแต่งเพลงจากเมืองฟลอเรนซ์ ประเทศอิตาลี มีผลงานการเขียนโอเปเรตตา เรื่อง La cattiva Francesca (1912) และ La principessa bizzarra (1913) และ เซเรเนด 'Rimpianto' โอปุสที่ 6 หมายเลข 1 ที่ได้รับความนิยมเป็นอย่างสูง นอกเหนือจากความสามารถในการแต่งเพลง โตเซลลียังเป็นที่รู้จักในฐานะสวามีคนที่สองของ อาร์คดัชเชสหลุยส์แห่งทัสกานี (หลุยส์แห่งทัสกานีทรงอภิเษกครั้งแรกกับ เจ้าชายเฟรเดริก ออกุสตุส แห่งแซกโซนี ซึ่งต่อมาทรงเป็นพระมหากษัตริย์แซกซอนพระองค์สุดท้าย ก่อนทรงหย่าในปี ค.ศ. 1903 ทรงดำรงพระอิสริยยศเป็น อาร์คดัชเชสแห่งออสเตรีย) โตเซลลีสมรสกับอาร์คดัชเชสหลุยส์แห่งทัสกานีระหว่างปี ค.ศ. 1907 ถึง ค.ศ. 1912 มีบุตรด้วยกัน 1 คน และได้เขียนหนังสือบันทึกความทรงจำ ชื่อว่า "Mari d’altesse: 4 ans de mariage avec Louise de Toscane, ex-princesse de Saxe"</doc>
