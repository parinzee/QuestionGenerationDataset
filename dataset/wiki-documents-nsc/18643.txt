<doc id="18643" url="https://th.wikipedia.org/wiki?curid=18643" title="กอร์ดอน ฟรีแมน">กอร์ดอน ฟรีแมน ดร. กอร์ดอน ฟรีแมน (Dr. Gordon Freeman) เป็นตัวหลักหรือเป็นพระเอกของเกมตระกูลฮาล์ฟไลฟ์ (Half-Life) เขาเป็นนักฟิสิกส์ทางทฤษฎี (theoretical physicist) ผู้ซึ่งต่อสู้กับฝูงเอเลี่ยน ที่หลุดเข้ามาจากเหตุการณ์อันไม่คาดคิด ที่เกิดขึ้นในสถานีวิจัยแบล็คเมซ่า (Black mesa) อันเนื่องมาจากการทดลองที่ผิดพลาด (ไม่ว่าจะเป็นความตั้งใจของใครบางคนหรือไม่ก็ตาม)และพยายามแก้ไขสิ่งที่เกิดขึ้นจากความผิดพลาดเพื่อปกป้องโลกไว้ เขาอายุ 27 ปี ตัวคนเดียว ไม่มีพันธะครอบครัว เขาจบปริญญาเอกด้านฟิสิกส์ทางทฤษฎีจากสถาบันเทคโนโลยีแมสซาชูเซตส์ (MIT) เขาเป็นคนพูดน้อย ผู้เล่นแทบไม่เคยได้ยินเสียงของเขาเลย ทางผู้พัฒนาได้กล่าวว่าการที่เขาไม่มีบทพูดนั้น เพื่อสร้างความรู้สึกร่วมกับตัวละครนั้น เราคิดอย่างไรตัวละครก็คิดเหมือนเราเช่นกัน</doc>
