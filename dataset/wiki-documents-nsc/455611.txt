<doc id="455611" url="https://th.wikipedia.org/wiki?curid=455611" title="เอแดน อาซาร์">เอแดน อาซาร์ เอแดน มีกาแอล อาซาร์ () เกิดวันที่ 7 มกราคม ค.ศ. 1991 ที่เมืองลาลูเวียร์ ประเทศเบลเยียม ปัจจุบันเล่นให้กับสโมสรฟุตบอลเชลซี อาซาร์มีจุดเด่นด้านการเล่นแบบสร้างสรรค์ ความเร็ว และความสามารถพิเศษ และได้รับการกล่าวว่าเป็น "กองกลางตัวรุกที่สามารถเปลี่ยนเกมด้วยการเลี้ยงลูกฟุตบอล" รวมไปถึงได้รับฉายาว่า "นักฟุตบอลที่เป็นฝันร้ายของกองหลัง" ซึ่งเขาได้รับการเปรียบเทียบความสามารถทักษะและลีลาการเล่น จากสื่อมวลชน และผู้จัดการทีม กับเลียวเนล เมสซี เจ้าของรางวัลนักฟุตบอลยอดเยี่ยมแห่งปี และคริสเตียโน โรนัลโด รวมถึงแกเร็ธ เบล อาซาร์เคยติดผู้เล่นยอดเยี่ยมในฤดูกาล 2014-2015 อาซาร์เป็นลูกชายของอดีตนักฟุตบอลชาวเบลเยียม และเริ่มต้นการเล่นฟุตบอลอาชีพในประเทศเบลเยียมกับรัวยาลสตาดแบรนัว สโมสรท้องถิ่น และตูว์บีซ ต่อมาในปี พ.ศ. 2548 เขาได้ย้ายมาเล่นให้กับลีล สโมสรในลีกเอิง โดยอาซาร์ใช้เวลา 2 ปีกับอคาเดมีของสโมสร และเมื่ออายุ 16 ปี เขาได้เล่นกับสโมสรชุดใหญ่ ในเดือนพฤศจิกายน พ.ศ. 2550 เขาได้กลายเป็นผู้เล่นตัวหลักของสโมสรภายใต้การคุมทีมของรูดี การ์ซีอา ด้วยการลงเล่นมากกว่า 190 นัด ตั้งแต่ฤดูกาลแรกที่เขาได้ลงเล่น และเขายังได้รับรางวัลสหภาพนักฟุตบอลอาชีพนานาชาติ (UNFP) และนักฟุตบอลเยาวชนยอดเยี่ยมแห่งปี และเป็นผู้เล่นคนแรกที่ไม่ใช่ชาวฝรั่งเศสที่ได้รับรางวัลนี้ ในฤดูกาล 2009–10 อาซาร์เป็นผู้เล่นคนแรกที่ได้รับรางวัล 2 ครั้งติดต่อกัน และเขายังได้รับการคัดเลือกเป็นทีมยอดเยี่ยมแห่งปีอีกด้วย ในฤดูกาล 2010–11 เขาได้เป็นผู้เล่นตัวหลักของลีล และในฤดูกาลนั้น ลีลคว้าดับเบิลแชมป์ (ฟุตบอลลีกและฟุตบอลถ้วย) และยังทำให้เขาได้รับรางวัลผู้เล่นแห่งปีของลีกเอิง และรางวัลผู้เล่นเยาวชนยอดเยี่ยม อีกทั้งยังได้รับรางวัล บราโวอะวอร์ด จากกูเอรินสปอร์ตีโว นิตยสารในประเทศอิตาลี สำหรับการเล่นของเขาในฤดูกาล 2010–11 ต่อมาในเดือนมิถุนายน พ.ศ. 2555 เขาได้ออกจากลีล ซึ่งเขาผูกพันกับสโมสรนี้มานานมากกว่า 8 ปี ไปอยู่กับเชลซี ในประเทศอังกฤษ ด้วยค่าตัว 32 ล้านปอนด์ ในด้านทีมชาติ อาซาร์ลงสนามให้เบลเยียมตั้งแต่อายุ 17 ปีในเกมกับลักเซมเบิร์กในเดือนพฤศจิกายน ค.ศ. 2008 โดยลงมาเป็นตัวสำรองช่วงท้ายเกม และได้ติดทีมชาติอีก 28 นัดหลังจากนั้นชีวิตส่วนตัว ชีวิตส่วนตัว. อาซาร์และพี่น้องอีก 3 คน ใช้ชีวิตมาอย่างสะดวกสบาย และได้รับการเลี้ยงดูจากพ่อและแม่ของเขา เพื่อหวังว่าสักวันหนึ่งที่พวกเขาจะเล่นฟุตบอลได้เก่ง ซึ่งครอบครัวของเขาอาศัยอยู่ห่างจากสนามฝึกซ้อมฟุตบอลในระยะไม่ถึง 6 เมตร และพี่น้องจะฝึกการเล่นฟุตบอลในพื้นที่ฝึกซ้อมนี้ รวมไปถึงการฝึกทักษะต่าง ๆ ด้วย ปัจจุบันอาซาร์มีความสัมพันธ์กับนาตาชา แฟนสาวของเขา และในวันที่ 19 ธันวาคม พ.ศ. 2553 สื่อจากเบลเยียมและฝรั่งเศส ได้ทำการยืนยันว่าเธอได้คลอดลูกชายที่มีชื่อว่า "ยานิส" และลูกชายคนที่ 2 ชื่อว่า "เลโอ" ในเดือนกุมภาพันธ์ พ.ศ. 2556การลงเล่นระดับอาชีพยุคแรกเริ่ม การลงเล่นระดับอาชีพ. ยุคแรกเริ่ม. อาซาร์ได้เริ่มต้นการลงเล่นฟุตบอลอาชีพกับรัวยาลสตาดแบรนัว สโมสรในท้องถิ่นบ้านเกิดของเขา ด้วยวัยเพียง 4 ปี ระหว่างช่วงเวลาของเขากับสโมสร ผู้ฝึกสอนเยาวชนคนหนึ่งได้กล่าวว่าเขาคือ "ผู้เล่นที่มีพรสวรรค์" และยังกล่าวอีกว่า "เขารู้ทุกอย่าง ผมไม่ต้องสอนอะไรเขาอีกแล้ว" อาซาร์ได้ใช้เวลา 8 ปีกับสโมสร ก่อนจะย้ายมาอยู่กับตูว์บีซ และต่อมาได้มีแมวมองจากลีล มาดูฟอร์มการเล่นระหว่างการแข่งขันระดับท้องถิ่น และได้รายงานกัลีล รวมไปถึงได้พูดคุยเป็นการส่วนตัวกับพ่อของเขา และได้ทำการเซ็นสัญญาเป็นนักฟุตบอลชุดเยาวชนของสโมสรเกียรติยศร่วมกับสโมสรเกียรติยศร่วมกับสโมสร. - ล็อสก์ลีล - Ligue 1 2010/2011 - Coupe de France 2010/2011- เชลซี - ยูฟ่ายูโรปาลีก ฤดูกาล 2012–13 - พรีเมียร์ลีก ฤดูกาล 2014–15 - ฟุตบอลลีกคัพ ฤดูกาล 2014–15 - พรีเมียร์ลีก ฤดูกาล 2016–17ผลงานระดับทีมชาติผลงานระดับทีมชาติ. - UNFP Ligue 1 Player of the Year (2) : 2010–11, 2011–12 - UNFP Ligue 1 Young Player of the Year (2) : 2008–09, 2009–10 - UNFP Ligue 1 Team of the Year (3) : 2009–10, 2010–11, 2011–12</doc>
