<doc id="178060" url="https://th.wikipedia.org/wiki?curid=178060" title="รายชื่อตอนในจัสติสลีก">รายชื่อตอนในจัสติสลีก ปัจจุบัน จัสติสลีก รวมถึง จัสติสลีค อันลิมิเต็ด ได้ออกอากาศในอเมริกาไปแล้วทั้งหมดรวมแล้ว 5 ฤดูกาล ตั้งแต่ พ.ศ. 2544 - พ.ศ. 2549 ในสองฤดูกาลแรก ของ จัสติสลีก จะนำเสนอในลักษณะที่เป็นตอนยาว 2 ตอนจบ เป็นส่วนใหญ่ (เฉพาะ "Secret Origins" ซึ่งเป็นบทแรกของซีรีส์นี้ และ "The Savage Time" กับ "Starcrossed" ที่เป็นบทสุดท้ายของ ฤดูกาลที่1 และ2 เท่านั้นที่ มี 3 ตอนจบ ส่วนตอนที่มีตอนเดียวจบมีตอนเดียว คือ "Comfort and Joy") ส่วนตั้งแต่ฤดูกาลที่ 3 ลงไป จัสติสลีก มีการเปลี่ยนแปลงครั้งใหญ่ ในด้านเนื้อเรื่องมีการเพิ่มซูเปอร์ฮีโร่อีกหลายคนเข้ามาในทีม และการนำเสนอนั้นเป็นการนำเสนอแบบจบในตอนทั้งสิ้น โดยได้ทำการเปลี่ยนชื่อเป็น "จัสติสลีค อันลิมิเต็ด" และดำเนินเรื่องไปอีก 3 ฤดูกาลจัสติสลีกฤดูกาลที่ 1 จัสติสลีก. ฤดูกาลที่ 1. (ฉายครั้งแรกในอเมริกา เมื่อ พ.ศ. 2544-2545)- "Secret Origins" ตอนที่ 1,2 และ 3 ปฐมบทแห่งการรวมตัวของเหล่าซูเปอร์ฮีโร่ เริ่มขึ้นโดย เมื่อแบทแมนและซูเปอร์แมนทราบว่ามีสิ่งมีชีวิตต่างดาวเข้าแทรกซึมมาที่โลก ทั้งคู่ได้เข้าช่วยเหลือนักล่ามนุษย์ชาวดาวอังคาร จอน จอนซ์ และทั้ง3ได้รวมตัวกับฮีโร่อีก 4 คน ประกอบไปด้วย กรีนแลนเทิร์น สาวน้อยมหัศจรรย์ แฟลช และฮอว์กเกิร์ล ทั้ง 7 คน จึงรวมตัวกันและสามารถขับไล่ เหล่าสิ่งมีชีวิตต่างดาวออกไปได้ หลังจากทำสำเร็จ ซูเปอร์แมนก็เริ่มคิดว่า ถ้ามีพลังของทีมทั้ง 7 คนนี้ ก็จะเพิ่มขีดสามารถในการช่วยโลกได้มากขึ้น จึงรวมตัวกันเป็นทีม ที่ใช้ชื่อว่า "จัสติสลีก" โดยมีศูนย์บัญชาการอยู่ที่ดาวเทียมที่โคจรอยู่นอกโลก- "In Blackest Night" ตอนที่ 4 และ 5 กรีนแลนเทิร์น จอน สจ๊วต ยอมถูกจับโดย หุ่นยนต์นักล่ามนุษย์ เพื่อไปขึ้นศาลอวกาศในข้อหาทำลายดาวเคราะห์ ทำให้ประชากรหลายล้านคนต้องเสียชีวิต พวกจัสติสลีก จึงเดินทางไปช่วยสืบหาข้อแก้ต่าง และพบความผิดปกติบางประการเบื้องหลังคดีนี้ ซึ่งอาจส่งผลเสียหายครั้งใหญ่ต่อหน่วย กรีนแลนเทิร์น แห่งจักรวาล- "The Enemy Below" ตอนที่ 6 และ 7 เรือดำน้ำพลังงานนิวเคลียร์ถูกจู่โจมที่แอตแลนตีส นครใต้บาดาล ซึ่งอาจนำไปสู่สงครามได้ อควาแมน ราชาแห่งแอตแลนตีส จึงเดินทางขึ้นมาบนโลกเพื่อเจรจา ระหว่างนั้นเอง อควาแมนถูก เดดช๊อต ที่ถูกจ้างมา ลอบโจมตีทำให้ได้รับบาดเจ็บ ลอร์ด โอม ผู้เป็นน้องชายของ อควาแมน โกรธและสั่งทหารแห่งแอตแลนตีสเตรียมบุกขึ้นโลก จัสติสลีก ต้องหาตัวผู้อยู่เบื้องหลังเหตุการเหล่านี้ให้ได้ก่อนสงครามจะระเบิดขึ้น- "Paradise Lost" ตอนที่ 8 และ 9 ฮาเดส เทพเจ้าแห่งนรกทาร์ทารัส ถูกขังอยู่ที่เกาะเทอมิสกีร่า ของเผ่าสตรีแห่งอเมซอน บ้านเกิดของ สาวน้อยมหัศจรรย์ พ่อมด ฟิลิกซ์ ฟัสท์ จึงทำการตามหาของโบราณที่สามารถปลดปล่อย ฮาเดสได้ และเดินทางไปที่เทอมิสกีร่า สาวน้อยมหัศจรรย์ต้องการช่วยโลกและบ้านเกิดจึงนำเหล่า จัสติสลีก ไปที่เกาะ ทั้งๆที่ทราบว่าเกาะนี้มีกฎเหล็กคือห้ามไม่ให้ผู้ชายขึ้นมาบนเกาะ- "War World" ตอนที่ 10 และ 11 ซูเปอร์แมนและจอน จอนซ์ ถูกจับไปที่โลกสงคราม ที่ปกครองโดย มองกูล ซูเปอร์แมนถูกบังคับให้ต่อสู้กับทาสสงครามในโคลีเซี่ยม เพื่อความบันเทิงของคนในโลกสงคราม แต่หลังจากได้รับชัย ซูเปอร์แมนไม่ยอมฆ่าคู่แข่งตามกฎ จึงถูกทำโทษและนัดต่อไปต้องสู้กับ มองกูลผู้ซึ่งมีแผนการเพื่อไม่ให้ตนเองพ่ายแพ้- "The Brave and the Bold" ตอนที่ 12 และ 13 กรีนแลนเทิร์นและแฟลช ได้ค้นพบแผนการของ กร๊อด กอริล่าพูดได้ที่วางแผนจะทำลายกอริล่า ซิตี้ เมืองของเหล่ากอริล่าในแอฟริกา โดยกร๊อดมีอุปกรณ์ที่สามารถสั่งการมนุษย์ได้และใช้มันกับแฟลชไปขโมยไอทโซโทปกัมมันตภาพรังสี กรีนแลนเทิร์นและแฟลชจะต้องร่วมมือกับโซโลวาร์ กอริล่าอีกตัวหนึ่งที่ต้องการหยุดยั้งแผนการของกร๊อด- "Fury" ตอนที่ 14 และ 15 อลิเซีย นักรบหญิงแห่งเผ่าอเมซอนผู้หนึ่งได้หนีออกมาจากเกาะเทอมิสกีร่า และได้รวมทีมเหล่าร้ายขึ้นให้ทำการปล่อยอาวุธเชื้อโรคที่จะทำร้ายเฉพาะเพศชายเท่านั้น เพื่อหวังจะให้ทั้งโลกมีแต่ผู้หญิงแบบที่เทอมิสกีร่า มีเพียงสาวน้อยมหัศจรรย์และฮอว์กเกิร์ลเท่านั้นที่จะหยุดหายนะในครั้งนี้- "Legends" ตอนที่ 16 และ 17 กรีนแลนเทิร์น, แฟลชและฮอคว์เกิร์ล ถูกส่งตัวไปยังโลกคู่ขนาน ที่นั่นพวกเขาได้พบกับกลุ่มของจัสติส กิลด์ แห่งอเมริกา ซึ่งมาจากหนังสือการ์ตูนที่จอห์นเคยอ่านสมัยเด็กๆ เหล่าจัสติสลีกเริ่มเอะใจกับเรื่องแปลกๆที่เกิดขึ้นบนโลก ไม่ว่าจะเป็นรถขายไอศกรีมที่ไม่เคยจอดหรือมักจะเกิดเหตุร้ายเมื่อพวกเขาค้นพบอะไรบางอย่าง เมื่อจัสติสลีกจึงออกค้นหาพวกเขาได้ค้นพบกับความจริงที่น่าตกตะลึง- "Injustice For All" ตอนที่ 18 และ 19 เล็กซ์ ลูเธอร์คู่ปรับตัวฉกาจของซูปเปอร์แมน ได้ก่อตั้ง สมาคมเหล่าร้าย อินจัสติสแก็ง ขึ้น อันประกอบไปด้วย โซโลมอน แกรนดี้, ชีทาร์, เดอะ เชด, สตาร์ซัฟไฟร์, อัลตราฮิวแมนไนท์, คอปเปอร์เฮด และ โจ๊กเกอร์ เพื่อทำลายซุปเปอร์แมนและจัสติสลีกให้ราบคาบ เมื่อต้องเผชิญกับแก๊งซูปเปอร์เหล่าร้ายแบบนี้ จัสติสลีกจะทำอย่างไร- "A Knight of Shadows" ตอนที่ 20 และ 21 จัสติสลีก ร่วมมือกับ เดอะ เดม่อนเพื่อปกป้องศิลานักปราชญ์ จากแม่มดผู้ชั่วร้าย มอร์เกน เลอ เฟย กับลูกชายของเธอ ผู้เป็นศัตรูกับเดม่อนมาตั้งแต่สมัยกษัตริย์ อาเธอร์แห่งคาเมรอท ซึ่งเวทมนตร์ของนาง แม้แต่จอน จอนซ์ผู้มีพลังจิตยังต้องพลาดท่า- "Metamorphosis" ตอนที่ 22 และ 23 เรกซ์ เมสัน เพื่อนเก่าของกรีนแลนเทิร์น ถูกเจ้านายหักหลังและทำให้ถูกระเบิดในโรงงานสารเคมี ทำให้เค้ากลายเป็น “มนุษย์สสาร” และต้องการที่จะแก้แค้น กรีนแลนเทิร์นต้องหาทางยับยั้งเค้าให้ได้ ก่อนที่เพื่อนจะกลายเป็นอาชญากร- "The Savage Time" ตอนที่ 24, 25 และ 26 บทสุดท้ายของฤดูกาลแรก ขณะที่พวกจัสติสลีก ทุกคนยกเว้นแบทแมน กำลังทำงานอยู่ในอวกาศ โดยถูกหุ้มด้วยพลังแหวนของกรีนแลนเทิร์น ได้มีการเดินทางข้ามเวลาเกิดขึ้น เมื่อกลับมาที่โลกทุกคนพบว่า ลัทธิ นาซี ปกครองโลกนี้อยู่ ด้วยความช่วยเหลือของแบทแมนในโลกนี้ ทำให้พวกเค้าเดินทางย้อนเวลากลับไปในสงครามโลกครั้งที่1 ปี 1940 เพื่อทำให้ประวัติศาสตร์กลับมาเหมือนเดิม ที่นั้นเค้าพบว่าพวกนาซีมีอาวุธทันสมัยมากมาย และมีผู้นำคนใหม่ คือ แวนดัล ซาเวจฤดูกาลที่ 2ฤดูกาลที่ 2. - "Twilight" ตอนที่ 27 และ 28 ดาร์คไซด์แห่งอโพคาลิป ศัตรูของซูปเปอร์แมน ได้มาที่โลกและขอให้จัสติสลีก ไปช่วยที่ดาวของตน จากการรุกรานของเบรนนิแอค แต่ซูปเปอร์แมนไม่ไว้ใจในดาร์คไซด์ จึงให้แบทแมนและสาวน้อยมหัศจรรย์ ไปตามพวก นิวก๊อด ศัตรูตลอดกาลของดารค์ไซด์มาช่วย- "Tabula Rasa" ตอนที่ 29 และ 30 เล็กซ์ ลูเธอร์ ค้นพบหุ่นยนต์นาม "อมาโซ่" ที่มีความสามารถในการเลียนแบบพลังเหนือมนุษย์ได้ เขาได้หลอกว่าตนเองเป็นพ่อของอามาโซ่และหลอกใช้ให้เขาไปจัดการพวกจัสติสลีก ขณะเดียวกันเพราะความพยายามในการตามหาอามาโซ่ ทำให้จอนได้ยินเสียงในจิตใจของมนุษย์โดยไม่ได้ตั้งใจและทำให้เขาต้องเผชิญหน้ากับตัวตนที่แท้จริงของมนุษย์- "Only a Dream" ตอนที่ 31 และ 32 จอน ดี สมัครเป็นตัวทดลองเครื่องมือเกี่ยวกับความฝัน ซึ่งจากการผิดพลาดทำให้เค้าสามารถควบคุมความฝันของทุกคนที่หลับได้ และเรียกตัวเองว่า ด๊อกเตอร์เดสทินี่ เค้าได้ใช้ความสามารถนี้จัดการกับพวกจัสติสลีกทุกคนที่หลับ เหลือเพียงแบทแมนกับจอน จอนซ์เท่านั้นที่พอจะแกวิกฤตนี้ได้โดยต้อง สู้กับความง่วงของตัวเอง- "Maid of Honor" ตอนที่ 33 และ 34 เจ้าหญิงรัชทายาทแห่งประเทศแคสเนีย ชวนสาวน้อยมหัศจรรย์ไปพบกับคู่มั่นของเธอ ซึ่งก็คือ แวนดัล ซาเวจ ที่สาม หลานของผู้นำนาซีในสงครามโลกครั้งที่ 1 (จากตอน The Savage Time ในฤดูกาลที่1) จากนั้นไม่นานบิดาของเจ้าหญิงก็เสียชีวิต เจ้าหญิงยอมให้ซาเวจปกครองประเทศ โดยไม่ฟังคำเตือนของสาวน้อยมหัศจรรย์ และในตอนนี้เราจะได้พบความจริงเกี่ยวกับแวนดัล ซาเวจ ศัตรูตัวร้ายของจักรวาล DC- "Hearts and Minds" ตอนที่ 35 และ 36 กลุ่มกรินแลนเทิร์นได้เข้าเผชิญหน้ากับเดสเปอโร่ แต่พ่ายแพ้ถูกจับตัวไป คิโลว๊อก ซึ่งเป็นสมาชิกเพียงคนเดียวที่หนีมาได้ ได้มุ่งหน้าไปหาจอห์นและขอร้องให้เขาไปช่วยแค๊ทม่า ซึ่งเป็นอาจารย์และคนรักเก่าของจอห์น แต่เมื่อจอห์นได้ปะทะเข้ากับเดสเปอโร่ เขาพ่ายแพ้และทำให้ไม่สามารถใช้พลังจากแหวนได้ จอห์นต้องหาทางเรียนรู้พลังจากแหวนของเขาเพื่อช่วยเหล่าจัสติสลีกให้ได้- "A Better World" ตอนที่ 37 และ 38 ในโลกของมิติคู่ขนานกับโลกเรา มีทีมซูปเปอร์ฮีโร่ที่เหมือนจัสติสลีก ชื่อว่า จัสติสลอร์ด เนื่องจากการตายของ แฟลช ซูปเปอร์แมนของที่นี่ได้ทำการสังหารประธานาธิบดี เล็กซ์ ลูเธอร์ และภายใน 2 ปีถัดมา จัสติสลอร์ดก็ใช้กำลังเข้าปกครองทำให้โลกสงบสุขแต่ประชาชนไม่เป็นอิสระ แบทแมนของโลกนี้ตรวจเจอโลกของจัสติสลีกและต้องการจะปกครองให้เหมือนกับโลกของตัวเอง จึงวางกับดักจับพวกจัสติสลีกไว้ แล็วสวมรอยแทนเพื่อดำเนินแผนการ พวกจัสติสลีกจะหนีและสู้กับคนที่เหมือนกับตัวเองแต่โหดกว่าได้อย่างไร- "The Terror Beyond" ตอนที่ 39 และ 40 โซโลมอน แกรนดี้หนีจากการตามล่าของกองทหารมาได้ โดยความช่วยเหลือของ ดร.เฟท และ อควอแมน เพื่อตอบแทนแกรนดี้ยอมใช้ตัวเองเป็นเครื่องสังเวยเพื่อทำพิธี ปิดประตูมิติป้องกันสัตว์ร้ายต่างมิติ บุกมาที่แอนแลนติส ด้วยความเข้าใจผิดซูเปอร์แมนและฮอว์กเกิร์ลจึงบุกเข้ามาทำลายพิธี ทำให้ทั้งหมดต้องร่วมมือกันเพื่อต่อสู้กับสัตว์ต่างมิติ- "Eclipsed" ตอนที่ 41 และ 42 ผลึกสีดำ ที่สถิตย์ดวงวิญญาณของปีศาจงูที่มีความโกรธแค้นมนุษย์ ได้หลุดจากที่ผนึก กลับมาสู่โลก โดยใครก็ตามที่ถือมันไว้จะโดนปีศาจงูเข้าควบคุมร่างกาย แม้แต่สาวน้อยมหัศจรรย์และเหล่าจัสติสลีค ก็โดนมันควบคุมและพยายามจะทำลายโลก แฟลชต้องพยายามหยุดหายนะครั้งนี้ให้ได้- "Hereafter" ตอนที่ 43 และ 44 พวกจัสติสลีกได้ต่อสู้กับเหล่าวายร้ายแห่งเมโทโปลิส ซูปเปอร์แมนพลาดโดนทอยแมนยิงปืนใส่ทำให้ซูปเปอร์แมนหายไป ทุกคนคิดว่าเค้าตายแล้ว โดยมีการจัดพิธีศพให้แล้วพยายามหาคนเข้ามาแทน ซึ่งมี โลโบ้ เข้ามาสมัครและทดลองร่วมทีมด้วย ส่วนซูเปอร์แมนถูกส่งข้ามเวลาไปในอีก 30,000 ปีข้างหน้า ซึ่งไม่มีมนุษย์เหลืออยู่แล้ว ซูปเปอร์แมนต้องหาทางกลับมาให้ได้ โดยความช่วยเหลือของผู้ช่วยเหลือที่ไม่น่าจะเป็นไปได้- "Secret Society" ตอนที่ 45 และ 46 กอริล่า กร๊อด ตั้งทีมเหล่าร้ายขึ้นมาในนาม "ซีเครท โซไซตี้" ซึ่งประกอบไปด้วย พาราไซด์, ไจกันต้า, ซิเนสโทร, เดอะ เชด, เคย์เฟส และ คิลเลอร์ ฟรอสท์ เข้าต่อสู้กับ จัสติสลีก โดยกร๊อดใช้เครื่องมือทางจิต ทำให้เหล่าจัสติสลีกทะเลาะกัน จนในที่สุดทีมจัสติสลีกก็แตกต่างคนต่างไป- "Comfort and Joy" ตอนที่ 47 เป็นตอนที่เกี่ยวกับกิจกรรมในวันคริสต์มาส ของสมาชิกในลีก โดยซูปเปอร์แมนได้เชิญ จอน จอนซ์ ไปที่บ้านเกิดเค้าที่สมอลวิลเพื่อฉลองกับพ่อและแม่ของซูปเปอร์แมน ส่วนกรีนแลนเทิร์นกับฮอว์กเกิร์ลก็ไปฉลองกับที่บาร์ต่างดาว ซึ่งจบงานด้วยการต่อสู้ของคนในบาร์ และความรักของทั้งคู่ แฟลชใช้เวลาในการหาของเล่นมาให้ที่บ้านเด็กกำพร้า โดยระหว่างทางถูกรบกวนโดย อัลตร้าฮิวแมนไนท์- "Wild Cards" ตอนที่ 48 และ 49 โจ๊กเกอร์ได้จัดรายการเรียลรีตี้ทีวีขึ้นที่ลาสเวกัส โดยฝังระเบิดเวลาเอาไว้ แล้วให้พวกจัสติสลีคมาปลดชนวน โดยมีเทน,แจ็ค,ควีนและคิง จาก "รอยัลฟลัช แก๊ง" ซึ่งเป็นเหล่าผู้มีพลังพิเศษที่ถูกฝึกโดยรัฐบาล ผู้ขัดขวาง ส่วนเอชหัวหน้ากลุ่มนั่งอยู่กับโจ๊กเกอร์เพื่อออกทีวีและแสดงความสามารถที่ร้ายกาจของเธอในตอนท้าย- "Starcrossed" ตอนที่ 50, 51 และ 52 บทสุดท้ายของฤดูกาลที่2 พวกทานากาเรี่ยน จากดาวบ้านเกิดของฮอว์กเกิร์ลเข้ามาที่โลกโดยอ้างว่าจะมาปกป้องโลกจากพวกกอนดาเนี่ยนที่จะมาบุกโลก แต่พวกจัสติสลีกไม่ยอมจึงโดนพวกทานากาเรี่ยนจับ โดยมีฮอว์กเกิร์ลช่วยในการจับตัวครั้งนี้ เนื่องจากเธอคิดว่าเธอทำเพื่อช่วยโลกและตามคำสั่งของนายพลแห่งทานากาเรี่ยนคนรักของเธอ แต่ฮอว์กเกิร์ลก็พบว่าแผนบุกโลกในครั้งนี้เป็นการทำลายโลกและใช้เป็นสะพานในการบุกดาวของกอนดาเนี่ยน ระหว่างหน้าที่กับความถูกต้องฮอว์กเกิร์ลจะเลือกอย่างไรจัสติสลีก อันลิมิเด็ตฤดูกาลที่ 1จัสติสลีก อันลิมิเด็ต. ฤดูกาลที่ 1. - "Initiation" ตอนที่ 1 จัสติสลีกได้ทำการเพิ่มขนาดของทีม โดยรวบรวมฮีโร่อีกหลายสิบคนจากทั่วโลกมาเป็นสมาชิก กรีนแอร์โรว์ก็เป็นหนึ่งในนั้นแต่เค้าไม่ยอมร่วมด้วย ขากลับจากหอสังเกตการณ์จึงขอติดยานมาร่วมกับ ทีมของ กรีนแลนเทิร์น ซูปเปอร์เกิร์ล และ กัปตันอะตอม ที่กำลังไปปฏิบัติภารกิจในเอเซีย และเมื่อกรีนแลนเทิร์นได้รับบาดเจ็บ กรีนแอร์โรว์ต้องตัดสินใจในการร่วมทีมปฏิบัติงาน- "For the Man Who Has Everything" ตอนที่ 2 แบทแมนและสาวน้อยมหัศจรรย์ เดินทางไปที่ฐานลับของซูปเปอร์แมนที่ขั้วโลกเหนือ เนื่องจากเป็นวันเกิดของซูปเปอร์แมน เมื่อเข้าไปพวกเค้าพบซูปเปอร์แมนยืนนิ่งอยู่ในกับดักของ มองกูล ทำให้ติดอยู่ในดินแดนในฝัน ทั้งสองจึงเข้าช่วยเหลือและต่อสู้กับ มองกูล- "Kid Stuff" ตอนที่ 3 มอร์เดรด ใช้เวทมนตร์ทำให้ผู้ใหญ่หายไปจากโลก รวมทั้งแม่ของเค้า คือ แม่มด มอร์เกน เลอ เฟย แต่หล่อนต้องการขัดขวางลูกชาย จึงร่วมมือกับจัสติสลีก และเสกให้ พวกซูปเปอร์แมนกลายเป็นเด็ก เพื่อกลับมาที่โลก หาทางทำลายเวทมนตร์- "Hawk and Dove" ตอนที่ 4 ฝ่ายหนึ่งของสงครามแบ่งแยกดินแดนของประเทศในยุโรป กำลังได้เปรียบ เนื่องจากแอริส เทพเจ้าแห่งสงคราม ได้มอบ "ตัวทำลาย" ให้ สาวน้อยมหัศจรรย์ ร่วมทีมกับ ฮอว์กและโดฟ เพื่อหยุด "ตัวทำลาย" และหยุดสงครามครั้งนี้ก่อนจะปานปลายจนอาจจะกลายเป็นสงครามโลก- "This Little Piggy" ตอนที่ 5 เซซีย์ แม่มดสาวได้สาป สาวน้อยมหัศจรรย์ให้กลายเป็นหมู และหายตัวไป แบทแมนและซาทันน่าจึงต้องหาทางช่วยเหลือ สุดท้าย เซซีย์ ให้แบทแมนยอมทำ "เรื่องบางอย่าง" ที่นางต้องการเพื่อแลกกับการถอนคำสาป เค้าจะทำอย่างไร- "Fearful Symmetry (AKA Galatea) "" ตอนที่ 6 ซูเปอร์เกิร์ลเกิดฝันประหลาดเกี่ยวกับเหตุการณ์ต่างๆและเธอพบว่าองค์กร "แคดมัส" ได้โคลนนิ่งเธอและสร้าง "กาลาเทีย" ขึ้นมาในระหว่างที่เธอพักรักษาตัว ซูเปอร์เกิร์ลจะต้องสู้กับคนที่มีพลังเท่าเธอหรือาจจะเหนือกว่าเธอซะด้วยซ้ำ- "The Greatest Story Never Told" ตอนที่ 7 บูสเตอร์โกลด์พยายามที่จะทำความดีและสร้างชื่อเสียง แต่กลับได้รับงานเล็กๆให้ชี้ทางให้คนหนี แต่แล้วเขาได้เรียนรู้ว่าการทำความดีไม่จำเป็นต้องมีคนนิยมชมชอบเสมอไป- "The Return" ตอนที่ 8 อมาโซ่กลับมาที่โลกโดยมีเป้าหมายที่จะกำจัดเล็กซ์ ลูเธอร์ เหล่าจัสติสลีกจึงหาทางช่วยเล็กซ์และพยายามกำจัดอมาโซ่ ที่ตอนนี้แข็งแกร่งยิ่งกว่าแต่ก่อนเพราะผ่านการเรียนรู้มาทั่วจักรวาล- "Ultimatum" ตอนที่ 9 "อัลติเมน"กลุ่มฮีโร่รุ่นใหม่ 5 คน ที่ถูกรัฐบาลสร้างขึ้นมา พยายามเข้าโจมตีเหล่าจัสติสลีก สาวน้อยมหัศจรรย์และพวกจะทำอย่างไรเมื่อรู้ว่าพวกอัลติเมนถูกหลอกใช้และเพราะผลจากการทดลองทำให้พวกอัลติเมนมีชีวิตอยู่ได้อีกไม่นาน- "Dark Heart" ตอนที่ 10 เกิดมีสิ่งมีชีวิตต่างดาวลึกลับอยู่บนโลก มีนเริ่มกัดกินและทำลายสิ่งต่างๆ เหล่าจัสติสลีกจึงต้องรวบรวมกำลังพลทั้งหมดและหยุดยั้งมันให้ได้ โดยมี "อะตอม" ที่เป็นความหวังที่จะกำจัดมันจากภายในตัวมันเอง- "Wake the Dead" ตอนที่ 11 นักศึกษามหาวิทยาลัย 4 คนเกิดปลุกชีพให้โซโลมอน กรันดี้ฟื้นคืนชีพขึ้นมาโดยบังเอิญ เหล่าจัสติสลีกพบว่ามีคนคนเดียวที่จะหยุดยั้งเขาได้คือฮอคว์เกิร์ล ที่ตอนนี้ไปอยู่กับดร.เฟท- "The Once and Future Thing, Part 1: Weird Western Tales" ตอนที่ 12 "โครโนส" วายร้ายซึ่งสามารถเดินทางข้ามกาลเวลาได้เดินทางมาขโมยเข็มขัดสารพัดประโยชน์ของแบทแมนจากสภายุติธรรม สาวน้อยมหัศจรรย์, แบทแมนและกรีนแลนเทิร์นตามเขาไปและพบว่าพวกเขามาอยู่ในยุคตะวันตก ซึ่งที่นั่นพวกเขาได้พบกับฮีโร่ตะวันตกของ DC และต้องสู้กับพวกโจรที่จับตัวโครโนสไปโดยมีอาวุธล้ำสมัยมากมาย- "The Once and Future Thing, Part 2: Time Warped" ตอนที่ 13 ต่อจากตอนที่แล้วหลังจากที่โครโนสถูกช่วยมาเขาก็หนีไปอนาคต ซึ่งพวกสภายุติธรรมได้เดินทางไปที่นั่นและได้พบกับจัสติสลีกในอนาคต ซึ่งจอห์นได้พบกับวอร์ฮอคว์ ลูกชายของตนกับฮอคว์เกิร์ล เมื่อกาลเวลาเริ่มสับสนเพราะสิ่งที่โครโนสได้กระทำ เหล่าจัสติสลีกต้องหาตัวโครโนสให้เร็วที่สุด ก่อนที่กาลเวลาจะสูญเสียไปตลอดกาลฤดูกาลที่ 2ฤดูกาลที่ 2. - "The Cat and the Canary" ตอนที่ 14 แบล็คคานารี่ ชวน กรีนแอร์โร่ว์ ให้ไปช่วยเหลือ ไวด์แคท ออกมาจากคลับใต้ดิน เพื่อให้ไวด์แคท เลิกการต่อสู้ที่รุนแรง- "The Ties That Bind (AKA Miracles Happen) " ตอนที่ 15 มิสเตอร์มิราเคิล จ้าวแห่งการหลบหนี กับภรรยาของเค้า บิ๊กบาธ่า ทั้งสองคนจากนิวก็อด ได้มาขอความช่วยเหลือจากจัสติสลีคให้บุกไปช่วยเหลือคนที่อโพคาลิป แฟลชรับอาสาไปช่วยทั้งๆที่จอน ไม่เห็นด้วย- "The Doomsday Sanction" ตอนที่ 16 ดูมเดย์ที่ถูกแคดมัสนำตัวไปทดลองได้หนีออกมา และตามไปแก้แค้นซุปเปอร์แมนที่กำลังช่วยเหลือผู้คนจากภูเขาไฟระเบิดในเกาะห่งหนึ่ง ซุปเปอร์แมนต้องสู้กับศัตรูที่ร้ายกาจที่สุดของเค้าอีกครั้ง- "Task Force X" ตอนที่ 17 แคดมัสจัดคั้งกลุ่ม ทาสค์ฟรอสเอกซ์ขึ้นมาเพื่อไปขโมย "ตัวทำลาย" มาจากหอสังเกตการของจัสติสลีค- "The Balance" ตอนที่ 18 ฟิลิกซ์ ฟัสท์ ซึ่งถูกขังอยู่ในกระจกได้หนีออกมาโดยใช้ชุดเกราะทรงพลัง บุกไปยังทาร์ทารัสและจับตัวฮาเดสไว้ เพื่อสมดุลของเหล่าเทพสาวน้อยมหัศจรรย์จึงได้รับงานให้ไปช่วยฮาเดสออกมา สาวน้อยมหัศจรรย์ได้พาฮอคว์เกิร์ลไปด้วยเพราะเชื่อว่าอาวุธของเธอจะต้านเวทมนตร์ได้ ถึงแม้ว่าทั้งสองจะไม่ค่อยลงรอยก็ตาม- "Double Date" ตอนที่ 19 ฮันเตรส ถูกไล่ออกจากลีค เนื่องจากพยายามจะฆ่าอาชญากรที่เป็นคนฆ่าพ่อของเธอ ได้ชวน เควสชั่น ไปช่วยเธออีกครั้ง เมื่อไปถึงทั้งสองต้องพบกับสมาชิกในลีคอีก 2 คนที่ถูกส่งมาพิทักษ์พยาน นั้นก็คือ แบล็คคานารี่ กับ กรีนแอร์โร่ว์- "Clash" ตอนที่ 20 กัปตันมาร์เวล สมาชิกใหม่ถูกเข้าใจผิดว่าสนับสนุนเล็กซ์ ลูเธอร์ในการเลือกตั้ง และเมื่องานเปิดเมืองแห่งใหม่ซูเปอร์แมนก็เชื่อว่าเล็กซ์วางแผนจะสังหารผู้คนโดยใช้ระเบิด แต่กัปตันมาร์เวลไม่เชื่อทั้งสองเลยต่อสู้กัน- "Hunter's Moon (AKA Mystery in Space) " ตอนที่ 21 หอสังเกตการณ์ได้รับสัญญาณจากอวกาศ ฮอว์กเกิร์ล และ วิเซนที่เป็นแฟนใหม่ของ กรีนแลนเทอร์ต้องไปสำรวจอวกาศด้วยกัน และเมื่อไปถึงกับพบว่าเป็นกับดักจากพวก ทานากาเรี่ยน ที่พ่ายแพ้จากโลกและต้องการล้างแค้นฮอว์กเกิร์ล- "Question Authority" ตอนที่ 22 เควสชั่นตรวจพบความลับเรื่องของ จัสติส ลอร์ด (จัสติส ลีกในโลกอนาคต) และพบว่าซูเปอร์แมนในโลกอนาคตเคยฆ่าลูเธอร์ ทำให้เดอะเควสชั่นมองเห็นความเสี่ยงที่ซูเปอร์แมนจะทำให้เกิดสงครามระหว่างมนุษย์กับยอดมนุษย์ ทำให้เดอะเควสชั่นตัดสินใจหยุดยั้งโดยการฆ่าลูเธอร์เสียเอง แต่เมื่อไม่สำเร็จจึงถูกจับไปที่ แคดมัส ซุปเปอร์แมนและฮันเตรสจึงตามไปช่วย แต่ที่นั้นเค้าต้องพบกับกัปตันอะตอมที่มาขัดขวาง- "Flashpoint" ตอนที่ 23 ต่อจากตอนที่แล้ว หลังจากช่วยเควสชั่นได้ เล็กซ์ ลูเธอร์หักหลังแคดมัส โดยบังคับปืนใหญ่จากหอสังเกตการของจัสติสลีค ให้ยิงมาที่ฐานของแคดมัส แล้วโยนความผิดให้พวกจัสติสลีค แคดมัสจึงต้องตอบโต้- "Panic in the Sky" ตอนที่ 24 ต่อจากตอนที่แล้ว หลังจากที่ปืนใหญ่ของจัสติสลีกยิงลงมาบนโลก แคดมัสได้ใช้อำนาจของตนสั่งให้กาลาเทียและเหล่ากองทัพอัลติเม็นมุ่งหน้าไปยังหอสังเกตการของจัสติสลีคและทำลายทุกคนให้หมด ซุปเปอร์เกิร์ลและสตีลนำเหล่าฮีโร่ต่อสู้ป้องกันหอสังเกตการณ์ ขณะที่ ฮีโร่รุ่นก่อตั้งทั้ง 7 คน ยอมถูกจับมาที่โลก- "Divided We Fall" ตอนที่ 24 ต่อจากตอนที่แล้ว ฮีโร่รุ่นก่อตั้งทั้ง 7 ต้องต่อสู้กับ ศัตรูที่ร้ายกาจที่สุด นั้นคือ เล็กซ์ ลูเธอร์ที่รวมตัวกับเบรนนิเอคและใช้เทคโนโลยี นาโนจากต่างดาว ขณะที่ทุกคนล้มไปหมด แฟลชที่ได้รับบาดเจ็บต้องต่อสู้ตามลำพัง ถ้าแฟลชถูกลูเธอร์ฆ่า ก็จะเป็นจุดเริ่มต้นแห่งสงครามตามทฤษฎีของเควสชั่น- "Epilogue" ตอนที่ 24 ตอนสุดท้ายของฤดูกาล กล่าวถึงเรื่องในอนาคตในเวลาของแบทแมน บียอน (ประมาณ 30 ปี จากเวลาปกติ) อแมนดา เวอเลอร์ อดีตหัวหน้าของ แคดมัส ได้เล่าให้เทอรี่ แม็คคินนิส แบทแมนคนใหม่ฟังถึงที่มาของเค้าและความสำคัญของการที่จำเป็นต้องมีแบทแมนอยู่ในโลกฤดูกาลที่ 3ฤดูกาลที่ 3. - "I Am Legion" ตอนที่ 27 เล็กซ์ ลูเธอร์หนีจากการควบคุมตัวได้ โดยการช่วยเหลือของ กอริล่า กร็อด ผู้นำแห่งกลุ่ม "ลีเจน ออฟ ดูม" ใหม่ ลูเธอร์ยอมเข้าร่วมกับกร็อดเพื่อต้องการชิ้นส่วนของแบรนิแอด งานแรกของเค้าคือนำทีมไปหา หอกแห่งลองจินัส ที่เกาะ แบล็คฮอคว์ ที่นั้นสมาชิกคนสุดท้ายของ แบล็คฮอคว์ ได้ขอความช่วยเหลือจากจัสติสลีค- "Shadow of the Hawk" ตอนที่ 28 ชายหนุ่มที่เป็นแฟนคลับของฮอคว์เกิร์ล คาร์เตอร์ ฮอลล์ ได้ติดตามฮอคว์เกิร์ลและนัดเธอไปดูโบราณสถานแห่งหนึ่ง แต่เมื่อไปถึงเขาได้เปิดเผยว่าเขาเชื่อว่าตัวเองคือฮอคว์แมน ซึ่งเป็นคู่รักของฮอคว์เกิร์ลเมื่อชาติก่อน- "Chaos at the Earth's Core" ตอนที่ 29 พวกซูเปอร์เกิร์ลได้หลงไปที่ สกาทาริส ดินแดนลึกลับที่อยู่ใต้ขั้วโลก ที่นั้นพวกเค้าไปร่วมมือกับ วอร์ลอร์ด เพื่อป้องกันไม่ให้ ไดมอสและพวก ลีเจน ออฟ ดูม คือ เมเทลโลกับซิลเวอร์แบนชี ขโมยผลึกคริปตันไนท์ขนาดยักษ์- "To Another Shore" ตอนที่ 30 จอน จอนซ์ ประจำอยู่บนหอสังเกตการณ์ตลอดเวลา เพื่อจัดสรรงานให้สมาชิกของจัสติสลีค จำเป็นต้องลงมาที่โลกตามคำขอร้องของสาวน้อยมหัศจรรย์เพื่อต้องการให้จอนเข้าใจมนุษย์มาขึ้น โดยมาช่วยป้องกันร่างของเจ้าชายแห่งไวกิ้งที่ถูกแช่แข็งในน้ำแข็งขั้วโลก ซึ่งร่างนั้นมีความลับของความเป็นอมตะที่พวก ลีเจน ออฟ ดูม ต้องการ- "Flash and Substance" ตอนที่ 31 เซ็นทรัล ซิตี้เมืองที่แฟลชอาศัยอยู่ ได้สร้างพิพิธภัณฑ์ของแฟลชขึ้นมาเพื่อเป็นการขอบคุณ ในพิธีเปิดมีเพียงแบทแมนกับโอไรออนเท่านั้นที่ ว่าง พอมาร่วมงาน ไอโอรอนเกิดสงสัยในความโด่งดังของแฟลช ในระหว่างพิธีเปิดวายร้าย 3 คนของเมืองนี้ได้ร่วมมือกันบุกเข้ามาเพื่อทำลายพิธีและจัดการกับแฟลช- "Dead Reckoning" ตอนที่ 32 เดทแมนวิญญาณเร่รอน ได้เข้าสิงซูเปอร์แมน เพื่อขอให้จัสติสลีค ไปขัดขวาง กอริล่า กร็อดที่นำกำลังลีเจน ออฟ ดูม ไปบุก กอริล่า ซิตี้ โดย กร็อดจะนำลูกแก้วแห่งวิญญาณอรหันที่ขโมยมาจากวัดที่เดทแมนอยู่ ไปรวมกับคอมพิวเตอร์ที่ กอริล่า ซิตี้ เพื่อแผนร้ายที่ไม่มีใครคาดถึง- "Patriot Act" ตอนที่ 33 ผู้การเวด หนึ่งในผู้บริหารแคดมัสที่ไม่ไว้ใจพวกจัสติสลีค ได้ขโมยเซรุ่มสุดยอดทหาร "กัปตันนาซี"มาจากแคดมัสและใช้มันเปลี่ยนร่างตัวเอง และเข้าไปทำร้ายพวกจัสติสลีกที่กำลังเดินขบวนพาเหรดต่อหน้าประชาชน เพราะเชื่อว่าพวกจัสติสลีกเป็นภัยต่อมนุษยชาติ กรีนแอร์โรว์พร้อมกับพวกจัสติสลีคที่ไม่มีพลังพิเศษได้เข้าขัดขวาง- "The Great Brain Robbery" ตอนที่ 34 ดร.เฟทตัดสินใจจะลองเชื่อมต่อสมองของแฟลงเพื่อหาดูว่ากร็อดอยู่ที่ไหน ขณะเดียวกันเล็กซ์ก็ได้ใช้อุปกรณ์เพื่อหวังต่อความคิดของกรอดเข้าไปในสมองตน ปรากฏว่าเมื่อทั้งสองทำงานทำให้ความคิดของเล็กซ์และแฟลชสลับกัน เล็กซ์ได้ใช้ความเร็วของแฟลชและหาทางหนีออกจากสภา ขณะที่แฟลชในร่างเล็กซ์ต้องหาทางตามน้ำเพื่อไม่ให้ใครจับได้- "Grudge Match" ตอนที่ 35 ฮันเตรสติดตามแบล็คคานารี่เข้าไปที่คลับต่อสู้ใต้ดิน ซึ่งที่นั้นเหล่าฮีโร่สาวถูกจับมาและถูกสะกดจิตให้ต่อสู้กันเอง เพื่อความบันเทิงของผู้ชมในคลับ คู่กัดทั้งสองจึงร่วมมือกันเพื่อช่วยฮีโร่คนอื่นและต้องต่อสู้กับเพื่อนๆของตัวเอง โดยคู่ต่อสู้ที่น่ากลัวที่สุด ก็คือ สาวน้อยมหัศจรรย์นั้นเอง- "Far From Home" ตอนที่ 36 ซูเปอร์เกิร์ล กรีนแลนเทิร์น และ กรีนแอร์โรว์ถูกนำตัวไปที่ ศตวรรษที่ 31 โดยเบรนิแอดที่ 5 สมาชิกจากกลุ่ม ลีเจน ออฟ ซูเปอร์ฮีโร่ เพื่อช่วยเหลือเหล่าซูเปอร์ฮีโร่แห่งอนาคตที่ถูกเหล่าร้ายจับตัวไป ซึ่งเบรนิแอดที่5ทราบดีว่าตามประวัติศาสตร์ ต้องมี 1 ใน 3 คนนี้ที่ไม่ได้เดินทางกลับไปสู่เวลาของตน- "Ancient History" ตอนที่ 37 เกี่ยวกับ ที่มาของจอมโจรเงาและอดีตในชาติก่อนของชยาฮีร่า กรีนแลนเทิร์น และฮอว์คแมน ซึ่งต่างก็มีส่วนเกี่ยวพันกัน ทำให้กรีนแลนเทิร์นต้องเปิดเผยเหตุผลที่ทำให้เขาวางตัวไม่ถูกเมื่อชยาฮีร่ากลับมา โดยมีแบทแมนเป็นผู้รับรู้เรื่องราวด้วย- "Alive" ตอนที่ 38 ลูเธอร์เรียกประชุมกลุ่มของตนและเสนอให้ไปหาเบรนนิแอคและหาทางชุบชีวิตเขาขึ้นมา เมื่อไปถึงปรากฏว่าคนที่เขาชุบชีวิตมาไม่ใช่เบรนนิแอค แต่เป็นดาร์คไซด์ เมื่อดาร์คไซด์ทำลายพวก- "Destroyer" ตอนที่ 39 ต่อจากตอนที่แล้ว ลูเธอร์และพวกหนีรอดจากดาร์คไซด์กลับมาที่โลก และแจ้งพวกจัสติสลีกว่า ดาร์คไซด์จะมาโจมตีโลก จัสติสลีกและลีเจน ออฟ ดูมจึงต้องร่วมมือกันเพื่อยับยั้งหายนะที่ยิ่งใหญ่ที่สุดของโลกในครั้งนี้</doc>
