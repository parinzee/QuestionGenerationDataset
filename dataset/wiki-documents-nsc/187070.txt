<doc id="187070" url="https://th.wikipedia.org/wiki?curid=187070" title="ปานปรีย์ พหิทธานุกร">ปานปรีย์ พหิทธานุกร ดร.ปานปรีย์ พหิทธานุกร อดีตรองหัวหน้าพรรคเพื่อไทย อดีตผู้แทนการค้าไทย ในช่วงรัฐบาลของพันตำรวจโททักษิณ ชินวัตร และอดีตที่ปรึกษารองนายกรัฐมนตรี (นายแพทย์สุรพงษ์ สืบวงศ์ลี)ประวัติ ประวัติ. ดร.ปานปรีย์ เกิดวันที่ 20 สิงหาคม พ.ศ. 2500 จบการศึกษา ปริญญาตรี นิติศาสตร์บัณฑิต จากจุฬาลงกรณ์มหาวิทยาลัย ปริญญาโท ด้านรัฐประศาสนศาสตร์ จากมหาวิทยาลัยเซาเทิร์นแคลิฟอร์เนีย และปริญญาเอก ด้านการบริหารจัดการภาครัฐ จาก Claremont Graduate University ด้านชีวิตครอบครัว สมรสกับนางปวีณา พหิทธานุกรประสบการณ์การทำงาน ประสบการณ์การทำงาน. ดร.ปานปรีย์ พหิทธานุกร เป็นสมาชิกสภาผู้แทนราษฎร แบบบัญชีรายชื่อ เมื่อปี พ.ศ. 2545 เป็นรองหัวหน้าพรรคชาติพัฒนา และเป็นผู้ช่วยรัฐมนตรีประจำกระทรวงพาณิชย์ ในระหว่างปี พ.ศ. 2546-2548 และได้รับมอบหมายให้ทำหน้าที่หัวหน้าคณะเจรจาจัดทำเขตการค้าเสรีรายประเทศ (ประเทศอินเดีย และกลุ่มประเทศ BIMST-EC) ในปี พ.ศ. 2547 ในปี พ.ศ. 2548 ได้รับแต่งตั้งเป็นผู้แทนการค้าไทย และได้รับมอบหมายให้ทำหน้าที่ประธานกรรมการอำนวยการโครงการกรุงเทพฯ เมืองแฟชั่น ประธานกรรมการส่งเสริมการลงทุนและการค้าภายใต้กรอบความตกลงเขตการค้าเสรี ประธานกรรมการองค์การคลังสินค้า และเป็นผู้ช่วยรัฐมนตรีประจำกระทรวงอุตสาหกรรม ในปี พ.ศ. 2551 ได้รับแต่งตั้งเป็นที่ปรึกษารองนายกรัฐมนตรี (นายแพทย์สุรพงษ์ สืบวงศ์ลี) และเป็นรองหัวหน้าพรรคเพื่อไทย (7 ธันวาคม พ.ศ. 2551 - 9 กันยายน พ.ศ. 2553)เครื่องราชอิสริยาภรณ์เครื่องราชอิสริยาภรณ์. - ประถมาภรณ์ช้างเผือก (ป.ช.) - ประถมาภรณ์มงกุฏไทย (ป.ม.) - ทวีติยาภรณ์ช้างเผือก (ท.ช.)</doc>
