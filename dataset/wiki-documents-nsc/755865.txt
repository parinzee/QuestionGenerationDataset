<doc id="755865" url="https://th.wikipedia.org/wiki?curid=755865" title="เพชรกลางไฟ">เพชรกลางไฟ เพชรกลางไฟ เป็นบทประพันธ์ของ ว.วินิจฉัยกุล เป็นนิยายอิงประวัติศาสตร์สมัยรัชกาลที่ 6 เป็นเรื่องราวของท่านหญิงพระองค์หนึ่งที่สิ้นเสด็จพ่อทำให้ต้องผจญชะตาจากการกลั่นแกล้งของหม่อมเอกและพระเชษฐภคินีทำให้อยู่ในวังเสด็จป้าอย่างไม่เป็นสุข ก็ได้อนลข้าราชการหนุ่มคอยเป็นทีปรึกษา เพชรกลางไฟ ถูกสร้างครั้งแรกใน ปี 2560 โดย ช่อง 3 ค่าย ทีวีซีน แอนด์ พิคเจอร์ บทโทรทัศน์โดย เอกลิขิต ฝึกสอนการแสดงโดย กุณกนิช คุ้มครอง ลงเสียงประกอบโดย ปั้น-ปั้น กำกับการแสดงโดย อดุลย์ บุญบุตร นำแสดงโดย นิษฐา จิรยั่งยืน ในบท หม่อมเจ้าหญิงอุรวศี และ วฤษฎิ์ ศิริสันธนะ ในบทของ อนลนักแสดงตัวละครตัวละคร. - หม่อมเจ้าหญิงอุรวศี (ท่านหญิงหลง) หรือ อุษา : พระธิดาของเสด็จในกรมฯ กับหม่อมสลวย หม่อมคนที่สาม หม่อมเจ้าหญิงอุรวศีแม้จะทรงเยาว์พระชันษา แต่ก็เป็นคนมีความคิดฉลาดหลักแหลม เพราะต้องแก้ปัญหาต่างๆด้วยตนเองประจำ เนื่องจากหม่อมสลวยทำตัวเป็นที่พึ่งไม่ค่อยจะได้นัก อุรวศีเป็นลูกที่เสด็จในกรมฯ รักมาก เมื่อเสด็จฯ สิ้นพระชนม์แล้ว อุรวศีจึงต้องคอยระวังตัว เพราะหม่อมต่วนและลูกๆ มักจะคอยหาเรื่องใส่ร้ายป้ายสีด้วยความริษยาเสมอ แต่ก็ยังโชคดีที่ได้เสด็จป้าคอยช่วยเหลือ ทว่าเมื่อสิ้นเสด็จป้าแล้ว หม่อมต่วนก็วางแผนกลั่นแกล้งจนอุรวศีเกือบถึงชีพิตักษัย อุรวศีจึงต้องแสร้งทำเป็นว่าตายไปแล้ว และหลบหนีจากพระนครไปอยู่ที่หัวเมืองเพื่อหนีจากอิทธิพลของหม่อมต่วน โดยใช้นามว่า "อุษา"- อนล : บุตรชายคนที่สองของพระยารัชปาลีกับคุณหญิงรัชปาลี (นวม) ทำงานอยู่ในกระทรวงมหาดไทย มีความสามารถด้านการแต่งบทกวีและการเล่นจะเข้ อุปนิสัยภายนอกดูอ่อนแอ ไม่ค่อยมีเรื่องราวกับใคร แต่ภายในนั้นเป็นคนที่เด็ดเดี่ยว มีความคิดลึกซึ้ง สุขุมรอบคอบ อนลเป็นคนที่รักครอบครัวมากถึงกับยอมรับความผิดที่ตนไม่ได้ก่อ เพราะไม่ต้องการให้ทุกคนเดือดร้อน เป็นคนรักเดียวใจเดียว แม้ดอกฟ้าที่หมายปองจะไกลเกินเอื้อม แต่ก็ไม่คิดจะถอดใจ จนกระทั่งดอกฟ้าโน้มลงมาสู่ดินในที่สุด- หม่อมเจ้าหญิงอรุณวาสี (ท่านหญิงเล็ก) : พระธิดาองค์สุดท้องของเสด็จในกรมฯ กับหม่อมต่วน เป็นคนเดียวที่ทำดีกับหม่อมเจ้าหญิงอุรวศี แต่หม่อมเจ้าหญิงอรุณวาสีก็ไม่ได้เข้มแข็งพอที่จะแข็งข้อกับหม่อมต่วน หม่อมเจ้าหญิงอรุณวาสีถูกจับให้แต่งงานกับหม่อมเจ้าสุรคม เพราะหม่อมต่วนต้องการกีดกันไม่ให้หม่อมเจ้าสุรคมแต่งงานกับหม่อมเจ้าหญิงอุรวศีที่เธอมองว่าเป็นลูกศัตรู หม่อมเจ้าหญิงอรุณวาสีเองก็ยินดีเพราะมีใจชอบหม่อมเจ้าสุรคมอยู่แล้ว- หม่อมเจ้าสุรคม : พระโอรสของเสด็จในกรมฯ อีกองค์หนึ่งกับหม่อมเอื้อน เป็นน้องชายร่วมพระบิดากับหม่อมเจ้าอธิป มีทรัพย์สมบัติไม่มากนัก เพราะแทบไม่ได้รับส่วนแบ่งจากพี่ชายเลย หม่อมเจ้าสุรคมหวังจะได้หม่อมเจ้าหญิงอุรวศีไปเป็นชายา แต่หม่อมเจ้าหญิงอุรวศีไม่ได้รักใครชอบพอด้วย จึงไม่ตกลง หม่อมเจ้าสุรคมถูกหม่อมต่วนใช้เล่ห์กลบังคับให้หมั้นกับหม่อมเจ้าหญิงอรุณวาสีโดยไม่เต็มใจ แต่สุดท้ายหม่อมเจ้าสุรคมก็ต้องแต่งงานกับหม่อมเจ้าหญิงอรุณวาสี หลังรู้ข่าวการสิ้นชีพิตักษัยของหม่อมเจ้าหญิงอุรวศีในกองเพลิง- ดวงแข : บุตรสาวของพระยาไกรเพชรรัตน์กับคุณหญิงไกรเพชรรัตน์ เจ้าเมืองนครสวรรค์ ดวงแขมีนิสัยเอาแต่ใจตัวเอง อยากได้อะไรต้องได้ พอได้พบกับอนลก็อยากจะแต่งงานด้วย จึงเข้าทางพ่อแม่ของอนลจนได้วางตัวให้หมั้นหมายกับอนล ทว่าเมื่ออนลถูกจับตัวไปด้วยข้อหากบฎ ดวงแขก็รีบเปลี่ยนตัวเจ้าบ่าวเป็นอนึก พี่ชายของอนลได้อย่างหน้าตาเฉย หลังจากเป็นหม้ายน้ำสังข์จากอนึก ดวงแขก็คิดจะกลับมาหาอนลอีก ผลสุดท้ายเธอก็ไม่เหลือใครเลย- หม่อมเจ้าหญิงเมรา (ท่านหญิงเม) : พระธิดาของเสด็จในกรมฯ กับหม่อมเรี่ยม หม่อมคนที่สอง หม่อมเจ้าหญิงเมราเป็นสตรีที่เพียบพร้อมทั้งรูปโฉมและอากัปกิริยา หม่อมเจ้าหญิงเมราตัดสินพระทัยเสกสมรสกับหม่อมเจ้าอธิป โดยตัดสินจากความเหมาะสมมากกว่าความรัก ทำให้แม้จะมีเงินทองมากมายอย่างที่หวัง แต่ชีวิตคู่ไม่มีความสุขจนต้องหย่าขาดจากกัน- หม่อมเจ้าอธิป : พระโอรสของเสด็จในกรมฯ อีกองค์หนึ่ง เป็นพี่ชายร่วมพระบิดาของหม่อมเจ้าสุรคม มีนิสัยเห็นแก่ตัว ทรัพย์สมบัติที่ได้มาหลังจากเสด็จพ่อสิ้นพระชนม์ก็ไม่แบ่งปันให้กับน้องๆ ร่วมพระบิดา เป็นคนเจ้าชู้ไม่เลือกหน้า แม้จะมีหม่อมเจ้าหญิงเมราเป็นคู่ครองแล้ว ก็ยังมีหม่อมเล็กๆอีก ทำให้หม่อมเจ้าหญิงเมราเจ็บช้ำน้ำใจจนต้องหย่าขาดจากกัน- หม่อมสลวย : มารดาของหม่อมเจ้าหญิงอุรวศี มีพื้นเพมาจากครอบครัวที่เป็นนักดนตรีในวัง เคยมีคนรักมาก่อนที่จะมาถวายตัวเป็นหม่อมของเสด็จในกรมฯ เมื้อเสด็จฯ สิ้นพระชนม์แล้วจึงออกจากวังไปแต่งงานกับคนรักเก่า หม่อมสลวยเป็นไม้เบื่อไม้เมากับหม่อมต่วน เพราะหม่อมต่วนอิจฉาริษยาที่เสด็จฯ รักหม่อมสลวยมาก- หม่อมเจ้าวิสสุกรรม (ท่านชายวิส) : พระเชษฐาร่วมพระบิดาหม่อมมารดาเดียวกับหม่อมเจ้าหญิงอุรวศี เสด็จไปทรงศึกษาต่อที่ประเทศอังกฤษ เป็นความหวังเดียวของหม่อมสลวยและท่านหญิงหลง ว่าจะได้กลับมารับราชการ ชีวิตของ3แม่ลูกจะได้เป็นสุขเสียที แต่แล้วหม่อมเจ้าอรชุน พระเชษฐาต่างหม่อมมารดาของหญิงหลง ก็ได้ทรงแจ้งว่า ท่านชายวิสได้สิ้นชีพิตักษัยระหว่างเดินทางกลับมายังประเทศไทย ด้วยพระอาการท้องร่วง ทำให้หม่อมสลวยและท่านหญิงอุรวศีเสียพระทัยมาก หลังทราบข่าวการสิ้นชีพิตักษัยของหม่อมเจ้าวิสสุกรรม ยายแสง ยายของท่านหญิงหลงและท่านชายวิสเอง ก็ตรอมใจจนเสียชีวิตในเวลาต่อมา</doc>
