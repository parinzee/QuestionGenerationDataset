<doc id="673660" url="https://th.wikipedia.org/wiki?curid=673660" title="แสวง ธีระสวัสดิ์">แสวง ธีระสวัสดิ์ พลตำรวจเอก แสวง ธีระสวัสดิ์ (27 ตุลาคม พ.ศ. 2474 - 11 พฤศจิกายน พ.ศ. 2546) อดีตอธิบดีกรมตำรวจ คนที่ 21ประวัติ ประวัติ. พลตำรวจเอก แสวง ธีระสวัสดิ์ เกิดเมื่อวันที่ 27 ตุลาคม พ.ศ. 2474 ที่ตำบลนางเลิ้ง อำเภอหนองแค จังหวัดสระบุรี เป็นบุตรของนายสวัสดิ์และนางสะอาด ธีระสวัสดิ์ มีพี่น้องร่วมบิดามารดา 3 คน คือ- นางไสว เหมาะใจ - พลตำรวจเอกแสวง ธีระสวัสดิ์ - พลอากาศเอกชาญ ธีระสวัสดิ์ มี บุตร สองคน ได้แก่ พล.ต.อ.ธนิตศักดิ์ ธีระสวัสดิ์ ที่ปรึกษาพิเศษสำนักงานตำรวจแห่งชาติ และ พล.ต.อ.สุชาติ ธีระสวัสดิ์ จเรตำรวจแห่งชาติการศึกษา การศึกษา. พลตำรวจเอก แสวง เริ่มเรียนที่โรงเรียนประชาบาลตำบลรังสิต อำเภอธัญบุรี จังหวัดปทุมธานี จนกระทั่งจบชั้นมัฐยมต้นเมื่อปี 2484 ต่อมาเข้าศึกษาต่อที่โรงเรียนมัธยมวัดห้วยโป่ง (จันทร์ราษฎร์บำรุง) จนจบชั้นมัธยมศึกษาปีที่ 6 ในปี 2490 จบชั้นเตรียมอุดมศึกษาปีที่ 1 ที่โรงเรียนอำนวยศิลป์พระนคร และจบชั้นเตรียมอุดมศึกษาปีที่ 2 ที่โรงเรียนไตรมิตรวิทยาลัย สำเร็จการศึกษาระดับปริญญาตรีคณะนิติศาสตร์ มหาวิทยาลัยธรรมศาสตร์รับราชการรับราชการ. - 18 กันยายน พ.ศ. 2518 เป็นรองผู้บังคับการตำรวจนครบาลพระนครเหนือ - 1 พฤศจิกายน พ.ศ. 2521 เป็นหัวหน้ากองวิชาการ กรมตำรวจ - 22 ตุลาคม พ.ศ. 2523 เป็นผู้บังคับการตำรวจนครบาลพระนครใต้ - 14 ตุลาคม พ.ศ. 2524 เป็นผู้ช่วยผู้บัญชาการตำรวจนครบาล - 1 ตุลาคม พ.ศ. 2526 เป็นรองผู้บัญชาการตำรวจนครบาล - 2 ตุลาคม พ.ศ. 2528 เป็นผู้บัญชาการตำรวจนครบาล - 10 มิถุนายน พ.ศ. 2529 เป็นผู้ช่วยอธิบดีกรมตำรวจ - 2 ตุลาคม พ.ศ. 2530 เป็นรองอธิบดีกรมตำรวจ - 1 ตุลาคม พ.ศ. 2532 เป็นอธิบดีกรมตำรวจ - 21 มกราคม พ.ศ. 2534 ลาออกจากราชการก่อนเกษียณอายุเพราะได้รับผลกระทบทางการเมืองถึงแก่อนิจกรรม ถึงแก่อนิจกรรม. พลตำรวจเอก แสวง ธีระสวัสดิ์ ถึงแก่อนิจกรรมด้วยโรคเส้นเลือดในสมองอุดตัน ณ โรงพยาบาลศิริราช กรุงเทพมหานคร เมื่อวันที่ 11 พฤศจิกายน พ.ศ. 2546 เวลา 23.57 น. วันพุธที่ 12 พฤศจิกายน พ.ศ. 2546 เวลา 17.00 น. ขอรับพระราชทานน้ำหลวงอาบศพ พร้อมด้วยเครื่องเกียรติยศประกอบศพ ณ ศาลา 5/1 วันตรีทศเทพ เขตพระนคร กรุงเทพมหานคร พระบาทสมเด็จพระเจ้าอยู่หัวทรงพระกรุณาโปรดเกล้าฯ พระราชทานโกศแปดเหลี่ยม ฉัตรเบญจาตั้งประดับ ปี่ กลองชนะ ประโคมเวลาพระราชทานน้ำหลวงอาบศพ และรับศพอยู่ในพระบรมราชานุเคราะห์ 7 วัน มีพระพิธีธรรมสวดพระอภิธรรมศพเวลากลางคืน กำหนด 7 คืน วันพุธที่ 31 มีนาคม พ.ศ. 2547 พระบาทสมเด็จพระเจ้าอยู่หัวทรงพระกรุณาโปรดเกล้าฯ ให้สมเด็จพระบรมโอรสาธิราช สยามมกุฎราชกุมาร เสด็จพระราชดำเนินแทนพระองค์ไปในการพระราชทนเพลิงศพพลตำรวจเอก แสวง ธีระสวัสดิ์ ณ เมรุหลวงหน้าพลับพลาอิสริยาภรณ์ วัดเทพศิรินทราวาสเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้นทุติยจุลจอมเกล้า (ท.จ.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
