<doc id="120395" url="https://th.wikipedia.org/wiki?curid=120395" title="โรงเรียนเทิงวิทยาคม">โรงเรียนเทิงวิทยาคม โรงเรียนเทิงวิทยาคม เป็นสถานศึกษาของรัฐประจำอำเภอเทิง ก่อตั้งเมื่อวันที่ 29 กรกฎาคม พ.ศ. 2511 (47 ปี) เดิมใช้ชื่อ โรงเรียนเทิงศิริวัฒน์วิทยาคม จัดเป็นสถานศึกษาอันดับที่ 4 ของจังหวัดเชียงรายประวัติ ประวัติ. โรงเรียนเทิงวิทยาคม ได้รับอนุมัติจัดตั้งโดยกรมสามัญศึกษา ในวันที่ 29 กรกฎาคม พ.ศ. 2511 โดยใช้ชื่อว่า " โรงเรียนเทิงศิริวัฒน์วิทยาคม " ตั้งอยู่เลขที่ 278 หมู่ 1 ตำบลเวียง อำเภอเทิง จังหวัดเชียงราย ห่างจากจังหวัดเชียงราย 64 กิโลเมตร และห่างจากที่ว่าการอำเภอเทิง 500 เมตร มีพื้นที่ 64 ไร่เศษ ในปีการศึกษาแรก มีครูจำนวน 3 คน นักเรียน 18 คน นักการภารโรง 1 คน โรงเรียนเทิงศิริวัฒน์วิทยาคม ได้พัฒนาขึ้นมาทุกๆ ปี จำนวนครู นักเรียน นักการภารโรงและอาคารสถานที่เพิ่มมากขึ้น ต่อมาในเดือน มีนาคม พ.ศ. 2523 ทางโรงเรียนได้รับการอนุมัติให้เปลี่ยนชื่อใหม่เป็น โรงเรียนเทิงวิทยาคม ตามความต้องการของประชาชนผู้ปกครองชาวอำเภอเทิง ต่อมาในปี พ.ศ. 2524 ทางชมรมผู้ปกครองและครู ได้ซื้อที่ดินมอบให้โรงเรียน เป็นจำนวน 10 ไร่เศษ รวมพื้นที่ของโรงเรียน เป็น 77 ไร่ 29.6 ตารางวา ปัจจุบันโรงเรียนเทิงวิทยาคม ได้เปิดการเรียนการสอน ระดับชั้นมัธยมศึกษาปีที่ 1 ถึง ชั้นมัธยมศึกษาปีที่ 6 มีครูทั้งหมด 151 คน นักเรียน 2583 คน นักการภารโรง/แม่บ้าน 14 คน พนักงานขับรถยนต์ 2 คน ( ข้อมูล ณ วันที่ 21 ตุลาคม 2556 ) อาคารเรียนถาวร 5 หลัง โรงฝึกงาน 4 หลัง หอประชุม 2 หลัง โรงอาหาร 2 หลังมีแผนชั้นเรียน 12- 12 - 12 และ 10 - 10 - 10 รวม 66 ห้องเรียนปัจจุบัน ปัจจุบัน. โรงเรียนเทิงวิทยาคม เป็นโรงเรียนประจำอำเภอ และ “เทิง” เป็นอำเภอที่ถือว่า เป็นหน้าด่าน ในการเปิดต้อนรับอาเซียน การเตรียมตัวทางภาษา จึงเห็นได้ชัดในตัวนักเรียน ความเด่นชัดที่ ร.ร.เทิงวิทยาคมคือความสามารถทางด้านวิทยาศาสตร์ที่เชื่อมโยงกับการเรียนรู้ในชุมชนจนได้รับทุนสนับสนุนจาก สกว. ภายในหน่วยงานท้องถิ่นอย่างต่อเนื่อง ดังนั้นกระบวนการ PBL จึงถูกนำมาใช้กับเด็กนักเรียนในโครงงานปัญหาจากท้องถิ่น และเมื่อผลการเรียนรู้จาการทำโครงงานเสร็จก็จะถูกนำมาสื่อสารกับชุมชนโดยถ่ายทอดผ่านสื่อละครและสื่อต่างๆ ที่โรงเรียนนักเรียนจะถูกปลูกฝังในเรื่อง “การคิดค้นและค้นพบ” เด็กๆจึงมีความสนใจงานด้านวิจัยท้องถิ่นที่เกี่ยวกับภูมิปัญญาความรู้และเรื่องสิ่งแวดล้อมในชุมชน เช่น ชมรมเยาวชนคนรักษ์น้ำแม่อิง ซึ่งเป็นโครงการที่ได้รับคัดเลือกให้เป็นตัวแทนประเทศไทยไปนำเสนอผลงานการวิจัยและการอนุรักษ์น้ำแม่อิงที่ประเทศเกาหลีใต้ในโครงการ Asia Pacific Youth Water Forumหัวหน้าสถานศึกษา หัวหน้าสถานศึกษา.- เว็บไซต์อย่างเป็นทางการ - โรงเรียนเทิงวิทยาคม (คอมมิวนิตี้)</doc>
