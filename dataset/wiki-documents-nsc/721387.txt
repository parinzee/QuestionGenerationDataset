<doc id="721387" url="https://th.wikipedia.org/wiki?curid=721387" title="เอฟเอคอมมิวนิตีชีลด์ 2015">เอฟเอคอมมิวนิตีชีลด์ 2015 การแข่งขันฟุตบอล เอฟเอคอมมิวนิตีชีลด์ 2015 จัดแข่งขันมาเป็นครั้งที่ 93 ของ เอฟเอคอมมิวนิตีชีลด์ เป็นการแข่งขันฟุตบอลประจำปีในการต่อกรของทีมแชมป์พรีเมียร์ลีก และทีมแชมป์เอฟเอคัพ ครั้งนี้ถูกจัดขึ้นที่สนามกีฬาเวมบลีย์ ในกรุงลอนดอน เมื่อวันที่ 2 สิงหาคม ค.ศ. 2015 โดยเป็นการพบกันระหว่างอาร์เซนอล แชมป์เอฟเอคัพที่ได้แชมป์มาจากการเอาชนะแอสตันวิลลา ในเอฟเอคัพ รอบชิงชนะเลิศ 2015 และเชลซี แชมป์พรีเมียร์ลีก ฤดูกาล 2014–15 ผลการแข่งขันปรากฏว่า อาร์เซนอลสามารถเอาชนะไปได้ 1–0 ประตู จากการทำประตูของอเล็กซ์ ออกซ์เลด-เชมเบอร์ลิน ในนาทีที่ 24 ทำให้อาร์เซนอลป้องกันแชมป์เอฟเอคอมมิวนิตีชีลด์ได้ นับเป็นแชมป์สมัยที่ 14 อีกทั้ง อาร์แซน แวงแกร์ ยังสามารถล้างอาถรรพ์เอาชนะโชเซ มูรีนโย ได้เป็นครั้งแรกอีกด้วย หลังจากก่อนหน้านั้นมา 13 นัด ในทุกรายการ อาร์เซนอลภายใต้การคุมทีมของแวงแกร์ ไม่สามารถเอาชนะเชลซีภายใต้การคุมของมูรีนโยได้เลยภูมิหลัง ภูมิหลัง. นับเป็นการแข่งขันครั้งที่ 21 ของอาร์เซนอลในรายการคอมมิวนิตีชีลด์ โดยก่อนหน้านี้อาร์เซนอลเป็นแชมป์ไปแล้ว 13 ครั้ง รวมไปถึงการครองแชมป์ร่วมกันในปี ค.ศ. 1991 อาร์เซนอลถือเป็นแชมป์เก่าในรายการนี้ ซึ่งได้รับชัยชนะที่มีต่อแมนเชสเตอร์ซิตี 3–0 ประตู เมื่อ ฤดูกาลที่ผ่านมา อาร์เซนอลแพ้ครั้งสุดท้ายในรายการนี้ต่อเชลซี ในปี ค.ศ. 2005 โดยแพ้ไปด้วย 2–1 ประตู ส่วนเชลซีที่ผ่านมาได้ลงเล่นคอมมิวนิตีชีลด์มาแล้วทั้งสิ้น 10 ครั้ง เป็นแชมป์ได้ถึงสี่ครั้ง และเมื่อไม่นานมานี้เป็นการพบกับแมนเชสเตอร์ยูไนเต็ดในปี ค.ศ. 2009 โดยที่เชลซีได้ลงแข่งคอมมูนิตีชีลด์ครั้งล่าสุด คือ ในปี ค.ศ. 2012 โดยเป็นฝ่ายพ่ายแพ้ 3–2 ประตู ต่อแมนเชสเตอร์ซิตีการแข่งขันรายละเอียดสถิติ</doc>
