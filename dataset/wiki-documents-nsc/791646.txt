<doc id="791646" url="https://th.wikipedia.org/wiki?curid=791646" title="วัดไซโฮ">วัดไซโฮ วัดไซโฮ () เป็นวัดนิกายเซนของสำนักรินไซ ตั้งอยู่ในเขตนิชิเกียว นครเคียวโตะ วัดแห่งนี้มีสวนมอสที่มีชื่อเสียง ทำให้มีฉายาว่า วัดมอส (苔寺 โคะเกะ เดะระ) วัดแห่งนี้สร้างขึ้นในยุคนะระเพื่อเป็นพุทธบูชาต่อพระอมิตาภพุทธะ วัดไซโฮถูกเพลิงไหม้วอดในสงครามโอนินระหว่างปี พ.ศ. 2010-2020 และเสียหายจากน้ำท่วมในยุคเอะโดะ แต่ก็ได้รับการบูรณะในภายหลัง การเข้าเยี่ยมชมวัดแห่งนี้ทั้งชาวญี่ปุ่นและต่างชาติจำเป็นต้องมีจดหมายอนุญาตจากทางวัดซึ่งต้องขอล่วงหน้าและมีค่าบริจาคเข้าวัด 3,000 เยน ในปี พ.ศ. 2537 วัดไซโฮก็ได้รับการขึ้นทะเบียนเป็นหนึ่งในอนุสรณ์สถานทางประวัติศาสตร์เคียวโตะโบราณ ซึ่งเป็นมรดกโลกโดยยูเนสโก</doc>
