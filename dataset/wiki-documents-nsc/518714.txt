<doc id="518714" url="https://th.wikipedia.org/wiki?curid=518714" title="เรวัต อารีรอบ">เรวัต อารีรอบ นายเรวัต อารีรอบ เป็นสมาชิกสภาผู้แทนราษฎรจังหวัดภูเก็ต สังกัดพรรคประชาธิปัตย์ ได้รับการเลือกตั้งครั้งแรก ในการเลือกตั้ง พ.ศ. 2550ประวัติ ประวัติ. เรวัต อารีรอบ เกิดเมื่อวันที่ 13 มีนาคม พ.ศ. 2509 สำเร็จการศึกษาชั้นมัธยมศึกษาตอนต้นจากโรงเรียนภูเก็ตวิทยาลัย จากนั้นได้เข้าศึกษาต่อสายอาชีวศึกษาที่วิทยาลัยเทคนิคภูเก็ต จนจบชั้นประกาศนียบัตรวิชาชีพชั้นสูง (ปวส.) และได้เข้าศึกษาที่สถาบันการบินพลเรือน สังกัดกระทรวงคมนาคม จากนั้นได้ศึกษาต่อโปรแกรมวิชาการพัฒนาชุมชน ที่มหาวิทยาลัยราชภัฏภูเก็ต ในปี พ.ศ. 2546 ถึงปี พ.ศ. 2549 และศึกษาปริญญาโทที่มหาวิทยาลัยราชภัฏสวนดุสิตการทำงาน การทำงาน. เรวัต อารีรอบ ประกอบอาชีพเกี่ยวกับการเพาะเลี้ยงกุ้งกุลาดำ ในชื่อ "เรวัตฟาร์ม" ต่อมาได้ลงสมัครรับเลือกตั้งสมาชิกสภาผู้แทนราษฎร ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 สังกัดพรรคประชาธิปัตย์ คู่กับนายทศพร เทพบุตร และได้รับเลือกตั้งเป็นสมัยแรก ต่อมาในการเลือกตั้ง พ.ศ. 2554 ได้รับเลือกตั้งเป็นสมัยที่สองเครื่องราชอิสริยาภรณ์เครื่องราชอิสริยาภรณ์. - พ.ศ. 2554 - ประถมาภรณ์ช้างเผือก (ป.ช.) - พ.ศ. 2552 - ประถมาภรณ์มงกุฏไทย (ป.ม.)</doc>
