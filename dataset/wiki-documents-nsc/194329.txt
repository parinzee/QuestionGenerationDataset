<doc id="194329" url="https://th.wikipedia.org/wiki?curid=194329" title="อเมริกาส์เน็กซต์ท็อปโมเดล ฤดูกาลที่ 6">อเมริกาส์เน็กซต์ท็อปโมเดล ฤดูกาลที่ 6 อเมริกาส์เน็กซต์ท็อปโมเดล ฤดูกาลที่ 6 ออกอากาศเมื่อวันที่ 8 มีนาคม พ.ศ. 2549 ซึ่งเป็นฤดูกาลสุดท้ายที่ออกอากาศทางช่อง UPN ก่อนที่จะรวมช่องกับ The WB และเปลี่ยนชื่อเป็น The CW คำโฆษณาประจำฤดูนี้ก็คือ " Fairy Tales Come True " ในรอบ 6 คนสุดท้ายของฤดูกาลนี้ ได้ไปแข่งขันต่อที่ กรุงเทพมหานคร ประเทศไทย และผู้ชนะก็คือ แดเนียลล์ อีวานส์ วัย 20 ปีจาก ลิตเติ้ลร็อค, อาร์คันซอ และรางวัลของเธอก็คือการได้เซ็นสัญญากับบริษัทโมเดลลิ่งชั้นนำ Ford Models ได้ถ่ายแบบกับนิตยสาร ELLE และเซ็นสัญญา 100,000 เหรียญ กับเครื่องสำอาง CoverGirlข้อมูลการออกอากาศThe Girl Who Learns How to Dance ข้อมูลการออกอากาศ. The Girl Who Learns How to Dance. ออกอากาศ : 8 มีนาคม พ.ศ. 2549 การคัดตัวเริ่มต้นขึ้น สาวๆ ทั้ง 32 คนต้องเข้าสัมภาษณ์กับไทร่า มิสเตอร์และมิสเจ เวนดี้เปิดเผยว่าเธอต้องพลัดพรากกับครอบครัวเพราะพายุเฮอริเคนแคทริน่า โจนนี่เล่าว่าเธอเป็นลูกสาวนักเทศน์และเคยแอบไปเป็นนักเต้นระบำเปลื้องผ้าสมัครเล่นมาก่อน เจดทำให้กรรมการรู้สึกว่าเธอดูค่อนข้างอวดดีและหลงตัวเองไปหน่อย และสาวแอฟริกันอเมริกันที่ชื่ออีวอนเป็นแพทย์ห้องฉุกเฉิน ทำให้มิสเตอร์เจย์ประทับใจในท่าเดินของเธอ แต่สุดท้ายเธอก็ไม่ผ่านการถ่ายภาพโคลสอัพใบหน้าของตัวเองในรอบสุดท้าย หลังจากถ่ายภาพโคลสอัพแล้ว ผู้เข้าแข่งขันทั้ง 13 คนก็ถูกคัดเลือกเข้าบ้าน ในฤดูกาลนี้ถือเป็นฤดูกาลที่รวมสาวๆ ที่อายุมากไว้เยอะที่สุดThe Girls Go Bald The Girls Go Bald. ออกอากาศ : 8 มีนาคม พ.ศ. 2549 หลังจากผ่านรอบคัดเลือกแล้ว สาวๆ ก็ได้ย้ายเข้าสู่บ้านในลอสแอนเจลิส เจดได้ประกาศว่าเธอคือ “สุดยอดนางแบบที่รอคอยการค้นพบ” และในการแข่งขันให้สัมภาษณ์กับสื่อมวลชน เนนน่าเป็นผู้ชนะ และเธอเลือกเจด, จีน่า และซาร่าให้ได้รางวัลร่วมกับเธอคือมีสิทธิ์เลือกห้องและเตียงนอนเป็นคนแรก การถ่ายภาพครั้งแรก สาวๆ ต่างตกใจเมื่อรู้ว่าพวกเธอจะต้องโกนหัว แต่แล้วก็ต้องโล่งใจเมื่อพบว่าเป็นแค่การโกนหัวหลอกๆ โดยพวกเธอจะต้องใส่แผ่นหัวโล้นปลอมและติดคริสตัลของ สวารอฟสกี้ ลงบนหัว ในห้องตัดสิน ภาพของ เนนน่า, ซาร่า, เลสลี่, โจนนี่, แครี่ และแดเนียลล์ โดยเฉพาะภาพของซาร่า ไทร่าถึงกับบอกว่า “เป็นหนึ่งในภาพที่ดีที่สุดในประวัติศาสตร์ของอเมริกา เน็กซ์ ท็อป โมเดล” เลยทีเดียว ความไม่โดดเด่นของแคธี่ทำให้เธอต้องกลายเป็นสองคนสุดท้ายกับฟูรอนด้า ซึ่งได้ภาพที่เลวร้ายที่สุดและกรรมการรู้สึกว่าบุคลิกของเธอเลือนหายไปในภาพ และแคธี่เป็นคนแรกที่ต้องตกรอบเพราะกรรมการไม่เห็นแววความเป็นนางแบบในตัวเธอเลย- ผู้ที่ถูกเรียกชื่อคนแรก : เนนน่า แอ็กบา - ผู้ที่ยืนเป็นสองคนสุดท้าย : ฟูรอนด้า แบรสฟิลด์ และ แคธี่ ฮ็อกซิธ - ผู้ที่ถูกคัดออก : แคธี่ ฮ็อกซิธ - ช่างถ่ายภาพ : เจย์ ลอว์เรน โกลด์แมน, แพสคอล เดมีสเตอร์ - แขกรับเชิญพิเศษ : เจนิส ดิคคินสัน, อีฟ ซัลวีล, ทอดด์ นิวตัน, ทริช โมเรโน่, โรแลนด้า วัตส์, เทรย์ สมิธช์, ทีน่า ฟราเซียร์, ซาร่าห์ โกลด์The Girl Who Is A True Miss Diva The Girl Who Is A True Miss Diva. ออกอากาศ : 15 มีนาคม พ.ศ. 2549 ถึงเวลาที่ผู้เข้าแข่งขันจะต้องแปลงโฉม ในระหว่างที่กำลังแปลงโฉมกันอยู่นั้น เจย์ ได้ให้สาวๆ บอกสไตล์ของตัวเอง จากนั้นพวกเธอจะต้องแข่งขันกันเลือกชุดให้เข้ากับสไตล์ใหม่ เนนน่าเป็นผู้ชนะในการแข่งขัน ซึ่งรางวัลของเธอก็คือการได้ไปช็อปปิ้งมูลค่า 5,000 ดอลลาห์ ที่นาเนทท์ ลาพอร์ และเธอเลือกให้เจด และ จีน่า ให้ได้แบ่งรางวัลร่วมกับเธอด้วย ในการถ่ายภาพ ผู้เข้าแข่งขันจะต้องถ่ายรูปในห้องเย็นกับรูปแกะสลักน้ำแข็ง สาวๆ ส่วนใหญ่อย่าง แดเนียลล์ และแครี่ต่างก็ทำได้ดีมาก ฟูรอนด้าได้โอกาสที่จะแก้ตัวในความผิดพลาดครั้งที่แล้ว ภาพของบรูคออกมาเป็นแฟชั่นชั้นสูงมาก และเธอก็ถูกเรียกชื่อเป็นคนแรกในห้องตัดสิน เจดหาข้อแก้ตัวตลอดเวลากับภาพถ่ายที่ออกมาแย่ แต่กลับเป็นเวนดี้ที่ได้รับผลกระทบทางจิตใจจากเฮอริเคนจนไม่สามารถเก็บความเศร้าไว้ได้ และนั่นทำให้เธอต้องถูกส่งกลับบ้าน- ผู้ที่ถูกเรียกชื่อคนแรก : บรูค สตาริชา - ผู้ที่ยืนเป็นสองคนสุดท้าย : เจด โคล และ เวนดี้ วิลซ์ - ผู้ที่ถูกคัดออก : เวนดี้ วิลซ์ - ช่างถ่ายภาพ : ริชาร์ด เรนส์ดอร์ฟ - แขกรับเชิญพิเศษ : โจเอล วอร์เรน, เอดเวิร์ด ไทรโคมี่, นาอิมา โมร่า, ราเชล โซอี้ - สาวคัฟเวอร์เกิลร์ประจำสัปดาห์ : เนนน่า แอ็กบาThe Girl Who Kissed A Roach The Girl Who Kissed A Roach. ออกอากาศ : 22 มีนาคม พ.ศ. 2549 การแข่งขันในครั้งนี้สาวๆ จะต้องเดินบนรันเวย์ให้กับคอเล็คชั่นในฤดูใบไม้ร่วงของ จาเร็ด โกลด์ โดยที่พวกเธอจะต้องเดินกับเดินกับแมลงสาบยักษ์ด้วย จีน่าตกใจกลัวจะสติแตก ในขณะที่เจดสร้างความประทับใจให้กับกรรมการเมื่อเธอก้มลงจูบแมลงสาบขณะเดิน และเจดก็เป็นผู้ชนะการแข่ง โดยเธอเลือกให้แดเนียลล์, มอลลี่ ซู, เนนน่า และเลสลี่ ไปร่วมชมแฟชั่นโชว์ของเชรี่ โบเดล ในงานแฟชั่นวีคในฐานะแขกวีไอพี ในการถ่ายภาพ สาวๆ จะต้องรับบทเป็นตัวละครในเทพนิยายทั้งหลายที่กำลังหกล้ม ดังนี้ ในห้องตัดสินสาวๆ จะต้องทดสอบการเดินบนส้นสูงของ วิเวียน เวสต์วู๊ด ต่อหน้ากรรมการ โจนนี่สามารถรักษาการทรงตัวและเดินได้อย่างสง่างาม แดเนียลล์สะดุดดล้มถึง 2 ครั้ง และนั่นทำให้เธอขาแพลง ในด้านภาพถ่าย กรรมการต่างประทับใจในภาพของเจดและแดเนี่ยลเป็นอย่างมาก จีน่าและแครี่กลายเป็นสองคนสุดท้าย กรรมการคิดว่าจีน่าขาดความมั่นใจและยังได้ภาพที่เลวร้ายที่สุด แต่เพราะความวิตกจริตเสียความมั่นใจของแครี่ทำให้เธอถูกส่งกลับบ้าน- ผู้ที่ถูกเรียกชื่อคนแรก : เจด โคล - ผู้ที่ยืนเป็นสองคนสุดท้าย : จีน่า โช และ แครี่ ชมิดท์ - ผู้ที่ถูกคัดออก : แครี่ ชมิดท์ - ช่างถ่ายภาพ : เทรซี่ เบยน์ - แขกรับเชิญพิเศษ : เฟิร์น มัลลิส, เชรี่ โบเดล, ซูทาน, จาเร็ด โกลด์ - สาวคัฟเวอร์เกิลร์ประจำสัปดาห์ : เนนน่า แอ็กบาThe Girl Who Kissed A Male Model The Girl Who Kissed A Male Model. ออกอากาศ : 29 มีนาคม พ.ศ. 2549 ในครั้งนี้ สาวๆ จะต้องมาเรียนรู้เรื่องการวางท่าสำหรับการโฆษณาและแฟชั่นจากเจนิส ดิคคินสัน และ ลิซ่าจากฤดูกาลที่ 5 จากนั้นพวกเธอต้องแข่งขันกันโพสท่าเป็นแบบโฆษณาแค็ตตาล็อกให้กับเซียร์โดยพวกเธอต้องวางท่าให้เข้ากับฉากหลังที่เป็นฤดูทั้งสี่ เนนน่าเป็นผู้ชนะอีกครั้งและรางวัลของเธอก็คือเสื้อผ้าทั้งหมดที่ใช้ในการถ่าย ในระหว่างนั้นความขัดแย้งระหว่างจีน่ากับเจดยิ่งรุนแรงขึ้นในขณะที่ไปทานมื้อเย็นกับเจนิส เมื่อกลับถึงบ้านจีน่าตัดสินใจที่จะยืนหยัดขึ้นสู้กับเจดด้วยตัวของเธอเอง การถ่ายภาพในสัปดาห์นี้ สาวๆ จะต้องแสดงถึงอาชีพในฝันของพวกเธอดังนี้ ในระหว่างถ่ายแบบเนนน่าเผลอจูบกับนายแบบในระหว่างถ่าย ซึ่งก่อให้เกิดปัญหาระหว่างเธอกับแฟนหนุ่ม ในห้องตัดสินภาพของฟูรอนด้า, โจนนี่, แดเนียลล์ และเลสลี่ สร้างความประทับใจให้กับไทร่ามาก แต่ความไร้ประสิทธิภาพของจีน่ากับศักยภาพที่ยังไม่ปรากฏในภาพของบรูค ทำให้พวกเธอกลายเป็นสองคนสุดท้าย และเพราะกรรมการยังคงเชื่อในศักยภาพของบรูค จึงทำให้จีน่าต้องตกรอบ- ผู้ที่ถูกเรียกชื่อคนแรก : ฟูรอนด้า แบรสฟิลด์ - ผู้ที่ยืนเป็นสองคนสุดท้าย : บรูค สตาริชา และ จีน่า โช - ผู้ที่ถูกคัดออก : จีน่า โช - ช่างถ่ายภาพ : โทมัส เคิลเมนสัน - แขกรับเชิญพิเศษ : เจนิส ดิคคินสัน, ลิซ่า ดี อามาโต้, ลอว์เรนซ์ ซาเรี่ยน, รัซเซล เบเออร์, คริสเตียน มาร์ค, จอห์น โทมัส, สกายเลอร์, วอจห์น โลเวอร์รี่, สตีเว่น บรันซ์, แซน - สาวคัฟเวอร์เกิลร์ประจำสัปดาห์ : แดเนียลล์ อีวานส์The Girl With Two Bad Takes The Girl With Two Bad Takes. ออกอากาศ : 5 เมษายน พ.ศ. 2549 สาวๆ ได้ไปเรียนการแสดงที่โรงละครกราวน์ลิงก์ จากนั้นพวกเธอจะต้องแข่งการแสดงสดกับ นิค แคนนอน ด้วยไหวพริบที่เฉียบไวของฟูรอนด้าทำให้เธอเป็นผู้ชนะและได้เป็นนักแสดงรับเชิญในซีรีส์ เวโรนิก้า มาร์ และนอกจากนี้เธอและเนนน่ายังได้เป็นผู้ประกาศข่าวบริการรณรงค์ป้องกันการติดเชื้อ HIV ในสัปดาห์นี้สาวๆ จะต้องถ่ายโฆษณาให้กับ คัฟเวอร์เกิร์ล ในการถ่ายโฆษณาครั้งนี้ สาวๆส่วนใหญ่ทำได้ไม่ค่อยดีนัก มีเพียงแค่ฟูรอนด้าเท่านั้นที่ทำให้กรรมการประทับใจได้ มอลลี่ ซู ไม่สามารถที่จะแสดงบุคลิกภาพของเธอให้เด่นออกมาได้ และ ทัศนคติอันเลวร้ายของ เจด ทำให้เธอต้องกลายเป็นสองคนสุดท้าย และมอลลี่ ซูเป็นคนที่ต้องถูกส่งกลับบ้านเพราะบุคลิกที่ไม่มีความโดดเด่นเลยของเธอ- ผู้ที่ถูกเรียกชื่อคนแรก : ฟูรอนด้า แบรสฟิลด์ - ผู้ที่ยืนเป็นสองคนสุดท้าย : เจด โคล และ มอลลี่ ซู สตีนนิส-กอนดี้ - ผู้ที่ถูกคัดออก : มอลลี่ ซู สตีนนิส-กอนดี้ - ผู้กำกับโฆษณา : ไมค์ โรเซนธอล - แขกรับเชิญพิเศษ : นิค แคนนอน, โรเบิร์ต ฮอฟฟ์แมน, เลโอนาร์ด โรบินสัน, เจเรมี่ โรว์เลย์, มาร์เวลิน บราวนด์, สตีฟ กัทเทนเบิร์ก, ชาลีย์ อัลทัวน่า - สาวคัฟเวอร์เกิลร์ประจำสัปดาห์ : เนนน่า แอ็กบาThe Girl Who Has A Temper The Girl Who Has A Temper. ออกอากาศ : 12 เมษายน พ.ศ. 2549 ในสัปดาห์นี้ผู้เข้าแข่งขันได้มาเรียนรู้การหมุนตัวบนรันเวย์กับฝาแฝดแอสวีร์ล จากนั้นพวกเธอจะต้องแข่งกันเดินแฟชั่นในโบสถ์ เจดและโจนนี่เป็นสองคนที่ทำได้ดีที่สุด และสุดท้ายเจดเป็นผู้ชนะในการแข่งซึ่งรางวัลของเธอคือแหวนเพชรมูลค่า 25,000 ดอลล่าห์ และเธอเลือกให้ฟูรอนด้าได้แหวนเพชรมูลค่า 10,000 ดอลล่าห์ และเนนน่าได้แหวนเพชรมูลค่า 8,000 ดอลล่าห์ บรูคไม่พอใจที่เนนน่าไม่ยอมให้คนอื่นในบ้านใช้โทรศัพท์เลย เพราะเนนน่าโทรคุยกับแฟนตลอดเวลา จนทำให้บรูค ระเบิดความโกรธออกมา การถ่ายรูปในครั้งนี้ สาวๆ จะต้องเต้นครัมป์ ซึ่งเป็นการเต้นสไตล์โมเดิร์น เพื่อโฆษณาให้กับ รองเท้าเพย์เลส ท่าเต้นที่ร้อนแรงของเจดทำให้มิสเตอร์เจย์ประหลาดใจมาก ในห้องตัดสิน กรรมการต่างประทับใจในภาพของโจนนี่ ซาร่าและเลสลี่กลายเป็นสองคนสุดท้าย เพราะต่างก็ได้ภาพที่ไร้ซึ่งประสิทธิภาพทั้งคู่ แต่กรรมการยังคงเชื่อในศักยภาพตของซาร่า จึงทำให้เลสลี่ต้องเป็นผู้ที่ถูกคัดออก- ผู้ที่ถูกเรียกชื่อคนแรก : โจนนี่ ดอดส์ - ผู้ที่ยืนเป็นสองคนสุดท้าย : เลสลี่ มานเชีย และ ซาร่า อัลเบิร์ท - ผู้ที่ถูกคัดออก : เลสลี่ มานเชีย - ช่างถ่ายภาพ : เทรเวอร์ โอ ชาน่า - แขกรับเชิญพิเศษ : ลอยด์ ไคลน์, ฝาแฝดแอสวีร์ล, ทอมมี่ เดอะ คลาวน์, โซล ราฟาเอล, ไม ควินช์, คริสเตียน มาร์ค, ซูทาน, รอย แคมป์เบล - สาวคัฟเวอร์เกิลร์ประจำสัปดาห์ : เนนน่า แอ็กบาThe Girl Who Has Surgery The Girl Who Has Surgery. ออกอากาศ : 19 เมษายน พ.ศ. 2549 ในสัปดาห์นี้ผู้เข้าแข่งขันต้องไปพบกับตัวแทนที่จู้จี้จุกจิกและชอบให้คำวิจารณ์ในแง่ลบ ซึ่งพวกเธอไม่รู้ว่าจริงๆ แล้วเป็นนักแสดงที่มาทดสอบดูว่าพวกเธอสามารถรับความกดดันได้แค่ไหน สาวๆ ต่างถูกวิจารณ์ข้อด้อยของตัวเองกันถ้วนหน้า แต่เจดสามารถรับคำวิจารณ์ได้หมดทุกข้อและเธอก็เป็นผู้ชนะในการแข่งครั้งนี้ ซึ่งเธอเลือกเนนน่าให้ได้รับรางวัลร่วมกับเธอ และเมื่อกลับมาถึงบ้าน ของรางวัลก็รอเธออยู่แล้วซึ่งก็คือแม่ของเจดและแฟนของเนนน่ามาเยี่ยมที่บ้านนั่นเอง สาวๆ ทั้งหมดจะต้องไปขัดฟันให้ขาว โจนนี่กับแดเนียลล์ได้รับคำแนะนำให้จัดฟันใหม่ โจนนี่จะต้องถูกถอนฟันที่ซ้อนกันอยู่ออกและจัดใหม่ ส่วนแดเนียลล์จะต้องอุดช่องฟันหน้าที่ห่างของเธอ แต่เธอปฏิเสธที่จะทำโดยบอกว่าช่องห่างนี้เป็นส่วนหนึ่งและเป็นสัญลักษณ์ของเธอ หลังจากที่โจนนี่ได้ถอนฟันออกไปแล้ว ทำให้ในตอนแรกเธอไม่สามารถพูดหรือทำอะไรกับปากได้ถนัดนัก แต่พอทุกอย่างเรียบร้อย เธอก็รู้สึกดีกับฟันใหม่ของเธอมาก ในสัปดาห์นี้สาวๆ จะต้องถ่ายภาพกันถึง 2 รูป โดยรูปแรกไทร่าจะมาถ่ายรูปแสดงอารมณ์เศร้าและร้องไห้ของสาวๆ ในแบบรูปขาว-ดำ และจากนั้นพวกเธอต้องถ่ายรูปเป็นตุ๊กตาในแบบต่างๆ เพื่อโฆษณาให้กับแพนทีนดังนี้ ภาพของโจนนี่และฟูรอนด้าสร้างความประทับใจให้กับกรรมการเป็นอย่างมาก ในขณะที่บรูคและเจดต้องกลายเป็นสองคนสุดท้าย กรรมการรู้สึกว่าภาพของบรูคยังคงไร้ประสิทธิภาพ และเจดดูเสแสร้งมากเกินไปในรูปถ่ายขาว-ดำ และสุดท้ายบรูค เป็นคนที่ต้องกลับบ้านเพราะยังไม่สามารถให้ภาพที่แรงกับกรรมการได้เลยซักภาพเดียว- ผู้ที่ถูกเรียกชื่อคนแรก : โจนนี่ ดอดส์ - ผู้ที่ยืนเป็นสองคนสุดท้าย : บรูค สตาริชา และ เจด โคล - ผู้ที่ถูกคัดออก : บรูค สตาริชา - ช่างถ่ายภาพ : จิม เดอ ยอนเกอร์ และ ปาสคาล เดมีสเตอร์ - แขกรับเชิญพิเศษ : เจนิส ดิคคินสัน, อีวา พิกฟอร์ด, มาร์ค เอคโก้, มิทช์ สโตน, อเล็กแซนเดอร์ แรนโควิค, ชาร์ลี อัลทัวน่า, ดร.เอ็ดการ์โด้ ฟลาค่อน, ซูทาน, เจฟฟ์ ลอร์ช, ดีไพรส์ เบรสเซีย, ไดอาน่า โคล(แม่ของเจด), จอห์น(แฟนของเนนน่า) - สาวคัฟเวอร์เกิลร์ประจำสัปดาห์ : โจนนี่ ดอดส์Girl Who Is A Model, Not A Masseuse Girl Who Is A Model, Not A Masseuse. ออกอากาศ : 26 เมษายน พ.ศ. 2549 เริ่มต้นสัปดาห์ สาวๆ จะต้องแข่งกันให้สัมภาษณ์กับคำถามสุดโหด เนนน่าเป็นผู้ชนะในการแข่งขัน และเธอเลือกเจดให้ได้ไปสปาบำบัดร่วมกับเธอด้วย โดยผู้เข้าแข่งขันที่เหลือต้องคอยรับใช้ปรนเปรอเธอไม่ให้ขาดตกบกพร่อง ในที่สุดแดเนียลล์ก็ยอมที่จะกลับไปอุดฟันที่ห่างของเธอ หลังจากนั้นสาวๆ ก็ได้รับแจ้งจากไทร่าว่าให้เก็บกระเป๋า และเดินทางไปแข่งขันกันต่อที่ประเทศไทย หลังจากที่สาวๆ เดินทางมาถึงกรุงเทพฯ แล้ว ในการถ่ายรูปครั้งแรกที่ประเทศไทย พวกเธอจะต้องกลายเป็นนางเงือกที่ถูกจับห้อยหัวเหนือตลาดน้ำ เพื่อโฆษณาให้กับโลชั่นกันแดด บานาน่าโบ๊ท โจนนี่, เจด และแดเนียลล์ ต่างทำได้คล่องและได้ภาพที่ดี ในขณะที่ซาร่าและฟูรอนด้าทำได้ปานกลางและเนนน่าไม่ได้รูปที่ดีเลย ซึ่งนั่นทำให้เธอกลายเป็นสองคนสุดท้ายกับฟูรอนด้าที่มีพัฒนาการเรื่อยๆ แต่ไม่มีความเป็นนางแบบในตัวเลย และสุดท้ายคนที่ต้องกลับบ้านก็คือ เนนน่า ที่เริ่มต้นด้วยดีมาตลอดแต่แผ่วตอนท้ายจนแทบไม่เหลือความกระตือรือล้นแล้ว- ผู้ที่ถูกเรียกชื่อคนแรก : แดเนียลล์ อีวานส์ - ผู้ที่ยืนเป็นสองคนสุดท้าย : ฟูรอนด้า แบรสฟิลด์ และ เนนน่า แอ็กบา - ผู้ที่ถูกคัดออก : เนนน่า แอ็กบา - ช่างถ่ายภาพ : จตุรงค์ หิรัญกาญจน์ - แขกรับเชิญพิเศษ : ราเชล แมคคาลิสเตอร์, จอร์จ เวนย์, ดร.เอ็ดการ์โด้ ฟลาคอน, ซูทาน - สาวคัฟเวอร์เกิลร์ประจำสัปดาห์ : โจนนี่ ดอดส์The Girl Who Is Going To The Moon The Girl Who Is Going To The Moon. ออกอากาศ : 26 เมษายน พ.ศ. 2549 ประมวลเหตุการณ์ทั้งหมดทั้งแต่ต้นจนถึงปัจจุบัน และภาพที่ไม่เคยเห็นมาก่อน กับการท่องสะกดคำและภาษาอันแปลกประหลาดของเจด การระเบิดอารมณ์ของบรูคเมื่อเนนน่ายึดโทรศัพท์ไว้คนเดียว เมื่อสาวๆ ต่างพากันตกตะลึงโดยเฉพาะเลสลี่เมื่อแครี่ถูกส่งกลับบ้านแทนที่จะเป็นจีน่า และแคธี่ตื่นเต้นกับการแข่งขันมาก เธอบอกว่ารู้สึกเหมือนได้ไปเหยียบดวงจันทร์เลยThe Girl Who Is Rushed To The Emergency Room The Girl Who Is Rushed To The Emergency Room. ออกอากาศ : 3 พฤษภาคม พ.ศ. 2549 ในระหว่างที่อยู่เมืองไทย สาวๆ ต้องไปเรียนรำไทยและต้องรำต่อหน้าคณะกรรมการและผู้ชม ท่ารำของฟูรอนด้าสร้างความขบขันกับผู้ชมอย่างมาก และโจนนี่เป็นผู้ชนะการแข่งขันรางวัลของเธอก็คือการไปทานดินเนอร์กับบรรณาธิการนิตยสาร แอลล์ ในประเทศไทย และเธอเลือกให้ซาร่าไปกับเธอด้วย แดเนียลล์เป็นคนเดียวที่ไม่สามารถเข้าแข่งได้เพราะเกิดอาการอาหารเป็นพิษและขาดน้ำอย่างรุนแรงจนต้องถูกพาไปโรงพยาบาล แต่เธอก็หนีออกมาจากโรงพยาบาลและกลับมาทันถ่ายภาพ ในการถ่ายภาพครั้งนี้ สาวๆ จะต้องเข้าไปถ่ายภาพกับช้างในป่าเพื่อโฆษณาให้กับมีดโกนวีนัส ในห้องตัดสินซาร่าถูกตำหนิเรื่องลอกท่าโพสของโจนนี่ กรรมการประทับใจแดเนียลล์ที่ไม่แสดงความเจ็บป่วยออกมาและยังได้ภาพถ่ายที่สวยงามอีกด้วย เจดและฟูรอนด้ากลายเป็นสองคนสุดท้าย อีกครั้งที่ทัศนคติของเจดทำให้เธอต้องออกมาตรงนี้ แต่สุดท้ายฟูรอนด้ากลายเป็นคนที่ต้องกลับบ้านเพราะกรรมการรู้สึกว่าเธอมักจะไม่ค่อยเข้าใจคำสั่งและจะทำเป็นอีกอย่างนึงทุกครั้ง- ผู้ที่ถูกเรียกชื่อคนแรก : โจนนี่ ดอดส์ - ผู้ที่ยืนเป็นสองคนสุดท้าย : ฟูรอนด้า แบรสฟิลด์ และ เจด โคล - ผู้ที่ถูกคัดออก : ฟูรอนด้า แบรสฟิลด์ - ช่างถ่ายภาพ : พงษ์ศักดิ์ ตั้งติวาจา - แขกรับเชิญพิเศษ : ภัทราวดี มีชูธน, สิริธร ศรีชลาคม, เภตรา ศรีวรานนท์, ซูทาน, สิรี อุดมฤทธิรุจ - สาวคัฟเวอร์เกิลร์ประจำสัปดาห์ : โจนนี่ ดอดส์The Girls Go to Phuket The Girls Go to Phuket. ออกอากาศ : 10 พฤษภาคม พ.ศ. 2549 ผู้เข้าแข่งขันที่เหลือทั้ง 4 คน ได้ไปพบกับอดีตนางแบบของไทย พิจิตรา รักษะจิต เพื่อบอกสิ่งที่พวกเธอจะต้องทำในการไปโชว์ตัวหางานในประเทศไทย พวกเธอได้รับเงินกันคนละ 2,500 บาท เพื่อซื้อของฝากไปให้ดีไซน์เนอร์ แต่ในขากลับ สาวๆ เจอรถติดในกรุงเทพ ทำให้พวกเธอกลับไปไม่ทัน ดังนั้นพวกเธอทุกคนจึงถูกตัดสิทธิ์ในการแข่งกันหมดถึงแม้ว่าแดเนี่ยลล์จะเป็นผู้ชนะการแข่งขันก็ตาม หลังการแข่งขันสาวๆ ถูกพาไปที่ภูเก็ต ในวันต่อมาไทร่าได้เล่าให้สาวๆ ฟังถึงเรื่องภัยพิบัติสึนามิที่เกิดขึ้นในปี 2547 และให้สาวๆ ยืนไว้อาลัยให้กับผู้ประสบภัยในครั้งนั้น การถ่ายภาพในครั้งนี้ สาวๆ จะต้องถ่ายรูปโฆษณาโทรศัพท์มือถือแอมป์ ลงนิตยสารแอลเกิร์ล โดยมีไนเจล บาร์คเกอร์เป็นคนถ่ายภาพให้ และหลังจากถ่ายเสร็จแล้วพวกเธอก็บินกลับไปตัดสินต่อที่กรุงเทพฯ ในห้องตัดสินไนเจลประทับใจภาพของเจด ภาพของแดเนียลล์ถูกวิจารณ์ว่าเหมือนกับภาพในนิตยสารผู้ชายมากกว่า และสำเนียงใต้ที่ไม่ยอมปรับปรุงทำให้ผู้ตัดสินต่างสงสัยว่าเธอจะเป็นสาวคัฟเวอร์เกิร์ลได้หรือไม่ แต่ซาร่ากลายเป็นคนที่ต้องตกรอบเพราะกรรมการคิดว่าเธอไม่สามารถพัฒนาไปไกลได้มากกว่านี้แล้ว- ผู้ที่ถูกเรียกชื่อคนแรก : โจนนี่ ดอดส์ - ผู้ที่ยืนเป็นสองคนสุดท้าย : แดเนียลล์ อีวานส์ และ ซาร่า อัลเบิร์ท - ผู้ที่ถูกคัดออก : ซาร่า อัลเบิร์ท - ช่างถ่ายภาพ : ไนเจล บาร์คเกอร์ - แขกรับเชิญพิเศษ : สมชาย แก้วทอง, ไร วอน บูเรน, คริสตี้ เบย์เล่, เอริค เครน, พิจิตรา รักษะจิต, พิสิฐ รงนรังสิน, ดิษยา ประกอบสันติสุข - สาวคัฟเวอร์เกิลร์ประจำสัปดาห์ : แดเนียลล์ อีวานส์The Girl Who Walked Through The Ancient City The Girl Who Walked Through The Ancient City. ออกอากาศ : 17 พฤษภาคม พ.ศ. 2549 ในอาทิตย์สุดท้ายของการแข่งขัน เจย์ แมนูเอล ได้พาผู้เข้าแข่งขันไปถ่ายโฆษณาและถ่ายภาพให้กับ มาสคาร่าของคัฟเวอร์เกิร์ล เจดลืมบทตลอดจนเจย์ต้องถือป้ายบอกบทให้ โจนนี่ทำโฆษณาออกมาดีที่สุดถึงแม้ว่าเธอจะมีปัญหากับการยิ้มที่ไม่ชินกับฟันใหม่ของเธอ และแดเนียลล์ก็รู้สึกเสียสมาธิกับสำเนียงของตัวเอง ที่ห้องตัดสินถึงโฆษณาและภาพของเจดจะออกมาดี แต่กรรมการก็ยังคงไม่พอใจกับความแข็งกร้าวของเธอ โฆษณาและภาพถ่ายของโจนนี่สร้งความประทับใจให้กับกรรมการ ภาพถ่ายของแดเนียลล์ได้รับการตอบรับที่ดี แต่โฆษณาของเธอยังติดสำเนียงใต้มากเกินไป และนั่นทำให้เธอต้องกลายเป็นสองคนสุดท้าย และเจดเป็นคนที่ถูกส่งกลับบ้านเพราะมีข้อแก้ตัวตลอดเวลาและท่าทีที่แข็งกร้าวของเธอ- ผู้ที่ถูกเรียกชื่อคนแรก : โจนนี่ ดอดส์ - ผู้ที่ยืนเป็นสองคนสุดท้าย : แดเนียลล์ อีวานส์ และ เจด โคล - ผู้ที่ถูกคัดออก : เจด โคล - ช่างถ่ายภาพ : จิม เดอ ยอนเกอร์ แดเนียลล์และโจนนี่จะต้องเดินแบบให้กับ รุจ สิงหกุล ในไฟนอลรันเวย์ โดยพวกเธอจะต้องเดินบนรันเวย์อันคดเคี้ยวในเมืองโบราณจำลองกลางน้ำ ในการตัดสินครั้งสุดท้าย กรรมการบอกว่าสีหน้าของแดเนียลล์ขณะเดินดูเหมือนกำลังเบื่อ และโจนนี่ก้มหน้ามากเกินไป และภาพถ่ายของพวกเธอทำให้กรรมการต้องลำบากใจเพราะภาพของพวกเธอต่างแข็งแกร่งและงดงามสูสีกันทั้งคู่ แต่หลังจากที่ไตร่ตรองกันแล้ว คณะกรรมการก็ตัดสินใจและประกาศว่า ผู้ชนะในฤดูกาลที่ 6 ก็คือ แดเนียลล์ อีวานส์- ผู้ชิงตำแหน่งสองคนสุดท้าย : แดเนียลล์ อีวานส์ และ โจนนี่ ดอดส์ - อเมริกา เน็กซต์ ทอป โมเดล : แดเนียลล์ อีวานส์ - แขกรับเชิญพิเศษ : ชาลี อัลทัวน่า, ซูทาน, รุจ สิงหกุลผู้เข้าแข่งขันสรุปผลการแข่งขันลำดับการเรียกชื่อสรุปผลการแข่งขัน. ลำดับการเรียกชื่อ. - ผู้ชนะผลโหวดสาวคัฟเวอร์เกิลร์ประจำสัปดาห์ - ผู้ชนะการแข่งประจำสัปดาห์ - ผู้ชนะผลโหวดสาวคัฟเวอร์เกิลร์ และ การแข่งประจำสัปดาห์ - ผู้ที่ชนะรางวัลประจำสัปดาห์และออกจากการแข่งขัน - ผู้ที่ถูกคัดออกจากการแข่งขัน - ผู้ที่ชนะเลิศการแข่งขัน - ตอนที่ 10 เป็นตอนประมวลภาพการแข่งขันซ้ำการแปลงโฉมการแปลงโฉม. - บรู๊ค : ต่อผมยาวและทำไฮไลท์สีบลอนด์ ได้แรงบัลดาลใจ จาก จีเซลล์ บุลเซนด์ - แดเนียลล์ : ต่อผมยาวเป็นคลื่นสีดำ หลังจากนั้น ทำฟ้นหน้าที่ห่าง ให้แคบลง - ฟูรอนด้า : ต่อผมยาวตรง สีดำ แบบทิฟฟานี่ ในฤดูกาลที่ 4 - จีน่า : เล็มปลายผมให้เป็นแนวเฉียง - เจด : ตัดผมให้สั้นลง ดัดหยิก และย้อมผมกับคิ้ว สีบลอนด์ - โจนนี่ : ย้อมสีไอซ์บลอนด์ หลังจากนั้น ถอนฟันที่เป็นเขี้ยวออก และครอบฟัน - แครี่ : ทำผมให้หนาฟู ได้แรงบัลดาลใจจาก บริจิท บราโดท์ - เลสลี่ : ต่อผมยาวสีดำ แบบลาติน - มอลลี่ ซู : ตัดให้สั้น ได้แรงบัลดาลใจจาก มีอา ฟาร์โร่ว์ - เนนน่า : โกนหัวทำสกินเฮด - ซาร่า : ตัดสั้นระดับคาง และ ย้อมสีแพลทตินั่มบลอนด์ ได้แรงบันดาลใจจาก เบอร์จิต นิลส์สัน - เวนดี้ : ย้อมสีฮันนี่บลอนด์ และดัดให้หยิกฟู ได้แรงบัลดาลใจจาก เจนนิเฟอร์ โลเปซการแข่งขันการแข่งขัน. - สัปดาห์ที่ 2 : ถ่ายภาพบิวตี้ช็อท แบบหัวโล้น และติดคริสตัลจาก สวารอฟสกี้ - สัปดาห์ที่ 3 : ถ่ายภาพปกนิตยสารเจ้าหญิงน้ำแข็ง - สัปดาห์ที่ 4 : ถ่ายภาพตัวละครจากเทพนิยายต่างๆ ในขณะล้มตัวลง - สัปดาห์ที่ 5 : ถ่ายภาพอาชีพในฝัน กับนายแบบ - สัปดาห์ที่ 6 : ถ่ายโฆษณา คัฟเวอร์เกิร์ล คลีน ลิควิด ฟาวด์เดชั่น - สัปดาห์ที่ 7 : ถ่ายภาพขณะเต้นเคลื่อนไหวแนว ครัมพ์ - สัปดาห์ที่ 8 : ถ่ายภาพบิวตี้ช็อทขาว-ดำ ขณะร้องให้ // ภาพถ่ายตุ๊กตามีชีวิต ให้กับ แชมพู แพนทีน โปร-วี - สัปดาห์ที่ 9 : ถ่ายภาพนางเงือก ห้อยตัวเหนือตลาดน้ำดำเนินสะดวก ให้กับโลชั่นกันแดด บานาน่า โบ๊ต - สัปดาห์ที่ 10 : ถ่ายภาพบนหลังช้างกลางป่า ให้กับมีดโกน วีนัส - สัปดาห์ที่ 11 : ถ่ายภาพบิกินี่ โอพี ระลึกให้กับเหตุการณ์สึนามิที่ภูเก็ต - สัปดาห์ที่ 12 : ถ่ายภาพและโฆษณา คัฟเวอร์เกิร์ล แลช เอ็กซ์แซ็คท์ มาสคาร่า, ถ่ายแบบนิตยสาร แอลล์ - รอบ 2 คนสุดท้าย: เดินแบบในระดับมืออาชีพบนรันเวย์ศาลากลางน้ำขนาดใหญ่ ซึ่งถือได้ว่าเป็นเวทีเดินแบบที่ใหญ่ที่สุดในประวัติศาสตร์ของรายการ ณ ประเทศไทยบุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - เจ้าของรายการ, ช่างภาพ และกรรมการหลัก - ไนเจล บาร์คเกอร์ - กรรมการ, ช่างภาพ - ทวิกกี้ - กรรมการ - เจ.อเล็กซานเดอร์ - ครูฝึกสอนการเดินแบบ - เจย์ แมนูเอล - ผู้กำกับการถ่ายภาพ</doc>
