<doc id="666444" url="https://th.wikipedia.org/wiki?curid=666444" title="บ้านป่องนัก">บ้านป่องนัก บ้านป่องนัก หรือ พิพิธภัณฑ์มณฑลทหารบกที่ 32 เป็นบ้านในค่ายสุรศักดิ์มนตรี ตั้งอยู่ในเขตตำบลพิชัย อำเภอเมืองลำปาง จังหวัดลำปาง สร้างขึ้นเมื่อปี พ.ศ. 2468 โดยกรมยุทธการทหารบก และควบคุมการก่อสร้างโดยพันโท พระมหาณรงค์เรืองเดช ผู้บังคับกองทัพที่ 1 กรมทหารราบที่ 17 ซึ่งใช้งบประมาณในการก่อสร้างไปกว่า 16,000 บาท เป็นบ้านที่มีหน้าต่างจำนวนมากถึง 469 บาน หน้าต่างในภาษาคำเมืองเรียกว่า "ป่อง" บ้านหลังนี้จึงถูกเรียกว่าบ้านป่องนัก บ้านป่องนักเคยใช้เป็นพลับพลาที่ประทับของพระบาทสมเด็จพระปกเกล้าเจ้าอยู่หัว รัชกาลที่ 7 เมื่อครั้งที่พระองค์เสด็จพระราชดำเนินมณฑลพายัพ ในเดือนมกราคม พ.ศ. 2469 และต่อมาเดือนมีนาคม พ.ศ. 2501 พระบาทสมเด็จพระเจ้าอยู่หัวภูมิพลอดุลยเดช เสด็จพระราชดำเนินมาเยี่ยมราษฎรในภาคเหนือ ได้จัดให้เป็นพลับพลาที่ประทับอีกครั้ง ปัจจุบันอยู่ในความดูแลของมณฑลทหารบกที่ 32 ค่ายสุรศักดิ์มนตรี บ้านป่องนัก เปิดให้เข้าชมทุกวัน</doc>
