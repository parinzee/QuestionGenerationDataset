<doc id="415597" url="https://th.wikipedia.org/wiki?curid=415597" title="กฤษดาภรณ์ เสียมภักดี">กฤษดาภรณ์ เสียมภักดี นายกฤษดาภรณ์ เสียมภักดี (เกิด 25 ธันวาคม พ.ศ. 2489) สมาชิกสภาผู้แทนราษฎรเชียงใหม่ เขต 4 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคพลังประชาชน ปัจจุบันสังกัดพรรคเพื่อไทยประวัติ ประวัติ. กฤษดาภรณ์ เสียมภักดี เกิดเมื่อวันที่ 25 ธันวาคม พ.ศ. 2489 เป็นบุตรของนายสง เสียมภักดี อดีตผู้อำนวยการโรงพยาบาลเสียมภักดี และนางฟองจันทร์ เสียมภักดี มีพี่น้อง 7 คน สำเร็จการศึกษาจากโรงเรียนยุพราชวิทยาลัย ระดับปริญญาตรีศิลปศาสตรบัณฑิต สาขารัฐศาสตร์ มหาวิทยาลัยเชียงใหม่ และผ่านการศึกษาอบรมหลักสูตรนักปกครองระดับสูง (นปส.) จากสถาบันดำรงราชานุภาพ กระทรวงมหาดไทย กฤษดาภรณ์ เสียมภักดี สมรสกับนางเพ็ญพรรณ มีบุตร 2 คนการทำงาน การทำงาน. กฤษดาภรณ์ เสียมภักดี เป็นอดีตข้าราชการ ในกระทรวงมหาดไทย ตำแหน่งสุดท้ายก่อนเกษียณอายุราชการคือ รองผู้ว่าราชการจังหวัดเชียงใหม่ ต่อมาได้ลงเลือกตั้งสมาชิกสภาผู้แทนราษฎรจังหวัดเชียงใหม่ครั้งแรกในปี พ.ศ. 2550 สังกัดพรรคพลังประชาชน พร้อมกับนางสาวชินณิชา วงศ์สวัสดิ์ และ ดร.สุรพงษ์ โตวิจักษณ์ชัยกุล และได้รับการเลือกตั้ง ต่อมา พ.ศ. 2554 ได้รับการเลือกตั้งเป็นครั้งที่ 2 ในสังกัดพรรคเพื่อไทยสมาชิกสภาผู้แทนราษฎร สมาชิกสภาผู้แทนราษฎร. กฤษดาภรณ์ เสียมภักดี ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดเชียงใหม่ สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดเชียงใหม่ สังกัดพรรคเพื่อไทยเครื่องราชอิสริยาภรณ์</doc>
