<doc id="789059" url="https://th.wikipedia.org/wiki?curid=789059" title="เดือนประดับดาว">เดือนประดับดาว เดือนประดับดาว เป็นละครโทรทัศน์แนวดราม่า - โรแมนติก - คอมเมดี ออกอากาศทางสถานีวิทยุโทรทัศน์ไทยทีวีสีช่อง 3 ดัดแปลงจากนวนิยายชื่อเดิม ต่างภาษารัก โดย จันทร์ ศรีจรูญ แอนเดอร์สัน เขียนบทโทรทัศน์โดย พรมนัส รัตนวิชช์, ปุณภัช สุทธิวงษ์, กรรณิการ์ โตวรานนท์ กำกับการแสดงโดย มนัสนันท์ พันเลิศวงศ์สกุล นำแสดงโดย ชาคริต แย้มนาม, รณิดา เตชสิทธิ์ และ ธนิน มนูญศิลป์ ผลิตโดย บริษัท โบโด โปรดักชั่น จำกัด และ บริษัท ดอร์เธอร์ โปรดักชั่น จำกัด ออกอากาศทุกวันพุธ - วันพฤหัสบดี เวลา 20.20 - 22.50 น. เริ่มวันที่ 7 ธันวาคม พ.ศ. 2560 – 10 มกราคม พ.ศ. 2561 ต่อจากละครเรื่อง สายธารหัวใจเรื่องย่อ เรื่องย่อ. แพงอาภรณ์ มีเพื่อนบ้านชื่อ กันลอง ที่แอบชอบแพงมาตั้งแต่เด็ก แต่ รื่นจิต แม่แพง กับ คุณหญิงชลลดา แม่ของกันลองไม่กินเส้นกันอย่างแรง เพราะแพงเคยเมายาสตรีตราไก่ฟ้าพญาลอที่ตระกูลชลลดาเป็นเจ้าของ และรื่นจิตคิดว่ากันลองเป็นคนมอมยาแพง แพงมีผลงานละครเรื่องแรกชื่อเรื่อง รักถอดรูท กับช่อง 3 และดังเป็นพลุแตก ที่เมืองเพิร์ธ ประเทศออสเตรเลีย ทำให้ เฟยหลัน สาวลูกครึ่งไทยจีนเพื่อนสนิทของ Hope (ชื่อไทยคือเพื่อนอาภา) ที่ได้ดูละครไทยเรื่องนั้น และเห็นว่านางเอกหน้าเหมือนเพื่อนอย่างกันแกะ เพื่อนเห็นก็ตกใจ เป็นจังหวะที่เพื่อนรู้สึกเป็นส่วนเกินของครอบครัวเพราะเป็นลูกเลี้ยง ช้ำยังชอบทะเลาะกับ ซาร่า ลูกแท้ ๆ ของ Mom กับ Dad เพื่อนจึงโกหกว่าจะไปเรียนต่อด้านทำขนมหวานที่ยุโรป แต่ที่จริงเพื่อนบินกลับมาเมืองไทยพร้อมเฟยหลันเพื่อค้นหาความจริงเรื่องฝาแฝด เฟยหลันคลั่ง วรัชช์ พระเอกละครมาก ๆ เธอจึงพาเพื่อนมาพักอยู่ที่บูติกโฮเท็ลที่วรัชช์เป็นเจ้าของ เฟยหลันชวนเพื่อนไปกองถ่ายละคร จน เจ๊ทวิตตี้ ผู้จัดการส่วนตัวของแพง เข้าใจผิดคิดว่าเพื่อนคือแพง แพงกับเพื่อนทั้งคู่ตะลึงเมื่อได้เห็นกันและกัน แพงไม่ปักใจเชื่อว่าตัวเองเป็นฝาแฝดกับเพื่อน จึงตัดสินใจตรวจ DNA ระหว่างรอผล DNA แพงแอบไปเที่ยวต่างจังหวัดกับกันลอง โดยให้เพื่อนใช้ชีวิตอยู่ที่บ้านแพงแทน กันลองทำท่าเหมือนจะขอแพงเป็นแฟน แต่ที่แท้เขากลับขอให้แพงเป็นพรีเซ็นเตอร์ให้ยาสตรีไก่ฟ้าฯ ทำให้แพงผิดหวังมาก ด้านเพื่อนก็ต้องไปถ่ายซ่อมละครแทนแพง เพื่อนได้พบกับวรัชช์และ จิตจีรัง จรัสจ้าจังจัง นางร้ายเบอร์หนึ่ง ที่หมั่นไส้แพงเพราะดังกว่า แถมวรัชช์แฟนเก่าของตัวเองยังตามจีบอีก เรื่องเริ่มวุ่นวายขึ้นเจ็ทวิตตี้จับเพื่อนเซ็นสัญญาทำรายการอาหาร เมื่อแพงกลับมารู้เรื่องจึงทะเลาะกับเพื่อน แต่แพงก็ยอมให้เพื่อนสลับตัวไปถ่ายรายการอาหารแทนเพราะรู้ว่าเป็นความฝันของเพื่อน โดยแพงออกกฎห้ามเพื่อนตัดสินใจอะไรแทนเธอเด็ดขาด แต่แล้วเพื่อนดันไปคืนดีกับกันลองแทนแพง แพงโมโหมากจึงโกหกเพื่อนว่าผล DNA เธอกับเพื่อนไม่ได้เป็นฝาแฝดกัน แต่เพื่อนจับได้ว่าแพงโกหกเรื่องผล DNA เธอจึงปลอมตัวไปเซ็นสัญญาเป็นพรีเซ็นเตอร์ยาสตรีไก่ฟ้าฯ แทนแพงเพื่อแก้เผ็ด เพื่อนทะเลาะกับแพงจนกระทั่งเกิดอุบัติเหตุรถชน... แพงอยู่ในอาการโคม่า ส่วนเพื่อนตื่นขึ้นมาโดยที่ทุกคนเข้าใจว่าเธอคือแพง เพื่อนสวมรอยเป็นน้องสาวของตัวเองอีกครั้งเพราะรู้สึกผิด เพื่อนก็ทำหน้าที่แทนแพงได้อย่างยอดเยี่ยมทั้งเรื่องงานและความรัก วรัชช์บังเอิญได้รู้ความจริงเรื่องเพื่อนสลับตัวมาแทนแพง วชัชช์เอาเรื่องนี้มาต่อรองให้เพื่อนยอมคบกับเขาแลกกับการเก็บความลับเรื่องนี้ เพื่อนอัดคลิปสารภาพความในใจกับวรัชช์ แต่คลิปดันหลุด เพื่อนกลายเป็นนางร้ายคบผู้ชายสองคนพร้อมกันในสายตาประชาชนนักแสดง นักแสดง. นักแสดงหลัก- รณิดา เตชสิทธิ์ รับบทเป็น เพื่อนอาภา (เพื่อน / พะเพื่อน / โฮป วิลเลี่ยมส์) โฮป หรือ เพื่อน พี่สาวฝาแฝดของแพงอาภรณ์ เป็นผู้หญิงที่ก๋ากั่น แต่จริงใจ นิสัยแข็งนอกอ่อนใน เพิ่งเรียนจบเชฟขนมหวานที่ประเทศออสเตรเลีย เธอฝันอยากมีรายการอาหารของตัวเอง เพื่อนเป็นเด็กกำพร้าที่ถูกขอมาเลี้ยง ตั้งแต่5ขวบ และไม่เคยกลับเมืองไทยอีกเลย เพื่อนคิดอยู่เสมอว่าตัวเองเป็นส่วนเกินของครอบครัว จนวันนึงทั้งคู่ได้เกิดเหตุรถเกิดอุบัติเหตุเข้าโรงพยาบาลด้วยกันทั้งคู่สาเหตุเพราะทะเลาะกัน แต่เพื่อนฟื้นตัวเร็วก่อนแพง หลังจากฟื้นตัวเธอก็สวมรอยเป็นแพงจนทุกคนนึกว่าเธอเป็นแพง หลังจากนั้นเธอก็ตั้งโต๊ะแถลงข่าวสารภาพความจริงกับสื่อว่าเธอไม่ใช่แพงอาภรณ์ และสุดท้ายเธอก็กลับมาเป็นตนเองและกลับไปใช้ชีวิตที่ออสเตรเลียเหมือนเดิมและได้คบหากับวรัชช์ในที่สุด- รณิดา เตชสิทธิ์ รับบทเป็น แพงอาภรณ์ (แพง / พะแพง / ลูกสาว) แพง หรือ แพงอาภรณ์ น้องสาวฝาแฝดของเพื่อนอาภา ดาราสาวดาวรุ่งของวงการบันเทิงไทย ภายนอกดูเหมือนแพงเป็นสาวหวาน แต่จริงๆ แล้วใจแข็งและเด็ดขาดมาก นิสัยรอบครอบจอมวางแผน ไม่ค่อยพูดทำให้สนิทกับคนยาก เธอไม่ชอบให้เพื่อนมาสวมรวยเป็นเธอและทำตามใจตนเอง จนวันนึงทั้งคู่ได้เกิดเหตุรถเกิดอุบัติเหตุเข้าโรงพยาบาลด้วยกันทั้งคู่สาเหตุเพราะทะเลาะกัน แต่แพงยังไม่ฟื้นตัวยังนอนโรงพยาบาลอยู่ หลังจากที่เธอได้ออกจากโรงพยาบาลและมาฟักฟื้นที่บ้านและสวมรอยเป็นเพื่อนแทน หลังจากเธอหายป่วยเธอก็ได้แต่งงานกับกันลองในที่สุด- ชาคริต แย้มนาม รับบทเป็น กันลอง (พะลอง) กันลองหรือที่แพง เรียก พะลอง พี่ชายข้างบ้าน เรียนจบปริญญาโทจากเมืองนอก ทายาทธุรกิจพันล้าน ยาสตรีไก่ฟ้าพญาลอ นิสัยอ่อนโยน รักแพงมากให้ได้ทุกอย่าง เป็นคนยึดมั่นในเหตุผล สุดท้ายเขาก็ได้แต่งงานกับแพงอาภรณ์- ธนิน มนูญศิลป์ รับบทเป็น วรัชช์ พระเอกชื่อดังแห่งยุค นิสัยเจ้าชู้จีบสาวไปทั่ว เป็นเจ้าของธุรกิจโรงแรมเล็กๆ นิสัยขี้เหงา ชอบเฟ้อฝัน ขี้น้อยใจ ทุ่มเทให้กับความรัก แอบชอบแพง แต่พอเจอเพื่อนก็ชอบเพื่อน แต่ในที่สุดเขาก็จับได้ว่าเพื่อนสวมรอยเป็นแพง ทำให้เปิดศึกแย่งเพื่อนกับกันลอง แต่สุดท้ายเขาก็ได้บินไปหาเพื่อนอาภาที่ออสเตรเลียและรักกันในที่สุด นักแสดงรอง- อาภาศิริ นิติพน รับบทเป็น รื่นจิต (ผู้อุปการะเลี้ยงดูที่เอ็นดูเหมือนเป็นแม่แท้ๆ ของแพงอาภรณ์) แม่เลี้ยงของเพื่อนและแพง เป็นคนเด็ดเดี่ยว รักแพงมาก แต่แสดงออกด้านความรักไม่ค่อยเป็น เป็นแม่ที่แข็งๆ ค่อนข้างเย็นชา บ้างานมากเพราะอยากยกระดับให้ครอบครัว แท้จริงแล้วรื่นจิตไม่ใช่แม่แท้ๆของเพื่อนและแพง หลังเพื่อนได้รู้ความจริง แต่เธอก็รักเพื่อนและแพงเหมือนลูกแท้ๆของตน- รัดเกล้า อามระดิษ รับบทเป็น คุณนายชลลดา (แม่ของกันลอง/พะลอง) แม่ของกันลอง เป็นคุณหญิงหัวโบราณยึดติดกับความเชื่อเก่าๆ เจ้ายศเจ้าอย่าง เป็นคนตรงไปตรงมา รักลูกชายมาก ชอบแสดงออกด้วยการบังคับ- กัลยา เลิศเกษมทรัพย์ รับบทเป็น เจ๊ทวิตตี้ (ผู้จัดการส่วนตัวของแพงอาภรณ์) ผู้จัดการส่วนตัวของแพง นิสัยปากร้ายใจดี บ้าหวย เชื่อดวง เป็นคนมีระเบียบวินัย รักแพงเหมือนลูกสาว- ปวันรัตน์ นาคสุริยะ รับบทเป็น มธุรส พี่รหัสของรื่นจิต และเป็นคนแนะนำให้รื่นจิตได้รู้จักกับขวัญแก้ว จนทั้งคู่ได้แต่งงานกัน เป็นทอมแก่ นิสัยห้าวๆ แต่จิตใจละเอียดอ่อน เป็น บก.สำนักพิมพ์ ป้าของวรัชช์ที่คอยช่วยแก้ปัญหาให้- พิชชาภา พันธุมจินดา รับบทเป็น จิตจีรัง (เจี๊ยก / จี) นางร้ายดาวรุ่ง แฟนเก่าของวรัชช์ตั้งแต่มัธยม นิสัยเป็นคนพูดมาก เปิดเผย จริงใจ ชอบคิดเข้าข้างตัวเอง เป็นคนสวยที่ใจดำ แต่สุดท้ายเธอก็ได้รักกับนนท์- ภัทร์ ฉัตรบริรักษ์ รับบทเป็น นนท์ นนท์เป็นเพื่อนและหุ้นส่วนธุรกิจโรงแรมกับวรัชช์ แต่เหมือนเป็นลูกไล่วรัชช์ แอบชอบจิตจีรัง ตั้งมัธยมแต่ไม่กล้าจีบ เพราะวรัชช์จีบอยู่- ณิชชาพัณณ์ ชุณหะวงศ์วสุ รับบทเป็น เฟยหลัน (เพื่อนสนิทของเพื่อนอาภา) เพื่อนซี้ของเพื่อน ที่ประเทศออสเตรเลีย และเป็นแฟนคลับตัวแม่ของวรัชช์ นิสัยช่างพูด ชอบเจ๊าะแจ๊ะเรื่องคนอื่น แต่รักเพื่อน มีน้ำใจคอยเตือนสติเพื่อนตลอด- สฤญรัตน์ โทมัส รับบทเป็น (แม่ของเพื่อนอาภา,แพงอาภรณ์) แม่เลี้ยงของเพื่อนที่อุปถัมป์เพื่อนมาเลี้ยงที่ออสเตรเลีย- ด.ญ.ชาร์เลท วาศิตา แฮเมเนา รับบทเป็น ซาร่า ลูกสาวแท้ๆของครอบครัวอุปถัมป์ของเพื่อน ซาร่าเข้าใจว่าเพื่อนคือพี่สาวแท้ ๆ แต่ไม่รู้ทำไมเพื่อนถึงชอบแกล้งเธอตลอดเวลา ซาร่าเป็นเด็กช่างพูด ร่าเริง ไม่เคยโกรธเพื่อน- มยุรี อิศรเสนา ณ อยุธยา รับบทเป็น โรยบุญ / ป้าโรย (บ่าวของคุณนายชลลดา) - ศุทธสิทธิ์ พจน์ฐศักดิ์ รับบทเป็น ปิติ ผู้ช่วยคนใหม่ของกันลองที่คุณนายชลลดาแต่งตั้งให้ และเป็นที่ปรึกษาเรื่องต่างๆทั้งเรื่องงานและเรื่องหัวใจให้กับกันลอง- ด.ช.อิงครัต ดำรงค์ศักดิ์กุล รับบทเป็น กันลอง (วัยเด็ก) - ด.ญ.เคที่ ธนิกา คันนิงแฮม รับบทเป็น แพงอาภรณ์ (วัยเด็ก) - วิชยุตม์ ลิ่มรัตนะมงคล รับบทเป็น กันลอง (วัยรุ่น) - มาริลิน เคท การ์ดเนอร์ รับบทเป็น แพงอาภรณ์ (วัยรุ่น)นักแสดงรับเชิญนักแสดงรับเชิญ. - ภาณุเดช วัฒนสุชาติ รับบทเป็น แก้วขวัญ (ผู้อุปการะที่อุปโลกน์ตัวเองว่าเป็นพ่อแท้ๆ ของแพงอาภรณ์) ผู้อุปการะของแพงอาภรณ์ซึ่งความจริงนั้นแก้วขวัญไม่ได้เป็นพ่อแท้ๆของแพงอาภรณ์เลยด้วยซ้ำไปโดยเขาได้เขียนความลับเรื่องนี้ไว้ในสมุดบันทึกนวนิยายเรื่องเดือนประดับดาวโดยเป็นหัวข้อบันทึกท้ายเล่มเอาไว้ว่าเขารับแพงอาภรณ์และเพื่อนอาภามาจากบ้านเด็กกำพร้าแต่มีเหตุจำเป็นที่จะต้องเลี้ยงแพงอาภรณ์เพียงคนเดียวโดยทอดทิ้งเพื่อนอาภาเพื่อที่คอยจะชุบเลี้ยงอุ้มชูเสมือนว่าตัวเองเป็นพ่อแท้ๆของแพงอาภรณ์ และเป็นคนที่จัดการจัดแจงทุกอย่างทั้งหมดโดยที่รื่นจิตไม่ได้รับรู้เรื่องฝาแฝด- อรุณ ภาวิไล รับบทเป็น จอห์น (ผู้กำกับละคร รักถอดรูท) - สายฝน ชีช้าง รับบทเป็น นักข่าวรายการบันเทิง - วัชณีย์ หมัดทองใหม่ รับบทเป็น แสตนด์อินฝาแฝด - จรรยา ธนาสว่างกุล รับบท ครูสอนการแสดงละคร เดือนประดับดาว - ณัฐรัฐ เลขา รับบทเป็น น้อยหน่า เพื่อนสนิทของแพง เจ้าของซาลอนที่แพงไปเสริมสวยประจำ เป็นคนรักสวยรักงาม เป็นสาวประเภท2 แต่ไม่มีใครรู้- ปชาบดี ตัณฑปุตตะ รับบทเป็น แตงโม หนึ่งในสาวที่เป็นกิ๊กของวรัชช์ตอนที่วรัชช์ยังมีนิสัยเจ้าชู้ไม่เลิก และเธอคนนี้ก็ตามกัดไม่ปล่อยง่ายๆ จนกระทั่งเธอตามไปราวีคนรักของนายวรัชช์- ปภังกร เขมจิรโชติ รับบทเป็น ภูดิศ ผู้ช่วยคุณนายชลลดา และเป็นที่ปรึกษาเรื่องงานในบริษัทเท่านั้น- อนิรุต เบ็นซู รับบทเป็น โจร โจรที่มาปล้นทรัพย์ในบ้านแก้วขวัญและรื่นจิตการตอบรับเรตติ้ง</doc>
