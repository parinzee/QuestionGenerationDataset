<doc id="86348" url="https://th.wikipedia.org/wiki?curid=86348" title="จังหวัดไอจิ">จังหวัดไอจิ จังหวัดไอจิ () เป็นจังหวัดในประเทศญี่ปุ่นตั้งอยู่ในภูมิภาคจูบุ ประเทศญี่ปุ่น เมืองศูนย์กลางคือ นาโงยะประวัติศาสตร์ ประวัติศาสตร์. แรกเริ่มนั้นพื้นที่บริเวณนี้ถูกแบ่งเขตออกเป็น 3 จังหวัด คือ โอะวะริ มิกะวะ และโฮะ ต่อมาในช่วงสมัยไทกะ จังหวัดมิกะวะและจังหวัดโฮะถูกผนวกเข้าเป็นจังหวัดเดียวกัน จนกระทั่งปี พ.ศ. 2414 หลังจากมีการเลิกล้มระบอบศักดินา พื้นที่ของจังหวัดโอะวะรินอกจากส่วนที่อยู่ในคาบสมุทรจิตะได้ถูกก่อตั้งขึ้นเป็น จังหวัดนาโงยะ และจังหวัดมิกะวะได้ถูกผนวกรวมเข้ากับส่วนที่คาบสมุทรจิตะ แล้วก่อตั้งขึ้นเป็นจังหวัดนุกะตะ ต่อมาจังหวัดนาโงยะถูกเปลี่ยนชื่อเป็นจังหวัดไอจิในเดือนเมษายน พ.ศ. 2415 และได้ผนวกเอาจังหวัดมิกะวะเข้าไปด้วยในวันที่ 27 พฤศจิกายน ในปีเดียวกันสภาพทางภูมิศาสตร์ สภาพทางภูมิศาสตร์. จังหวัดไอจิตั้งอยู่ในตำแหน่งใกล้จุดศูนย์กลางของเกาะฮนชู ตัวจังหวัดหันหน้าออกสู่อ่าวอิเสะและอ่าวมิกะวะทางทิศใต้ มีอาณาเขตติดต่อกับจังหวัดชิซุโอะกะทางทิศตะวันออก จังหวัดนะงะโนะทางทิศตะวันออกเฉียงเหนือ จังหวัดกิฟุทางทิศเหนือ และจังหวัดมิเอะทางทิศตะวันตก มีพื้นที่ทั้งหมด 5,153.81 ตารางกิโลเมตร คิดเป็นอัตราส่วน 1.36% ของพื้นผิวทั้งหมดของประเทศญี่ปุ่น จุดที่อยู่สูงที่สุดในจังหวัดคือ ภูเขาจาอุสุ มีความสูง 1,415 เมตรเหนือระดับน้ำทะเล พื้นที่ด้านตะวันตกของจังหวัดเป็นเขตเมืองนาโงยะ ซึ่งเป็นเมืองที่ใหญ่เป็นอันดับที่ 4 ของญี่ปุ่น ส่วนพื้นที่ด้านตะวันออกของจังหวัดจะมีความหนาแน่นของประชากรค่อนข้างน้อยกว่า แต่ก็ยังเป็นที่ตั้งของศูนย์กลางหลักทางอุตสาหกรรมอีกหลายแห่งสถิติประชากร สถิติประชากร. ในปี พ.ศ. 2544 ประชากรของจังหวัดไอจิประกอบไปด้วยเพศชาย 50.03% และเพศหญิง 49.97% มีชาวต่างชาติอาศัยอยู่ 139,540 คน คิดเป็นประมาณ 2% ของจำนวนประชากรทั้งหมดในจังหวัดการแบ่งเขตการปกครองเมือง การแบ่งเขตการปกครอง. เมือง. จังหวัดไอจิมีเมือง 38 เมือง ดังนี้- ไอซะอิ - อะมะ - อันโจ - ชิเรียว - ชิตะ - งะมะโงริ - ฮังดะ - เฮะกินัง - อิชิโนะมิยะ - อินะซะวะ - อินุยะมะ - อิวะกุระ - คะริยะ - คะซุงะอิ - คิตะนาโงยะ - คิโยะซุ - โคะมะกิ - โคนัน - มิโยะชิ - นะงะกุเตะ - นาโงยะ (เมืองหลัก)- นิชิโอะ - นิสชิน - โอกะซะกิ - โอบุ - โอะวะริอะซะฮิ - เซะโตะ - ชินชิโระ - ทะฮะระ - ทะกะฮะมะ - โทะโกะนะเมะ - โทไก - โทะโยะอะเกะ - โทะโยะฮะชิ - โทะโยะกะวะ - โทะโยะตะ - สึชิมะ - ยะโตะมิรูปภาพอื่น</doc>
