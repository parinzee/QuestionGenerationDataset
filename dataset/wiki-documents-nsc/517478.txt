<doc id="517478" url="https://th.wikipedia.org/wiki?curid=517478" title="เจ้าปางคำ">เจ้าปางคำ เจ้าปางคำ เจ้าเมืองหนองบัวลุ่มภู(หนองบัวลำภู)ผู้แต่งเรื่องสินไซ หรือสังข์ศิลป์ชัยประวัติ ประวัติ. เจ้าปางคำ เป็นเชื้อพระวงศ์เชียงรุ่ง แสนหวีฟ้า ที่อพยพลงมาพึ่งพระบรมโพธิสมภารพระเจ้าสุริยวงศาธรรมิกราช กษัตริย์ล้านช้าง ในคราวที่กองทัพฮ่อ ยกทัพมาตีเมืองเชียงรุ่งในปี พ.ศ. 2228 โดยมีเจ้านายเชียงรุ่งที่อพยพมาพร้อมกันคือ เจ้าอินทกุมาร และเจ้าจันทกุมารี(พระมารดา เจ้ากิงกิสราช ปฐมกษัตริย์อาณาจักรล้านช้างหลวงพระบาง) พระเจ้าสุริยวงศาธรรมิกราช โปรดเกล้าฯ ให้เจ้าปางคำ นำครัวเมืองเชียงรุ่งที่ติดตามมา ให้ตั้งอยู่ที่เมืองนครเขื่อนขันกาบแก้วบัวบานหรือเมืองหนองบัวลุ่มภู ซึ่งเป็นเป็นเมืองหน้าด่านเดิมของเวียงจันทน์มาตั้งแต่พระเจ้าไชยเชษฐาธิราชย้ายธานีมาอยู่ที่เวียงจันทน์ และโปรดให้งดการเก็บส่วย บรรณาการเมือง และสิทธิในการสะสมกำลังแก่เจ้าปางคำอีกด้วย เมื่อเจ้าปางคำนำครัวชาวเชียงรุ่งมาอยู่ที่หนองบัวลุ่มภูแล้ว ก็ให้มีการนำขนบธรรมเนียม และประเพณีของ ไทลื้อเมืองเชียงรุ่งมาใช้ด้วย เช่น ธรรมเนียมการเผาศพเจ้านายบนเมรุนกหัสดีลิงค์ เป็นต้น และธรรมเนียมประเพณีดังกล่าวนั้น ภายหลังเมื่อชาวหนองบัวลุ่มภู ย้ายลงไปตั้งเมืองใหม่ที่เมือง อุบลราชธานี ก็ยังมีการคงธรรมเนียมนี้ไว้ด้วยแต่งสินไซ แต่งสินไซ. สินไซ หรือสังศิลป์ชัย เป็นวรรณกรรมที่นิยมกันมากในอาณาจักรล้านช้าง โดยมีเค้าโครงเรื่องมาจากปัญญาสชาดก หรือชาดกห้าสิบเรื่อง หรือพระเจ้าห้าสิบชาติตามสำนวนลาวทั้งนี้เรื่องสินไซ มีนักปราชญ์ล้านช้างประพันธ์ไว้หลายคน แต่ที่นับว่าดีที่สุดและนิยมมากที่สุดคือ สินไซ สำนวนของเจ้าปางคำ ที่ประพันธ์ขึ้นในรัชสมัยพระเจ้าสุริยวงศาธรรมิกราช ซึ่งเป็นสมัยที่เรียกกันว่ายุคทองแห่งวรรณกรรมลาว และสินไซสำนวนของเจ้าปางคำก็ได้รับการยกย่องว่าเป็นวรรณกรรมชิ้นเอกชิ้นหนึ่งของล้านช้าง</doc>
