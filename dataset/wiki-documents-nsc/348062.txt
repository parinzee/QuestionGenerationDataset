<doc id="348062" url="https://th.wikipedia.org/wiki?curid=348062" title="ชาร์ลีกัดนิ้วฉัน">ชาร์ลีกัดนิ้วฉัน "ชาร์ลีกัดนิ้วฉัน อีกแล้ว!" (Charlie Bit My Finger – Again! หรือเรียกสั้น ๆ ว่า Charlie Bit My Finger) เป็นไวรอลวิดีโอทางอินเทอร์เน็ตที่เคยเป็นวิดีโอที่มีการชมมากที่สุดบนยูทูบ ตลอดกาล กับยอด 245 ล้านครั้ง จากข้อมูลเดือนพฤศจิกายน พ.ศ. 2553 คลิปมีเนื้อหาเกี่ยวกับพี่น้องชาวอังกฤษ 2 คน อายุ 3 ปีและ 1 ปี ในวิดีโอน้องชายชาร์ลีกัดนิ้วพี่ชายแฮร์รี วิดีโอนี้พ่อของเด็กทั้ง 2 ได้อัปโหลดขึ้นยูทูบเมื่อเดือนพฤษภาคม พ.ศ. 2550การเข้าชม การเข้าชม. "ชาร์ลีกัดนิ้วฉัน" มีการเข้าชม 2.6 ล้านครั้งบนยูทูบเมื่อต้นเดือนกุมภาพันธ์ พ.ศ. 2551 และ 12 ล้านครั้งในเดือนมีนาคม ในเดือนธันวาคมปีเดียวกัน มันเป็นวิดีโอที่มีผู้เข้าชมมากที่สุดเป็นอันดับที่ 12 บนยูทูปโดยมีการเข้าชมกว่า 65 ล้านครั้ง ในเดือนเมษายน พ.ศ. 2552 วิดีโอนี้มีการเข้าชมเพิ่มขึ้นเป็น 92 ล้านครั้ง และได้กลายมาเป็นวิดีโอที่มีผู้เข้าชมมากที่สุดตลอดกาลเป็นอันดับที่ 2 ในเดือนสิงหาคม พ.ศ. 2552 และครองตำแหน่งวิดีโอที่มีผู้เข้าชมมากที่สุดตลอดกาลเมื่อปลายเดือนตุลาคม พ.ศ. 2552 โดยสามารถแซงอีโวลูชันออฟแดนซ์ไปได้ ในเดือนพฤศจิกายนปีเดียวกัน "ชาร์ลีกัดนิ้วฉัน - อีกครั้ง!" ได้มีผู้เข้าชมถึง 130 ล้านครั้ง นอกเหนือจากจะเป็นวิดีโอที่มีการเข้าชมสูงสุดแล้ว มันยังเป็น "ที่ชื่นชอบที่สุด" และ "มีการอภิปรายมากที่สุด" บนอันดับสองบนเว็บไซต์ในสหราชอาณาจักร ในเดือนพฤษภาคม พ.ศ. 2552 รายงานซึ่งรวบรวมโดยวิซิเบลเมเชอรส์ ซึ่งวัดการเข้าชมวิดีโอในเว็บไซต์แบ่งปันวิดีโอจำนวน 150 เว็บไซต์ "ชาร์ลีกัดนิ้วฉัน" เป็นไวรอลวิดีโอที่มีการเข้าชมมากที่สุดตลอดกาลเป็นอันดับที่ 13 บนอินเทอร์เน็ต ในเดือนกันยายน พ.ศ. 2553 วิดีโอนี้มีการเข้าชมถึง 228 ล้านครั้ง ในปี พ.ศ. 2553 วิดีโอดังกล่าวถูกแซงโดย "เบบี" ของจัสติน บีเบอร์ และ "แบดโรแมนซ์" ของเลดี้ กาก้า มาอยู่ในอันดับสามของวิดีโอในยูทูปที่มีผู้เข้าชมมากที่สุด</doc>
