<doc id="518237" url="https://th.wikipedia.org/wiki?curid=518237" title="มะเร็งโลหิตวิทยา">มะเร็งโลหิตวิทยา มะเร็งโลหิตวิทยาหรือมะเร็งเม็ดเลือดเป็นมะเร็งชนิดหนึ่งที่เกิดกับเซลล์ในเลือด ไขกระดูก หรือต่อมน้ำเหลือง อวัยวะเหล่านี้เกี่ยวข้องกันผ่านระบบภูมิคุ้มกัน ดังนั้นมะเร็งที่เกิดกับเซลล์ในอวัยวะหนึ่งๆ มักส่งผลถึงอวัยวะอื่นพร้อมๆ กันด้วย เช่นมะเร็งต่อมน้ำเหลือง มักแพร่กระจายไปยังไขกระดูก และทำให้มีเซลล์มะเร็งในเลือดด้วย เป็นต้น การสับเปลี่ยนของโครโมโซมเป็นสาเหตุที่พบบ่อยของมะเร็งโลหิตวิทยา ต่างจากมะเร็งอื่นๆ ที่พบสาเหตุนี้ไม่บ่อย ทำให้มะเร็งโลหิตวิทยาหลายชนิดมีแนวทางการดูแลรักษาที่แตกต่างออกไปจากมะเร็งอื่นๆ</doc>
