<doc id="203681" url="https://th.wikipedia.org/wiki?curid=203681" title="แรกรัตติกาล">แรกรัตติกาล แรกรัตติกาล () เป็นนิยายความรักเกี่ยวกับแวมไพร์ ประพันธ์โดย สเตเฟนี เมเยอร์ แรกเดิมทีพิมพ์เป็นปกแข็ง ในปี 2005 เป็นนิยายเล่มแรกของซีรีส์ Twilight ที่มีเนื้อหาแนะนำ อิซซาเบลลา สวอน หญิงสาวอายุ 17 ปี ที่ย้ายที่อยู่จากฟินิกซ์ แอริโซน่า ไปฟอร์กส วอชิงตัน เธอตกหลุมรักแวมไพร์หนุ่ม เอ็ดเวิร์ด คัลเลน ภาคต่อของนิยายเรื่องนี้คือ นวจันทรา (New Moon) , คราสสยุมพร (Eclipse) และ รุ่งอรุโณทัย (Breaking Dawn)เนื้อเรื่อง เนื้อเรื่อง. อิซซาเบลลา "เบลล่า" สวอนต้องย้ายจากบ้านเดิมอันร้อนระอุในฟีนิกซ์ แอริโซน่า มาสู่ฟอร์คเมืองเล็กๆในรัฐวอชิงตัน เมืองที่มีปริมาณฝนตกมากที่สุดในสหรัฐอเมริกาเพื่ออยู่กับพ่อของเธอ ชาร์ลี สวอน ขณะที่แม่ของเธอ เรเน่ ไดเยอร์ ออกท่องเที่ยวกับสามีใหม่ ฟิล ไดเยอร์ ผู้เล่นเบสบอลลีกรอง เบลล่าเป็นที่ดึงดูดความสนใจอย่างมากที่โรงเรียนใหม่ของเธอ ทำให้เธอมีเพื่อนอย่างรวดเร็ว และมากจนน่าตกใจที่มีผู้ชายหลายคนมาแย่งกันเรียกร้องความสนใจจากผู้หญิงขี้อายอย่างเบลล่า เมื่อเบลล่าได้นั่งติดกับ เอ็ดเวิร์ด คัลเลน ในชั้นเรียนในวันแรกของเธอที่โรงเรียน เอ็ดเวิร์ดดูเหมือนจะรังเกียจเธอยังเหลือแสน วันรุ่งขึ้นและตลอดสัปดาห์นั้นเอ็ดเวิร์ดก็ได้หายไปจากโรงเรียน และความสัมพันธ์ระหว่างเขาและเธอก็ดีขึ้นเมื่อเขากลับมา เหตุมาจากอุบัตติเหตุ เมื่อรถแวนของเพื่อนร่วมชั้นเสียหลักเพราะความลื่นของถนน และกำลังพุ่งเข้าชนเบลล่า ดูเหมือนว่ามันจะขัดกับหลักฟิสิกส์ทั้งปวง เอ็ดเวิร์ดได้ช่วยชีวิตเธอไว้ด้วยการมาปรากฏตัวอยู่ข้างเธอในพริบตาและหยุดรถแวนด้วยมือเพียงข้างเดียว เบลล่าพยายามคาดเดาว่าเอ็ดเวิร์ดช่วยเธอได้อย่างไรและสร้างความยุ่งยากใจให้กับเขาทุกครั้งที่พบด้วยคำถามต่างๆนาๆ หลังจากเธอหลอกให้ลูกชายของเพื่อนพ่อ เจคอบ แบล็ค เล่าเรื่องตำนานของเผ่าควิลยูตแห่งลาพุชให้ฟัง เบลล่าจึงรู้ว่าเอ็ดเวิร์ดและครอบครัวเป็นแวมไพร์ซึ่งต่างจากแวมไพร์ทั่วไป ครอบครัวเขาละเว้นการดื่มเลือดมนุษย์แต่ดื่มเลือดของสัตว์แทน เอ็ดเวิร์ดสับสนเป็นอย่างมากเพราะแต่แรกที่เขาหลีกหนีเบลล่านั้น สาเหตุมาจากกลิ่นเลือดของเธอที่เย้ายวนเขาเป็นอย่างมาก ต่อมาทั้งเธอและเขาต่างตกหลุมรักซึ่งกันและกัน ความสัมพันธ์ของพวกเขากลับเลวร้ายลงเมื่อแวมไพร์ชั่วร้ายกลุ่มอื่นได้เดินทางเข้ามาในฟอร์ค เจมส์ แวมไพร์ตนหนึ่งในกลุ่มรู้สึกแปลกใจในความสัมพันธ์ของครอบครัวคัลเลนกับมนุษย์ ต้องการจะล่าเบลล่าเพื่อความบันเทิงของตน พวกคัลเลนพยายามสร้างความไข้วเขวให้กับเจมส์ โดยการแยกเบลล่าและเอ็ดเวิร์ดออกจากกัน และให้เบลล่าไปซ่อนตัวที่โรงแรมในฟีนิกซ์ ที่นั่น เบลล่าได้รับโทรศัพท์จากเจมส์ว่าได้จับแม่ของเธอไว้และให้เธอเดินทางมาหาเพียงคนเดียว เมื่อเบลล่าเดินทางไปถึงเจมส์ได้พยายามฆ่าเธอแต่เอ็ดเวิร์ดและพวกคัลเลนบางตนได้เดินทางมาช่วยไว้ทันและฆ่าเจมส์ตาย แต่เบลล่าได้ถูกกัดที่มือ เอ็ดเวิร์ดได้ดูดพิษออกจากร่างกายเธอได้ทันก่อนที่เธอจะเปลี่ยนเป็นแวมไพร์และนำตัวเธอไปส่งโรงพยาบาล เมื่อเดินทางกลับไปฟอร์ก ที่งานพรอมเบลล่าบอกความปรารถนาของเธอแก่เอ๊ดเวิร์ดว่าเธอต้องการเป็นแวมไพร์ แต่เอ็ดเวิร์ดแย้งว่ายังไม่ถึงเวลาการแปลเป็นภาษาอื่นและรางวัลที่ได้รับการแปลเป็นภาษาอื่นและรางวัลที่ได้รับ. - หนังสือแนะนำจาก เดอะนิวยอร์กไทมส์ - หนังสือดีแห่งปีจาก พับบลิสเชอร์ วีกลี่ - หนึ่งในสิบหนังสือดีสำหรับวรรณกรรมเยาวชนและนักอ่านหน้าใหม่จาก สมาคมห้องสมุดแห่งอเมริกา - ถูกแปลเป็นภาษาอื่นมากกว่า 20 ภาษา - หนังสือขายดีของนิวยอร์กไทมส์ - หนังสือขายดีประจำปี 2008 จาก ยูเอสเอ ทูเดย์กระแสตอบรับ กระแสตอบรับ. เมื่อ แรกรัตติกาล ได้รับการตีพิมพ์ กระแสตอบรับจากนักวิจารณ์นั้นเป็นไปในทางบวก- เดอะไทมส์ กล่าวชมหนังสือเรื่องนี้ไว้ว่า "สมบูรณ์แบบในความรู้สึกของวัยรุ่นในเรื่องของตึงเครียดทางเพศและความห่างเหิน" - แอมะซอน.คอมพูดถึงหนังสือเล่มนี้ไว้ดังนี้ "โรแมนติกมากและชวนติดตาม" - ฮิลเลียส เจ. มาร์ติน แห่ง วารสารห้องสมุดโรงเรียน กล่าวว่า, "สมจริง, ลึกลับ, รวบรัด, ชวนให้ติดตาม, แรกรัตติกาล จะทำให้ผู้อ่านแทบตายด้วยคมเขี้ยวของมัน" - นอร่า ไพล์ แห่ง ทีนรีดส์ เขียนว่า "แรกรัตติกาล เป็นส่วนผสมของความโรแมนติกและสยองขวัญที่น่าติดตาม" - บทวิจารณ์ของ พับบลิสเชอร์ วีกลี่ พูดถึงเบลล่าว่า "เธอหลงใหลเพียงเปลือกนอกของเอ็ดเวิร์ด", ทำให้ความสัมพันธ์ของทั้งคู่อยู่ในสภาวะเสี่ยง, และ "ความขัดแย้งในตัวเอ็ดเวิร์ด" เปรียบเหมือนความผิดหวังทางเพศที่มาจากช่วงวัยรุ่น - บุ๊กลิส์ต เขียนว่า "มีข้อบกพร่องอยู่บ้างในเนื้อเรื่องที่สามารถทำให้กระชับได้, การอาศัยคำวิเศษณ์และคำกริยาวิเศษณ์หนุนบทสนทนาที่มากเกิน แต่ก็โรแมนติก มืดมนจนถึงวิญญาณ" - บทวิจารณ์ของ คีร์คูส เขียนว่า "แรกรัตติกาล ยังห่างไกลจากความสมบูรณ์แบบ: เอ็ดเวิร์ดเป็นฮีโร่สัตว์ประหลาดที่มืดมนยิ่งกว่าไบรอน และคำวิงวอนของเบลล่าอยู่บนพื้นพื้นฐานของเวทมนตร์มากกว่าอุปนิสัย ถึงกระนั้น การเขียนถึงความอันตรายในรักก็ยังตรงจุด ทำให้แฟนๆที่ชอบความโรแมนติกแบบดำมืดนั้นยากต้านทาน" แรกรัตติกาล ได้รับรางวัลพีชบุ๊ค 2008ภาพยนตร์ ภาพยนตร์. แรกรัตติกาล ถูกนำไปทำเป็นภาพยนตร์โดยซัมมิตเอนเตอร์เทนเมนต์ กำกับโดย แคเธอรีน ฮาร์ดวิก และได้คริสเตน สจ๊วตและโรเบิร์ต แพตตินสันมาแสดงเป็นเบลล่า สวอนและเอ็ดเวิร์ด คัลเลนโดยลำดับ บทภาพยนตร์เขียนโดยเมลิซซา โรเซนเบิร์ก</doc>
