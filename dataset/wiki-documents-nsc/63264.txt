<doc id="63264" url="https://th.wikipedia.org/wiki?curid=63264" title="วันเกิด">วันเกิด วันเกิด () เป็นโอกาสที่คนคนหนึ่งหรือสถาบันแห่งหนึ่งเฉลิมฉลองการครบรอบปีการเกิด วันเกิดจะมีการเฉลิมฉลองในหลากหลายวัฒนธรรม มักจะมีของขวัญ งานเลี้ยงสังสรรค์ หรือพิธีเปลี่ยนสภาวะ ศาสนาหลายศาสนาเฉลิมฉลองวันประสูติของศาสดาในวันหยุดพิเศษต่าง ๆ (เช่น คริสต์มาส วันประสูติของเจ้าชายสิทธัตถะ เป็นต้น)เพลงที่ใช้ในวันเกิด เพลงที่ใช้ในวันเกิด. เพลงที่นิยมใช้ในวันเกิดที่แพร่หลายมากคือเพลง "Happy Birthday to you" ซึ่งกินเนสบุกได้ระบุว่าเป็นเพลงภาษาอังกฤษที่มีการร้องบ่อยที่สุดในโลก แต่งทำนองโดยแพ็ตตี้ ฮิลล์ และ มิลเดร็ด ฮิลล์ ในปี พ.ศ. 2436 โดยเริ่มแรก สองพี่น้องซึ่งเป็นครูสอนในโรงเรียนแห่งหนึ่ง ได้ตั้งใจใช้สำหรับทักทายนักเรียนในชั้นโดยใส่ประโยคว่า "Good Morning to All" (อรุณสวัสดิ์ทุกคน) สำหรับเพลงรูปแบบที่เรารู้จักกันนั้นได้รับการคุ้มครองลิขสิทธิ์ในปี พ.ศ. 2478 โดยบริษัทซัมมี (Summy Company) และมีกำหนดที่จะหมดอายุในปี พ.ศ. 2578 ในปี พ.ศ. 2533 วอร์เนอร์มิวสิกได้ซื้อบริษัทที่ครอบครองลิขสิทธิ์เพลงนี้ในราคา 15 ล้านดอลลาร์สหรัฐ โดยตีมูลค่าลิขสิทธิ์เพลงนี้ถึง 5 ล้านดอลลาร์ ในขณะที่สถานะของลิขสิทธิ์นี้ในปัจจุบันไม่ชัดเจนนัก วอร์เนอร์ระบุว่าการแสดงเพลงนี้ในที่สาธารณะถือเป็นการละเมิดลิขสิทธิ์ เนื้อร้องปัจจุบันที่ใช้คำว่า "Happy Birthday" นั้นไม่ทราบว่าผู้ที่ริเริ่มเป็นใคร เนื้อร้องของเพลงสามารถดูได้ที่เว็บไซต์ของวอร์เนอร์มิวสิก</doc>
