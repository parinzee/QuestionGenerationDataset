<doc id="708461" url="https://th.wikipedia.org/wiki?curid=708461" title="ทางหลวงแผ่นดินหมายเลข 322">ทางหลวงแผ่นดินหมายเลข 322 ทางหลวงแผ่นดินหมายเลข 322 สายอู่ยา−ดอนเจดีย์ เป็นทางหลวงในแนวเหนือ-ใต้ในจังหวัดสุพรรณบุรีที่เชื่อมต่อระหว่างอำเภอเมืองสุพรรณบุรีกับอำเภอดอนเจดีย์ เป็นถนนที่ช่วยลดเวลาการเดินทางไปยังอำเภอดอนเจดีย์ โดยไม่ต้องใช้ทางหลวงแผ่นดินหมายเลข 340 ทางหลวงแผ่นดินหมายเลข 322 มีระยะทางตลอดทั้งสาย 23.544 กิโลเมตรรายละเอียดของเส้นทาง รายละเอียดของเส้นทาง. ทางหลวงสายนี้มีจุดเริ่มต้นในทางทิศใต้ที่บ้านอู่ยา ตำบลดอนกำยาน อำเภอเมืองสุพรรณบุรี โดยมีเส้นทางต่อมาจากทางหลวงแผ่นดินหมายเลข 321 เส้นทางขึ้นไปทางทิศเหนือ จากนั้นโค้งไปทางทิศตะวันตก ผ่านตำบลบ้านโพธิ์ ตัดกับถนนวงแหวนรอบเมืองสุพรรณบุรีฝั่งตะวันตก ผ่านตำบลสระแก้ว แล้วเลี้ยวไปทางทิศเหนือ ผ่านตำบลสนามคลี ตำบลตลิ่งชัน แล้วเข้าสู่อำเภอดอนเจดีย์ ผ่านตำบลไร่รถ และสิ้นสุดที่ตำบลดอนเจดีย์ บนถนนเลียบคูเมืองดอนเจดีย์ บริเวณมุมคูเมืองฝั่งทิศตะวันตกเฉียงใต้ หากเลี้ยวซ้ายก็จะสามารถเชื่อมต่อกับทางหลวงแผ่นดินหมายเลข 3264 ได้รายชื่อทางแยกรายชื่อทางแยก. - จังหวัดสุพรรณบุรี - ทางหลวงแผ่นดินหมายเลข 321 ในอำเภอเมืองสุพรรณบุรี - ถนนวงแหวนรอบเมืองสุพรรณบุรี ในอำเภอเมืองสุพรรณบุรี - ทางหลวงแผ่นดินหมายเลข 3460 ในอำเภอเมืองสุพรรณบุรี - ทางหลวงแผ่นดินหมายเลข 3264 ในอำเภอดอนเจดีย์</doc>
