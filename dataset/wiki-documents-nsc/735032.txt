<doc id="735032" url="https://th.wikipedia.org/wiki?curid=735032" title="สกอตต์ อีสต์วุด">สกอตต์ อีสต์วุด สกอตต์ อีสต์วุด (; เกิด 21 มีนาคม ค.ศ. 1986) หรือชื่อเกิดว่า สกอตต์ คลินตัน รีฟส์ (Scott Clinton Reeves) เป็นนักแสดงและนายแบบชาวอเมริกัน เขาปรากฏตัวอยู่ในภาพยนตร์หลายเรื่อง เช่น Flags of Our Fathers (2006), Gran Torino (2008), Invictus (2009), The Forger (2012), Trouble with the Curve (2012) และ Fury (2014) เขายังร่วมแสดงในภาพยนตร์แนวสยองขวัญเรื่อง Texas Chainsaw 3D และแสดงในภาพยนตร์รักเรื่อง ระยะทางพิสูจน์รัก (2015) คู่กับบริตต์ รอเบิร์ตสัน นอกจากนี้เขาเป็นบุตรชายของคลินต์ อีสต์วุดประวัติชีวิตในวัยเด็ก ประวัติ. ชีวิตในวัยเด็ก. อีสต์วุดเกิดที่มอนเทอเรย์ ในรัฐแคลิฟอร์เนีย แต่เติบโตในฮาวาย เขาเป็นบุตรชายของนักแสดงและผู้กำกับ คลินต์ อีสต์วุด และแอร์โฮสเตส เจเซลีน รีฟส์ เขามีน้องสาวชื่อ แคทรีน รีฟส์ และเขามีพี่น้องทั้งหมดห้าคน ไคล์ อีสต์วุด, อลิสัน อีสต์วุด, ฟรานเชส ฟิชเชอร์ อีสต์วุด และมอร์แกน อีสต์วุด เขาจบการศึกษามัธยมปลายในปี 2003 อีสต์วุดจบการศึกษาในมหาวิทยาลัย Loyola Marymount University สาขาเอกสื่อสารมวลชน ในปี 2008 ปัจจุบันเขาอาศัยอยู่ในซานดิเอโกอาชีพ อาชีพ. อีสต์วุดเริ่มอาชีพของเขาโดยใช้นามสกุลของมารดาเพื่อที่จะหลีกเลี่ยงคติเห็นแก่ญาติ ถึงแม้จะมีนักแสดงที่ชื่อ สกอตต์ รีฟส์ เหมือนเขาก็ตาม แต่ต่อมาเขาได้เปลี่ยนนามสกุลเป็น อีสต์วุด เขายังปรากฏตัวในภาพยนตร์ที่บิดาของเขาแสดงในภาพยนตร์ดราม่าเรื่อง Gran Torino (2008) และแสดงบทบาทนำครั้งแรกในภาพยนตร์เรื่อง Invictus (2009) ในบทบาทโจเอล สแกนตี อีสต์วุดคลุกคลีกับวงการภาพยนตร์เนื่องจากอาชีพของบิดา แต่อีสต์วุดบอกว่าเขาไม่ได้อยากเป็นแค่นักแสดงเขาเคยทำงานเป็นช่างก่อสร้าง, บาร์เทนเดอร์ และบริกรชาย ในช่วงเวลาว่างจากการถ่ายหนัง นอกจากนี้เขาก็ได้เปิดร้าน แซดเดิลบาร์ ริมหาดที่โซลานา บีช โดยเขาบอกว่า "ผมไม่ใช่พวกหนุ่ม ๆ ที่สิงอยู่ตามคลับนะครับ ไดฟ์บาร์เป็นทุกอย่างของผม มันไม่ได้ไร้สาระ" ในปี 2010 เขาเล่นบทบาทนำในภาพยนตร์ Enter Nowhere (2011) และเป็นนักแสดงสมทบในภาพยนตร์เรื่อง Fury (2014) โดยกำกับ เดวิด เอเย่อร์ ในปี 2015 อีสต์วุดรับบทเป็น ลุค คอลลิน ภาพยนตร์ดัดแปลงจากนิยายของนิโคลัส สปากส์ ในชื่อเดียวกัน ระยะทางพิสูจน์รัก (The Longest Ride) คู่กับบริตต์ รอเบิร์ตสัน เขายังได้แสดงภาพยนตร์กับโจเซฟ กอร์ดอน-เลวิตต์ และเชลีน วูดลีย์ ในภาพยนตร์ชีวประวัติเรื่อง Snowden กำกับโดยโอลิเวอร์ สโตน และถูกกำหนดออกฉายในเดือนพฤษภาคม 2016 ในปี 2016 เขารับบทเป็น ร้อยโทเอดเวิดส์ ในภาพยนตร์เนื้อหาดัดแปลงจากการ์ตูนของค่ายดีซีเรื่อง ทีมพลีชีพ มหาวายร้าย ในเดือนกันยายนปี 2015 เขารับบทบาทนำในภาพยนตร์แอคชันเรื่อง Overdrive ที่มีกำหนดการถ่ายทำที่กรุงปารีสและมาร์แซย์ในเดือนมกราคม ค.ศ. 2016 เขายังร่วมแสดงในภาพยนตร์เรื่อง เร็ว..แรงทะลุนรก 8 ที่มีกำหนดการฉายในปี ค.ศ. 2017 อีกด้วยผลงานการแสดงภาพยนตร์โทรทัศน์มิวสิกวิดีโอรางวัล</doc>
