<doc id="181333" url="https://th.wikipedia.org/wiki?curid=181333" title="บันทึกรักคิมชูซอน สุภาพบุรุษมหาขันที">บันทึกรักคิมชูซอน สุภาพบุรุษมหาขันที บันทึกรัก คิมชูซอน สุภาพบุรุษมหาขันที (The King and I) เป็นละครอิงประวัติศาสตร์ของสถานีโทรทัศน์ SBS จากประเทศเกาหลีใต้ ได้เริ่มออกอากาศเมื่อวันที่ 27 สิงหาคม พ.ศ. 2550 จนถึงวันที่ 1 เมษายน พ.ศ. 2551 จำนวนทั้งสิ้น 63 ตอน สำหรับประเทศไทยได้ออกอากาศทางสถานีโทรทัศน์ไทยทีวีสีช่อง 3 อสมท. ทุกวันเสาร์-อาทิตย์ 17.45-20.00 น. ตั้งแต่วันที่ 14 มิถุนายน 2551 เป็นต้นมา ในปี 2559 ช่อง 3 แฟมิลี ได้นำละครเรื่องนี้กลับมาออกอากาศอีกครั้งโดยออกอากาศทุกวันจันทร์ - ศุกร์ เวลา 12.00 - 13.30 น. โดยออกอากาศต่อจากละครเรื่อง ดอกเตอร์จิน หมอข้ามศตวรรษเนื้อเรื่องย่อ เนื้อเรื่องย่อ. ตามประวัติศาสตร์เกาหลีแล้ว ละครเรื่องนี้ดำเนินเรื่องตั้งแต่สมัยพระเจ้าเซโจ พระเจ้าเยจง สมัยพระเจ้าซองจง ซึ่งในละครเรื่องนี้กล่าวว่า คิมชูซอนเป็นพระสหายที่สนิทที่สุดกับพระเจ้าซองจงและหลงรักผู้หญิงคนเดียวกันคือ ยุนโซฮวา คิมชูซอนได้ตัดใจจากนางและเข้ารับราชการเป็นขันทีให้พระเจ้าซองจง ต่อมาพระเจ้าซองจงได้สถาปนายุนโซฮวาเป็นมเหสีเอกท่ามกลางการคัดค้านจากบรรดาขุนนางที่พยายามใส่ร้ายนางจนถูกปลด และได้รับยาพิษสวรรคตในที่สุด มเหสียุนมีพระราชโอรสหนึ่งองค์คือ องค์ชายยอนซังกุน หรือพระเจ้ายอนซัน ซึ่งได้ขึ้นครองราชย์ต่อจากพระเจ้าซองจงในเวลาต่อมา และคิมชูซอนก็ยังคงเป็นมหาดเล็กอยู่ถึงสมัยนี้พร้อมกับได้เป็น เจ้ากรมมหาดเล็ก ซึ่งในช่วงพระเจ้ายอนซันนี่เองที่เกี่ยวพันกับละครอีกเรื่องคือ แดจังกึม ซึ่งกล่าวถึงช่วงการสังหารปราชญ์หมู่ของพระเจ้ายอนซันที่ทำให้พ่อของแดจังกึมต้องเดือดร้อนและครอบครัวแยกกันไป</doc>
