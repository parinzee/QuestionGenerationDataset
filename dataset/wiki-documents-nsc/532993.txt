<doc id="532993" url="https://th.wikipedia.org/wiki?curid=532993" title="มัทซ์ ฮุมเมิลส์">มัทซ์ ฮุมเมิลส์ มัทซ์ ยูลีอาน ฮุมเมิลส์ () เป็นนักฟุตบอลชาวเยอรมัน เกิดเมื่อวันที่ 16 ธันวาคม ค.ศ. 1988 ปัจจุบันลงเล่นให้กับบาเยิร์นมิวนิกในบุนเดสลีกา และฟุตบอลทีมชาติเยอรมนีในตำแหน่งเซ็นเตอร์แบ็ก เขาได้เข้าร่วมกับสถานฝึกเยาวชนของสโมสรฟุตบอลบาเยิร์นมิวนิก ต่อมาในเดือนมกราคม ค.ศ. 2008 ดอร์ทมุนท์ได้ยืนตัวฮุมเมิลส์ไปก่อนจะซื้อตัวในเดือนกุมภาพันธ์ ค.ศ. 2009 ในราคา 4.2 ล้านยูโร เกียรติประวัติของเขากับสโมสรคือ การคว้าแชมป์ลีก 2 ครั้ง และได้รองยูฟ่าแชมเปียนส์ลีก 2012-13 ฮุมเมิลส์ได้รับใช้ทีมชาติเยอรมนีตั้งแต่ปี ค.ศ. 2010 โดยได้ลงเล่นมากกว่า 30 ครั้ง และเป็นตัวแทนของเยอรมนีในการแข่งขันฟุตบอลยูโร 2012 และฟุตบอลโลก 2014การค้าแข้งกับสโมสร การค้าแข้งกับสโมสร. ฮุมเมิลส์เป็นผลผลิตที่ได้มาจากศูนย์ฝึกเยาวชนของบาเยิร์นมิวนิก โดยเขาเข้าศูนย์เยาวชนตั้งแต่ 6 ขวบ เขาได้ลงเล่นครั้งแรกในฐานะนักฟุตบอลอาชีพในนัดสุดท้ายของฤดูกาล 2006–07 ผลในนัดนั้น บาเยิร์นมิวนิกเปิดบ้านชนะไมนซ์ 05 ด้วยคะแนน 5–2 ในเดือนมกราคม ค.ศ. 2008 สโมสรโบรุสซีอาดอร์ทมุนท์ได้ยืมตัวฮุมเมลส์จากบาเยิร์นมิวนิก และเขากลายเป็นกองหลังตัวเลือกแรกอย่างรวดเร็ว เขามักจะจับคู่กับเนเวน ซูบอติช ที่พึ่งเซ็นมาด้วยกันในการเป็นเซ็นเตอร์แบ็กคู่ แต่น่าเสียดายที่ว่าในเดือนสุดท้ายเขาได้รับบาดเจ็บ ต่อมาในเดือนกุมภาพันธ์ ค.ศ. 2009 เขาก็ได้บรรลุสัญญากับสโมสรดอร์ทมุนท์ โดยซื้อตัวมาในราคา 4.2 ล้านยูโร ในฤดูกาล 2010–11 เป็นปีที่ประสบความสำเร็จที่สุด ด้วยเขาเป็นตัวเลือกแรกในตำแหน่งเซ็นเตอร์แบ็กและได้จับคู่กับซูบอติช ทั้งคู่ช่วยดอร์ทมุนท์มีแนวรับชั้นยอดและได้แชมป์ลีกในปีนั้นด้วย การเล่นในปีนั้นยอดเยี่ยมถึงขนาดเกจิและผู้ฝึกสอนต่าง ๆ ยอมรับว่าเขาเป็นหนึ่งในกองหลังที่ดีที่สุดในบุนเดสลีกาและในยุโรป ในฤดูกาล 2011–12 ฮุมเมิลส์และดอร์ทมุนส์ได้แชมป์บุนเดสลีกาอีกครั้ง และได้ทำประตูในนัดที่พบกับบาเยิร์นมิวนิกในรายการเดเอฟเบโพคาล 2012 โดยผลคือดอร์ทมุนท์ชนะไปด้วยคะแนน 5–2 ทำให้ปีนั้นได้ดับเบิลแชมป์ และในวันที่ 3 มิถุนายน ค.ศ. 2012 เขาได้ต่อสัญญาฉบับใหม่กับสโมสรจนถึงฤดูร้อน ค.ศ. 2017 ด้วย เมื่อวันที่ 25 พฤษภาคม ค.ศ. 2013 ฮุมเมิลส์และดอร์ทมุนท์ได้แพ้บาเยิร์นมิวนิกในรายการยูฟ่าแชมเปียนส์ลีก 2013 ที่สนามเวมบลีย์ในกรุงลอนดอน ต่อมาวันที่ 27 มิถุนายน ปีเดียวกัน ดอร์ทมุนท์ได้ชนะบาเยิร์นมิวนิกไป 4–2 ในรายการเดเอฟแอล–ซูเปอร์คัพการติดทีมชาติ การติดทีมชาติ. ฮุมเมิลส์ลงเล่นทีมชาติชุดใหญ่ครั้งแรกเมื่อวันที่ 13 พฤษภาคม ค.ศ. 2010 ในนัดกระชับมิตรที่ชะนทีมชาติมอลตาไป 3–0 ในการแข่งขันฟุตบอลยูโร 2012 ฮุมเมิลส์ได้ลงเล่นให้กับทีมชาติเยอรมนีลุยศึกยูโร 2012 โดยเขาลงเล่นครบ 450 นาทีเต็มจากทุกนัดที่เยอรมนีลงเล่น ฮุมเมิลส์ทำประตูที่สองในนัดแรกที่เขาได้ลงของรายการฟุตบอลโลก 2014 ซึ่งเยอรมนีชนะโปรตุเกส 4–0 หลังจากนั้นเขาก็ไม่ได้ลงเล่นในรอบ 16 ทีมสุดท้ายเพราะป่วย ก่อนจะได้ลงเล่นในรอบ 8 ทีมสุดท้ายซึ่งเป็นนัดที่พบกับฝรั่งเศส และได้โขกประตูชัยให้เยอรมนีชนะฝรั่งเศสไป 1–0 ก่อนจะผ่านเข้ารอบต่อไป ในวันที่ 11 กรกฎาคม เขาติดหนึ่งในนักฟุตบอลสิบคนที่ที่มีสิทธิ์ได้รางวัลบอลทองคำ ซึ่งรางวัลนี้ไว้ให้สำหรับผู้เล่นยอดเยี่ยมประจำการแข่งขันบอลโลกสถิติสโมสรทีมชาติเกียรติประวัติสโมสรเกียรติประวัติ. สโมสร. - โบรุสซีอาดอร์ทมุนท์ - บุนเดสลีกา (2) : 2010–11, 2011–12 - เดเอฟเบโพคาล (1) : 2011–12 - เดเอฟแอล–ซูเปอร์คัพ (2) : 2013, 2014 - ยูฟ่าแชมเปียนส์ลีก : รองชนะเลิศ : 2012–13ทีมชาติทีมชาติ. - เยอรมัน - ฟุตบอลโลก (1):2014 - ฟุตบอลชิงแชมป์แห่งชาติยุโรป ชุดอายุไม่เกิน 21 ปี (1): 2009เกียรติประวัติส่วนตัวเกียรติประวัติส่วนตัว. - อีเอสเอมทีมแห่งปี (2) : 2010–11, 2011–12 - ทีมรวมดาราฟุตบอลโลก (1) : 2014 - ดรีมทีมฟุตบอลโลก (1) : 2014</doc>
