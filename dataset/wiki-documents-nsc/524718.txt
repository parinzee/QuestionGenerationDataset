<doc id="524718" url="https://th.wikipedia.org/wiki?curid=524718" title="เพนกวินลาย">เพนกวินลาย เพนกวินลาย () เป็นเพนกวินสกุลหนึ่ง ใช้ชื่อสกุลว่า Spheniscus (แปลว่า "รูปลิ่ม") เพนกวินในสกุลนี้เป็นเพนกวินขนาดกลาง มีรูปร่างและลักษณะคล้ายคลึงกัน คือ มีลายพาดสีดำตรงหน้าอกบนพื้นลำสีขาว และมีจุดกลมดำเล็ก ๆ บนหน้าท้อง ซึ่งจุดนี้จะมีลักษณะแตกต่างกันออกไปเป็นอัตลักษณ์เฉพาะตัวเหมือนลายนิ้วมือของมนุษย์ ซึ่งจุดนี้อาจเป็นสีชมพู หรือขาวก็ได้ เป็นเพนกวินที่อาศัยอยู่ในเขตอบอุ่นของซีกโลกทางใต้ เช่น อเมริกาใต้, แอฟริกาใต้ หรือหมู่เกาะกาลาปากอส มีพฤติกรรมวางไข่บนพื้นดิน และเจริญเติบโตขึ้นในโพรงดิน ในบางครั้ง เพนกวินสกุลนี้ยังมีชื่อเรียกอื่น เช่น "เพนกวินแจ็ค-แอส" เนื่องจากมีเสียงร้องเหมือนลา ปัจจุบัน หลงเหลืออยู่ทั้งหมด 4 ชนิด ได้แก่- Spheniscus magellanicus (เพนกวินแมคเจเลนิก) - Spheniscus humboldti (เพนกวินฮัมโบลด์) - Spheniscus mendiculus (เพนกวินกาลาปากอส) - Spheniscus demersus (เพนกวินแอฟริกัน หรือเพนกวินตีนดำ) † ที่สูญพันธุ์ไปแล้วตั้งแต่ยุคก่อนประวัติศาสตร์- Spheniscus muizoni (สูญพันธุ์ไปในยุคกลางหรือยุคไมโอซีนตอนหลัง พบในเปรู) - Spheniscus chilensis (สูญพันธุ์ไปในยุคไมโอซีนตอนหลัง หรือต้นยุคไพลโอซีน พบในชายฝั่งแอนดีส) - Spheniscus megaramphus (สูญพันธุ์ไปในยุคไมโอซีนตอนหลัง หรือต้นยุคไพลโอซีน พบในชายฝั่งแอนดีส) - Spheniscus urbinai (สูญพันธุ์ไปในยุคไมโอซีนตอนหลัง หรือต้นยุคไพลโอซีน พบในชายฝั่งแอนดีส) และในอดีตเคยมีชนิด Spheniscus predemersus รวมอยู่ด้วย แต่ปัจจุบันถูกจัดให้เป็นเพียงชนิดเดียวในสกุล Inguza</doc>
