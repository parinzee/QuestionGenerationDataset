<doc id="594804" url="https://th.wikipedia.org/wiki?curid=594804" title="ศราวุธ นวแสงอรุณ">ศราวุธ นวแสงอรุณ ศราวุธ นวแสงอรุณ (ชื่อเล่น: อั๋น) เป็นนักแสดง และ นายแบบชาวไทยประวัติ ประวัติ. ศราวุธ นวแสงอรุณ (ชื่อเล่น: อั๋น) เกิดเมื่อวันที่ 19 มกราคม พ.ศ. 2521 ที่โรงพยาบาลกรุงเทพคริสเตียน เขาเติบโตมาในครอบครัวที่มีคุณพ่อและคุณแม่ประกอบธุรกิจส่วนตัว เกี่ยวกับการนำเข้าสินค้า อั๋นมีพี่น้องอีก 6 คนโดยเขาเป็นลูกคนที่สามของทางครอบครัว โดยในช่วงที่เขานั้นเข้าสู่วงการบันเทิง อั๋นสำเร็จการศึกษาในระดับมัธยมปลายโดยการสอบเทียบ จากการเข้ามาทำงานในวงการบันเทิง ในฐานะนักแสดงวัยรุ่น โดยเขาเข้าศึกษาต่อในระดับอุดมศึกษาที่ มหาวิทยาลัยราชภัฏสวนสุนันทา เส้นทางในวงการบันเทิง ในฐานะนักแสดงและนายแบบวัยรุ่นของอั๋นเริ่มขึ้นในช่วงปี พ.ศ. 2537 โดยเขาเริ่มงานในช่วงแรก ๆ จากการเป็นนายแบบวัยรุ่นที่มีผลงานการถ่ายแบบลงในนิตยสารแนววัยรุ่น เช่น อานนท์, Nine, เธอกับฉัน, วัยหวาน, Angel และ The Boy เป็นต้น หลังจากเป็นที่รู้จักในฐานะนายแบบวัยรุ่น อั๋นก็เริ่มมีผลงานในด้านการแสดงในระยะเวลาต่อมา โดยในส่วนของละครโทรทัศน์นั้น มีผลงานการแสดงที่มีความโดดเด่นในช่วงแรก ๆ ของอาชีพนักแสดง คือการรับบทบาทเป็นพระเอกอย่างเต็มตัว ในละครโทรทัศน์แนวสร้างสรรค์เรื่อง พระจันทร์ลายกระต่าย ทางสถานีโทรทัศน์ช่อง 5 แม้จะเป็นละครฟอร์มเล็ก แต่ด้วยการแสดงที่สมบทบาทและเรื่องราวดี ๆ ที่สะท้อนสังคมก็ทำให้ภาพรวมของละครโทรทัศน์เรื่องนี้ได้รับเสียงวิจารณ์ที่ดีจากสื่อมวลชน และผู้ชมทางบ้าน โดยนอกจากละครโทรทัศน์เรื่อง พระจันทร์ลายกระต่าย ในฐานะนักแสดงยังมีผลงานการแสดงในด้านละครโทรทัศน์มากมาย เช่น โลกทั้งใบให้นายคนเดียว, สุดแต่ใจจะไขว่คว้า, หนุ่มทิพย์, กลับบ้านเรานะ...รักรออยู่, นางกรี้ด และละครเรื่อง รหัสหัวใจ เป็นต้น ในด้านชีวิตส่วนตัว เขาคบหาดูใจกับ เจนนิเฟอร์ โปลิตานนท์ นักร้องและนักแสดงลูกครึ่งไทย-อเมริกา มาอย่างยาวนานถึง 19 ปี ทั้งคู่รู้จักกันเป็นครั้งแรก ในกองถ่ายภาพยนตร์เรื่อง "ขนนกของคนบิน" โดยเริ่มคบหากันในฐานะเพื่อน พี่ชาย จนพัฒนาความสัมพันธ์ เขามีธุรกิจส่วนตัวที่ประสบความสำเร็จ โดยเป็นที่รู้จักจากการเป็นเจ้าของธุรกิจ ร้านอาหารหลายแห่งที่ได้รับความนิยม เช่น ร้านนางกวัก ซึ่งเป็นร้านอาหารในสไตล์บิสโทร ที่เป็นอาหารอิตาเลียนผสมสไตล์ฝรั่งเศส ซึ่งตั้งอยู่ที่ทองหล่อซอย 10 และร้านสปาเกตตี้เฮาส์ ซึ่งตั้งอยู่ที่ทองหล่อซอย 17 เป็นต้น ทั้งคู่ได้ยอมรับกับสื่อมวลชนว่า จะเข้าพิธีวิวาห์ 15 กุมภาพันธ์ 2558 พร้อมกันนี้เจนี่ ได้ประกาศกลางครอบครัวบันเทิง ว่าตั้งครรภ์ได้ 3 เดือนแล้ว พร้อมใช้ชีวิตคู่กับอั๋น ที่สหรัฐฯ หลังสมรส เพื่อดูแลกิจการร้านอาหาร โดยมีเพื่อนๆ ของอั๋นและเจนี่ อาทิ แคทรียา อิงลิช, เบลล์-หว่าหวา, ญาญ่าญิ๋ง,แอนนิต้า,เจจินตัย,กำปั้น บาซู และเต้ นันทศัย มาทำการเซอร์ไพรส์กลางรายการและร่วมแสดงคว­ามยินดีกับทั้งคู่- ปัจจุบัน มีบุตรแล้ว 1 คน- บุตรคนแรกชื่อ น้องเอวาลีน "เอวาลีน นวแสงอรุณ" เป็นเพศหญิง เกิดเมื่อวันที่ 7 สิงหาคม พ.ศ. 2558 () ที่โรงพยาบาลซีแอตเทิล ประเทศสหรัฐอเมริกา , ,ผลงานละครโทรทัศน์ละครสั้นภาพยนตร์มิวสิควีดีโอผลงาน. มิวสิควีดีโอ. - เพลง อย่ารังแก ศิลปิน เจมส์ เรืองศักดิ์ ลอยชูศักดิ์โฆษณาโฆษณา. - สกาแคร์ครีม - โฟมล้างหน้า - ยาสระผม</doc>
