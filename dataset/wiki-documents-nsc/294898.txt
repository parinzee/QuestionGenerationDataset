<doc id="294898" url="https://th.wikipedia.org/wiki?curid=294898" title="แฮกเกอร์สเปซ">แฮกเกอร์สเปซ แฮกเกอร์สเปซ (hackerspace) หรือ แฮกสเปซ (hackspace) (จากคำว่า "แฮกเกอร์" และ "สเปซ") คือพื้นที่ทางกายภาพที่คนที่มีความสนใจร่วมกัน โดยมากเกี่ยวกับวิทยาศาสตร์ เทคโนโลยี ศิลปะดิจิทัล หรือ ศิลปะอิเล็กทรอนิกส์ สามารถพบปะกัน เข้าสังคม และทำงานร่วมกัน แฮกเกอร์สเปซนั้นเหมือนเป็นห้องปฏิบัติการ ห้องทำงาน โรงช่าง หรือ ห้องศิลปะ ของชุมชน ที่เปิดให้คนจากหลากหลายภูมิหลัง ได้สามารถเจอกัน และแบ่งปันความรู้และทรัพยากรต่าง ๆ เพื่อสร้างสิ่งต่าง ๆ ด้วยกัน รายได้หลักของแฮกเกอร์สเปซมาจากค่าธรรมเนียมสมาชิก แฮกเกอร์สเปซบางที่ยังรับการสนับสนุนจากภายนอกด้วยกิจกรรม กิจกรรม. กิจกรรมโดยทั่วไปในแฮกเกอร์สเปซนั้นรวมถึง:- การเรียนและแบ่งปันความรู้ - การนำเสนอและบรรยาย - กิจกรรมทางสังคม รวมถึงเกมและงานสังสรรค์ ปาร์ตี้ - งานของโครงการส่วนบุคคลหรือโครงการกลุ่ม แฮกเกอร์สเปซเตรียมโครงสร้างพื้นฐานที่จำเป็นสำหรับกิจกรรมเหล่านี้ เช่น ห้อง อาหารและเครื่องดื่ม ไฟฟ้า คอมพิวเตอร์เซิร์ฟเวอร์และเครือข่ายภายใน อินเทอร์เน็ต อุปกรณ์เครื่องเสียง เครื่องฉายภาพวิดีโอ เครื่องเกม อุปกรณ์ช่าง และอุปกรณ์อื่น ๆ กิจกรรมที่สามารถทำได้นั้นถูกจำกัดโดยเครื่องมือที่มีในแต่ละแฮกเกอร์สเปซ ด้วยจำนวนสมาชิกและความสามารถในการจัดหาเครื่องมือของแฮกเกอร์สเปซที่เติบโดขึ้นทั่วโลก ความสามารถของแฮกเกอร์สเปซก็เติบโตขึ้นไปด้วย:- งานโครงการ DIY เล็ก ๆ - พัฒนาโครงการโอเพนซอร์สฮาร์ดแวร์ที่มีอยู่แล้วหรือโครงการใหม่ - งานประดิษฐ์ส่วนตัวหรืองานกลุ่ม - งานโครงการศิลปะ เช่น จลนศิลป์ หรือ ศิลปะเชิงความเคลื่อนไหว (kinetic art) - การพัฒนาเกมและแอนิเมชันตัวอย่างแฮกเกอร์สเปซตัวอย่างแฮกเกอร์สเปซ. - bangspace บนถนนเอกมัย กรุงเทพ - C4 ใน โคโลญ - c-base ใน เบอร์ลิน - Metalab ใน เวียนนา - NYC Resistor ใน นครนิวยอร์ก - Noisebridge ใน ซานฟรานซิสโก - HackerDojo ใน เมาเทนวิว แคลิฟอร์เนีย</doc>
