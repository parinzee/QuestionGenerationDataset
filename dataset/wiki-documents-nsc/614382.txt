<doc id="614382" url="https://th.wikipedia.org/wiki?curid=614382" title="ณปภพ ประมวญ">ณปภพ ประมวญ ณปภพ ประมวญ หรือที่รู้จักในชื่อ ครูแปรง (1 กันยายน พ.ศ. 2501 — ) เป็นผู้ฝึกสอนมวยไชยาและกระบี่กระบอง เขาเป็นศิษย์ของครูทองหล่อ ยาและ และเป็นผู้ผลักดันมวยไชยาตลอดช่วงระยะเวลา 30 ปี จนเป็นที่รู้จักทั้งในระดับประเทศและระดับโลก ณปภพ ได้รับการจัดให้เป็นปรมาจารย์ (มงคล ๖ - มงคลทอง) แห่งสมาคมครูมวยไทย ปัจจุบันเขาเป็นผู้ดำรงตำแหน่งประธานมูลนิธิมวยไทยไชยา และประธานสมาคมมวยไทยไชยาประวัติ ประวัติ. ณปภพ ประมวญ เกิดวันที่ 1 กันยายน พ.ศ. 2501 ที่ตำบลหนองชิ่ม อำเภอแหลมสิงห์ จังหวัดจันทบุรี เนื่องด้วยในวัยเยาว์เขาได้ใช้ชีวิตอยู่ในชนบท จึงทำให้เขามีความถนัดด้านการยิงหน้าไม้, ธนู, กระสุน และปืน เพื่อเลี้ยงชีพ เมื่อครั้งที่ณปภพเข้าสู่ช่วงวัยรุ่น ก็ได้เรียนวิชามวยจากพ่อและอา จากนั้น ในปี พ.ศ. 2520 เขาก็ได้เดินทางมาศึกษาต่อที่มหาวิทยาลัยรามคำแหง และได้สมัครเป็นสมาชิกชมรมต่อสู้ป้องกันตัว แผนกมวยไทย โดยได้เข้าแข่งขันกีฬามหาวิทยาลัยอยู่ช่วงระยะหนึ่ง จากนั้น ณปภพก็ได้ย้ายไปยังแผนกอาวุธไทย “สำนักดาบเจ้าราม” โดยในช่วงนั้น มีรุ่นพี่จากหลายสำนักมารวมตัวกันที่มหาวิทยาลัยรามคำแหง เพื่อร่วมกันก่อตั้งแผนกอาวุธไทยขึ้น ณปภพจึงได้มีโอกาสเรียนวิชาดาบจากหลายสำนัก ทั้ง ดาบพุทไธสวรรค์, ดาบผดุงสิทธิ์, ดาบพละ, ดาบพรานนก, ดาบอาทมาต และมีดสั้นทอง ตั้งแต่ พ.ศ. 2520 จนถึง 2525 จากนั้นเขาก็ได้เรียนเพิ่มเติมจากครูดาบอีกหลายท่าน ทั้งดาบสะบัดชัย จากครูมานพ ยาระณะ (ครูพัน), ดาบสายกรมหลวงชุมพร จากกี คลองตัน, ดาบบ้านไชว อยุธยา, ดาบสายอาจารย์นาค เทพหัสดิน ณ อยุธยา รวมถึงดาบและมวยสายอาจารย์กิมเส็ง ทวีสิทธิ์ ในช่วงต้นปี พ.ศ. 2525 เมื่อครั้งที่ณปภพ ประมวญ หรือครูแปรง ทำการสอนวิชาดาบที่แผนกอาวุธไทยอยู่นั้น ก็ได้มีรุ่นน้องคนหนึ่งที่มีชื่อว่าปาน มาขอซ้อมมวยกับณปภพ โดยเมื่อทำการดูเชิงอยู่นั้นเอง ปานก็ได้ตั้งท่ามวยที่แปลกออกไป ทำให้หลายคนเกิดความสนใจ เมื่อสอบถามจึงได้ทราบว่าเป็นมวยคาดเชือก สายมวยไชยา ณปภพจึงได้ติดตามไปขอพบกับครูมวยของเขาเพื่อทดสอบวิชา และพบว่าเป็นวิชามวยคาดเชือกของจริง ณปภพจึงขอมอบตัวเป็นศิษย์กับครูมวยท่านนั้น ผู้มีนามว่าทองหล่อ ยาและ พ.ศ. 2527 ณปภพได้รับการชักชวนจากครูทองหล่อให้มาทำงานร่วมกับตนที่กรมโยธาฯ ผ่านฟ้า จึงทำให้ได้มีโอกาสช่วยครูทองหล่อสอนมวยไชยา และร่วมกันปรับปรุงการสอนให้เป็นระบบ โดยยึดหลักวิชาการตามแบบโบราณ ครั้นเมื่อครูทองหล่อเสียชีวิตใน พ.ศ. 2539 การเผยแพร่มวยไชยาจึงหยุดชะงักไปชั่วคราว ณปภพซึ่งประกอบอาชีพทนายความในช่วงนั้น ได้เว้นจากงานประจำของตนมาเพื่อสานต่อ เนื่องด้วยครูทองหล่อได้เคยกล่าวว่าเขาเป็นหนึ่งในผู้ที่ได้วิชาทักษะมากที่สุด และให้ไปเรียนกับณปภพเมื่อครูทองหล่อไม่อยู่ โดยในช่วงผ่านมากว่า 20 ปี ณปภพได้พัฒนาทักษะและเรียนรู้จนเกิดความชำนาญ จึงทำให้มีผู้สนใจมาเรียนวิชาจากเขาเป็นหลัก ณปภพ ประมวญ หรือครูแปรง ยังเคยทำการฝึกสอนมวยไชยาและกระบี่กระบองให้แก่หลุยส์ สก๊อต, นันทนัช โล่ห์สุวรรณ, อธิชาติ ชุมนานนท์ รวมถึงบัวขาว บัญชาเมฆ นอกจากนี้ เขายังเป็นผู้ให้แง่คิดว่าการฝึกมวยไทยสำหรับเด็ก ควรเป็นเพื่อการฝึกป้องกันตัวมากกว่าการพนัน โดยให้มีการจัดการอย่างเป็นระบบและมีกติกาที่เหมาะสมวิชาที่ได้เรียนวิชาที่ได้เรียน. - มวยไชยา จากครูทองหล่อ ยาและ - มวยจันทบุรี จากพ่อเหลือ ประมวญ - มวยไทย จากพี่สำเริง ลายวิไล พี่สี่ พี่รวย - ดาบเจ้าราม จากสำนักดาบเจ้าราม มหาวิทยาลัยรามคำแหง - ดาบเหนือ จากครูมานพ ยาระณะ - ดาบสายกรมหลวงชุมพรฯ จากครูกี คลองตัน - ดาบบ้านไชว อยุธยา จากป๊ะลาม - ดาบอาทมาฏนเรศวร จากครูมาโนทย์ บุญญมัด - ดาบอาทมาฏเท้าช้าง ปัตตานี จากครูพิชัย ดิลกศรี - ดาบสายครูนาค เทพหัสดิน ณ อยุธยา - ดาบและมวย สายครูกิมเส็ง ทวีสิทธิ์ - กระบี่ใต้ จาก พ.ต.ท.พิรุณ ชาตะเวที - ฯลฯมรดกสืบทอด มรดกสืบทอด. ใน พ.ศ. 2545 ณปภพและสมาชิกในชมรมได้ร่วมกันเผยแพร่มวยไชยาอย่างจริงจัง จนทำให้มีผู้คนรู้จักและศึกษามวยไชยามากขึ้น บรรดาศิษย์มวยไชยาจึงได้ประชุมร่วมกันเพื่อก่อตั้งมูลนิธิมวยไทยไชยา พร้อมดำเนินการจดทะเบียน ณ วันที่ 17 มิถุนายน พ.ศ. 2546 ซึ่งมีณปภพดำรงตำแหน่งประธานของมูลนิธิ โดยได้ทำการเผยแพร่ และอนุรักษ์มวยไชยา รวมถึงอาวุธไทยพิชัยยุทธ์ ในรูปแบบขององค์กรต่อไป ในปี พ.ศ. 2556 ณปภพได้ก่อตั้งสมาคมมวยไทยไชยา และดำรงตำแหน่งประธานสมาคมมวยไทยไชยาวิชาที่ครูแปรงดำเนินการสอน วิชาที่ครูแปรงดำเนินการสอน. วิชาที่ครูแปรงทำการสอนในศูนย์ศึกษาสยามยุทธ์ บ้านครูแปรง:- มวยไชยา - มวยทวีสิทธิ์ - กายฺวุธ - มีดสั้น - ดาบอาทมาฏ เหนือ-ใต้ - กระบี่กระบอง - ดาบสะบัดชัย ดาบกรมหลวงชุมพร ฯลฯ - อาวุธไทย ตะพด คมแฝก ผ้าขาวม้า เชือกกระดูกงู เคียว ฯลฯ - การป้องกันตัวด้วยมือเปล่า และอาวุธหน่วยงานราชการที่ฝึกสอนหน่วยงานราชการที่ฝึกสอน. - ศูนย์ปฏิบัติการต่อต้านการก่อการร้ายสากล (CTOC) - หน่วยอรินทราช 26 - หน่วยซีล - กรมทหารราบที่ 21 รักษาพระองค์ ค่ายนวมินทราชินีผลงานด้านการแสดง ผลงานด้านการแสดง. ครูแปรงได้ร่วมแสดงภาพยนตร์และละครโทรทัศน์ และ เป็นผู้กำกับคิวบู๊ และ ที่ปรึกษาด้านวิชาการต่อสู้ให้กับ- Fighting Beat อกสามศอก สองกำปั้น - แสดงเป็นครูแปรง และ เป็นที่ปรึกษาด้านคิวการต่อสู้มวยไชยา - เค้าเรียกผมว่าความรัก - ผู้กำกับคิวบู๊ - ลูกผู้ชายหัวใจเข้ม - แสดงเป็นตาเท่ง (ครูแปรง) และ ให้คำปรึกษาเกี่ยวกับวิชามวยไทยโบราณสายต่างๆในละครผู้รับการฝึกสอนที่มีชื่อเสียงผู้รับการฝึกสอนที่มีชื่อเสียง. - EZ2DJ นักมวยไชยาแชมป์เอ็มเอ็มเอ (MMA) ศึกนักสู้ (Naksu) และนักสู้ในรายการแดร์ (DARE) - เพชรสิงขร ศิษย์ครูแปรง - ผู้ใช้วิชามวยไชยาในศึกลูกกรงเหล็กแชมป์รายการวอร์อินเดอะเคจ (War in the cage) - บัวขาว บัญชาเมฆ - ผู้ทำการสาธิตมวยไชยาในศึกแมกซ์มวยไทย (แบบ 2 ต่อ 1 กับเก้าล้านเล็ก เก้าวิชิต และเปาซี เก้าวิชิต) - นันทนัช โล่ห์สุวรรณ - นักแสดงหญิงผู้ศึกษาวิชามวยไชยามานานนับปี - อธิชาติ ชุมนานนท์ - นักแสดงชาย - ธนาวุฒิ เกสโร - นักแสดงและผู้กำกับฉากต่อสู้ (The Coup, ซามูไร อโยธยา, ขุนศึก, พันท้ายนรสิงห์)</doc>
