<doc id="64799" url="https://th.wikipedia.org/wiki?curid=64799" title="ดีดีเย เดช็อง">ดีดีเย เดช็อง ดีดีเย โกลด เดช็อง () นักฟุตบอลชาวฝรั่งเศสที่ยิ่งใหญ่อีกคนหนึ่ง เขาคือกัปตันทีมชาติฝรั่งเศสชุดคว้าแชมป์ฟุตบอลโลก 1998 ที่ประเทศตัวเอง และแชมป์ฟุตบอลชิงแชมป์แห่งชาติยุโรป 2000 ที่เนเธอร์แลนด์และเบลเยียมเป็นเจ้าภาพร่วมกัน หลังจากแขวนสตั๊ดแล้วก็ยังคงทำงานอยู่ในแวดวงลูกหนังโดยรับงานเป็นผู้จัดการทีม โดยปัจจุบันคุมทีมชาติฝรั่งเศสอาชีพค้าแข้ง อาชีพค้าแข้ง. เดช็องเริ่มต้นค้าแข้งของเขากับทีมอาวีรงบายอแน (Aviron Bayonnais) ทีมระดับสมัครเล่นในบ้านเกิดขณะที่เขากำลังเรียนอยู่ด้วย ด้วยความสามารถของเขาก็ไปเข้าตาแมวมองของน็องต์ และได้เซ็นสัญญาเป็นนักเตะอาชีพครั้งแรกกับน็องต์ในเดือนเมษายน ค.ศ. 1983 (พ.ศ. 2526) แต่กว่าจะได้ลงเล่นก็นัดแรกก็ต้องรอถึงวันที่ 27 กันยายน ค.ศ. 1985 ในปี 1989 เขาย้ายไปเล่นกับทีมร่วมลีก คือ ออแล็งปิกเดอมาร์แซย์ แต่ปีต่อมาก็ย้ายทีมอีกครั้งไปร่วมทีมบอร์โด</doc>
