<doc id="786621" url="https://th.wikipedia.org/wiki?curid=786621" title="โทโคฟีรอล">โทโคฟีรอล โทโคฟีรอล (; ย่อ TCP) เป็นกลุ่มสารประกอบอินทรีย์ โดยเฉพาะอย่างยิ่งสารฟีนอลหมู่เมทิล หลายชนิดเกี่ยวข้องกับวิตามินอี แอลฟา-โทโคฟีรอล (α-tocopherol) พบมากในอาหารยุโรป โดยเฉพาะในน้ำมันมะกอกและน้ำมันดอกทานตะวัน ในขณะที่แกมมา-โทโคฟีรอล (γ-tocopherol) พบมากในอาหารอเมริกัน โดยเฉพาะในน้ำมันถั่วเหลืองและน้ำมันข้าวโพดรูปแบบ รูปแบบ. วิตามินอีมีโครงสร้าง 8 แบบ แยกเป็นโทโคฟีรอล 4 แบบและโทโคไทรเอนอล 4 แบบ ทั้งหมดมีวงแหวนโครเมนกับหมู่ไฮดรอกซิลที่ให้ไฮโดรเจนเพื่อลดอนุมูลอิสระ และมีโซ่ข้างแบบไฮโดรโฟบิกที่สามารถผ่านเยื่อหุ้มเซลล์ได้ ทั้งโทโคฟีรอลและโทโคไทรเอนอลมีรูปแบบแอลฟา (α), บีตา (β), แกมมา (γ) และเดลตา (δ) ซึ่งจำแนกได้จากจำนวนและตำแหน่งของหมู่เมทิลบนวงแหวนโครเมน เมื่อใช้เป็นวัตถุเจือปนอาหาร โทโคฟีรอลจะมีเลขอีคือ E306 แอลฟา-โทโคฟีรอลคือ E307 แกมมา-โทโคฟีรอลคือ E308 และเดลตา-โทโคฟีรอลคือ E309 ทั้งหมดได้รับการอนุญาตให้ใช้เป็นสารต้านอนุมูลอิสระในสหรัฐอเมริกา สหภาพยุโรป ออสเตรเลียและนิวซีแลนด์ประวัติ ประวัติ. จากการทดลองให้สารอาหารกับหนู เฮอร์เบิร์ต แมคลีน อีแวนส์สรุปในปี ค.ศ. 1922 ว่าหากหนูไม่ได้รับสารอาหารจากจมูกข้าวสาลี หนูจะไม่มีการปฏิสนธิ เขาจึงสกัดสารดังกล่าวแล้วระบุสูตรเคมี CHO และตั้งชื่อสารชนิดนี้ว่า "โทโคฟีรอล" ซึ่งมาจากภาษากรีก τόκος (tókos แปลว่า กำเนิด) และ φέρειν (phérein แปลว่า นำพา) และต่อท้ายด้วย -ol เพื่อระบุว่าเป็นสารกลุ่มแอลกอฮอล์ โครงสร้างถูกระบุในภายหลังในปี ค.ศ. 1938แหล่งที่พบ แหล่งที่พบ. ในสารอาหาร 100 กรัม จะมีวิตามินอี:- น้ำมันจมูกข้าวสาลี (215.4 มิลลิกรัม) - น้ำมันดอกทานตะวัน (55.8 มิลลิกรัม) - น้ำมันอัลมอนด์ (39.2 มิลลิกรัม) - เมล็ดทานตะวัน (35.17 มิลลิกรัม) - อัลมอนด์ (26.2 มิลลิกรัม) - เฮเซลนัต (26.0 มิลลิกรัม) - น้ำมันวอลนัต (20.0 มิลลิกรัม) - น้ำมันถั่วลิสง (17.2 มิลลิกรัม) - น้ำมันมะกอก (12.0 มิลลิกรัม) - น้ำมันเมล็ดฝิ่น (11.4 มิลลิกรัม) - ถั่วลิสง (9.0 มิลลิกรัม) - รำข้าว (2.4 มิลลิกรัม) - ข้าวโพด (2.0 มิลลิกรัม) - เมล็ดฝิ่น (1.8 มิลลิกรัม) - หน่อไม้ฝรั่ง (1.5 มิลลิกรัม) - ข้าวโอ๊ต (1.5 มิลลิกรัม) - เกาลัด (1.2 มิลลิกรัม) - มะพร้าว (1.0 มิลลิกรัม) - มะเขือเทศ (0.9 มิลลิกรัม) - วอลนัต (0.7 มิลลิกรัม) - แครอต (0.6 มิลลิกรัม) - นมแพะ (0.1 มิลลิกรัม)โรคพร่อง โรคพร่อง. โรคพร่องวิตามินอีทำให้เกิดโรคทางระบบประสาท เช่น โรคกล้ามเนื้อเสียการประสานงานจากสมองน้อยและไขสันหลังโรคกล้ามเนื้อและโลหิตจาง</doc>
