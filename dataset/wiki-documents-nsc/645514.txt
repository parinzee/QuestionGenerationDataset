<doc id="645514" url="https://th.wikipedia.org/wiki?curid=645514" title="คว็อน รี-เซ">คว็อน รี-เซ คว็อน รี-เซ (; ; 16 สิงหาคม ค.ศ. 1991 — 7 กันยายน ค.ศ. 2014) หรือที่รู้จักกันในชื่อบนเวทีคือ รีเซ (RiSe) เป็นนักร้องไอดอลเกาหลีใต้ ซึ่งเป็นสมาชิกเคป๊อปเกิร์ลกรุปเลดีส์โค้ดจากค่ายโพลาริสเอนเตอร์เทนเมนต์ โดยก่อนที่เธอจะเข้าร่วมวงเลดีส์โค้ด เธอได้เข้าร่วมประกวดมิสโคเรีย 2009 และได้รับมงกุฏในฐานะ "มิสโคเรียเจแปนจิน" นอกจากนี้ เธอยังเป็นที่รู้จักในฐานะ 12 สุดยอดผู้เข้าแข่งขันของรายการสตาร์ออดิชันเกรทเบิร์ธ ของบริษัทกระจายเสียงและแพร่ภาพมุนฮวา ทั้งนี้ เธอเกิดที่เมืองฟุกุชิมะ ประเทศญี่ปุ่น เธอจึงมีความคล่องแคล่วในการใช้ภาษา ทั้งภาษาญี่ปุ่น และภาษาเกาหลีประวัติ ประวัติ. รีเซเกิดที่ฟุกุชิมะ ประเทศญี่ปุ่นสำเร็จการศึกษาจากโรงเรียนมัธยมต้นฟุกุชิมะโคเรีย ก่อนจะย้ายมาเรียนที่โรงเรียนโตเกียวโคเรีย และเข้าศึกษาต่อที่มหาวิทยาลัยเซเค ในสาขาเศรษฐศาสตร์และบริหารธุรกิจการเสียชีวิต การเสียชีวิต. เมื่อวันที่ 3 กันยายน ค.ศ. 2014 เหล่าสมาชิกวงเลดีส์โค้ดได้ประสบอุบัติเหตุทางรถยนต์ โดยรถตู้ของพวกเธอได้พุ่งเข้าชนกับรั้วถนนในบริเวณใกล้เคียงกับพื้นที่ซินกัล-ดง บนทางด่วนยองดง ซึ่งอึนบี หนึ่งในสมาชิกของวงได้เสียชีวิตลงในที่เกิดเหตุ ในขณะที่มีข้อมูลอย่างไม่เป็นทางการรายงานว่าคนขับก็เสียชีวิตด้วยเช่นกัน โดยเธอและโซจองได้รับบาดเจ็บสาหัส ซึ่งรีเซยังคงอยู่ในสภาวะวิกฤติ และในวันที่ 7 กันยายน ค.ศ. 2014 เธอได้เสียชีวิตที่โรงพยาบาลมหาวิทยาลัยอาจู โดยที่ไม่ตื่นขึ้นมาจากอาการโคม่า</doc>
