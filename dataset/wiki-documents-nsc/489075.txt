<doc id="489075" url="https://th.wikipedia.org/wiki?curid=489075" title="เขียว กัญญาฤทธิ์">เขียว กัญญาฤทธิ์ เขียว กัญญาฤทธิ์ (อังกฤษ: Khieu Kanharith; ) เกิดเมื่อวันที่ 13 กันยายน พ.ศ. 2494 ที่จังหวัดกำปงจาม เข้าเรียนต่อทางด้านกฎหมาย จนถึง พ.ศ. 2514 มหาวิทยาลัยจึงถูกสั่งปิด ในสมัยเขมรแดง กัญญาฤทธิ์หนีไปกำปงจาม และเข้าร่วมกับฝ่ายที่นิยมเวียดนาม เมื่อก่อตั้งสาธารณรัฐประชาชนกัมพูชา ได้เป็นเลขาธิการสมาคมนักข่าวกัมพูชา และเป็นประธานนักข่าวกัมพูชาระหว่าง พ.ศ.. 2525 – 2533 ได้รับเลือกตั้งครั้งแรกเมื่อ พ.ศ. 2524 ถูกจำคุกใน พ.ศ. 2533 เพราะสงสัยว่าต่อต้านรัฐบาล ต่อมาใน พ.ศ. 2534 ได้เป็นที่ปรึกษาของฮุน เซน และใน พ.ศ. 2536 ได้เป็น ส.ส. จังหวัดกันดาล และได้เป็นรัฐมนตรีว่าการกระทรวงโฆษณาการและข่าวสาร ผลงานเขียนที่สำคัญคือนวนิยายเรื่อง อัครมหาเสนา เรียบเรียงจากเรื่อง Shōgun ของเจมส์ คลาเวน โดยเขียนร่วมกับเทพ วางสี และผลงานอื่น เช่น ห่างไกลจากฟากฟ้า ห้าปีกับเขมรแดง</doc>
