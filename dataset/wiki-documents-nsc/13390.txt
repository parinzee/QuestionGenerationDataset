<doc id="13390" url="https://th.wikipedia.org/wiki?curid=13390" title="มหาวิทยาลัยอิลลินอยส์ เออร์แบนา-แชมเปญจน์">มหาวิทยาลัยอิลลินอยส์ เออร์แบนา-แชมเปญจน์ มหาวิทยาลัยอิลลินอยส์ เออร์แบนา-แชมเปญจน์ (, ตัวย่อ: UIUC) เป็นมหาวิทยาลัยในกลุ่มมหาวิทยาลัยอิลลินอยส์ ก่อตั้งในปี พ.ศ. 2410 (ค.ศ. 1867) มหาวิทยาลัยที่มีชื่อเสียงทางด้าน วิศวกรรมศาสตร์ วิทยาการคอมพิวเตอร์ ฟิสิกส์ นิเทศศาสตร์ การเกษตร การบัญชี และ ครุศาสตร์ ตามการจัดอันดับของ ยูเอสนิวส์แอนด์เวิลด์รีพอร์ต มหาวิทยาลัยประกอบไปด้วย 18 คณะ และมีภาควิชามากกว่า 150 ภาควิชา มีนักศึกษากว่า 40,000 คน มหาวิทยาลัยตั้งอยู่คร่อมเมืองสองเมือง คือเมืองเออร์แบนาและเมืองแชมเปญจน์ ในรัฐอิลลินอยส์ ซึ่งอยู่ทางทิศตะวันตกเฉียงใต้ของชิคาโก ห่างประมาณ 200 กม. ทีมกีฬาของมหาวิทยาลัยชื่อ ไฟต์ติงอะไลไน (Fighting Illini) โดยมีชื่อเสียงในด้านอเมริกันฟุตบอลและบาสเกตบอล โดยมหาวิทยาลัยชนะอเมริกันฟุตบอลระดับประเทศ 5 ครั้ง ในปี ค.ศ. 1914, 1919, 1923, 1927, 1951 ชนะโรสโบวล์ 3 ครั้งในปี 1946, 1951, 1963 ส่วนทีมบาสเกตบอลชนะเลิศระดับประเทศหนึ่งครั้งในปี 1915 และได้รองชนะเลิศระดับประเทศในปี 2005 สีประจำมหาวิทยาลัยคือ สีน้ำเงินและสีส้ม โดยมีสัญลักษณ์ประจำมหาวิทยาลัยคือชาวอินเดียนแดงศิษย์เก่าที่มีชื่อเสียง ศิษย์เก่าที่มีชื่อเสียง. ณ ปัจจุบัน (พ.ศ. 2550) ศิษย์เก่าและอาจารย์ในมหาวิทยาลัย 21 คนได้รับรางวัลโนเบล และ 20 คน ได้รับรางวัลพูลิตเซอร์ นอกจากนี้ศิษย์เก่าของมหาวิทยาลัย ยังเป็นเจ้าของกิจการที่มีชื่อเสียงอย่าง เน็ตสเคปคอมมิวนิเคชัน เอเอ็มดี เพย์พาล ออราเคิล เพลย์บอย เอ็นเอฟแอล ซีดีดับเบิลยู ยูทูบ โลตัส สายการบินเดลต้า เว็บเบราว์เซอร์ซาฟารี และเว็บเบราว์เซอร์โมเสก ศิษย์เก่าและคณาจารย์ได้มีส่วนร่วมในการคิดค้นเทคโนโลยีที่สำคัญได้แก่ ไดโอดเปล่งแสง วงจรรวม ทรานซิสเตอร์ เอ็มอาร์ไอ และจอพลาสมารายชื่อรายชื่อ. - ฮิวจ์ เฮฟเนอร์ (Hugh Hefner) ผู้ก่อตั้งนิตยสารเพลย์บอย - หลี่ อัน (Ang Lee) ผู้กำกับภาพยนตร์ชาวไต้หวัน - ยีน แฮกแมน (Gene Hackman) นักแสดง - ไมเคิล พี. แครสนีย์ (Michael P. Krasny) ผู้ก่อตั้งบริษัทคอมพิวเตอร์ซีดีดับเบิลยู - บอบ ไมเนอร์ (Bob Miner) ผู้ร่วมก่อตั้งบริษัทซอฟต์แวร์ออราเคิล - สตีฟ เชง (Steve Chen) ผู้ร่วมก่อตั้งยูทูบ - ยอว์ด คาริม (Jawed Karim) ผู้ร่วมก่อตั้งยูทูบ - มาร์ก แอนเดรสเซน (Marc Andreessen) ผู้ร่วมออกแบบเว็บเบราว์เซอร์โมเสก และต่อมาร่วมก่อตั้งเน็ตสเคป - เดฟ ไฮแอตต์ (Dave Hyatt) ผู้พัฒนาเว็บเบราว์เซอร์ซาฟารี - เอด บูน (Ed Boon) ผู้ออกแบบเกมมอรทอลคอมแบต - แมกซ์ เลฟชิน (Max Levchin) ผู้ร่วมก่อตั้งเพย์พาล - ซี. อี. วูลแมน (C. E. Woolman) ผู้ก่อตั้งสายการบินเดลต้า - ทอมลินสัน ฮอลแมน (Tomlinson Holman) ผู้ออกแบบระบบทีเอชเอกซ์ ที่ใช้ในภาพยนตร์ - ฟาซ์เลอร์ ข่าน (Fazlur Khan) วิศวกรชาวบังก ผู้ออกแบบเซียร์ทาวเวอร์ - เฮนรี เบคอน (Henry Bacon) สถาปนิกชาวอเมริกันผู้ออกแบบอนุสรณ์สถานลิงคอล์น - เซซาร์ เปลลี (César Pelli) สถาปนิกชาวอาร์เจนตินาผู้ออกแบบเปโตรนาสทาวเวอร์ - รองศาสตราจารย์เฉลิม สุจริต สถาปนิกชาวไทย คณบดีคณะสถาปัตยกรรมศาสตร์ จุฬาลงกรณ์มหาวิทยาลัย - ยอดเยี่ยม เทพธรานนท์ สถาปนิกชาวไทย พิธีกรรายการหมอบ้าน - ทิพย์สุดา ปทุมานนท์ สถาปนิกชาวไทย - ศ.ดร. สวัสดิ์ ตันตระรัตน์ ผู้อำนวยการสถาบันเทคโนโลยีนานาชาติสิรินธร - บุญคลี ปลั่งศิริ CEO Shin Corp. - ประทีป ตั้งมติธรรม CEO ศุภาลัยเพลส - ชัชชาติ สิทธิพันธุ์ อดีตรัฐมนตรีว่าการกระทรวงคมนาคม (ดำรงตำแหน่ง พ.ศ. 2555 - พ.ศ. 2556) - นินนาท สินไชย นักแสดงชายชาวไทย</doc>
