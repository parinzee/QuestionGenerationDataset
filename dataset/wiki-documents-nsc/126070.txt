<doc id="126070" url="https://th.wikipedia.org/wiki?curid=126070" title="ชินวรณ์ บุณยเกียรติ">ชินวรณ์ บุณยเกียรติ นายชินวรณ์ บุณยเกียรติ อดีตรัฐมนตรีว่าการกระทรวงศึกษาธิการ ในรัฐบาลของนายอภิสิทธิ์ เวชชาชีวะ อดีตประธานคณะกรรมการประสานงานพรรคร่วมรัฐบาลของนายอภิสิทธิ์ เวชชาชีวะ เหรัญญิกพรรคประชาธิปัตย์ และอดีต ส.ส.นครศรีธรรมราช 6 สมัย มีผลงานทั้งด้านการเมือง และนิติบัญญัติมากมายประวัติ ประวัติ. นายชินวรณ์ เกิดวันที่ 18 ธันวาคม พ.ศ. 2499 สำเร็จการศึกษาระดับปริญญาตรี สาขารัฐศาสตร์การปกครอง จากมหาวิทยาลัยรามคำแหง ปี พ.ศ. 2525 และระดับปริญญาโท สาขาบริหารการศึกษา จากมหาวิทยาลัยทักษิณการทำงาน การทำงาน. นายชินวรณ์ เข้าสู่การเมืองโดยการเป็นสมาชิกสภาผู้แทนราษฎร จังหวัดนครศรีธรรมราช 6 สมัย (พ.ศ. 2535/1, 2535/2, 2538, 2539, 2544) ได้รับแต่งตั้งให้ดำรงตำหน่งสำคัญในการเมืองหลายตำแหน่ง อาทิ เลขานุการคณะกรรมาธิการกิจการเยาวชน สตรีและผู้สูงอายุ เลขานุการรัฐมนตรีว่าการกระทรวงการต่างประเทศ เลขานุการรัฐมนตรีว่าการกระทรวงศึกษาธิการ เลขานุการรัฐมนตรีช่วยว่าการกระทรวงเกษตรและสหกรณ์ โฆษกคณะกรรมาธิการวิสามัญพิจารณาร่างพระราชบัญญัติงบประมาณรายจ่าย ประจำปีงบประมาณ 2538, 2546 และ 2547 รองประธานคณะกรรมาธิการการติดตามการบริหารงบประมาณปี พ.ศ. 2539, 2544-2547 เมื่อวันที่ 15 กรกฎาคม พ.ศ. 2551 พรรคประชาธิปัตย์ได้จัดการประชุมใหญ่วิสามัญประจำปี เพื่อเลือกตั้งคณะกรรมการบริหารพรรคชุดใหม่ตามข้อบังคับพรรค และ นายชินวรณ์ บุณยเกียรติ ได้รับเลือกให้ดำรงตำแหน่ง นายทะเบียนพรรคประชาธิปัตย์ ต่อมาในปี พ.ศ. 2554 ได้รับเลือกให้ดำรงตำแหน่งเหรัญญิกพรรคผลงานทางด้านการเมือง ผลงานทางด้านการเมือง. ในการทำงานด้านการเมือง นายชินวรณ์ ได้ทำหน้าที่ต่างๆ เช่น- เป็นเลขานุการรัฐมนตรี 3 กระทรวง- กระทรวงต่างประเทศ (ดร.สุรินทร์ พิศสุวรรณ) - กระทรวงศึกษาธิการ (นายอาคม เอ่งฉ้วน) - กระทรวงเกษตรและสหกรณ์ (นายอาคม เอ่งฉ้วน) - เป็นผู้เสนอกระทู้ปากเปล่าคนแรกของเรื่อง การให้เงินแก่สมาชิกสภาผู้แทนราษฎร จำนวน 10 ล้านของ นายสุขวิช รังสิตพล - เป็นผู้อภิปรายไม่ไว้วางใจรัฐมนตรีในรัฐบาล พ.ต.ท.ทักษิณ ชินวัตร 2 กระทรวง- อภิปรายไม่ไว้วางใจรัฐมนตรีประจำสำนักนายกรัฐมนตรี (นายสมศักดิ์ เทพสุทิน) - อภิปรายไม่ไว้วางใจรัฐมนตรีว่าการกระทรวงศึกษาธิการ (นายปองพล อดิเรกสาร) - อภิปรายไม่ไว้วางใจและยื่นถอดถอนรัฐมนตรีว่าการกระทรวงศึกษาธิการ (นายอดิศัย โพธารามิก)วิกฤตการณ์การเมืองไทย พ.ศ. 2556–2557 วิกฤตการณ์การเมืองไทย พ.ศ. 2556–2557. ในวิกฤตการณ์การเมืองไทย พ.ศ. 2556–2557 นายชินวรณ์ได้เข้าร่วมกับการชุมนุมของกปปส. (คณะกรรมการประชาชนเพื่อการเปลี่ยนแปลงประเทศไทยให้เป็นประชาธิปไตยที่สมบูรณ์อันมีพระมหากษัตริย์เป็นประมุข) ถือเป็นแนวร่วมคนสำคัญคนหนึ่ง โดยเป็นผู้รับผิดชอบเวทีชุมนุมที่สวนลุมพินี และแยกศาลาแดง ร่วมกับนายวิทยา แก้วภราดัย แกนนำกปปส.ด้วย และหลังเหตุการณ์นี้ นายชินวรณ์ก็ได้เข้าอุปสมบทที่วัดธารน้ำไหล จังหวัดสุราษฎร์ธานี เหมือนกับแกนนำและแนวร่วมคนอื่น ๆเกียรติประวัติ เกียรติประวัติ. นายชินวรณ์ บุยเกียรติ เคยได้รับรางวัล และมีผลงานดีเด่นในด้านต่างๆ เช่น- นักเรียนดีเด่น พ.ศ. 2515 สอบได้ที่ 1 ได้รับเกียรติบัตรสภานักเรียน - นักศึกษาดีเด่น พ.ศ. 2517 ได้รับเกียรติบัตรนักศึกษากิจกรรมดีเด่น - ครูผู้สอนดีเด่น พ.ศ. 2521 (ครูหลักสูตรใหม่ พ.ศ. 2521) - ผู้บริหารโรงเรียนดีเด่น พ.ศ. 2523 ของ สปช. - เหรียญทองสถาบันพัฒนาผู้บริหารการศึกษา กระทรวงศึกษาธิการ 2531 - เครื่องหมาย "รักษาดินแดนยิ่งชีพ" กระทรวงมหาดไทย 2540 - รับพระราชทานเหรียญทองคำผู้สนับสนุนกิจกรรมส่งเสริมพระพุทธศาสนา กระทรวงศึกษาธิการ 2540 - เครื่องหมาย "เกษตราธิปัตย์" กระทรวงเกษตรและสหกรณ์ 2543 - รางวัลศิษย์เก่าดีเด่นมหาวิทยาลัยทักษิณ ปี 2546 จาก ฯพณฯพลเอกเปรม ติณสูลานนท์ ประธานองคมนตรี และรัฐบุรุษ - รางวัลสมาชิกสภาผู้แทนราษฎร ผู้ปฏิบัติงานดีเด่นปี 2546,2547 จาก นายอุทัย พิมพ์ใจชน ประธานรัฐสภาเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2544 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
