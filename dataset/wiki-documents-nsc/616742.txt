<doc id="616742" url="https://th.wikipedia.org/wiki?curid=616742" title="อ่าวแนร์ราแกนเซตต์">อ่าวแนร์ราแกนเซตต์ อ่าวแนร์ราแกนเซตต์ () คือ อ่าวและชะวากทะเลแห่งหนึ่งในรัฐโรดไอแลนด์ สหรัฐอเมริกา และเป็นอ่าวที่ใหญ่ที่สุดในนิวอิงแลนด์ โดยเป็นอ่าวธรรมชาติที่ขยายกว้างขึ้นเรื่อย ๆ ไปถึงรัฐแมสซาชูเซตส์และจรดมหาสมุทรแอตแลนติก ภายในอ่าวยังมีเกาะต่าง ๆ เกาะที่ใหญ่ที่สุด 3 เกาะตามลำดับคือ เกาะอะควิดเนก (Aquidneck), เกาะโคแนนิคัต (Conanicut) และเกาะพรูเดนซ์ (Prudence) ในอ่าวแนร์ราแกนเซตต์มีอ่าวเล็ก ๆ ได้แก่ อ่าวเมานต์โฮป (Mount Hope) และอ่าวบริสตอล (Bristol)เมืองและประชากร เมืองและประชากร. บริเวณรอบอ่าวแนร์ราแกนเซตต์ประกอบด้วยเมืองพรอวิเดนซ์ เมืองหลวงของรัฐโรดไอแลนด์ รวมถึงชานเมืองต่าง ๆ ได้แก่ วาร์วิกและแครนสตัน ตั้งอยู่ทางด้านตะวันตกของอ่าว นิวพอร์ตตั้งอยู่ทางใต้สุดของอ่าว ซึ่งเป็นศูนย์ฝึกฝนหลักของกองทัพเรือสหรัฐอเมริกา และบริสตอลตั้งอยู่ตอนกลางของอ่าวแนร์ราแกนเซตต์ อยู่ระหว่างอ่าวเมานต์โฮปกับอ่าวบริสตอล ซึ่งเป็นที่ตั้งของมหาวิทยาลัยโรเจอร์ วิลเลียมส์ และเมืองฟอลล์ริเวอร์ รัฐแมสซาชูเซสต์ ตั้งอยู่ทางตอนเหนือสุดของอ่าว</doc>
