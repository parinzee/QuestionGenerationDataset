<doc id="228616" url="https://th.wikipedia.org/wiki?curid=228616" title="พระเยซูในสวนเกทเสมนี">พระเยซูในสวนเกทเสมนี พระเยซูในสวนเกทเสมนี หรือ พระเยซูบนภูเขามะกอกเทศ () เป็นเหตุการณ์หนึ่งในชีวิตของพระเยซูที่เกิดขึ้นระหว่างพระกระยาหารมื้อสุดท้ายและเมื่อทรงถูกจับ เหตุการนี้มีบันทึกในพระวรสารทั้งสี่เล่มที่กล่าวว่าทันทีหลังจากที่เสวยกระยาหารมื้อสุดท้ายแล้วพระเยซูก็เสด็จไปสวดมนต์ในสวนเกทเสมนี โดยมีนักบุญปีเตอร์, นักบุญจอห์น และนักบุญเจมส์ตามไปด้วย ผู้ที่ทรงขอให้รอและให้สวดมนต์ไปพลาง จากนั้นก็ทรงเดินหน้าไปเล็กน้อยจากอัครสาวกทั้งสาม เมื่อทรงมีความรู้สึกเศร้าและปวดร้าวพระทัยและทรงอธิษฐานว่า “โอ ข้าแต่พระบิดาของข้าพระองค์ ถ้าถ้วยนี้เลื่อนพ้นไปจากข้าพระองค์ไม่ได้ และข้าพระองค์จำต้องดื่มแล้ว ก็ให้เป็นไปตามน้ำพระทัยของพระองค์” ทรงอธิษฐานสามครั้ง และทรงกลับไปดูอัครสาวกทั้งสามระหว่างการอธิษฐานก็พบว่าทั้งสามคนนอนหลับ พระองค์จึงทรงเปรยว่า “จิตใจเต็มใจ แต่ร่างกายอ่อนแอ” เทวดาจึงลงมาช่วยเป็นกำลังใจให้พระองค์ เมื่อทรงเป็นทุกข์ก็ทรงอธิษฐานต่อจน “พระเสโทของพระองค์เป็นเหมือนโลหิตไหลหยดลงถึงดินเป็นเม็ด “พระเยซูในสวนเกทเสมนี” เป็นฉากหนึ่งจากทุกขกิริยาของพระเยซูซึ่งเป็นส่วนหนึ่งของภาพชุดชีวิตของพระเยซู ที่เป็นหัวเรื่องของศิลปะคริสต์ศาสนาที่ศิลปินนิยมสร้างหรือเขียนกัน</doc>
