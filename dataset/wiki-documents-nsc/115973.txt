<doc id="115973" url="https://th.wikipedia.org/wiki?curid=115973" title="ซีจีพลัส">ซีจีพลัส ซีจีพลัส () นิตยสารที่สนับสนุนผลงานทางด้านกราฟิกและมัลติมีเดียของไทยรวมไปถึงนักศึกษานักเรียนและบุคคลทั่วไปที่มีความคิดสร้างสรรค์ ชื่นชอบศิลปะยุคดิจิตอล ทาง CG+ magazine จะนำเสนอไอเดีย ความคิด ผลงาน ต่างๆจากดีไซน์เนอร์ นักออกแบบที่มีชื่อเสียงทั้งในและต่างประเทศ โดยเน้นประเทศไทยและประเทศเพื่อนบ้านในภูมิภาคเอเชียเป็นหลัก โดยมี อรรถกร อินทกรณ์ เป็นบรรณาธิการบริหาร CG+ฉบับแรกเริ่มวางจำหน่ายช่วงปลายเดือนพฤษภาคม ปี พ.ศ. 2550 จุดกำเนิดของ CG+ มาจากการอยากจะยกระดับให้กับคนทำงานด้าน Graphic มาแชร์ความรู้และมีเวทีในการแสดงออกมากขึ้น คล้ายกับนิตยสารด้าน Graphic ของต่างประเทศ เช่น Computer Arts หรือ IdN เนื้อหาหลักๆของ CG+ จะประกอบด้วย ข่าวสารในวงการ Graphic, Tutorial การสอนเทคนิคและ Tip ต่างๆในการทำงาน รวมไปถึง บทสัมภาษณ์และนำเสนอผลงานดีไซน์เนอร์-ศิลปิน ซึ่งดีไซน์เนอร์ที่ทาง CG+ เคยสัมภาษณ์และนำผลงานมาลง ก็เช่น 8e88 Graphic, กลุ่ม B.O.R.E.D, Creative Buffalo, สกาล ศรีสุวรรณ ฯลฯ</doc>
