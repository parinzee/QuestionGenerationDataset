<doc id="441910" url="https://th.wikipedia.org/wiki?curid=441910" title="คืนยูริ">คืนยูริ คืนยูริ () เป็นการเฉลิมฉลองระหว่างประเทศ ตรงกับวันที่ 12 เมษายนของทุกปี จัดขึ้นเพื่อรำลึกถึงเหตุการณ์สำคัญในการสำรวจอวกาศ คือ การส่งยูริ กาการิน เป็นมนุษย์อวกาศคนแรก ขึ้นสู่อวกาศไปกับยานวอสตอค 1 เมื่อวันที่ 12 เมษายน พ.ศ. 2504 ใน พ.ศ. 2547 มีผู้จัดงานเฉลิมฉลองคืนยูริกว่า 75 งาน ใน 34 ประเทศ และยังมีที่แอนตาร์กติกาและสถานีอวกาศนานาชาติด้วย คืนยูริจัดตั้งขึ้นโดย ลอเรตตา ฮิเดลโก, จอร์จ ที. ไวท์ไซด์ส และทริช การ์เนอร์ คืนยูริครั้งแรกจัดขึ้นเมื่อวันที่ 12 เมษายน พ.ศ. 2544 ในวันครบรอบ 40 ปีการบินอวกาศของมนุษย์ สำหรับสหภาพโซเวียตได้กำหนดวันนักบินอวกาศขึ้นตั้งแต่ พ.ศ. 2505 แล้ว</doc>
