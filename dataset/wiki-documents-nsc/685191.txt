<doc id="685191" url="https://th.wikipedia.org/wiki?curid=685191" title="การเสียชีวิตของจอห์น เลนนอน">การเสียชีวิตของจอห์น เลนนอน จอห์น เลนนอน เป็นนักดนตรีชาวอังกฤษที่มีชื่อเสียงทั่วโลกในฐานะหนึ่งในสมาชิกวงเดอะบีเทิลส์ จากผลงานเดี่ยว และจากการเป็นนักกิจกรรมทางการเมืองและสันตินิยม เขาถูกมาร์ก เดวิด แชปแมน ยิงเสียชีวิตโดยการเอาปืนมาสังหารที่ทางเข้าอพาร์ตเมนต์ เดอะดาโคตา (The Dakota) ที่เขาพักอยู่ ในนครนิวยอร์ก เมื่อวันที่ 8 ธันวาคม ค.ศ. 1980 เลนนอนเพิ่งกลับจากสตูดิโอเรเคิร์ดแพลนต์ (Record Plant Studio) พร้อมกับภรรยา โยโกะ โอะโนะ เลนนอนเสียชีวิตตั้งแต่มาถึง (dead on arrival) ที่โรงพยาบาลรูสเวลต์ สิริอายุได้ 40 ปี ที่โรงพยาบาล กล่าวกันว่าไม่มีใครสามารถมีชีวิตอยู่ได้นานกว่า 2-3 นาทีหลังจากได้รับบาดเจ็บเช่นนี้ ไม่นานหลังจากสถานีข่าวท้องถิ่นรายงานข่าวการเสียชีวิตของเลนนอน ฝูงชนรวมตัวกันที่โรงพยาบาลรูสเวลต์ และหน้าเดอะดาโคตา เลนนอนถูกฌาปนกิจในวันที่ 8 ธันวาคม ค.ศ. 1980 ที่สุสานเฟิร์นคลิฟฟ์ (Ferncliff Cemetery) ในฮาตส์เดล นิวยอร์ก โอะโนะรับอัฐิของเลนนอนไว้ และตัดสินใจไม่จัดงานศพให้เขา รายงานข่าวการเสียชีวิตของเลนนอนสู่ผู้ชมชาวอเมริกันครั้งแรก รายงานโดย ฮาวเวิร์ด โคเซลล์ ในรายการมันเดย์ไนต์ฟุตบอล ทางช่องเอบีซี</doc>
