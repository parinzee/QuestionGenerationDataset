<doc id="260783" url="https://th.wikipedia.org/wiki?curid=260783" title="โรเบิร์ต อาดัม">โรเบิร์ต อาดัม โรเบิร์ต อาดัม () (3 กรกฎาคม ค.ศ. 1728 - 3 มีนาคม ค.ศ. 1792) เป็นนักออกแบบตกแต่งภายใน นักออกแบบเฟอร์นิเจอร์ และสถาปนิกของสมัยฟื้นฟูคลาสสิกคนสำคัญชาวสกอตของในคริสต์ศตวรรษที่ 18 งานชิ้นสำคัญของชาญโรเบิร์ต อาดัมก็ได้แก่คฤหาสน์ไซออน (Syon House), ปราสาทคัลแอนน (Culzean Castle), คฤหาสน์เคดเลสตัน (Kedleston Hall) และ สะพานพัลเทนีย์ (Pulteney Bridge) โรเบิร์ตเป็นลูกของสถาปนิกวิลเลียม อาดัม (ค.ศ. 1689&ndash;ค.ศ. 1748) ผู้เป็นสถาปนิกคนสำคัญของสกอตแลนด์ในยุคนั้น และโรเบิร์ตก็ได้รับการศึกษาและฝึกฝนโดยบิดาพร้อมกับพี่ชายจอห์น หลังจากบิดาเสียชีวิตโรเบิร์ตก็ดำเนินธุรกิจของครอบครัวต่อที่รวมทั้งกิจการที่ทำเงินดีกับ Board of Ordnance ในปี ค.ศ. 1754 โรเบิร์ตก็เดินทางไปยังกรุงโรมและไปใช้เวลาเกือบห้าปีอยู่ที่นั่นภายใต้ชาร์ลส์-หลุยส์ เคลริสโซ (Charles-Louis Clérisseau) และ จิโอวานนิ บัตติสตา ปิราเนซิ (Giovanni Battista Piranesi) เมื่อกลับมายังอังกฤษโรเบิร์ตก็ไปเปิดกิจกาจในลอนดอนร่วมกับน้องชายเจมส์ และวิวัฒนาการลักษณะสถาปัตยกรรมที่เรียกว่า “สถาปัตยกรรมลักษณะอาดัม” (Adam Style) และทฤษฎีเกี่ยวกับ “ความเคลื่อนไหว” ในสถาปัตยกรรมที่มีพื้นฐานมาจากการศึกษาสถาปัตยกรรมกรีกโรมัน โรเบิร์ตกลายเป็นสถาปนิกผู้ประสบความสำเร็จและเป็นที่นิยมที่สุดคนหนึ่งของประเทศ โรเบิร์ตเป็นสถาปนิกผู้นำระลอกแรกของสมัยฟื้นฟูคลาสสิกในอังกฤษและสกอตแลนด์ตั้งแต่ราวปี ค.ศ. 1760 จนกระทั่งเสียชีวิต และเป็นผู้มิอิทธิพลต่อสถาปัตยกรรมตะวันตกทั้งในยุโรปและอเมริกาเหนือ โรเบิร์ตไม่แต่เพียงจะออกแบบที่พักอาศัยให้แก่ลูกค้าแต่ยังออกแบบสิ่งตกแต่งและสิ่งต่างๆ ที่ประกอบสิ่งก่อสร้างที่ออกแบบด้วย</doc>
