<doc id="441030" url="https://th.wikipedia.org/wiki?curid=441030" title="นริศร ทองธิราช">นริศร ทองธิราช นายนริศร ทองธิราช (เกิด 18 พฤศจิกายน พ.ศ. 2503) สมาชิกสภาผู้แทนราษฎรจังหวัดสกลนคร เขต 3 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 ในสังกัดพรรคชาติไทย ปัจจุบันสังกัดพรรคเพื่อไทย อดีต สจ.สกลนคร, อดีตประธานสภา สจ.สกลนคร, อดีต สว.สกลนครประวัติ ประวัติ. ดร.นริศร ทองธิราช เกิดเมื่อวันที่ 18 พฤศจิกายน พ.ศ. 2503 เป็นบุตรของนายนิยุต และนางหนูไสย ทองธิราช เป็นหลานชายโดยสายเลือดของหลวงศรีสุราษฎร์ ทองธิราช สำเร็จการศึกษาระดับปริญญาตรี โท เอก สาขารัฐศาสตร์ การปกครอง มหาวิทยาลัยรามคำแหง ปริญญาโท MBA จากประเทศอเมริกา ปริญาเอกจากประเทศอินเดีย สมรสกับนางสุลักษณ์ (อดีต ส.อบจ.เขตอำเภอพรรณานิคม) มีบุตร 3 คนงานการเมือง งานการเมือง. อดีตเป็นสมาชิกสภาองค์การบริหารส่วนจังหวัดสกลนคร และประธานสภาองค์การบริหารส่วนจังหวัดสกลนคร ตามลำดับ พ.ศ. 2544 ได้รับเลือกตั้งเป็นสมาชิกสภาผู้แทนราษฎรเป็นครั้งแรก ในสังกัดพรรคชาติไทย โดยเอาชนะนายเฉลิมชาติ การุญ จากพรรคความหวังใหม่ แต่ในการเลือกตั้งปี พ.ศ. 2548 นายนริศรพ่ายให้กับนายเฉลิมชาติ ซึ่งย้ายไปสังกัดพรรคไทยรักไทย ต่อมา พ.ศ. 2549 นายนริศรลงสมัคร และได้รับเลือกเป็นสมาชิกวุฒิสภาจังหวัดสกลนคร หลังการรัฐประหาร 19 กันยายน พ.ศ. 2549 นายนริศรลงสมัครสมาชิกสภาผู้แทนราษฎรอีกครั้ง สังกัดพรรครวมใจไทยชาติพัฒนา ได้คะแนนมาเป็นอันดับที่ 5 ของเขต (มี ส.ส.ได้ 3 คน) หลังจากนั้นนายนริศรจึงไปดำรงตำแหน่งรองนายกองค์การบริหารส่วนจังหวัดสกลนคร พ.ศ. 2554 ได้รับการเลือกตั้งเป็นสมาชิกสภาผู้แทนราษฎรอีกครั้ง สังกัดพรรคเพื่อไทย ซึ่งในปี พ.ศ. 2556 เขาถูกกล่าวหาว่าเป็นผู้กดบัตรแสดงตนอิเล็กทรอนิกส์แทนสมาชิกสภาผู้แทนราษฎรคนอื่น ในการประชุมร่วมรัฐสภาเพื่อพิจารณาร่างแก้ไขรัฐธรรมนูญ หลังรัฐประหารในประเทศไทย พ.ศ. 2557 วันที่ 8 กันยายน พ.ศ. 2559 คณะกรรมการป้องกันและปราบปรามการทุจริตแห่งชาติ มีมติให้ดำเนินคดีอาญาต่อเขา เนื่องจากไม่ตรวจทานร่างรัฐธรรมนูญ ในวันที่ 4 พฤศจิกายน พ.ศ. 2559 สภานิติบัญญัติแห่งชาติลงมติถอดถอนเขาออกจากตำแหน่งส่งผลให้เขา ถูกห้ามดำรงตำแหน่งทางการเมืองและทางราชการ เป็นเวลา 5 ปีสมาชิกสภาผู้แทนราษฎร สมาชิกสภาผู้แทนราษฎร. นริศร ทองธิราช ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดสกลนคร สังกัดพรรคชาติไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสกลนคร สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2547 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.)</doc>
