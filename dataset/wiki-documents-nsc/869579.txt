<doc id="869579" url="https://th.wikipedia.org/wiki?curid=869579" title="เอกซ์โอเอกซ์โอ (อัลบั้ม)">เอกซ์โอเอกซ์โอ (อัลบั้ม) เอกซ์โอเอกซ์โอ () เป็นสตูดิโออัลบั้มแรกของวงดนตรีชายสัญชาติเกาหลีใต้และจีน เอ็กโซ ออกจำหน่ายในวันที่ 3 พฤษภาคม ค.ศ. 2013 ผ่านสังกัดเอสเอ็มเอนเตอร์เทนเมนต์ ภายใต้การจัดจำหน่ายโดยเคเอ็มพีโฮลดิง หลังจากเอกซ์เทนเดดเพลย์เปิดตัวของวง มามา (2012) อัลบั้มออกจำหน่ายด้วยกันสองรูปแบบทั้งในภาษาเกาหลีและภาษาจีน ซิงเกิลนำของอัลบั้มคือเพลง "วูฟ" อัลบั้มถูกออกจำหน่ายใหม่ในชื่อ กราวล์ () โดยมีซิงเกิลนำชื่อเดียวกับอัลบั้ม ออกจำหน่ายในวันที่ 5 สิงหาคม ค.ศ. 2013 อัลบั้มเปิดตัวในอันดับ 1 บนแกออนอัลบั้มชาร์ต และชาร์ตบิลบอร์ดเวิลด์อัลบั้ม ซิงเกิลนำทั้งสองเพลงขึ้นสิบอันดับแรกบนชาร์ตแกออนดิจิทัลชาร์ต และพาให้วงชนะรางวัลอันดับหนึ่งของรายการเพลงเกาหลีใต้เป็นครั้งแรกและชนะมากที่สุดในเวลานั้น อัลบั้มได้รับรางวัลอัลบั้มแห่งปีจากเอ็มเน็ตเอเชียนมิวสิกอะวอดส์ 2013 และทำยอดขายได้มากกว่า 1 ล้านชุด เป็นอัลบั้มขายดีที่สุดในเกาหลีใต้ในปี ค.ศ. 2013การออกจำหน่ายและงานศิลป์ การออกจำหน่ายและงานศิลป์. ในวันที่ 16 พฤษภาคม ค.ศ. 2013 เอสเอ็มเอนเตอร์เทนเมนต์เผยแพร่ภาพตัวอย่างสำหรับการเปิดตัวสตูดิโออัลบั้มแรกในชื่อ เอกซ์โอเอกซ์โอ โดยภาพตัวอย่างของแต่ละสมาชิกเริ่มปล่อยตั้งแต่วันที่ 17 พฤษภาคม วิดีโอเมดเลย์ตัวอย่างเพลงในอัลบั้มเผยแพร่ออกมาในวันที่ 26 พฤษภาคม หลายเดือนก่อนวันออกจำหน่ายอัลบั้ม เดโมของซิงเกิลนำอัลบั้ม "วูฟ" รวมทั้งเพลงในอัลบั้มและวิดีโอซ้อมเต้นหลุดออกมาทางอินเทอร์เน็ต ไรอัน จ็อน หนึ่งในโปรดิวเซอร์ของอัลบั้ม ออกมาเตือนเพื่อดำเนินคดีและแสดงความรู้สึกไม่ดีเกี่ยวกับเรื่องนี้ผ่านบัญชีทวิตเตอร์ของเขา อัลบั้ม เอกซ์โอเอกซ์โอ ออกจำหน่ายอย่างเป็นทางการในวันที่ 3 กรกฎาคม ค.ศ. 2013 อัลบั้มออกจำหน่ายด้วยกันสองรูปแบบ ได้แก่ "คิส" (Kiss) เป็นอัลบั้มภาษาเกาหลี และ "ฮัก" (Hug) เป็นอัลบั้มภาษาจีน อัลบั้มออกจำหน่ายใหม่ในชื่อ กราวล์ ในวันที่ 5 สิงหาคม ค.ศ. 2013 พร้อมกับเพิ่มเพลงใหม่ทั้งหมดสามเพลง หนึ่งในนั้นมีซิงเกิลนำอัลบั้ม "กราวล์" โดยภาพกับวิดีโอตัวอย่างและมิวสิกวิดีโอของซิงเกิลถูกเผยแพร่ออกมาในเดือนกรกฎาคม ในวันที่ 27 กรกฎาคม วิดีโอซ้อมเต้นหลุดออกมาทางอินเทอร์เน็ต ปกอัลบั้มทั้งแบบซีดีและแบบดิจิทัลประกอบด้วยสัญลักษร์ประจำวงในรูปทรงหัวใจและวงกลม ภาพตัวอย่างและภาพในอัลบั้ม เอกซ์โอเอกซ์โอ แบบซีดีเป็นแนวหนังสือรุ่น สมาชิกวงอยู่ในเครื่องแบบนักเรียนและชุดกีฬาตามหมวดหมู่รูปภาพในอัลบั้ม ได้แก่ ชั้นเรียน–เด็กชายทั้งสิบสองคน, กีฬา–ชั่วโมงพละ และห้องของเด็กหนุ่ม–เวลาว่างการส่งเสริมอัลบั้ม การส่งเสริมอัลบั้ม. เอ็กโซส่งเสริมอัลบั้มร่วมกันทั้งเอ็กโซ-เค และเอ็กโซ-เอ็ม โดยส่งเสริมทั้งในประเทศเกาหลีใต้และจีน วงเริ่มทำการแสดงสดด้วยเพลง "วูฟ" เป็นครั้งแรกบนเวทีคัมแบ็กในรายการเอ็ม เคานต์ดาวน์ และทำการแสดงสดเพลงนี้ที่จีนครั้งแรกในรายการแฮปปีแคมป์ วงทำการแสดงสดเพลง "กราวล์" เป็นครั้งแรกในรายการเอ็ม เคานต์ดาวน์ ในวันที่ 1 สิงหาคม ก่อนวันออกจำหน่ายเพลงสองวัน เอ็กโซขึ้นแสดงซิงเกิลทั้งสองเพลงในงานประกาศรางวัลหลายงาน โดยในงานเมลอนมิวสิกอะวอดส์ 2013 วงทำการแสดงสดพร้อมกับละครสั้นซึ่งนำแสดงโดยสมาชิกวงและคิม ยุน-ฮเย นักแสดงหญิงชาวเกาหลีใต้ วงทำการแสดงสดเพลง "แบล็กเพิร์ล" เปิดการแสดงของวงในงานเอ็มเน็ตเอเชียนมิวสิกอะวอดส์ 2014 เอ็กโซฟรอมเอ็กโซแพลนเน็ต #1 – เดอะลอสต์แพลนเน็ต เป็นทัวร์คอนเสิร์ตเพื่อส่งเสริมอัลบั้มนี้ เช่นดียวกับเอกซ์เทนเดดเพลย์ มามา และโอเวอร์โดส โดยเริ่มทำการแสดงครั้งแรกในวันที่ 23 พฤษภาคม ค.ศ. 2014 ที่โอลิมปิกยิมนาสติกส์อารีนา โซล เกาหลีใต้ แต่วงทำการแสดงทัวร์นี้โดยปราศจากคริสตั้งแต่ก่อนเริ่มทัวร์ และลู่หานในเดือนตุลาคม จากการยื่นฟ้องต่อสังกัดเอสเอ็มเอนเตอร์เทนเมนต์ วงเริ่มส่งเสริมอัลบั้มในทัวร์ของเอสเอ็มทาวน์เป็นครั้งแรกในทัวร์ เอสเอ็มทาวน์ไลฟ์เวิลด์ทัวร์ IVซิงเกิล ซิงเกิล. ซิงเกิลนำอัลบั้ม "วูฟ" ปล่อยออกมาพร้อมกับมิวสิกวิดีโอในวันที่ 30 พฤษภาคม ค.ศ. 2013 ก่อนวันออกจำหน่ายเพลงซึ่งออกจำหน่ายพร้อมกับอัลบั้มในวันที่ 3 กรกฎาคม ค.ศ. 2013 เพลงเปิดตัวในอันดับที่ 10 บนแกออนดิจิทัลชาร์ต เพลง "กราวล์" เป็นซิงเกิลที่สองจากอัลบั้มออกจำหน่ายใหม่ เปิดตัวในอันดับที่ 2 บนแกออนดิจิทัลชาร์ต และขึ้นอันดับที่ 3 บนชาร์ตบิลบอร์ดเวิลด์ดิจิทัลซองส์ เพลงถูกเลือกให้เป็นเพลงเคป็อปยอดเยี่ยมที่สุดในปี ค.ศ. 2013 โดยนิตยสารบิลบอร์ด เพลงในอัลบั้มเคยใช้ประกอบวิดีโอตัวอย่างสำหรับการเปิดตัวของวงออกเผยแพร่ในระหว่างเดือนธันวาคม ค.ศ. 2011 ถึงเดือนกุมภาพันธ์ ค.ศ. 2012 ได้แก่ เพลง "มายเลดี" และเพลง "เบบีโดนต์คราย" ประกอบวิดีโอตัวอย่างที่ 1 และ 21 แสดงโดยไค เพลง "แบล็กเพิร์ล" ประกอบวิดีโอตัวอย่างที่ 8 แสดงโดยเซฮุน และเพลง "เลตเอาต์เดอะบีสต์" ประกอบวิดีโอตัวอย่างที่ 11 แสดงโดยซิ่วหมินและไคการตอบรับและรางวัล การตอบรับและรางวัล. อัลบั้ม เอกซ์โอเอกซ์โอ มียอดสั่งซื้อล่วงหน้ามากกว่า 300,000 ชุดหลังจากประกาศเปิดตัวอัลบั้ม เปิดตัวบนแกออนอัลบั้มชาร์ตในอันดับที่ 1 (ชุดคิส) และ 2 (ชุดฮัก) และเปิดตัวในอันดับที่ 1 บนชาร์ตบิลบอร์ด เวิลด์อัลบั้ม อัลบั้มทั้งในภาษาเกาหลีและจีนกับอัลบั้มออกจำหน่ายใหม่ทั้งสองภาษาสามารถทำยอดขายในเกาหลีใต้รวมกันได้มากกว่า 1,007,000 ชุด ทำสถิติเป็นอัลบั้มขายดีที่สุดในปี ค.ศ. 2013 และเป็นอัลบั้มแรกที่มียอดขายมากกว่า 1 ล้านชุดในรอบ 12 ปี นับตั้งแต่อัลบั้ม ของจี.โอ.ดี ในปี ค.ศ. 2001 อัลบั้ม เอกซ์โอเอกซ์โอ ชนะรางวัลอัลบั้มแห่งปีที่งานเอ็มเน็ตเอเชียนมิวสิกอะวอดส์ 2013 และยินเยฺว่ไถวีชาร์ตอะวอดส์ ครั้งที่ 2 และชนะรางวัลแทซังและบงซัง ประเภทยอดจำหน่ายอัลบั้มที่งานโกลเดนดิสก์อะวอดส์ ครั้งที่ 28 อัลบั้มได้รับการเสนอชื่อเข้าชิงรางวัลอัลบั้มแห่งปีที่งานเมลอนมิวสิกอะวอดส์ 2013 เพลง "กราวล์" ชนะรางวัลเพลงแห่งปีที่งานเมลอนมิวสิกอะวอดส์ 2013, เคบีเอสซองเฟสติวัล 2013, โซลมิวสิกอะวอดส์ครั้งที่ 23 และเวิลด์มิวสิกอะวอดส์ 2013 ทั้งยังชนะรางวัลเพลงแดนซ์และอิเล็กทรอนิกยอดเยี่ยมที่งานโคเรียนมิวสิกอะวอดส์ 2014 และได้รับการเสนอชื่อเข้าชิงที่งานเอ็มเน็ตเอเชียนมิวสิกอะวอดส์ 2013, โกลเดนดิสก์อะวอดส์ ครั้งที่ 28 และโคเรียนมิวสิกอะวอดส์ 2014 มิวสิกวิดีโอของเพลงได้รับการเสนอชื่อเข้าชิงที่งานเมลอนมิวสิกอะวอดส์ 2013 เพลง "วูฟ" ชนะรางวัลอันดับหนึ่งของรายการเพลงเกาหลีใต้เป็นครั้งแรกของวงและชนะทั้งหมด 4 ครั้ง ส่วนเพลง "กราวล์" ชนะทั้งหมด 14 ครั้ง ทำคะแนนสูงที่สุดเป็นสถิติของรายการอินกีกาโย ในเวลานั้น และทำสถิติเป็นเพลงที่ชนะรางวัลมากที่สุดเท่ากับเพลง "จี" ของ เกิลส์เจเนอเรชัน ก่อนที่เพลง "เลิฟ" ของเอพิงก์ จะทำลายสถิติรายชื่อเพลง รายชื่อเพลง. รายชื่อผู้มีส่วนร่วมทำเพลงมาจากโน้ตในอัลบั้ม เอกซ์โอเอกซ์โอชาร์ตชาร์ตประจำสัปดาห์ชาร์ตประจำเดือนชาร์ตประจำปีการรับรองและยอดขายประวัติการออกจำหน่าย</doc>
