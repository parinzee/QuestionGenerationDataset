<doc id="832573" url="https://th.wikipedia.org/wiki?curid=832573" title="เดลี แอลลี">เดลี แอลลี เดเล อัลลี (; เกิด: 11 เมษายน ค.ศ. 1996; ที่: มิลตันคีนส์) นักฟุตบอลอาชีพชาวอังกฤษ ปัจจุบันเล่นในตำแหน่งกองกลาง สังกัดทอตนัมฮอตสเปอร์ ในพรีเมียร์ลีก อังกฤษ เดเล อัลลี มีชื่อเต็มว่า บามิเดเล เจอเมน อัลลี (Bamidele Jermaine Alli) เกิดและเติบโตที่ย่านมิลตันคีนส์ ทางตอนเหนือของกรุงลอนดอน อัลลีเริ่มเล่นฟุตบอลครั้งแรกกับมิลตันคีนส์ดอนส์ (วิมเบิลดันในอดีต) ด้วยอายุเพียง 11 ขวบ ก่อนจะย้ายมาสู่ทอตนัมฮอตสเปอร์ ในฤดูกาล 2015–16 และกลายเป็นกำลังสำคัญของสโมสรที่ช่วยให้ได้ลุ้นแชมป์พรีเมียร์ลีกในฤดูกาลนั้น และติดทีมชาติอังกฤษชุดใหญ่ในการแข่งขันฟุตบอลชิงแชมป์แห่งชาติยุโรป 2016 ที่ฝรั่งเศส อัลลี แจ้งเกิดได้อย่างเต็มตัวในฤดูกาลถัดมา เมื่อกลายเป็นผู้เล่นดาวรุ่งที่มีอายุเพียงแค่ 20 ปี แต่มีพัฒนาการอย่างรวดเร็ว และทำประตูได้อย่างต่อเนื่อง โดยใช้เวลาการลงเล่นในพรีเมียร์ลีกเพียง 54 นัด แต่กลับทำประตูได้แล้วถึง 20 ประตู ซึ่งนับว่าเป็นสถิติที่เร็วกว่าอดีตนักฟุตบอลรุ่นพี่หลายคน เช่น สตีเวน เจอร์ราร์ด (ใช้เวลา 169 นัด), แฟรงก์ แลมพาร์ด (ใช้เวลา 140 นัด), เดวิด เบคแคม (ใช้เวลา 90 นัด) และพอล สโคลส์ (ใช้เวลา 74 นัด) โดยเฉพาะในนัดที่ 20 ของฤดูกาล ในช่วงต้นปี ค.ศ. 2017 ที่อัลลีทำประตูถึง 2 ประตู ด้วยการโหม่งในช่วงทดเวลาเจ็บนาทีที่ 45 และนาทีที่ 54 ในนัดที่ทอตนัมฮอตสเปอร์พบกับเชลซี ที่สนามไวต์ฮาร์ตเลน โดยขณะนั้นเชลซีมีคะแนนเป็นทีมนำในตารางคะแนน และทำสถิติชนะรวดมาแล้วถึง 13 นัด และกำลังลุ้นทำสถิติต่อเนื่องเป็นนัดที่ 14 โดยประตูที่อัลลีทำให้กับทอตนัมฮอตสเปอร์นั้นทำให้เชลซีต้องแพ้ไป 2–0 ไม่สามารถสร้างสถิติได้สำเร็จ และในฤดูกาลนี้อัลลีได้รับรางวัลนักฟุตบอลดาวรุ่งแห่งปีของพีเอฟเอ ติดต่อกันเป็นปีที่ 2สถิติอาชีพสโมสรทีมชาติประตูในนามทีมชาติ</doc>
