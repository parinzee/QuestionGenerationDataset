<doc id="753852" url="https://th.wikipedia.org/wiki?curid=753852" title="นิโคตินิล แอลกอฮอล์">นิโคตินิล แอลกอฮอล์ นิโคตินิล แอลกอฮอล์ () (ชื่อการค้า: Roniacol) เป็นยาลดไขมันในกระแสเลือดที่เป็นอนุพันนธ์ของไนอะซิน (niacin derivative) นอกจากนี้ยังมีฤทธิ์ขยายหลอดเลือด ซึ่งอาจทำให้เกิดอาการหน้าแดง (flushing) หรือความดันโลหิตลดลงได้ ในปัจจุบัน ไม่มีการผลิตยานี้เพื่อจำหน่ายในเชิงการค้าแล้ว มีเพียงการใช้ในการศึกษาทดลองเท่านั้นคุณสมบัติทางเภสัชวิทยา คุณสมบัติทางเภสัชวิทยา. นิโคตินิล แอลกอฮอล์จะออกฤทธิ์ลดระดับคอเลสเตอรอลรวมของร่างกาย (total cholesterol), ไลโปโปรตีนคอเลสเตอรอลชนิดความหนาแน่นต่ำและชนิดความหนาแน่นต่ำมาก (LDL- และ VLDL-cholesterol), และไตรกลีเซอร์ (Triglyceride) ในกระแสเลือด นิโคตินิลแอลกอฮอล์จะถูกเปลี่ยนแปลงที่ตับโดยปฏิกิริยาออกซิเดชั่น (Oxidation) ให้กลายเป็นกรดนิโคทินิค (วิตามินบี 3) ซึ่งร่างกายจะนำไปใช้ประโยชน์ต่อไปคุณสมบัติทางเคมีการใช้ยาในกลุ่มประชากรพิเศษ การใช้ยาในกลุ่มประชากรพิเศษ. ปัจจุบันยังไม่มีข้อมูลจากการศึกษามากพอเกี่ยวกับประสิทธิภาพและความปลอดภัยของการใช้นิโคตินิล แอลกอฮอล์ในกลุ่มประชากรพิเศษ ดังรายละเอียดต่อไปนี้:1. หญิงตั้งครรภ์: ยังขาดข้อมูลจากการศึกษาที่ศึกษาถึงประสิทธิภาพและความปลอดภัยของนิโคตินิล แอลกอฮอล์ในหญิงตั้งครรภ์ ทั้งการศึกษาในมุนษย์, สัตว์ทดลอง หรือหลอดทดลอง 2. หญิงให้นมบุตร: ยังไม่มีข้อมูลว่านิโคตินิล แอลกอฮอล์สามารถถูกขับออกทางน้ำนมได้หรือไม่ อย่างไรก็ตาม จากข้อมูลที่มีในปัจจุบันพบว่า ไม่พบความผิดปกติของทารกที่ดื่มนมแม่ที่กำลังอยู่ระหว่างการใช้นิโคตินิล แอลกอฮอล์ 3. เด็กและผู้สูงอายุ: ยังขาดข้อมูลการศึกษาถึงความสัมพันธ์ระหว่างประสิทธิภาพและความปลอดภัยของการใช้นิโคตินิล แอลกอฮอล์กับช่วงอายุที่ต่างกันของผู้ป่วย อย่างไรก็ตาม จากข้อมูลที่มีในปัจจุบันพบว่า การใช้นิโคตินิล แอลกอฮอล์ในผุ้สูงอายุจะเพิ่มความเสี่ยงต่อการเกิดภาวะอุณหภูมิของร่างกายต่ำกว่าปกติจากการเหนี่ยวนำของนิโคตินิล แอลกอฮอล์ (nicotinyl alcohol–induced hypothermia) ได้</doc>
