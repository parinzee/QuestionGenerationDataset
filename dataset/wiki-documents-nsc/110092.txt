<doc id="110092" url="https://th.wikipedia.org/wiki?curid=110092" title="จัมโบ้เอ">จัมโบ้เอ จัมโบ้เอ หรือ จัมบอร์กเอช () เป็นภาพยนตร์แนวโทคุซัทสึแนวฮีโร่ร่างยักษ์สร้างโดยบริษัทสึบูรายะ โปรดักชัน ออกอากาศเมื่อวันที่ 17 มกราคม ถึงวันที่ 29 ธันวาคม พ.ศ. 2516 ออกอากาศทั้งหมด 50 ตอน ในประเทศไทยเคยออกอากาศถึง 2 ครั้งโดยครั้งแรกออกอากาศทางสถานีโทรทัศน์สีกองทัพบกช่อง 7 ได้ออกอากาศในชื่อจัมโบ้เอ และครั้งที่ 2 ออกอากาศทางช่อง 9 อ.ส.ม.ท. ในช่วงโลกการ์ตูนมหาสนุกโดยออกอากาศทุกวันพุธเวลา 18:00-18:30 น. ส่วนลิขสิทธิ์จัดจำหน่ายรูปแบบวีซีดีเป็นของบริษัท โรสวิดีโอ จำกัด อนึ่ง ในประเทศไทยได้สร้างหนังไทยที่มีชื่อว่า ยักษ์วัดแจ้งพบจัมโบ้เอ ซึ่งสร้างโดยไชโยโปรดักชั่นตัวละครตัวละคร. - ทาจิบานะ นาโอกิ (立花 ナオキ) นาโอกิ ทาชิบาน่า นักขับเครื่องบินส่งของ ซึ่งมีพี่ชายเป็นหัวหน้าหน่วยพิทักษ์โลกซึ่งเสียชีวิตลงจากการช่วยเหลือเด็กสาวจากการจู่โจมของสัตว์ประหลาดที่เกิดจากมนุษย์ต่างดาว อันจิ โกเนย์ ทำให้นาโอกิต้องการที่จะกำจัดสัตว์ประหลาดเพื่อแก้แค้นให้พี่ชาย โดยการนำเครื่องบินพุ่งเข้าชน แต่เครื่องบินก็เกิดเสียหาย และขณะที่เครื่องบินกำลังจะตกนั้น ชาวดาวมรกต ผู้ซึ่งมีพลังวิเศษได้สื่อสารกับ นาโอกิ มองเห็นถึงความกล้าหาญและความเสียสละจึงได้มอบพลังให้นาโอกิทำให้เครื่องบินของนาโอกิสามารถกลายเป็นหุ่นยนต์ต่างดาว ซึ่งผู้คนเรียกว่า ยอดมนุษย์จัมโบ้เอ และหลังจากนั้นนาโอกิก็คอยช่วยเหลือหน่วยพิทักษ์โลกต่อสู้กับสัตว์ประหลาดเรื่อยมา</doc>
