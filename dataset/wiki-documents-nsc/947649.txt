<doc id="947649" url="https://th.wikipedia.org/wiki?curid=947649" title="แพตตี้ เจนกินส์">แพตตี้ เจนกินส์ แพทริเซีย ลี เจนกินส์ (; เกิด 24 กรกฎาคม ปี ค.ศ. 1971) หรือที่รู้จักกันในชื่อ แพตตี้ เจนกินส์ เป็นชาวอเมริกัน ผู้กำกับภาพยนตร์ นักเขียนบทภาพยนตร์ เธอกำกับภาพยนตร์  Monster (2003), Wonder Woman (2017) และที่กำลังตามมา คือ Wonder Woman 2  ชีวิตช่วงแรก ชีวิตช่วงแรก. เจนกินส์ เกิดเมื่อวันที่ 24 กรกฎาคม ปี 1971, ในเมือง Victorville แคลิฟอร์เนีย,  พ่อของเธอ William T. Jenkins เป็นกัปตันทหารอากาศในกองทัพสหรัฐอเมริกา และนักบินต่อสู้เหรียญเงิญในสงครามเวียดนาม แม่ของเธอ Emily Roth เป็นนักวิทยาศาสตร์ทางด้านสิ่งแวดล้อม ทำงานอยู่ในซานฟรานซิสโก เธอมีพี่สาว คือ Elaine Roth เธอพักอาศัยและเรียนหนังสือตั้งแต่อนุบาลจนถึงมัธยมตอนปลายในเมืองลอเรนซ์ แคนซัส เธอสำเร็จการศึกษาปริญญาตรี ได้รับปริญญาจาก นครนิวยอร์ก ในปี 1993, และปริญญาโทสาขาการกำกับการแสดง จากสถาบัน AFI Conservatory ของสถาบันภาพยนตร์อเมริกันในปี 2000 ตอนเป็นนักเรียนที่ AFI เธอเป็นแฟนคลับภาพยนตร์ของผู้ผลิตและผู้กำกับชาวสเปน Pedro Almodóvar ในปี 2001 เธอทำภาพยนตร์เรื่องสั้นเรื่อง Velocity Rules ซึ่งเธออธิบายว่า เป็นแนวระหว่างซุปเปอร์ฮีโร่และแนวของ Almodóvar เกี่ยวกับแม่บ้านที่เกิดอุบัติเหตุได้ง่าย ๆอาชีพ อาชีพ. เจนกินส์เขียนและกำกับภาพยนตร์ดราม่า อาชญากรรม Monster (2003) เกี่ยวกับฆาตกรต่อเนื่อง Aileen Wuornos อดีตโสเภณีที่ถูกประหารชีวิตในฟลอริด้าในปี 2002 ในโทษฐานฆ่าชายหกคนในช่วงปลายทศวรรษ 1980 ถึงทศศวรรษ 1990  หลังจากความสำเร็จของภาพยนตร์เรื่องนี้ เธอก็ได้รับความสนใจจากชัก เยเกอร์ นายทหารของกองทัพอากาศสหรัฐ ให้เธอพัฒนาภาพยนตร์เกี่ยวกับชีวิตของเขา แต่โครงการก็เลิกไปก่อน เจนกินส์จึงพยายามสร้าง ภาพยนตร์กับไรอัน กอสลิง เรื่อง I Am Superman ซึ่งไม่มีความเกี่ยวข้องกับตัวละคร ซูเปอร์แมนของดีซีคอมิกส์ แต่ภาพยนตร์เรื่องนั้นก็ถูกทำให้ล่าช้าเมื่อเธอตั้งครรภ์  หลังจากโครงการทั้งสองนี้ไม่เป็นไปตามแผน เจนกินส์ก็ใช้เวลาราวสิบปีทำงานกับโทรทัศน์ เพื่อให้เวลามากขึ้นกับลูกของเธอ ในช่วงที่มีการโปรโมทภาพยนตร์ Wonder Woman เจนกินส์กล่าวว่าเธอก็ยังหวังว่าจะทำ I Am Superman กับไรอัน กอสลิง ต่อไป  ในปี 2011 เธอกำกับส่วนหนึ่งของภาพยนตร์โทรทัศน์ประเภทรวยวมกวีนิพนธ์  เรื่อง Five ในตุลาคม 2011 เธอถูกจ้างให้กำกับภาพยนตร์ที่ภาคต่อของ Thor แต่ทำได้สักสองเดือนก็ออกจากโครงการนั้นเสียก่อนเนื่องจากความคิดสร้างสรรค์ต่างกัน ในปี 2014 ความสนใจของเธอก็ติดอยู่กับภาพยนตร์เรื่องหนึ่งเกี่ยวกับผู้หญิงมือสังหาร Sweetheart แต่ก็ยังไม่เคยมีใครสร้างภาพยนตร์เรื่องนี้ จนกระทั่งในปี 2015 เจนกิ้นเซ็นสัญญาเป็นผู้กำกับให้กับแฟรนไชส์สื่อบันเทิง DC Extended Universe (สร้างภาพยนตร์  Wonder Woman  มี Allan Heinberg เป็นผู่เขียนบท ส่วนเนื้อเรื่อง ร่วมกันเขียนสามคน คือ Heinberg, Zack Snyder และ Jason Fuchs   ภาพยนตร์ Wonder Woman เริ่มออกฉายในเดือนมิถุนายน 2017 และทำให้เจนกินส์ เป็นผู้กำกับที่มีภาพยนตร์รอบเปิดตัวในสหรัฐทำรายได้สูงสุดสำหรับผู้กำกับหญิง (มากกว่าภาพยนตร์ Fifty Shades of Grey ของผู้กำกับ Sam Taylor-Johnson).  เจนกินส์ ก็เลยกลายได้ชื่อว่าเป็นผู้กำกับหญิงคนแรกของภาพยนตร์แนวฮีโร่จากสตูดิโออเมริกัน และในที่สุด Wonder Woman ก็กลายเป็นภาพยนตร์ที่ทำรายได้สูงที่สุด ที่กำกับโดยผู้หญิง และสูงกว่า Mamma Mia! ที่กำกับโดยฟิลลิดา ลอยด์  ในขณะที่โปรโมทภาพยนตร์ Wonder Woman,  เจนกินส์พูดถึงเรื่องโครงการต่อไปของเธอว่า จะเป็นภาพยนตร์ประเภทซีรีส์โทรทัศน์ที่พัฒนากับสามีของเธอต่อมาโครงการนี้ก็ถูกเปิดเผยว่าเป็นวีรีส์แนวสยองขวัญเรื่อง Riprore เปิดตีวในรูปแบบ video-on-demand บน Shudder ของเครือช่าย AMC ในกรกฎาคม 2017 เคเบิลทีวีของอเมริกา เครือข่าย TNT ได้ออกแถลงว่า เจนกินส์จะทำหน้าที่กำกับภาพยนตร์ซีรีส์ใหม่ 6 ตอน เรื่อง One Day She'll Darken ซึ่งเขียนบทโดยสามีของเธอ Sam Sheridan และแสดงนำโดย Chris Pine ซึ่งเป็นผู้แสดงนำชายในภาพยนตร์ Wonder Woman ของเธอ  นอกจากนั้น เธอจะทำหน้าที่เป็นผู้อำนวยการผลิตภาพยนตร์ด้วย ในเดือนกันยายน 2017 นิตยสาร Variety รายงานว่า เจนกินส์จะกลับมากำกับภาพยนตร์  Wonder Woman 2  ในวันที่ 6 ธันวาคม  2017 เจนกินส์ได้รับเกียรติจากนิตรสาร Time เป็น บุคคลแห่งปีของนิตยสารไทม์  งานอื่น งานอื่น. เจนกินส์, ผู้แสดงนำหญิง Wonder Woman กัล กาด็อต,  Lynda Carter และ Diane Nelson ประธานบริษัท ดีซี เอ็นเตอร์เทนเมนท์ และ Cristina Gallach เลขาธิการทั่วไปขององค์การสหประชาชาติ (UN) ได้ปรากฏตัวที่สหประชาชาติ ในวันที่ 21 ตุลาคม 2016 ในงานครบรอบ 75 ปี "Wonder Woman" เพื่อให้ความสำคัญตัวละคร โดย UN ให้เกียรติตัวละคร  Wonder Woman เป็นทูตกิตติมศักดิ์ ในการส่งเสริมความสามารถของผู้หญิงและเด็กหญิงเพิ่มมากขึ้น" ท่าทีนี้มีจุดมุ่งหมายเพื่อปลุกจิตสำนึกตามเป้าหมายการพัฒนาอย่างยั่งยืนฉบับที่ 5 ขององค์การสหประชาชาติ ซึ่งพยายามทำให้มีความเท่าเทียมทางเพศ และช่วยให้ผู้หญิงและเด็กหญิงประสบความสำเร็จภายในปี 2030  อย่างไรก็ตาม เมื่อมีการประท้วงจากภายใน UN เอง ร้องเรียน พัน กี-มุน เลขาธิการสหประชาชาติว่า ตัวละครนั้น "ไม่ครอบคลุมความหลากลายทางวัฒนธรรม หรืออ่อนไหว" และอาจถูกใช้ในการมุ่งเป้าคัดค้านผู้หญิงได้ เรื่องนี้จึงเป็นผลให้ตัวละครถูกปลดออกจากการแต่งตั้ง และโครงการสิ้นสุดวันที่ 16 ธันวาคมชีวิตส่วนตัว ชีวิตส่วนตัว. ในปี 2007 เจนกินส์แต่งงานกับ Sam Sheridan อดีตนักดับเพลิงและผู้เขียนหนังสือ A Fighter's Heart  เธอและสามีมีลูกชายด้วยกันหนึ่งคน และพักอยู่ในซานตาโมนิก้า,แคลิฟอร์เนียรางวัล รางวัล. ในปี 2004 เจนกินส์ได้รับรางวัลภาพยนตร์ยอดเยี่ยม (Best First Feature) โดย Independent Spirit Award จากภาพยนตร์ Monster และได้รับเหรียญเกียรติยศ Franklin J. Schaffner Alumni จากสถาบันภาพยนตร์อเมริกัน ในปี 2011 เจนกินส์ได้รับการเสนอชื่อให้เข้าชิงรางวัลเอ็มมี ประเภทซีรีส์ดราม่ายอดเยี่ยม จากภาพยนตร์ The Killing เธอได้รับการเสนอชื่อให้เข้าชิง 2 รางวัล การกำกับภาพยนตร์ยอดเยี่ยม ในปี 2012 โดยสมาคมนักเขียนแห่งอเมริกา (Directors Guild of America, DGA) และรางวัลการกำกับภาพยนตร์ยอดเยี่ยม ประเภทภาพยนตร์ซีรีส์ จากภาพยนตร์ The Killing และภาพยนตร์ Five นอกจากนี้ในเดือนมกราคม 2012 เธอได้รับรางวัล การกำกับยอดเยี่ยมในสาขาซีรีส์ดราม่า โดย DGA จากภาพยนตร์ The Killingผลงานภาพยนตร์ภาพยนตร์โทรทัศน์</doc>
