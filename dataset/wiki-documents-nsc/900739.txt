<doc id="900739" url="https://th.wikipedia.org/wiki?curid=900739" title="พัก เซ-จุน">พัก เซ-จุน พัก เซ-จุน (; ) หรือที่เรียกกันในชื่อ เซจุน พัก เป็นนักเล่นวิดีโอเกมโปเกมอน และโปเกมอนเทรดดิงการ์ดเกมชาวเกาหลีใต้ผลงานด้านโปเกมอน ผลงานด้านโปเกมอน. พักได้รับการยกย่องว่าเป็นหนึ่งในผู้เล่นที่ดีที่สุดในโลก และทำผลงานติดอันดับท็อป 8 อย่างต่อเนื่องในฐานะผู้เล่นวิดีโอเกมรายการโปเกมอนชิงแชมป์โลก เขาได้เปิดตัวในเวทีนานาชาติเมื่อปี ค.ศ. 2011 โดยได้อันดับ 2 ในระดับผู้ใหญ่ของรายการโปเกมอนชิงแชมป์โลก 2011 และผู้เล่นระดับมาสเตอร์หน้าใหม่ในปี ค.ศ. 2012 โดยได้อันดับ 5 ในรายการโปเกมอนชิงแชมป์โลก 2012 หลังจากแพ้โวล์ฟ กลิก (ผู้ได้อันดับ 2) ในรอบรองชนะเลิศ ในปี ค.ศ. 2013 พักได้สร้างประวัติศาสตร์ซ้ำรอยอีกครั้งด้วยอันดับ 5 ในรายการโปเกมอนชิงแชมป์โลก 2013 ที่แวนคูเวอร์ โดยพ่ายต่อเรียวซุเกะ โคซุเกะ (ผู้ได้อันดับ 2) ในรอบรองชนะเลิศ ในปีต่อมา พักชนะการแข่งวิดีโอเกมชิงแชมป์ประเทศเกาหลีใต้ 2014 จากนั้นเขาก็ชนะการแข่งโปเกมอนชิงแชมป์โลก 2014 ที่วอชิงตัน ดี.ซี. โดยเป็นฝ่ายชนะจูดี แอสซาเรลลี ในรอบชิงชนะเลิศของระดับมาสเตอร์ พักเป็นที่จดจำ สำหรับการเป็นชาวเกาหลีใต้คนแรกที่ชนะการแข่งโปเกมอนชิงแชมป์โลก และชนะร่วมกับปาจิริสึในทีมของเขา ซึ่งเป็นที่ชื่นชอบของแฟน ๆ อย่างมาก เพื่อเป็นเกียรติแก่ความสำเร็จของเขา ทางชุมชนโปเกมอนเกาหลีได้จัดงานเฉลิมฉลองที่รู้จักกันในชื่อ 'แชมเปียนส์เดย์' ในเดือนพฤศจิกายน ค.ศ. 2014 ส่วนใน ค.ศ. 2016 พักได้รับเชิญให้เข้าร่วมการแข่งโปเกมอนชิงแชมป์โลก 2016 ในฐานะผู้เล่นเทรดดิงการ์ดเกม</doc>
