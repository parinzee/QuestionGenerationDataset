<doc id="111848" url="https://th.wikipedia.org/wiki?curid=111848" title="การเลื่อนวน">การเลื่อนวน ในทางคณิตศาสตร์เชิงการจัด การเลื่อนวน () คือการเรียงสับเปลี่ยนของ n สิ่งอันดับ ที่ซึ่งสมาชิกสุดท้ายจะกลายเป็นสมาชิกแรก หรือสมาชิกแรกกลายเป็นสมาชิกสุดท้าย แล้วสมาชิกอื่นๆ จะถูกเลื่อนไปแทนที่โดยไม่สลับกัน เปรียบได้กับการเรียงสับเปลี่ยนที่มีการวนรอบ ตัวอย่างเช่น การเลื่อนวนของสามสิ่งอันดับ (a, b, c) ได้แก่- (a, b, c) - (c, a, b) - (b, c, a) ในทางวิทยาการคอมพิวเตอร์ การเลื่อนวน คือตัวดำเนินการเลื่อนชนิดหนึ่งที่จะเลื่อนบิตทั้งหมดของตัวถูกดำเนินการเป็นวงรอบ โดยการเลื่อนวนจะไม่สงวนบิตบอกเครื่องหมาย และจะไม่แยกเลขชี้กำลังออกจากแมนทิสซาเหมือนการเลื่อนเชิงคำนวณ (arithmetic shift) และการเลื่อนวนจะไม่เติมตำแหน่งบิตที่ว่างด้วยศูนย์ดังเช่นการเลื่อนเชิงตรรกะ (logical shift) แต่จะนำบิตที่เลื่อนออกไปมาใส่แทนที่ การเลื่อนวนแบบนี้มี 2 ทางคือวนไปทางซ้ายและวนไปทางขวา การเลื่อนวนมักใช้ในวิทยาการเข้ารหัส โดยเป็นส่วนหนึ่งของการเรียงสับเปลี่ยนของลำดับบิต ตัวอย่างเช่น การเลื่อนวนของ 0001 0111 ไปหนึ่งบิต ตามแผนภาพ จะได้คำตอบคือ- วนไปทางซ้าย จะได้ 0010 1110 - วนไปทางขวา จะได้ 1000 1011</doc>
