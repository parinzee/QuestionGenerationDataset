<doc id="950140" url="https://th.wikipedia.org/wiki?curid=950140" title="เดอะสปาคูซาสึ กุมมะ">เดอะสปาคูซาสึ กุมมะ เดอะสปาคูซาสึ กุมมะ (; ) เป็นสโมสรฟุตบอลระดับอาชีพ ซึ่งตั้งอยู่ที่จังหวัดกุมมะในประเทศญี่ปุ่น ทีมนี้เข้าแข่งขันรายการเจลีก ดิวิชัน 2 ซึ่งเป็นฟุตบอลลีกอาชีพระดับสองในประเทศญี่ปุ่นประวัติ ประวัติ. สโมสรนี้ได้รับการก่อตั้งเมื่อปี ค.ศ. 1995 ที่เมืองคูซาสึ ซึ่งเป็นหนึ่งในรีสอร์ทสปาที่รู้จักมากที่สุดในประเทศญี่ปุ่น โดยใช้ชื่อสโมสรฟุตบอลลิเอซอนคูซาสึในปี ค.ศ. 1995 ที่ซึ่งผู้เล่นเป็นนักศึกษาของฮิงาชินิฮงซอกเกอร์อคาเดมี ซึ่งเป็นวิทยาลัยการฝึกอบรมเฉพาะทาง เมื่อโรงเรียนปิดตัวในปี ค.ศ. 1999 เนื่องจากปัญหาทางการเงิน เหล่าผู้เล่นได้ตัดสินใจที่จะอยู่ในคูซาสึและทำให้สโมสรดำรงอยู่ ในปี ค.ศ. 2002 สโมสรได้รับการจัดตั้งขึ้นในชื่อสโมสรฟุตบอล เค.เค. คูซาสึอนเซ็ง กับการส่งเสริมในอนาคตเพื่อการแข่งเจลีก และลงมติยอมรับชื่อทีมใหม่คือเดอะสปาคูซาสึ (ザスパ草津 zasupa kusatsu) ซึ่งชื่อนี้โดยทั่วไปหมายถึง"เดอะสปา คูซาสึ" (The Spa, Kusatsu) เนื่องจากข้อจำกัดของเจลีกเกี่ยวกับสนามกีฬา พวกเขาเล่นที่โชดะโชยุสเตเดียมกุมมะ (กรีฑาสถานชิกิชิมะ) ในบริเวณใกล้เคียงมาเอบาชิ ซึ่งเป็นเมืองหลักของจังหวัดนับตั้งแต่ได้รับการเลื่อนตำแหน่งสู่การแข่งเจลีก ดิวิชัน 2 จากฤดูกาล 2005 ตั้งแต่วันที่ 1 กุมภาพันธ์ ค.ศ. 2013 ทางสโมสรได้ลงมติใช้ชื่อทีมใหม่คือ"เดอะสปาคูซาสึ กุมมะ" เพื่อให้ความรู้สึกที่ว่าสโมสรทำหน้าที่เป็นตัวแทนของจังหวัดกุมมะทั้งหมด ขณะที่ยังคงไว้ซึ่งชื่อของ"คูซาสึ" รวมทั้งโลโก้ของสโมสรด้วยเช่นกัน</doc>
