<doc id="116926" url="https://th.wikipedia.org/wiki?curid=116926" title="ซันนี่ สุวรรณเมธานนท์">ซันนี่ สุวรรณเมธานนท์ ซันนี่ สุวรรณเมธานนท์ (เกิด 18 พฤษภาคม พ.ศ. 2524) เป็นนักแสดงไทย มีเชื้อสายไทย สิงคโปร์ และฝรั่งเศส แจ้งเกิดจากผลงานภาพยนตร์เรื่อง เพื่อนสนิท ซึ่งผลงานดังกล่าวทำให้เขาได้รับรางวัลนักแสดงนำชายยอดเยี่ยม จาก คม ชัด ลึก อวอร์ด ประจำปี 2548ประวัติ ประวัติ. เกิดเมื่อวันที่ 18 พฤษภาคม พ.ศ. 2524 เป็นนักแสดงที่มีเชื้อสายไทย สิงคโปร์ และฝรั่งเศส เกิดและโตในประเทศไทย เป็นบุตรของนายเพ็ชร์รัตน์ สุวรรณเมธานนท์ ลูกครึ่งไทย-สิงคโปร์ อดีตกัปตันสายการบินเอกชนแห่งหนึ่ง กับนางมาจอลิน สตรีชาวฝรั่งเศสลูกทูตทหาร มีพี่สาวชื่อภาวินี และพี่ชายชื่อไมเคิล เรียนชั้นประถม-มัธยมปีที่ 3 ที่โรงเรียนพระมหาไถ่ศึกษา จบชั้นมัธยมศึกษาตอนปลาย มัธยมปีที่ 4-6 จาก โรงเรียนสุรศักดิ์มนตรี หลังจากนั้นเข้าศึกษาต่อระดับอุดมศึกษาที่คณะนิเทศศาสตร์ มหาวิทยาลัยอัสสัมชัญ เดิมเขาเคยนับถือศาสนาคริสต์ แต่ปัจจุบันไม่ได้นับถือศาสนาใด เข้าสู่วงการบันเทิงจากการถ่ายโฆษณา ผลงานเช่น โฆษณา เคทีซี-แคช เอไอเอส ทีซีบี ทูน่าสเปรด เบียร์สิงห์ ฮานามิ ฯลฯ นอกจากนี้ยังเล่นมิวสิกวิดีโอ เพลง คนไม่เอาถ่าน และ คนหลงทาง ของวงบิ๊กแอส และในปี 2548 กับผลงานภาพยนตร์เรื่องแรก เรื่อง "เพื่อนสนิท" ที่ถือว่าเป็นการแจ้งเกิดของซันนี่ และจากบทบาทนี้ทำให้ซันนี่ได้รับรางวัลนักแสดงนำชายยอดเยี่ยม จาก คม ชัด ลึก อวอร์ด ประจำปี 2548 และกลับมาร่วมงานกับผู้กำกับฯ คนเดิมอีกครั้งในปี 2550 กับภาพยนตร์เรื่อง "สายลับจับบ้านเล็ก" ซึ่งซันนี่ได้ร้องเพลง "คนของเธอ" ประกอบภาพยนตร์สายลับจับบ้านเล็ก แต่เดิมซันนี่เคยเป็นสมาชิกวงคิงคองโปรเจ็กต์ ตระเวนเล่นดนตรีตามร้านเป็นอาชีพเสริมที่ ร้านแจ่มบาร์ กับร้าน PLAY เล่นมา 3 ปีครึ่ง ก็ได้ลาออกจากวงผลงานภาพยนตร์ผลงาน. ภาพยนตร์. - เพื่อนสนิท (พ.ศ. 2548) รับบท หมู / ไข่ย้อย คู่กับ ศิรพันธ์ วัฒนจินดา / มณีรัตน์ คำอ้วน - สายลับจับบ้านเล็ก (พ.ศ. 2550) รับบท มานะ (จ๊อก) คู่กับ ภัทรศยา เครือสุวรรณศิริ - รถไฟฟ้า มาหานะเธอ (น้ำตากามเทพ) (พ.ศ. 2552) รับบท สตีเฟ่น จำรัส - รัก 7 ปี ดี 7 หน (พ.ศ. 2555) รับบท จอน (ตอน 21/28) คู่กับ คริส หอวัง - ชัมบาลา (พ.ศ. 2555) รับบท วุฒิ คู่กับ นลินทิพย์ เพิ่มภัทรสกุล - ไอฟาย..แต๊งกิ้ว..เลิฟยู้ (พ.ศ. 2557) รับบท ยิม คู่กับ ปรีชญา พงษ์ธนานิกร - ฟรีแลนซ์..ห้ามป่วย ห้ามพัก ห้ามรักหมอ (พ.ศ. 2558) รับบท ยุ่น คู่กับ ดาวิกา โฮร์เน่ - พรจากฟ้า ตอน Still on My Mind (พ.ศ. 2559) รับบท เอ คู่กับ นิษฐา จิรยั่งยืน - มิสเตอร์เฮิร์ท มือวางอันดับเจ็บ (พ.ศ. 2560) รับบท ดอน สีชัง คู่กับ มชณต สุวรรณมาศ - Die Tomorrow (พ.ศ. 2560) รับบท ชายหนุ่ม คู่กับ รัตนรัตน์ เอื้อทวีกุล - น้อง.พี่.ที่รัก (พ.ศ. 2561) รับบท ชัช คู่กับ อุรัสยา เสปอร์บันด์ผลงานการกำกับผลงานการกำกับ. - หนังสั้นเรื่อง สัมผัส (พ.ศ. 2553) บันทึกกรรม ช่อง 3 (กำกับและเขียนบท) - หนังสั้นเรื่อง เรื่องระหว่างทาง (พ.ศ. 2555) โครงการกรุงเทพเมืองสีขาว หลักสูตร โตไปไม่โกง (กำกับและเขียนบท) - Wedding Presentation ของ ไอซ์และแบงค์ แบล็ควนิลา Aiz-Bank's Wedding Video Presentation (พ.ศ. 2557) (กำกับและเขียนบทร่วมกับนิว อิทธิศักดิ์)เพลงเพลง. - เพลง คนของเธอ (2550) ประกอบภาพยนตร์ สายลับจับบ้านเล็ก - เพลง เรื่อยเรื่อยไปจนแก่ (2553) ประกอบละครซิทคอม เนื้อคู่อยากรู้ว่าใคร - เพลง พรุ่งนี้ (Acoustic Version) (2557) ประกอบละครซิทคอม เนื้อคู่ The Final Answerละครโทรทัศน์ละครโทรทัศน์. - ซิทคอม เนื้อคู่ประตูถัดไป รับบท โจ - โจศักดิ์ ชาญนารี (2551 - 2552) - ซิทคอม สายลับเดอะซีรีส์ กับ 24 คดีสุดห้ามใจ รับบท จ๊อก (เพื่อนของฉลาม) (2552) - ซิทคอม เนื้อคู่อยากรู้ว่าใคร รับบท โจ - โจศักดิ์ ชาญนารี (2553) - ซีรีส์ คาราบาว เดอะซีรีส์ ตอน ทะเลใจ รับบท เสือต้า (เป็นมือปืน) (2556) - ซิทคอม เนื้อคู่ The Final Answer รับบท โจ - โจศักดิ์ ชาญนารี คู่กับ พอลล่า เทเลอร์ (2557) - ซีรีส์ STAY ซากะ..ฉันจะคิดถึงเธอ รับบท หมี / คุมะคุง (2558) - ซีรีส์ น้ำตากามเทพ รับบท ชาวี อัมราภรณ์ (2558) - ซีรีส์ เทวดาตกสวรรค์ รับบท เทพ (พ.ศ. 2560)พิธีกรพิธีกร. - รายการ Classroom ทาง Play Channel - รายการ เห่าหอนนอนไม่หลับ ทาง Play Channel - รายการหนึ่งวันเดียวกัน ทางช่อง thaiPBS - รายการ The sun hunter ทาง line tvคอนเสิร์ตคอนเสิร์ต. - STAR THEQUE GTH 11 ปีแสงคอนเสิร์ตรางวัลรางวัล. - คมชัดลึก อวอร์ด ประจำปี 2548 สาขานักแสดงนำชายยอดเยี่ยม จากภาพยนตร์เรื่อง เพื่อนสนิท - เฉลิมไทยอวอร์ด ครั้งที่ 3 ประจำปี 2548 สาขานักแสดงชายในบทนำจากภาพยนตร์ไทยแห่งปี จากภาพยนตร์เรื่อง เพื่อนสนิท - เฉลิมไทยอวอร์ด ครั้งที่ 9 ประจำปี 2555 สาขานักแสดงนำชายในภาพยนตร์ไทยแห่งปี จากภาพยนตร์เรื่อง รัก 7 ปี ดี 7 หน - รางวัลพระราชทานพระสุรัสวดี ครั้งที่ 30 ประจำปี 2557 สาขานักแสดงนำชายยอดเยี่ยม จากภาพยนตร์เรื่อง ไอฟาย..แต๊งกิ้ว..เลิฟยู้ - รางวัลแฮมเบอร์เกอร์อวอร์ดส์ ประจำปี 2558 สาขาแฮมเบอร์เกอร์ดิสอีสอิต - เซเวนทีนชอยส์อวอร์ดส 2015 สาขานักแสดงชายกับบทบาทการแสดงที่ได้ใจเราไปเต็มๆ - BIOSCOPE award 2015 สาขา การแสดงแห่งปี ฝ่ายชาย จากภาพยนตร์เรื่อง ฟรีแลนซ์..ห้ามป่วย ห้ามพัก ห้ามรักหมอ - รางวัลภาพยนตร์ไทย สมามาคมผู้กำกับภาพยนตร์ ครั้งที่ 6 สาขา นักแสดงนำชายยอดเยี่ยม จากภาพยนตร์เรื่อง ฟรีแลนซ์..ห้ามป่วย ห้ามพัก ห้ามรักหมอ - Daradaily the great award 2015 สาขาดารานำชายสาขาภาพยนตร์ที่สุดแห่งปี จากภาพยนตร์เรื่อง ฟรีแลนซ์..ห้ามป่วย ห้ามพัก ห้ามรักหมอ - รางวัลคมชัดลึก อวอร์ด ครั้งที่ 13 สาขานักแสดงนำชายยอดเยี่ยม ประเภทภาพยนตร์ จากภาพยนตร์เรื่อง ฟรีแลนซ์..ห้ามป่วย ห้ามพัก ห้ามรักหมอ - รางวัลภาพยนตร์แห่งชาติ สุพรรณหงส์ ครั้งที่ 25 สาขานักแสดงนำชายยอดเยี่ยม จากภาพยนตร์เรื่อง ฟรีแลนซ์..ห้ามป่วย ห้ามพัก ห้ามรักหมอ</doc>
