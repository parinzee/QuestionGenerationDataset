<doc id="403246" url="https://th.wikipedia.org/wiki?curid=403246" title="มูนริเวอร์">มูนริเวอร์ มูนริเวอร์ () เป็นเพลงที่แต่งคำร้องโดยจอห์นนี เมอร์เซอร์ และทำนองโดยเฮนรี แมนซีนี ในปี ค.ศ. 1961 เพื่อใช้ขับร้องโดยออเดรย์ เฮพเบิร์น ประกอบภาพยนตร์เรื่อง Breakfast at Tiffany's เพลงนี้ได้รับรางวัลออสการ์ สาขาเพลงประกอบภาพยนตร์ยอดเยี่ยม ประจำปี 1961 และรางวัลแกรมมี สาขาบันทึกเสียงแห่งปี ประจำปี 1962 เพลงนี้ถูกนำมาบันทึกเสียงใหม่หลายครั้ง แต่ฉบับที่ขับร้องโดยแอนดี วิลเลียมส์ถูกยอมรับว่าได้รับความนิยมที่สุด จนถูกนำมาใช้เป็นเพลงประจำตัวของเขาในการแสดงดนตรีตลอดมา แม้ว่าซิงเกิลของวิลเลียมส์จะไม่ติดอันดับใดๆ ก็ตาม</doc>
