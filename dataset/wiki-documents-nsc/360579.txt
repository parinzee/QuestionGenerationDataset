<doc id="360579" url="https://th.wikipedia.org/wiki?curid=360579" title="กระบวนการของธารน้ำ">กระบวนการของธารน้ำ กระบวนการของธารน้ำ () ในทางภูมิศาสตร์ และวิทยาศาสตร์กายภาพ หมายถึงกระบวนการที่แม่น้ำหรือธารน้ำทำให้เกิดธรณีสัณฐานรูปแบบต่าง ๆกระบวนการ กระบวนการ. แม่น้ำลำธารเป็นตัวการที่สำคัญที่สุดที่ทำให้เกิดลักษณะภูมิประเทศแบบต่าง ๆ เพราะน้ำมีอิทธิพลให้เกิดการเพิ่มและลดระดับของเปลือกโลก กระบวนการของทางน้ำ (fluvial process) มีอยู่ 3 ลักษณะได้แก่ การกร่อน (erosion) การพัดพา (transportation) และการทับถม (deposition)การกัดเซาะ การกัดเซาะ. การกัดเซาะเป็นการแยกออกของวัตถุจากชั้นตะกอนหรือผิวด้านข้างของร่องน้ำ การไหลของกระแสน้ำสามารถกัดกร่อนได้ 2 แบบคือ- การไหลของน้ำทำให้เกิดละลายของวัตถุหรือตะกอนในร่องน้ำ - การกระทำของน้ำ (hydraulic action) ที่กระทำด้านข้างหรือที่ชั้นตะกอนของร่องน้ำการหลุดออกของตะกอนทำให้เกิดการพัดพาต่อไปการพัดพา การพัดพา. จะมีธารน้ำเป็นการสำคัญที่ทำให้เกิดการพัดพา โดยจะพัดพาตะกอนไปได้มากแค่ไหนขึ้นอยู่กับความเร็วของกระแสน้ำ การพัดพามี 4 ประเภทคือ1. การพัดพาสารละลาย (solution) - เป็นการพัดพาวัตถุที่ละลายน้ำได้ เช่น แคลเซียมคาร์บอเนต เกลือ 2. การพัดพาสารแขวนลอย (suspension) - เป็นการพัดพาสารแขวนลอย เช่น ตะกอนขนาดทรายแป้ง และโคลน 3. การพัดพาตะกอนขนาดเล็ก (saltation) - เป็นการพัดพาวัตถุที่มีขนาดเล็กโดยตะกอนจะกลิ้งไปตามท้องน้ำ 4. การพัดพาตะกอนขนาดใหญ่ (traction) - เป็นการพัดพาวัตถุที่มีขนาดใหญ่ โดยที่ตะกอนจะถูกลากไปตามท้องน้ำการทับถม การทับถม. เนื่องจากความเร็วของกระแสน้ำและตะกอนมีปริมาณลดลง ทำให้ความสามารถในการเคลื่อนที่ของตะกอนลดลง ตะกอนที่มีขนาดใหญ่จะตะสะสมเป็นลำดับแรก ส่วนตะกอนที่มีขนาดเล็กและเบายังคงเคลื่อนที่ต่อไปก่อนจะตกสะสมในลำดับต่อมารูปแบบการไหล รูปแบบการไหล. กระบวนการของธารน้ำทำให้แม่น้ำมีรูปแบบการไหลหลายประเภทด้วยกัน ดูรายละเอียดที่นี่</doc>
