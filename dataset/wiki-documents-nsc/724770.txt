<doc id="724770" url="https://th.wikipedia.org/wiki?curid=724770" title="ณัฐิยา ศิรกรวิไล">ณัฐิยา ศิรกรวิไล ณัฐิยา ศิรกรวิไล (ชื่อเล่น: นัท) เกิดเมื่อวันที่ 20 พฤษภาคม พ.ศ. 2516 เป็นนักเขียนบทละครโทรทัศน์ชาวไทย สำเร็จการศึกษาจาก คณะศึกษาศาสตร์ มหาวิทยาลัยศรีนครินทรวิโรฒ มีชื่อเสียงจากการเขียนบทละครโทรทัศน์ที่ได้รับความนิยมหลายเรื่อง ซึ่งบางเรื่องเป็นที่จับตามองเป็นอย่างมากในช่วงที่ละครออกอากาศ นามปากกาในวงการโทรทัศน์ที่เป็นที่รู้จักคือ ณัฐิยา ศิรกรวิไล และมีชื่อเสียงจากผลงานด้านการเขียนบทละครจาก สถานีโทรทัศน์ไทยทีวีสีช่อง 3 อยู่หลายเรื่อง อาทิเช่น สวรรค์เบี่ยง , สูตรเสน่หา , หนึ่งในทรวง , อย่าลืมฉัน ณัฐิยาเริ่มเขียนบทละครยาวครั้งแรกตั้งแต่ปี พ.ศ. 2539 ละครเรื่องแรกที่ ณัฐิยา ศิรกรวิไล ได้เขียนบทแบบเต็มตัวคือเรื่อง “นางสาวไม่จำกัดนามสกุล” ของบริษัทเอกแซคท์ซิเนริโอ ที่มี มาช่า วัฒนพานิช เป็นนักแสดงร่วมกับพระเอก 5 คน จุดเริ่มต้นของการเขียนบทมาจากการได้ช่วยเขียนบทภาพยนตร์เรื่อง “เกิดอีกทีต้องมีเธอ” ของ RS Film ที่กำกับโดย ปรัชญา ปิ่นแก้ว ตอนนั้นเป็นยุคที่ RS เริ่มเข้ามาทำภาพยนตร์ จึงได้ไปสมัครงาน ซึ่งณัฐิยาอยากเป็นคนเขียนบทมานานแล้ว แต่ยังไม่เคยมีประสบการณ์ ก็เลยหาโอกาสที่จะเอาตัวเองเข้าไปอยู่ในกองถ่าย ขอให้อยู่ตำแหน่งไหนก็ได้ ให้ได้อยู่ใกล้กับบทละครมากที่สุด และมีไอดอลในการเขียนบทละครคือ ศัลยา สุขะนิวัตติ์ ก่อนที่ณัฐิยาจะเข้ามาเขียนบทละครเคยได้ทำบทละครซิทคอม บทภาพยนตร์ เขียนคอลัมน์ในแมกกาซีน และ copy writer ประมาณ 3-4 ปี เมื่อเข้ามาทำงานเขียนบทละครโทรทัศน์อย่างเต็มตัว ณัฐิยา ศิรกรวิไล มีผลงานเขียนบทอย่างต่อเนื่องมากกว่า 30 เรื่อง และเคยได้รับรางวัล บทละครโทรทัศน์ดีเด่น จากเวที รางวัลโทรทัศน์ทองคำ ในผลงานเรื่อง สูตรเสน่หาผลงานเขียนบทละครยาวผลงานเขียนบทภาพยนตร์ผลงานเขียนหนังสือรางวัลที่เคยได้รับรายชื่อรางวัลและการเข้าชิงรางวัล</doc>
