<doc id="64618" url="https://th.wikipedia.org/wiki?curid=64618" title="อะโลนอินเดอะดาร์ก">อะโลนอินเดอะดาร์ก อะโลนอินเดอะดาร์ก () เป็นเกมคอมพิวเตอร์ประเภทผจญภัยแบบกึ่งสยองขวัญ พัฒนาโดยบริษัท Infogrames (ปัจจุบันคือ Atari) เกมอะโลนอินเดอะดาร์ก ถือเป็นวิดีโอเกมประเภทแรกๆที่ออกแนวสยองขวัญและเป็นเกมแรกๆในยุคนั้นที่ใช้กราฟิกแบบ 3 มิติเนื้อเรื่อง เนื้อเรื่อง. เจเรอมี ฮาร์ตวูด เจ้าของแมนชั่นนาม เดอเซโต้ ในรัฐหลุยเซียน่า ได้ผูกคอตายในห้องใต้หลังคา ผู้เล่นจะรับบทเป็นหนึ่งในสองตัวละครให้เลือกเล่นจะต้องเข้าไปหาลิ้นชักลับในเปียโนในห้องใต้หลังคาในแมนชั่นแห่งนี้ โดยจะมีเอ็ดเวิร์ด คาร์นบี นักสืบเอกชนกับ เอมิลี ฮาร์ตวูด หลานสาวของเจเรอมี่ เมื่อทั้งสองเหยียบเข้ามาที่บ้านทั้งสองก็รู้แล้วว่าบ้านที่มีเรื่องไม่ชอบมาพากล ทั้งสองจึงต้องหาทางหลบหนีออกไปให้ได้รูปแบบการเล่น รูปแบบการเล่น. ในเกมนี้ผู้เล่นจะเลือกตัวละครได้สองตัว คือ เอ็ดเวิร์ดกับเอมิลี่ ซึ่งทั้งสองไม่มีความแตกต่างกัน โดยผู้เล่นจะเข้ามาในแมนชั่นอย่างปลอดภัยจนมาถึงห้องใต้หลังคา (ซึ่งเป็นห้องที่เจเรอมี่ผูกคอตาย) จากนั้นเป็นหน้าที่ของผู้เล่นที่จะต้องหาทางออกจากบ้านนี้พร้อมๆกับไขปริศนาถึงเหตุผลที่บ้านหลังนี้ถูกพลังงานชั่วร้ายเข้าครอบงำ ซึ่งผู้เล่นต้องต่อกรเหล่าภูตผีทั้งที่สามารถกำจัดได้ด้วยอาวุธทั่วๆไป (ดาบ, มีด, หมัด) ไปจนถึงภูตผีที่ไม่สามารถกำจัดได้ด้วยอาวุธทั่วไป การควบคุมหลักๆนั้นผู้เล่นจะใช้คีย์บอร์ดควบคุมตัวละคร เมื่อกดแป้น Enter จะเข้าสู่หน้าจอสิ่งของ ที่ที่ผู้เล่นสามารถกิน, ผสม, อ่าน หรือวางสิ่งของได้ และสามารถเลือกการกระทำของตัวละครเองด้วยว่าจะให้ทำอะไร (เปิดประตู ต่อสู้) รูปแบบหลักๆของเกมจะไปในแนวทางเกมผจญภัย ระบบต่อสู้ถือเป็นรองในเกมนี้ เพราะศัตรูในเกมนี้มีปริมาณน้อยและศัตรูส่วนมากมักจะกำจัดได้โดยการใช้สิ่งของให้ถูกจังหวะภาคต่อภาคต่อ. - Alone in the Dark 2 - Alone in the Dark 3</doc>
