<doc id="54292" url="https://th.wikipedia.org/wiki?curid=54292" title="อินเตอร์ลิงค์">อินเตอร์ลิงค์ อาคารอินเตอร์ลิงก์ () หรือที่รู้จักทั่วไปในชื่อเดิมคือ อาคารเนชั่นทาวเวอร์ () ตั้งอยู่เลขที่ 1858/121-122, 124-128 (เดิมเลขที่ 1854) ถนนเทพรัตน กิโลเมตรที่ 4.5 แขวงบางนาใต้ เขตบางนา กรุงเทพมหานคร อาคารกลุ่มนี้มีจำนวนสองหลังคือ อาคารหลังเดิม (อาคาร 1) ขนาดความสูง 15 ชั้น เมื่อแรกเป็นสำนักงานกองบรรณาธิการหนังสือพิมพ์เดอะเนชั่น ซึ่งย้ายมาจากอาคารแห่งเดิมภายในซอยสุขุมวิท 42 (ซอยกล้วยน้ำไท) ได้รับการออกแบบโดยสุเมธ ชุมสาย ณ อยุธยา ปัจจุบันเป็นสำนักงานของกองบรรณาธิการ สื่อสิ่งพิมพ์ในเครือเนชั่น ซึ่งประกอบด้วยหนังสือพิมพ์เดอะเนชั่น, กรุงเทพธุรกิจ, คมชัดลึก เป็นต้น รวมถึงสำนักงานกรุงเทพฯ ของมหาวิทยาลัยเนชั่น และอาคารหลังใหม่ (อาคาร 2) ขนาดความสูง 40 ชั้น บนพื้นที่ 48,000 ตารางเมตร ก่อสร้างขึ้นเมื่อปี พ.ศ. 2533 โดยที่ชั้น 28 ถึงชั้น 31 เป็นที่ตั้งสำนักงานใหญ่ ของบริษัท เนชั่น มัลติมีเดีย กรุ๊ป จำกัด (มหาชน) ผู้ดำเนินธุรกิจสื่อสิ่งพิมพ์และสื่อประสม ส่วนหนึ่งเป็นที่ทำการของสำนักข่าวเนชั่น, ช่องเนชั่น และช่องนาว นอกนั้นเป็นห้องสำนักงานแบ่งให้เช่า</doc>
