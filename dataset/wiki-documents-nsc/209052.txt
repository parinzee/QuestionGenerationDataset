<doc id="209052" url="https://th.wikipedia.org/wiki?curid=209052" title="รักร่วมสองเพศ">รักร่วมสองเพศ รักร่วมสองเพศ หรือ ไบเซ็กชวล () เป็นรสนิยมทางเพศ ที่ชอบคนทั้ง 2 เพศ ทั้งชายและหญิง คนที่มีรสนิยมแบบไบเซ็กชวลอาจมีประสบการณ์ทางเพศ ภาวะอารมณ์ ความรัก กับทั้งเพศตัวเองและเพศตรงข้าม และยังมีความหมายถึงความรู้สึกส่วนตัวและอัตลักษณ์ทางสังคม โดยยึดจากความสนใจทางเพศ การแสดงออกทางพฤติกรรม และการเป็นสมาชิกในกลุ่มสังคม และยังถือเป็น 1 ใน 4 ของการจำแนกเพศ ร่วมไปกับรักต่างเพศ รักเพศเดียวกัน และไม่ฝักใจทางเพศ จากการสำรวจของอัลเฟรด คินเซย์เกี่ยวกับเพศของมนุษย์ ในกลางคริสต์ศตวรรษที่ 20 กล่าวว่า มีมนุษย์หลายคนที่ไม่ได้เป็นบุคคลรักเพศตรงข้าม และรักเพศเดียวกัน แต่อยู่ระหว่างนั้น มีการวัดความสนใจทางเพศและพฤติกรรม ความกว้าง 0-7 โดย 0 (รักเพศตรงข้าม) ถึง 6 (รักเพศเดียวกัน) จากการศึกษาพบว่ามีจำนวนมากที่อยู่ระหว่าง 1 ถึง 5 (ระหว่างรักเพศตรงข้ามและรักเพศเดียวกัน) แต่วิธีนี้ก็ได้รับการวิจารณ์ว่า เลขการวัดยังคงกว้างที่จะอธิบายเพศของมนุษย์ ไบเซ็กชวล ได้รับการสังเกตในสังคมมนุษย์หลายสังคม รวมไปถึงอาณาจักรสัตว์ด้วย จากประวัติการบันทึก เกี่ยวกับไบเซ็กชวล น่าจะเกิดขึ้นในเวลาเดียวกับ รักร่วมเพศ และรักเพศเดียวกัน ในคริสต์ศตวรรษที่ 19</doc>
