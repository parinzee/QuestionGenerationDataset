<doc id="758046" url="https://th.wikipedia.org/wiki?curid=758046" title="โพ ดาเมรอน">โพ ดาเมรอน โพ ดาเมรอน () เป็นตัวละครในเรื่องแต่งชุดสตาร์ วอร์ส ปรากฏตัวครั้งแรกในภาพยนตร์ แสดงโดยออสการ์ ไอแซกประวัติ ประวัติ. โพ ดาเมรอนเป็นนักบินยานอวกาศชาวมนุษย์เพศชาย เคยทำงานให้กับสาธารณรัฐใหม่ และต่อมาเข้าร่วมกับฝ่ายต่อต้านเมื่อครั้งที่เกิดความขัดแย้งกับปฐมภาคี เป็นบุตรของร้อยโทชารา เบย์และจ่าเคส ดาเมรอนซึ่งเคยร่วมงานกับพันธมิตรฟื้นฟูสาธารณรัฐ โพเดินตามรอยเท้าของมารดาผู้ล่วงลับโดยสมัครเข้าเป็นนักบินในสังกัดกองยานสาธารณรัฐใหม่ในฐานะผู้บัญชาการของฝูงบินเรเปียร์ เขาได้รับรู้ถึงความไม่เอาจริงเอาจังของสาธารณัฐใหม่ต่อการที่ปฐมภาคีฝ่าฝืนข้อตกลงกาแลกติก โพจึงละทิ้งสาธารณรัฐแล้วไปสมทบกับฝ่ายต่อต้านจนได้เป็นผู้ปฏิบัติการที่นายพลเลอา ออร์กานาเชื่อใจมากที่สุดคนหนึ่ง โพมีชื่อเรียกในขณะบังคับยานว่าแบล็กลีดเดอร์ ยานของเขาคือยานเอ็กซ์วิงไฟท์เตอร์รุ่นทีเจ็ดศูนย์ดัดแปลงพิเศษชื่อว่าแบล็กวันบทบาท บทบาท. เมื่อความขัดแย้งระหว่างฝ่ายต่อต้านกับจักรวรรดิทวีความรุนแรงมากยิ่งขึ้น โพถูกส่งไปตามหาลอร์ ซาน เทคคาบนแจคคู ผู้ครอบครองส่วนหนึ่งของแผนที่เพื่อตามหาอาจารย์เจไดลุค สกายวอล์คเกอร์ผู้เป็นพี่ชายฝาแฝดกับนายพลเลอา โพถูกโจมตี ลอร์ ซาน เทคคาถูกสังหาร โพต้องฝากแผนที่เอาไว้กับแอสโตรเมคดรอยด์บีบีเอท ก่อนที่จะถูกปฐมภาคีจับตัวไป เขาหลบหนีออกมาได้ด้วยความช่วยเหลือของสตอร์มทรูปเปอร์ผู้แปรภักดิ์ เอฟเอ็น-2187 ซึ่งโพให้ชื่อใหม่ว่าฟินน์ จนสามารถเดินทางกลับมายังฐานทัพฝ่ายต่อต้านบนดาวเคราะห์ดะคาร์ได้สำเร็จ ระหว่างทางเขาขับยานไทไฟเตอร์ที่ขโมยมาแล้วยานตกลงบนดาวเคราะห์แจคคู และได้ช่วยเหลือฟินน์ เรย์ ฮัน โซโล และชิวแบคคา ด้วยการขับยานโจมตีทางอากาศ ระหว่างการรบบนทาโคดานา ต่อมายังได้ขับยานเข้าร่วมยุทธการฐานทัพสตาร์คิลเลอร์ เพื่อทำลายอาวุธยักษ์ หลังจากฐานทัพเสียหายไปบางส่วนจากผลงานของฮัน ฟินน์ เรย์ และชิวแบคคา โพเป็นผู้ยิงกระสุนที่ทำลายอาวุธสตาร์คิลเลอร์ และช่วยฝ่ายต่อต้านเอาไว้ได้สำเร็จ</doc>
