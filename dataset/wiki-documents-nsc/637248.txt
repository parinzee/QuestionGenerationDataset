<doc id="637248" url="https://th.wikipedia.org/wiki?curid=637248" title="เรือเล็กควรออกจากฝั่ง">เรือเล็กควรออกจากฝั่ง "เรือเล็กควรออกจากฝั่ง" เป็นซิงเกิลเปิดตัวอัลบั้มของวงดนตรีบอดี้สแลม จากอัลบั้มชุดที่ 6 dharmajāti (ดัม-มะ-ชา-ติ) เพลง "เรือเล็กควรออกจากฝั่ง" ประพันธ์เนื้อร้องโดย แมงโก้ ทีม แต่งทำนองโดย อาทิวราห์ คงมาลัย (ตูน บอดี้สแลม) และเรียบเรียงโดย บอดี้สแลม, พูนศักดิ์ จตุระบุล (อ๊อฟ บิ๊กแอส) โดยที่มาของชื่อเพลงนี้ได้มาจาก พูนศักดิ์ จตุระบุล (อ๊อฟ บิ๊กแอส) ออกจำหน่ายในวันที่ 11 พฤศจิกายน พ.ศ. 2556ผู้ร่วมสร้างสรรค์เพลงและสถานที่บันทึกเสียงผู้ร่วมสร้างสรรค์เพลงและสถานที่บันทึกเสียง. - ผลิตโดย : พูนศักดิ์ จตุระบุล - ผู้กำกับเนื้อเพลง : ขจรเดช พรมรักษา, อาทิวราห์ คงมาลัย & แมงโก้ ทีม - ออกแบบเสียง,บันทึกเสียง & ตัดต่อดิจิตอล : ธิปนรา คงสุข, วีรยุทธ จุนนารัตน์ & ธนดล ช้างเสวก - บันทึกเสียงที่ : มอร์มิวสิกสตูดิโอส์ (All Recording Gears from Kimleng Audio) - มิกซ์โดย : Mike Fraser - มิกซ์ที่ : Warehouse Studios, Vancouver - ผู้ช่วยช่างเทคนิค : Zach Blackstone - ควบคุมโดย : Ted Jensen ที่ Sterling Sound, NYมิวสิกวิดีโอ มิวสิกวิดีโอ. มิวสิกวิดีโอเพลงนี้เผยแพร่เมื่อวันที่ 11 พฤศจิกายน พ.ศ. 2556 กำกับโดย สาลินี เขมจรัส แมงโก้ ทีม กล่าวถึงเนื้อหาในเพลงว่า "เราต้องออกไปทดสอบตัวเองบ้าง ออกไปแพ้บ้างก็ได้ ไม่ใช่แค่มีคนเตือนว่ามันยาก มันอันตรายแล้วก็ไม่ออกไปเลย แบบนั้นมันง่ายเกินไปสำหรับชีวิต มันน่าจะสนุกกว่าถ้าเราได้ท้าทายตัวเองบ้างในบางครั้ง" มิวสิกวิดีโอเป็นเรื่องราวของพี่น้อง 2 คนที่เป็นนักมวยจากค่ายมวยดาบกานต์ ซึ่งเป็นค่ายมวยที่ฝึกเด็ก ๆ ให้พวกเขามีรายได้ และเด็กพวกนี้ไม่ใช่นักแสดง แต่เป็นเด็กที่ชกมวยหาเลี้ยงครอบครัวจริง ๆ ส่วนคนน้องเป็นลูซเซอร์ (loser) คือทำอะไรก็แพ้แข่งอะไรก็แพ้คนพี่ตลอด โดนเพื่อนล้อต่าง ๆ นานา พอไปขึ้นเวทีชกจริงก็แพ้ เปรียบเหมือนน้องเป็นเรือลำเล็กที่ได้ออกไปเผชิญกับคลื่นลม ได้รู้ว่าเมื่อลมแรงต้องรับมือกับมันยังไง ซึ่งพี่ก็ได้คอยให้กำลังใจและน้องก็กลับมาลุกขึ้นอีกครั้งเพราะชีวิตยังต้องสู้ต่อไปการตอบรับ การตอบรับ. เพลง "เรือเล็กควรออกจากฝั่ง" สร้างสถิติมียอดวิวในยูทูบเกิน 1 ล้านวิว หลังได้เผยแพร่ออกไปได้แค่ 15 ชั่วโมง และได้คว้าอันดับ 1 ของไอทูนส์สโตร์ไทยแลนด์ (iTunes Store Thailand) ที่มีคนดาวน์โหลดมากที่สุดหลังเปิดขาย 2 ชั่วโมงในไอทูนส์ชาร์ตรางวัล</doc>
