<doc id="736631" url="https://th.wikipedia.org/wiki?curid=736631" title="ดังคัน วัตมอร์">ดังคัน วัตมอร์ ดังคัน เอียน วัตมอร์ (เกิด 8 มีนาคม 1994) เป็นนักฟุตบอลระดับอาชีพชาวอังกฤษ ลงเล่นให้กับ สโมสรฟุตบอลซันเดอร์แลนด์ และทีมชาติอังกฤษ ชุดอายุต่ำกว่า 21 ปี ในตำแหน่งปีก และกองหน้าประวัติระดับสโมสรอัลทรินแชม ประวัติระดับสโมสร. อัลทรินแชม. ดังคัน วัตมอร์ เริ่มต้นลงเล่นฟุตบอลในระดับเยาวชนที่ แมนเชสเตอร์ยูไนเต็ด และถูกปล่อยตัวออกจากสโมสรเมื่อมีอายุได้ 12 ปี หลังจากนั้นได้เข้าร่วมสโมสรฟุตบอลอัลทรินแชมตอนอายุ 16 ปี หลังจากได้ถูกยืมตัวไปลงเล่นให้กับสโมสรฟุตบอลคลิเธโร วัตมอร์สามารถลงเล่นให้กับทีมชุดใหญ่ของอัลทรินแชมได้ในเดือนสิงหาคม 2010 และมีผลงานยิง 14 ประตู ในฤดูกาล 2012–13ซันเดอร์แลนด์ ซันเดอร์แลนด์. วัตมอร์ เซ็นสัญญาย้ายมาร่วมทีมซันเดอร์แลนด์ สโมสรในระดับพรีเมียร์ลีก เมื่อวันที่ 24 พฤษภาคม 2013 โดยไม่มีการเปิดเผยค่าตัว เขาได้ลงเล่นให้กับทีมชุดใหญ่เป็นนัดแรกในเดือนมกราคม 2014 โดยลงมาเป็นตัวสำรองในนัดที่ ซันเดอร์แลนด์ ชนะ คาร์ไลล์ยูไนเต็ด 3–1 ในรายการฟุตบอลถ้วยเอฟเอคัพ รอบที่ 3 ในวันที่ 31 มกราคม 2014 วัตมอร์ย้ายไปร่วมทีมฮิเบอร์เนียน ในลีกสกอตติชพรีเมียร์ชิปในสัญญายืมตัว และสามารถทำประตูแรกได้ในวันที่ 15 มีนาคม 2014 ในนัดที่ทีมแพ้ให้กับ พาร์ทิค ธิสเทิล 3 - 1 วัตมอร์อยู่ลงเล่นให้กับสโมสรฮิเบอร์เนียนจนจบฤดูกาล 2013-2014 ดังคัน วัตมอร์ ได้รับรางวัลผู้เล่นแห่งฤดูกาล จากรายการแข่งขันลีกทีมสำรอง หรือ บาร์เคลยส์ พรีเมียร์ลีก ชุดอายุต่ำกว่า 21 ปี ในวันที่ 29 พฤษภาคม 2015 หลังจากที่สามารถยิง 11 ประตู จากการลงเล่น 18 นัด ในวันที่ 15 สิงหาคม 2015 วัตมอร์ได้ลงเล่นในเกมพรีเมียร์ลีกให้กับซันเดอร์แลนด์เป็นนัดแรก โดยลงมาเป็นตัวสำรองและสามารถทำประตูได้จากการยิงลูกวอลเลย์นอกกรอบเขตโทษ ในนัดที่แพ้ให้กับนอริชซิตี. หลังจากนั้น วัตมอร์ได้ทำประตูที่ 5 ในนัดที่ซันเดอร์แลนด์เอาชนะ สโมสรฟุตบอลเอ็กซิเตอร์ซิตี 6-3 ในรายการฟุตบอลถ้วยฟุตบอลลีกคัพ ฤดูกาล 2015–16 รอบที่ 2 ที่สนามสเตเดียมออฟไลต์ ในวันที่ 25 สิงหาคม 2015 วัตมอร์ ได้ตกลงเซ็นต่อสัญญาฉบับใหม่ อีก 4 ปีกับซันเดอร์แลนด์ ในวันที่ 22 พฤศจิกายน 2015ประวัติระดับทีมชาติ ประวัติระดับทีมชาติ. ในวันที่ 28 พฤษภาคม 2015 วัตมอร์ได้ลงเล่นนัดแรกให้กับทีมชาติอังกฤษ ชุดอายุต่ำกว่า 20 ปี ในรายการตูลง ทัวร์นาเมนท์ และสามารถทำประตูที่สองของทีม ในนัดที่เสมอกับโมร็อคโค 3-3 ต่อมาในวันที่ 3 มิถุนายน 2015 เขาได้ทำประตูที่สองของเขา จากการได้ลงเล่นเป็นนัดที่สาม ในนัดที่แพ้ให้กับเม็กซิโก 1-2 หลังรายการการแข่งขันสิ้นสุดลง วัตมอร์ได้ถูกจัดให้อยู่ในทีมแห่งทัวร์นาเมนท์ และได้รับคะแนนเสียงเลือกให้เป็นผู้เล่นดาวรุ่งของทัวร์นาเมนท์ หลังจากนั้น ในวันที่ 25 สิงหาคม 2015 วัตมอร์ได้ถูกเรียกชื่อติดทีมชาติอังกฤษ ชุดอายุต่ำกว่า 21 ปี เป็นครั้งแรก และได้ลงเล่นให้กับทีมนัดแรก โดยลงมาเป็นตัวสำรองในครึ่งหลัง ในนัดที่เอาชนะทีมชาติสหรัฐอเมริกา ชุดอายุต่ำกว่า 23 ปี และได้จ่ายบอลให้เจมส์ วิลสัน ทำประตูชัยของทีม ในวันที่ 3 กันยายน 2015 ต่อมาในวันที่ 14 พฤศจิกายน 2015 วัตมอร์ ลงมาเป็นตัวสำรองช่วงท้ายเกม ในรายการฟุตบอลชิงแชมป์แห่งชาติยุโรป 2017 รุ่นอายุต่ำกว่า 21 ปี รอบคัดเลือก ในนัดที่ชนะทีมชาติสวิตเซอร์แลนด์ ชุดอายุต่ำกว่า 21 ปี ไป 3-1 โดยมีส่วนร่วมกับทั้งสามประตู จากการเรียกจุดโทษหนึ่งครั้ง ต่อด้วยสามารถทำประตูแรกของตัวเองให้กับทีมได้ และจ่ายบอลให้เพื่อนทำประตูปิดท้ายเกมสถิติ สถิติ. ชีวิตส่วนตัว ชีวิตส่วนตัว. ดังคัน วัตมอร์ เป็นลูกชายของ เอียน วัตมอร์ อดีตประธานบริหารสมาคมฟุตบอลอังกฤษ. นอกจากให้เวลากับฟุตบอลอาชีพแล้ว วัตมอร์ยังเข้ารับการศึกษาในระดับปริญญาตรี ด้านเศรษฐศาสตร์ และบริหารธุรกิจ โดยหลังจากที่เซ็นสัญญากับซันเดอร์แลนด์ วัตมอร์ได้ย้ายหน่วยกิตจากมหาวิทยาลัยแมนเชสเตอร์ มายังมหาวิทยาลัยนิวคาสเซิล. และสามารถสำเร็จการศึกษาด้วยคะแนนเกียรตินิยมอันดับหนึ่งอีกด้วย</doc>
