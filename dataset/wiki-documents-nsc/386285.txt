<doc id="386285" url="https://th.wikipedia.org/wiki?curid=386285" title="วรรณี คราประยูร">วรรณี คราประยูร คุณหญิงวรรณี คราประยูร (สกุลเดิม: หนุนภักดี) เป็นภริยาของพลเอก สุจินดา คราประยูร นายกรัฐมนตรีคนที่ 19 ของไทย และเป็นน้องสาวของพลเอก อิสระพงศ์ หนุนภักดี อดีตผู้บัญชาการทหารบก และอดีตรัฐมนตรีว่าการกระทรวงมหาดไทยประวัติ ประวัติ. วรรณีเป็นบุตรคนที่สี่จากทั้งหมดเจ็ดคนของพลตำรวจโท ฉัตร หนุนภักดี กับประยงค์ (สกุลเดิม: วิชิตกลชัย) มีพี่น้อง ได้แก่ ประยงค์ฉัตร ผุดผาด, พยอม เศรษฐบุตร, พลเอกอิสระพงศ์ หนุนภักดี, ต้อย หนุนภักดี, ณรงค์ศักดิ์ หนุนภักดี และอัครฉัตร หนุนภักดี ตามลำดับ โดยเฉพาะพี่ชายคือพลเอก อิสระพงศ์ หนุนภักดี เป็นอดีตผู้บัญชาการทหารบก และอดีตรัฐมนตรีว่าการกระทรวงมหาดไทย และเป็นญาติกับพลเอก ชัยณรงค์ หนุนภักดี ลูกพี่น้องคนหนึ่งซึ่งเป็นนายทหารเช่นกัน และพลตรี ทวีศักดิ์ หนุนภักดี อดีตผู้บัญชาการหน่วยข่าวกรองทางทหาร ในวัยเยาว์ครอบครัวต้องย้ายไปตามจังหวัดต่าง ๆ เพราะติดตามบิดาที่รับราชการ วรรณีสมรสกับพลเอก สุจินดา คราประยูร มีบุตรชายด้วยกันสองคน ปัจจุบันวรรณีเป็นที่ปรึกษากิตติมศักดิ์ของสมาคมแม่บ้านทหารบกเครื่องราชอิสริยาภรณ์</doc>
