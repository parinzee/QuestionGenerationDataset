<doc id="313695" url="https://th.wikipedia.org/wiki?curid=313695" title="ตังเก">ตังเก ตังเก เป็นบทเพลงเพื่อชีวิตยอดนิยม จากการแต่งคำร้อง และ ขับร้องครั้งแรกของ พงษ์เทพ กระโดนชำนาญ ในอัลบั้ม คนจนรุ่นใหม่ เมื่อปี พ.ศ. 2533ที่มา ที่มา. พงษ์เทพ ใช้เวลาคิดและเขียนเพลงนี้นานถึง 2 ปี ซึ่งต้องแก้อยู่หลายรอบ จนเกิดเป็นเพลงที่ฟังง่าย สนุกสนาน แต่เนื้อหาสะท้อนความรู้สึกที่ห่างไกล และกลายเป็นเพลงที่สร้างชื่อให้กับพงษ์เทพอีกเพลงหนึ่ง ถัดจากเพลง คนกับหมา และ ลิงทโมน แต่ทำนองของเพลงตังเก ได้มีการอ้างใน youtube ว่า เดิมมาจากเพลงปฏิวัติชื่อ "ฉันเกิดเป็นลูกอิสาน" แต่งโดย ส.เยาวภา โดยเนื้อร้องบรรทัดแรก และทำนองในท่อนแรก มีความคล้ายคลึงกับเพลงตังเกมาก ซึ่งพงษ์เทพอาจจะเอาอิทธิพลของเพลงนั้นมาแต่งเพลงของตนเองการนำไปร้องต่อ การนำไปร้องต่อ. เพลง "ตังเก" ถือเป็นเพลงที่ได้รับความนิยมอย่างกว้างขวางในยุครุ่งเรืองของตลาดเพลงเพื่อชีวิตและจังหวะสามช่า และเป็นเพลงที่ดีที่สุดของพงษ์เทพ ด้วยเสียงร้องและเนื้อหาที่กลมกลืนอย่างลงตัว บวกกับจังหวะดนตรีสามช่าที่ถูกใจคอเพลงเพื่อชีวิตมาเนิ่นนาน ซึ่งช่วยเพิ่มความไพเราะน่าฟังยิ่งขึ้น จนมีการนำมาขับร้องใหม่ด้วยตัวเองอยู่หลายครั้ง และโดยศิลปินนักร้องคนอื่นๆ เช่น พี สะเดิด จากอัลบั้ม สะเดิดสุดเดช พ.ศ. 2550 ปี พ.ศ. 2552 ทาง หัวลำโพงริดดิม ได้ดัดแปลงรูปแบบดนตรีให้ต่างไปจากเดิมและเข้ากับความต้องการของวัยรุ่น เพื่อประกอบภาพยนตร์เรื่อง หนีตามกาลิเลโอ โดยมอบให้ สิงโต เดอะสตาร์ เป็นผู้ขับร้อง พร้อมด้วย ชุติมา ทีปะนาถ และ จรินทร์พร จุนเกียรติ นักแสดงนำจากภาพยนตร์เรื่องดังกล่าว ซึ่งได้รับเสียงวิพากษ์วิจารณ์ทั้งแง่บวกและลบ</doc>
