<doc id="192389" url="https://th.wikipedia.org/wiki?curid=192389" title="เดอะสคริปต์">เดอะสคริปต์ เดอะสคริปต์ () เป็นวงดนตรีสัญชาติไอร์แลนด์มาจากดับลิน ไอร์แลนด์ ก่อตั้งวงในปี ค.ศ. 2001 วงประกอบด้วยนักร้องนำและคีย์บอร์ด แดนนี โอดอนอฮิว มือกีตาร์ มาร์ก ชีแฮน และมือกลอง เกล็น พาวเวอร์ หลังเซ็นสัญญากับค่ายโฟโนจีนิกเรเคิดส์ สังกัดโซนี่มิวสิกเอ็นเตอร์เทนเมนต์ พวกเขาย้ายไปอยู่ลอนดอน และออกอัลบั้มแรกชื่อ เดอะสคริปต์ ในเดือนสิงหาคม ค.ศ. 2008 มีซิงเกิลที่ประสบความสำเร็จได้แก่ "เดอะแมนฮูคานต์บีมูฟด์" และ "เบรกอีเวน" อัลบั้มขึ้นอันดับหนึ่งในไอร์แลนด์และสหราชอาณาจักร อัลบั้มต่อมาอีกสามอัลบั้ม คือ ไซนส์แอนด์เฟท (2010) #3 (2012) และโนซาวด์วิทเอาต์ไซเลนซ์ (2014) ทุกอัลบั้มขึ้นอันดับหนึ่งในไอร์แลนด์และสหราชอาณาจักร ขณะที่อัลบั้มไซนส์แอนด์เฟทเคยขึ้นอันดับสามในสหรัฐ สตูดิโออัลบั้มที่ห้า ฟรีดอมไชลด์ ออกจำหน่ายในวันที่ 1 กันยายน ค.ศ. 2017 และมีซิงเกิล "เรน" ติดยี่สิบอันดับแรกในสหราชอาณาจักร เพลงของเดอะสวิฟต์เคยถูกนำไปประกอบรายการโทรทัศน์หลายรายการ เช่น 90210 โกสต์วิสเปอเรอร์ เดอะฮิลส์ วอเทอร์ลูโรด อีสต์เอนเดอส์ เมดอินเชลซี และเดอะแวมไพร์ไดอารีส์ แดนนี โอดอนอฮิว นักร้องนำ เคยเป็นโค้ชในรายการเดอะวอยซ์ สหราชอาณาจักร ฤดูกาลที่ 1 และ 2 ก่อนออกจากรายการเพื่อทำงานกับวง วงได้รับรางวัลเมเทียร์ไอร์แลนด์มิวสิกอะวอดส์สามรางวัล และเวิลด์มิวสิกอะวอดส์สองรางวัล และได้เข้าชิงรางวัลบริตอะวอดส์สองรางวัล</doc>
