<doc id="365986" url="https://th.wikipedia.org/wiki?curid=365986" title="สาธารณรัฐเอะโซะ">สาธารณรัฐเอะโซะ สาธารณรัฐเอะโซะ () เป็นรัฐที่สถาปนาโดยผู้จงรักภักดีต่อโชกุนตระกูลโทะกุงะวะ ภายหลังการล่มสลายของรัฐบาลโชกุนโทะกุงะวะ ตั้งอยู่บนเกาะเอะโซะ ปัจจุบันคือเกาะฮกไกโด ซึ่งเป็นเกาะใหญ่เป็นอันดับ 2 ของญี่ปุ่น แต่มีประชากรเบาบาง ตั้งอยู่ทางด้านเหนือสุดของญี่ปุ่นประวัติ ประวัติ. หลังจากที่กองทัพของรัฐบาลโชกุนโทะกุงะวะพ่ายแพ้กองทัพของสมเด็จพระจักรพรรดิในสงครามโบะชิงระหว่างการปฏิรูปสมัยเมจิ ทหารเรือที่จงรักภักดีต่อโชกุนตระกูลโทะกุงะวะส่วนหนึ่งนำโดยพลเรือเอกเอะโนะโมะโตะ ทะเกะอะกิ (榎本 武揚 Enomoto Takeaki) ได้อพยพไปยังเกาะเอะโซะ (ปัจจุบันคือเกาะฮกไกโด) ทางด้านเหนือสุดของญี่ปุ่น พร้อมด้วยนายทหารหลายหมื่นนายและกลุ่มที่ปรึกษาทางทหารชาวฝรั่งเศส ซึ่งนำโดยฌูลส์ บรูเนต์ (Jules Brunet) พลเรือเอกเอะโนะโมะโตะได้ใช้ความพยายามครั้งสุดท้าย โดยการถวายฎีกาไปยังราชสำนักสมเด็จพระจักรพรรดิ เพื่อขอให่เขาได้มีโอกาสพัฒนาเกาะฮกไกโดและรักษาขนบธรรมเนียมของซามูไรไว้ต่อไปโดยไม่ถูกรบกวน แต่คำขอของเขาก็ได้รับการปฏิเสธ ในวันที่ 15 ธันวาคม ค.ศ. 1868 ได้มีการประกาศอิสรภาพไม่ขึ้นกับรัฐบาลกลาง สถาปนาสาธารณรัฐเอะโซะ ซึ่งมีโครงสร้างการปกครองที่ยึดตามแบบของสหรัฐอเมริกา พลเรือเอกเอะโนะโมะโตะได้รับการเลือกตั้งให้เป็นประธานาธิบดี (総裁 Sōsai) คนแรก การเลือกตั้งครั้งนี้ถือเป็นการเลือกตั้งครั้งแรกของญี่ปุ่น</doc>
