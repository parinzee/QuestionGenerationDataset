<doc id="670006" url="https://th.wikipedia.org/wiki?curid=670006" title="ไม่รัก ไม่ต้อง">ไม่รัก ไม่ต้อง "ไม่รัก...ไม่ต้อง" เป็นซิงเกิลของ นิว-จิ๋ว คู่ศิลปินดูโอจากเวทีเดอะสตาร์ ค้นฟ้าคว้าดาว จากอัลบั้ม Signature ประพันธ์เนื้อร้อง-แต่งทำนองโดย ศรัณย์ วงศ์น้อย และเรียบเรียงโดย สุวัธชัย สุทธิรัตน์ โดยเพลง "ไม่รัก...ไม่ต้อง" เป็นเพลงที่มีโน้ตที่สูงมาก เริ่มต้นด้วยเสียงฮัม แล้วเปลี่ยนคีย์ของเสียงประสานตามดนตรี เป็นเสียงประสานที่ไขว้กันไปมา รับส่งกัน และใช้เทคนิคการประสานเสียงแบบ Lay Back คือไม่ได้ประสานตรงกับจังหวะ แต่ร้องหลังจากจังหวะ ซึ่งคนร้องจะต้องมีความสามารถ แยกเสียงได้ และต้องเข้าได้ตรงคีย์ ส่วนเนื้อหาของเพลงนั้น แสดงความรู้สึก เพลงที่มีอารมณ์น้อยใจ ประชดประชันเล็ก ๆ เรียกได้ว่าเพลงนี้เข้าทาง นิวใส่รายละเอียดของอารมณ์ลงไปในคำแต่ละคำมิวสิกวิดีโอ มิวสิกวิดีโอ. มิวสิกวิดีโอนี้เผยแพร่ครั้งแรกในวันที่ 18 สิงหาคม พ.ศ. 2555 ถ่ายทำที่ 2 โลเคชั่น และย่านร้านอาหารรัชดาภิเษก โดยมี จุ๋ย-วรัทยา นิลคูหา และณัฏฐ์ เทพหัสดิน ณ อยุธยา มาร่วมแสดงด้วย โดยเนื้อเรื่องเป็นเรื่องราวของสาวเรียบร้อยแสนดี ถูกผู้ชายที่คบกันมาตั้งนานบอกเลิกเพื่อไปแต่งงานกับคนใหม่ แต่เมื่อวันหนึ่งได้กลับมาเจอกัน เขากลับพยายามมาห่วงใยมาหามาบอกรักบอกคิดถึงเรา โดยประเดิมด้วยฉากแต่งงานของณัฏฐ์กับที่จุ๋ยต้องยิ้มทั้งน้ำตาด้วยความยินดีและด้วยความเป็นมืออาชีพเทคเดียวผ่าน จากนั้นเป็นฉากในร้านอาหารจุ๋ยแต่งตัวเปรี้ยวร่วมโต๊ะอาหารกับณัฏฐ์และภรรยา ซึ่งจุ๋ยต้องซ่อนความทุกข์และเก็บความลับไว้ในใจแสดงออกไม่ได้การตอบรับ การตอบรับ. เพลง ไม่รัก...ไม่ต้อง ติดอันดับสูงสุด 11 จากการจัดอันดับของ ซี้ดเอฟเอ็ม ในชาร์ต ซี้ดเอฟเอ็ม ชาร์ตท็อป 20 ประจำวันที่ 21 ตุลาคม พ.ศ. 2555 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานีชาร์ตรางวัล</doc>
