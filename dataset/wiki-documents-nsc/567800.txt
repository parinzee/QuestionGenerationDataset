<doc id="567800" url="https://th.wikipedia.org/wiki?curid=567800" title="ศักดา นพสิทธิ์">ศักดา นพสิทธิ์ นายศักดา นพสิทธิ์ เป็นนักโทษและประธานแนวร่วมประชาธิปไตยต่อต้านเผด็จการแห่งชาติ (นปช.) จังหวัดชลบุรี และเป็นอดีตโฆษกพรรคเพื่อไทยประวัติ ประวัติ. ศักดา นพสิทธิ์ เกิดเมื่อวันที่ 10 ธันวาคม พ.ศ. 2506 เป็นบุตรของนายมานพ นพสิทธิ์ กับนางสมาน นพสิทธิ์ สำเร็จการศึกษาระดับปริญญาตรี จากคณะนิติศาสตร์ มหาวิทยาลัยรามคำแหง และระดับปริญญาโท รัฐประศาสนศาสตร์ จากมหาวิทยาลัยบูรพาการทำงาน การทำงาน. ศักดา นพสิทธิ์ เคยลงสมัครรับเลือกตั้งสมาชิกสภาผู้แทนราษฎรจังหวัดชลบุรี ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 สังกัดพรรคประชาธิปัตย์ แต่แพ้ให้กับนายวิทยา คุณปลื้ม จากพรรคชาติไทย และในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 แพ้ให้กับนายอัมรินทร์ ตั้งประกอบ จากพรรคไทยรักไทย ต่อมาในปี พ.ศ. 2551 เขาได้เข้าร่วมงานและได้รับแต่งตั้งเป็นโฆษกพรรคเพื่อไทย รวมทั้งเป็นประธาน นปช.จังหวัดชลบุรี ศักดา นพสิทธิ์ เป็นหนึ่งในสมาชิก นปช. ที่มีบทบาทในการชุมนุมระหว่างการประชุมผู้นำประเทศอาเซียน ที่พัทยาด้วยเขาเคยจำคุกในคดี เหตุการณ์ก่อความไม่สงบของกลุ่ม นปช. เมษายน พ.ศ. 2552 ในศาลชั้นต้น ในวันที่ 5 มีนาคม พ.ศ. 2558 ต่อมาใน วันที่ 9 มีนาคม พ.ศ. 2558 เขาได้รับการประกันตัวในวงเงิน 8 แสน บาท เขาจำคุกในวันที่ 21 มีนาคม พ.ศ. 2560 ตามคำตัดสินของศาลอุทธรณ์ในคดีดังล่าว และไม่ได้รับการประกันตัวในวันดังกล่าว</doc>
