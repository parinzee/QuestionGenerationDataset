<doc id="285214" url="https://th.wikipedia.org/wiki?curid=285214" title="ท่าอากาศยานแม่ฟ้าหลวง เชียงราย">ท่าอากาศยานแม่ฟ้าหลวง เชียงราย ท่าอากาศยานแม่ฟ้าหลวง เชียงราย หรือ สนามบินเชียงราย () ตั้งอยู่เลขที่ 404 หมู่ 10 ตำบลบ้านดู่ อำเภอเมืองเชียงราย จังหวัดเชียงราย ห่างจากถนนพหลโยธิน (เชียงราย - แม่จัน) ทางทิศตะวันออกประมาณ 2.6 กิโลเมตร และห่างจากตัวเมืองเชียงราย ประมาณ 8 กิโลเมตร มีพื้นที่ทั้งหมด ประมาณ 3,042 ไร่ ท่าอากาศยานแม่ฟ้าหลวง เชียงราย เปิดใช้งานอย่างเป็นทางการ เมื่อวันที่ 5 สิงหาคม พ.ศ. 2535 สังกัดกรมการบินพาณิชย์ (บพ.) กระทรวงคมนาคม ต่อมา บพ.ได้โอนท่าอากาศยานแม่ฟ้าหลวง เชียงราย มาขึ้นอยู่กับการบริหารของ "การท่าอากาศยานแห่งประเทศไทย” เมื่อวันที่ 2 ตุลาคม พ.ศ. 2541 และ "การท่าอากาศยานแห่งประเทศไทย” ได้แปลงสภาพเป็นบริษัทมหาชน ตามแนวนโยบายของรัฐบาล ภายใต้ชื่อ "บริษัท ท่าอากาศยานไทย จำกัด (มหาชน)” เมื่อวันที่ 30 กันยายน พ.ศ. 2545 ถึงปัจจุบัน ต่อมา คณะกรรมการบริษัท ท่าอากาศยานไทย จำกัด (มหาชน) (ทอท.) มีมติเห็นชอบให้เพิ่มชื่อท่าอากาศยานเชียงรายเป็น ท่าอากาศยานแม่ฟ้าหลวง เชียงราย เพื่อเทิดพระเกียรติและน้อมรำลึกถึงพระมหากรุณาธิคุณในสมเด็จพระศรีนครินทราบรมราชชนนี และเป็นอนุสรณ์สถานแห่งความจงรักภักดีที่มีต่อสมเด็จพระศรีนครินทราบรมราชชนนี ตามที่ได้มีการร้องขอจากหน่วยงานภาครัฐ เอกชน และประชาชนในจังหวัดเชียงราย ดังนั้น ทอท. จึงได้รับพระมหากรุณาธิคุณจากพระบาทสมเด็จพระปรมินทรมหาภูมิพลอดุลยเดช รัชกาลที่ 9 พระราชทานพระบรมราชานุญาตให้ใช้ชื่อดังกล่าวตั้งแต่วันที่ 13 มีนาคม 2553 เป็นต้นมา ท่าอากาศยานนานาชาติแม่ฟ้าหลวงเชียงราย เป็นสนามบินที่มีขีดความสามารถในการรองรับผู้โดยสารได้ 3 ล้านคนต่อปี และสามารถรองรับอากาศยานขนาดใหญ่สุด คือ Boeing 747 ปัจจุบันมีสายการบินให้บริการที่ ทชร.จำนวน 12 สายการบิน (ณ 28 พ.ย. 60) แบ่งเป็นเส้นทางภายในประเทศ 6 สายการบิน (สายการบินไลออนแอร์ให้บริการทั้งเส้นทางภายในประเทศและระหว่างประเทศ) และเส้นทางระหว่างประเทศ 6 สายการบิน โดยเปิดบริการในเส้นทางดังต่อไปนี้ เชียงราย-กรุงเทพมหานคร ไป-กลับ วันละ 22 เที่ยวบิน รวม 44 เที่ยวบิน (แบ่งเป็นท่าอากาศยานสุวรรณภูมิ 9 เที่ยวบิน, ท่าอากาศยานดอนเมือง 13 เที่ยวบิน), เชียงราย-หาดใหญ่ วันละ 1 เที่ยวบิน รวม 2 เที่ยวบิน และเชียงราย-ภูเก็ต วันละ 1 เที่ยวบิน รวม 2 เที่ยวบิน รวมถึงเที่ยวบินต่างประเทศไปยังเมือง ฉางซา 4 เที่ยวบินต่อสัปดาห์ คุนหมิง, เฉิงตู, สิบสองปันนา เมืองละ 3 เที่ยวบินต่อสัปดาห์ และ ฮ่องกง, เซินเจิ้น เมืองละ 2 เที่ยวบินต่อสัปดาห์ สามารถตรวจสอบสถานะเที่ยวบินแบบเรียลไทม์ได้ตามลิงก์ http://service.airportthai.co.th/afs/index.php?/flight/ceiรายชื่อสายการบินสายการบินที่เคยให้บริการสถิติข้อมูลจำเพาะของท่าอากาศยานข้อมูลจำเพาะของท่าอากาศยาน. - ท่าอากาศยานแม่ฟ้าหลวง เชียงราย ตั้งอยู่ละติจูดที่ 19 องศา 57 ลิปดา 08 ฟิลิปดาเหนือ ลองติจูด 099 องศา 52 ลิปดา 59 ปิลิปดาตะวันออก สูงจากระดับน้ำทะเลปานกลาง 1,279 ฟุต หรือ 390.23 เมตร - เปิดบริการ 24 ชั่วโมง.ทางวิ่งอากาศยาน (RUN WAY) ทางวิ่งอากาศยาน (RUN WAY). ทางวิ่งมีหนึ่งเส้นทาง เป็นแอสฟัลติคคอนกรีตในทิศทาง 03/21 ค่าความแข็งของพื้นผิวทางวิ่ง PCN 84/F/D/X/T มีความยาว 3,000 เมตร กว้าง 45 เมตร ไหล่ทางวิ่งข้างละ 7.5 เมตร และ STOP WAY ปลายทางวิ่งทั้ง 2 ด้าน ยาวด้านละ 60 เมตร สามารถรองรับอากาศยาน CODE E (กางปีกตั้งแต่ 52 เมตร ไม่เกิน 60 เมตร ฐานล้อ main กว้างตั้งแต่ 9 ถึง 14 เมตร) เช่น B-747ทางขับ (TAXI WAY) ทางขับ (TAXI WAY). EXIT TAXI WAY มี 2 เส้นทาง คือ TAXI WAY A และ TAXI WAY B (ไม่มี RAPID-EXIT TAXI WAY) ทางขับทั้งสองเส้นเป็นแอสฟัลติคคอนกรีต มีความกว้าง 23 เมตร ไหล่ทางขับกว้าง 10.5 เมตร ค่าความแข็งของพื้นผิวทางขับ (TAXI WAY) 84 F/D/X/Tลานจอดอากาศยาน ลานจอดอากาศยาน. มีจำนวนเนื้อที่โดยประมาณ 45,330 ตารางเมตร ขนาด 120 x 337 เมตร ตั้งอยู่ทางทิศตะวันตก ของทางวิ่ง ห่างจาก RUN WAY CENTER LINE 280 เมตรพื้นผิวเป็นคอนกรีต ค่าความแข็ง 73 R/D/X/T มีจำนวน หลุมจอดอากาศยาน จำนวน 7 หลุมจอด และมีลานจอดเฮลิคอปเตอร์ จำนวน 12 หลุมจอดหลุมจอดอากาศยาน หลุมจอดอากาศยาน. จำนวน 7 หลุมจอด แบ่งเป็น- CONTACT GATE มีจำนวน 3 หลุมจอด สามารถรองรับอากาศยานขนาดใหญ่สุดถึง B-747 - REMOTE มีจำนวน 4 หลุมจอด สามารถรองรับอากาศยานขนาดใหญ่สุดถึง B-737 - ลานจอดเฮลิคอปเตอร์ จำนวน 12 หลุมจอด ในช่วงปี 2560-2562 เพิ่มอีก 7 หลุมจอด เพื่อให้ขยายเป็น 14 หลุมจอด คาดว่าโครงการทั้งหมดจะแล้วเสร็จและพร้อมใช้งานสมบูรณ์ทุกหลุมจอดไม่เกินปี 2564 เป็นต้นไปอาคารผู้โดยสาร อาคารผู้โดยสาร. เป็นอาคารเดี่ยวคอนกรีตเสริมเหล็ก 2 ชั้น พื้นที่ขนาด 60 x 180 เมตร พื้นที่ใช้ประโยชน์ 22,960 ตารางเมตร สามารถรองรับผู้โดยสารในชั่วโมงคับคั่งได้ถึง 1,250 คน ประกอบด้วยบริการที่จอดรถยนต์บริการที่จอดรถยนต์. - พื้นที่รองรับการจอดรถ 1,200 คันโครงการพัฒนาท่าอากาศยานแม่ฟ้าหลวง เชียงราย โครงการพัฒนาท่าอากาศยานแม่ฟ้าหลวง เชียงราย. ในการประชุมคณะกรรมการ ทอท. ครั้งที่ 10/2559 เมื่อวันที่ 19 สิงหาคม 2559 ที่ประชุมมีมติเห็นชอบแผนแม่บทการพัฒนา ทชร. โดยแบ่งการพัฒนาเป็น 3 ระยะ ประกอบด้วย ระยะที่หนึ่ง ปี 2561-2565 ระยะที่สอง ปี 2564-2569 และระยะที่สาม ปี 2569-2574แผนพัฒนาระยะที่หนึ่ง ปี 2561-2565 (แผนเดิม) แผนพัฒนาระยะที่หนึ่ง ปี 2561-2565 (แผนเดิม). - รองรับปริมาณจราจรทางอากาศได้ถึงปี พ.ศ. 2568 - รองรับเที่ยวบินได้ 16 เที่ยวบิน/ชั่วโมง - หลุมจอดอากาศยาน 10 หลุมจอด - รองรับผู้โดยสารได้ 3 ล้านคน/ปี - ที่จอดรถ 1,200 คันแผนพัฒนาระยะที่สอง ปี 2564-2569 (แผนเดิม) แผนพัฒนาระยะที่สอง ปี 2564-2569 (แผนเดิม). - รองรับผู้โดยสารได้ 3.3 ล้านคน/ปี - รองรับปริมาณจราจรทางอากาศได้ถึงปี พ.ศ. 2573 - หลุมจอดอากาศยาน 12 หลุมจอด - ขยายอาคารผู้โดยสารทางด้านทิศใต้ เพื่อรองรับการเพิ่มหลุมจอดระยะประชิดเป็น 6 หลุมจอดแผนพัฒนาระยะที่สาม ปี 2569-2574 (แผนเดิม) แผนพัฒนาระยะที่สาม ปี 2569-2574 (แผนเดิม). - รองรับผู้โดยสารได้ 3.7 ล้านคน/ปี - รองรับปริมาณจราจรทางอากาศได้ถึงปี พ.ศ. 2578 - รองรับเที่ยวบินได้ 30 เที่ยวบิน/ชั่วโมง - หลุมจอดอากาศยาน 13 หลุมจอด ผู้อำนวยการท่าอากาศยานแม่ฟ้าหลวงเชียงราย บริษัท ท่าอากาศยานไทย จำกัด (มหาชน) หรือ “ทอท.” เปิดเผยว่า ในฐานะที่เชียงรายเป็น 1 ใน 3 ท่าอากาศยานที่คณะกรรมการ (บอร์ด) อนุมัติให้ปรับแผนแม่บทใหม่ในการลงทุนพัฒนาปรับปรุงสนามบิน (เมื่อวันที่ 25 เมษายน 2561 ที่ประชุมบอร์ด ทอท.อนุมัติให้ใช้วงเงินลงทุนรวมประมาณ 4,400 ล้านบาท ระหว่างปี 2561-2563) เพื่อให้สอดคล้องกับความต้องการของผู้โดยสารปัจจุบันซึ่งมีนักท่องเที่ยวจีนเพิ่มเป็นจำนวนมาก จึงมีความจำเป็นต้องเพิ่มพื้นที่ในอาคารผู้โดยสารให้สะดวกสบายมากขึ้น การลงทุนครั้งนี้จะต้องรอที่ประชุมคณะกรรมการ ทอท.พิจารณารายละเอียดตามข้อเสนอจะปรับให้มีขีดความสามารถด้านการรองรับผู้โดยสารปีละ 5 ล้านคน แตกต่างจากแผนเดิมกำหนดให้รับได้เพียง 3.7 ล้านคน เนื่องจากปัจจุบันผู้โดยสารเดินทางผ่านเข้าออกเกือบ 3 ล้านคนแล้ว</doc>
