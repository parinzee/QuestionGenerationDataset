<doc id="223758" url="https://th.wikipedia.org/wiki?curid=223758" title="แชร์ (นักร้อง)">แชร์ (นักร้อง) แฌร์ ( ;IPA: /ʃɛɹ/) หรือชื่อเกิด เฌอริลีน ซาร์กิเซียน (; เกิด 20 พฤษภาคม ค.ศ. 1946) เป็นนักร้อง นักแต่งเพลงแนวป็อป เป็นนักแสดง ผู้กำกับภาพยนตร์ โปรดิวเซอร์เพลง เธอเคยได้รับ 1 รางวัลออสการ์, 1 รางวัลแกรมมี่, 1 รางวัลเอมมี,3 รางวัลลูกโลกทองคำ และได้รับการจารึกบนฮอลลีวูดวอล์กออฟเฟม แฌร์เป็นที่รู้จักในฐานะนักร้อง ในปี 1965 ในวงดูโอแนวป็อปร็อก ที่ชื่อซันนีแอนด์แชร์ ต่อมาเธอออกมาทำงานผลงานเดี่ยว และเป็นดาราทางโทรทัศน์ในทศวรรษ 1970 และนักแสดงภาพยนตร์ในทศวรรษ 1980 โดยมีผลงานภาพยนตร์อย่าง The Witches of Eastwick, Silkwood, Mask และ Moonstruck จากเรื่องหลังที่ทำให้เธอได้รับรางวัลออสการ์สาขานักแสดงนำหญิง ผลงานเพลงดังของเธอคือ เพลงเต้นรำซิงเกิลที่ชื่อ "Believe" ที่มียอดขายกว่า 10 ล้านชุดทั่วโลก เธอเป็นศิลปินหญิงเพียงคนเดียวที่มีเพลงท็อป 10 ในทุกทศวรรษตั้งแต่ ทศวรรษ 1960 และเป็นศิลปินหญิงที่อายุเยอะที่สุดที่มีเพลงติดอันดับ 1 กับอาชีพการงานของเธอกว่า 40 ปี แฌร์เป็นไอค่อนของวัฒนธรรมสมัยนิยม เป็นคนที่โด่งดังและเป็นศิลปินที่มียอดขายมากที่สุดคนหนึ่งในประวัติศาสตร์ดนตรี ล่าสุดเธอแสดงที่ เซซาร์สพาเลซ ในลาสเวกัส กับโชว์ของเธอที่ชื่อ "Cher at the Colosseum" แฌร์ยังมีเสียงร้องแบบ contralto</doc>
