<doc id="133595" url="https://th.wikipedia.org/wiki?curid=133595" title="เจษฎาภรณ์ ผลดี">เจษฎาภรณ์ ผลดี เจษฎาภรณ์ ผลดี เกิดเมื่อวันที่ 5 มิถุนายน พ.ศ. 2520 เป็นนักแสดงชายชาวไทย มีผลงานการแสดง และได้รับรางวัลมากมาย ในปี พ.ศ. 2540 เขามีผลงานสร้างชื่อจากภาพยนตร์เรื่อง 2499 อันธพาลครองเมือง ในบท แดง ไบเล่ ซึ่งประสบความสำเร็จทั้งด้านรายได้และเสียงวิจารณ์ และยังทำให้ติ๊กได้รับรางวัล ไทยแลนด์ บล็อกบัสเตอร์ เอนเตอร์เทนเมนท์ อวอร์ด สาขานักแสดงหน้าใหม่ยอดเยี่ยมประวัติ ประวัติ. เจษฎาภรณ์ ผลดี เกิดเมื่อวันที่ 5 มิถุนายน พ.ศ. 2520 เป็นพี่คนโตมีน้องชาย 2 คน โดยมีตั้น พิเชษฐ์ไชย ผลดี เป็นน้องคนรอง ติ๊กสมรสกับ สิตมน แตงสุวรรณ (พีช ) เมื่อวันที่ 9 กรกฎาคม พ.ศ. 2552 ปัจจุบันมีบุตรชายสองคน คือ เด็กชายเจษบดินทร์ ผลดี (น้องเต็นท์) และเด็กชายเจษตริณณ์ ผลดี (น้องตริณณ์) ด้านการศึกษาติ๊ก เจษฎาภรณ์จบการศึกษาระดับชั้นมัธยมศึกษาจากโรงเรียนโยธินบูรณะ และสำเร็จการศึกษาระดับปริญญาตรีจากคณะวิศวกรรมศาสตร์ สาขาวิชาอุตสาหการ มหาวิทยาลัยหอการค้าไทย และเมื่อวันที่ 16 ธันวาคม พ.ศ. 2557 ได้เข้ารับพระราชทานปริญญาวิทยาศาสตรดุษฎีบัณฑิตกิตติมศักดิ์ สาขาวิทยาการสิ่งแวดล้อมและทรัพยากรธรรมชาติ จากคณะวิทยาศาสตร์และเทคโนโลยี มหาวิทยาลัยเทคโนโลยีราชมงคลพระนคร เขาเริ่มเข้าวงการบันเทิงขณะศึกษาอยู่ที่มหาวิทยาลัยหอการค้าไทย โดยรับเป็นพรีเซ็นเตอร์โฆษณาทางโทรทัศน์และภาพนิ่งสำหรับงานโฆษณา ก่อนที่ผู้กำกับอุ๋ย นนทรี นิมิบุตรจะได้มาเห็นเขาในสตูดิโอและทาบทามให้เขาเล่นเป็นพระเอกในภาพยนตร์เรื่อง 2499 อันธพาลครองเมือง ในบท "แดง ไบเล่ย์" ซึ่งประสบความสำเร็จเป็นประวัติการณ์ทั้งด้านรายได้และเสียงวิจารณ์ นับเป็นภาพยนตร์ที่ปลุกกระแสหนังไทยที่อยู่ในช่วงซบเซาให้กลับมา และเป็นการแจ้งเกิดให้กับตัวเขา จากนั้นเขาก็มีผลงานเรื่อยมาทั้งงานถ่ายแบบ/เดินแฟชั่น, แสดงละครโทรทัศน์, และเป็นพรีเซนเตอร์ให้กับสินค้าแบรนด์ต่างๆ ติ๊กเป็นนักแสดงชายที่ได้รับความนิยมสูงและยาวนาน เห็นได้จากผลการสำรวจทั่วประเทศ อาทิ สวนดุสิตโพล เป็นดาราชายที่ประชาชนชื่นชอบอันดับ 1 ในปี 2544, 2545, 2546, 2547, 2557, 2559, 2560 อันดับ 2 ในปี 2548, 2549, 2553, 2558 เอแบคโพล ดาราชายไทยที่เป็นที่ชื่นชอบมากที่สุด อันดับ 1 ปี 2549, 2553 และนิด้าโพลดาราชายแห่งปีอันดับ 3 ปี 2557 นอกจากจะเป็นนักแสดงอิสระที่โด่งดังแล้ว ติ๊กยังรักการท่องเที่ยวธรรมชาติเป็นพิเศษ ในปี 2548 ติ๊กและตั้นในนามบริษัทสบายดีคลับสตูดิโอได้เป็นโปรดิวเซอร์จัดทำรายการท่องเที่ยวเชิงอนุรักษ์ เนวิเกเตอร์ ทางช่อง 3 โดยติ๊กทำหน้าที่เป็นพิธีกรรายการ นอกจากนี้ติ๊กยังเป็นวิทยากรรับเชิญบรรยายเกี่ยวกับการท่องเที่ยวเชิงอนุรักษ์ในสถานศึกษาและองค์กรหลายแห่งมาตลอด ซึ่งรายการของเขาและตัวเขาได้รับรางวัลจากสถาบันต่างๆด้วยผลงานภาพยนตร์ละครโทรทัศน์ผลงานอื่นๆผลงาน. ผลงานอื่นๆ. - ปี 2548 - ละครเทอดพระเกียรติ "คิดถึงสมเด็จย่าแม่ฟ้าหลวง" ออกอากาศ 15 กรกฎาคม 2548 ททบ. 5 - ปี 2549 - สารคดีดนตรีเล่าเรื่องเทอดพระเกียรติทรงครองราชย์ 60พรรษาพระบาทสมเด็จพระเจ้าอยู่หัว ออกอากาศธันวาคม 2549 ททบ.5 และ ธันวาคมปี 2550 ออกอากาศที่ช่อง 7 สี - ปี 2551 - รักริทึ่ม มิวสิเคิลซิทคอมเรื่องแรกของไทย, แสดงนำและหนึ่งในทีมสร้างสรรค์ - ปี 2552 - ภาพยนตร์สั้นเฉลิมพระเกียรติ “กษัตริย์นักพัฒนา” ตอน “หญ้าแฝก” - ปี 2552 - กำกับและเป็นหนึ่งในพิธีกรละครเทิดพระเกียรติ "ศรัทธา ปาฏิหาริย์" Docudrama Variety ในโครงการ "รวมใจคนไทยรักแผ่นดิน ปี 5" ให้แก่บริษัทแชนแนล ซี - ปี 2554 - กำกับ เขียนบทและดำเนินรายการให้กับภาพยนตร์สั้นของปตทในโครงการ"พลิกใจ" รักษ์ป่าสร้างคน ๘๔ ตำบลวิถีพอเพียง - ปี 2559 - ร่วมแสดงในโชว์หมู่ของโน้ต อุดม แต้พานิช - ปี 2560 - ภาพยนตร์สั้น"สายน้ำของพ่อ"โดยกรมชลประทาน, คลิปสั้น"รักษ์น้ำในแบบของคุณเพื่ออนาคตที่ยั่งยืน" โดย Coca-Cola Thailand - ปี 2561 - การร่วมเป็นผู้จัดละครครั้งแรกในละคร ด้วยแรงอธิษฐานพิธีกรพิธีกร. - เนวิเกเตอร์มิวสิกวิดีโอมิวสิกวิดีโอ. - เพลง ง่ายเกินไป (หิน เหล็ก ไฟ) - เพลง พูดลาสักคำ (ไมเคิล สวัสดิ์เสรี) - เพลง ใจละลาย (ซาซ่า) - เพลง คนในนิยาย (ปาน ธนพร) - เพลง รักแท้แพ้ใกล้ชิด(ปาน ธนพร) - เพลง ขอเลวแค่นี้ (ปาน ธนพร) - เพลง เกมของผู้แพ้ (นัท มีเรีย) - เพลง ผมแอบชอบคุณ (นภ พรชำนิ) - เพลง คนข้างล่าง (เบน ชลาทิศ) - เพลง ที่แห่งนี้ (P.O.P.) - เพลง ความรักจงเจริญ (ฟาเรนไฮต์) - เพลง จำ (Sleeper One) - เพลง ข่าวร้ายหรือเปล่า (วสันต์ โชติกุล) - เพลง รัก(LOVE) (ดัง พันกร featuring BoyzIIMen)เพลงเพลง. - เพลง รัก ประกอบละครเรื่อง ปริศนา - เพลง บอกเลิฟ ประกอบละครเรื่อง ตกกระไดหัวใจพลอยโจน - เพลง เริงราตรี 49 ของวง Sleeper I - Finale - เพลง รักรึเปล่า ประกอบมิวสิเคิลซิทคอม รักริทึ่ม ตอนที่ 18 - เพลง ทึ่มรึรัก ประกอบมิวสิเคิลซิทคอม รักริทึ่ม ตอนที่ 34พากย์เสียงพากย์เสียง. - Legend of the Sacred Stone เป็น สู้หวนเจิน (2544)รางวัลรางวัล. - ปี 2540 - รางวัลไทยแลนด์ บล็อกบัสเตอร์ เอนเตอร์เทนเม้นท์อวอร์ด สาขานักแสดงหน้าใหม่ยอดเยี่ยม จากภาพยนตร์เรื่อง “2499 อันธพาลครองเมือง”- ปี 2543 - รางวัลพระสุรัสวดี พระราชทาน (พิเศษ) สาขาต่อต้านยาเสพติด- ปี 2544 - รางวัลเข็มกลัดเกียรติยศ จากสำนักงาน ป.ป.ส. และสำนักนายกรัฐมนตรี เข้ารับมอบจาก พลเอกชวลิต ยงใจยุทธ รองนายกรัฐมนตรี สาขานักแสดงภาพยนตร์ที่ประพฤติตนเป็นแบบอย่างที่ดีของเยาวชน เข้าร่วมกิจกรรมเพื่อป้องกันและแก้ไขปัญหายาเสพติดอย่างสม่ำเสมอ ที่ทำเนียบรัฐบาล - รางวัล " Man At His Best " ในฐานะบุคคลที่ประสบความสำเร็จในการทำงาน สาขาด้านการแสดง จัดโดยนิตยสาร Esquire ประเทศไทย- ปี 2545 - ได้รับการคัดเลือกให้เป็นทูตท่องเที่ยวและเป็นพรีเซ็นเตอร์ภาพยนตร์โฆษณาให้กับ องค์การส่งเสริมการท่องเที่ยวแห่งประเทศไทย ( ททท. ) ในแคมเปญ “เที่ยวทั่วไทย ไปได้ทุกเดือน” พร้อมเข้ารับมอบโล่ห์จาก นายสมศักดิ์ เทพสุทิน รองนายกรัฐมนตรี ที่ทำเนียบรัฐบาล - รางวัล STAR ENTERTAINMENT AWARDS ครั้งที่ 1 สาขานักแสดงนำฝ่ายชายยอดเยี่ยม ประเภทละครโทรทัศน์ จากละครเรื่อง “ตะวันตัดบูรพา” - รางวัล ELLE STYLE AWARDS 2002 ครั้งที่ 2 จากการโหวตของประชาชนให้เป็นสุดยอดแห่งสไตล์ ประเภทนักแสดงนำฝ่ายชาย จัดโดยนิตยสาร ELLE ประเทศไทย - รางวัล “เสื้อทองคำ” สาขาภาคบันเทิง จัดโดยสมาคมช่างตัดเสื้อแห่งประเทศไทย เข้ารับจากองคมนตรี พลเอกพิจิตร กุละวณิชย์ - รางวัลโหวดอวอร์ด ประจำเดือนพฤษภาคม ในฐานะนักแสดงนำ ฝ่ายชายอันดับ 1 จากละคร “ตกกะได…หัวใจพลอยโจน” โดยรายการวิทยุเรดิโอโหวต 93.5 - เข็มเกียรติยศจาก ทูลกระหม่อมหญิง อุบลรัตน์ ราชกัญญา ในโอกาสร่วมพิธีเผา ยาเสพติด ในวันต่อต้านยาเสพติดโลกวันที่ 26 มิถุนายน 2545 จ. อยุธยา - รางวัล “เพชรสยาม” ประจำปี 2545 ประเภทบุคคลตัวอย่าง ที่สนับสนุนและส่งเสริมศิลปวัฒนธรรมไทย จากสำนักศิลปวัฒนธรรม สถาบันราชภัฏจันทรเกษม - รางวัล TOP AWARDS ในฐานะนักแสดงนำฝ่ายชายยอดเยี่ยม จากละครเรื่อง“ร้อยเล่ห์ เสน่ห์ร้าย” ทางช่อง 5 โดย เอ็กแซก จัดโดย นิตยสารทีวีพูล - รางวัลแฮมเบอร์เกอร์อวอร์ดส์ ครั้งที่ 1 สาขา นักแสดงชายยอดเยี่ยม จากละครเรื่อง ร้อยเล่ห์เสน่ห์ร้าย- ปี 2546 - รางวัล TOP AWARDS ในฐานะนักแสดงนำฝ่ายชายยอดเยี่ยม จากละครเรื่อง เลือดขัตติยา- ปี 2547 - รางวัล TOP AWARDS ในฐานะนักแสดงนำฝ่ายชายยอดเยี่ยม จากละครเรื่อง นางสาวจริงใจกับนายแสนดี - รางวัลเมฆขลา สาขา นักแสดงนำฝ่ายชายยอดเยี่ยมละครหรรษาตลก เรื่อง นางสาวจริงใจกับนายแสนดี- ปี 2549 - รางวัล คมชัดลึกอวอร์ด ในฐานะดาราชายยอดนิยม ปี 2549- ปี 2550 - รางวัล OK! Awards 2007 สาขา Female Heartthrob จัดโดยนิตยสาร OK! (ประเทศไทย)- ปี 2551 - รางวัล นักแสดงนำฝ่ายชายยอดนิยม 2008 โดยนิตยสาร สุดสัปดาห์ - ได้รับการโหวต เป็นอันดับ 1 ที่สาวๆ ชาวไต้หวันอยากแต่งงานด้วย จากละคร เลือดขัตติยา- ปี 2553 - รางวัลลูกโลกสีเขียว ครั้งที่ 12 ประจำปี 2553 รางวัลประเภทสื่อมวลชน จากรายการสารคดีโทรทัศน์ “เนวิกเกเตอร์” - รางวัลสีสันบันเทิงอวอร์ด - นักแสดงนำชายยอดนิยมแห่งปี 2010 - รางวัล“ดาราชายยอดนิยม” The Most Poplar Actor of Sudsapda’s Young & Smart 2010 Awards - รางวัล TOP AWARDS สาขานักแสดงนำฝ่ายชายยอดเยี่ยม จากละครเรื่อง วนิดา - รางวัลคมชัดลึกอวอร์ด ครั้งที่ 8 สาขานักแสดงชายยอดนิยม - รางวัลรางวัลโทรทัศน์ทองคำครั้งที่ 25 สาขาดารานำชายดีเด่น จากละครเรื่อง วนิดา- ปี 2554 - รางวัลระฆังทอง ครั้งที่ 4 "บุคคลแห่งปี"ี - รางวัล“ผู้ดำเนินรายการยอดนิยม” จากรายการเนวิเกเตอร์ โดย Sudsapda’s Young & Smart 2011 Awards- ปี 2555 - รางวัล"พระกินรี ประจำปี ๒๕๕๕” – คนดี คิดดี สังคมดี ตามรอยพระยุคลบาทฯ จัดโดยสมัชชานักจัดรายการข่าววิทยุ โทรทัศน์ หนังสือพิมพ์แห่งประเทศไทย - รางวัล“Thailand Sustainable Tourism Awards 2011” ผู้สนับสนุนและส่งเสริมการท่องเที่ยวอย่างยั่งยืน โดย องค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน (อพท.) - รางวัล “พิฆเนศวร” ครั้งที่ ๑ - จากรายการเนวิเกเตอร์ "รายการส่งเสริมอนุรักษ์สิ่งแวดล้อมดีเด่น" รางวัลวิทยุโทรทัศน์แห่งชาติ ประจำปี ๒๕๕๕ จัดโดยสมัชชานักจัดรายการข่าววิทยุโทรทัศน์หนังสือพิมพ์แห่งประเทศไทย (สว.นท) - รางวัล “หนุ่มหล่อในสายตาผู้ชาย” Male Hot Stuff Award จัดโดยนิตยสาร OK! Magazine (Thailand)- ปี 2557 - สยามดารา สตาร์ส อวอร์ดส์ 2014 สาขานักแสดงนำชายยอดเยี่ยมสาขาละครโทรทัศน์ จากละครเรื่อง อย่าลืมฉัน ทางช่อง 3 - โอเค อวอร์ด 2014 สาขาผู้ชายที่หล่อที่สุดในสายตาผู้ชาย- ปี 2558 - โอเค อวอร์ด 2015 สาขาผู้ชายที่หล่อที่สุดในสายตาผู้ชาย- ปี 2559 - รางวัล “สุดยอดครอบครัวต้นแบบ” - ครอบครัวผลดี “คุณติ๊ก – คุณพีช” จัดโดยนิตยสาร Amarin Baby & Kids - รางวัล “สุดยอดคุณพ่อต้นแบบ” – คุณติ๊ก เจษฎาภรณ์ จัดโดยนิตยสาร Amarin Baby & Kids - ปี 2560 - รางวัล “พิฆเนศวร” ครั้งที่ 5 - นักแสดงนำชายยอดเยี่ยมจากเพลิงนรี - รางวัล ต้นแบบการอุทิศตน สร้างคุณค่าในตนเอง Self – worth จากสถาบันพัฒนาศักยภาพ (Potential club) - รางวัลผู้อุทิศตนเพื่อสิ่งแวดล้อมปี 2560 สาขาศิลปินเพื่อสิ่งแวดล้อม จากมูลนิธิสิ่งแวดล้อมศึกษา</doc>
