<doc id="191019" url="https://th.wikipedia.org/wiki?curid=191019" title="โททอลรีเควสต์ไลฟ์">โททอลรีเควสต์ไลฟ์ โททอลรีเควสต์ไลฟ์ () หรือเป็นที่รู้จักว่า ทีอาร์แอล () เป็นรายการโทรทัศน์ทางช่องเอ็มทีวี ที่เปิดมิวสิกวิดีโอที่เป็นที่นิยม และยังมีแขกรับเชิญ เป็นรายการที่เป็นเครื่องประชาสัมพันธ์ที่ดีของนักร้อง นักดนตรี นักแสดง และคนดังในสาขาต่าง ๆ เพื่อบอกข่าวงานล่าสุด ให้กับกลุ่มคนดูวัยรุ่น ทีอาร์แอลเล่นเพลงจากการจัดอันดับ 10 เพลงในแต่ละวัน โดยการขอจากคนดูไม่ว่าจากทางเว็บไซต์ โดยเริ่มนับถอยหลังจากอันดับที่ 10 และจบด้วยเพลงที่มียอดการขอมากที่สุด จากข้อมูลเมื่อ 22 ตุลาคม ค.ศ. 2007 ทีอาร์แอลยึดยอดการขอจากการโหวด ชาร์ต ริงโทน ดาวน์โหลด การเล่นทางวิทยุ ซึ่งหมายถึงการขอมากที่สุดในสถานีอาจไม่ได้อันดับ 1 ก็ได้ รายการออกอากาศวันจันทร์ถึงพฤหัสเป็นเวลา 1 ชั่วโมง ถึงแม้จะมีคำว่า "Live" (รายการสด) แต่บางเทปก็เป็นการบันทึกเทปล่วงหน้า เมื่อวันที่ 15 กันยายน ค.ศ. 2008 ทีอาร์แอลประกาศว่าจะยุติรายการลง โดยจะมีตอนสุดท้ายวันที่ 8 พฤศจิกายน ค.ศ. 2008</doc>
