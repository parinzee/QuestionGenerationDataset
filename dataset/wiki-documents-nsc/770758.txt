<doc id="770758" url="https://th.wikipedia.org/wiki?curid=770758" title="แขวงหนองค้างพลู">แขวงหนองค้างพลู หนองค้างพลู เป็นเขตการปกครองระดับแขวงแห่งหนึ่งในเขตหนองแขม กรุงเทพมหานคร ตอนบนของท้องที่เป็นเขตเกษตรกรรม ส่วนตอนล่างเป็นเขตที่อยู่อาศัยเนื่องจากมีเส้นทางคมนาคมสายหลักตัดผ่านที่ตั้งและอาณาเขต ที่ตั้งและอาณาเขต. แขวงหนองค้างพลูตั้งอยู่ทางทิศตะวันตกของกรุงเทพมหานคร ครอบคลุมพื้นที่ด้านเหนือของเขตหนองแขม มีอาณาเขตติดต่อกับเขตการปกครองข้างเคียงดังนี้- ทิศเหนือ ติตต่อกับแขวงทวีวัฒนา (เขตทวีวัฒนา) มีคลองบางไผ่เป็นเส้นแบ่งเขต - ทิศตะวันออก ติดต่อกับแขวงบางไผ่ แขวงบางแคเหนือ และแขวงหลักสอง (เขตบางแค) มีคลองทวีวัฒนา ถนนเพชรเกษม และซอยเพชรเกษม 69 (อินทาปัจ) เป็นเส้นแบ่งเขต - ทิศใต้ ติดต่อกับแขวงหนองแขม มีคลองราษฎร์สามัคคี คลองมหาศร และแนวเส้นขนานระยะห่างจากถนนเพชรเกษม 1,650 เมตร เป็นเส้นแบ่งเขต - ทิศตะวันตก ติดต่อกับตำบลสวนหลวง ตำบลอ้อมน้อย (อำเภอกระทุ่มแบน จังหวัดสมุทรสาคร) และตำบลกระทุ่มล้ม (อำเภอสามพราน จังหวัดนครปฐม) มีคลองศรีสำราญและแนวแบ่งเขตการปกครองระหว่างกรุงเทพมหานครกับจังหวัดนครปฐมเป็นเส้นแบ่งเขตการคมนาคม การคมนาคม. ถนนสายหลักในพื้นที่แขวงหนองค้างพลู ได้แก่- ถนนทวีวัฒนา (เลียบคลองทวีวัฒนา) - ถนนพุทธมณฑล สาย 3 (เพชรเกษม 104) - ถนนเพชรเกษม - ถนนมาเจริญ (เพชรเกษม 81) ถนนสายรองและทางลัดในพื้นที่แขวงหนองค้างพลู ได้แก่- ซอยพุทธมณฑล สาย 3 ซอย 2 - ซอยเพชรเกษม 69 (อินทาปัจ) - ซอยเพชรเกษม 77 (จัดสรรมหาดไทย) - ซอยเพชรเกษม 114</doc>
