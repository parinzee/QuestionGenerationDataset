<doc id="539858" url="https://th.wikipedia.org/wiki?curid=539858" title="มาร์สวัน">มาร์สวัน มาร์สวัน คือองค์กรไม่แสวงหากำไรที่ต้องการให้มนุษย์สามารถไปตั้งถิ่นฐานอยู่บนดาวอังคารได้จริง โดยใช้เทคโนโลยีที่มีอยู่แล้วในปัจจุบันจากผู้นำด้านอุตสาหกรรมทั่วโลก โดยในอนาคตจะมีการถ่ายทอดสดทุกแง่มุมของโครงการให้ทั้งโลกได้เห็น เริ่มตั้งแต่การคัดเลือกนักบินอวกาศ และการเตรียมความพร้อมเพื่อไปใช้ชีวิตบนดาวอังคาร โครงการ Mars One เกิดขึ้นจากความร่วมมือขององค์กร Mars One และบริษัท Interplanerary Media Group โดยบริษัทนี้จะเป็นแหล่งเงินทุนสำคัญ และเป็นผู้ถือลิขสิทธิ์ถ่ายทอดสดการฝึกนักบินอวกาศไปจนถึงการขึ้นไปตั้งถิ่นฐาน นอกจากนี้ยังมีนักลงทุนอีกหลายรายจากทั่วโลกที่ร่วมถือหุ้นในโครงการนี้ด้วย นำโดย บัส ลันสดอร์ป (Bas Lansdorp) ผู้ประกอบการชาวดัตช์ เพื่อสร้างนิคมมนุษย์ถาวรบนดาวอังคาร โครงการดังกล่าวประกาศเมื่อเดือนมิถุนายน 2555 แผน คือ ส่งดาวเทียมสื่อสารและส่วนลงจอดของแพธไฟน์เดอร์ ไปยังดาวอังคารภายในปี 2563 และ หลังจากหลายขั้นตอน ส่งมนุษย์สี่คนไปยังดาวอังคารเพื่อการตั้งถิ่นฐานถาวรภายในปี 2570 นักบินอวกาศชุดใหม่อีกสี่คนจะส่งไปทุกสองปี โครงการดังกล่าวได้รับการสนับสนุนจากนักฟิสิกส์ผู้ได้รับรางวัลโนเบล เจอร์ราร์ด ฮุฟท์ (Gerard 't Hooft)</doc>
