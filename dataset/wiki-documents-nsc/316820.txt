<doc id="316820" url="https://th.wikipedia.org/wiki?curid=316820" title="มาร์ตินา นาฟราติโลวา">มาร์ตินา นาฟราติโลวา มาร์ตินา นาฟราติโลวา เกิดเมื่อวันที่ 18 ตุลาคม ค.ศ.1956 นักเทนนิสหญิงชาวอเมริกันเชื้อสายเช็ก อดีตมือวางอันดับหนึ่งของโลก เจ้าของสถิติชนะเลิศเทนนิสแกรนด์สแลมประเภทหญิงเดี่ยว 18 ครั้ง หญิงคู่ 31 ครั้ง และคู่ผสม 10 ครั้ง เป็นเจ้าของสถิติมากมาย เช่น สถิติชนะเลิศมากที่สุดในยุคหลัง (ประเภทหญิงเดี่ยว 167 ครั้ง, ประเภทหญิงคู่ 177 ครั้ง), สถิติชนะติดต่อกันมากที่สุดในยุคหลัง (77 นัดติดต่อกัน), สถิติชนะติดต่อกันมากที่สุด (109 นัดติดต่อกัน) และชนะเลิศแกรนด์สแลมทั้ง 4 รายการในปี 1984 มาร์ตินา เกิดที่กรุงปราก เชโกสโลวาเกีย เดิมชื่อว่า มาร์ตินา ซูเบอร์โทวา () มารดาของเธอแต่งงานใหม่ เธอจึงเปลี่ยนมาใช้นามสกุลของพ่อเลี้ยง เธอได้เป็นแชมเปียนของเชโกสโลวาเกียตั้งแต่อายุ 15 ปี ในปี 1972 และได้ย้ายมาเล่นในสหรัฐอเมริกาตั้งแต่ปี 1974 จากนั้นได้สละสัญชาติเช็ก ขอลี้ภัยทางการเมือง และขอสัญชาติอเมริกัน เธอได้รับสัญชาติอเมริกันในปี 1981 ต่อมาในปี 2008 เธอได้รับสัญชาติเช็กกลับคืน นาฟราติโลวามักเปิดเผยต่อสาธารณะว่าเธอเป็นบุคคลที่มีความหลากหลายทางเพศ ในเดือนเมษายน 2010 เธอออกมาเปิดเผยว่า เธอป่วยเป็นมะเร็งเต้านม และกำลังจะเข้ารับการบำบัด</doc>
