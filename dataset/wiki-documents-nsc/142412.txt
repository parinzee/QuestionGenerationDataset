<doc id="142412" url="https://th.wikipedia.org/wiki?curid=142412" title="หม่อมหลวงสุรีย์วัล สุริยง">หม่อมหลวงสุรีย์วัล สุริยง หม่อมหลวงสุรีย์วัล สุริยง ชื่อเล่น ปุ้ม (12 กันยายน พ.ศ. 2505) เป็นพิธีกรและนักแสดงหญิงชาวไทย เคยได้รับฉายา ราชินีหนังบู๊ประวัติ ประวัติ. เป็นบุตรคนที่ห้า ในจำนวนเจ็ดคน ของหม่อมราชวงศ์ธิติสาร สุริยง กับอัมพร ประทีปะเสน นักร้องชาวไทย และ จบการศึกษาจากโรงเรียนอำนวยศิลป์ และคณะบริหารธุรกิจ มหาวิทยาลัยรามคำแหง จากนั้นเดินทางไปศึกษาต่อต่างประเทศผลงาน ผลงาน. เข้าสู่วงการภาพยนตร์ครั้งแรก เมื่อ พ.ศ. 2524 จากบทบู๊เรื่อง เพชรตัดหยก คู่กับ สรพงศ์ ชาตรี ฉีเส้าเฉียน และ นันทิดา แก้วบัวสาย กำกับการแสดงโดย คมฆ์ อรรฆเดช และสามารถคว้ารางวัลตุ๊กตาเงินดาวรุ่งฝ่ายหญิงมาครองเป็นที่รู้จักทั่วไป จึงแสดงแนวนี้เรื่อยมา จนได้ฉายา "ราชินีหนังบู๊ " มีผลงานแสดงบทบู๊ตามมาอีกหลายเรื่อง โดยมีครูฝึกคิวฉากต่อสู้ คือ พันนา ฤทธิไกร ซึ่งต่อมาเป็นผู้กำกับหนังสายตามโรงชานเมืองและต่างจังหวัด ที่ยังคงร่วมงานด้วยในระยะหลัง นักแสดงชายที่แสดงคู่กันมากที่สุดคือ สรพงศ์ ชาตรี และทูน หิรัญทรัพย์ ปัจจุบัน เป็นผู้บริหารฝ่ายข่าวบันเทิง และผู้ประกาศข่าวกีฬา (รายการ ทันโลกกีฬา) ช่วง Have A Nice Day คู่กับ ชนินทร์ บุญราย ทางช่อง 3ลำดับสาแหรก</doc>
