<doc id="530532" url="https://th.wikipedia.org/wiki?curid=530532" title="พระเจ้าคาเมฮาเมฮาที่ 3 แห่งฮาวาย">พระเจ้าคาเมฮาเมฮาที่ 3 แห่งฮาวาย พระเจ้าคาเมฮาเมฮาที่ 3 แห่งฮาวาย () ทรงเป็นพระมหากษัตริย์พระองค์ที่ 3 แห่งราชอาณาจักรฮาวาย ต่อจากพระเจ้าคาเมฮาเมฮาที่ 2 แห่งฮาวายพระเชษฐา พระเจ้าคาเมฮาเมฮาที่ 3 เสด็จพระราชสมภพเมื่อวันที่ 11 สิงหาคม 1813 ที่เมืองโคนา ราชอาณาจักรฮาวาย เป็นพระราชโอรสในพระเจ้าคาเมฮาเมฮาที่ 1 แห่งฮาวายกับสมเด็จพระราชินีคิโอปูโอลานิแห่งฮาวาย พระองค์ครองราชย์บัลลังก์เมื่อวันที่ 6 มิถุนายน 1825 ต่อจากพระเจ้าคาเมฮาเมฮาที่ 2 ซึ่งเสด็จสวรรคตที่กรุงลอนดอน ประเทศอังกฤษ ในรัชกาลของพระองค์ราชอาณาจักรฮาวายเปลี่ยนระบอบการปกครองจากสมบูรณาญาสิทธิราชย์ไปเป็นราชาธิปไตยภายใต้รัฐธรรมนูญ พระองค์เป็นพระมหากษัตริย์ที่ทรงครองราชย์ยาวนานที่สุดของฮาวาย พระองค์ทรงครองราชย์เป็นระยะเวลา 19 ปี แม้ว่าช่วงต้นรัชกาลจะอยู่ภายใต้การปกครองของผู้สำเร็จราชการซึ่งก็คือสมเด็จพระราชินีคาอาฮูมานูก็ตาม พระราชกรณีกิจที่สำคัญของพระองค์คือนำประเทศไปสู่ความพัฒนาเพื่อป้องกันการรุกรานจากชาติตะวันตก</doc>
