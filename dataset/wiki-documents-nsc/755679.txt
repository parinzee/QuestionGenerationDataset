<doc id="755679" url="https://th.wikipedia.org/wiki?curid=755679" title="โออีเอ็ม">โออีเอ็ม ผู้ผลิตอุปกรณ์ตามแบบฐาน () หรือ โออีเอ็ม (OEM) เป็นคำที่ใช้เมื่อบริษัทหนึ่งได้ผลิตชิ้นส่วนหรือส่วนควบขึ้นมา โดยที่ชิ้นส่วนดังกล่าวถูกใช้ในผลิตภัณฑ์ขั้นสุดท้ายของบริษัทตัวเองหรือบริษัทอื่น อย่างไรก็ตาม คำนี้อาจถูกใช้ไปในหลายความหมายตามแต่บริบทที่ต่างกันไปอุตสาหกรรมการผลิต อุตสาหกรรมการผลิต. ในอุตสาหกรรมการผลิต ผู้ผลิตอุปกรณ์ตามแบบฐาน (OEM) มีอยู่สองประเภทด้วยกันคือ:1. รับจ้างผลิตตามแบบฐาน หมายถึง การที่บริษัทโออีเอ็มถูกว่าจ้างจากเจ้าของแบบฐาน(ผู้ถือสิทธิบัตรในแบบฐาน)หรือเจ้าของแบรนด์(ผู้ถือลิขสิทธิในแบรนด์) ให้ผลิตสินค้าตามแบบหรือความต้องการของผู้ว่าจ้าง สินค้าจะถูกวางจำหน่ายภายใต้เครื่องหมายการค้าตามที่ผู้ว่าจ้างกำหนด เช่น บริษัทไทยซัมมิท ได้รับการว่าจ้างให้ผลิตชิ้นส่วนรถยนต์แก่ค่ายรถยนต์มากมาย ชิ้นส่วนแต่ละชิ้นจะถูกผลิตขึ้นตามแบบฐานที่ทางค่ายกำหนดมา โดยที่ชิ้นส่วนเหล่านั้นจะถูกตีตราเป็นแบรนด์ของแต่ละค่ายรถยนต์ และส่งมอบให้แต่ละค่ายรถยนต์ไปจัดจำหน่ายเอง 2. ผลิตจำหน่ายเองตามแบบฐาน หมายถึง เมื่อบริษัทโออีเอ็มได้แบบฐานมาอยู่ในมือ หรือทำการศึกษาสินค้านั้นๆจนเข้าใจถึงแบบฐาน ก็อาจทำการผลิตสินค้านั้นออกวางจำหน่ายเอง ซึ่งแยกออกได้เป็นสองกรณี</doc>
