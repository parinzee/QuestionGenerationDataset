<doc id="131058" url="https://th.wikipedia.org/wiki?curid=131058" title="ธีรศิลป์ แดงดา">ธีรศิลป์ แดงดา ธีรศิลป์ แดงดา เกิดวันที่ 6 มิถุนายน พ.ศ. 2531 เป็นนักเตะระดับ กองหน้าทีมชาติไทย เคยลงเล่นกับทีมเอสซีจีเมืองทอง และเคยเล่น ให้กับ อัลเมเรีย ในศึกลาลีก่าของสเปน ปัจจุบันเล่นให้กับ ซานเฟสเซ ฮิโรชิม่า ใน สัญญายืมตัวจาก เอสซีจีเมืองทองประวัติ ประวัติ. ธีรศิลป์ แดงดา เกิดที่กรุงเทพมหานคร มีบิดาชื่อ พ.อ.อ.ประสิทธิ์ แดงดา กับมารดาชื่อกาญจนา ซึ่งเป็นชาวจังหวัดสุรินทร์ และธีรศิลป์มีน้องสาวหนึ่งคนชื่อธนีกาญจน์ แดงดา ซึ่งเป็นนักกีฬาฟุตบอลหญิงทีมชาติไทย ทั้งนี้ ธีรศิลป์สำเร็จการศึกษาระดับชั้นมัธยมศึกษาตอนปลายจากโรงเรียนอัสสัมชัญธนบุรี โดยเขาได้เป็นหนึ่งในนักฟุตบอลเยาวชนของโรงเรียนอัสสัมชัญธนบุรีด้วย ซึ่งได้รับคำชมจากเพื่อนร่วมรุ่นและผู้ฝึกสอนของโรงเรียนอัสสัมชัญธนบุรีว่าเป็นนักฟุตบอลที่เก่งและสามารถเคลื่อนไหวไปกับลูกบอลได้อย่างรวดเร็วฟุตบอลสโมสรจ่าอากาศและราชประชา ฟุตบอลสโมสร. จ่าอากาศและราชประชา. ธีรศิลป์ แดงดา เริ่มเล่นฟุตบอลกับสโมสรฟุตบอลโรงเรียนจ่าอากาศ ใน ไทยลีกดิวิชั่น 1 ฤดูกาล 2547/48 ในช่วงวัยแค่ 17 ปี ซึ่งเขาไม่ค่อยมีโอกาสลงเล่นมากนัก แต่ก็สามารถทำประตูได้ 3 ประตูจากการลงเล่นแค่ 6 นัด ซึ่งในขณะนั้นยังเล่นในตำแหน่ง กองกลางตัวรุก ปีพ.ศ. 2549 ธีรศิลป์ย้ายไปเล่นให้กับราชประชา เอฟซี ในฟุตบอลถ้วยพระราชทานประเภท ข และตกรอบแบ่งกลุ่ม โดยธีรศิลป์ได้ลงเล่นในตำแหน่งกองหน้ามากขึ้น และสามารถทำประตูได้ถึง 9 ประตู จากการลงเล่น 18 นัด รวมทั้งจ่ายให้เพื่อนทำประตูถึง 5 ครั้ง ฤดูกาล 2550 ธีรศิลป์ ถูกยืมตัวมาเล่นให้กับโรงเรียนจ่าอากาศอีกครั้งในช่วงครึ่งฤดูกาลแรกเมืองทองยูไนเต็ด (ครั้งที่ 1) เมืองทองยูไนเต็ด (ครั้งที่ 1). จากนั้นช่วงครึ่งฤดูกาล (เลก 2) ธีรศิลป์ได้ย้ายลงมาเล่นให้สโมสรเมืองทองฯ ยูไนเต็ดในไทยลีกดิวิชั่น 2 ปี พ.ศ. 2550และเป็นนักฟุตบอลที่มีส่วนในการนำเมืองทองเป็นแชมป์ไทยลีกดิวิชั่น 2 ซึ่งผู้จัดการทีมของเมืองทองในขณะนั้นคือ โรเบิร์ต โปรคูเรอร์ ได้กล่าวเอ่ยชมว่า "ธีรศิลป์เริ่มมีทักษะและการเล่นที่ดีมากขึ้นจนมีหลายทีมทั้งในประเทศและนอกประเทศสนใจอยากได้ธีรศิลป์ได้ร่วมทีม ซึ่งตัวผมและสตาฟโค้ชทุกคนยังเชื่อมั่นได้เลยว่าเด็กคนนี้มีอนาคตที่สดใสแน่นอน" ซึ่งในฤดูกาลนี้ธีรศิลป์ได้ลงเล่น 15 นัด ทำประตูได้ 7 ประตู จ่ายให้เพื่อนทำประตูได้ 2 ครั้งเมืองทอง ยูไนเต็ด (ครั้งที่ 2)ฤดูกาล 2552 เมืองทอง ยูไนเต็ด (ครั้งที่ 2). ฤดูกาล 2552. ในปี พ.ศ. 2552 ธีรศิลป์ได้กลับมาเซ็นสัญญาย้ายมาร่วมทีมเมืองทอง ยูไนเต็ด ที่ในขณะนั้น โค้ชแต๊ก อรรถพล บุษปาคม เป็นผู้ฝึกสอน โดยย้ายแบบไม่มีค่าตัว หลังจากเคยเล่นให้สโมสรนี้มาแล้วในระดับดิวิชั่น 2 และลงสนามในไทยพรีเมียร์ลีกเป็นนัดแรกเมื่อวันที่ 8 มีนาคม พ.ศ. 2552 ในเกมส์ที่เปิดบ้านชนะการท่าเรือไทย 3-0 ซึ่งเขาเป็นคนยิงประตูแรกให้ทีมขึ้นนำ และนัดนี้ถือเป็นการลงเล่นในลีกสูงสุดของไทยเป็นครั้งแรกของเจ้าตัวด้วยซึ่งเขาสามารถนำสโมสรคว้าแชมป์ไทยพรีเมียร์ลีก เป็นสมัยแรกของสโมสร ซึ่งนอกจากธีรศิลป์แล้วยังมีนักเตะที่เป็นกำลังหลักสำคัญในการช่วยสโมสรคว้าแชมป์คือ ดักโน เซียกา ซึ่งเป็นดาวยิงสูงสุดของสโมสรในฤดูกาลนั้นที่ทำไป 10 ประตู, ซูมาโฮโร ยายา,สุริยา ดอมไธสง และในฤดูกาลนี้ธีรศิลป์ยิงได้ 7 ประตูฤดูกาล 2553 ฤดูกาล 2553. ในฤดูกาลนี้ธีรศิลป์ได้ลงเล่นเป็นตัวจริงมากขึ้นถึงแม้จะติดเกมส์ของทีมชาติและมีอาการบาดเจ็บทั้งเกมส์ในลีก,ทีมชาติ และเกมส์ชิงแชมป์สโมสรเอเชียอย่าง เอเอฟซีคัพ แต่เขาก็ยังเป็นกำลังหลักสำคัญของสโมสรในการคว้าแชมป์ ไทยพรีเมียร์ลีก ซึ่งเป็นครั้งที่ 2 ของสโมสรเทียบเท่า บีอีซี เทโรศาสน ธนาคารกรุงไทย และ แอร์ฟอร์ซ ยูไนเต็ด นอกจากนั้นเขายังยิงได้ในรายการ เอเอฟซีคัพ รอบสิบหกทีมสุดท้ายสุดท้ายที่สโมสรเจอกับ อัล รายยัน สโมสรฟุตบอลจากประเทศกาตาร์ แต่ก็ต้องตกรอบในรอบแปดทีมสุดท้ายในนัดทีเจอกับ อัล อิตติฮัด จากซีเรีย ไปด้วยสกอร์ 2-1ฤดูกาล 2554 ฤดูกาล 2554. เมื่อหลังจบศึกการเล่น ฟุตบอลโลก 2014 รอบคัดเลือกในโซนเอเชีย ให้กับทีมชาติไทย ธีรศิลป์ได้กลับมาช่วยต้นสังกัดอีกครั้ง ซึ่งในฤดูกาลนี้สโมสรเมืองทองได้สร้างความยิ่งใหญ่ในวงการฟุตบอลไทยอีกครั้งด้วยการซื้อ ร็อบบี ฟาวเลอร์ อดีตกองหน้าตัวเก่งของสโมสรฟุตบอลลิเวอร์พูล และ คริสเตียน ควาคู มาช่วยธีรศิลป์ในการเพิ่มเกมส์รุกให้มีความหลากหลายมากขึ้น ซึ่งในฤดูกาลนี้ธีรศิลป์นำทีมไปเล่นในรายการ เอเอฟซีคัพ (ซึ่งตกรอบมาจาก เอเอฟซีแชมเปียนส์ลีก 2554 รอบคัดเลือก) โดยเมืองทองอยู่กลุ่มเดียวกับ สโมสรฟุตบอลทัมปิเนสโรเวอร์,ฮานอย ทีแอนด์ที และ วีบี สปอร์ต คลับ.ซึ่งธีรศิลป์ได้ยิงประตูในรอบแบ่งกลุ่ม 2 ลูก ในนัดที่เมืองทองเปิดบ้านเอาชนะ ฮานอย ทีแอนด์ที ไป 4-0 (ยิง 2 ประตูเดียวในนัดนี้) และเมืองทองก็เป็นแชมป์กลุ่มแล้วทะลุมาในรอบ 16 ทีมสุดท้ายเจอกับ อัล อะห์เอ็ด ซึ่งธีรศิลปืก็ยิงประตูได้ในนัดนี้ แต่ก็ต้องตกรอบในรอบ 8 ทีมสุดท้ายในนัดที่เจอกับ คูเวต เอสซี ซึ่งแพ้ไป 1-0 และใน ไทยพรีเมียร์ลีก ซึ่งในฤดูกาลนี้ธีรศิลป์ยิงได้ 13 ประตู และทำแฮตทริกได้ 1 ครั้งในนัดที่พบกับบางกองกล๊าสที่เมืองทองชนะด้วยสกอร์ 6-2ฤดูกาล 2555 ฤดูกาล 2555. ก่อนที่ ไทยพรีเมียร์ลีก 2555 จะเปิดฤดูกาลสโมสรเมืองทองได้ซื้อนักเตะโควตาต่างชาติเข้ามาช่วยธีรศิลป์ในการทำเกมส์รุกในแดนกองหน้า หลังจากที่ฤดูกาลที่แล้วไม่ค่อยประสบความสำเร็จอย่างที่ควร โดยซื้อนักเตะอย่าง มารีโอ ยูโรฟสกี, อัดนัน บาราคัท, เปาโล เรนเกิล.ประตูแรกที่ธีรศิลป์ยิงได้ในไทยลีกนัดแรกคือเกมส์ที่เมืองทองเปิดบ้านเอาชนะ สโมสรฟุตบอลการท่าเรือไทย ไป 5-1 ธีรศิลป์ยังทำแฮตทริกได้ในนัดที่เมืองทองบุกไปเอาชนะบีบีซียูเอฟซี ได้ 1-8 ส่วนใน ไทยคม เอฟเอคัพ 2555 รอบก่อนรองชนะเลิศที่เมืองทองเจอกับอาร์มี่ ยูไนเต็ด ซึ่งธีรศิลป์ก็ยิงไป 1 ประตู แต่ก็แพ้ด้วยสกอร์ 3-2 และใน โตโยต้า ลีกคัพ 2555 ธีรสิลป์จะยิงประตูไม่ได้แต่ก็ช่วยจ่ายให้เพื่อนทำประตู 2 ครั้ง และเมื่อจบการแข่งขัน ไทยพรีเมียร์ลีก 2555 เมืองทองยูไนเต็ดเป็นแชมป์ไทยพรีเมียร์ลีก สมัยที่ 3 ซึ่งสามารถสร้างสถิติไม่แพ้สโมสรใดในฤดูกาลนี้ในไทยพรีเมียร์ลีก ซึ่งธีรศิลป์ก็ได้รับรางวัลดาวซัลโวร่วมกับ คลีตัน โอลิเวียรา ซิลวา นักฟุตบอลชาวบราซิลของบีอีซี เทโรศาสน ด้วยการทำประตูไป 24 ประตู และยังได้รับรางวัล กองหน้ายอดเยี่ยมประจำปี พ.ศ. 2555 ของไทยพรีเมียร์ลีก เป็นสมัยแรกของเจ้าตัวหลังจากจบฤดูกาล 2555 หลังจากจบฤดูกาล 2555. หลังจบศึก ไทยพรีเมียร์ลีก 2555 ไปประมาณ 1 เดือน ธีรศิลป์ได้กลับไปอยู่ที่จังหวัดสุรินทร์ร่วมกับครอบครัว ซึ่งในช่วงนั้นมีข่าวลือเกี่ยวกับการย้ายตัวของธีรศิลป์มากมายทั้งจะย้ายไปอยู่ในลีกฟุตบอลเกาหลี,ออสเตรเลีย และสโมสรฟุตบอลเคตาเฟ จาก ลาลีกาสเปน ได้ยื่นข้อเสนอเป็นเงิน 10 ล้านบาทมาให้สโมสรเมืองทองแต่ก็ได้รับการปฏิเสธไป แต่ก็มีข่าวทีทำให้แฟนบอลชาวไทยดีใจกันทั้งประเทศคือ สโมสรฟุตบอลอัตเลตีโกมาดริด สโมสรฟุตบอลจากลาลีกาสเปน ซึ่งเป็นสโมสรพันธมิตรกับเมืองทองได้เสนอเชิญธีรศิลป์เข้าไปร่วมทดสอบการเล่นกับสโมสรอัตเลตีโกมาดริดเป็นเวลา 1 เดือน ที่ ประเทศสเปนและพร้อมจัดที่พักกับรถรับส่งเป็นอย่างดี ซึ่งทั้งทางธีรศิลป์และสโมสรเมืองทองได้ตอบตกลงกับทางอัตเลตีโกมาดริดและมีกำหนดการไปร่วมฝึกซ้อม ในวันที่ 8 มกราคม พ.ศ. 2556 และหลังจากนั้นธีรศิลป์ได้ถูกเรียกในนาม ฟุตบอลทีมชาติไทย ไปแข่งขัน เอเอฟเอฟ ซูซูกิ คัพ 2012 ที่ประเทศไทยและประเทศมาเลเซียเป็นเจ้าภาพร่วมฤดูกาล 2556อัตเลตีโกมาดริด (ไปทดสอบการเล่น) ฤดูกาล 2556. อัตเลตีโกมาดริด (ไปทดสอบการเล่น). ในฤดูกาล 2556 ธีรศิลป์เดินทางไปทดสอบฝีเท้ากับสโมสรฟุตบอลอัตเลตีโกมาดริด ที่ประเทศสเปน พร้อมกับผู้ฝึกสอน อุทัย บุญเหมาะ ที่บินไปอบรมผู้ฝึกสอน และนักเตะเยาวชนของสโมสรฟุตบอลเอสซีจี เมืองทอง ยูไนเต็ด อีก 9 ราย อย่าง กษิดิ์เดช เวทยาวงศ์, เสกสิทธิ์ ศรีใส, ตามีซี หะยียูโซะ, กิตติศักดิ์ โฮชิน, ณัฐพล เปี่ยมพลาย, นนทวัฒน์ กลิ่นจำปาศรี, วีระวัฒน์ เกิดปั้น, พิชา อุทรา, พิพรรธพล ทับไทร ก็เดินทางไปเพาะบ่มฝีเท้ากับเจ้ามุ้ยด้วยเช่นเดียวกัน โดยเดินทางไปจากสนามบินสุวรรณภูมิตั้งแต่วันที่ 9 มกราคม 2556 และทั้งหมดนี้ได้เดินทางถึงประเทศสเปนเมื่อวันที่ 10 มกราคม พ.ศ. 2556 ที่ผ่านมา ท่ามกลางการต้อนรับถึงสนามบินที่สเปนของตัวแทนสโมสรฟุตบอลอัตเลตีโกมาดริด และธีรศิลป์ก็ได้ลงซ้อมประเดิมทดสอบฝีเท้ากับทีมสำรองชุดเบและชุดเซกับสโมสรอัตเลตีโกมาดริดเป็นครั้งแรกเมื่อวันที่ 14 มกราคมที่ผ่านมา โดยมีอาวุธ จิวรากรานนท์ (เจมส์ ลาลีกา) และโฆษิต นิมมานวัฒนา (เต๊ะ เอลนินโญ่) สองผู้สื่อข่าวจากสยามสปอร์ตประจำประเทศสเปนได้ร่วมเกาะติดและเก็บภาพบรรยากาศออกอากาศผ่านทางช่องสตาร์ซอคเกอร์ทีวี โดยได้ไปซ้อมกับนักเตะชื่อดังของสโมสรอัตเลตีโกมาดริด อาทิ ราดาเมล ฟัลกาโอ, อาร์ดา ทูรัน, เดียโก โกดิน ซึ่งมีผู้ฝึกสอนชุดใหญ่ของสโมสรอย่างเดียโก ซีเมโอเน เป็นผู้ดูแลและคอยให้คำแนะนำและแท็กติกให้กับธีรศิลป์อยู่เสมอเมืองทอง ยูไนเต็ด เมืองทอง ยูไนเต็ด. หลังจากกลับมาจากประเทศสเปน ธีรศิลป์ได้ลงเล่นให้กับเมืองทองยูไนเต็ดนัดแรกอย่างเป็นทางการของฤดูกาล 2556 โดยเป็นการแข่งขันในรายการ ฟุตบอลถ้วยพระราชทาน ถ้วย ก ด้วยการพบกับทีมบุรีรัมย์ ยูไนเต็ด ซึ่งผลออกมาเมืองทองแพ้ไป 2-0 แล้วต่อมาใน เอเอฟซีแชมเปียนส์ลีก 2013 ในนัดเปิดสนาม เอสซีจี สเตเดียม พบกับ ชอนบุกฮุนไดมอเตอร์ สโมสรฟุตบอลจากเคลีกของประเทศเกาหลีใต้ โดยผลคือเสมอกันไป 2-2.ในการแข่งขันไทยพรีเมียร์ลีก นัดแรกของฤดูกาล 2556 เมืองทองยูไนเต็ดพบกับสโมสรฟุตบอลทหารบก (อาร์มี่ ยูไนเต็ด) ซึ่งธีรศิลป์ยิงลูกแรกให้เมืองทองขึ้นนำ ก่อนที่ผลจะจบออกมาด้วยสกอร์ 2-1อัลเมรีอา อัลเมรีอา. ในวันที่ 5 กุมภาพันธ์ พ.ศ. 2557 สโมสรอูเด อัลเมรีอา ในลาลีกาของสเปน ได้ยืมตัวธีรศิลป์ไปเล่นในฤดูกาล 2557-2558 เป็นเวลา 1 ฤดูกาล ภายใต้การคุมทีมของฟรันซิสโก คาเบียร์ โรดรีเกซ บิลเชซ กุนซือชาวสเปน พร้อมเงื่อนไขในการซื้อขาดหากทำผลงานได้ดี โดยธีรศิลป์จะได้สวมเสื้อหมายเลข 18 ลงเล่นให้กับอัลเมรีอา ในวันที่ 17 กรกฎาคม 2557 ได้เปิดตัวอย่างเป็นทางการกับสโมสรที่สภาว่าการเมืองอัลเมรีอา แคว้นอันดาลูซีอา ประเทศสเปน วันที่ 23 สิงหาคม พ.ศ. 2557 ธีรศิลป์สร้างประวัติศาสตร์โดยการเป็นนักเตะชาวไทยคนแรกที่ได้ลงเล่นในลาลีกา เมื่อถูกเปลี่ยนตัวลงมาแทนเฟร์นันโด โซเรียโน มาร์โกในเกมลาลีกาที่อัลเมรีอาเปิดบ้านเสมออัสปัญญอล 1-1 ที่เอสตาดีโอเดโลสคูเอโกสเมดีเตร์ราเนโอส ในลาลีกา ธีรศิลป์ไม่ค่อยได้รับโอกาสลงเล่นมากนัก โดยต้องตกเป็นตัวสำรองของโตเมร์ เฮเมด กองหน้าทีมชาติอิสราเอล และมักจะถูกส่งลงมาเล่นในช่วงท้ายเกม วันที่ 5 ธันวาคม พ.ศ. 2557 ธีรศิลป์ถูกส่งลงสนามในฐานะตัวจริงเป็นนัดแรก ในการแข่งขันฟุตบอลชิงถ้วยโกปาเดลเรย์ รอบ 32 ทีมสุดท้าย นัดแรก โดยอัลเมรีอาต้องออกไปเยือนเรอัลเบติสที่สนามเบนีโต บียามาริน ซึ่งเกมส์นี้ถือเป็นดาร์บีแมตช์ของแคว้นอันดาลูซีอาอีกด้วย การลงเล่นเป็นตัวจริงนัดแรกของธีรศิลป์ เขาสามารถยิงประตูแรกให้ต้นสังกัดได้สำเร็จ เมื่ออีบัน ซานเชซจ่ายบอลมาให้เขาหลุดเดี่ยวเข้าไปยิงประตูผ่านดานี คีเมเนซ ผู้รักษาประตูของเรอัลเบติส เข้าไปให้ทีมบุกมานำ 0 - 2 ก่อนจะจบลงด้วยชัยชนะ 3 - 4 ในต้นปี พ.ศ. 2558 ธีรศิลป์ได้ยกเลิกสัญญากับอัลเมรีอา ทำให้ไม่ครบระยะเวลาสัญญา 1 ปี โดยจะกลับไปเล่นให้กับเมืองทอง ยูไนเต็ด ต้นสังกัดเดิมต่อไป โดยให้เหตุผลว่าไม่สามารถปรับตัวได้ โดยเฉพาะเรื่องการสื่อสารหรือเรื่องภาษา ทำให้ธีรศิลป์ลงเล่นในลาลีกา 6 นัด ยิงไม่ได้เลยแม้แต่ประตูเดียว และในรายการโกปาเดลเรย์ ได้ลง 4 นัด ยิงได้ 1 ประตูเมืองทอง ยูไนเต็ด (หลังกลับอัลเมรีอา) เมืองทอง ยูไนเต็ด (หลังกลับอัลเมรีอา). หลังจากธีรศิลป์ แดงดาตัดสินใจที่จะกลับเมืองทอง ยูไนเต็ด ในปีพ.ศ. 2558 เขาก็กลับมาเล่นให้เมืองทองตามเดิม โดยกลับมาก็ได้เล่นเกมอุ่นเครื่องซึ่งพบกับทีมธนบุรี ซิตี้ ซึ่งธีรศิลป์สามารถทำประตูได้ แต่พอเริ่มเปิดลีก ไทยพรีเมียร์ลีก ในฤดูกาล2558 ธีรศิลป์กลับฟอร์มตกอย่างน่าใจหายในช่วงต้น หลังจากนั้นก็คืนฟอร์ม ทำ2ประตูได้ในการแข่งขันโตโยต้า ลีกคัพ พบกับทีม สงขลา ยูไนเต็ด ก่อนจะมาทำประตูแรกในไทยลีกนัดที่เยือน ราชนาวีหลังจากนั้นธีรศิลป์ผลงานดีขึ้น จนกลับมาทำผลงานได้ดีอย่างมาก ส่วนหนึ่งมาจากการที่ ดราแกน ทาลาจิค ให้ธีรศิลป์เล่นในตำแหน่งปีกซ้าย และสร้างสรรค์เกมรุกได้อย่างดี ก่อนจะจบฤดูกาล 2558 ด้วยผลงาน 11ประตู กับ 13 แอสซิตส์ (นับแค่ไทยลีก) ถ้ารวมทุกรายการยิงไป 14ลูก นอกจากนั้นในการแข่งขัน ช้าง เอฟเอคัพ รอบรองชนะเลิศ ธีรศิลป์เป็นคนยิงประตูชัยในช่วงทดเวลาบาดเจ็บในนัดที่ชนะ อาร์มี่ ยูไนเต็ด 2-1 พาทีม เมืองทอง ยูไนเต็ดเข้าชิง ช้าง เอฟเอคัพ ก่อนสุดท้ายจะแพ้ให้ บุรีรัมย์ ยูไนเต็ด ในนัดชิงชนะเลิศสถิติสโมสรทำประตูในนามทีมชาติรางวัลที่ได้รับรางวัลในระดับสโมสรรางวัลที่ได้รับ. รางวัลในระดับสโมสร. - เมืองทอง ยูไนเต็ด - ชนะเลิศ ไทยพรีเมียร์ลีก (3) : 2552, 2553, 2555 - ชนะเลิศ ฟุตบอลถ้วยพระราชทาน ประเภท ก. (1) : 2553 - ชนะเลิศ ลีกภูมิภาค ดิวิชั่น 2 (1) : 2550รางวัลในนามทีมชาติรางวัลในนามทีมชาติ. - เหรียญทอง ซีเกมส์ (1) : 2550 - ชนะเลิศ ทีแอนด์ที คัพ (1) : 2551เกียรติประวัติอื่นๆเกียรติประวัติอื่นๆ. - ดาวซัลโว อาเซียนฟุตบอลแชมเปียนชิพ (1) : 2551, 2555 - นักเตะยอดเยี่ยมประจำปี ไทยพรีเมียร์ลีก (1) : 2555 - ดาวซัลโว ไทยพรีเมียร์ลีก (1) : 2555 - พ.ศ. 2555 รางวัลรองชนะเลิศ นักกีฬาสมัครเล่นยอดเยี่ยมชาย สยามกีฬาอวอร์ดส์ ครั้งที่ 6 - พ.ศ. 2556 คว้า 3 รางวัลจากงานประกาศรางวัล ฟุตบอลสยาม โกลเดนบอล ครั้งที่ 3 ประกอบไปด้วย- รางวัลนักเตะยอดเยี่ยม - รางวัลดาวซัลโวไทยลีก ร่วมกับ คลีตัน ซิลวา (บีอีซี เทโรศาสน) - รางวัลฟุตบอลสยาม โกลเดนบอล ออลสตาร์ ไทยพรีเมียร์ลีก ติดทีมออลสตาร์ในตำแหน่ง กองหน้า ร่วมกับ คลีตัน ซิลวา (บีอีซี เทโรศาสน)ชีวิตส่วนตัว ชีวิตส่วนตัว. ธีรศิลป์ มีบิดาชื่อ พ.อ.อ.ประสิทธิ์ แดงดา ซึ่งเป็นชาวจังหวัดสุรินทร์ โดยพ่อของธีรศิลป์ก็เป็นนักฟุตบอลเก่าและมาเป็นนักฟุตบอลอาชีพที่กรุงเทพตั้งแต่วัยหนุ่ม ภายหลังพ่อของธีรศิลป์ได้กลับไปสุรินทร์เปิดรีสอร์ทและธีรศิลป์ก็ได้นำเงินจากการเตะฟุตบอลช่วยพ่อลงทุนด้วย</doc>
