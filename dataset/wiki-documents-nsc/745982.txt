<doc id="745982" url="https://th.wikipedia.org/wiki?curid=745982" title="เจิ่น ดึ๊ก เลือง">เจิ่น ดึ๊ก เลือง เจิ่น ดึ๊ก เลือง (; เกิดเมื่อวันที่ 5 พฤษภาคม พ.ศ. 2480) เป็นประธานาธิบดีเวียดนามตั้งแต่ปี พ.ศ. 2540 ถึง 2549 เลืองเกิดที่จังหวัดกว๋างหงายและย้ายมาอยู่ที่ฮานอยหลังออกจากโรงเรียนเมื่อปี พ.ศ. 2498 เลืองเรียนสาขาธรณีวิทยาที่มหาวิทยาลัยฮานอย และได้รับการว่าจ้างให้เป็นนักทำแผนที่ เลืองเข้าร่วมพรรคคอมมิวนิสต์เวียดนามในปี พ.ศ. 2502 และต่อมาได้เป็นเจ้าหน้าที่ของพรรค เขาได้เป็นรองนายกรัฐมนตรีในปี พ.ศ. 2530 และได้เป็นกรรมการบริหารพรรคคอมมิวนิสต์ในเดือนมิถุนายน พ.ศ. 2539 จากนั้นได้รับการเลือกตั้งเป็นประธานาธิบดีเมื่อวันที่ 24 กันยายน พ.ศ. 2540 และได้รับเลือกอีกครั้งในปี พ.ศ. 2545 ในวันที่ 24 มิถุนายน พ.ศ. 2549 เลืองประกาศลาออก (พร้อมกับนายกรัฐมนตรีฟาน วัน ขาย)</doc>
