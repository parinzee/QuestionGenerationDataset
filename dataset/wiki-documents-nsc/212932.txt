<doc id="212932" url="https://th.wikipedia.org/wiki?curid=212932" title="ฮันส์ แม็มลิง">ฮันส์ แม็มลิง ฮันส์ แม็มลิง (; ราว ค.ศ. 1430 - 11 สิงหาคม ค.ศ. 1494) เป็นจิตรกรชาวดัตช์คนสำคัญของจิตรกรรมเนเธอร์แลนด์เริ่มแรก ในสมัยฟื้นฟูศิลปวิทยา คริสต์ศตวรรษที่ 15ชีวิตและงาน ชีวิตและงาน. ฮันส์ แม็มลิงเกิดเมื่อราวปี ค.ศ. 1430 ที่เซลิเกินชตัท ใกล้เมืองแฟรงก์เฟิร์ตในประเทศเยอรมนี เชื่อกันว่าได้ฝึกงานที่ไมนซ์ (Mainz) หรือโคโลญและต่อมาไปทำงานที่เนเธอร์แลนด์ให้กับโรเคียร์ ฟัน เดอร์ไวเดิน ราวระหว่างปี ค.ศ. 1455-1460 หลังจากนั้นแม็มลิงก็เดินทางไปบรูชราวปี ค.ศ. 1465 มีเรื่องที่ค่อนข้างเคลือบแคลงเล่ากันว่าแม็มลิงหลังจากที่ได้รับความบาดเจ็บในยุทธการที่น็องซี (Battle of Nancy) ก็ไปพักตัวอยู่ที่สถานพยาบาลที่เมืองบรูชและเพื่อเป็นการแสดงความขอบคุณแม็มลิงก็ไม่ยอมรับค่าจ้างภาพที่เขียนให้สถานพยาบาล จริงแล้วแม็มลิงก็เขียนภาพหลายภาพให้สถานพยาบาลในปี ค.ศ. 1479 และปี ค.ศ. 1480 และก็น่าจะเป็นไปได้ว่าเป็นที่รู้จักของผู้อุปถัมภ์ที่นั่นก่อน แม็มลิงมีความเกี่ยวข้องเพียงเล็กน้อยกับทางการทหารโดยการมีชื่อในรายการผู้ให้จักรพรรดิมักซีมีเลียนที่ 1 ยืมทุนในการต่อต้านการรุกรานของฝรั่งเศสระหว่างปี ค.ศ. 1480 ถึงปี ค.ศ. 1477 เมื่อถูกแจ้งอย่างเข้าใจผิดว่าเสียชีวิตในสงครามแม็มลิงกำลังทำงานฉากแท่นบูชาสำหรับสมาคมผู้ค้าหนังสือที่บรูช งานเขียนชิ้นนี้ชื่อ "ความเศร้าเจ็ดอย่างของพระแม่มารี" (Seven Griefs of Mary) ปัจจุบันตั้งแสดงอยู่ที่พิพิธภัณฑ์แห่งตูรินและเป็นงานเขียนที่ทำในสมัยที่มีฝีมือเต็มตัว แต่ก็มิได้ด้อยไปกว่างานเขียนที่ทำในปี ค.ศ. 1479 ที่สถานพยาบาลเซนต์จอห์น และไม่น่าสนใจน้อยไปกว่าภาพ "การตัดสินครั้งสุดท้าย" (The Last Judgment) ที่เขียนในคริสต์ศตวรรษ 1470 ที่ตั้งอยู่ที่วัดเซ็นต์แมรีที่ Gdańsk ซึ่งเชื่อกันโดยทั่วไปว่าเป็นภาพที่เขียนโดยแม็มลิง หลักฐานเหล่านี้ทำให้ทราบว่าแม็มลิงเป็นจิตรกรมีชื่อที่ตั้งหลักแหล่งอยู่ที่บรูชในปี ค.ศ. 1473 ภาพ "การตัดสินครั้งสุดท้าย" เป็นภาพที่ขายให้กับพ่อค้าที่เมืองบรูชผู้นำไปกับเรือที่จะเดินไปเมดิเตอร์เรเนียนแต่มาถูกจับโดยเพาล์ เบเนอเคอ (Paul Beneke) ในปีเดียวกัน การที่ภาพเขียนถูกซื้อโดยตระกูลเมดีชีทำให้ทราบได้ว่าแม็มลิงต้องมีชื่อเสียงพอสมควร นอกจากนั้นงานเขียนของแม็มลิงมีส่วนเกี่ยวข้องกับราชสำนักเบอร์กันดี ในการสำรวจสมบัติของอาร์ชดัชเชสมาร์กาเร็ตแห่งออสเตรีย (Archduchess Margaret of Austria) ที่ทำในปี ค.ศ. 1524 กล่าวเป็นนัยถึงบานพับภาพ "God of Pity" โดยโรเคียร์ ฟัน เดอร์ไวเดิน ที่ปีกเป็นภาพเทวดาที่เขียนโดย "มาสเตอร์ฮันส์" เดิมเชื่อกันว่าฟัน เดอร์ไวเดินเป็นจิตรกรของตระกูลการเขียนของบรูชจนมาเมื่อมีหลักฐานที่พิสูจน์ว่าฟัน เดอร์ไวเดินทำงานอยู่ที่ตูร์แน (Tournai) และตั้งหลักฐานอยู่ที่บรัสเซลส์ แม้ว่าชีวิตเบื้องต้นของแม็มลิงจะไม่เป็นที่รู้กันแต่ก็เห็นได้ชัดว่าจากลักษณะการเขียนว่าแม็มลิงได้รับการศึกษาจากฟัน เดอร์ไวเดิน และอาจจะเป็นได้ว่าฟัน เดอร์ไวเดินได้รับงานจ้างจากบรัสเซลส์และได้นำตัวลูกศิษย์ไปบรูชด้วยผลงาน ผลงาน. รายการข้างล่างนี้เป็นงานสมัยต้น ๆ ของแม็มลิง :- "อาดัมและอีฟ" (Adam and Eve) (ราว ค.ศ. 1485), สีน้ำมันบนไม้โอ๊ก, 69.3 × 17.3 เซนติเมตร (each), พิพิธภัณฑ์ประวัติศาสตร์ศิลปะ, เวียนนา  - "การประกาศของเทพ" (Adoration of the Magi) (ราว ค.ศ. 1470), สีน้ำมันไม้, 96.4 × 147 เซนติเมตร, พิพิธภัณฑ์ปราโด, มาดริด  - "ชัยชนะของพระเยซู" (Advent and Triumph of Christ) (ค.ศ. 1480), สีน้ำมันไม้, 81 × 189 เซนติเมตร, พิพิธภัณฑ์ศิลปะ, มิวนิก  - "สัญลักษณ์แฝงคติกับพระแม่มารี" (Allegory with a Virgin) (ค.ศ. 1479-80), สีน้ำมันบนแผงไม้โอ๊ก, 38.3 × 31.9 เซนติเมตร, Musée Jacquemart-André, ปารีส  - "เทวดานักดนตรี" (Angel Musicians) (ค.ศ. 1480s), สีน้ำมันไม้, 165 × 230 เซนติเมตร  - "การประกาศของเทพ" (Annunciation) (ค.ศ. 1467-70), สีน้ำมันบนแผง, 83.3 × 26.5 เซนติเมตร, พิพิธภัณฑ์ครุนิงเคอ, บรูช - "บัธชีบา" (Bathsheba) (ค.ศ. 1485), สีน้ำมันไม้, 191 × 84 เซนติเมตร, พิพิธภัณฑ์แห่งเมืองชตุทท์การ์ท  - "แบกกางเขน" (Carrying the Cross) สีน้ำมันบนไม้โอ๊ก, 58.2 × 27.5 เซนติเมตร, พิพิธภัณฑ์วิจิตรศิลป์, บูดาเปสต์  - "พระเยซูที่เสา" (Christ at the Column) (ค.ศ. 1485-90), สีน้ำมันบนแผงไม้โอ๊ก, 58.8 × 34.3 เซนติเมตร (พร้อมกรอบเดิม), Colección Mateu, บาร์เซโลนา  - "พระเยซูประทานพร" (Christ Giving His Blessing) (ค.ศ. 1478), สีน้ำมันบนแผงไม้โอ๊ก, 38.1 × 28.2 เซนติเมตร, พิพิธภัณฑ์ศิลปะนอร์ตันไซมอน, แพซาดีนา  - "พระเยซูประทานพร" (Christ Giving His Blessing) (ค.ศ. 1481), สีน้ำมันบนแผงไม้โอ๊ก, 34.8 × 26.2 เซนติเมตร, พิพิธภัณฑ์ศิลปะ, บอสตัน  - "พระเยซูล้อมรอบด้วยเทวดาเล่นดนตรี" (Christ Surrounded by Musician Angels) (1480s), สีน้ำมันไม้, 164 × 212 เซนติเมตร, พิพิธภัณฑ์วิจิตรศิลป์โกนิงก์ไลก์ (Koninklijk), แอนต์เวิร์ป  - "พระเยซูถูกตรึงกางเขน" (Crucifixion)" (รายละเอียด), สีน้ำมันบนไม้โอ๊ก, 56 × 63 เซนติเมตร, พิพิธภัณฑ์วิจิตรศิลป์, บูดาเปสต์  - "ชะลอร่างจากกางเขน" (Deposition) (left wing of a diptych) (1490s), สีน้ำมันบนแผงไม้โอ๊ก, 538 × 39 เซนติเมตร, พิพิธภัณฑ์ครุนิงเคอ, บรูช  - "บานพับภาพของฌ็อง เดอ แซลีเย" (Diptych of Jean de Cellier) (ราว ค.ศ. 1475), สีน้ำมันไม้, 25 × 15 เซนติเมตร, พิพิธภัณฑ์ลูฟวร์, ปารีส </doc>
