<doc id="803480" url="https://th.wikipedia.org/wiki?curid=803480" title="หลิว เสวี่ยหัว">หลิว เสวี่ยหัว หลิว เสวี่ยหัว (; จีนตัวเต็ม: 劉雪華; จีนตัวย่อ: 刘雪华; พินอิน: Liú Xuěhuá; เกิด: 12 พฤศจิกายน ค.ศ. 1959 ที่กรุงปักกิ่ง (ประเทศจีน) ดารานักแสดงหญิงชาวจีน มีผลงานโด่งดังเป็นที่รู้จักหลายเรื่องทั้งละครโทรทัศน์และภาพยนตร์ โดยเฉพาะในยุคทศวรรษที่ 80 และ 90 การศึกษา หลิว เสวี่ยหัวจบโรงเรียนการแสดงจากฮ่องกง หลิว เสวี่ยหัว เริ่มต้นการเป็นนักแสดงในสังกัดชอว์บราเดอส์ของฮ่องกง ในช่วงปลายยุคทศวรรษที่ 70 ตั้งแต่อายุยังไม่ถึง 20 ปี จนกระทั่งปี ค.ศ. 1980 จึงได้ย้ายไปไต้วหวันและรับงานโดยเฉพาะละครโทรทัศน์เป็นพิเศษ มีผลงานหลายเรื่องที่ประสบความสำเร็จ ทั้ง บทซูสีไทเฮา จากละครโทรทัศน์เรื่องเดียวกัน ในปี ค.ศ. 1984, เปาบุ้นจิ้น ในตอน ประหารราชบุตรเขย, ชิวเหนียง สะใภ้ยอดกตัญญู และแม่ทัพแดนเถื่อน ในปี ค.ศ. 1993 , บทตงฟางปุ๊ป้าย จาก กระบี่เย้ยยุทธจักร ในปี ค.ศ. 1999 และเซี่ยวกงเหรินไทเฮา ใน เจินหวน จอมนางคู่แผ่นดิน ในปี ค.ศ. 2012 เป็นต้น ชีวิตครอบครัว หลิว เสวี่ยหัวสมรสกับเติ้ง อวี้คุน สามีซึ่งเป็นนักเขียนบทภาพยนตร์และผู้อำนวยการสร้าง ซึ่งทั้งคู่เคยร่วมงานกันมาจากละครโทรทัศน์ชุดเปาบุ้นจิ้น ในปี ค.ศ. 1999 แต่ในกลางปี ค.ศ. 2011 เติ้ง อวี้คุน ประสบอุบัติเหตุจากอาคารที่พักอาศัยจนกระทั่งถึงแก่ชีวิต</doc>
