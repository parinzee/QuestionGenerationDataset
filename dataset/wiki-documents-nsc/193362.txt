<doc id="193362" url="https://th.wikipedia.org/wiki?curid=193362" title="พฤกษาขาวแห่งกอนดอร์">พฤกษาขาวแห่งกอนดอร์ พฤกษาขาวแห่งกอนดอร์ () เป็นต้นไม้ในปกรณัมชุดมิดเดิลเอิร์ธ ของ เจ. อาร์. อาร์. โทลคีน เป็นสัญลักษณ์ของอาณาจักรกอนดอร์ ตั้งอยู่ในอุทยานของเมืองมินัสทิริธซึ่งเป็นเมืองหลวง พฤกษาขาวยังปรากฏอยู่บนธงของกอนดอร์ ร่วมกับมงกุฎปีกและดาวเจ็ดดวง เป็นสัญลักษณ์ของราชวงศ์เอเลนดิลประวัติต้นที่หนึ่ง ประวัติ. ต้นที่หนึ่ง. พฤกษาขาวต้นแรกเกิดขึ้นจากผลของนิมล็อธ พฤกษาขาวแห่งนูเมนอร์ ที่อิซิลดูร์ลอบนำออกมาจากอุทยานแห่งนูเมนอร์ก่อนที่จะถูกเซารอนทำลาย และก่อนเกาะนั้นจะจมลง อิซิลดูร์ต้องได้รับบาดเจ็บปางตายเพื่อจะนำผลของนิมล็อธหนีออกมาได้ แล้วนำลงเรือแล่นออกจากนูเมนอร์ ลี้ภัยมายังมิดเดิลเอิร์ธ อิซิลดูร์นำผลของนิมล็อธมาปลูกที่อุทยานของมินัสอิธิล ซึ่งเป็นเมืองที่สร้างสำหรับตัวเขา แต่ต่อมามินัสอิธิลถูกเซารอนตีแตกและยึดเมืองไปได้ ส่วนต้นพฤกษาขาวที่ปลูกไว้ที่อุทยานก็ถูกทำลายต้นที่สอง ต้นที่สอง. อิซิลดูร์หนีออกจากมินัสอิธิลได้ และได้นำต้นอ่อนของพฤกษาขาวมาด้วย เขานำมาปลูกไว้ที่อุทยานของมินัสอะนอร์หน้าหอคอยขาว พฤกษาขาวต้นนี้ตายไปเมื่อคราวเกิดโรคระบาดใหญ่ในปีที่ 1636 ของยุคที่สามต้นที่สาม ต้นที่สาม. กษัตริย์ทารอนดอร์เป็นผู้ปลูกพฤกษาขาวต้นที่สามในปีที่ 1640 ของยุคที่สาม ต้นนี้ยืนต้นอยู่จนถึงปีที่ 2872 และตายลงไปในยุคของเสนาบดี เบเลคธอร์ที่ 2 ในครั้งนี้ไม่มีเมล็ดของต้นพฤกษาขาวเหลืออีก เพราะหลังจากสิ้นราชวงศ์กษัตริย์ ต้นไม้นี้ก็ไม่ค่อยออกดอกอีก จึงไม่ค่อยออกผล พฤกษาขาวยืนต้นตายอยู่ที่อุทยานหน้าหอคอยขาวเพื่อ "รอกษัตริย์คืนบัลลังก์"ต้นที่สี่ ต้นที่สี่. หลังจากที่อารากอร์นได้เป็นกษัตริย์แห่งกอนดอร์ เขาได้พบต้นอ่อนของพฤกษาขาวอีกครั้ง (ด้วยความช่วยเหลือของแกนดัล์ฟ) บนไหล่เขามินโดลลูอิน ที่อยู่สูงเหนือนคร เขานำต้นอ่อนมาปลูกใหม่ที่อุทยาน ส่วนต้นเก่าที่ยืนต้นตายถูกถอนออกไปนำไปไว้ที่สุสานกษัตริย์ เมื่อถึงเดือนมิถุนายน ปี 3019 ยุคที่สาม พฤกษาขาวต้นนี้ก็ออกดอกสีขาวเต็มต้น</doc>
