<doc id="947672" url="https://th.wikipedia.org/wiki?curid=947672" title="อิศอม อัลฮะเฎาะรี">อิศอม อัลฮะเฎาะรี อิศอม อัลฮะเฎาะรี (; เกิด 15 มกราคม ค.ศ. 1973) เป็นผู้รักษาประตูฟุตบอลชาวอียิปต์ และเป็นกัปตันทีมของสโมสรฟุตบอลอัลตะอาวุนในซาอุดีโปรเฟสชันนัลลีก และทีมชาติอียิปต์ เขาได้รับฉายาว่า "เขื่อนยักษ์" อัลฮะเฎาะรีใช้ช่วงเวลาส่วนใหญ่ลงเล่นให้กับอัลอะฮ์ลี ซึ่งเขาพาทีมคว้าแชมป์พรีเมียร์ลีกอียิปต์ 8 สมัย, อียิปต์คัพ 4 สมัย, อียิปเตียนซูเปอร์คัพ 4 สมัย, ซีเอเอฟแชมเปียนส์ลีก 4 สมัย, ซีเอเอฟซูเปอร์คัพ 3 สมัย, ฟุตบอลชิงแชมป์สโมสรอาหรับ 1 สมัย และอาหรับซูเปอร์คัพ 2 สมัย สโมสรอื่น ๆ ที่เขาประสบความสำเร็จ อาทิ Sion (ซึ่งเขาพาทีมคว้าแชมป์สวิสคัพ) และ Al Merreikh (ซึ่งเขาพาทีมคว้าแชมป์ซูดานพรีเมียร์ลีกและซูดานคัพ) ณ ปัจจุบัน อัลฮะเฎาะรีลงเล่นให้กับทีมชาติอียิปต์มากเป็นอันดับที่ 3 เขาเคยพาทีมชาติคว้าแชมป์แอฟริกาคัพออฟเนชันส์ 4 สมัย และยังมีชื่อเป็นผู้รักษาประตูยอดเยี่ยมในรายการนั้นอีก 3 ครั้ง</doc>
