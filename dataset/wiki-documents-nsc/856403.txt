<doc id="856403" url="https://th.wikipedia.org/wiki?curid=856403" title="ซัมซุง กาแล็คซี่ โน้ต (ชุด)">ซัมซุง กาแล็คซี่ โน้ต (ชุด) ซัมซุง กาแล็คซี่ โน้ต () เป็นชุดของสมาร์ทโฟนและแท็บเล็ตระดับสูงที่ใช้ระบบปฏิบัติการแอนดรอยด์ ผลิตและจัดจำหน่ายโดยบริษัทซัมซุง อิเลคโทรนิคส์ ซึ่งมือถือรุ่นนี้มีจุดประสงค์ที่มุ่งหลักไปทางปากกาคอมพิวเตอร์ โดยซัมซุง กาแล็คซี่ โน้ตทุกเครื่องประกอบด้วยปากกาสไตลัส และสามารถรองรับแรงกดปากกาได้ด้วย ซัมซุง กาแล็คซี่ โน้ตทุกเครื่องยังมีซอฟต์แวร์ที่มีคุณสมบัติรองรับปากกาสไตลัสได้ เช่น note-taking และ digital scrapbooking และมีมัลติสกรีนด้วย ซัมซุง กาแล็คซี่ โน้ต เป็นตัวอย่างสมาร์ทโฟนที่ได้รับการพิจารณาว่าเป็นแฟบเล็ต (เป็นระดับของสมาร์ทโฟนที่มีหน้าจอขนาดใหญ่ที่มีคุณสมบัติแบบแท็บเล็ตในรูปแบบของมือถือ) ที่ประสบผลสำเร็จทางด้านการตลาด เพราะซัมซุงได้จำหน่ายซัมซุง กาแล็คซี่ โน้ตในระว่างเดือนกันยายน พ.ศ. 2554–เดือนตุลาคม พ.ศ. 2556 ได้มากกว่า 50 ล้านเครื่อง โดยซัมซุง กาแลคซี โน้ต 3 ได้จำหน่ายไป 10 ล้านเครื่องหลังการเปิดตัวสองเดือน, ซัมซุง กาแล็คซี่ โน้ต 2 ขายไปแล้วมากกว่า 30 ล้านเครื่อง และซัมซุง กาแล็คซี่ โน้ต รุ่นแรกได้จำหน่ายไปแล้วกว่า 10 ล้านเครื่องทั่วโลกรุ่นสมาร์ทโฟนกาแล็คซี่ โน้ต รุ่น. สมาร์ทโฟน. กาแล็คซี่ โน้ต. ที่งาน IFA ในเบอร์ลิน เมื่อ พ.ศ. 2554 ซัมซุงได้เปิดตัวกาแล็คซี่ โน้ต รุ่นแรก ในขณะที่สื่อบางสำนักได้สอบถามถึงความสามารถในการทำงานของอุปกรณ์นี้ต่างๆ มากมาย เนื่องจากมีขนาด 5.3 นิ้ว (ในขณะนั้น หน้าจอขนาดนี้ใหม่มากเกินไปสำหรับโทรศัพท์) และต่อมากาแล็คซี่ โน้ตรุ่นแรกก็ได้การยอมรับในแง่บวกเนื่องจากมีการทำงานที่มีประสิทธิภาพของปากกาสไตลัส หน่วยประมวลผล 2 หัวที่มีความเร็ว 1.4&nbsp;จิกะเฮิร์ซ และความได้เปรียบของการที่มีหน้าจอใหญ่ กาแล็คซี่ โน้ตนั้นมีความสำเร็จในด้านการตลาด โดยเริ่มจำหน่ายเมื่อปลายปี พ.ศ. 2554 และหลังจากนั้นต่อมา 2 เดือนก็ได้ขายไปแล้ว 1 ล้านเครื่อง ต่อมาในเดือนกุมภาพันธ์ พ.ศ. 2555 ซัมซุงก็ได้เปิดตัวกาแล็คซี่ โน้ต เวอร์ชันรองรับ LTE ถัดมาในเดือนสิงหาคมปีเดียวกันก็ขายได้ 10 ล้านเครื่องทั่วโลกกาแล็คซี่ โน้ต 2 กาแล็คซี่ โน้ต 2. ในวันที่ 9 สิงหาคม พ.ศ. 2555 ที่งาน IFA เบอร์ลิน ซัมซุงได้เปิดตัวซัมซุง กาแล็คซี่ โน้ต 2 รุ่นใหม่ ซึ่งมีการพัฒนาฮาร์ดแวร์จากรุ่นที่แล้ว (หน่วยประมวลผล 4 หัว และจอแสดงผล 5.5 นิ้ว ปากกาได้อัปเกรดขึ้นรองรับแรงกด 1,024 ระดับ เพื่อการป้อนข้อมูลที่แม่นยำขึ้นด้วยปากกา ออกแบบฮาร์ดแวร์ใหม่ซึ่งมาพื้นฐานมาจากซัมซุง กาแลคซีเอส 3) ตลอดจนมาคุณสมบัติใหม่ เช่น สั่งด้วยแสดงท่าทางของปากกา จอแสดงภาพซ้อน แอร์วิว (สามารถแสดงข้อมูลข้างในโดยการนำปากกาไปชี้) และคุณสมบัติอื่นๆ ที่อยู่ในกาแล็คซี่ เอส 3กาแล็คซี่ โน้ต 3 กาแล็คซี่ โน้ต 3. ในวันที่ 4 กันยายน 2556 ซัมซุงได้เปิดตัวกาแล็คซี่ โน้ต 3 โดยแนะนำว่ามีการออกแบบที่ "พรีเมี่ยม" มากขึ้น โดยหลังตัวเครื่องนั้นเป็นหนังเทียมพลาสติก มีหน้าจอขนาด 5.7 นิ้ว ความละเอียด 1080p ถ่ายวีดีโอ 4K ได้มากถึง 5 นาที พอร์ทการเชื่อมต่อเป็นแบบ USB 3.0 และเพิ่มความสามารถของปากกาสไตลัสกาแล็คซี่ โน้ต 3 นีโอ กาแล็คซี่ โน้ต 3 นีโอ. เดือนมกราคม 2557 ซัมซุงได้เปิดตัวกาแล็คซี่ โน้ต 3 นีโอ ซึ่งเป็นรุ่นดาวน์เกรดหรือรุ่นล่างของกาแล็คซี่ โน้ต 3 แต่รุ่นนี้ก็ยังมีปากกาสไตลัสเหมือนเดิม กล้องขนาด 8 ล้านพิกเซล หน้าจอ Super AMOLED ขนาด 5.5 นิ้ว ความละเอียดขนาด 720p หน่วยความจำภายในขนาด 16&nbsp;จิกะไบต์ หน่วยความจำชั่วคราวขนาด 2&nbsp;จิกะไบต์ แต่แรมนั้นก็ยังทำงานได้ดีในซอฟต์แวร์จากตัวกาแล็คซี่ โน้ต 3 และมาพร้อมซัมซุง เอ็กซีนอส เฮกซะ 5260 (หน่วยประมวลผล 6 หัว)กาแล็คซี่ โน้ต 4 กาแล็คซี่ โน้ต 4. วันที่ 3 กันยายน 2557 ที่งาน IFA เบอร์ลิน ซัมซุงได้เปิดตัวกาแล็คซี่ โน้ต 4 มีการออกแบบใหม่โดยใช้ขอบข้างเป็นโลหะแต่ข้างหลังยังเป็นหนังเทียมพลาสติกอยู่ มีหน้าจอแสดงผลขนาด 5.7 นิ้ว ความละเอียดขนาด QHD กล้องหลังมีความละเอียด 16 ล้านพิกเซลและพร้อมกับระบบกันสั่น OIS ปรับปรุงปากกาสไตลัส และอัปเกรดความไวต่อแรงกดเพิ่มเป็น 2,048 ระดับ มีระบบแสกนลายนิ้วมือและอื่นๆ ที่มาจากกาแล็คซี่ เอส 5กาแล็คซี่ โน้ต เอดจ์ กาแล็คซี่ โน้ต เอดจ์. นอกจากเปิดตัวซัมซุง กาแล็คซี่ โน้ต 4 แล้ว ซัมซุงยังได้เปิดตัวกาแล็คซี่ โน้ต เอดจ์ด้วย รุ่นนี้มีความพิเศษคือ จอแสดงผลนั้นมีส่วนโค้งไปถึงขอบขวาของอุปกรณ์ พื้นที่โค้งนี้สามารถใช้เป็นแถบด้านข้างเพื่อแสดงข้อมูลข่าวสารข้อมูลทางลัดแอปพลิเคชันและเครื่องมืออื่นๆ ได้ เช่น ไม้บรรทัดกาแล็คซี่ โน้ต 5 กาแล็คซี่ โน้ต 5. กาแล็คซี่ โน้ต 5 ได้เปิดตัวครั้งแรกเมื่อวันที่ 13 สิงหาคม พ.ศ. 2558 โดยมีพื้นฐานการออกแบบฮาร์ดแวร์ของกาแล็คซี่ เอส 6 ซึ่งรวมถึงเฟรมโลหะและกระจกหน้าจอด้วย หน้าจอแสดงผลมีขนาด 5.7 นิ้ว ความละเอียด 1440p ใช้หน่วยประมวลผลเอ็กซีนอส 7 ออกตะ 7420 และใส่สปริงในช่องปากกาสไตลัสใหม่ ในรุ่นนี้ ไม่สามารถถอดแบตเตอรี่ออกได้แบบกาแล็คซี่ โน้ต รุ่นก่อนอีกแล้ว เช่นเดียวกับเอส 6 รุ่นนี้มาพร้อมกับคุณลักษณะใหม่คือ "Screen off memo" ที่ช่วยให้โทรศัพท์สามารถถูกปลุกได้โดยตรงและไปยังหน้าจอบันทึกความจำเมื่อปากกาสไตลัสถูกนำออก และแอปกล้องสามารถถ่ายทอดสดผ่าน YouTube ได้โดยตรงกาแล็คซี่ โน้ต 7 กาแล็คซี่ โน้ต 7. ซัมซุง กาแล็คซี่ โน้ต 7 ได้ถูกเปิดตัวในงานอีเวนท์ที่ซัมซุงได้จัดทำขึ้นที่นิวยอร์กเมื่อวันที่ 2 สิงหาคม พ.ศ. 2559 รุ่นนี้ได้ใช้ฮาร์ดแวร์ร่วมกับกาแล็คซี่ เอส 7 เป็นส่วนใหญ่ โดยใช้หน่วยประมวลผล กล้อง การกันน้ำตามมาตรฐาน IP68 และสามารถเพิ่มหน่วยความจำภายนอกได้เหมือนกัน และเป็นมือถือซัมซุงรุ่นแรกที่ใช้พอร์ทการเชื่อมต่อ USB type-C ด้วย หน้าจอของกาแล็คซี่ โน้ต 7 นั้นเป็นขอบโค้งที่พาดไปถึงขอบทั้งสองข้างของเครื่อง และปากกาสไตลัสมีความไวต่อแรงกดและมีความแม่นยำที่ละเอียดกว่ารุ่นก่อน ซัมซุงได้ข้ามการใช้ชื่อกาแล็คซี่ โน้ต 6 ไปใช้ชื่อโน้ต 7 แทนเนื่องจากต้องการให้มีชื่อสอดคล้องกับมือถือเรือธง ซัมซุง กาแล็คซี่ เอส 7 ของตัวเอง กาแล็คซี่ โน้ต 7 นั้นได้มีปัญหาอย่างหนักเกี่ยวกับแบตเตอรี่และเนื่องจากมีปัญหาการผลิต ทำให้เกิดอุบัติเหตุอย่างเครื่องร้อนเกินไปและระเบิดเกิดขึ้น จึงเกิดการเรียกคืนตัวเครื่องเป็นจำนวนมากเพื่อไปตรวจสอบใหม่ หลังจากการเปลี่ยนปรับปรุงตัวเครื่องก็เกิดเหตุการณ์เช่นเดิมอีก ทำให้กาแล็คซี่ โน้ต 7 นั้นได้ยกเลิกการวางจำหน่ายอย่างเป็นทางการเมื่อวันที่ 11 ตุลาคม พ.ศ. 2559 และอุปกรณ์ทั้งหมดนั้นได้ถูกเรียกคืนทั่วโลกกาแลคซี โน้ต เอฟอี กาแลคซี โน้ต เอฟอี. หลังจากที่มีการเรียกคืนของซังซุง กาแลคซี โน้ต 7 แล้ว ซัมซุงก็ได้ตัดสินใจจำหน่ายโน้ต เอฟอี เป็นรุ่นใหม่ของโน้ต 7 โดยจำหน่ายในเฉพาะบางประเทศเท่านั้น ในวันที่ 7 กรกฎาคม พ.ศ. 2560 และได้มีการลดขนาดแบตเตอรี่ลงเมื่อเทียบกับโน้ต 7 เนื่องจากเหตุผลด้านความปลอดภัยกาแลคซี โน้ต 8 กาแลคซี โน้ต 8. ซัมซุง กาแลคซี โน้ต 8 ได้เปิดตัวเมื่อวันที่ 23 สิงหาคม พ.ศ. 2560 ที่งานซัมซุง อันแพ็กต์ มาพร้อมกับ'หน้าจออินฟินิตี้ 1440p Super AMOLED Infinity Display 6.3 นิ้ว หน่วยประมวลผลควอลคอมม์ สแนปดรากอน 835/ซัมซุง เอ็กซีนอส 8895 (ขึ้นอยู่กับภูมิภาค) สแกนม่านตา มาตรฐานป้องกันย้ำและฝุ่น IP68 กล้องเลนส์คู่กับเลนส์เทเลโฟโต้ และรองรับซัมซุง เด็กซ์แท็บเล็ตซัมซุง กาแล็คซี่ โน้ตกาแล็คซี่ โน้ต 8.0กาแล็คซี่ โน้ต 10.1กาแล็คซี่ โน้ต 10.1 2014 เอ็ดดิชั่นซัมซุง กาแล็คซี่ โน้ต โปรกาแล็คซี่ โน้ต โปร 12.2</doc>
