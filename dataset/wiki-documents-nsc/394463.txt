<doc id="394463" url="https://th.wikipedia.org/wiki?curid=394463" title="ภิญโญ นิโรจน์">ภิญโญ นิโรจน์ ดร.ภิญโญ นิโรจน์ อดีตรัฐมนตรีประจำสำนักนายกรัฐมนตรี ในรัฐบาลของนายชวน หลีกภัย อดีตสมาชิกสภาผู้แทนราษฎร จังหวัดนครสวรรค์ ปัจจุบันเป็นประธานสโมสรฟุตบอลจังหวัดนครสวรรค์ และเป็นที่ปรึกษาสมาคมนักวิทยุสมัครเล่นจังหวัดนครสวรรค์ประวัติ ประวัติ. ดร.ภิญโญ นิโรจน์ เกิดเมื่อวันที่ 22 เมษายน พ.ศ. 2494 ที่อำเภอเมือง จังหวัดนครสวรรค์ เป็นบุตรของนายถาวร นิโรจน์ (เจ้าของถาวรฟาร์ม) กับนางสำเนาว์ นิโรจน์ สำเร็จการศึกษาระดับปริญญาตรี สาขาบริหารธุรกิจ จากมหาวิทยาลัยอิลลินอยส์ ประเทศสหรัฐอเมริกางานการเมือง งานการเมือง. ดร.ภิญโญ นิโรจน์ ได้รับเลือกตั้งเป็นสมาชิกสภาผู้แทนราษฎร จังหวัดนครสวรรค์ ตั้งแต่การเลือกตั้ง พ.ศ. 2535 ได้รับแต่งตั้งเป็นผู้ช่วยเลขานุการรัฐมนตรีว่าการกระทรวงเกษตรและสหกรณ์ ในปี พ.ศ. 2538 และเป็นรัฐมนตรีประจำสำนักนายกรัฐมนตรี ในรัฐบาลของนายชวน หลีกภัย ในการเลือกตั้ง พ.ศ. 2554 ดร.ภิญโญ นิโรจน์ ได้ลงสมัครรับเลือกตั้งสมาชิกสภาผู้แทนราษฎร จังหวัดนครสวรรค์ เขต 1 สังกัดพรรคชาติพัฒนาเพื่อแผ่นดิน แต่ไม่ได้รับเลือกตั้ง โดยแพ้ให้กับนายสงกรานต์ จิตสุทธิภากร ผู้สมัครจากพรรคประชาธิปัตย์งานการศึกษา งานการศึกษา. ดร.ภิญโญ นิโรจน์ ได้รับแต่งตั้งเป็นนายกสภามหาวิทยาลัยราชภัฏนครสวรรค์ ตั้งแต่วันที่ 19 กรกฎาคม พ.ศ. 2555เครื่องราชอิสริยาภรณ์เครื่องราชอิสริยาภรณ์. - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
