<doc id="306651" url="https://th.wikipedia.org/wiki?curid=306651" title="กรุสมบัติกอลมาร์">กรุสมบัติกอลมาร์ กรุสมบัติกอลมาร์ () เป็นกรุสมบัติมีค่าที่ฝังไว้โดยชาวยิวในช่วงเวลาระหว่างที่เกิดกาฬโรคระบาดในยุโรป กรุสมบัติขุดพบในปี ค.ศ. 1863 ในผนังของบ้านยุคกลางที่ถนนรูเดฌุอิฟ (rue des Juifs) ที่เมืองกอลมาร์ในแคว้นอาลซัส ประเทศฝรั่งเศส เชื่อกันว่าสมบัติบางชิ้นถูกขายไปก่อนหน้าที่จะได้รับการบันทึกอย่างเป็นทางการ ปัจจุบันสมบัติที่ขุดได้จากกรุสมบัติกอลมาร์ส่วนใหญ่ตั้งแสดงอยู่ที่พิพิธภัณฑ์กลูว์นีในประเทศฝรั่งเศส รายละเอียดเพิ่งได้รับการตีพิมพ์ในปี ค.ศ. 1999 เมื่อมีการแสดงนิทรรศการที่กอลมาร์ สมบัติที่พบในกรุประกอบด้วยแหวนแต่งงานอย่างเป็นทางการแบบยิวซึ่งเป็นศิลปะประกอบการพิธีของยิวที่หาดูได้ยาก ที่มีหัวแหวนที่มีลักษณะเหมือนเรือนเล็ก ๆ แทนที่จะเป็นหัวแหวนที่ทำด้วยอัญมณี ตามที่ระบุไว้ในกฎของศาสนายูดายว่าแหวนแต่งงานจะต้องทำด้วยทองเพียงอย่างเดียว สิ่งอื่น ๆ ในกรุก็มีเหรียญเงิน, เครื่องช้อนส้อมที่ทำด้วยเงิน และ เครื่องประดับที่ทำด้วยทองและเงิน รวมทั้งหัวเข็มขัดอันงดงาม และ แหวนเงินอีกสิบห้าวง</doc>
