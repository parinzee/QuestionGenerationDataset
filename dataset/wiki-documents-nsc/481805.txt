<doc id="481805" url="https://th.wikipedia.org/wiki?curid=481805" title="เจ้าจอมทับทิม ในรัชกาลที่ 4 (เพ็ญกุล)">เจ้าจอมทับทิม ในรัชกาลที่ 4 (เพ็ญกุล) เจ้าจอมทับทิม ในรัชกาลที่ 4 (สกุลเดิม เพ็ญกุล) เป็นธิดาคนหนึ่งของเจ้าพระยามหินทรศักดิ์ธำรง (เพ็ง เพ็ญกุล) กับท่านผู้หญิงหุ่น ซึ่งบิดาของเจ้าจอมเป็นข้าหลวงเดิม รับราชการสนองพระเดชพระคุณพระบาทสมเด็จพระจอมเกล้าเจ้าอยู่หัวมาตั้งแต่ยังผนวชจนเป็นที่โปรดปราน กล่าวกันว่าทรงเลี้ยงนายเพ็งดุจบุตรบุญธรรม เมื่อพระบาทสมเด็จพระจอมเกล้าเจ้าอยู่หัวทรงเถลิงถวัลยราชสมบัติเจ้าพระยามหินทรศักดิธำรง จึงได้ถวายธิดาที่เกิดแต่ท่านหุ่นให้รับราชการเป็นเจ้าจอม หลังจากที่พระบาทสมเด็จพระจอมเกล้าเจ้าอยู่หัวเสด็จสวรรคต เจ้าจอมทับทิมจึงได้ออกจากพระบรมมหาราชวังมาพำนักกับบิดา ซึ่งภายหลังเจ้าจอมทับทิมได้ออกไปวิวาหมงคลกับพระยาราชานุประพันธ์ (สุดใจ บุนนาค) เจ้าจอมทับทิมมีพี่น้องที่ได้รับราชการฝ่ายในคือเจ้าจอมมารดามรกฎ ในรัชกาลที่ 5</doc>
