<doc id="193712" url="https://th.wikipedia.org/wiki?curid=193712" title="เนยใส">เนยใส เนยใส หรือ เนยเหลว เป็นเนยที่ได้จากการสกัดก้อนนมและน้ำออกจากไขมันเนย ผลิตจากการละลายเนยธรรมดา แล้วปล่อยให้ส่วนประกอบตกตะกอนแยกชั้นตามความหนาแน่น น้ำจะระเหยไป ของแข็งที่ลอยอยู่จะถูกตักออก ก้อนนมจะเหลือที่จมอยู่ที่ก้น ไขมันเนยตรงกลางจะถูกเทออกมาใช้เป็นเนยใส ส่วนประกอบอื่น ๆ ที่ไม่ใช่ไขมันเนยไม่มีประโยชน์อะไรและมักจะเททิ้งไปประวัติ ประวัติ. เนยใสหรือฆี (ghee ออกเสียง กี) ของอินเดีย ทำจากนมวัวและนมควาย ชาวฮินดูเชื่อว่าบริสุทธิ์และศักดิ์สิทธิ์ นิยมใช้ในพิธีกรรมต่าง ๆ อย่างใช้แทนเชื้อเพลิงในการจุดบูชาเทพเจ้า นิยมนำมาทำขนมและอาหาร เชื่อว่าสามารถรักษาอาการท้องผูก โรคกระเพาะ รวมถึงทำให้ผิวพรรณดีได้คุณสมบัติ คุณสมบัติ. เนยใสมีจุดเกิดควัน (smoke point) สูงกว่าเนยธรรมดา ซึ่งจะทำให้อาหารไม่ไหม้และไม่มีควัน เป็นที่ต้องการในการทำอาหารบางอย่างเช่นการทอดหรือการผัดที่ใช้น้ำมันน้อย (sauté) เนยใสยังสามารถเก็บรักษาได้นานกว่าเนยสดอีกด้วยพุทธศาสนา พุทธศาสนา. เนยใส เป็นหนึ่งในเภสัช 5 ในทางพุทธศาสนาจัดว่าเป็น สัตตาหกาลิก คือของที่ภิกษุเก็บไว้ฉันได้ภายใน 7 วัน</doc>
