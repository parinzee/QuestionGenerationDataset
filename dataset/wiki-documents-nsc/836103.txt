<doc id="836103" url="https://th.wikipedia.org/wiki?curid=836103" title="ชลิตา ส่วนเสน่ห์">ชลิตา ส่วนเสน่ห์ ชลิตา ส่วนเสน่ห์ ชื่อเล่น น้ำตาล (24 ธันวาคม พ.ศ. 2537) เป็นมิสยูนิเวิร์สไทยแลนด์ 2559 และเป็นสุภาพสตรีได้ผ่านเข้ารอบ 6 คนสุดท้าย ในการประกวดนางงามจักรวาล 2016ประวัติ ประวัติ. ชลิตาเกิดที่จังหวัดนนทบุรี ก่อนย้ายไปอาศัยที่อำเภอบางพลี จังหวัดสมุทรปราการตั้งแต่เด็ก เป็นบุตรคนโตจากทั้งหมดสองคนของสรนันท์ กับชุติกาญจน์ ส่วนเสน่ห์ ครอบครัวมีฐานะปานกลาง บิดาทำงานเป็นพนักงานขับรถ ส่วนมารดาเป็นแม่บ้าน มีน้องสาวหนึ่งคน โดยบิดามีพื้นเพมาจากจังหวัดยโสธร ส่วนมารดาเป็นลูกครึ่งเยอรมันจากจังหวัดนครศรีธรรมราช ด้วยเหตุนี้เธอจึงเป็นลูกเสี้ยวเยอรมัน ชลิตามีความสามารถในการเล่นกีฬาวอลเลย์บอล ทั้งเคยเป็นหนึ่งในนักกีฬาโรงเรียนและได้ตำแหน่งชนะเลิศ เธอแบ่งเบาภาระครอบครัวด้วยการทำงานเป็นพนักงานเสิร์ฟภายในท่าอากาศยานสุวรรณภูมิ และเคยรับงานเดินแบบตามงานต่าง ๆ สำเร็จการศึกษาระดับชั้นมัธยมศึกษาจากโรงเรียนพูลเจริญวิทยาคม จังหวัดสมุทรปราการ เคยศึกษาระดับอุดมศึกษา คณะวิทยาศาสตร์ สาขาจุลชีววิทยา มหาวิทยาลัยมหาสารคาม ในปี พ.ศ. 2560 เธอโอนหน่วยกิตจากสถาบันเดิมเพื่อศึกษาต่อสาขาจุลชีววิทยา คณะวิทยาศาสตร์ มหาวิทยาลัยศรีนครินทรวิโรฒการประกวด การประกวด. ชลิตามีความฝันว่าจะเป็นนางงามมาแต่เยาว์วัย โดยมีมารดาที่เคยประกวดนางงามสงกรานต์มาก่อนเป็นแรงบันดาลใจและคอยให้การสนับสนุน นอกจากนี้เธอยังมีไอยวริญท์ โอสถานนท์ มิสไทยแลนด์ยูนิเวิร์ส 2006 เป็นบุคคลที่ตนชื่นชอบ ก่อนหน้านี้เธอเคยประกวดเป็นรองดาวของคณะวิทยาศาสตร์ มหาวิทยาลัยมหาสารคาม และเคยประกวดนางนพมาศของมหาวิทยาลัยมาก่อน ส่วนการประกวดมิสยูนิเวิร์สไทยแลนด์นั้น ถือเป็นเวทีใหญ่เวทีแรกของเธอมิสยูนิเวิร์สไทยแลนด์ 2016 มิสยูนิเวิร์สไทยแลนด์ 2016. ชลิตาได้สมัครเข้าการประกวดมิสยูนิเวิร์สไทยแลนด์ 2016 ตามคำเสนอแนะของมารดา หลังจากนั้นเธอจึงลดน้ำหนัก จาก 60 กิโลกรัม เหลือ 54 กิโลกรัม และฝึกซ้อมท่วงท่าการเดินให้ดูสง่ายิ่งขึ้น เธอครองตำแหน่งมิสยูนิเวิร์สไทยแลนด์ 2016 เมื่อวันที่ 23 กรกฎาคม พ.ศ. 2559 และเป็นตัวแทนคนไทยไปประกวดนางงามจักรวาล แต่ในการประกวดนั้น ผู้ชมบางส่วนมองว่ากุสุมา ชาวดอน ผู้เข้าประกวดที่เป็นตัวเต็งในการประกวดกลับไม่เข้ารอบ 5 คนสุดท้าย ที่ต่อมาชลิตาและกุสุมาต่างกล่าวว่าพวกเธอสนิทสนมกัน ทั้งสองเข้าใจเรื่องดังกล่าวดี และเคารพการตัดสินของกรรมการนางงามจักรวาล 2016 นางงามจักรวาล 2016. ชลิตาเป็นตัวแทนชาวไทยไปประกวดนางงามจักรวาล 2016 ที่กรุงมะนิลา ประเทศฟิลิปปินส์ โดยเธอได้ทำการฝึกเดิน เรียนการแสดงออก ฝึกพูดและออกเสียงให้ชัดเจน เพราะเธอมีปัญหาเรื่องพูดเบาโดยเสียงอยู่ในสำคอ และฝึกความมั่นใจ ส่วนอุปสรรคด้านภาษาเธอกล่าวว่าพอได้ นอกจากนี้เธอยังใช้สื่อสังคมออนไลน์อย่างอินสตราแกรมเพื่อแสดงกิจกรรมหรือชุดของเธอสู่สายตาผู้ติดตามให้มีความรู้สึกว่ามีส่วนร่วมในการประกวดนี้ ที่ทวีความน่าสนใจ อันส่งผลให้อินตราแกรมของเธอมียอดผู้ติดตามจำนวนมากขึ้นกว่าเก่าก่อน เธอได้เข้ารอบ 6 คนสุดท้ายครั้งแรกในรอบ 28 ปีต่อจากสาวิณี ปะการะนัง แต่ตกรอบ 3 คน ซึ่งเธอตอบด้วยการใช้ล่ามแปลภาษา ผู้ชมบางส่วนมองว่ายังตอบคำถามในช่วงสัมภาษณ์ดีไม่พอ บ้างก็ว่าคำตอบนั้นดีแล้วแต่สั้นเกินไป ทั้งยังมีจังหวะชะงักอันแสดงถึงความตื่นเต้น หลังสิ้นการประกวด เธอได้รับการต้อนรับอย่างดีจากเหล่าแฟนคลับนางงาม บุคลากรจากโรงเรียนที่เธอเคยเล่าเรียนมา หรือแม้แต่รองผู้อำนวยการท่าอากาศยาน โดยมอบช่อดอกไม้และเสียงโห่ร้องดีใจ หลังจากนั้นชลิตาได้เดินทางไปที่ฟิลิปปินส์อีกครั้งในฐานะทูตท่องเที่ยวของการท่องเที่ยวแห่งประเทศไทย เธอก็ได้รับการต้อนรับจากแฟนนางงามชาวฟิลิปปินส์อย่างอุ่นหนาฝาคั่งกรณีพิพาทกับกองประกวด กรณีพิพาทกับกองประกวด. วันที่ 7 มีนาคม 2560 มีข่าวลือว่ากองประกวดของมิสยูนิเวิร์สไทยแลนด์จะริบมงกุฎและปลดชลิตาออกจากตำแหน่งด้วย โดย อัจฉรี บัวเขียว ซึ่งเป็นรองอันดับหนึ่งมารับหน้าที่แทน ส่วนสาเหตุคาดว่าน่าจะขัดแย้งเรื่องผลประโยชน์กับกองประกวด อาทิการออกไปรับงานเองโดยไม่ผ่านกองประกวด หรือกรณีที่เธอจะฉีกสัญญากับกองประกวด และเป็นปัญหาเรื้อรังมาตั้งแต่ปลายเดือนกุมภาพันธ์ปีนั้น จากกรณีดังกล่าวได้มีปฏิกิริยาจากกวินตรา โพธิจักร มิสไทยแลนด์ยูนิเวิร์สปี 2008 ผู้มีความสัมพันธ์อันดีกับ ชิชญาสุ์ กรรณสูต ผู้จัดการกองประกวดดังกล่าว รวมทั้งบุคคลที่เกี่ยวข้องกับการประกวดมิสยูนิเวิร์สไทยแลนด์คนอื่น ๆ ด้วยการโพสต์ข้อความเชิงบริภาษที่สื่อถึงชลิตาผ่านเฟซบุ๊ก ที่ต่อมากวินตราออกมายอมรับว่าข้อความนั้นสื่อถึงชลิตาจริง ๆ ทางด้านชลิตาเองกล่าวว่าเธอไม่ทราบเรื่องการที่จะถูกปลด หรือเธอจะฉีกสัญญากับกองประกวด และปฏิเสธกรณีที่เป็นปัญหากับชิชญาสุ์ กรรณสูตมาโดยตลอด ในวันเดียวกันนั้นกองประกวดมิสยูนิเวิร์สไทยแลนด์ปฏิเสธเรื่องการปลดชลิตา ด้วยชลิตายังรับงานผ่านทางกองประกวดทั้งหมด และเธอจะยังอยู่ในความดูแลของกองประกวดจนกว่าจะหมดวาระชีวิตส่วนตัว ชีวิตส่วนตัว. หลังสิ้นการประกวดนางงามจักรวาล ชลิตาได้มีความสนิทสนมกับริชาร์ด ควน (Richard Juan) นายแบบฮ่องกงที่อาศัยอยู่ในฟิลิปปินส์ ที่พบว่าทั้งสองจะถ่ายรูปคู่ผ่านอินสตราแกรม ซึ่งชลิตากล่าวว่าเธอและริชาร์ดคบหากันอย่างเพื่อนผลงานละครซิทคอมภาพยนตร์สั้นพิธีกรผลงาน. พิธีกร. - รายการผู้หญิงถึงผู้หญิง ทางช่อง 3 (พิธีกรพิเศษในระหว่างการประกวด มิสยูนิเวิร์สไทยแลนด์ 2560)มิวสิกวิดีโอรางวัล</doc>
