<doc id="621984" url="https://th.wikipedia.org/wiki?curid=621984" title="อู๋ไท่ปั๋ว">อู๋ไท่ปั๋ว ไท่ปั๋ว () เป็นพระโอรสพระองค์แรกของพระเจ้าโจวไท่ (周太王) และเป็นผู้ก่อตั้งแคว้นอู๋ วันประสูติและสวรรคตของพระองค์ยังไม่เป็นที่แน่ชัดประวัติ ประวัติ. พระองค์ประสูติในสกุลจี (姬) แห่งราชวงศ์โจว มีพระอนุชาสองพระองค์ คือ องค์ชายจ้งยง (仲雍) กับองค์ชายจี้ลี่ (季歷) แม้พระองค์เป็นพระโอรสพระองค์แรก แต่พระบิดาต้องการให้เจ้าชายจี้ลี่ซึ่งมีสติปัญญาได้ขึ้นครองราชย์ต่อแทน องค์ชายไท่ปั๋วและองค์ชายจ้งยงจึงไปสร้างแคว้นอู๋ที่เมืองเหมย์หลี่ (梅里) อยู่ในมณฑลเจียงซูปัจจุบัน องค์ชายไท่ปั๋วได้ขึ้นเป็นกษัตริย์อู๋องค์แรก และสถาปนาเมืองเหมย์หลี่เป็นเมืองหลวง ในสมัยของพระองค์ มีการพัฒนากิจการด้านเกษตรกรรมและชลประทานเป็นอย่างมาก มีรับสั่งให้ขุดคลองชลประทานขึ้นเป็นครั้งแรกคือ คลองตู (Canal Du) เมื่อสวรรคตลงโดยไม่มีพระโอรส องค์ชายจ้งยง พระอนุชา จึงขึ้นครองราชย์ต่อมา นอกจากนี้ มีการสร้างปูชนียสถานให้องค์ชายไท่ปั๋วที่หมู่บ้านเหมย์ (梅村) ในเมืองอู๋ซี โครงสร้างเดิมทำด้วยไม้ แต่ถูกทำลายลงหลายครั้งจากสงคราม มีการบูรณะหลายครั้ง สถาปัตยกรรมส่วนใหญ่ในปัจจุบันมาจากสมัยราชวงศ์ชิง</doc>
