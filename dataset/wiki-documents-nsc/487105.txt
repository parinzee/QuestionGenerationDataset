<doc id="487105" url="https://th.wikipedia.org/wiki?curid=487105" title="พัก ซองฮยอน">พัก ซองฮยอน พัก ซองฮยอน (; ) เกิดวันที่ 1 มกราคม ค.ศ. 1983 ที่คุนซัน จังหวัดจ็อลลาเหนือ เป็นนักยิงธนูแชมป์โลกจากประเทศเกาหลีใต้ เธอเป็นผู้ครองสถิติโลกในระยะ 70 ม.ในรอบการแข่งยิงธนูที่ 72 ในโอลิมปิกฤดูร้อน 2004 ที่กรุงเอเธนส์ และได้รับรางวัลเหรียญทองร่วมกับทีมของเธอทั้งในโอลิมปิกฤดูร้อน 2004 และ 2008 ซึ่งเธอได้รับการบันทึกสถิติโลกในรอบ FITA ด้วยคะแนน 1,405 แต้มประวัติและการแข่งขันระดับโลกโอลิมปิกฤดูร้อน 2004 ประวัติและการแข่งขันระดับโลก. โอลิมปิกฤดูร้อน 2004. พักเป็นตัวแทนของทีมชาติเกาหลีในโอลิมปิกฤดูร้อน 2004 และอยู่ในอันดับที่ 1 ของประเภทบุคคลหญิง จากการยิงธนูรอบที่ 72 ด้วยคะแนน 682 แต้ม และได้รับการบันทึกให้เป็นสถิติโลก ทั้งนี้ พักยังได้รับเหรียญทองในการแข่งขันประเภททีมหญิงด้วยเช่นกันโอลิมปิกฤดูร้อน 2008 โอลิมปิกฤดูร้อน 2008. ในโอลิมปิกฤดูร้อน 2008 ที่กรุงปักกิ่ง พักผ่านรอบจัดอันดับด้วยคะแนนรวมที่ 673 แต้ม โดยนำมือวางอันดับสองอย่างยุน อกฮี อยู่หกแต้ม ซึ่งเธอเข้าสู่รอบน็อคเอาท์โดยได้พบกับคาดีจา อับบูดา ในคู่แรก ที่ซึ่งเธอเป็นฝ่ายชนะนักยิงธนูจากประเทศโมร็อกโกด้วยคะแนน 112-80 ส่วนในรอบที่สอง เธอเป็นฝ่ายชนะคู่แข่งที่แข็งแกร่งอย่างอันยา ฮิทซ์เลอร์ ด้วยคะแนน 112-107 และเธอยังเป็นฝ่ายชนะเอลปิดา โรแมนซี ที่คะแนน 115-103 ด้วยสถิติโอลิมปิกใหม่ในรอบที่สามก่อนที่จะเข้าสู่รอบควอเตอร์ไฟนอล ที่ซึ่งเธอไม่มีปัญหาในการเอาชนะนะมิ ฮะยะคะวะ ด้วยคะแนน 112-103 ในรอบเซมิไฟนอลเธอได้พบกับนักยิงธนูที่แข็งแกร่งอย่างควอน อึนซิล ซึ่งเธอเป็นฝ่ายชนะด้วยคะแนน 109-106 ส่วนในรอบไฟนอลซึ่งเป็นการชิงชัยเหรียญทอง เธอได้พบกับคู่แข่งอย่างจาง จวนจวน ซึ่งทำคะแนนได้ 7 แต้มในการยิงครั้งที่สอง ในขณะที่พักทำคะแนนได้ไม่ต่ำกว่า 8 แต้ม แต่เมื่อสิ้นสุดการแข่งขัน จางเป็นฝ่ายคว้าเหรียญทองจากผลการแข่ง 110-109 พักยังได้แข่งขันประเภททีมร่วมกับยุน อกฮี และจู ฮยอนจอง โดยสามารถทำคะแนนสูงสุดในรอบจัดอันดับที่คะแนนรวม 667 แต้มจากยุน และ 664 แต้มจากจู ส่งผลให้ทีมเกาหลีใต้อยู่ในอันดับหนึ่งเมื่อสิ้นสุดการแข่งรอบจัดอันดับ ซึ่งพวกเธอได้เข้าไปรอการแข่งขันรอบควอเตอร์ไฟนอลในเวลาต่อมา ที่ซึ่งพวกเธอมีชัยเหนือทีมอิตาลีด้วยคะแนน 231-217 และยังเป็นการทำสถิติโลกใหม่ ในรอบเซมิไฟนอลพวกเธอพบกับทีมฝรั่งเศสโดยทำได้ 213 แต้ม ในขณะที่ฝรั่งเศสทำได้ 184 แต้ม และยังคงรักษารูปแบบการเล่นจนถึงรอบไฟนอล ซึ่งได้พบกับคู่แข่งอย่างจีนที่สามารถทำคะแนนไว้ที่ 215 แต้ม แต่แล้วเกาหลีใต้ก็เป็นฝ่ายรับรางวัลเหรียญทองด้วยคะแนน 224 คะแนน ในเดือนธันวาคม ค.ศ. 2008 เธอได้แต่งงานกับพัก คยองโม ซึ่งเป็นนักยิงธนูเจ้าของเหรียญโอลิมปิกหลังจากคบหากันราว 1 ปี</doc>
