<doc id="120491" url="https://th.wikipedia.org/wiki?curid=120491" title="กีฬาคนพิการโลก">กีฬาคนพิการโลก กีฬาคนพิการโลก () หรือที่รู้จักกันว่า กีฬาวีลแชร์สโตคแมนด์วิลล์ หรือ กีฬาสโตคแมนด์วิลล์เกม หรือ กีฬาวีลแชร์โลก เป็นการแข่งขันกีฬาหลากประเภท และหลายความพิการ สำหรับนักกีฬาผู้พิการ โดยจัดขึ้นครั้งแรก ในปี 1948 โดยเซอร์ลัดวิก กัตแมนน์ ผู้ซึ่งจัดการแข่งขันกีฬาของทหารที่ได้รับบาดเจ็บที่ไขกระดูกสันหลังจากสงครามโลกครั้งที่ 2 ที่โรงพยาบาลบำบัด ในสโตค แมนวิลล์ ประเทศอังกฤษ ในปี 1952 เนเธอร์แลนด์ได้เข้าร่วมแข่ง จึงทำให้เกิดการแข่งขันระหว่างประเทศสำหรับคนพิการขึ้นเป็นครั้งแรก ในปี 1960 ซึ่งเป็นการแข่งขันครั้งที่ 9 ของกีฬาสโตคแมนวิลล์ ซึ่งจัดขึ้นที่ กรุงโรม ประเทศอิตาลี และตามมาในปีเดียวกันนั้นเองก็มีการจัดกีฬาโอลิมปิคครั้งที่ 17 ขึ้นที่กรุงโรม อิตาลีเช่นกัน จึงถือว่า นี่เป็นการจัดการแข่งขันพาราลิมปิคครั้งที่ 1 ในขณะที่พาราลิมปิคเกมค่อยๆ ปรากฏว่ามีการเพิ่มขึ้นของผู้พิการทุกประเภท แต่การแข่งขันกีฬาสโตคแมนด์วิลล์เกมก็ยังมีการจัดอย่างต่อเนื่องในกีฬาหลายๆประเภท เพื่อผู้ที่นักกีฬาผู้พิการวีลแชร์ การแข่งขันนั้นจัดเป็นประจำทุกปีที่สโตคแมนน์วิลล์ภายใต้แนวทางของ International Stoke Mandeville Games Federation (ISMGF) ต่อมากลายเป็น International Stoke Mandeville Wheelchair Sports Federation (ISMWSF) ในปี 1999 การแข่งขันวีลแชร์โลกครั้งแรกนั้นถูกจัดขึ้นนอกเกาะอังกฤษ ในคริสต์เชิร์ช ประเทศนิวซีแลนด์ ในปี 2003 มีการจัดแข่งขั้นขึ้นอีกครั้งที่คริสต์เชิร์ชนี้ และรวมกับการแข่งขันของนักกีฬาผู้พิการที่ถูกตัดอวัยวะ ซึ่งจัดขึ้นโดย International Sports Organization for the Disabled (ISOD) ในปี 2004 ISMWSF และ ISOD รวมกันเป็น International Wheelchair and Amputee Sports Federation (IWAS) การแข่งขันกีฬาคนพิการโลก (IWAS World Wheelchair and Amputee Games) ครั้งแรก ถูกจัดขึ้นในปี 2005 ที่กรุงริโอ เดอ จาเนโร ประเทศบราซิล และในปี 2007 ที่ ประเทศไต้หวันการแข่งขันกีฬาคนพิการโลก 2007 การแข่งขันกีฬาคนพิการโลก 2007. การแข่งขันกีฬาคนพิการโลก 2007 (2007 IWAS World wheelchair and amputee game) จัดขึ้นที่ไต้หวันระหว่าง 9-19 ก.ย.นักกีฬาไทย นักกีฬาไทย. ทีมนักกีฬาคนพิการจากเมืองไทยของเราไปร่วมทีมไทยได้เข้าแข่งประเภท กรีฑา ว่ายน้ำ ยกน้ำหนัก และฟันดาบ ได้เหรียญทอง 18 เหรียญ เหรียญเงิน 17 เหรียญ เหรียญทองแดง 7 เหรียญ รวม 42 เหรียญ นับว่าได้เหรียญมากเป็นอันดับสามจาก 45 ประเทศที่เข้าร่วมการแข่งขัน และที่สำคัญ คุณพิเชษฐ์ กรุงเกตุ นักกีฬารถแข่งวีลแชร์รุ่น T53 ของไทย ได้ทำลายสถิติโลก 1 รายการคือการแข่งระยะ100 เมตร ทำเวลาได้ 14.72 วินาที ทำลายสถิติโลกเดิมที่ 14.76 วินาที สถิติโลกอันเก่าที่ตนเองเป็นผู้ทำไว้ ในการข่งขันเฟสปิกเกมส์ที่มาเลเซีย</doc>
