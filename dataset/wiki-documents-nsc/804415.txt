<doc id="804415" url="https://th.wikipedia.org/wiki?curid=804415" title="จักรพรรดิมุระกะมิ">จักรพรรดิมุระกะมิ จักรพรรดิมุระกะมิ ( , ) จักรพรรดิองค์ที่ 62 แห่งราชวงศ์ญี่ปุ่นตามที่ได้บันทึกไว้ใน รายพระนามจักรพรรดิญี่ปุ่น จักรพรรดิมุระกะมิทรงครองสิริราชสมบัติระหว่างปี ค.ศ. 946 - ค.ศ. 967 ต่อมาพระนามของพระองค์ได้ถูกนำไปใช้เป็นพระนามของ จักรพรรดิโกะ-มุระกะมิ จักรพรรดิในช่วง ยุคราชสำนักเหนือ-ใต้ สมัย คริสต์ศตวรรษที่ 14พระราชประวัติ พระราชประวัติ. ก่อนจะขึ้นสืบ ราชบัลลังก์ดอกเบญจมาศ จักรพรรดิมุระกะมิทรงมีพระนามเดิมว่า เจ้าชายนะริอะกิระ ( , ) ทรงเป็นพระราชโอรสองค์ที่ 14 ใน จักรพรรดิไดโงะ จักรพรรดิองค์ที่ 60 และทรงเป็นพระราชอนุชาต่างพระราชมารดาของ จักรพรรดิซุซะกุ จักรพรรดิองค์ที่ 61 ทรงมีพระปรีชาสามารถในการเล่นเครื่องดนตรีโบราณของญี่ปุ่นประเภทดีดที่เรียกว่า เค็งโจเหตุการณ์ในพระชนม์ชีพของจักรพรรดิมุระกะมิ เหตุการณ์ในพระชนม์ชีพของจักรพรรดิมุระกะมิ. วันที่ 22 เดือน 4 ปี เท็งเกียว ที่ 7 ตรงกับเดือน พฤษภาคม ค.ศ. 944 ปีที่ 14 ในรัชสมัยจักรพรรดิซุซะกุเจ้าชายนะริอะกิระทรงได้รับการสถาปนาเป็นรัชทายาทก่อนจะขึ้นสืบราชบัลลังก์ในอีก 2 ปีต่อมา- 16 พฤษภาคม ค.ศ. 946 (วันที่ 13 เดือน 4 ปี เท็งเกียว ที่ 9) : ปีที่ 16 ในรัชสมัยจักรพรรดิซุซะกุทรงสละราชบัลลังก์ให้กับเจ้าชายนะริอะกิระพระราชอนุชาที่รัชทายาทพระชนมายุ 19 พรรษาขึ้นสืบราชบัลลังก์ต่อมาเป็น จักรพรรดิมุระกะมิ- 31 พฤษภาคม ค.ศ. 946 (วันที่ 28 เดือน 4 ปี เท็งเกียว ที่ 9) : จักรพรรดิมุระกะมิทรงประกอบพระราชพิธีราชาภิเษกที่ พระราชวังหลวงเฮอัง ในช่วงปี ค.ศ. 946 - ค.ศ. 949 พระมาตุลา (ลุง) ของพระองค์คือ ได้กลับมาเป็น เซ็สโซ อีกครั้งหลังจากเคยดำรงตำแหน่งนี้มาแล้วในรัชสมัยจักรพรรดิซุซะกุหลังจากการอสัญกรรมของทะดะฮิระเมื่อปี ค.ศ. 949 จักรพรรดิมุระกะมิก็ได้บริหารราชการแผ่นดินด้วยพระองค์เองแต่ในความเป็นจริงแล้ว ตระกูลฟุจิวะระ ได้แผ่อำนาจและปกครองประเทศโดยมีสองพี่น้องคือ และ บุตรชายทั้งสองของทะดะฮิระเป็นผู้ปกครองประเทศ โดยพฤตินัย- ตุลาคม ค.ศ. 947 (เดือน 9 ปี เท็งยะกุ ที่ 1) : โปรดเกล้าให้สร้าง- ธันวาคม ค.ศ. 947 (เดือน 11 ปี เท็งยะกุ ที่ 1) : จักรพรรดิมุระกะมิเสด็จไปล่าสัตว์ที่ อุจิ- 14 กันยายน ค.ศ. 949 (วันที่ 14 เดือน 8 ปี เท็งยะกุ ที่ 3) : คัมปะกุ ฟุจิวะระ โนะ ทะดะฮิระ อสัญกรรมหลังจากดำรงตำแหน่ง เซ็สโซ ได้20 ปีและคัมปะกุได้ 8 ปี- 23 ตุลาคม ค.ศ. 949 (วันที่ 29 เดือน 9 ปี เท็งยะกุ ที่ 3) : อดีต จักรพรรดิโยเซ สวรรคตเมื่อพระชนมายุได้ 82 พรรษา- 18 สิงหาคม ค.ศ. 950 (วันที่ 3 เดือน 7 ปี เท็งยะกุ ที่ 4) : จักรพรรดิมุระกะมิทรงโปรดเกล้าให้สถาปนาเจ้าชายโนะริฮิระพระราชโอรสองค์ที่ 2 ขึ้นเป็นรัชทายาทและผู้สืบราชบัลลังก์- 6 กันยายน ค.ศ. 952 (วันที่ 15 เดือน 8 ปี เท็งยะกุ ที่ 6) : อดีต จักรพรรดิซุซะกุ ทรงสวรรคตเมื่อพระชนมายุเพียง 30 พรรษา- พฤษภาคม ค.ศ. 957 (เดือน 4 ปี เท็งโตะกุ ที่ 1) : จักรพรรดิมุระกะมิทรงได้เสด็จไปร่วมงานฉลองวันเกิดอายุ 50 ปีล่วงหน้าของฟุจิวะระ โนะ โมะโระซุเกะพระสัสสุระ (พ่อตา) ซึ่งพระองค์ได้รินเหล้า สาเก ใส่ถ้วยให้กับโมะโระซุเกะ- 29 พฤษภาคม ค.ศ. 960 (วันที่ 2 เดือน 5 ปี เท็งโตะกุ ที่ 4) : โมะโระซุเกะล้มป่วยอย่างหนักจึงตัดสินใจบรรพชาเป็นพระภิกษุโดยได้โกนผมโกนหนวดและโกนเคราซึ่งจักรพรรดิมุระกะมิได้ส่งม้าเร็วมายับยั้งการบรรพชาครั้งนี้แต่ไม่ทัน- 31 พฤษภาคม ค.ศ. 960 (วันที่ 4 เดือน 5 ปี เท็งโตะกุ ที่ 4) : 2 วันหลังจากออกบรรพชาภิกษุโมะโระซุเกะก็มรณภาพเมื่ออายุได้ 51 ปี- 16 ตุลาคม ค.ศ. 960 (วันที่ 23 เดือน 9 ปี เท็งโตะกุ ที่ 4) : พระราชวังหลวงเฮอังเกิดเพลิงไหม้เป็นครั้งแรกนับแต่ย้ายเมืองหลวงจาก นะระ มาที่ เฮอัง เมื่อปี ค.ศ. 794- 5 กรกฎาคม ค.ศ. 967 (วันที่ 25 เดือน 5 ปี โคโฮ ที่ 4) : จักรพรรดิมุระกะมิสวรรคตเมื่อพระชนมายุเพียง 42 พรรษา</doc>
