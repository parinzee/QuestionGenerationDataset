<doc id="108172" url="https://th.wikipedia.org/wiki?curid=108172" title="ฮายาเตะ พ่อบ้านประจัญบาน">ฮายาเตะ พ่อบ้านประจัญบาน ฮายาเตะ พ่อบ้านประจัญบาน () () เป็นการ์ตูนญี่ปุ่นแนวตลกและต่อสู้ แต่งเรื่องและวาดภาพโดย เค็นจิโร ฮะตะ มีเนื้อหาเกี่ยวกับเด็กหนุ่มผู้ขยันขันแข็งนามว่า "อายาซากิ ฮายาเตะ" แต่มีพ่อแม่ที่เอาแต่เล่นการพนัน จนเป็นหนี้และชดใช้โดยการขายลูกชายให้พวกมาเฟีย แต่จับพลัดจับผลูไปเจอกับ "ซันเซนอิง นางิ" คุณหนูของตระกูลอภิมหาเศรษฐี จนได้มาเป็นพ่อบ้านตระกูลซันเซนอิงเพื่อใช้หนี้ ปัจจุบันตีพิมพ์ลงในนิตยสาร โชเน็งซันเดย์ ในญี่ปุ่นโดยสำนักพิมพ์โชงะกุกัง และ นีออซ ในไทยโดยสำนักพิมพ์วิบูลย์กิจ และมีจำหน่ายในรูปของเกมบนเครื่องนินเทนโดดีเอส 2 เกม, เพลย์สเตชันพอร์เทเบิล 1 เกม และนิยายอีก 4 เล่มด้วย สำหรับอะนิเมะนั้น ในไทยได้ลิขสิทธิ์ไปโดยโรส แอนิเมชันสำหรับภาคแรก จุดเด่นสำคัญของเรื่องนี้ก็คือ การที่นางเอกและพระเอกเข้าใจผิดกันได้เป็นเวลานานมาก และการที่ผู้เขียนนิยมเอาอะนิเมะหรือมังงะเรื่องอื่นๆ มาเขียนล้อเลียนประกอบในเรื่องแทบทุกตอนนั่นเองเนื้อเรื่องย่อ เนื้อเรื่องย่อ. อายาซากิ ฮายาเตะ ได้ชื่อว่าเป็นเด็กส่งของที่รวดเร็วที่สุด แต่ถูกไล่ออกจากงานส่งของในวันคริสต์มาสอีฟเนื่องจากอายุไม่ถึงเกณฑ์ เมื่อเขากลับไปบ้านก็พบว่าพ่อแม่ของเขาเสียเงินไปกับการพนันจนเหลืออยู่เพียง 12 เยน และติดหนี้กับแก๊งยากูซ่าถึง 156,804,000 เยน และพ่อแม่ของเขาตั้งใจจะขายฮายาเตะเพื่อชดใช้หนี้เป็นของขวัญวันคริสต์มาส ฮายาเตะได้หลบหนีออกมาและพยายามจะลักพาตัว ซันเซนอิง นางิ เพื่อนำเงินมาใช้หนี้ แต่แผนการผิดพลาดเพราะเขาพูดชื่อตัวเองออกมา ความตั้งใจของฮายาเตะในครั้งนั้นทำให้นางิเข้าใจผิดว่าฮายาเตะต้องการจะสารภาพรักกับตน ฮายาเตะได้นอนลงเพื่อรอที่จะหนาวตาย แต่มีจักรยานแล่นมาทับเขา และทำให้เขาได้พบกับมาเรีย พี่เลี้ยงของนางิ ฮายาเตะได้โกหกเธอว่าไม่รู้อะไรเลยเกี่ยวกับนางิ แต่ความมุ่งมั่นของเขาก็ได้กลับมาเมื่อมาเรียมอบผ้าพันคอให้กับเขา และฮายาเตะได้ช่วยเหลือนางิจากการถูกลักพาตัวโดยสองพี่น้องที่ติดหนี้จากยากูซ่าแก๊งเดียวกัน หลังจากนั้น เขาได้ให้เธอช่วยหางานใหม่ให้เขา ซึ่งต่อมาทำให้เขาได้เป็นพ่อบ้านคนใหม่ของนางิ ผู้ซึ่งทำหน้าที่ปกป้องเธอจากอันตรายต่าง ๆตัวละครหลักมังงะ มังงะ. มังงะของ ฮายาเตะ แต่งเรื่องและวาดภาพโดย เค็นจิโร ฮะตะ เป็นเนื้อหาต้นแบบพื้นฐานของอะนิเมะทั้ง 2 Season ตอนนี้มีฉบับรวมเล่มแล้ว 30 เล่มในประเทศญี่ปุ่น เนื้อหาโดยรวมจะแบ่งออก เป็น 4 ช่วงในขณะนี้1. ช่วงแรก เปรียบเหมือนกับการสร้างจุดเริ่มต้นของเรื่องราว และเป็นการเกริ่นแนะนำตัวละครแต่ล่ะตัวในเบื้องต้น เนื้อหาโดยรวมจะเป็นชีวิตประจำวันอันแสนสนุกสนาน เฮฮา เบาสมอง เป็นจุดผูกเรื่องที่สำคัญ และยังมีเงื่อนปมแทรกไว้อย่างลับๆ อีกด้วย 2. ช่วงที่สอง เป็นเหมือนกับการเชื่อมความสัมพันธ์ระหว่างฮายาเตะ กับตัวละครหญิงสาว 3 คน ให้ดูสนิทชิดใกล้กันมากยิ่งขึ้น เงื่อนปมบางส่วนเริ่มคลายออก พร้อมๆกับการพัฒนาของความรู้สึกของหญิงสาวทั้ง 3 คน เบื้องหลังหลายอย่างเริ่มกระจ่างมากขึ้น แต่กลับมีความสนุกสนานเฮฮาแทรกปนอยู่อย่างกลมกลืน 3. ช่วงที่สาม เป็นส่วนเนื้อหาที่เจาะไปยังความหลังของฮายาเตะ และความสัมพันธ์ของเขาในอดีตกับหญิงสาวอีกคนหนึ่ง เงื่อนปมอันแสนสำคัญได้เปิดเผยความจริงออกมา พร้อมๆกับความเสียใจของผู้ที่ผิดหวัง มุขตลกเฮฮายังพอมีบ้าง และหลายๆครั้งมักจะมาในช่วงที่คาดไม่ถึง แต่จะไม่ถี่เหมือนช่วงก่อนหน้า 4. ช่วงที่สี่ ช่วงนี้จะเปลี่ยนสถานที่จากคฤหาสน์เป็นบ้านเช่า สถานที่ใหม่แห่งนี้มาพร้อมกับความสิ้นสุดลงของความเป็นมหาเศรษฐีของนางิ เนื้อหาเน้นมาที่การพยายามปรับตัวของคุณหนู การดำเนินชีวิตในรูปแบบใหม่ และการเดินตามฝันในเส้นทางนักเขียนการ์ตูนอะนิเมะ อะนิเมะ. ฮายาเตะ มีในรูปแบบอะนิเมะ ด้วยกัน 4 ชุด ได้แก่อะนิเมะ ฮายาเตะ พ่อบ้านประจัญบาน! อะนิเมะ ฮายาเตะ พ่อบ้านประจัญบาน! อะนิเมะ Season 1 ของ ฮายาเตะ จัดทำโดยทีมงาน SynergySP ที่ทำอะนิเมะให้กับโชงะกุกัง อยู่แล้ว ส่งผลให้ฮายาเตะ มีความโด่งดังมากกว่าเดิม เนื้อหาใน Season 1 จะดึงมาจากฉบับมังงะเล่ม 1 - 5 และมีการเพิ่มเติมเนื่อหาและมุขใหม่ๆ มากมาย เป็นจุดขายปัญหาที่เกิดขึ้นกับ ฮายาเตะ พ่อบ้านประจัญบาน! ฉบับลิขสิทธิ์ ปัญหาที่เกิดขึ้นกับ ฮายาเตะ พ่อบ้านประจัญบาน! ฉบับลิขสิทธิ์. ในประเทศไทย ทางบริษัทโรส แอนิเมชัน ได้ทำการซื้อลิขสิทธิ์ของ ฮายาเตะ มาจำหน่ายในประเทศไทย โดยลิขสิทธิ์ที่ได้มานั้น เป็นภาพรูปแบบสำหรับฉายทางโทรทัศน์ หรือ เบต้าเทป และมีขนาดอัตราส่วนลักษณะของภาพในแบบ 4:3 ทั้งในรูปแบบ VCD และ DVD ซึ่งแตกต่างจาก DVD ที่วางจำหน่ายในประเทศญี่ปุ่น ที่มีการปรับปรุงภาพให้ดีขึ้น ปรับเปลี่ยนฉากบางฉาก ให้แตกต่างจากโทรทัศน์ และมีขนาดอัตราส่วนลักษณะของภาพในแบบ 16:9 เนื่องจากลิขสิทธิ์เบต้าเทปในอัตราส่วนลักษณะ 4:3 นั้นมีค่าลิขสิทธิ์ถูกกว่า ทำให้เกิดความไม่พอใจขึ้นกับแฟนการ์ตูนเรื่องนี้เป็นจำนวนมาก ทั้งนี้ ทางบริษัทโรสได้ออกมาขอโทษ พร้อมทั้งประกาศว่าเรื่องหลังจากนี้ไปจะพยายามทำให้มีขนาดสัดส่วนของภาพในแบบ 16:9 เท่าที่จะทำได้ ในภายหลัง ทางบริษัทโรสได้ได้ทำการซื้อลิขสิทธิ์ของ ฮายาเตะ ในรูปแบบ 16:9 มาผลิตวางจำหน่ายใหม่อีกครั้ง แต่ตัวภาพก็ยังคงเป็นภาพรูปแบบสำหรับฉายทางโทรทัศน์ หรือ เบต้าเทปเหมือนเดิม มิได้เปลี่ยนเป็นภาพรูปแบบ DVD แต่อย่างใดโอวีเอ ฮายาเตะ พ่อบ้านประจัญบาน!! 2nd Season หน้าร้อนช่างน่าคิดถึง ภาคชุดว่ายน้ำ โอวีเอ ฮายาเตะ พ่อบ้านประจัญบาน!! 2nd Season หน้าร้อนช่างน่าคิดถึง ภาคชุดว่ายน้ำ. หลังจากที่มีการเปลี่ยนทีมงานอะนิเมะของ ฮายาเตะจาก SynergySP เป็น J.C.Staff และทาง J.C.Staff ได้จัดทำอะนิเมะ OVA ออกมาวางจำหน่าย เพื่อลองเชิง โดยแต่งเนื้อหาขึ้นมาใหม่ทั้งหมด เน้นขายฉากเซอร์วิสอะนิเมะ ฮายาเตะ พ่อบ้านประจัญบาน!! 2nd Season อะนิเมะ ฮายาเตะ พ่อบ้านประจัญบาน!! 2nd Season. อะนิเมะ Season 2 ของ ฮายาเตะ จัดทำโดยทีมงาน J.C.Staff โดยดึงเนื้อหามาจากฉบับมังงะเล่ม 5 - 14 สิ่งที่ J.C.Staff แสดงให้เห็นแตกต่างไปจาก SynergySP คือ จากที่เน้นมุขตลก ได้เปลี่ยนไปเน้นเนื้อหาความโรแมนติกแทน และผลักดันบทของตัวละครหญิงรองมากขึ้นข้อผิดพลาดในภาค 2nd Season ข้อผิดพลาดในภาค 2nd Season. เนื่องจากการเปลี่ยนทีมทำให้เกิดข้อผิดพลาดในเนื้อหาของอะนิเมะอยู่ นั่นคิอ การที่คุณหนูนางิเคยผ่านการนั่งรถไฟฟ้ามาแล้วใน Hayate no Gotoku! กับนิชิซาว่า อายุมุ แต่ในตอนนั้นได้นำมุขของมังงะมาใช้ คือ การเจอปัญหาที่กั้นรถไฟของนางิ และมุขความเร็วของรถไฟ แต่ในมังงะนางิจะนั่งไปกับนิชิซาว่า คาซึกิ เมื่อมาถึง Hayate no Gotoku!! 2nd Season ได้มีการนำตอนของมังงะที่นั่งรถไฟไปกับนิชิซาว่า คาซึกิ มาทำทั้งตอน แต่นางิยังคงเจอปัญหาที่กั้นรถไฟ และยังมีมุขความเร็วเช่นเดิม ซึ่งขัดกับหลักความเป็นจริง เพราะมุขทั้งสองนี้มีจุดสำคัญคือ นางิต้องไม่เคยนั่งรถไฟมาก่อน แต่ในอะนิเมะนั้น นางิเคยมีประสบการณ์การนั่งรถไฟมาแล้วใน Hayate no Gotoku! จึงเป็นเรื่องที่เป็นไปไม่ได้ที่จะเกิดเหตุการณ์ซ้ำซ้อน ต่อมาคือ รูปถ่ายสติ๊กเกอร์ ของ อายูมุกับฮายาเตะ ที่ติดในโทรศัพท์ของอายูมุ ใน Hayate no Gotoku! นั้น ไม่ว่าจะเป็นเหตุการณ์หรือการย้อนความ แตกต่างจาก Hayate no Gotoku!! 2nd Season แทบทั้งหมด โดยเฉพาะสีเสื้อที่ ฮายาเตะ ใส่ ส่วนของ Hayate no Gotoku! เป็นเสื้อสีส้มแต่ Hayate no Gotoku!! 2nd Season เสื้อที่ฮายาเตะใส่เป็นสีเขียว ซึ่งไม่มีความน่าจะเป็นเลยอะนิเมะ Hayate no Gotoku! CAN'T TAKE MY EYES OFF YOUอะนิเมะ Hayate no Gotoku! Cutiesภาพยนตร์ฮายาเตะ พ่อบ้านประจัญบาน! เดอะ มูฟวี่ รักกวน ๆ ป่วนถึงสวรรค์ ภาพยนตร์. ฮายาเตะ พ่อบ้านประจัญบาน! เดอะ มูฟวี่ รักกวน ๆ ป่วนถึงสวรรค์. เนื้อหาของมูฟวี่จะโฟกัสมาที่ช่วงที่ 4 ของมังงะ (ประมาณเล่มที่ 26 ขึ้นไป) โดยจะเป็นช่วงหน้าร้อนของปี ซึ่งตรงกับช่วงเวลาฉายพอดี อนึ่ง ในเล่มที่ 28 มีเกริ่นเนื้อหาภาคนี้สั้นๆเป็นมังงะแถมพิเศษมาด้วย ซึ่งเป็นการยืนยันว่า ภาคนี้มีภาพใกล้เคียงมังงะที่สุดเกม เกม. เกมของฮายาเตะ ทั้ง 3 เกม ผลิตโดยบริษัทโคนามิ โดยทั้ง 3 เกม มีความแตกต่างกัน คือHayate no Gotoku! - Boku ga Romio de Romio ga boku de Hayate no Gotoku! - Boku ga Romio de Romio ga boku de. รูปแบบเกมนี้จะคล้ายๆแนว Dating Simulation หรือที่รู้จักกันในนาม "เกมจีบสาว" แต่เกมนี้มีความแตกต่างออกไปก็คือ- เลือกเนื้อหาให้ตัวละครตัวใดตัวหนึ่งเด่นได้เท่านั้น - ในการเล่นแต่ละครั้ง จะปลดภาพ CG ได้ส่วนใหญ่เป็นของตัวละครที่เลือกเนื้อหา - ไม่มีการสะสมค่าความสัมพันธ์ในการปลดล็อกภาพ CG - การตอบคำถามบางครั้ง จำเป็นต้องใช้ Point ที่ได้จากการเล่นมินิเกมระหว่างพักเนื้อหาแต่ละช่วงHayate no Gotoku! - Ojousama purodyuusu daisakusen boku iro ni somare Hayate no Gotoku! - Ojousama purodyuusu daisakusen boku iro ni somare. เกมตัวนี้ รูปแบบการเล่นเปลี่ยนไปคล้ายๆกับทามาก็อตช์ โดยเราจะต้องดูแลตัวละครที่เราเลือกให้มีระดับพลังในแต่ละด้านเหมาะสม และนำเข้าแข่งขัน เพื่อดึงผู้คนให้มาอยู่ฝ่ายตนให้ได้มากที่สุด โดยการแข่งขันจะมีทุกๆสัปดาห์ในเกม โดยระหว่างที่ไม่มีการแข่งขัน เราต้องทำให้ตัวละครที่เราเลือกมีค่าพลังเหมาะสมที่จะเอาชนะคู่แข่งให้ได้ โดยเราสามารถพิจารณาคู่แข่งได้จากการตระเวณหาข้อมูลในเมือง คะแนนที่ได้จากการแข่งขันสามารถเอามาปลดล็อกชุดให้ตัวละครเราได้ ในบางครั้ง อาจจะมีการปลดล็อก CG ออกมาได้ตามเหตุการณ์ด้วยHayate no Gotoku!! 2nd Season Nightmare Paradise Hayate no Gotoku!! 2nd Season Nightmare Paradise. เป็นเกมแรกของเรื่องนี้ที่ลงบนเครื่อง PSP โดยเป็นภาคที่ฮายาเตะ จะต้องเข้าไปในความฝันของตัวละครอื่นๆ เพื่อทำให้พวกเธอตื่นรายชื่อตอนรายชื่อตอนในมังงะรายชื่อตอนในอะนิเมะเพลงเปิด - ปิดใน ฮายาเตะ พ่อบ้านประจัญบานอัลบั้มใน Hayate no Gotoku!เพลงเปิด - ปิดใน ฮายาเตะ พ่อบ้านประจัญบาน. อัลบั้มใน Hayate no Gotoku! - Hayate no Gotoku! อัลบั้มเพลงเปิดเพลงแรก ขับร้องโดย KOTOKO - Proof อัลบั้มเพลงปิดเพลงแรก ขับร้องโดย MELL - Get my way! อัลบั้มเพลงปิดเพลงที่สอง ขับร้องโดย มามิ คาวาดะ - Shichiten Hakki ☆ Shijōshugi! อัลบั้มเพลงเปิดเพลงที่สอง ขับร้องโดย KOTOKO - Chasse อัลบั้มเพลงปิดเพลงที่สาม ขับร้องโดย คาโอริ อุทะสึกิ - Ko no me kaze อัลบั้มเพลงปิดเพลงที่สี่ ขับร้องโดย IKUอัลบั้มใน Hayate no Gotoku!! 2nd Seasonอัลบั้มใน Hayate no Gotoku!! 2nd Season. - Wonder Wind อัลบั้มเพลงเปิดเพลงแรก ขับร้องโดย ELISA - Honjitsu, Mankai Watashi Iro! อัลบั้มเพลงปิดเพลงแรก ขับร้องโดย ชิซึกะ อิโต้, ซายูริ ยาฮากิ, เอริ นากาโอะ และ มาสุมิ อาซาโนะ - daily-daily Dream อัลบั้มเพลงเปิดเพลงที่สอง ขับร้องโดย KOTOKO - Karakoi ~Dakara Shoujo wa Koi wo suru~ อัลบั้มเพลงปิดเพลงที่สอง ขับร้องโดย ริเอะ คุกิมิยะ และ เรียวโกะ ชิราอิชิอัลบั้มใน Hayate no Gotoku! CAN'T TAKE MY EYES OFF YOUอัลบั้มใน Hayate no Gotoku! CAN'T TAKE MY EYES OFF YOU. - CAN'T TAKE MY EYES OFF YOU อัลบั้มเพลงเปิดเพลงแรก ขับร้องโดย eyelis - Koi no Wana อัลบั้มเพลงปิดเพลงแรก ขับร้องโดย ฮารุกะ ยามาซากิอัลบั้มใน Hayate no Gotoku! Cutiesเพลงเปิดอัลบั้มใน Hayate no Gotoku! Cuties. เพลงเปิด. - Haru ULALA ♡ LOVE yo Koi! ! ! เพลงเปิดแรกของซีรีส์อะนิเมะ ขับร้องโดย อิโต้ ชิซึกะเพลงปิดเพลงปิด. - Heroine wa Koko ni Iru!　เพลงปิดตอนที่ 1 ของซีรีส์ ขับร้องโดย ชิราอิชิ เรียวโกะ - Asterisk　เพลงปิดตอนที่ 2 ของซีรีส์ ขับร้องโดย คุงิมิยะ ริเอะ - Isoba ga Smile!　เพลงปิดตอนที่ 3 ของซีรีส์ ขับร้องโดย อุเอดะ คานะ - Manmaru Kakurenbo　เพลงปิดตอนที่ 4 ของซีรีส์ ขับร้องโดย มัทสึงิ มิยุ - Daikirai wa Koi no Hajimari　เพลงปิดตอนที่ 5 ของซีรีส์ ขับร้องโดย อิโต้ ชิซึกะ - Nano Kiss　เพลงปิดตอนที่ 6 ของซีรีส์ ขับร้องโดย ยาฮางิ ซายูริ - Tsuki no Inori　เพลงปิดตอนที่ 7 ของซีรีส์ ขับร้องโดย ยามาซางิ ฮารุกะ - Walkin'　เพลงปิดตอนที่ 8 ของซีรีส์ ขับร้องโดย ทากาฮาชิ มิคาโกะ - POKER FACE for all　เพลงปิดตอนที่ 9 ของซีรีส์ ขับร้องโดย ฟุจิมุระ อายูมิ - Yakusoku　เพลงปิดตอนที่ 10 ของซีรีส์ ขับร้องโดย ทานากะ ริเอะ - Suiyoubi no Sunday!　เพลงปิดตอนที่ 11 ของซีรีส์ ขับร้องโดย ฮิคาสะ โยโกะ - Invitation ~Kimi to Iru Basho de~　เพลงปิดตอนที่ 12 ของซีรีส์ ขับร้องโดย ชิราอิชิ เรียวโกะ, คุงิมิยะ ริเอะ และ ทานากะ ริเอะ</doc>
