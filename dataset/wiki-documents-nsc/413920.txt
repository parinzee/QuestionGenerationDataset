<doc id="413920" url="https://th.wikipedia.org/wiki?curid=413920" title="ธรรมวิชญ์ โพธิพิพิธ">ธรรมวิชญ์ โพธิพิพิธ ธรรมวิชญ์ โพธิพิพิธ (ชื่อเดิม พินิจ โพธิพิพิธ) สมาชิกสภาผู้แทนราษฎร ระบบบัญชีรายชื่อ สังกัดพรรคประชาธิปัตย์ อดีตเลขาธิการสมาคมกำนันผู้ใหญ่บ้าน จังหวัดกาญจนบุรีประวัติ ประวัติ. ธรรมวิชญ์ โพธิพิพิธ เกิดเมื่อวันที่ 17 มีนาคม พ.ศ. 2513 เป็นบุตรของนายประชา โพธิพิพิธ (กำนันเซี้ยะ) สมาชิกสภาผู้แทนราษฎรจังหวัดกาญจนบุรี กับนางทวี โพธิพิพิธ และเป็นน้องชายของ นายอัฏฐพล โพธิพิพิธ ธรรมวิชญ์ เข้ารับการศึกษาชั้นประถมศึกษา ที่โรงเรียนกรุงเทพคริสเตียนวิทยาลัย และศึกษาต่อชั้นมัธยมศึกษาที่โรงเรียนเทคนิคตลิ่งชันพณิชยการ กรุงเทพมหานคร จากนั้นได้เข้าศึกษาจนสำเร็จการศึกษา ระดับปริญญาตรี จากมหาวิทยาลัยรามคำแหงงานการเมือง งานการเมือง. ธรรมวิชญ์ หรือ ผู้ใหญ่แหลม เริ่มต้นงานการเมืองท้องถิ่น โดยการเป็นผู้ใหญ่บ้าน หมู่ที่ 14 บ้านตะคร่ำเอน ต่อมาได้รับเลือกตั้งเป็นนายกองค์การบริหารส่วนตำบลตะคร่ำเอน ในปี พ.ศ. 2542 เคยดำรงตำแหน่งเลขาธิการสมาคมกำนันผู้ใหญ่บ้านจังหวัดกาญจนบุรี ในระหว่างปี พ.ศ. 2538-2542 และเคยเป็นกรรมการพนักงานองค์การบริหารส่วนตำบล (ก.อบต.) จังหวัดกาญจนบุรี ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 นายธรรมวิชญ์ ได้ลงสมัครรับเลือกตั้งสมาชิกสภาผู้แทนราษฎร ระบบบัญชีรายชื่อ สังกัดพรรคประชาธิปัตย์ และได้รับเลือกตั้งเป็นสมัยแรกเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - ทวีติยาภรณ์ช้างเผือก (ท.ช.)</doc>
