<doc id="244428" url="https://th.wikipedia.org/wiki?curid=244428" title="อรรถพล ปุษปาคม">อรรถพล ปุษปาคม อรรถพล ปุษปาคม (ชื่อเล่น: แต๊ก; 1 ตุลาคม พ.ศ. 2505 — 16 เมษายน พ.ศ. 2558) เป็นอดีตนักฟุตบอลทีมชาติไทยของสโมสรการท่าเรือฯ เขาเคยเป็นผู้ฝึกสอนของทีมบางกอกกล๊าสในไทยพรีเมียร์ลีกและได้เคยคุมทีมอื่นๆ ในไทยเช่นเมืองทองฯ ยูไนเต็ด, บีอีซี เทโรศาสน, ทีทีเอ็ม สมุทรสาคร และเป็นผู้ฝึกสอนคนสุดท้ายของสโมสรธนาคารกรุงไทย ทั้งนี้ อรรถพลเคยได้รับการยกย่องจากแฟนบอลทีมชาติไทยว่าเป็นหนึ่งในผู้ฝึกสอนฟุตบอลชาวไทยที่เก่งที่สุดในประเทศ วันที่ 16 เมษายน พ.ศ. 2558 อรรถพลได้เสียชีวิตลง เนื่องด้วยติดเชื้อที่กระแสเลือดและปอดประวัติ ประวัติ. อรรถพล ปุษปาคม เกิดในปี พ.ศ. 2505 ที่ อำเภอสัตหีบ จังหวัดชลบุรี เริ่มเล่นฟุตบอลตั้งแต่ปี พ.ศ. 2528 เขามีลูกชาย 3 คน โดยคนโต วรรณพล บุษปาคม เป็นนักฟุตบอลเล่นให้กับสโมสรการท่าเรือฯประวัติการเล่นฟุตบอลการท่าเรือไทย ประวัติการเล่นฟุตบอล. การท่าเรือไทย. อรรถพล ปุษปาคม เริ่มเล่นอาชีพ ฟุตบอล ตั้งแต่วัย 23 ปี กับ สโมสรฟุตบอลการท่าเรือไทย ในปี พ.ศ. 2528 โดยเล่นในตำแหน่ง กองกลาง อรรถพลเก่งในด้านการรุกริมเส้นด้านขวา ในช่วงตอนเขามาอยู่กับ การท่าเรือไทย ฤดูกาลแรก ทำประตูไป 7 ประตู ลงเล่นไป 23 นัด ถือว่าเป็น กองกลาง ที่ทำประตูได้มากที่สุดในกองกลางของการท่าเรือไทย โดยอรรถพลเป็นนักฟุตบอลส่วนหนึ่งที่เป็นคนช่วยส่งให้เพื่อนทำประตูให้ทืมคว้าแชมป์ ถ้วย ก ได้ในปี พ.ศ. 2528 และ พ.ศ. 2533 โดยในปัจจุบันอรรถพลเป็นคนครองสถิติ กองกลาง ที่ทำประตูเร็วที่สุดของ สโมสรฟุตบอลการท่าเรือไทยปะหัง ปะหัง. ในปี พ.ศ. 2533 อรรถพลได้เซ็นสัญญากับ สโมสรฟุตบอลปะหัง สโมสรฟุตบอลชื่อดังใน ประเทศมาเลเซีย โดยอรรถพล ได้ลงเล่นในตำแหน่งตัวจริงของ สโมสรฟุตบอลปะหัง เป็นบางครั้ง และเนื่องจากอาการบาดเจ็บที่ข้อเท้าทำให้ต้องพักการเล่นฟุตบอลไปเกือบ 2 เดือน แต่ภายหลังก็สามารถกลับมาเล่นให้กับทีมต่อได้ในช่วงฤดูกาลหลังของฤดูกาล 2532-33 แต่แล้วอรรถพลก็ตัดสินใจกลับไปเล่นให้กับ สโมสรฟุตบอลการท่าเรือไทย ต่อ ในปี พ.ศ. 2534การท่าเรือไทย (ครั้งที่ 2) การท่าเรือไทย (ครั้งที่ 2). การกลับมาของอรรถพลในฤดูกาลนี้ สามารถได้รับโอกาสการลงเล่นเป็นตัวจริงได้หลายครั้ง ด้วยการลงเล่นเป็นตัวจริง 30 นัด ทำประตูได้ 10 ประตู แต่ไม่สามารถช่วยให้การท่าเรือไทยได้แชมป์ถ้วยต่างๆในฤดูกาล 2533-34 แล้วต่อมาในฤดูกาล 2534-35 อรรถพลได้ลงเล่นตัวจริงเกือบครบทุกนัด โดยลงเล่นไป 32 นัดจาก 35 เกม แต่ทำประตูไปได้แค่ 6 ประตู เพราะในช่วงนั้นการท่าเรือไทยได้ กองหน้า ตัวเก่งมาหลายคน จึงเลยไม่ค่อยได้มีโอกาสเติมเกมส์รุกมากเท่าไร แต่อรรถพลก็สามารถช่วยนำทีมคว้าแชมป์ ถ้วย ข ได้ และในฤดูกาล 2535-36 และ 2536-37 อรรถพลไม่ค่อยได้ลงเล่นเป็นตัวจริงมากนัก เพราะทั้งอาการบาดเจ็บ และความเร็วที่เริ่มด้อยลง ด้วยวัย 31 ปี เลยได้ลงเล่นเพียงแค่ 25 นัด กับ 4 ประตู และ ในฤดูกาล 2536-37 ได้ลงเล่น 27 นัด กับ 1 ประตู ก่อนที่จะตัดสินใจย้ายไปอยู่กับ สโมสรฟุตบอลตลาดหลักทรัพย์ ในปี พ.ศ. 2539ตลาดหลักทรัพย์ ตลาดหลักทรัพย์. อรรถพลในวัย 34 ปี ไม่ค่อยได้รับโอกาสลงเล่นเป็นตัวจริงบ่อยครั้งมาก เนื่องจากวัยและสภาพของร่างกาย จึงได้ลงเล่นเพียง 49 นัด ทำประตูได้ 5 ประตู และได้ประกาศแขวนสตั๊ดในปี พ.ศ. 2541ประวัติการเป็นผู้จัดการทีม ประวัติการเป็นผู้จัดการทีม. หลังจากประกาศเลิกเล่น อรรถพลหันมารับงานคุมทีมเป็นครั้งแรกกับสโมสร บีอีซี เทโรศาสน ระหว่างปี 2545-2549 มีผลงานโดดเด่น นำทีมคว้ารองแชมป์ เอเอฟซี แชมเปี้ยนส์ลีก ฤดูกาล 2545-2546 จากนั้นย้ายไปคุมทีม เกย์ลัง ยูไนเต็ด (สิงคโปร์) ในปี 2549, ธนาคารกรุงไทย ปี 2550-2551, ทีทีเอ็ม สมุทรสาคร ปี 2552, เมืองทอง ยูไนเต็ด ปี 2552 ก่อนจะย้ายมาคุมทีม บุรีรัมย์ ตั้งแต่ปี 2554 จนกระทั่งแยกทางกันเมื่อวันที่ 2 พฤษภาคม พ.ศ. 2556 หลังนำทีมบุกไปเสมอ เอฟซี โซล 2-2 สร้างประวัติศาสตร์นำ บุรีรัมย์ ยูไนเต็ด ผ่านเข้ารอบ 16 ทีมสุดท้ายในศึก เอเอฟซี แชมเปียนส์ลีก ได้เป็นครั้งแรก นอกจากนี้ อรรถพล ยังทำสถิติเป็นโค้ชไทยคนแรกที่นำทีมผ่านเข้ารอบน็อคเอาท์ในศึก เอเอฟซี แชมเปี้ยนส์ลีก ได้ถึง 2 ทีม (บีอีซี เทโรศาสน และ บุรีรัมย์ ยูไนเต็ด) อรรถพลเคยรับหน้าที่เป็นโค้ชให้กับสโมสรฟุตบอลบางกอกกล๊าสเสียชีวิต เสียชีวิต. โค้ชแต้กถูกนำตัวเข้าห้องฉุกเฉินหลังเกมเสมอสงขลา 1-1 เมื่อวันที่ 8 เมษายน 2558 หลังจากอาการทรุดหนักจากการติดเชื้อในเลือดและปอด ในวันที่ 10 เมษายน ถูกนำตัวส่งโรงพยาบาลกรุงเทพ-หาดใหญ่ ทันที ก่อนย้ายมารักษาตัว ห้องไอ.ซี.ยู. โรงพยาบาลพระราม 9 โดยเมื่อช่วงเช้าประมาณตี่สี่ของวันที่ 16 เมษายน 2558 มีรายงานว่าโค้ชแต้กเสียชีวิตแล้วด้วยวัยอายุ 52 ปีโดยมีพิธีรดน้ำศพโค้ชแตกที่วัดธาตุทอง มีพิธีสวดอภิธรรมศพเป็นเวลา 5 วันที่ศาลา 18 ก่อนจะฌาปนกิจศพในวันที่ 21 เมษายน 2558เกียรติประวัติสมัยผู้เล่นเกียรติประวัติ. สมัยผู้เล่น. - การท่าเรือไทย - ฟุตบอลถ้วยพระราชทาน ถ้วย ก ชนะเลิศ; 2528, 2533 - ปะหัง เอฟซี - มาเลเซียซุปเปอร์ลีก ชนะเลิศ; 2538 - มาเลเซียคัพ รองชนะเลิศ; 2537, 2538 - มาเลเซียเอฟเอคัพ รองชนะเลิศ; 2538 - มาเลเซียแชร์ริตีชิลด์ รองชนะเลิศ; 2538สมัยผู้จัดการทีมสมัยผู้จัดการทีม. - บีอีซี เทโรศาสน - เอเอฟซีแชมเปียนส์ลีก รองแชมป์; 2545-2546 - ไทยแลนด์พรีเมียร์ลีก รองแชมป์; 2545-2546 - ธนาคารกรุงไทย (บางกอกกล๊าส เอฟซี) - ไทยพรีเมียร์ลีก รองแชมป์; 2550 - ไทยเอฟเอคัพ รองแชมป์; 2556 - เมืองทอง ยูไนเต็ด - ไทยพรีเมียร์ลีก แชมป์; 2552 - บุรีรัมย์ ยูไนเต็ด - ไทยพรีเมียร์ลีก แชมป์; 2554 - ไทยพรีเมียร์ลีก รองแชมป์; 2553 - ไทยลีกคัพ แชมป์; 2554,2555 - ไทยลีกคัพ รองแชมป์; 2553 - ไทยเอฟเอคัพ แชมป์; 2554,2555 - ฟุตบอลถ้วยพระราชทานประเภท ก. แชมป์; 2556 - ฟุตบอลถ้วยพระราชทานประเภท ก. รองแชมป์; 2555รางวัลที่ได้รับรางวัลที่ได้รับ. - พ.ศ. 2557 : รางวัลผู้ฝึกสอนยอดเยี่ยม - งานฟุตบอลสยามโกลเด้นบอล ครั้งที่ 4</doc>
