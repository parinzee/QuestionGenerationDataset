<doc id="910137" url="https://th.wikipedia.org/wiki?curid=910137" title="การร่วมเพศแบบไม่สอดใส่">การร่วมเพศแบบไม่สอดใส่ การร่วมเพศแบบไม่สอดใส่ หรือ เพศสัมพันธ์แบบไม่สอดใส่ () เป็นกิจกรรมทางเพศที่ไม่มีการสอดใส่อวัยวะหรือสิ่งของเข้าไปในร่างกายของอีกคน สิ่งนี้มักรวมถึงการละเว้นการสอดใส่หรือร่วมเพศทางช่องคลอด ทวารหนัก หรือทางปาก ทว่าหมายถึงกิจกรรมทั้งที่ส่อและไม่ส่อไปทางเพศ เช่น การถูไถอวัยวะเพศของตนกับเพศตรงกันข้าม การใหผู้อื่นช่วยตัวเองให้ การจูบ หรือการกอด บางรูปแบบของเพศสัมพันธ์แบบไม่สอดใส่อาจรวมถึงการสอดใส่บางแบบเช่นการใช้นิ้วหรือใช้ปาก คนใช้การร่วมเพศแบบไม่สอดใส่ด้วยเหตุผลหลายอย่าง เช่น เพื่อเล้าโลมหรือเพราะความชอบส่วนตัว คู่รักต่างเพศอาจใช้การร่วมเพศแบบนี้เพื่อรักษาสภาพพรหมจารีหรือเพื่อคุมกำเนิด คู่รักร่วมเพศอาจใช้การร่วมเพศแบบไม่สอดใส่เพื่อรักษาสภาพพรหมจารีเช่นกัน ส่วนเหล่าเกย์ชายอาจใช้วิธีนี้เป็นทางเลือกแทนการร่วมเพศทางทวารหนัก อย่างไรก็ตามโรคติดต่อทางเพศสัมพันธ์ เช่น เริม ฮิวแมนแพปพิลโลมาไวรัส (HPV) และตัวโลนสามารถติดต่อทางการร่วมเพศแบบไม่สอดใส่ เมื่อมีการสัมผัสของอวัยวะเพศกับอวัยวะเพศ หรืออวัยวะเพศกับร่างกาย ทว่าโอกาสการแลกเปลี่ยนของเหลวในร่างกาย (ซึ่งเป็นตัวแพร่โรคติดต่อทางเพศสัมพันธ์) น้อยกว่าความหมายและการปฏิบัติทั่วไป ความหมายและการปฏิบัติ. ทั่วไป. แม้ว่าการร่วมเพศแบบไม่สอดใส่จะถูกอธิบายว่าเป็นการเว้นการสอดใส่ทางเพศ แต่บางครั้งการสอดใส่บางรูปแบบก็นับเป็นการร่วมเพศแบบไม่สอดใส่ด้วย ยกตัวอย่างเช่น ออรัลเซ็กส์หรือการใช้ปากและลิ้นกับอวัยวะเพศ รวมไปถึงการการใช้ปากกับอวัยวะเพศชายหรือใช้ลิ้นกับช่องคลอด ออรัลเซ็กส์นับว่าเป็นการร่วมเพศแบบไม่สอดใส่เพราะไม่มีการสอดใส่ทางช่องคลอดหรือทวารหนัก คำว่าสอดใส่อาจหมายถึงองคชาติและช่องคลอดเท่านั้น เพราะฉะนั้นการร่วมเพศแบบไม่สอดใส่อาจรวมไปถึงการร่วมเพศทางทวารหนักถูไถอวัยวะเพศของตนกับผู้อื่น ถูไถอวัยวะเพศของตนกับผู้อื่น. ถูไถอวัยวะเพศของตน (Frottage) หมายถึงการถูไถส่วนใดของร่างกาย เช่น สะโพก หน้าอก ท้อง ต้นขา เท้า มือ ขา และอวัยวะเพศกับผู้อื่น โดยจะใส่หรือไม่ใส่เสื้อผ้าก็ตาม บางครั้งเรียกว่าการร่วมเพศแบบแห้ง (dry humping หรือ dry sex) คู่รักอาจถูไถอวัยวะเพศของตนกับผู้อื่นเพื่อเป็นส่วนหนึงของการเล้าโลมหรือเพื่อการปลดเปลื้องความใคร่โดยการไม่สอดใส่ช่องคลอด ทวารหนักหรือทำออรัลเซ็กส์เพื่อรักษาพรหมจารีของตน หรือเพื่อร่วมเพศอย่างปลอดภัย