<doc id="78435" url="https://th.wikipedia.org/wiki?curid=78435" title="พิดจิน">พิดจิน พิดจิน ( เดิมชื่อ Gaim) เป็นโปรแกรมรับส่งข้อความด่วน (เมสเซนเจอร์) ที่ทำงานได้บนหลายระบบปฏิบัติการ และสนับสนุนโพรโทคอลในการพูดคุยหลายชนิด พิดจินเป็นซอฟต์แวร์เสรี และใช้สัญญาอนุญาตแบบ GPLประวัติ ประวัติ. เริ่มต้น Gaim พัฒนาโดย Mark Spencer เพื่อใช้บนระบบปฏิบัติการแบบยูนิกซ์ แต่ในปัจจุบันทำงานได้ในระบบปฏิบัติการหลายชนิด เช่น ไมโครซอฟท์ วินโดวส์, ลินุกซ์, FreeBSD, SkyOS หรือระบบปฏิบัติการบนอุปกรณ์พกพา Qtopia สำหรับผู้ใช้ Mac OS X สามารถใช้โปรแกรมได้ผ่านทางโปรแกรม X11 ของแอปเปิล แต่ส่วนมากจะนิยมใช้โปรแกรม Adium ซึ่งเป็นการนำ Gaim ไปพัฒนาต่อด้วยชุดเครื่องมือ Aqua ของแมคอินทอช เมื่อวันที่ 6 เมษายน พ.ศ. 2550 ทีมงาน Gaim ได้ประกาศเปลี่ยนชื่อโครงการเป็น Pidgin เพื่อเลี่ยงปัญหาด้านกฎหมายกับ AOL ส่วน libgaim เปลี่ยนเป็น libpurple และ gaim-text เปลี่ยนเป็น finchlibgaim libgaim. ทีมพัฒนา Gaim ได้แยกโค้ดในส่วนหลักของโปรแกรมที่ทำหน้าที่ในการเชื่อมต่อพูดคุย ออกจากส่วนติดต่อผู้ใช้ของโปรแกรมอย่างชัดเจน โดยเรียกโค้ดในส่วนนี้ว่า libgaim และมีซอฟต์แวร์หลายตัวที่นำส่วน libgaim ไปพัฒนาต่อ โดยใช้ส่วนติดต่อผู้ใช้ที่ต่างกันออกไป ตัวอย่างเช่น Adium, WengoPhone, Proteus และ Meeboความสามารถโพรโทคอลที่สนับสนุนความสามารถ. โพรโทคอลที่สนับสนุน. - AOL Instant Messenger - Bonjour iChat (Gaim เรียกชื่อเก่าคือ Rendezvous) - Gadu-Gadu - Jabber และ Google Talk (XMPP) - IRC - Novell GroupWise - OpenNAP - OSCAR (AIM/ICQ) - SILC - Session Initiation Protocol (SIP) - Windows Live Messenger - XMPP (เดิมคือ Jabber) ประกอบด้วย Google Talk และ LiveJournal - Yahoo! Messenger - Zephyr</doc>
