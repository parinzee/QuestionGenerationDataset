<doc id="907971" url="https://th.wikipedia.org/wiki?curid=907971" title="เขตกูชิง">เขตกูชิง เขตกูชิง () เป็นหนึ่งใน 12 เขตของรัฐซาราวะก์, ประเทศมาเลเซีย โดยก่อนหน้านี้ เขตกูชิงใช้ชื่อเรียกว่า เขตที่ 1 เนื่องจากเป็นเขตที่เป็นศูนย์กลางการปกครองและมีความก้าวหน้าทันสมัยมากที่สุดในซาราวะก์ ปัจจุบันเขตกูชิงมีพื้นที่ประมาณ 4,559.5 ตารางกิโลเมตร มีประชากรทั้งสิ้น 705,546 คน ซึ่งถือเป็นเขตที่มีประชากรมากและหนาแน่นมากที่สุดในรัฐซาราวะก์ เขตกูชิง แบ่งเขตการปกครองย่อยออกเป็น 3 อำเภอ (District) ได้แก่ อำเภอกูชิง อำเภอบาอู และอำเภอลันดู, และระดับตำบล (Sub-district) อีก 2 ตำบล ได้แก่ ตำบลปาดาวัน และตำบลเซอมาตานประชากร ประชากร. ประชากรของเขตกูชิงจากการประเมินในปี ค.ศ. 2010 มีประมาณ 705,546 คน ซึ่งถือเป็นเขตที่มีประชากรมากและหนาแน่นที่สุดในรัฐซาราวะก์ โดยประชากรส่วนมากจะกระจุกตัวอยู่ในอำเภอกูชิงกลุ่มชาติพันธ์ุ กลุ่มชาติพันธ์ุ. เขตกูชิงถือเป็นเขตที่มีประชากรที่มีความหลากหลายทางชาติพันธุ์สูง อย่างไรก็ตาม สัดส่วนของกลุ่มชาติพันธ์ุต่างๆในเขตกูชิงนั้นจะมีความแตกต่างจากเขตอื่นที่เหลือในรัฐซาราวะก์ โดยชาติพันธุ์มาเลย์และจีนจะถือเป็นกลุ่มชาติพันธุ์ที่มีจำนวนมากที่สุดในเขตนี้ ในขณะที่เขตอื่นในซาราวะก์นั้นกลุ่มชาติพันธ์ุหลักจะเป็นชาวอีบันและชาวจีน ส่วนชาติพันธ์ุในเขตกูชิงที่มีจำนวนรองลงมาจากสองกลุ่มหลักข้างต้น คือ ชาวบีดายูห์ ทั้งนี้ ชาวจีนส่วนใหญ่ที่อยู่ในเขตกูชิงนั้นเป็นชาวจีนฮากกา และฮกเกี้ยน มีชาวจีนฝูโจวและแต้จิ๋วบ้างเป็นบางส่วน ซึ่งโดยส่วนมากจะตั่งถิ่นฐานอยู่ในเขตนครกูชิงและแถบชานเมือง เขตกูชิงเป็นเขตที่มีชาวมาเลย์จำนวนมากที่สุดในรัฐซาราวะก์ โดยชาวซาราวักเชื้อสายมาเลย์เกือบทั้งหมดในรัฐล้วนมีเชื้อสายมาจากชาวมาเลย์ในเขตกูชิงที่อพยพย้ายถิ่นฐานไปยังพื้นที่ส่วนอื่นๆในเขต ยกเว้นในเขตตำบลปาดาวัน นอกจากนี้ เขตกูชิงยังเป็นบ้านของชุมชนชาวบีดายูห์ที่ใหญ่ที่สุดในมาเลเซียตะวันออก เช่นเดียวกันกับชาวซาราวักเชื้อสายมาเลย์ ชาวบีดายูห์ส่วนใหญ่ในรัฐซาราวะก์ล้วนสืบเชื้อสายมาจากชาวบีดายูห์ในเขตกูชิง ทั้งนี้ชาติพันธ์ุบีดายูห์นั้นเป็นชาติพันธุ์หลักในเขตอำเภอบาอูของเขตกูชิง นอกจากนี้ เขตกูชิงยังมีกลุ่มชาติพันธุ์รองอื่นอีก 2 กลุ่ม คือ ชาวอีบัน (Iban) และ ชาวเมลาเนียว (Melanau) ซึ่งส่วนใหญ่มีพื้นเพถิ่นกำเนิดเดิมอยู่นอกเขตกูชิง ทั้งนี้ ชาวอีบันกลุ่มแรกๆที่เข้ามาตั้งถิ่นฐานในเขตกูชิงนั้นจะอยู่ในพื้นที่หมู่บ้านซีอลกานดิส (Kampung Siol Kandis), เปตราจายา (Petra Jaya) และเมืองกูชิง. ส่วนชาวเมลาเนียวที่เข้ามาตั้งถิ่นฐานนั้นจะถูกหลอมรวมและกลืนไปกับชาวมาเลย์เนื่องจากนับถือศาสนาอิสลามเช่นเดียวกัน โดยบางส่วนนั้นไม่มีการใช้ภาษาเมลาเนียวในชีวิตประจำวันแล้วเนื่องจากถูกกลืนอัตลักษณ์จนเหมือนกลายเป็นชาวมาเลย์เศรษฐกิจ เศรษฐกิจ. เขตกูชิงเป็นที่ตั้งของนครกูชิงเมืองหลวงของรัฐซาราวะก์ ซึ่งเป็นเมืองศูนย์กลางธุรกิจ, การค้าขาย, อุตสาหกรรม, ภาคบริการ, การศึกษา, รวมไปถึงการท่องเที่ยวของรัฐซาราวะก์ กูชิงจึงเป็นเมืองที่ใช้กำลังของประชากรภายในเมืองเป็นตัวขับเคลื่อนเศรษฐกิจมากกว่าที่จะใช้ทรัพยากรธรรมชาติที่มีอยู่มากมายในเขตนี้การเมืองการปกครองการแบ่งเขตการปกครองการคมนาคนขนส่งโครงสร้างพื้นฐานกีฬาและเกมการศึกษาการสาธารณสุขระบบความปลอดภัยการบริการภาครัฐ</doc>
