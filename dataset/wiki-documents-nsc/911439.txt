<doc id="911439" url="https://th.wikipedia.org/wiki?curid=911439" title="สโมสรฟุตบอลคาราบัก">สโมสรฟุตบอลคาราบัก สโมสรฟุตบอลคาราบัก หรือรู้จักกันในชื่อ คาราบัก ] เป็นสโมสรฟุตบอลอาชีพของประเทศอาเซอร์ไบจาน ปัจจุบันลงเล่นในอาเซอร์ไบจานพรีเมียร์ลีก สโมสรมีจุดเริ่มต้นจากเมืองอักดัม ซึ่งปัจจุบันกลายเป็นเมืองร้างอันเนื่องจากสงครามนากอร์โน-คาราบัค ทำให้ปัจจุบัน สโมสรนี้ตั้งอยู่ที่บากู เมืองหลวงของประเทศ สโมสรก่อตั้งในปี ค.ศ. 1951 และเป็นหนึ่งในสมาชิกก่อตั้งอาเซอร์ไบจานพรีเมียร์ลีกในปี ค.ศ. 1992 หนึ่งฤดูกาลถัดมา พวกเขาคว้าแชมป์ลีกในประเทศสมัยแรก กลายเป็นสโมสรแรกที่มิได้ตั้งอยู่ในบากูที่สามารถคว้าแชมป์ลีกได้ คาราบักเป็น 1 ใน 2 สโมสรของอาเซอร์ไบจาน ร่วมกับเนฟต์ซิ พีเอฟเค ที่ลงเล่นในพรีเมียร์ลีกทุกฤดูกาล คาราบัก ลงเล่นที่อาเซอร์ซุน อารีนา และสนามกีฬาโตฟิก บาห์รามอฟ ในบากู ซึ่งเป็นสนามแข่งขันของฟุตบอลทีมชาติอาเซอร์ไบจานอีกด้วย ในปี ค.ศ. 2014 พวกเขาคว้าแชมป์พรีเมียร์ลีกในรอบ 21 ปี โดยคาราบักชนะเลิศพรีเมียร์ลีก 5 สมัย และฟุตบอลถ้วยอาเซอร์ไบจานคัพ 6 สมัย คาราบักกลายเป็นสโมสรที่สองของอาเซอร์ไบจาน ที่สามารถเข้ารอบแบ่งกลุ่มในการแข่งขันระดับทวีปยุโรปได้ โดยเข้าแข่งขันยูฟ่ายูโรปาลีก รอบแบ่งกลุ่ม ฤดูกาล 2014–15 และกลายเป็นสโมสรแรกของประเทศ ที่ได้เข้าแข่งขันยูฟ่าแชมเปียนส์ลีก รอบแบ่งกลุ่ม ในฤดูกาล 2017–18สนามแข่งขัน สนามแข่งขัน. ก่อนหน้านี้เคยใช้สนามกีฬาโอลิมปิกกูซานลีที่กูซานลี จังหวัดอักนัมในนากอร์โน-คาราบัค ส่วนสนามกีฬาอิมารัต ซึ่งเป็นสนามเหย้าแห่งแรก ถูกทำลายในสงครามนากอร์โน-คาราบัค ในปี ค.ศ. 2012 ได้เริ่มก่อสร้างอาเซอร์ซุน อารีนา สนามกีฬาเอนกประสงค์ในซูราคานิในบากู สนามมีจำนวน 5,800 ที่นั่ง สร้างเสร็จปี ค.ศ. 2015 สถิติผู้ชมสูงสุด เกิดขึ้นเมื่อวันที่ 27 กันยายน ค.ศ. 2017 การแข่งขันยูฟ่าแชมเปียนส์ลีก รอบแบ่งกลุ่ม นัดพบกับสโมสรฟุตบอลโรมา จำนวน 67,200 คนเกียรติประวัติ เกียรติประวัติ. คาราบักเป็นสโมสรแรกที่มิได้ตั้งอยู่ในบากูที่สามารถคว้าแชมป์ลีกได้ และเป็น 1 ใน 2 สโมสรของอาเซอร์ไบจาน ร่วมกับเนฟต์ซิ พีเอฟเค ที่ลงเล่นในพรีเมียร์ลีกทุกฤดูกาลสหภาพโซเวียตสหภาพโซเวียต. - โซเวียตเซคกันด์ลีกบี- อาเซอร์ไบจาน เอสเอสอาร์ ลีก- อาเซอร์ไบจาน เอสเอสอาร์ คัพอาเซอร์ไบจานอาเซอร์ไบจาน. - อาเซอร์ไบจานลีก - อาเซอร์ไบจานคัพ - อาเซอร์ไบจานซูเปอร์คัพ</doc>
