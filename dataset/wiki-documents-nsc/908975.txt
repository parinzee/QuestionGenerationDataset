<doc id="908975" url="https://th.wikipedia.org/wiki?curid=908975" title="Idiogramma elbakyanae">Idiogramma elbakyanae Idiogramma elbakyanae เป็นสายพันธุ์ของต่อตัวเบียน (parasitoid) ถูกพบที่รัฐตลัซกาลาของประเทศเม็กซิโก สายพันธุ์ถูกตั้งชื่อและอธิบายโดยนักกีฏวิทยาชาวรัซเซียชื่อว่า Andrey I. Khalaim คำบรรยายถูกเผยแพร่ในปี พ.ศ. 2560 ในบทความบนวารสารแบบเสรี โดยเขียนร่วมกบนักกีฏวิทยา Enrique Ruíz-Cancinoที่มาของชื่อ ที่มาของชื่อ. Andrey I. Khalaim ผู้เป็นนักกีฏวิทยา ณ  สำนักวิทยาศาสตร์ประเทศรัสเซีย (Russian Academy of Sciences) เลือกชื่อ elbakyanae เพื่อเป็นเกียรติแก่ อเล็กซานดรา เอลบัคยาน ผู้ก่อตั้ง ไซ-ฮับ "เพื่อตระหนักถึงการที่เธอทำให้นักวิจัยทุกคนสามารถเข้าถึงความรู้ทางวิทยาศาสตร์" เอลบัคยานกลับรู้สึกขุ่นเคืองที่ "แมลงปรสิต" ได้ถูกตั้งชื่อตามเธอ และได้ปิดการเข้าถึงเว็บไซต์ไซ-ฮับในประเทศรัสเซียแบบชั่วคราว เมื่อผู้ใช้จากประเทศรัสเซียพยายามเข้าไซ-ฮับ ข้อความปรากฏกล่าวว่า การตั้งชื่อตัวต่อตามเธอเป็นความ "อยุติธรรมอย่างยิ่ง" Khalaim ตกใจกับปฏิกิริยาของเธอและย้ำว่าเขาตั้งใจทำเพื่อเป็นเกียรติ เขากล่าวว่าเขายอมรับไซ-ฮับ และเข้าไปใช้เองเป็นประจำ เขายังชี้ว่าสุดท้ายตัวเบียน (parasitoid) ฆ่าโฮสต์ของตัว และควรมองว่าเป็นเหมือนตัวต่อนักล่ามากกว่าปรสิตประวัติทางอนุกรมวิธาน ประวัติทางอนุกรมวิธาน. ชุดต้นแบบประกอบด้วยตัวอย่างต้นแบบแรกเพศเมียหนึ่งและตัวอย่างเพิ่มเติมเพศจำนวน 4 ตัว ทั้งหมดถูกรวบรวมเมื่อฤดูใบไม้ผลิ พ.ศ. 2559 โดย Y. Marquez และ A. Contreras ด้วยการใช้กับดักมุ้ง (malaise trap) ตัวอย่างต้นแบบแรกและหนึ่งในตัวอย่างเพิ่มเติมถูกเก็บไว้ ณ National Autonomous University of Mexico ส่วนตัวอย่างเพิ่มเติมอีกสามตัวที่เหลืออยู่ที่ Autonomous University of Tamaulipas, Zoological Museum of the Zoological Institute of the Russian Academy of Sciences, และ Natural History Museum, Londonที่อยู่ ที่อยู่. ตัวต่อสายพันธุ์นี้ถูกพบในรัฐตลัซกาลาของประเทศเม็กซิโก ชุดต้นแบบทั้งหมดถูกพบที่ Nanacamilpa de Mariano Arista ตัวอย่างถูกจับในป่าต้นสนและต้นโอ๊ก สูงจากระดับน้ำทะเล  2,830–2,900 เมตรลักษณะ ลักษณะ. I. elbakyanae แตกต่างจากสายพันธุ์ I. comstockii ที่มีสกุล Idiogramma และพบได้ในประเทศเม็กซิโกเช่นกัน ตรงที่มีหน้าสีดำหรือน้ำตาลออกเหลือง และขากรรไกรที่มีฐานกว้างกว่ายอด และแผ่นอวัยวะวางไข่ (ovipositor sheath) ที่มีขนาด 4.2 เท่าของความยาวขาหลัง เพศเมียมีลำตัวยาว 3.8 มิลลิเมตร และปีกหน้าความยาว 3.9 มิลลิเมตรบันทึก</doc>
