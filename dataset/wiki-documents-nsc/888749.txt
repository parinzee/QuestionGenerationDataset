<doc id="888749" url="https://th.wikipedia.org/wiki?curid=888749" title="มหาวิทยาลัยแองเกลียรัสกิน">มหาวิทยาลัยแองเกลียรัสกิน มหาวิทยาลัยแองเกลียรัสกิน () เป็นมหาวิทยาลัยขนาดกลางตั้งที่เมืองเคมบริดจ์ เชล์มสฟอร์ด และปีเตอร์บะระ ถือกำเนิดจากวิทยาลัยศิลปะเคมบริดจ์ ซึ่งตั้งในปี พ.ศ. 2401ประวัติ ประวัติ. มหาวิทยาลัยแองเกลียรัสกิน ในชั้นแรกเป็นเพียงวิทยาลัยด้านการออกแบบและศิลปกรรมศาสตร์ชื่อ วิทยาลัยศิลปะเคมบริดจ์ (Cambridge School of Art) ตั้งโดยวิลเลียม จอห์น บีมองต์ (William John Beamont) เมื่อ พ.ศ.2401 พิธีเปิดประกอบโดยจอห์น รัสกิน ซึ่งเป็นผู้ก่อตั้งวิทยาลัยวาดเขียนที่เมืองอ๊อกซฟอร์ด ครั้งนั้นวิทยาลัยตั้งอยู่ใกล้กับบริเวณคณะซิดนีย์ซัสเซกซ์ (Sidney Sussex College) ซึ่งเป็นคณะอาศัยของมหาวิทยาลัยเคมบริดจ์ เมื่อสถานที่คับแคบจีงย้ายไปถนนอีสต์โรดซึ่งเป็นที่ตั้งในปัจจุบัน ลุล่วงปี พ.ศ.2503 วิทยาลัยเปลี่ยนชื่อเป็น วิทยาลัยศิลปะและเทคโนโลยีเคมบริดจ์ (Cambridgeshire College of Arts and Technology) ครั้นเมื่อสถาบันการศึกษาชั้นสูงเอสเซกซ์เข้าควบรวมแล้ว จึงมีสภาพเป็นวิทยาลัยการศึกษาชั้นสูงแองเกลีย (Cambridgeshire College of Arts and Technology) ในปี พ.ศ.2532 สองปีต่อมาวิทยาลัยการศึกษาชั้นสูงฯ เปลี่ยนสถานะเป็นวิทยาลัยสารพัดช่าง ครั้นมีการตราพระราชบัญญัติการอุดมศึกษาและการศึกษาขั้นสูงในปี พ.ศ.2535 วิทยาลัยสารพัดช่างแองเกลีย จึงกลายสภาพเป็นมหาวิทยาลัยชื่อ มหาวิทยาลัยโพลิเทคนิคแองเกลีย (Anglia Polytechnic University) มหาวิทยาลัยได้ใช้ชื่อนี้สืบมาเนื่องจากคำ สารพัดช่าง ตรงกับพันธกิจของมหาวิทยาลัยในการฝึกนักปฏิบัติ และมีประโยชน์ต่อตัวนักศึกษาเองตลอดจนนายจ้าง ท้ายที่สุดเมื่อปี พ.ศ.2548 จึงได้ใช้ชื่อมหาวิทยาลัยแองเกลียรัสกิน ในอดีต โอดิล คริก ภรรยาฟรานซิส คริก เคยทำงานที่มหาวิทยาลัยแห่งนี้ส่วนงาน ส่วนงาน. มหาวิทยาลัยประกอบด้วยคณะวิชา 4 คณะ ดังนี้- คณะศิลปศาสตร์ นิติศาสตร์ และสังคมศาสตร์- ภาควิชานิติศาสตร์ - ภาควิชาศิลปกรรมศาสตร์ - ภาควิชาภาษาอังกฤษและสื่อ - ภาควิชามนุษยศาสตร์และสังคมศาสตร์ - ภาควิชาดุริยศิลป์และนาฏศิลป์ - ศูนย์ภาษา - คณะบริหารธุรกิจลอร์ดแอชครอฟต์ - คณะวิทยาศาสตร์สุขภาพ สังคมสงเคราะห์ และศึกษาศาสตร์- ภาควิชาเวชกิจฉุกเฉิน - ภาควิชาสหเวชศาสตร์และแพทยศาสตร์ - ภาควิชาศึกษาศาสตร์ - ภาควิชาครอบครัวและชุมชนศึกษา - ภาควิชาสาธารณสุขศาสตร์และสุขภาพปฐมภูมิ - คณะวิทยาศาสตร์และเทคโนโลยี- ภาควิชาชีวเวชศาสตร์และนิติวิทยาศาสตร์ - ภาควิชาวิศวกรรมศาสตร์และสถาปัตยกรรมศาสตร์ - ภาควิชาการคณนาและเทคโนโลยี - ภาควิชาชีววิทยา - ภาควิชาจิตวิทยา - ภาควิชาทัศน-โสตศาสตร์ทิวทัศน์</doc>
