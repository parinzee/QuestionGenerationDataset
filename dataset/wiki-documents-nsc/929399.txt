<doc id="929399" url="https://th.wikipedia.org/wiki?curid=929399" title="คัง ซู-อิล">คัง ซู-อิล คัง ซู-อิล (; 15 กรกฎาคม ค.ศ. 1987 – ) เป็นนักฟุตบอลชาวเกาหลีใต้ ปัจจุบันลงเล่นให้กับสโมสรฟุตบอลราชบุรี มิตรผล ในตำแหน่งกองหน้า เขาเคยได้รับรางวัลเอ็มวีพีในอาร์ลีก ฤดูกาล 2008เส้นทางอาชีพ เส้นทางอาชีพ. คัง ซู-อิล มีมารดาเป็นชาวเกาหลี และบิดาเป็นชาวแอฟริกัน-อเมริกัน อิลออกจากมหาวิทยาลัยและเข้าร่วมทีมอินชอนยูไนเต็ดในปี พ.ศ. 2550 เพื่อหาเงินเลี้ยงครอบครัว ภายหลังจากที่มารดาของเขาบาดเจ็บที่หลัง เขาย้ายไปเชจูยูไนเต็ดในปี พ.ศ. 2554 และถูกปล่อยยืมตัวให้กับโปฮัง สตีลเลอส์ ในฤดูกาล 2557 ในปี พ.ศ. 2558 คัง ซู-อิล ถูกเรียกติดทีมชาติเกาหลีใต้ แต่กลับพบสารกระตุ้นจากการใช้น้ำยาปลูกหนวด ทำให้เขาไม่สามารถลงเล่นให้กับทีมชาติได้ เมื่อวันที่ 22 ธันวาคม พ.ศ. 2560 คัง ซู-อิล ย้ายไปร่วมทีมราชบุรี มิตรผล สโมสรในไทยลีก โดยทางสโมสรมีการเปิดตัวและนักเตะชูผ้าพันคออย่างเป็นทางการ ต่อมาวันที่ 9 กุมภาพันธ์ พ.ศ. 2561 เขาลงเล่นนัดแรกของฤดูกาลในนัดที่ราชบุรีบุกไปแพ้บุรีรัมย์ ยูไนเต็ด 1-2 ที่ช้างอารีนา และในวันที่ 24 กุมภาพันธ์ เขายิงประตูแรกในลีก นัดที่บุกไปแพ้การท่าเรือ 2-3 ที่แพตสเตเดียม วันที่ 1 เมษายน พ.ศ. 2561 เขาทำแฮตทริกแรกในนัดที่ราชบุรีเปิดบ้านเอาชนะราชนาวี 4-0</doc>
