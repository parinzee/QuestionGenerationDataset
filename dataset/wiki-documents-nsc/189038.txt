<doc id="189038" url="https://th.wikipedia.org/wiki?curid=189038" title="บรีเก็น">บรีเก็น บรีเก็น เป็นท่าเรือเก่าของเมือง Bergen ที่เป็นหลักฐานแสดงความสำคัญของเมืองในฐานะส่วนหนึ่งของจักรวรรดิการค้าของสันนิบาตฮันเซียติก ตั้งแต่คริสต์ศตวรรษที่ 14 จนถึงกลางคริสต์ศตวรรษที่ 16 เคยเกิดเพลิงไหม้เผาทำลายบ้านไม้อันสวยงามของบรีเก็น มาแล้วหลายครั้ง โดยครั้งสุดท้ายเกิดขึ้นเมื่อ พ.ศ. 2498 แต่โครงสร้างหลักยังคงสภาพดีอยู่ มีอาคารหลงเหลืออยู่ 58 หลัง ปัจจุบันหลายหลังถูกใช้เป็นห้องทำงานของศิลปิน ในสภาพปัจจุบัน ส่วนนี้ของเมืองซึ่งมีอาคารไม้แบบโบราณ เป็นสถานที่ที่หลงเหลือจากหนึ่งในท่าเรือการค้าขนาดใหญ่ที่เก่าแก่ที่สุดของยุโรปเหนือ และเป็นสถานีการค้านอก สันนิบาตฮันเซียติก เพียงแห่งเดียวที่มีโครงสร้างดั้งเดิมหลงเหลืออยู่ภายในอาณาเขตของเมือง ท่าเรือของ Bergen ก่อตั้งขึ้นเมื่อประมาณ พ.ศ. 1643-1652 โดย King Olav the Peaceful (Olav Kyrre) แรกเริ่มนั้นเป็นของขุนนางชาวนอร์เวย์ที่ถือสิทธิผูกขาดการค้าปลา ในช่วงเวลานี้มีเรื่องเล่าขานถึงย่าน Bryggen ว่าเป็นถิ่นฐานของพ่อค้าจากตระกูลขุนนางโรมันโบราณ อย่างเช่นเรื่องเล่าของ King Sverre กระทั่งประมาณ พ.ศ. 1893-1902 สันนิบาตฮันเซียติก ได้มีอำนาจเหนือ Bergen และริเริ่มการค้าอาหารบรรจุหีบห่อภายในเวลาไม่นาน โดยย่านบรีเก็นเป็นถิ่นที่อาศัยของชาวอาณานิคมเยอรมัน และมีลักษณะเด่นที่การก่อสร้างอาคารเรียงรายไปตามถนนแคบๆที่ทอดตัวขนานไปกับท่าเรือ Urban unit ตั้งเรียงรายอยู่รอบ Couryard (the Gard) ซึ่งจะเป็นบ้านไม้สามชั้นที่มีหน้าจั่วและผนังข้างมุงด้วยแผ่นไม้ ส่วนด้านหลังของ the Gard มีโกดังหรือห้องเก็บของขนาดเล็ก (kjellere) ที่สร้างด้วยหินเพื่อป้องกันบริเวณนี้จากเหตุเพลิงไหม้ โครงสร้างอาคารลักษณะนี้ถูกปรับให้เข้ากับสภาพการดำรงชีวิตของชาวอาณานิคมในสถานีการค้าของ Hanseatic ย่านนี้เคยประสบกับความเสียหายมาหลายศตวรรษ ตัวอย่างเหตุการณ์ที่สร้างความเสียหายมากที่สุดคือ เหตุเพลิงไหม้เมื่อ พ.ศ. 2019 และ พ.ศ. 2245 แต่ย่านนี้ยังคงรักษารูปแบบในยุคกลางไว้ได้ อันเนื่องมาจากการสร้างใหม่อยู่เสมอ โดยสอดคล้องกับแผนผังดั้งเดิมและใช้เทคนิคแบบโบราณ ใน พ.ศ. 2498 เหตุเพลิงไหม้อีกครั้งหนึ่งสร้างความเสียหายต่อเมืองเป็นบริเวณกว้าง พื้นที่หนึ่งในสามของเมืองถูกทำลาย หลังจากภัยพิบัติครั้งสุดท้ายนี้ บ้าน 58 หลังที่ยังคงอยู่ได้รับการซ่อมแซม และด้วยการขุดค้นอย่างมีแบบแผน ได้เผยให้เห็นร่องรอยการก่อสร้างหลายระดับชั้นในย่านนี้ ตั้งแต่คริสต์ศตวรรษที่ 12-18 ด้วยโอกาสนี้จึงได้มีการศึกษาการเปลี่ยนแปลงในพื้นที่ชุมชนริมฝั่งทะเลซึ่งเกิดขึ้นได้ง่ายกว่าชุมชนบนภาคพื้นดิน ใน พ.ศ. 2522 บรีเก็นรับการขึ้นทะเบียนโดยยูเนสโกให้เป็นมรดกโลก ด้วยลักษณะเฉพาะและความเก่าแก่ของย่านคลังสินค้าที่สร้างด้วยไม้ อันเป็นตัวอย่างชั้นเยี่ยม</doc>
