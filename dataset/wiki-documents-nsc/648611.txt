<doc id="648611" url="https://th.wikipedia.org/wiki?curid=648611" title="แดนเนรมิต (เพลง)">แดนเนรมิต (เพลง) "แดนเนรมิต" เป็นซิงเกิลเปิดตัวอัลบั้มของวงดนตรีบิ๊กแอส จากมินิอัลบั้ม แดนเนรมิต ประพันธ์เนื้อร้องโดย ขจรเดช พรมรักษา (กบ บิ๊กแอส) แต่งทำนองโดย อภิชาติ พรมรักษา (อ๊อฟ บิ๊กแอส) และเรียบเรียงโดย บิ๊กแอส โดยเป็นการเปิดตัวครั้งแรกของ เจ๋ง เดชา โคนาโล นักร้องนำคนใหม่ หลังจากที่ แด๊ก เอกรัตน์ วงศ์ฉลาด นักร้องคนเก่าได้ออกจากวงบิ๊กแอสไป เพลงนี้ออกจำหน่ายในวันที่ 23 สิงหาคม พ.ศ. 2555 และมิวสิกวีดิโอถ่ายทำโดยทีมงาน HELLO FILMMAKER และเผยแพร่ครั้งแรกในยูทูบ วันที่ 24 กันยายน พ.ศ. 2555 ทางช่อง Genierockที่มาและความหมาย ที่มาและความหมาย. ที่มาและความหมายของเพลงนั้นมาจากการเริ่มนับหนึ่งใหม่ของวงบิ๊กแอส เนื้อหาต้องการสื่อถึงการเริ่มต้นสร้างสิ่งใหม่ คำว่า "แดน" นั้น มันไม่ใช่แค่ดินแดนที่เห็นภาพเป็นพื้นที่ หรือสิ่งก่อสร้างเท่านั้น แต่อาจเป็นการสร้างความผูกพันสัมพันธ์ สร้างชีวิตใหม่ให้มั่นคง เหมือนกับวงที่คล้ายจะนับหนึ่งใหม่อีกครั้งกับอัลบั้มการตอบรับ การตอบรับ. เพลง "แดนเนรมิต" ได้อันดับ 6 จากการจัดอันดับของซี้ดเอฟเอ็ม ในชาร์ตของ ซี้ดเอฟเอ็ม ชาร์ตท็อป 20 ประจำวันที่ 16 กันยายน พ.ศ. 2555 และอันดับที่ 9 ของชาร์ต 95.5 เอฟเอ็ม เวอร์จิ้นฮิตซ์ ชาร์ตท็อป 40 ประจำวันที่ 30 กันยายน พ.ศ. 2555 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานีชาร์ต</doc>
