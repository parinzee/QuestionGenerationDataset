<doc id="78466" url="https://th.wikipedia.org/wiki?curid=78466" title="เสียงสวรรค์เมื่อวันวาน">เสียงสวรรค์เมื่อวันวาน รายการเสียงสวรรค์ตะวันฉาย (ชื่อเดิมคือรายการเสียงสวรรค์เมื่อวันวาน) เป็นรายการเพลงอมตะของวงดนตรีกรมประชาสัมพันธ์ หรือบทเพลงในแนว "สุนทราภรณ์" ออกอากาศเป็นประจำทุกวันอาทิตย์ เวลา 23.00 น. - 24.00 น. ทางสถานีวิทยุโทรทัศน์แห่งประเทศไทย กรมประชาสัมพันธ์ ซึ่งเป็นความร่วมมือในการผลิตรายการ ระหว่างสถานีวิทยุกระจายเสียงแห่งประเทศไทย และสถานีวิทยุโทรทัศน์แห่งประเทศไทย บรรเลงโดยวงดนตรีกรมประชาสัมพันธ์ ในความควบคุมของ โฉมฉาย อรุณฉาน (นิตยา อรุณวงศ์) ซึ่งรายการนี้ได้รับรางวัลโทรทัศน์ทองคำ ประเภทรายการเพลงดีเด่น ประจำปีพุทธศักราช 2549 เมื่อเดือนมีนาคม 2550ข้อมูลทั่วไป ข้อมูลทั่วไป. รายการเสียงสวรรค์ตะวันฉาย เป็นรายการที่รักษาบทเพลงดังอมตะ อันมีคุณค่าด้านวรรณศิลป์ และคีตศิลป์ของกรมประชาสัมพันธ์ นับพันบทเพลง ซึ่งเป็นผลงานของบรมครูเอื้อ สุนทรสนาน รวมทั้งครูเพลงผู้ประพันธ์ คำร้อง และทำนอง อีกหลายท่าน อาทิ แก้ว อัจฉริยะกุล, เวส สุนทรจามร, สุรัฐ พุกกะเวส, "ธาตรี", สริ ยงยุทธ, สมศักดิ์ เทพานนท์, ชอุ่ม ปัญจพรรค์, "พรพิรุณ" เป็นต้น และนอกจากนี้ รายการเสียงสวรรค์เมื่อวันวาน ยังเป็นรายการที่มุ่งส่งเสริมการใช้ภาษาไทยอย่างถูกต้อง โดยผ่านทางบทเพลงของกรมประชาสัมพันธ์ ซึ่งรูปแบบของรายการนอกจากจะมีบทเพลงอมตะ และบทเพลงสร้างสรรค์ของกรมประชาสัมพันธ์จากนักร้องปัจจุบันของวงดนตรีแล้ว ยังเป็นเวทีที่เปิดกว้างสำหรับผู้ที่มีความสามารถในการขับร้องเพลง โดยไม่ปิดโอกาสด้านอายุ เพศ การศึกษา และฐานะ และที่สำคัญคือ เยาวชนที่มีความสามารถในการขับร้องบทเพลงได้อย่างถูกต้อง ชัดเจน ทั้งเพื่อเปิดโอกาสให้ได้แสดงความสามารถ และเป็นตัวอย่างที่ดีต่อเยาวชน และประชาชนทั่วไปผ่านทางรายการนี้อีกด้วยนักร้องประจำรายการนักร้องประจำรายการ. - ที่ปรึกษาวงดนตรีกรมประชาสัมพันธ์ (กิตติมศักดิ์) ** - สุคนธ์ พรพิรุณ - ผู้อำนวยการส่วนบริหารการดนตรี (สถานีวิทยุกระจายเสียงแห่งประเทศไทย กรมประชาสัมพันธ์) ** - โฉมฉาย อรุณฉาน (พิธีกรดำเนินรายการปัจจุบัน) - หัวหน้าวงดนตรีสากลกรมประชาสัมพันธ์** - กฤติยา ทรัพยะโตษก - คีตศิลปิน** - ภรพรรณ นันทพร - ชฎิลรัตน์ ชมพูนุท ณ อยุธยา - ภิปราย จิมีสิก - รุ่งนภา ขจรไชยฤทธิเดช - วิสาสินี กิจทรัพย์ - ทิพย์สุดา แก้วสลับศรี - นักร้องรับเชิญประจำ** - ธนกรณ์ ยีรัญศิริ - นักร้องรับเชิญพิเศษ** - สุชัย วังล่ม - นักร้องดาวรุ่งรุ่นใหญ่** - วุฒิเวทย์ พัฒนะคุณนาม - สองพล ศุขะบุตร - วุฒิภัทร ชำนิราชกิจ (พิธีกรดำเนินรายการปัจจุบัน) - นฤมล ตันติวัฒน์ - ร้อยตรีดร.ณัฐกริช เปาอินทร์ - เกตุศกุน บุนนาค - วรวิทย์ สิทธิโรจน์ - นักร้องดาวรุ่งรุ่นเล็ก** - อ.ณัฐดนัย วงศ์วรสันต์ - ดาริกา นิ่มพิจารณ์ - ศิวณัฐ แสงรัตนพงษ์ - ปาลิดา นิ่มพิจารณ์ - ภัทริส ณ นคร - มัณฑนา ลาวัณยพาณี - นักดนตรี** - มนู ทองดีมีชัย ผู้ควบคุมวง - จิระ นภายน - สุพจน์ ค้าผล - จ.ส.อ.สุวิทย์ จากสกุล - ธำรงค์ สมบูรณ์ศิลป์ - ส.อ.ประยุทธ ฝุ่นสุวรรณ์ - บุญเอิบ สุธา - บุญมา มอญสะแก - ศุกร์สวัสดิ์ ถาวโรฤทธิ์รางวัลที่ได้รับรางวัลที่ได้รับ. - รางวัลโทรทัศน์ทองคำ ประจำปี 2549 (ครั้งที่ 21) ประเภทรายการเพลงดีเด่น - รางวัลเทพทองพระราชทาน ประจำปี 2549 (โฉมฉาย อรุณฉาน รางวัลบุคคลดีเด่นด้านวิทยุโทรทัศน์ จาก รายการเสียงสวรรค์เมื่อวันวาน)</doc>
