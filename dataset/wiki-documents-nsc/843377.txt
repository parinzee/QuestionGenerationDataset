<doc id="843377" url="https://th.wikipedia.org/wiki?curid=843377" title="ทอมบิลี">ทอมบิลี ทอมบิลี (; ไม่ทราบวันที่เกิด — เสียชีวิตเมื่อวันที่ 1 สิงหาคม ค.ศ. 2016 ที่อิสตันบูล) เป็นแมวที่มีชื่อเสียงตัวหนึ่งจากประเทศตุรกีประวัติ ประวัติ. ทอมบิลี เริ่มมีชื่อเสียงจากการที่เว็บไซต์ 9แก๊ก ได้นำภาพถ่ายของมันในท่านั่งเอนหลังที่ริมถนนมาเผยแพร่ และในภายหลังได้มีการนำภาพมาตัดต่อล้อเลียนในโลกออนไลน์อย่างกว้างขวาง ชาวบ้านแถบนั้นกล่าวว่ามันเป็นมิตรกับผู้คน และชอบเล่นกับมัน ทอมบิลีเสียชีวิต ณ วันที่ 1 สิงหาคม ค.ศ. 2016 หลังจากมีอาการป่วยนานนับเดือน โดยมีหนังสือพิมพ์ฮูร์เรียตเดลีย์นิวส์ (Hürriyet Daily News) รายงานข่าวการเสียชีวิตการตั้งชื่อ การตั้งชื่อ. ชื่อของแมวตัวนี้มาจากคำว่า ทอมบิลี (Tombili) ซึ่งเป็นคำที่มักใช้เรียกสัตว์เลี้ยงที่มีลักษณะอ้วนกลมในประเทศตุรกีสิ่งสืบทอด สิ่งสืบทอด. ภายหลังจากการเสียชีวิตของทอมบิลี กลุ่มดิอนาโตเลียนแคทโปรเจกต์ (The Anatolian Cat Project) ได้ริเริ่มและกระตุ้นให้ทางเทศบาลได้มีการสร้างรูปปั้นเพื่อเป็นการระลึกถึง ซึ่งได้มีการรณรงค์ผ่านทางเว็บไซต์ Change.org โดยมีความปรารถนาให้รูปปั้นดังกล่าว เป็นสัญลักษณ์กระตุ้นเตือนผู้คนให้มอบความรักและเอาใจใส่ต่อแมวที่พบเห็นตามท้องถนน รูปปั้นนี้ได้รับการปั้นโดยเซวาล ซาฮิน (Seval Sahin) ซึ่งเป็นรูปปั้นในท่านั่งประจำตัว ตรงกับจุดที่มันชอบนั่ง และได้รับการเปิดตัว ณ วันที่ 4 ตุลาคม ค.ศ. 2016 (ตรงกับวันสัตว์โลก)</doc>
