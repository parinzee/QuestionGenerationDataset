<doc id="235948" url="https://th.wikipedia.org/wiki?curid=235948" title="เคิร์ต โคเบน">เคิร์ต โคเบน เคิร์ต โดนัลด์ โคเบน () (20 กุมภาพันธ์ ค.ศ. 1967 - 5 เมษายน ค.ศ. 1994) เป็นนักดนตรีชาวอเมริกันในฐานะนักร้องนำ นักกีตาร์และนักแต่งเพลงให้กับวงเนอร์วานา จากซิงเกิล "Smells Like Teen Spirit" ในอัลบั้มที่สองของเนอร์วานาชุด Nevermind (1991) ทำให้เนอร์วานาได้ก้าวเข้าสู่กระแสนิยม ทำให้เกิดความนิยมในแนวเพลงย่อยของอัลเทอร์เนทีฟร็อกที่เรียกว่า กรันจ์ และยังทำให้วงดนตรีซีแอตเทิลกรันจ์ อย่างเช่น อลิซอินเชนส์, เพิร์ลแจม และซาวด์การ์เดน มีกลุ่มคนฟังเพิ่มมากขึ้น และจากที่อัลเทอร์เนทีฟร็อกกลายเป็นแนวเพลงอันโดดเด่นทั้งในสถานีวิทยุและสถานีโทรทัศน์ดนตรี ในสหรัฐอเมริกาช่วงต้นถึงกลางทศวรรษ 1990 เนอร์วานาถือเป็นหัวเรือใหญ่ของ เจเนเรชันเอกซ์ และโคเบนในฐานะหัวหน้าวง ก็ถูกแต่งตั้งโดยสื่อในฐานะผู้แถลงให้กับเจเนเรชันเอกซ์ โคเบนรู้สึกไม่สะดวกในการถูกเพ่งเล็งเกี่ยวกับดนตรีพวกเขา โดยชื่อวงข้อความจากวงและมุมมองความเป็นศิลปิน อาจถูกตีความไปในทางที่ผิด เขายังท้าทายคนฟังกับผลงานสตูดิโออัลบั้มชุดที่สามที่ชื่อ In Utero (1993)ประวัติ ประวัติ. เคิร์ต โคเบน เกิดเมื่อวันที่ 20 กุมภาพันธ์ ค.ศ. 1967 ในเมืองอเบอร์ดีน รัฐวอชิงตัน โดยเป็นบุตรของบริกรหญิง เวนดี้ เอลิซาเบธ ฟราเดนเบิร์ก และช่างซ่อมรถยนต์ โดนัลด์ เลแลนด์ โคเบน โดยที่พ่อของเขามีเชื้อสายไอริช และฝรั่งเศส ส่วนแม่ของเขามีเชื้อสายไอริช เยอรมัน และอังกฤษ โคเบนนั้นมีน้องสาวหนึ่งคนชื่อว่าคิมเบอร์ลีย์ ซึ่งเกิดวันที่ 24 เมษายน ค.ศ. 1970 เช่น Motorcyle Song ของอาร์โล กัทธรี Hey Jude ของเดอะบีตเทิลส์ Seasons in The Suns ของเทอร์รี แจ็กส์ และเพลงธีมของรายการของวงเดอะมังกีส์ เป็นต้นเสียชีวิต เสียชีวิต. ในช่วงเวลาท้าย ๆ ของชีวิตเขา โคเบนติดยาเสพติด และได้รับความกดดันทั้งทางด้านอาชีพ รวมถึงเรื่องครอบครัวจากภรรยาเขาที่เป็นนักดนตรี คอร์ตนีย์ เลิฟ จนเมื่อวันที่ 8 เมษายน ค.ศ. 1994 มีรายงานข่าวว่าพบศพของโคเบนเสียชีวิตอยู่ที่บ้านของเขาในซีแอตเทิล โดยรายงานระบุอย่างเป็นทางการว่ายิงตัวตายด้วยกระสุนเข้าที่ส่วนหัว เหตุการณ์การเสียชีวิตของเขากลายเป็นที่สนใจและถกเถียงกัน ตั้งแต่ก่อตั้งวงเนอร์วานา โดยที่โคเบนเป็นนักแต่งเพลง วงสามารถขายอัลบั้มได้ถึง 25 ล้านอัลบั้มในสหรัฐอเมริกา และ 50 ล้านอัลบั้มทั่วโลกหนังสือหรือภาพยนตร์ที่กล่าวถึงหนังสือหรือภาพยนตร์ที่กล่าวถึง. - หนังสือ - Come as You Are: The Story of Nirvana (ค.ศ. 1993) - Who Killed Kurt Cobain?: The Mysterious Death of an Icon (ค.ศ. 1998) - Heavier Than Heaven (ค.ศ. 2001) - Journals (Cobain) เป็นหนังสือรวมการเขียนต่างๆและภาพวาดมากมายของเคริ์ธ โคเบน - Love and Death: The Murder of Kurt Cobain (ค.ศ. 2004) - Grunge is Dead: The Oral History of Seattle Rock Music (ค.ศ. 2009)- ภาพยนตร์สารคดี - Kurt & Courtney (ค.ศ. 1998) - Kurt Cobain: About a Son (ค.ศ. 2006) - Last Days (ค.ศ. 2005) - Kurt Cobain: Montage of Heck (ค.ศ. 2015)- ภาพยนตร์สั้น - Kurt- วิดิโอเกม เคริ์ธ โคเบนถูกใส่เป็นตัวละครในวิดิโอเกม Guitar Hero 5</doc>
