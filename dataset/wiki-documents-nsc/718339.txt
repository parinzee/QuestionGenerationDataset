<doc id="718339" url="https://th.wikipedia.org/wiki?curid=718339" title="มอเตอร์เวย์เอ็ม 25">มอเตอร์เวย์เอ็ม 25 มอเตอร์เวย์เอ็ม 25 หรือ มอเตอร์เวย์วงแหวนรอบลอนดอน เป็นมอเตอร์เวย์ระยะทาง 117 ไมล์ (188 กิโลเมตร) ซึ่งมีเส้นทางเป็นวงแหวนล้อมรอบเกรเทอร์ลอนดอนของอังกฤษ ในสหราชอาณาจักร ซึ่งเคยถูกเสนอขึ้นให้เป็นส่วนหนึ่งของแผนการก่อสร้างถนนวงแหวนทั้งสี่รอบลอนดอน เป็นครั้งแรกในคริสต์ศตวรรษ 1960 และมีบางส่วนที่เคยอยู่ในแผนยกเลิกการก่อสร้าง โดยเริ่มก่อสร้างต้นปี พ.ศ. 2513 และแล้วเสร็จในปี พ.ศ. 2529 ถนนสายนี้เป็นหนึ่งในถนนที่มีความคับคั่งมากที่สุดในโครงข่ายมอเตอร์เวย์ของอังกฤษ โดยในปี พ.ศ. 2548 มีการสำรวจการจราจรในชั่วโมงเร่งด่วนบริเวณท่าอากาศยานลอนดอนฮีทโธรว์ พบว่ามียานพาหนะถึง 196,000 คัน และในปี พ.ศ. 2550 มีการสำรวจถนนวงแหวนในด้านตะวันตก ซึ่งเคยมีจำนวนยานพาหนะเฉลี่ยต่อวันถึง 147,000 คัน ในความจริงแล้ว ถนนวงแหวนรอบกรุงลอนดอนไม่ได้เป็นมอเตอร์เวย์ทั้งหมด ยังมีช่วงสั้น ๆ ที่ไม่ได้เป็นมอเตอร์เวย์ คือ สะพานดาร์ทฟอร์ด (Dartford Crossing) ซึ่งมีฐานะเป็นถนนเอ 282 เป็นสะพานข้ามแม่น้ำเทมส์ นอกจากนี้ มอเตอร์เวย์เอ็ม 25 ยังเป็นถนนวงแหวนรอบนอกที่ยาวที่สุดเป็นอันดับที่สองของยุโรปรองจากถนนวงแหวนรอบเบอร์ลิน ซึ่งมีระยะทาง 122 ไมล์ (196 กิโลเมตร)ระเบียงภาพ</doc>
