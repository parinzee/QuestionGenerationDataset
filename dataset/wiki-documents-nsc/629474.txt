<doc id="629474" url="https://th.wikipedia.org/wiki?curid=629474" title="432 พาร์กแอเวนู">432 พาร์กแอเวนู 432 พาร์กแอเวนู () คือโครงการตึกระฟ้าที่พักอาศัยโดยกลุ่ม CIM ในมิดทาวน์ แมนแฮตตัน นครนิวยอร์ก อาคารแห่งนี้ประกอบด้วยอะพาร์ตเมนต์ คอนโดมิเนียม ที่ความสูง 426.11 เมตร (1,398 ฟุต) ซึ่งจะกลายเป็นตึกที่สูงที่สุดอันดับ 3 ของสหรัฐอเมริกา และหนึ่งในตึกที่พักอาศัยที่สูงที่สุดในโลก และเป็นตึกที่สูงอันดับ 2 ในนครนิวยอร์ก รองจากวันเวิลด์เทรดเซ็นเตอร์ อย่างไรก็ตามเมื่อวัดความสูงจากหลังคา ตึก 432 พาร์กแอเวนูจะเป็นตึกที่สูงที่สุดในนิวยอร์ก โดยสูงกว่าวันเวิลด์เทรดเซ็นเตอร์ประมาณ 9.1 เมตร (30 ฟุต) อาคารมีการวางแผนแต่เดิมที่ความสูง 396 เมตร (1,300 ฟุต) ใน พ.ศ. 2554 การก่อสร้างเริ่มใน พ.ศ. 2555 และจะเสร็จสมบูรณ์ใน พ.ศ. 2558 ตัวอาคารตั้งอยู่ที่ถนน 432 พาร์ก ซึ่งการก่อสร้างอาคารจำเป็นต้องรื้อถอนโรงแรมเดรก (Drake Hotel) จำนวน 495 ห้อง ที่สร้างใน ค.ศ. 1926 โรงแรมถูกขายในราคา 440 ล้านดอลลาร์สหรัฐให้กับผู้พัฒนาโครงการ Harry B. Macklowe และถูกรื้อถอนใน ค.ศ. 2007 ที่ตั้งนี้กลายเป็นหนึ่งในที่ดินที่มีค่ามากที่สุด เนื่องจากตั้งอยู่ใจกลางนครนิวยอร์ก</doc>
