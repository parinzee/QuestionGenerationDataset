<doc id="61815" url="https://th.wikipedia.org/wiki?curid=61815" title="ปัสกวัล เปเรซ">ปัสกวัล เปเรซ ปัสกวัล นีโกลัส เปเรซ () นักมวยสากลชาวอาร์เจนตินา เกิดเมื่อ 4 พฤษภาคม พ.ศ. 2469 เสียชีวิตเมื่อ 22 พฤศจิกายน พ.ศ. 2520 เนื่องจากประสบปัญหาในชีวิต ภรรยาเลิก ติดสุรา และถูกให้ออกจากงาน รวมอายุได้ 50 ปี สถิติการชก 92 ครั้ง ชนะ 84 (น็อก 57) เสมอ 1 แพ้ 7เริ่มชกมวยสากล เริ่มชกมวยสากล. เปเรซเป็นมวยร่างเล็ก สูงเพียง 5 ฟุต แต่มีความคล่องตัวและรวดเร็ว เคยชกมวยสากลสมัครเล่นได้เหรียญทองกีฬาโอลิมปิกที่ลอนดอน ก่อนจะหันมาชกมวยสากลอาชีพเมื่อ พ.ศ. 2495 เปเรซชกมวยอาชีพเพียง 7 ครั้ง ก็ได้ครองแชมป์อาร์เจนตินารุ่น 105 ปอนด์ จากนั้นชกชนะรวดอีก 16 ครั้งจึงได้ขึ้นชกกับโยชิโอะ ชิราอิ แชมป์โลกรุ่นฟลายเวตในขณะนั้น ผลการชกปรากฏว่าเสมอกัน ชิราอิจึงตัดสินใจขึ้นชกป้องกันตำแหน่งกับเปเรซในการชกครั้งต่อมา คราวนี้เปเรซเป็นฝ่ายชนะคะแนน คว้าแชมป์โลกมาครองได้สำเร็จ ชิราอิขอแก้มืออีกครั้ง คราวนี้เปเรซเป็นฝ่ายชนะน็อกในยกที่ 5 จนชิราอิตัดสินใจแขวนนวมไปในที่สุดแชมป์โลกผู้ยิ่งยง แชมป์โลกผู้ยิ่งยง. เปเรซขึ้นชกป้องกันตำแหน่งไว้ได้หลายครั้ง ชกชนะนักมวยชั้นนำในยุคนั้นหลายคน ทั้งเลโอ เอสปีโนซา, รามอย เอเตรียล, ซาดาโอะ ยาโออิตะ และดอมมี เออร์ซัว จนกระทั่งมาเสียแชมป์ แพ้คะแนน โผน กิ่งเพชร ในการชกป้องกันแชมป์ครั้งที่ 11 เปเรซขอชิงแชมป์แก้มือกับโผนอีกครั้ง แต่คราวนี้เป็นฝ่ายแพ้ ที.เค.โอ. แก้มือไม่สำเร็จ จากนั้น เปเรซไม่มีโอกาสขึ้นชิงแชมป์โลกอีกเลยแขวนนวม แขวนนวม. เปเรซยังขึ้นชกชนะอีก 28 ครั้ง ก่อนจะมาแพ้คะแนน เลโอ ซูลูตา นักชกฟิลิปปินส์ จากนั้นแพ้อีก 3 ครั้งรวด โดยเป็นการแพ้แบบไม่ครบยก 2 ครั้ง รวมทั้งแพ้น็อก "ไอ้แมงป่อง" เอเฟรน ตอร์เรส ยก 3 เปเรซจึงตัดสินใจแขวนนวมไปเมื่อ พ.ศ. 2507เกียรติประวัติเกียรติประวัติ. - เหรียญเงินกีฬาโอลิมปิก ค.ศ. 1948 ที่กรุงลอนดอน ประเทศอังกฤษ - แชมป์โลกรุ่นฟลายเวต (2497 – 2498)- ชิง, 26 พฤศจิกายน 2497 ชนะคะแนน โยชิโอะ ชิราอิ (ญี่ปุ่น) ที่ โครักกุเอ็น เบสบอล สเตเดียม โตเกียว - ป้องกันครั้งที่ 1, 30 พฤษภาคม 2498 ชนะน็อก โยชิโอะ ชิราอิ (ญี่ปุ่น) ยก 5 ที่ โครักกุเอ็น เบสบอล สเตเดียม โตเกียว - ป้องกันครั้งที่ 2, 1 พฤศจิกายน 2499 ชนะคะแนน เลโอ เอสปีโนซา (ฟิลิปปินส์) ที่ เอสตาดิโอ ลูนาร์ ปาร์ค บัวร์โนสไอเรส - ป้องกันครั้งที่ 3, 30 มีนาคม 2500 ชนะน็อก ได ดาวเวอร์ (อังกฤษ) ยก 1 ที่ คลับแอทเลติโกซาน ลอเรลโซ เอด อัลมาโก บัวร์โนสไอเรส - ป้องกันครั้งที่ 4, 7 ธันวาคม 2500 ชนะน็อก ยัง มาร์ติน (สเปน) ยก 3 ที่ คลับแอทเลติโก โบคาร์ จูเนียร์ อาร์เจนตินา - ป้องกันครั้งที่ 5, 19 เมษายน 2501 ชนะคะแนน รามอน อาเรียส (เวเนซุเอลา) ที่ นิว เซอร์คัส กรุงคารากัส - ป้องกันครั้งที่ 6, 15 ธันวาคม 2501 ชนะคะแนน ดอมมี่ เออร์ซัว (ฟิลิปปินส์) ที่ ไรซัล เมมโทเรียล สปอร์ตคอมเพล็กซ์ มะนิลา - ป้องกันครั้งที่ 7, 10 สิงหาคม 2502 ชนะคะแนน เคนจิ โยเนกุระ (ญี่ปุ่น) ที่ เมโทรโปลิแตนท์ ยิม โตเกียว - ป้องกันครั้งที่ 8, 5 พฤศจิกายน 2502 ชนะน็อก ซาดาโอะ ยาโออิตะ (ญี่ปุ่น) ยก 13 ที่เมโทรโปลิแตนท์ ยิม โตเกีย - เสียแชมป์, 16 เมษายน 2503 แพ้คะแนน โผน กิ่งเพชร ที่สนามมวยเวทีลุมพินี - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวต 22 กันยายน 2503 แพ้น็อก ยก 8 โผน กิ่งเพชร ที่ โอลิมปิกเอดิทอเรียม ลอสแองเจิลลิส รัฐแคลิฟอร์เนีย สหรัฐอเมริกา - มีชื่อบรรจุในหอเกียรติยศ (Hall of Fame) ของสมาคมมวยโลก (WBA) - ได้รับการยกย่องให้เป็นแชมป์โลกตลอดกาลในรุ่นฟลายเวท ของสมาคมมวยโลก (WBA)</doc>
