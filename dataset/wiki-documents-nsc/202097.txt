<doc id="202097" url="https://th.wikipedia.org/wiki?curid=202097" title="พระวรวงศ์เธอ พระองค์เจ้าพร้อมพงษ์อธิราช">พระวรวงศ์เธอ พระองค์เจ้าพร้อมพงษ์อธิราช พระวรวงศ์เธอ พระองค์เจ้าพร้อมพงศ์อธิราช (24 สิงหาคม พ.ศ. 2411 - 20 กันยายน พ.ศ. 2482) อดีตอธิบดีกรมศุลกากร เป็นพระโอรสลำดับที่ 33 ในพระเจ้าบรมวงศ์เธอ พระองค์เจ้านวม กรมหลวงวงศาธิราชสนิท เมื่อประสูติเป็นหม่อมเจ้า มีพระนามว่า หม่อมเจ้าพร้อม สนิทวงศ์ หม่อมเจ้าพร้อม ทรงรับราชการกระทรวงพระคลังมหาสมบัติ ในรัชกาลพระบาทสมเด็จพระจุลจอมเกล้าเจ้าอยู่หัว ทรงดำรงตำแหน่งรองอธิบดีกรมสารบาญชี (ปัจจุบันคือ กรมบัญชีกลาง) ตั้งแต่ครั้งก่อตั้งกรมเมื่อ พ.ศ. 2433 ในรัชกาลพระบาทสมเด็จพระมงกุฎเกล้าเจ้าอยู่หัว ทรงดำรงตำแหน่งอธิบดีกรมศุลกากร ระหว่าง พ.ศ. 2436 - 2472 ทรงเป็นผู้จัดร่างกฎหมายวางระเบียบวิธีการศุลกากร โดยอาศัยตามหลักกฎหมายอังกฤษ และดำเนินการเจรจาแก้ไขสนธิสัญญาที่ไม่เป็นธรรมในการจัดเก็บภาษีศุลกากรกับต่างประเทศ ทรงได้รับพระกรุณาโปรดเกล้าฯ สถาปนาขึ้นเป็น "พระวรวงศ์เธอ พระองค์เจ้าพร้อมพงศ์อธิราช" เมื่อ พ.ศ. 2455 พระวรวงศ์เธอ พระองค์เจ้าพร้อมพงศ์อธิราช ทรงมีวังที่ประทับอยู่เชิงสะพานซังฮี้ ตำบลบางยี่ขัน อำเภอบางกอกน้อย จังหวัดธนบุรี มีชื่อเรียกว่า วังบางพลูอยู่ติดกับวังของกรมหมื่นอดิศรอุดมศักดิ์ ปัจจุบันคือบริเวณซอยเจ้าพระยาสยามเสกสมรส เสกสมรส. พระองค์เจ้าพร้อมพงศ์อธิราช มีพระโอรสธิดาที่เกิดจากหม่อมต่างๆ ได้แก่ หม่อมสะอาด หม่อมลมัย หม่อมเจิม หม่อมจร หม่อมแป้น หม่อมพร หม่อมเกษร หม่อมเนิน และหม่อมไสว ทั้งสิ้น 14 คน ได้แก่- หม่อมราชวงศ์หญิงสอิ้ง ดิศกุล ชายา หม่อมเจ้าทรงวุฒิภาพ ดิศกุล - หม่อมราชวงศ์พร้อมใจ สนิทวงศ์ (พระสนิทวงศ์อนุวรรต) โอรสคนโต เกิดในหม่อมสะอาด สมรสกับนางทวี จารุรัตน์ มีบุตร 2 คน คือ- หม่อมหลวงพร้อมศรี สนิทวงศ์ (พิบูลสงคราม) สมรสกับพลตรีอนันต์ พิบูลสงคราม บุตรชายคนโตของจอมพล ป. พิบูลสงคราม - หม่อมหลวงพร้อมจิตร สนิทวงศ์ (ยมะสมิต) เป็นมารดาของนางสมิตา ยมะสมิต ภรรยานายอรรคพล สรสุชาติ - หม่อมหลวงพร้อมศักดิ์ สนิทวงศ์ - หม่อมหลวงพร้อมพันธ์ สนิทวงศ์ - หม่อมหลวงพร้อมพงษ์ สนิทวงศ์ - หม่อมราชวงศ์หญิงสุดสอาด ดิศกุล ชายา หม่อมเจ้าทรงวุฒิภาพ ดิศกุล - หม่อมราชวงศ์หญิงชวลิต สนิทวงศ์ เสกสมรสกับ พระวรวงศ์เธอ พระองค์เจ้าวิวัฒนไชย - หม่อมราชวงศ์หญิงจำนงค์ สนิทวงศ์ - หม่อมราชวงศ์หญิงขจิต ศตศิริ - หม่อมราชวงศ์หญิงอุไร ชมุนี - หม่อมราชวงศ์กุศทิน สนิทวงศ์ - หม่อมราชวงศ์หญิงนันทา สนิทวงศ์ - หม่อมราชวงศ์หญิงสมศรี สนิทวงศ์ - หม่อมราชวงศ์หญิงวิภารดี อินทรประสิทธิ์ - หม่อมราชวงศ์พรรคพงศ์สนิท สนิทวงศ์ - หม่อมราชวงศ์หญิงวิจิตรมาลี สนิทวงศ์ - หม่อมราชวงศ์หญิงระวีวรรณ ภัทรประภา พระวรวงศ์เธอ พระองค์เจ้าพร้อมพงศ์อธิราช สิ้นพระชนม์เมื่อวันที่ 20 กันยายน พ.ศ. 2482 ณ วังบางจาก พระชันษา 71 ปี พระราชทานเพลิง ณ วัดเทพศิรินทราวาส เมื่อวันที่ 27 มีนาคม พ.ศ. 2482เครื่องราชอิสริยาภรณ์</doc>
