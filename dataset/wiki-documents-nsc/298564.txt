<doc id="298564" url="https://th.wikipedia.org/wiki?curid=298564" title="ยกสยาม ๑๐๐">ยกสยาม ๑๐๐ ยกสยาม ๑๐๐ (ในรายการ คุณปัญญามักจะประกาศชื่อรายการว่า ยกสยาม ๑๐๐ ข้อ) เป็นรายการเกมโชว์ควิซโชว์ ที่เน้นส่งเสริมให้คนในแต่ละจังหวัดรักบ้านเกิด ส่งเสริมให้เกิดการใช้ความรู้ความสามารถ ที่เกี่ยวกับประเพณีวัฒนธรรมท้องถิ่น ในแต่ละจังหวัด ถ่ายทอดผ่านเกมได้อย่างสนุกสนาน ออกอากาศทุกวันจันทร์ - ศุกร์ เวลา 18.30 - 18.55 น.ทาง โมเดิร์นไนน์ ทีวี หลังจากที่ประสบความสำเร็จใน ยกสยามปี 1 และ ยกสยามปี 2 ทำให้มีการจัดการแข่งต่อในรูปแบบใหม่กติกาการแข่งขันยกสยาม ๑๐๐ ข้อ กติกาการแข่งขันยกสยาม ๑๐๐ ข้อ. ยกสยาม ๑๐๐ นั้น ให้ผู้เข้าแข่งขัน 1 คน กับที่ปรึษาคนสนิท 3 คน จะต้องตอบคำถามที่เกี่ยวกับสยามประเทศ โดยผู้เข้าแข่งขันจะต้องตอบคำถามซึ่งมี 2 ตัวเลือก ถ้าผู้เข้าแข่งขันตอบถูก จะได้เงินรางวัลสะสมข้อละ 10,000 บาทเข้าสู่กองกลาง แต่ถ้าตอบผิดเกมหยุด เงินรางวัลสะสมไปสมทบให้กับผู้เข้าแข่งขันคนต่อไป ถ้าผู้แข่งขันสามารถตอบได้ทั้ง 100 คำถามติดต่อกัน รับเงินรางวัลตามที่ได้มีการสะสมในกองกลางทั้งหมด ทั้งนี้ เมื่อมีเสียงสวรรค์ในรายการ (เมื่อโทรศัพท์ไอโฟนดังขึ้น แต่ภายหลังเป็นโทรศัพท์โบราณดังขึ้น) หมายความว่ามีรางวัลพิเศษเพิ่มจากรางวัลปกติหากตอบคำถามได้ถูกต้อง รูปแบบของเสียงสวรรค์มีหลากหลายรูปแบบ ดังนี้- เสียงสวรรค์ส่งของรางวัลพิเศษให้ หากตอบคำถามถูก รับของรางวัลพิเศษทันที - เสียงสวรรค์ส่งของรางวัลพิเศษให้ แต่ต้องตอบถูกตามจำนวนข้อที่กำหนด (เช่น ตอบถูก 2 ข้อติดต่อกัน) หากทำได้ รับของรางวัลพิเศษทันที - เมื่อตอบคำถามถูกต้อง เสียงสวรรค์จะสั่งให้เพิ่มเงินรางวัลเข้ากองกลางเป็นจำนวนมากกว่าปกติในคำถามข้อนั้น (เช่นข้อที่ 3 ที่เงินรางวัลเพิ่มขึ้น 1,000,000 บาท แทนที่จะเป็น 10,000 บาท) - เมื่อตอบคำถามถูกต้อง เสียงสวรรค์ส่งผู้ช่วยที่มีความรู้ความสามารถ (บุคคลอื่นที่นอกเหนือจากที่ปรึกษาในทีม) มาช่วยเล่นในข้อถัดไปจนถึงข้อที่รายการกำหนด - เสียงสวรรค์ส่งของรางวัลมากกว่า 1 อย่าง เพื่อให้ผู้เข้าแข่งขันเลือกว่าอยากรับของรางวัลชิ้นใด โดยรางวัลแต่ละชิ้นจะมีจำนวนคำถามที่ต้องตอบให้ถูกต้อง (เช่นเลือกโทรศัพท์ไอโฟน 4 เครื่อง ต้องตอบคำถามให้ถูก 4 ข้อติดต่อกัน , เลือกรถยนต์นิสสัน มาร์ช 1 คัน ต้องตอบคำถามให้ถูก 30 ข้อติดต่อกัน เมื่อวันที่ 30 เมษายน 2553 ทางรายการปรับเปลี่ยนกติกาก็คือ เลือกรถยนต์นิสสัน มาร์ช 1 คัน ต้องตอบคำถามให้ถูก 20 ข้อติดต่อกัน เมื่อวันที่ 20 พฤษภาคม 2553 ทางรายการปรับเปลี่ยนกติกาอีกครั้งก็คือ เลือกรถยนต์นิสสัน มาร์ช 1 คัน ต้องตอบคำถามให้ถูก 15 ข้อติดต่อกัน) และเมื่อวันที่ 8 มีนาคม ได้มีกติกาเพิ่มเติมอีกกติกาหนึ่งคือ ถ้าตอบคำถามถูกครบ 50 ข้อ รับรางวัลใหญ่คือ บ้านจากโครงการบ้านภัสสร จำนวน 1 หลังมูลค่า 3,150,000 บาท แต่รายการ ยกสยาม ๑๐๐ ข้อจะยุติลงในวันที่ 2 มิถุนายน 2553 นี้เนื่องจากว่าในวันพฤหัสบดีที่ 3 มิถุนายน 2553 นี้รายการยกสยาม จะปรับเปลี่ยนรูปแบบใหม่เป็น ยกสยาม ๑๐ ข้อผลการแข่งขัน ผลการแข่งขัน. เงินรางวัลสะสมเข้ากองกลาง งวดที่ 1 จำนวน 2,190,000 บาท ยุติเงินรางวัลสะสมตั้งแต่วันที่ 2 มิถุนายน 2553เพลงประจำรายการ เพลงประจำรายการ. เพลงประจำรายการยกสยาม ๑๐๐ เป็นเพลงพม่าประเทศฉบับออร์เคสตราเรียบเรียงใหม่โดยเวิร์คพอยท์เอง และเพลงประกอบแนะนำผู้เข้าแข่งขันเป็นเพลงม้าย่อง ใช้ในการแนะนำผู้เข้าแข่งขันและที่ปรึกษาในทีมเหตุการณ์สำคัญเหตุการณ์สำคัญ. - เทปที่ออกอากาศเมื่อวันที่ 30 มีนาคม 2553 มีการถามคำถามข้อพิเศษ เพื่อชิงของรางวัลจากเสียงสวรรค์ (ตั๋วเครื่องบินพร้อมที่พักจากคลับเมด คานิ มัลดีฟ) โดยมีสาเหตุมาจากทีม 4 สาวงามมิสไทยแลนด์เวิลด์ จะต้องตอบคำถามตั้งแต่ข้อที่ 12 ถึงข้อที่ 20 ให้ถูกต้องถึงจะได้ของรางวัลดังกล่าว แต่ปรากฏว่าตอบคำถามข้อที่ 20 ผิด ตามกติกา จะต้องหยุดเล่นต่อและไม่ได้รับของรางวัลไป แต่ว่าคุณปัญญาก็ได้ให้โอกาสในการตอบคำถามข้อพิเศษนี้เพื่อชิงรางวัลดังกล่าว - เทปที่ออกอากาศเมื่อวันที่ 9 เมษายน 2553 มีการเลื่อนเวลาออกอากาศให้เร็วขึ้น เพราะว่ามีเหตุการณ์สำคัญในเมืองไทย โดยเลื่อนออกอากาศไปเป็นเวลา 18.15 น. - เทปที่ออกอากาศเมื่อวันที่ 16 เมษายน 2553 มีการเลื่อนเวลาออกอากาศให้เร็วขึ้น เพราะว่ารายการถ่ายทอดสดของทางสถานีจบเร็วก่อนเวลา 14.00 น. โดยเลื่อนออกอากาศไปเป็นเวลา 18.10 น. - มีเหตุการณ์ไม่คาดฝันเกิดขึ้นในรายการ คือมีทีมผู้เข้าแข่งขันอยู่ 1 ทีมเล่นตอบคำถามในข้อที่ 1 แล้วเฉลยว่าเป็นคำตอบที่ผิดในคำถามเรื่อง "มีดอรัญญิก" ทำให้ทีมผู้เข้าแข่งขันอยู่ 1 ทีมตอบคำถามแล้วผิดและไม่ได้ของรางวัลใดๆ เลยและเป็นทีมแรกที่เล่นแล้วตอบคำถามผิดในข้อที่ 1</doc>
