<doc id="165799" url="https://th.wikipedia.org/wiki?curid=165799" title="แนวร่วมกู้ชาติแห่งตรีปุระ">แนวร่วมกู้ชาติแห่งตรีปุระ แนวร่วมกู้ชาติแห่งตรีปุระ () เป็นกองกำลังติดอาวุธในอินเดีย มีเป้าหมายเรียกร้องเอกราชของรัฐตรีปุระ ก่อตั้งเมื่อ 12 มีนาคม พ.ศ. 2532 รัฐบาลอินเดียประกาศให้องค์กรนี้เป็นองค์กรนอกกฎหมายเมื่อ พ.ศ. 2540 และประกาศเป็นองค์กรก่อการร้ายในอีกห้าปีต่อมาประวัติ เงินทุนและการสนับสนุนจากโบสถ์ ประวัติ เงินทุนและการสนับสนุนจากโบสถ์. โบสถ์นิกายแบบติสต์ในตรีปุระเริ่มก่อตั้งโดยมิชชันนารีชาวนิวซีแลนด์เมื่อราว พ.ศ. 2483 จนกระทั่ง พ.ศ. 2523 มีชาวตรีปุระไม่กี่พันคนที่เปลี่ยนศาสนา จนหลังการจลาจลทางเชื้อชาติระหว่าง พ.ศ. 2523 – 2532 จำนวนผู้เปลี่ยนมานับถือศาสนาคริสต์มีมากขึ้น แนวร่วมกู้ชาติแห่งตรีปุระก่อตั้งใน พ.ศ. 2532 โดยความช่วยเหลือของนิกายแบบติสต์ และต่อมาขบวนการนี้ได้พัฒนามาเป็นกองกำลังกบฏติดอาวุธกิจกรรม กิจกรรม. ในเดือนเมษายน พ.ศ. 2543 นักมันกัล ฮาลาม เลขานุการนิกายแบบติสต์นัวปาราในตรีปุระถูกจับพร้อมกับแท่งเจลาติน โปแตสเซียม กำมะถัน และส่วนผสมสำหรับผลิตระเบิดอื่นๆ ฮาลามสารภาพว่าเป็นผู้ซื้อและส่งวัตถุระเบิดให้แนวร่วมกู้ชาติแห่งตรีปุระมาสองปีแล้ว จากข้อมูลของกองโจรที่ยอมมอบตัวในเดือนสิงหาคม พ.ศ. 2548 กล่าวว่าแนวร่วมกู้ชาติแห่งตรีปุระสร้างและขายหนังสือหรือภาพยนตร์ลามกเพื่อหาเงินมาสนับสนุนรวมทั้งดีวีดีของชายหญิงที่มีเพศสัมพันธ์กัน ภาพยนตร์เหล่านี้จัดทำเป็นหลายภาษาและส่งขายในตลาดมืดหลายบริเวณเพื่อหากำไร สมาชิกที่เป็นหญิงของกลุ่มถูกบังคับให้ร่วมแสดงภาพยนตร์ด้วยการเชื่อมโยงอื่นๆ การเชื่อมโยงอื่นๆ. พรรคแห่งชาติตรีปุระถูกมองว่าเป็นหน่วยงานทางการเมืองของแนวร่วมกู้ชาติแห่งตรีปุระองค์กรนี้ยังทำงานใกล้ชิดกับกลุ่มก่อการร้ายอื่นๆในอินเดียตะวันออกเฉียงเหนือ เช่นสหแนวร่วมปลดปล่อยแห่งอัสสัมเพื่อเรียกร้องเอกราชจากอินเดียการเจรจาสันติภาพ การเจรจาสันติภาพ. ในตรีปุระมีการมอบตัวอย่าเป็นระบบของสมาชิกแนวร่วมกู้ชาติแห่งตรีปุระตั้งแต่ พ.ศ. 2543 ผู้นำแนวร่วมกู้ชาติแห่งตรีปุระให้คำมั่นเกี่ยวกับการเจรจาสันติภาพแก่ผู้นำไมโซรัมในเดือนเมษายน พ.ศ. 2544 แต่กลุ่มแนวร่วมกู้ชาติแห่งตรีปุระยังไม่ยอมรับการเจรจาสันติภาพใดๆการแยกตัว การแยกตัว. ในเดือนกุมภาพันธ์ พ.ศ. 2544 แนวร่วมกู้ชาติแห่งตรีปุระแยกตัวออกเป็นสองกลุ่ม กลุ่มหนึ่งนำโดย บิสวาโมฮัน เดอบาร์มา และอีกกลุ่มนำโดย นยันบาสี ชมาติยะ ในกลุ่มของเดอบาร์มามีฝ่ายบริหาร 550 คน ฝ่ายของนยันบาสีมีผู้บริหาร 250 คน ผู้นำระดับสูงของแนวร่วมกู้ชาติแห่งตรีปุระ 90% เป็นชาวคริสต์</doc>
