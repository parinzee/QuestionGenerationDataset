<doc id="33996" url="https://th.wikipedia.org/wiki?curid=33996" title="กระดานหก">กระดานหก กระดานหก หรือ ไม้กระดก () เป็นเครื่องเล่นอย่างหนึ่งสำหรับเด็ก นิยมติดตั้วไว้ในสนามเด็กเล่นประกอบด้วยคานเตี้ยๆ มีไม้กระดานแคบยาว 1 แผ่นวางขวางบนคาน ทำให้ปลายสองด้านโยกขึ้นลงได้ ที่ปลายไม้เป็นที่สำหรับนั่ง ให้เด็กเล่นโล้ขึ้นลงสลับข้างกัน บางที่ทำเป็นที่นั่งไว้บริเวณปลายของกระดานหก นับเป็นเครื่องมือที่ใช้หลักการของคาน การเล่นกระดานหกนั้น ผู้เล่นแต่ละข้างควรจะมีน้ำหนักไม่ต่างกันมากนัก เพื่อถ่วงน้ำหนักอย่างสมดุล อาจมีข้างละมากกว่า 1 คนก็ได้ ผู้เล่นแต่ละข้างจะใช้เท่ายันพื้นให้ไม้กระดานเด้งขึ้น ขณะที่ปลายอีกข้างก็จะกดลง ผู้เล่นอีกด้านหนึ่งก็จะใช้เท่าดันพื้นเมื่อดีดตัวขึ้นในลักษณะเดียวกัน สลับกันไป ปัญหาในการเล่นกระดานหกก็คือ หากผู้เล่นข้างหนึ่งออกจากไม้กระดานกะทันหัน จะทำให้ผู้เล่นอีกข้างกระแทกพื้นฉับพลัน หรือกระเด็นจากกระดานหกไม้ ดังนั้น กระดานหกจึงมักจะวางบนพื้นทราย หรือพื้นหญ้า แทนที่จะเป็นพื้นแข็งอย่างซีเมนต์ หรือไม้</doc>
