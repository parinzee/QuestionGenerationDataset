<doc id="213239" url="https://th.wikipedia.org/wiki?curid=213239" title="ชิเงโกะ ฮิงาชิกูนิ">ชิเงโกะ ฮิงาชิกูนิ ชิเงะโกะ ฮิงะชิกุนิ () (6 ธันวาคม พ.ศ. 2468 – 23 กรกฎาคม พ.ศ. 2504) มีพระนามเดิมคือ เจ้าหญิงชิเงะโกะ เจ้าเทะรุ และภายหลังเสกสมรสกับ เจ้าชายโมะริฮิโระแห่งฮิงะชิกุนิ ทรงพระนามว่า เจ้าหญิงชิเงะโกะ พระชายาโมะริฮิโระแห่งฮิงะชิกุนิ () พระองค์ทรงเป็นพระราชธิดาพระองค์โตใน สมเด็จพระจักรพรรดิโชวะ และสมเด็จพระจักรพรรดินีโคจุง อีกทั้งยังเป็นพระเชษฐภคินีพระองค์ใหญ่ในสมเด็จพระจักรพรรดิอะกิฮิโตะแห่งญี่ปุ่น ภายหลังพระสวามีของพระองค์และครอบครัวถูกถอดจากฐานันดรศักดิ์ พระองค์จึงเป็นสามัญชนใช้พระนามเป็นนางชิเงะโกะ ฮิงะชิกุนิพระประวัติ พระประวัติ. เจ้าหญิงชิเงะโกะ ประสูติ ณ กรุงโตเกียว จักรวรรดิญี่ปุ่น ตั้งแต่สมัยที่พระราชบิดายังทรงดำรงตำแหน่งเป็นมกุฎราชกุมารอยู่ พระนามในวัยเด็กคือ เจ้าหญิงเทะรุ () พระองค์ไม่ได้ถูกเลี้ยงโดยพระราชบิดาและพระราชมารดาจนกระทั่งพระชนมายุได้ 3 ชันษา โดยระหว่างนั้นทรงถูกดูแลโดยนางกำนัล ในปี ค.ศ. 1941 ได้ทรงหมั้นกับเจ้าชายฮิงะชิกุนิ โมะริฮิโระ พระโอรสในเจ้าชายฮิงะชิกุนิ นะรุฮิโกะ โดยพิธีเสกสมรสได้มีในปี ค.ศ. 1943 ซึ่งเป็นช่วงระหว่างสงครามโลกครั้งที่ 2 ส่งผลให้พระราชพิธีถูกจัดอย่างเรียบง่ายและประหยัดที่สุด โดยพระองค์ทรงฉลองพระองค์เป็นกิโมโนของพระราชมารดาของพระองค์ คือ สมเด็จพระจักรพรรดินีโคจุน ภายหลังการเสกสมรสพระองค์จึงมีพระนามเป็น เจ้าหญิงชิเงะโกะ ฮิงะชิกุนิ () ในสิงหาคม ปี ค.ศ. 1947 เจ้าหญิงและครอบครัวได้ถูกถอดออกจากฐานันดรที่เคยมี เนื่องจากการล้มล้างสกุลขุนนางของ ดักลาส แมคอาเธอร์ (ดูเพิ่มเติมที่ ราชาธิปไตยที่ถูกล้มล้าง) หลังจากญี่ปุ่นพ่ายแพ้ให้กับฝ่ายสัมพันธมิตร พระนางได้ประชวรในปี ค.ศ. 1960 ด้วยอาการเจ็บบริเวณพระอุทร โดยประชวรเป็นโรคมะเร็ง ทรงพักรักษาพระองค์ที่โรงพยาบาลหลวงในโตเกียว และสิ้นพระชนม์ในวันที่ 23 กรกฎาคม ค.ศ. 1961พระศพถูกบรรจุที่สุสานหลวงโทชิมากาโอกะ ในบันเคียว กรุงโตเกียวพระโอรส-ธิดา พระโอรส-ธิดา. เจ้าชาย และเจ้าหญิงฮิงะชิกุนิ มีพระโอรส-ธิดารวมกัน 2 พระองค์ กับอีก 3 องค์ โดย 3 องค์หลังนี้ได้ประสูติหลังจากการล้มล้างระบบขุนนางแล้ว(ดูเพิ่มเติมที่ ราชาธิปไตยที่ถูกล้มล้าง)- เจ้าชายฮิงะชิกุนิ โนะบุฮิโกะ () (ประสูติ 10 มีนาคม ค.ศ. 1945) เสกสมรสแล้วในปี ค.ศ. 1973 กับนางสาวชิมาดะ โยชิโกะ มีบุตร 1 คน คือ ฮิงะชิกุนิ ยุกิฮิโตะ (เกิด ค.ศ. 1974) - เจ้าหญิงฮิงะชิกุนิ ฟุมิโกะ () (ประสูติ 23 ธันวาคม ค.ศ. 1946) ปัจจุบันเสกสมรสแล้วกับ นายคะซูโตะชิ โอมุระ (Omura Kazutoshi) - ฮิงะชิกุนิ นะโอะฮิโกะ () (เกิด ค.ศ. 1948) ปัจจุบันสมรสแล้วกับนางสาวซาโตะ คะซุโกะ มีบุตรด้วยกัน 2 คน ได้แก่ เทะรุฮิโกะ และมัตสึฮิโกะ - ฮิงะชิกุนิ ฮิเดะฮิโกะ () (เกิด 30 มิถุนายน ค.ศ. 1949) ปัจจุบันได้ใช้นามสกุลตระกูลมิบุ ปัจจุบันมีพระนามว่า มิบุ โมะโตะฮิโระ - ฮิงะชิกุนิ ยุโกะ () (เกิด ค.ศ. 1950)พระฉายาลักษณ์ราชตระกูล</doc>
