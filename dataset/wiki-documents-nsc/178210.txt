<doc id="178210" url="https://th.wikipedia.org/wiki?curid=178210" title="สมเด็จพระราชาธิบดีเฟลิเปที่ 6 แห่งสเปน">สมเด็จพระราชาธิบดีเฟลิเปที่ 6 แห่งสเปน สมเด็จพระราชาธิบดีเฟลิเปที่ 6 (; พระนามเดิม เฟลิเป ฆวน ปาโบล อัลฟอนโซ เด โตโดส โลส ซานโตส เด บอร์บอน เด เกรเซีย ) เป็นพระมหากษัตริย์สเปน พระราชสมภพ 30 มกราคม พ.ศ. 2511 เป็นพระราชโอรสพระองค์แรกในสมเด็จพระราชาธิบดีควน การ์โลสที่ 1 แห่งสเปน และสมเด็จพระราชินีโซเฟียแห่งสเปน ทรงดำรงพระยศ "อินฟันเตแห่งสเปน" เมื่อแรกประสูติ และ "เจ้าชายแห่งอัสตูเรียส" เมื่อพระราชบิดาเสด็จขึ้นครองราชย์ อภิเษกสมรสกับเลตีเซีย ออร์ติซ โรกาโซลาโนพระชนม์ชีพในวัยเยาว์ พระชนม์ชีพในวัยเยาว์. สมเด็จพระราชาธิบดีเฟลิเปที่ 6 แห่งสเปน ประสูติเมื่อวันที่ 30 มกราคม พ.ศ. 2511 ณ กรุงมาดริด ประเทศสเปน พระราชบิดาคือเคานต์แห่งบาร์เซโลนา (ต่อมาทรงครองราชย์เป็นสมเด็จพระราชาธิบดีควน การ์โลสที่ 1) พระราชโอรสในเจ้าชายควน เคานต์แห่งบาร์เซโลนา และเจ้าหญิงมารีแห่งบอร์บอนและซิซิลีทั้งสอง พระมารดาคือเคาน์เตสแห่งบาร์เซโลนา (พระนามเดิม เจ้าหญิงโซเฟียแห่งกรีซและเดนมาร์ก) พระราชธิดาในสมเด็จพระราชาธิบดีพอลที่ 1 แห่งกรีซ และเจ้าหญิงเฟรเดริกาแห่งฮาโนเวอร์ทรงศึกษา ทรงศึกษา. เจ้าชายเฟลิเปทรงศึกษาที่โรงเรียนเอกชน Santa Maria de los Rosales ในประเทศสเปนจนถึงม.ต้น ซึ่งระหว่างที่ศึกษาอยู่นั้นมิได้รับสิทธิพิเศษใดๆ เพราะช่วงนั้นสเปนยังอยู่ในยุคเผด็จการทหาร และเสด็จพ่อของพระองค์ยังมิได้ขึ้นเป็นกษัตริย์ ต่อมาทรงเข้ารับการศึกษาระดับมัธยมปลายที่ Lakefield College School ประเทศแคนาดา ซึ่งเป็นโรงเรียนประจำที่ราชนิกูลจากราชวงศ์ต่างๆ ในยุโรปและทายาทตระกูลเก่าแก่มากมายจากทั่วโลกเลือกเป็นสถานศึกษา จากนั้นทรงศึกษาต่อระดับปริญญาตรีที่ Autonomous University of Madrid วิชาเอกนิติศาสตร์ วิชาโทเศรษฐศาสตร์ และสำเร็จการศึกษาระดับปริญญาโทสาขาความสัมพันธ์ระหว่างประเทศจาก Georgetown University ในกรุงวอชิงตันดีซี นอกจากภาษาสเปนและภาษากาตาลาแล้ว เจ้าชายเฟลิเปยังทรงสามารถรับสั่งเป็นภาษาอังกฤษและภาษาฝรั่งเศสได้อย่างคล่องแคล่วไม่ต่างกัน นอกจากนี้ยังทรงมีความรู้ภาษากรีกอีกพอสมควร เจ้าชายเฟลิเปทรงศึกษาที่โรงเรียนกองทัพทหารแห่งสเปนเป็นระยะเวลา 5 ปี จนจบการศึกษาได้รับใบรับรองนักบินเฮลิคอปเตอร์ และได้พระยศพันโททางทหารบกและทหารอากาศ และนาวาโททางทหารเรือ สมเด็จพระราชาธิบดีเฟลิเปที่ 6 ทรงสำเร็จการศึกษานิติศาสตรบัณฑิตจากมหาวิทยาลัยอิสระแห่งมาดริด และปริญญาโทรัฐศาสตร์ สาขาความสัมพันธ์ระหว่างประเทศ จากมหาวิทยาลัยจอร์จทาวน์ โดยมีเจ้าชายเปาโลส มกุฎราชกุมารแห่งกรีซ เป็นพระสหายร่วมห้อง นอกจากนี้ พระองค์ยังเคยร่วมแข่งขันเรือใบในโอลิมปิกที่บาร์เซโลนา และทรงถือธงชาติสเปนเข้าสู่สนามในพิธีเปิดด้วยการขึ้นครองราชย์ การขึ้นครองราชย์. ในวันที่ 2 มิถุนายน พ.ศ. 2557 สมเด็จพระราชาธิบดีควน การ์โลสที่ 1 แห่งสเปน พระราชบิดา ทรงประกาศสละราชสมบัติแก่พระองค์ โดยพระราชบิดาทรงลงพระปรมาภิไธยสละราชสมบัติ ซึ่งมีผลในเวลาเที่ยงคืนของวันที่ 19 มิถุนายน และพระองค์ทรงเข้าพิธีราชาภิเษกและสาบานพระองค์เป็นพระมหากษัตริย์ภายใต้รัฐธรรมนูญ ในช่วงสายของวันเดียวกัน ณ อาคารรัฐสภาในกรุงมาดริด</doc>
