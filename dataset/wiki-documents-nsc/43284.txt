<doc id="43284" url="https://th.wikipedia.org/wiki?curid=43284" title="สุเชาวน์ พลอยชุม">สุเชาวน์ พลอยชุม สุเชาวน์ พลอยชุม เป็นรองศาสตราจารย์และอดีตผู้อำนวยการสถาบันภาษาศาสตร์และวัฒนธรรมราชนครินทร์ มหาวิทยาลัยเกษตรศาสตร์ ที่มีผลงานการเขียนและการวิจัยทางด้านพระพุทธศาสนาในประเทศไทยมากที่สุดท่านหนึ่งของประเทศในปัจจุบัน อ. สุเชาวน์เป็นชาวจังหวัดราชบุรี เคยบวชเป็นพระภิกษุและจำพรรษาที่วัดบวรนิเวศวิหาร เป็นศิษย์ใกล้ชิดท่านหนึ่งของเจ้าพระคุณสมเด็จพระญาณสังวร สมเด็จพระสังฆราช สกลมหาสังฆปริณายก และเคยปฏิบัติงานในฐานะเลขานุการส่วนพระองค์ของเจ้าประคุณสมเด็จตั้งแต่ยังทรงสมณศักดิ์ที่ พระสาสนโสภณ มาเป็นระยะเวลานานก่อนจะลาสิกขาการศึกษาการศึกษา. - เปรียญธรรม ๕ ประโยค วัดบวรนิเวศวิหาร - ศน.บ (ศาสนาและปรัชญา) มหามกุฏราชวิทยาลัย - MA (Philosophy), University of Mysore, Indiaเกียรติคุณ เกียรติคุณ. อาจารย์สุเชาวน์ พลอยชุมผลิตงานวิชาการทางพระพุทธศาสนาออกมามาก โดยเฉพาะเรื่องราวพระพุทธศาสนาในประเทศไทย อาจารย์เขียนมากเป็นพิเศษ จึงมีความชำนาญทางนี้มากเป็นพิเศษ และที่เน้นจนโดดเด่นก็คือพระพุทธศาสนาในสมัยรัตนโกสินทร์, จริยศาสตร์และปรัชญาทางพระพุทธศาสนา, สุนทรียศาสตร์ในพุทธศาสตร์, พระพุทธศาสนาในอินเดีย อาจารย์สุเชาวน์ พลอยชุมเป็นศิษย์อาจารย์ สุชีพ ปุญญานุภาพ ท่านหนึ่งที่มีความแตกฉานในพระไตรปิฎกมาก และเป็นเจ้าของโครงการพระไตรปิฎกศึกษาสำหรับประชาชน ซึ่งเป็นโครงการที่มุ่งถ่ายทอดความรู้ในพระไตรปิฎกไปสู่สาธารณชนทั่วไปและประสบความสำเร็จดีมาก ผู้สนใจจะเข้าอบรมตามโครงการนี้เพื่อให้เข้าถึงเนื้อหาพระไตรปิฎกอย่างเป็นระบบ และโครงการพุทธศาสนศึกษาสำหรับประชาชน เพื่อการเรียนรู้สิ่งที่ชาวพุทธควรรู้ ติดต่อได้ที่สถาบันภาษาศาสตร์และวัฒนธรรมศึกษาราชนครินทร์ มหาวิทยาลัยเกษตรศาสตร์ โครงการอบรมดังกล่าวจัดแบ่งเป็นหลักสูตรระยะสั้น 3 ภาค ประกอบด้วย โครงการพระไตรปิฎกศึกษาสำหรับประชาชน เนื้อหาบรรยายมี 3 ภาค- ภาค 1 ความรู้เรื่องพระไตรปิฎก และศึกษาพุทธศาสนาจากพระไตรปิฎก - ภาค 2 สุตตันตปิฎกศึกษา - ภาค 3 วินัยปิฎกและอภิธรรมปิฎกศึกษา แต่ละภาคใช้เวลาบรรยาย 30 ชั่วโมง เรียนทุกวันจันทร์และวันอังคารเวลา 17.00 - 19.00 น. โครงการพุทธศาสนศึกษาสำหรับประชาชน เพื่อการเรียนรู้สิ่งที่ชาวพุทธควรรู้ เนื้อหาบรรยายมี 3 ภาค- ภาคที่ 1 ศึกษาคัมภรีน์อรรถกถาธรรมบท - ภาคที่ 2 ศึกษาคัมภีร์มงคลทีปนี - ภาคที่ 3 ศึกษาคัมภีร์วิสุทธิมรรค แต่ละภาคใช้เวลาบรรยาย 30 ชั่วโมง เรียนทุกวันพฤหัสบดี เวลา 15.30 - 18.00 น.และวันเสาร์ เวลา 09.00 -12.00 น. สอบถามรายละเอียดเพิ่มเติมได้ที่สถาบันภาษาศาสตร์และวัฒนธรรมศึกษาราชนครินทร์ อาคารศูนย์เรียนรวม 2 ชั้นล่าง มหาวิทยาลัยเกษตรศาสตร์ โทร.0-2942-8788-9หน้าที่การงานในปัจจุบันหน้าที่การงานในปัจจุบัน. - ที่ปรึกษาและคณะกรรมการสถาบันภาษาศาสตร์และวัฒนธรรมศึกษาราชนครินทร์ มหาวิทยาลัยเกษตรศาสตร์ - กรรมการมูลนิธิมหามกุฏราชวิทยาลัย ในพระบรมราชูปถัมภ์ - กรรมการและที่ปรึกษาทางวิชาการมูลนิธิแผ่นดินธรรม ในพระสังฆราชูปถัมภ์ - อาจารย์พิเศษ บัณฑิตวิทยาลัย มหามกุฏราชวิทยาลัย - ที่ปรึกษานิตยสาร ธรรมจักษุ ของมูลนิธิมหามกุฏราชวิทยาลัย - หัวหน้าโครงการพระไตรปิฎกศึกษาสำหรับประชาชน (เปิดอบรมพระไตรปิฎกสู่ประชาชนในวงกว้าง) มหาวิทยาลัยเกษตรศาสตร์ - หัวหน้าโครงการพุทธศาสนศึกษาสำหรับประชาชน เพื่อการเรียนรู้สิ่งที่ชาวพุทธควรรู้ มหาวิทยาลัยเกษตรศาสตร์ผลงานทางวิชาการ ผลงานทางวิชาการ. อาจารย์สุเชาวน์มีผลงานทางวิชาการ ทั้งบทความและงานวิจัยเป็นจำนวนมาก หลายเล่มเป็นการรวบรวมเรียบเรียงโดยมอบให้มูลนิธิมหามกุฏราชวิทยาลัยหรือวัดบวรนิเวศวิหาร จัดพิมพ์โดยระบุชื่อและไม่ได้ระบุชื่อผู้รวบรวม อาทิ- คณะสงฆ์รามัญวงศ์ในประเทศไทย - จริยศาสตร์แนวพุทธ (แปล) - ธรรมานุกรม (รวบรวมเรียบเรียง) - รายงานการวิจัยเรื่องการส่งเสริมพระพุทธศาสนาในสมัยรัชกาลที่ 2 - รายงานวิจัยเรื่องพระฝรั่งในประเทศไทย - รายงานวิจัยเรื่องสำนักวิปัสสนาสายพระอาจารย์มั่น ภูริทัตโต - รายงานวิจัยเรื่อง การปลูกฝังคุณธรรมของสังคมตามนวพุทธศาสน์ - พระพุทธศาสนาในอินเดียใต้ แปลและเรียบเรียง - ประวัติคาถาชินบัญชร - พระประวัติและพระนิพนธ์สมเด็จพระอริยวงษญาณ (สุก) - สมเด็จพระอริยวงษญาณ สมเด็จพระสังฆราช (ศรี) - สมเด็จพระอริยวงษญาณ สมเด็จพระสังฆราช (ศุข) - สมเด็จพระอริยวงษญาณ สมเด็จพระสังฆราช (มี) - สมเด็จพระอริยวงษญาณ สมเด็จพระสังฆราช (สุก) - สมเด็จพระอริยวงษญาณ สมเด็จพระสังฆราช (ด่อน) - สมเด็จพระอริยวงษญาณ สมเด็จพระสังฆราช (นาค) - สมเด็จพระมหาสมณเจ้า กรมพระปรมานุชิตชิโนรส - สมเด็จพระมหาสมณเจ้า กรมพระยาปวเรศวริยาลงกรณ์ - สมเด็จพระอริยวงศาคตญาณ สมเด็จพระสังฆราช (สา) - สมเด็จพระมหาสมณเจ้า กรมพระยาวชิรญาณวโรรส - สมเด็จพระสังฆราชเจ้า กรมหลวงชินวรสิริวัฒน์ - สมเด็จพระอริยวงศาคตญาณ สมเด็จพระสังฆราช (แพ) - สมเด็จพระสังฆราชเจ้า กรมหลวงวชิรญาณวงศ์ (ม.ร.ว.ชื่น) - สมเด็จพระอริยวงศาคตญาณ สมเด็จพระสังฆราช (ปลด) - สมเด็จพระอริยวงศาคตญาณ สมเด็จพระสังฆราช (อยู่) - สมเด็จพระอริยวงศาคตญาณ สมเด็จพระสังฆราช (จวน) - สมเด็จพระอริยวงศาคตญาณ สมเด็จพระสังฆราช (ปุ่น) - สมเด็จพระอริยวงศาคตญาณ สมเด็จพระสังฆราช (วาสน์) - สมเด็จพระญาณสังวร สมเด็จพระสังฆราช (เจริญ) - สุนทรียศาสตร์: ปัญหาเกี่ยวกับทฤษฎีความงามและศิลปะ - ปรัชญาทั่วไป - สารานุกรมพระพุทธศาสนา (รวบรวมเรียบเรียง) - ประวัติมหามกุฏราชวิทยาลัย ในพระบรมราชูปถัมภ์ - 100 ปี มหามกุฏราชวิทยาลัย ในพระบรมราชูปถัมภ์ - ธรรมเนียมคณะธรรมยุติกนิกาย - ประวัติคณะธรรมยุต - ตำนานสมเด็จพระมหาวีรวงศ์ - ตำนานพระพรหมมุนี - ตำนานพระธรรมวราภรณ์ - ตำนานพระสาสนโสภณ - ตามรอยบาทพระพุทธองค์ - พุทธลีลา - พุทธปรัชญาเถรวาท - หัวใจพระพุทธศาสนา หนังสือของรศ.สุเชาวน์ พลอยชุม ส่วนใหญ่จัดพิมพ์โดยมูลนิธิมหามกุฏราชวิทยาลัย ในพระบรมราชูปถัมภ์</doc>
