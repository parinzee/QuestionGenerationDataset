<doc id="294731" url="https://th.wikipedia.org/wiki?curid=294731" title="เอกเทศสัญญา">เอกเทศสัญญา เอกเทศสัญญา (), หนี้เอกเทศ () หรือ สัญญามีชื่อ () เป็นศัพท์กฎหมาย หมายถึง หนี้หรือสัญญาประเภทที่กฎหมายขนานนามให้เป็นพิเศษ เพื่อวางกฎเกณฑ์ที่เกี่ยวข้องเป็นการเอกเทศ ดังนั้น หนี้หรือสัญญาทั่วไปที่ไม่ปรากฏชื่อตามกฎหมาย จึงได้ชื่อว่า "สัญญาไม่มีชื่อ" () หรือ "หนี้สามัญ" () โดยปรกติแล้ว กฎหมายจะวางบทบัญญัติครอบคลุมสัญญาและหนี้เป็นการทั่วไปก่อน เรียกบทบัญญัตินี้ว่า "บททั่วไป" ซึ่งจะใช้บังคับแก่ทุกกรณี และวางหลักเฉพาะเจาะจงสำหรับเรื่องพิเศษบางประเภท เรียกบทบัญญัตินี้ว่า "บทพิเศษ" ซึ่งต้องนำมาใช้ก่อนบททั่วไป เมื่อไม่มีบทพิเศษบัญญัติไว้จึงค่อยยกบททั่วไปมาใช้ เช่น ตามกฎหมายไทย ซื้อขายเป็นเอกเทศสัญญาที่มีบทบัญญัติกำหนดความสัมพันธ์ของคู่กรณีไว้เป็นบทพิเศษ แต่ไม่ได้กำหนดเรื่องการเกิดและการสิ้นสุดลงของสัญญา จึงต้องยกบททั่วไปที่เกี่ยวข้องมาใช้ เอกเทศสัญญาและหนี้เอกเทศนั้นเป็นบทบัญญัติจำพวกบทพิเศษ ส่วนสัญญาไม่มีชื่อและหนี้ทั่วไปคือสัญญาและหนี้ตามบททั่วไปนั่นเอง และเอกเทศสัญญาหรือหนี้เอกเทศจะมีประเภทใดบ้างนั้น ขึ้นอยู่กฎหมายของแต่ละประเทศประเทศไทยประมวลกฎหมายแพ่งและพาณิชย์ ประเทศไทย. ประมวลกฎหมายแพ่งและพาณิชย์. ประมวลกฎหมายแพ่งและพาณิชย์ กำหนดประเภทของเอกเทศสัญญาไว้ในบรรพ 3 เอกเทศสัญญา ดังต่อไปนี้- ซื้อขาย (sale)- ขายตามคำพรรณา (sale by description) - ขายตามตัวอย่าง (sale by sample) - ขายทอดตลาด (sale by auction) - ขายเผื่อชอบ (sale on approval) - ขายฝาก (sale with right of redemption) - แลกเปลี่ยน (exchange) - ให้ (gift)- ให้โดยเสน่หา (gratuitous gift) - ให้โดยพินัยกรรม (gift by will) - เช่าทรัพย์ (hire of property) - เช่าซื้อ (hire-purchase) - จ้างแรงงาน (hire of service) - จ้างทำของ (hire of work) - รับขน (carriage) - ยืม (loan)- ยืมใช้คงรูป (loan for use) - ยืมใช้สิ้นเปลือง (loan for consumption) - กู้ยืม (loan of money) - ฝากทรัพย์ (deposit)- เจ้าสำนักโรงแรม (innkeeper) - ค้ำประกัน (suretyship) - จำนอง (mortgage) - จำนำ (pledge) - เก็บของในคลังสินค้า (warehousing) - ตัวแทน (agency) - นายหน้า (brokerage) - ประนีประนอมยอมความ (compromise) - การพนัน (gambling) - ขันต่อ (betting) - สลากกินแบ่ง (lottery) - บัญชีเดินสะพัด (current account) - ประกันภัย (insurance)- ประกันชีวิต (life insurance) - ประกันวินาศภัย (casualty insurance) - ตั๋วเงิน (bill)- ตั๋วแลกเงิน (bill of exchange) - ตั๋วสัญญาใช้เงิน (promissory note) - เช็ค (cheque) - หุ้นส่วน (partnership) - บริษัท (company) - สมาคม (association)กฎหมายอื่น ๆกฎหมายอื่น ๆ. - ขายตรง (direct sale) ตาม พระราชบัญญัติขายตรงและตลาดแบบตรง พ.ศ. 2545 - ซื้อขายสินค้าเกษตรล่วงหน้า (agricultural futures) ตาม พระราชบัญญัติการซื้อขายสินค้าเกษตรล่วงหน้า พ.ศ. 2545</doc>
