<doc id="296747" url="https://th.wikipedia.org/wiki?curid=296747" title="สโมสรฟุตบอลมุกดาหาร ซิตี้">สโมสรฟุตบอลมุกดาหาร ซิตี้ สโมสรฟุตบอลมุกดาหาร ซิตี้ เป็นสโมสรฟุตบอลอาชีพในประเทศไทยโดยเป็นทีมจากจังหวัดมุกดาหาร ปัจจุบันเล่นใน ลีก ดิวิชั่น 2ประวัติสโมสรเริ่มก่อตั้ง ปี พ.ศ. 2552 เริ่มก่อตั้ง ปี พ.ศ. 2552. แรกเริ่มเกิดจากนโยบายทางด้านกีฬาของประเทศไทย ที่ต้องการให้ประชาชนมีส่วนร่วมในด้านการกีฬา และพัฒนาวงการฟุตบอลอาชีพของไทย ซึ่งจังหวัดมุกดาหารได้เริ่มก่อตั้งทีมสโมสรฟุตบอลเป็นของตัวเอง ลงทะเบียนกับสมาคมฟุตบอลแห่งประเทศไทย ในพระบรมราชูปถัมภ์ ในชื่อเริ่มแรกว่า สโมสรฟุตบอลจังหวัดมุกดาหาร ต่อมาได้มีการร่วมมือด้านกีฬากับแขวงสุวรรณเขต ประเทศลาว จึงได้เปลี่ยนชื่อเป็น สโมสรฟุตบอลมุกดาหาร-สะหวันนะเขต (Mukdahan-Savannakhet Football Club) โดยมีฉายาในขณะนั้นว่า แก้วมุกดา (The Perfume Flower Trees) ซึ่งเป็นต้นไม้ชนิดหนึ่ง และชื่อมีความคล้องจองกับสถานที่ท่องเที่ยวที่เป็นสัญลักษณ์ยุคใหม่ของจังหวัดคือ หอแก้วมุกดาหารหรือหอแก้วมุกดาหารเฉลิมพระเกียรติกาญจนาภิเษก คือ หอสังเกตการณ์ที่มีความสูง 65.50 เมตร สร้างขึ้นใน พ.ศ. 2539 ในพระราชพิธีฉลองสิริราชสมบัติในพระบาทสมเด็จพระเจ้าอยู่หัวภูมิพลอดุลยเดชมหาราช รัชกาลที่ 9 ครบ 50 ปี) ทีมสโมสรฟุตบอลมุกดาหาร-สะหวันนะเขตมีการเปลี่ยนโลโก้สัญลักษณ์ จากสัญลักษณ์หลักที่เป็นรูปหอแก้วมุกดาหาร เป็นรูปสัญลักษณ์ของ พญานาค ซึ่งเป็นตำนานตามความเชื่อท้องถิ่นของจังหวัดปี พ.ศ. 2553-2558 ปี พ.ศ. 2553-2558. ต่อมาเมื่อปี พ.ศ. 2553 สโมสรฟุตบอลมุกดาหาร-สะหวันนะเขต ได้มีการเปลี่ยนแปลงโครงสร้างการบริหารและมีการเปลี่ยนแปลงชื่อสโมสรเป็น สโมสรฟุตบอลมุกดาหาร ซิตี้ ครั้งนี้มีการร่วมมือกัน ระหว่างภาคส่วนมากขึ้น โดยภาคส่วนราชการและกลุ่มนักธุรกิจผู้รักกีฬาฟุตบอลชาวมุกดาหาร และได้รับอนุมัติแผนงานดำเนินงาน ซึ่งรับรองโดยท่านผู้ว่าราชการจังหวัดมุกดาหารในขณะนั้น คือ นายชาญวิทย์ วสยางกูร โดยนโยบายหลักของทีม คือ ต้องการให้ประชาชนชาวมุกดาหาร และเยาวชนในจังหวัดมุกดาหาร หันมาสนใจการแข่งขันกีฬาฟุตบอล ใช้เวลาว่างทำกิจกรรมกับครอบครัวในวันสุดสัปดาห์ และห่างไกลยาเสพติด นอกจากนั้นแล้ว ยังมีส่วนช่วยในการเสริมความสัมพันธ์ในด้านการกีฬา ระหว่าง เมืองคู่แฝดของจังหวัดมุกดาหาร คือ แขวงสุวรรณเขต ประเทศลาว ในขณะนั้นทีมมุกดาหาร ซิตี้ ได้มีโควต้านักกีฬาที่เป็น ชาวสุวรรณเขต รวมอยู่ในโควตานักกีฬาต่างชาติอีกด้วย รวมไปถึงแผนการใช้สนามเมืองสุวรรณเขตเป็นสนามเหย้าในบางนัด เพื่อสร้างความสัมพันธ์อันดีระหว่างกันกับกับทีมงานของมุกดาหาร ซิตี้ ภาคจังหวัดและแขวงสุวรรณเขต (เมืองไกสอน พมวิหาน) ในขณะนั้นทีมมุกดาหารซิตี้ บริหารงานโดยประธานสโมสร พล.ต.ต. พิสัณห์ อาวีกร วรเทพนิตินันท์ ส่วนทีมนักกีฬาและสตาฟโค้ชบรการงานโดย ผู้จัดการทีม นายราชัน โภคสวัสดิ์ และหัวหน้าทีมผู้ฝึกสอน อ.วิลาศ ทิพรส มีความเชื่อว่าการบริหารงานอย่างมืออาชีพ และการทำทีมจากผู้มีประสบการณ์ จะสามารถนำทีมมุกดาหารซิตี้ ขึ้นสู่ Top 10 ของลีกภูมิภาคได้ ซึ่งต่อมาเมื่อผ่านไป 5 ฤดูกาล เป้าหมายดังกล่าวก็ยังไม่ประสบความสำเร็จเท่าที่ควรผู้เล่นชุดเริ่มก่อตั้ง - ปี พ.ศ. 2558 ผู้เล่นชุดเริ่มก่อตั้ง - ปี พ.ศ. 2558. ชุด ลีกภูมิภาค ดิวิชั่น 2 (ข้อมูลค้นพบเฉพาะปี พ.ศ. 2554)ปี 2558-ปัจจุบัน ปี 2558-ปัจจุบัน. สโมสรฟุตบอลมุกดาหาร ซิตี้ ได้มีการปรับเปลี่ยนโครงสร้างครั้งใหม่และเปลี่ยนชื่อสโมสรอีกครั้งเป็น สโมสรฟุตบอลมุกดาหาร ลำโขง มีประธานสโมสรท่านปัจจุบันคือ พล.ท.จิรศักดิ์ บุตรเนียร ผู้จัดการทีมคือ นายสุธี บัวสด (สมาชิกสภาจังหวัด) ผู้ฝึกสอนหลัก คือ นายศรีนคร บุตรโคตรผู้เล่นชุด พ.ศ. 2558 - ปัจจุบัน ผู้เล่นชุด พ.ศ. 2558 - ปัจจุบัน. ชุด ลีกภูมิภาค ดิวิชั่น 2 2558สถิติต่างๆของสโมสร</doc>
