<doc id="219118" url="https://th.wikipedia.org/wiki?curid=219118" title="ไกวัล กุลวัฒโนทัย">ไกวัล กุลวัฒโนทัยประวัติ ประวัติ. Kaiwan Kulavadhanothai กนกมัน พงสกุล ไกวัล กุลวัฒโนทัย เริ่มศึกษาวิชาดนตรีเมื่ออายุ 10 ปี ที่วิทยาลัยนาฏศิลป์ กรมศิลปากร กับอาจารย์ Motoko Funakoshi ในวิชาเอกขับร้อง ในปี พ.ศ. 2525 ได้เข้าร่วมกับคณะนักร้องประสานเสียงเยาวชนไทย ขับร้องแสดง ณ โรงละครแห่งชาติ ในโอกาสฉลอง 200 ปี กรุงรัตนโกสินทร์ และได้ร่วมขับร้องเพลงในหลายปีต่อมา ในปี 2529 ได้รับทุนด้านดนตรีและการขับร้องจาก Bangkok Music Society เนื่องด้วยมีความสนใจในวิชาร้องเพลงและประพันธ์เพลงมาตั้งแต่ยังเป็นนักเรียน จึงศึกษาด้วยตนเองเรื่อยมา ในปี 2528 และ 2529 ได้มีผลงานประพันธ์เพลง ชนะการประกวด Thailand Popular Song Festival ได้รับรางวัล Best Song Award 2 ปีติดต่อกัน หลังจากนั้นได้เข้าศึกษาดนตรี ณ คณะศิลปกรรมศาสตร์ จุฬาลงกรณ์มหาวิทยาลัย ในวิชาเอกขับร้อง ในช่วงเวลานั้นเองที่ได้พบกับ อ. บรูซ แกสตัน และ ได้เข้าร่วมกับ วงดนตรีฟองน้ำ เดินทางไปแสดงดนตรีที่งาน World Expositon ’86 ที่ประเทศแคนาดา และได้เดินทางไปแสดงดนตรีไทยร่วมสมัยในอีกหลายประเทศในปีต่อๆ มา เช่น อังกฤษ ญี่ปุ่น ฮ่องกง ออสเตรเลีย และอเมริกา อีกทั้งยังได้มีโอกาสศึกษาการประพันธ์เพลงกับ อ. บรูซ แกสตัน ทั้งประเภท ดนตรีคลาสสิก ดนตรีไทย ดนตรีไทยประยุกต์ ดนตรีร่วมสมัย ดนตรีป๊อป ดนตรีแจ๊ส ดนตรี Electronic และ Computer เป็นต้น นอกจากนั้นยังได้รับการแนะนำจาก อ. ดุษฎี พนมยงค์ ให้ไปสอนการขับร้องประสานเสียงที่ ชมรมคณะนักร้องประสานเสียง มหาวิทยาลัยธุรกิจบัณฑิตย์ ส่วนผลงานด้านประพันธ์เพลงมีมากมาย อาทิ ผลงานร่วมกับวงดนตรีฟองน้ำในหลายอัลบั้ม งานแสง-เสียงหน้าพระที่นั่ง “คนดีศรีอยุธยา” (ปี 2535 และ 2538) เพลงประกอบการแสดงแสง-เสียงของการท่องเที่ยว แห่งประเทศไทย ในชุด “อยุธยายศยิ่งฟ้า” ที่จังหวัดพระนครศรีอยุธยา (ปี 2540) เพลง Original Score งานเสียง-เสียง “สะพานข้ามแม่น้ำแคว” จังหวัดกาญจนบุรี อัลบั้ม “น้ำใจน้องพี่สีชมพู” ของสมาคมนิสิตเก่าจุฬาฯ อัลบั้ม “ตะวันรุ่งทุ่งรังสิต” ของมหาวิทยาลัยรังสิต นอกจากนั้น ยังมีเพลงประจำสถาบันต่างๆ เช่น มหาวิทยาลัยหัวเฉียวเฉลิมพระเกียรติ มหาวิทยาลัยรังสิต มหาวิทยาลัยธุรกิจบัณฑิตย์ การปิโตรเลี่ยมแห่งประเทศไทย ฯลฯ และ เพลงสำหรับวง Symphony Orchestra “Jamjuree Fantasia”(ปี 2540) ซึ่งประพันธ์ให้กับวง CU Symphony Orchestra บรรเลงร่วมกับคณะนักร้องประสานเสียง ในวาระฉลอง 80 ปี จุฬาลงกรณ์มหาวิทยาลัย รวมทั้งผลงานดนตรีประกอบละครเวทีมากมาย เช่น เรื่อง “ผู้มาเยือน” ของคณะละคร 28, “ขอรับฉัน” และ “เฟาสท์” ของคณะละครมรดกใหม่, ละครเพลง “คู่กรรม เดอะมิวสิคัล” ของ Dreambox ดนตรีประกอบการแสดงชุด “แม่น้ำของแผ่นดิน” ปีที่ 3 ถึง ปีที่ 5 ของสำนักพระบรมมหาราชวัง ฯลฯ ผลงาน ดนตรีที่ได้รับรางวัลคือ ดนตรีประกอบภาพยนตร์แอนิเมชัน “พระพุทธเจ้า” ซึ่งได้รับ รางวัลสุพรรณหงส์ทองคำ สาขาดนตรีประกอบภาพยนตร์ยอดเยี่ยม ประจำปี 2550 และดนตรีประกอบภาพยนตร์เรื่อง “แปดวัน แปลกคน” ซึ่งได้รับ รางวัลสุพรรณหงส์ทองคำ สาขาดนตรีประกอบภาพยนตร์ยอดเยี่ยม ประจำปี 2551 จากสมาพันธ์ภาพยนตร์แห่งประเทศไทย ปัจจุบันยังคงทำงานสร้างสรรค์ดนตรีอิสระ และเป็นอาจารย์สอนขับร้องเพลง ให้แก่คณะนักร้อง ประสานเสียงมหาวิทยาลัยธุรกิจบัณฑิตย์ และเป็นผู้อำนวยเพลง คณะนักร้อง ประสานเสียง สวนพลูคอรัส ซึ่งได้เดินทางไปแข่งขับร้องประสานเสียงโลก World Choir Games ทั้งที่ประเทศจีน เยอรมัน ออสเตรีย และได้รับรางวัลจากการประกวดระดับโลกทั้งเหรียญทองแดง และเหรียญเงิน ตามลำดับผลงานวงดนตรีผลงาน. วงดนตรี. - วงดนตรีฟองน้ำ (สมาชิกในวง) - คณะนักร้องประสานเสียงสวนพลู (ผู้ควบคุมวง) - คณะนักร้องประสานเสียงวงเสียงไทยคอรัส (ผู้ควบคุมวง)ประพันธ์เพลงประจำหน่วยงานหรือสถาบันประพันธ์เพลงประจำหน่วยงานหรือสถาบัน. - ปี พ.ศ. 2531 เพลงประจำมหาวิทยาลัยธุรกิจบัณฑิตย์ - ปี พ.ศ. 2531 เพลงประจำคณะศิลปกรรมศาสตร์ จุฬาลงกรณ์มหาวิทยาลัย - ปี พ.ศ. 2537 เพลงประจำมหาวิทยาลัย หัวเฉียวเฉลิมพระเกียรติ - ปี พ.ศ. 2551 "เพลงลูกพระจอมเกล้า" เพลงประจำ 3 สถาบันเทคโนโลยีพระจอมเกล้าฯประพันธ์ดนตรีประกอบภาพยนตร์ประพันธ์ดนตรีประกอบภาพยนตร์. - ปี พ.ศ. 2534 ดนตรีประกอบภาพยนตร์ เรื่อง "หลวงตา 3" - ปี พ.ศ. 2534 ดนตรีประกอบภาพยนตร์ เรื่อง "แฝดแบบว่า" - ปี พ.ศ. 2546 ดนตรีประกอบภาพยนตร์ เรื่อง “191 ½ มือปราบทราบแล้วป่วน” ของ บริษัท ซี.เอ็ม. ฟิลม์ จำกัด - ปี พ.ศ. 2547 ดนตรีประกอบภาพยนตร์ เรื่อง "สุริยะฆาต” ของ บริษัท ซี.เอ็ม. ฟิลม์ จำกัด - ปี พ.ศ. 2548 ดนตรีประกอบภาพยนตร์ เรื่อง “โคตรเพชฌฆาต” ของ บริษัท ซี.เอ็ม. ฟิลม์ จำกัด - ปี พ.ศ. 2549 ดนตรีประกอบภาพยนตร์ เรื่อง “สุดสาคร” ของ บริษัท MONO FILM จำกัด - ปี พ.ศ. 2550 ดนตรีประกอบภาพยนตร์แอนิเมชั่น เรื่อง “พระพุทธเจ้า” โดย บริษัท มีเดียแสนดาร์ด จำกัด - ปี พ.ศ. 2551 ดนตรีประกอบภาพยนตร์ เรื่อง “แปดวัน แปลกคน” โดย บริษัท เอ แอนด์ เอ เน็ตเวิร์ค จำกัด - ปี พ.ศ. 2551 ดนตรีประกอบภาพยนตร์ เรื่อง "หนุมานคลุกฝุ่น” ของบริษัท พระนครฟิลม์ จำกัด - ปี พ.ศ. 2551 ดนตรีประกอบภาพยนตร์ เรื่อง “หลวงพี่เท่ง ๒” ของบริษัท พระนครฟิลม์ จำกัด - ปี พ.ศ. 2551 ดนตรีประกอบภาพยนตร์ เรื่อง “ปาฏิหาริย์รักต่างพันธ์” ของ บริษัท พระนครฟิลม์ จำกัด - ปี พ.ศ. 2551 ดนตรีประกอบภาพยนตร์ TV Animation Series เชลล์ดอน “Shelldon” Season 1 โดย บริษัท เชลล์ฮัทเอ็นเทอร์เทนเมนท์ จำกัด ออกอากาศทางไทยทีวีสี ช่อง 3 - ปี พ.ศ. 2552 ดนตรีประกอบภาพยนตร์ เรื่อง "October Sonata รักที่รอคอย” ของ NGR และ M Picturesประพันธ์เพลงประกอบโฆษณาหรือสารคดีประพันธ์เพลงประกอบโฆษณาหรือสารคดี. - ปี พ.ศ. 2533 ดนตรีประกอบสารคดีชุด "ช้าง…เพื่อนผู้ถูกลืม" ของมูลนิธิคุ้มครองสัตว์ป่า - ปี พ.ศ. 2549 ดนตรีประกอบสารคดีโทรทัศน์ เชิดชูเกียรติ 12 ศิลปิน ของประเทศไทย “สยามศิลปิน” (รางวัลโทรทัศน์ทองคำ สารคดีดีเด่น)ประพันธ์เพลงประกอบการแสดงประพันธ์เพลงประกอบการแสดง. - ปี พ.ศ. 2530 เพลงประกอบละคร เรื่อง "ไร่แสนสุข" ของ Dass Entertainment - ปี พ.ศ. 2532 เพลงประกอบละครเรื่อง "ผู้มาเยือน" ของคณะละคร สองแปด - ปี พ.ศ. 2533 เพลงประกอบการแสดงแสง เสียง และสื่อผสม ชุด "ฤๅ โลก ร้าย" ของคณะศิลปกรรมศาสตร์ จุฬาลงกรณ์มหาวิทยาลัย - ปี พ.ศ. 2535 เพลงประกอบละครเพลงเรื่อง "ซินเดอเรอลา" ของ Dass Entertainment - ปี พ.ศ. 2535 เพลงประกอบการแสดงแสง-เสียง ชุด "คนดีศรีอยุธยา" ณ วัดไชยวัฒนาราม จ. อยุธยา - ปี พ.ศ. 2543 เพลงประกอบละครเวที เรื่อง "นางพญางูขาว" ของ Dass Entertainment - ปี พ.ศ. 2550 เพลงประกอบละครเวที เรื่อง "คู่กรรม เดอะมิวสิคัล" ของ dreambox - ปี พ.ศ. 2552 เพลงประกอบละครเวที เรื่อง "แม่นาค เดอะมิวสิคัล" ของ dreamboxประพันธ์เพลงอื่นๆรางวัล</doc>
