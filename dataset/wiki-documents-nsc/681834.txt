<doc id="681834" url="https://th.wikipedia.org/wiki?curid=681834" title="พระมหาคณาจารย์จีนธรรมสมาธิวัตร (เย็นเต็ก)">พระมหาคณาจารย์จีนธรรมสมาธิวัตร (เย็นเต็ก) พระมหาคณาจารย์จีนธรรมสมาธิวัตร (เย็นเต็ก) เป็นพระภิกษุนิกายมหายาน ชาวไทยเชื้อสายจีนกวางตุ้ง ปัจจุบันท่านดำรงตำแหน่งเจ้าคณะใหญ่คณะสงฆ์จีนนิกายแห่งประเทศไทย ประธานคณะกรรมการสงฆ์จีนนิกาย เจ้าอาวาสวัดโพธิ์แมนคุณาราม และรักษาการเจ้าอาวาสวัดหมื่นพุทธเมตตาคุณารามประวัติ ประวัติ. พระมหาคณาจารย์จีนธรรมสมาธิวัตร ท่านมีนามเดิมว่าวีระ โพธิชาญประเสริฐ เป็นชาวจังหวัดกาญจนบุรี เกิดปี พ.ศ. 2479 เป็นบุตรของนายเกียดและนางตวน แซ่ตั้ง วันที่ 7 พฤษภาคม พ.ศ. 2500 ท่านได้เข้าบรรพชาอุปสมบทที่วัดโพธิ์เย็น (สังกัดจีนนิกาย) อำเภอท่ามะกา จังหวัดกาญจนบุรี โดยพระมหาคณาจารย์จีนธรรมสมาธิวัตร (โพธิ์แจ้ง) เป็นพระอุปัชฌาย์ ได้รับฉายาทางธรรมว่าเย็นเต็ก หลังอุปสมบทได้ศึกษาปฏิบัติธรรมกับพระอุปัชฌาย์ และช่วยเหลือท่านสร้างวัดโพธิ์แมนคุณารามจนสำเร็จ เมื่อพระอุปัชฌาย์มรณภาพในปี พ.ศ. 2529 ท่านได้รับตำแหน่งเจ้าอาวาสสืบต่อมาจวบจนปัจจุบันตำแหน่งบริหารการปกครองตำแหน่งบริหารการปกครอง. - พ.ศ. 2511 เป็นรองเจ้าอาวาสวัดโพธิ์แมนคุณาราม - พ.ศ. 2512 เป็นพระอุปัชฌาย์ - พ.ศ. 2513 เป็นผู้ช่วยปลัดซ้ายจีนนิกาย - พ.ศ. 2516 เป็นกรรมการสงฆ์จีนนิกาย - พ.ศ. 2521 เป็นรองประธานคณะกรรมการสงฆ์จีนนิกายและเลขานุการเจ้าคณะใหญ่จีนนิกาย - พ.ศ. 2525 เป็นรองเจ้าคณะใหญ่จีนนิกาย - พ.ศ. 2529 ปฏิบัติหน้าที่แทนเจ้าคณะใหญ่จีนนิกาย - พ.ศ. 2529 ปฏิบัติหน้าที่แทนเจ้าอาวาสวัดโพธิ์แมนคุณาราม - พ.ศ. 2530 เป็นเจ้าคณะใหญ่จีนนิกาย - พ.ศ. 2530 เป็นประธานคณะกรรมการสงฆ์จีนนิกาย - พ.ศ. 2530 เป็นเจ้าอาวาสวัดโพธิ์แมนคุณาราม - พ.ศ. 2540 เป็นผู้รักษาการแทนเจ้าอาวาสวัดหมื่นพุทธเมตตาคุณารามสมณศักดิ์สมณศักดิ์. - พ.ศ. 2511 ได้รับแต่งตั้งเป็นหลวงจีนวินัยธรเย็นเต็ก คณานุกรมในพระคณาจารย์จีนธรรมสมาธิวัตร (โพธิ์แจ้ง) - พ.ศ. 2513 ได้รับพระราชทานสัญญาบัตรตั้งสมณศักดิ์เป็น หลวงจีนธรรมรักษ์จีนประจิต ผู้ช่วยปลัดซ้าย - พ.ศ. 2525 ได้รับพระราชทานสัญญาบัตรตั้งสมณศักดิ์เป็น พระอาจารย์จีนธรรมคณาธิการ ไพศาลสมณกิจ ตั้งคณานุกรมได้ 3 รูป (เสมอพระราชาคณะชั้นสามัญ) - พ.ศ. 2530 ได้รับพระราชทานสัญญาบัตรตั้งสมณศักดิ์เป็น พระคณาจารย์จีนธรรมสมาธิวัตร พุทธบริษัทจีนเนตา ตั้งคณานุกรมได้ 5 รูป (เสมอพระราชาคณะชั้นเทพ) - พ.ศ. 2535 ได้รับพระราชทานสัญญาบัตรตั้งสมณศักดิ์เป็น พระคณาจารย์จีนธรรมสมาธิวัตร พุทธบริษัทจีนวิเนตา สาธุชนธรรมประสิทธิ์ บรมนริศรานุวัตร ตั้งคณานุกรมได้ 5 รูป (เสมอพระราชาคณะชั้นเทพพิเศษ) - พ.ศ. 2539 ได้รับพระราชทานสัญญาบัตรตั้งสมณศักดิ์เป็น พระคณาจารย์จีนธรรมสมาธิวัตร พุทธบริษัทจีนพิเนต วิเทศธรรมประสิทธิ์ บรมนริศรานุวัตร ตั้งคณานุกรมได้ 6 รูป (เสมอพระราชาคณะชั้นธรรม) - พ.ศ. 2542 - ได้รับพระราชทานสัญญาบัตรเลื่อนสมณศักดิ์เป็น พระมหาคณาจารย์จีนธรรมสมาธิวัตร พุทธบริษัทจีนพิเนต วิเทศธรรมประสาท นวกิจพิลาสประยุกต์ ทำนุกจีนประชาวิสิฐ มีคณานุศักดิ์ตั้งคณานุกรมได้ 6 รูป (เสมอพระราชาคณะชั้นธรรมพิเศษ)</doc>
