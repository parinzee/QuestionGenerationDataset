<doc id="775348" url="https://th.wikipedia.org/wiki?curid=775348" title="รุ่งโรจน์ สว่างศรี">รุ่งโรจน์ สว่างศรี รุ่งโรจน์ สว่างศรี เป็นนักฟุตบอลชาวไทย ตำแหน่งกองหลัง โดยเป็นหนึ่งในนักฟุตบอลทีมชาติไทยที่ได้เหรียญทองในกีฬาซีเกมส์ 2001และซีเกมส์ 2003 รุ่งโรจน์ เริ่มมีชื่อเสียงในสมัยที่เล่นฟุตบอลให้กับสโมสรฟุตบอลธนาคารกรุงไทย จนก้าวขึ้นไปติดทีมชาติไทย และสร้างผลงานคว้าเหรียญทองในการแข่งขันกีฬาซีเกมส์ 2001 ที่ประเทศมาเลเซีย และซีเกมส์ 2003 ที่ประเทศเวียดนาม จากนั้นประสบความสำเร็จในระดับสโมสรเมื่อสามารถคว้า ดับเบิลแชมป์ (ไทยแลนด์พรีเมียร์ลีกและฟุตบอลชิงถ้วยพระราชทานประเภท ก.) กับธนาคารกรุงไทยได้ถึง 2 สมัยซ้อน ในฤดูกาล 2547 และ ฤดูกาล 2548 เมื่อสโมสรฟุตบอลธนาคารกรุงไทยยุบทีมลง รุ่งโรจน์ย้ายไปเล่นให้กับสโมสรฟุตบอลบางกอกกล๊าส, แบงค็อก ยูไนเต็ด, เชียงราย ยูไนเต็ด, แอร์ฟอร์ซ ยูไนเต็ด รวมถึงสโมสรอยุธยา ยูไนเต็ดประวัติ ประวัติ. รุ่งโรจน์ สว่างศรี จบชั้นมัธยมศึกษาตอนปลาย จากโรงเรียนวัดสุทธิวราราม และเคยเล่นฟุตบอลในระดับนักเรียน โดยพาสถาบันได้แชมป์ฟุตบอลกรมพลศึกษา รุ่นอายุไม่เกิน 18 ปี ประเภท ก.</doc>
