<doc id="295907" url="https://th.wikipedia.org/wiki?curid=295907" title="นีกอลา เดอ ลาร์ฌีลีแยร์">นีกอลา เดอ ลาร์ฌีลีแยร์ นีกอลา เดอ ลาร์ฌีลีแยร์ (, ฟังเสียง; 10 ตุลาคม ค.ศ. 1656 - 20 มีนาคม ค.ศ. 1746) เป็นจิตรกรชาวฝรั่งเศสของสมัยโรโคโคของคริสต์ศตวรรษที่ 17 และ 18 ผู้มีความเชี่ยวชาญในการเขียนภาพเหมือน บิดาผู้เป็นพ่อค้านำตัวเดอ ลาร์ฌีลีแยร์ไปเมืองแอนต์เวิร์ปตั้งแต่อายุเพิ่งได้ 3 ขวบ ระหว่างที่เป็นเด็กเดอ ลาร์ฌีลีแยร์ก็ได้ใช้เวลาถึงเกือบสองปีในลอนดอน หลังจากที่กลับมายังแอนต์เวิร์ปและประสบความล้มเหลวในด้านธุรกิจแล้ว เดอ ลาร์ฌีลีแยร์ก็หันไปหาห้องเขียนภาพของกูโบ (Goubeau) เมื่ออายุได้ 18 ปีก็เดินทางไปหาช่องทางทำมาหากินในอังกฤษ เมื่อไปได้ทำความรู้จักและได้รับการจ้างจากเซอร์ปีเตอร์ เลลีเป็นเวลาสี่ปีที่วินด์เซอร์ในบาร์กเชอร์ ความสามารถของเดอ ลาร์ฌีลีแยร์เป็นที่สนใจของพระเจ้าชาลส์ที่ 2 แห่งอังกฤษ ผู้ที่มีพระราชประสงค์ที่จ้างไว้เป็นจิตรกรประจำราชสำนัก แต่การคบคิดไรย์เฮาส์ต่อผู้ถือนิกายโรมันคาทอลิกสร้างความหวาดหวั่นให้แก่เดอ ลาร์ฌีลีแยร์ ผู้ที่ย้ายไปอยู่ปารีส และไปได้รับการชื่นชมจากเลอ เบริง และฟาน เดอร์ มอยเล็น ในที่สุด เดอ ลาร์ฌีลีแยร์ก็เริ่มมีชื่อเสียงมากขึ้น การใช้สีอันสดใสและการเขียนที่เป็นเชิงมีชีวิตชีวาเป็นที่ต้องใจของบุคคลสำคัญในยุคนั้นเป็นอันมาก ไม่ว่าจะเป็นนักแสดง ข้าราชการ และนักเทศน์</doc>
