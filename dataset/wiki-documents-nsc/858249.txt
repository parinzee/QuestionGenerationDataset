<doc id="858249" url="https://th.wikipedia.org/wiki?curid=858249" title="วิทยาลัยเทคโนโลยีและอุตสาหกรรมการต่อเรือหนองคาย สอฉ.๑">วิทยาลัยเทคโนโลยีและอุตสาหกรรมการต่อเรือหนองคาย สอฉ.๑ วิทยาลัยเทคโนโลยีและอุตสาหกรรมการต่อเรือหนองคาย () เป็นวิทยาลัยด้านอุตสาหกรรมเรือ 1 ใน 3 ของประเทศไทย และหน่วยงานหนึ่งในสถาบันการอาชีวศึกษาภาคตะวันออกเฉียงเหนือ ๑ ในกำกับสำนักงานคณะกรรมการการอาชีวศึกษา กระทรวงศึกษาธิการ เปิดทำการเรียนการสอนระดับ ปริญญาตรี ประกาศนียบัตรวิชาชีพชั้นสูง (ปวส.) และประกาศนียบัตรวิชาชีพ (ปวช.) ตั้งอยู่ที่อำเภอเมืองหนองคาย จังหวัดหนองคายประวัติ ประวัติ. วิทยาลัยเทคโนโลยีและอุตสาหกรรมการต่อเรือหนองคาย แรกเริ่มโดยกระทรวงศึกษาธิการรับโอนศูนย์ฝึกต่อเรือหนองคาย จากกระทรวงพัฒนาการแห่งชาติ เมื่อวันที่ 15 ตุลาคม 2517 วันที่ 1 ตุลาคม 2518 กระทรวงศึกษาธิการได้ประกาศเปลี่ยนชื่อเป็น "โรงเรียนอุตสาหกรรมต่อเรือหนองคาย" สังกัดกองโรงเรียน กรมอาชีวศึกษาและอนุมัติให้เปิดทำการสอนในหลักสูตรประกาศนียบัตรช่างฝีมือ (ปชม.)ในสาขาการต่อเรือ และหลักสูตรวิชาชีพระยะสั้น วันที่ 10 มีนาคม 2525 กระทรวงศึกษาธิการได้ประกาศเปลี่ยนชื่อเป็น "ศูนย์ฝึกวิชาชีพอุตสาหกรรมและการต่อเรือหนองคาย" มีฐานะเทียบเท่าวิทยาลัยเทคนิค สังกัดกองวิทยาลัยเทคนิค กรมอาชีวศึกษา วันที่ 15 มีนาคม 2532 กระทรวงศึกษาธิการได้ประกาศให้เปิดสอนหลักสูตรประกาศนียบัตรวิชาชีพ (ปวช.) ในสาขาวิชาช่างต่อเรือเหล็ก และ ช่างต่อเรือไม้- ไฟเบอร์กลาส วันที่ 4 ธันวาคม 2534 กระทรวงศึกษาธิการได้ประกาศเปลี่ยนชื่อเป็น"วิทยาลัยการต่อเรือหนองคาย" สังกัดกองวิทยาลัยเทคนิค กรมอาชีวศึกษา วันที่ 18 มีนาคม 2537 กระทรวงศึกษาธิการ ได้ประกาศเปลี่ยนชื่อเป็น "วิทยาลัยเทคโนโลยีและอุตสาหกรรมการต่อเรือหนองคาย" สังกัด กองวิทยาลัยเทคนิคกรมอาชีวศึกษาหลักสูตรที่เปิดสอน หลักสูตรที่เปิดสอน. วิทยาลัยเทคโนโลยีและอุตสาหกรรมการต่อเรือหนองคาย เปิดสอนระดับปริญญาตรี ประกาศนียบัตรวิชาชีพชั้นสูง (ปวส.) และประกาศนียบัตรวิชาชีพ (ปวช.) หลักสูตรประกาศนียบัตรวิชาชีพ- การก่อสร้าง - การต่อเรือ - เครื่องกล - เครื่องมือกลและซ่อมบำรุง - พณิชยการ - ไฟฟ้าและอิเล็กทรอนิกส์ - โลหะการ หลักสูตรปรกาศนียบีตรวิชาชีพชั้นสูง- การก่อสร้าง - เครื่องกล - เทคนิคการผลิต - เทคนิคโลหะ - ไฟฟ้ากำลัง - อิเล็กทรอนิกส์ - อุตสาหกรรมการต่อเรือหลักสูตรปริญญาตรีหลักสูตรปริญญาตรี. - เทคโนโลยีบัณฑิต (ทล.บ.) สาขาวิชาคอมพิวเตอร์ธุรกิจ</doc>
