<doc id="925463" url="https://th.wikipedia.org/wiki?curid=925463" title="มูซา ซีซอโก">มูซา ซีซอโก มูซา ซีซอโก (เกิดวันที่ 16 สิงหาคม ค.ศ. 1989) เป็นนักฟุตบอลอาชีพชาวฝรั่งเศส ปัจจุบันลงเล่นให้กับสโมสรฟุตบอลทอตนัมฮอตสเปอร์ และฟุตบอลทีมชาติฝรั่งเศส เขาลงเล่นในตำแหน่งกองกลาง ทั้งกองกลางตัวรับ, กองกลางตัวรุก และปีกขวา ซีซอโกได้รับการบรรยายว่าเป็นกองกลางที่สูง ใหญ่ และแข็งแรง เขาเริ่มต้นฟุตบอลอาชีพกับสโมสรเยาวชนในแคว้นอีล-เดอ-ฟร็องส์ อย่าง Espérance Aulnay และเอเอส เรดสตาร์ 93 ในปี ค.ศ. 2002 เขาย้ายไปเข้าร่วมสโมสรอาชีพอย่างตูลูส และใช้เวลาลงเล่น 4 ปีกับชุดเยาวชน จนกระทั่งได้ลงเล่นชุดใหญ่ในฤดูกาล 2007–08 เขายังได้เข้าร่วมแข่งขันยูฟ่าแชมเปียนส์ลีกเป็นครั้งแรกอีกด้วย ในฤดูกาลถัดมา เขาได้รับการเสนอชื่อเข้าชิงรางวัลเนื่องจากผลงานส่วนตัวอันโดดเด่น และช่วยให้ต้นสังกัดของเขาผ่านรอบคัดเลือกยูฟ่ายูโรปาลีก ซีซอโกเคยลงเล่นในทีมชาติชุดเยาวชนทุกรุ่นอายุ ในเดือนสิงหาคม ค.ศ. 2009 เขามีชื่อติดทีมชาติฝรั่งเศสชุดใหญ่เป็นครั้งแรก และได้ลงเล่นนัดแรกในฟุตบอลโลก 2010 รอบคัดเลือก นัดพบกับหมู่เกาะแฟโร และในอีกสี่วันถัดมา เขาลงเล่นตัวจริงนัดแรก พบกับออสเตรียประตูในนามทีมชาติ</doc>
