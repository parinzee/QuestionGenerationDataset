<doc id="600833" url="https://th.wikipedia.org/wiki?curid=600833" title="อริชัย อรัญนารถ">อริชัย อรัญนารถ อริชัย อรัญนารถ (ชื่อเล่น เอ) เกิดเมื่อวันที่ 4 สิงหาคม พ.ศ. 2509 ที่จังหวัดกรุงเทพมหานคร เป็นบุตรชายของคุณอนุวัฒน์ และคุณสุภาพรรณ อรัญนารถ มีน้องชายและน้องสาวอย่าง 1 คน ศึกษาอนุบาลจากโรงเรียนดวงถวิลและโรงเรียนทวาภิรักษ์ ระดับชั้นประถมศึกษาปีที่ 1 ถึง 5 ที่โรงเรียนวัดปรินายก จากนั้นจึงย้ายมาศึกษาต่อจนจบมัธยมศึกษาตอนปลายที่โรงเรียนสาธิตปทุมวัน และระดับปริญญาตรีที่คณะบริหารธุรกิจ มหาวิทยาลัยหอการค้าไทย เริ่มเข้าสู่วงการเพลงพร้อมกับจอนนี่ แอนโฟเน่ จากการชักนำของคุณนคร เวชสุภาพร หัวหน้าวงแกรนด์เอ็กซ์ โดยได้ร่วมออกอัลบั้มในนามของ Grand Ex' Family ที่มีชื่อว่า ขวดโหล เมื่อปี พ.ศ. 2528 และเริ่มเป็นที่รู้จักในตำแหน่งเบส/แซ็กโซโฟน/นักร้องนำ เขามีชื่อเสียงร่วมกับจอนนี่ แอนโฟเน่, โอ๋ ไอศูรย์ วาทยานนท์, ไก่ สุธี แสงเสรีชน และเพชร พิทพล โชติสรยุทธ์ โดยมีนคร เวชสุภาพร เป็นหัวหน้าวง ทั้งหมดได้ร่วมออกอัลบั้มอีก 4 ชุดคือ ขวดโหล (2529), นิรันดร์กาล (2529), อยากให้ความรักแก่คนทั้งโลก (2530) และ ได้ไหม (2531) ซึ่งระหว่างที่ออกอัลบั้ม เขาและเพื่อนทั้งสี่ได้รับการสัมภาษณ์และถ่ายแบบในนิตยสารต่าง ๆ นอกจากนี้ยังได้แสดงละครเรื่อง หน้ากากแก้ว ร่วมกับ อรพรรณ พานทอง, กันตา ดานาว, อธิวัฒน์ สนิทวงศ์ ณ อยุธยา และ โมนิก้า แมดดอกซ์ จากนั้นจึงมีละครตามมาอีก คือ บัวแล้งน้ำ และ ข้าวนอกนา ทางช่อง 7 ต่อมาในปี พ.ศ. 2552 จึงได้กลับมามีผลงานเพลงอีกครั้งในแนวอาร์และบีร่วมกับ เพชร พิทพล โชติสรยุทธ์ และโอ๋ ไอศูรย์ วาทยานนท์ ในนามของ G-Three โดยออกอัลบั้มที่มีชื่อว่า G-Three/3 in 1 สังกัด X-Spec Records ในเครือของแกรมมี่ เมื่อปี พ.ศ. 2541 ปัจจุบันดำรงตำแหน่งผู้จัดการทั่วไปฝ่ายขายการตลาด และ ฝ่ายปฏิบัติการ ที่บริษัท โตโยต้า ทูโช (ไทยแลนด์) จำกัดผลงานละครโทรทัศน์ผลงาน. ละครโทรทัศน์. - 2532 หน้ากากแก้ว (ช่อง 7) - 2533 บัวแล้งน้ำ (ช่อง 7) - 2533 ข้าวนอกนา (ช่อง 7) - 2536 เทพบุตรสุดเวหา (ช่อง 5) - 2537 ครูซ่อนกลิ่น (ช่อง 7) - 2539 ความสมหวังของแก้ว (ช่อง 7)ผลงานเพลงในนาม ผลงานเพลงในนาม. แกรนด์เอ็กซ์- อัลบั้ม ขวดโหล 2 (กุมภาพันธ์ 2529) - อัลบั้ม นิรันดร์กาล (พฤษภาคม 2529) - อัลบั้ม อยากให้ความรัก(แก่คนทั้งโลก) (กุมภาพันธ์ 2530) - อัลบั้ม ชุดพิเศษบทเพลงพระราชนิพนธ์ (ดวงใจกับความรัก) (ธันวาคม 2530) - อัลบั้ม ได้ไหม (พฤศจิกายน 2531)</doc>
