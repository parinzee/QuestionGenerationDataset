<doc id="699989" url="https://th.wikipedia.org/wiki?curid=699989" title="การแข่งขันระหว่างสโมสรฟุตบอลลิเวอร์พูลกับสโมสรฟุตบอลแมนเชสเตอร์ยูไนเต็ด">การแข่งขันระหว่างสโมสรฟุตบอลลิเวอร์พูลกับสโมสรฟุตบอลแมนเชสเตอร์ยูไนเต็ด การแข่งขันระหว่างสโมสรฟุตบอลลิเวอร์พูลกับสโมสรฟุตบอลแมนเชสเตอร์ยูไนเต็ด (Liverpool F.C.–Manchester United F.C. rivalry) หรือสื่อมวลชนไทยเรียกว่า ศึกแดงเดือด หรือ วันแดงเดือด เป็นการแข่งขันฟุตบอลระหว่างลิเวอร์พูลกับแมนเชสเตอร์ยูไนเต็ด ถือเป็นหนึ่งในการแข่งขันนัดสำคัญที่ยิ่งใหญ่ที่สุดในฟุตบอลยุโรป ทั้ง 2 ทีมเป็นสโมสรที่ประสบความสำเร็จในอังกฤษ โดยผลงานทั้งสองทีมรวมได้รับรางวัล 121 ถ้วย ในที่นี้เป็น 80 ถ้วยที่สำคัญ โดยลิเวอร์พูลชนะ 59 รางวัล (จาก 41 รายการสำคัญ) ส่วนแมนเชสเตอร์ยูไนเต็ดชนะ 62 รางวัล (จาก 39 รายการสำคัญ) ทั้งนี้นอกเหนือจากการแข่งขันบนสนาม ทั้งสองทีมยังมีรายได้มากมาย และมีผู้สนับสนุนมากมาย จากแฟนฟุตบอลทั่วโลก นักฟุตบอลที่อยู่กับแมนเชสเตอร์ยูไนเต็ดมายาวนานอย่างไรอัน กิกส์ กล่าวไว้ว่า "บางทีอาจเป็นนัดการแข่งขันที่โด่งดังที่สุดในฟุตบอลอังกฤษ" โดยการแข่งขันของทั้งสองทีมนี้มักเกิดตอนมื้อกลางวัน เนื่องจากสื่อให้ความสนใจและเพื่อไม่ให้แฟนดื่มเหล้าก่อนเริ่มเกมภูมิหลังการแข่งขันระหว่างเมือง ภูมิหลัง. การแข่งขันระหว่างเมือง. การแข่งขันเกิดขึ้นชัดเจนระหว่างเมืองทั้งสองในช่วงยุคอุตสาหกรรม ในช่วงนี้เองที่นอร์ทเวสต์ในแมนเชสเตอร์มีชื่อเสียงในด้านอุตสาหกรรมเครื่องจักร ขณะที่ลิเวอร์พูลเป็นเมืองท่าที่สำคัญ เมื่อมีการขุดคลองเดินเรือแมนเชสเตอร์ขึ้น เรือไม่จำเป็นต้องเดินทางผ่านเมืองลิเวอร์พูล สามารถส่งสินค้าโดยตรงถึงแมนเชสเตอร์ ถือเป็นโครงการที่กล้าหาญ และสร้างเสร็จในปี ค.ศ. 1894 เป็นคลองเรือสินค้าที่ยาวที่สุดในโลก การสร้างคลองส่งผลด้านการค้า ทำให้เกิดการสูญเสียงานและความไม่พอใจแก่ชาวเมืองลิเวอร์พูล นักประวัติศาสตร์ลงความเห็นว่านี่เป็นสาเหตุของความบาดหมางระหว่างสองเมืองนี้ นอกจากนั้นตราของสโมสรแมนเชสเตอร์ยูไนเต็ดยังมีสัญลักษณ์รูปเรือที่แสดงให้เห็นถึงคลองเดินเรือแมนเชสเตอร์ และสะท้อนให้เห็นรากเหง้าของการค้าของแมนเชสเตอร์ อย่างไรก็ตามสัญลักษณ์รูปเรือก็มีปรากฏในตราของสโมสรแมนเชสเตอร์ซิตีเช่นกัน ในช่วงปลายคริสต์ทศวรรษ 1970 และ คริสต์ทศวรรษ 1980 อุตสาหกรรมของทั้งสองเมืองอยู่ในจุดขาลง แต่ทั้งสองเมืองก็กลับมาสู่จุดประสบความสำเร็จอีกครั้ง โดยทั้งสองเมืองเป็นที่รู้จักในฐานะเมืองระดับโลก แมนเชสเตอร์ได้เป็นเจ้าภาพจัดกีฬาเครือจักรภพปี ค.ศ. 2002 ขณะที่ลิเวอร์พูลได้รับการกำหนดเป็นเมืองหลวงทางวัฒนธรรมของยุโรปในปี ค.ศ. 2008การแข่งขันฟุตบอล การแข่งขันฟุตบอล. ทั้งสองสโมสรถือว่าเป็นสโมสรยอดเยี่ยมของฟุตบอลอังกฤษ โดยชนะใน 121 ถ้วย (รวมกันทั้งสองทีม) ลิเวอร์พูลโดดเด่นในฟุตบอลอังกฤษตั้งแต่ปี ค.ศ. 1975 ถึง 1990 โดยเป็นผู้ชนะในลีก 11 ครั้งและได้ถ้วยยุโรป 4 ครั้ง ส่วนแมนเชสเตอร์ยูไนเต็ดโดดเด่นในช่วงปี ค.ศ. 1993 ถึง 2013 โดยเป็นผู้ชนะในลีก 13 ครั้ง และได้ถ้วยยุโรป 2 ครั้งสถิติผลการแข่งขันทั้งหมดลิเวอร์พูลในลีก ในฐานะทีมเหย้าแมนเชสเตอร์ยูไนเต็ดในลีก ในฐานะทีมเหย้าในการแข่งขันชิงถ้วยผลการแข่งขันในสนามการแข่งขันกลาง</doc>
