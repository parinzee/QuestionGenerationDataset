<doc id="198016" url="https://th.wikipedia.org/wiki?curid=198016" title="มิเชลล์ โอบามา">มิเชลล์ โอบามา นางมิเชลล์ ลาวอห์น โรบินสัน โอบามา () (เกิด 17 มกราคม พ.ศ. 2507) เป็นภรรยาของบารัก โอบามา ประธานาธิบดีแห่งสหรัฐอเมริกาคนที่ 44 ซึ่งนั่นทำให้เธอดำรงสถานะสุภาพสตรีหมายเลขหนึ่งแห่งสหรัฐอเมริกา และนับเป็นคนแรกที่มีเชื้อสายแอฟริกัน-อเมริกัน มิเชลล์เกิดและโตในทางตอนใต้ของชิคาโก รัฐอิลลินอยส์ จบการศึกษาจากมหาวิทยาลัยพรินซ์ตัน และโรงเรียนกฎหมายมหาวิทยาลัยฮาร์เวิร์ด ภายหลังจากจบการศึกษามิเชลล์ได้กลับไปทำงานกับสำนักงานกฎหมายซิดลีย์ออสตินในชิคาโก ก่อนจะพบรักกับบารัก และแต่งงานกัน ทั้งคู่มีบุตรสาวด้วยกันสองคนคือ มาเลีย แอน และซาช่า ในปี พ.ศ. 2556 มิเชลเป็นผู้ประกาศรางวัลภาพยนตร์ยอดเยี่ยม ในงานประกาศผลรางวัลออสการ์ ครั้งที่ 85 จากทำเนียบขาวมายังดอลบีเธียเตอร์ นับเป็นสุภาพสตรีหมายเลขหนึ่งคนแรกที่เป็นผู้ประกาศรางวัลดังกล่าว</doc>
