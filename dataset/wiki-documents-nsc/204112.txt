<doc id="204112" url="https://th.wikipedia.org/wiki?curid=204112" title="ประชา พรหมนอก">ประชา พรหมนอก พลตำรวจเอก ประชา พรหมนอก อดีตรองนายกรัฐมนตรี(ฝ่ายความมั่นคง) และอดีตรัฐมนตรีว่าการกระทรวงยุติธรรมในสมัยรัฐบาลยิ่งลักษณ์ ชินวัตร สมาชิกสภาผู้แทนราษฎร พรรคเพื่อไทย อดีตผู้บัญชาการตำรวจแห่งชาติ รัฐมนตรีว่าการกระทรวงอุตสาหกรรม และอดีตหัวหน้าพรรคเพื่อแผ่นดิน เป็นนายตำรวจมือปราบมีฉายาว่า "อินทรีอีสาน" เนื่องจากเป็นชาวจังหวัดนครราชสีมา เป็นทั้งอธิบดีกรมตำรวจคนสุดท้ายและผู้บัญชาการตำรวจแห่งชาติคนแรก เนื่องจากมีตำแหน่งสูงสุดในช่วงที่ปรับเปลี่ยนสถานะของกรมตำรวจเป็นสำนักงานตำรวจแห่งชาติประวัติ ประวัติ. พล.ต.อ.ประชา พรหมนอก เกิดเมื่อวันที่ 18 พฤษภาคม พ.ศ. 2485 ที่ อำเภอบัวใหญ่ จังหวัดนครราชสีมาเป็นบุตรของนายผ่าน กับนางบาง พรหมนอก สมรสกับคุณหญิงวารุณี พรมหมนอก (สกุลเดิม บำรุงสวัสดิ์) มีบุตร-ธิดา 4 คน เป็นชาย 2 คน หญิง 2 คน คือ พ.ต.อ.ชัชธรรม พรหมนอก (เสียชีวิต), นางธารศรี ศรีวรขาน สมรสกับ พล.ต.อ.เฉลิมเกียรติ ศรีวรขาน รอง ผบ.ตร., นางนุดี เพชรพนมพร และ พ.ต.ท.จิรพัฒน์ พรหมนอกประวัติการศึกษาประวัติการศึกษา. - ชั้นประถม โรงเรียนเทศบาลพลประชานุกุล อำเภอพล จังหวัดขอนแก่น - โรงเรียนศิริศาสตร์ - มัธยมศึกษาตอนต้น โรงเรียนวัดสระเกศ - โรงเรียนเตรียมทหาร รุ่นที่ 3 - รัฐประศาสนศาสตรบัณฑิต (ตำรวจ) จากโรงเรียนนายร้อยตำรวจ รุ่นที่ 18 - ศิลปศาสตรมหาบัณฑิต (พัฒนาสังคม) จากมหาวิทยาลัยเกษตรศาสตร์ พ.ศ. 2540 - ปริญญาบัตรวิทยาลัยป้องกันราชอาณาจักร รุ่นที่ 31ประสบการณ์ประสบการณ์. - พ.ศ. 2508 รองสารวัตร แผนก 3 กองกำกับการ 7 กองตำรวจสันติบาล - พ.ศ. 2515 นายเวรผู้บังคับการตำรวจภูธรเขต 4 - พ.ศ. 2517 ผู้บังคับกองสถานีตำรวจภูธรอำเภอเมืองขอนแก่น - พ.ศ. 2518 สารวัตรใหญ่สถานีตำรวจภูธรอำเภอเมืองอุดรธานี - พ.ศ. 2519 รองผู้กำกับการตำรวจภูธรจังหวัดนครราชสีมา - พ.ศ. 2522 ผู้กำกับการตำรวจภูธรจังหวัดอุดรธานี - พ.ศ. 2524 รองผู้บังคับการตำรวจสันติบาล - พ.ศ. 2526 ผู้บังคับการตำรวจภูธร 6 - พ.ศ. 2528 ผู้ช่วยผู้บัญชาการตำรวจภูธร 2 - พ.ศ. 2531 รองผู้บัญชาการตำรวจภูธร 2 - พ.ศ. 2532 ผู้บัญชาการประจำกรมตำรวจ (ทำหน้าที่ชุมชนและมวลชนสัมพันธ์) - พ.ศ. 2534 ผู้บัญชาการตำรวจสอบสวนกลาง - พ.ศ. 2534 ผู้ช่วยอธิบดีกรมตำรวจ - พ.ศ. 2537 รองอธิบดีกรมตำรวจ - พ.ศ. 2540 อธิบดีกรมตำรวจ - พ.ศ. 2547 นายกสภามหาวิทยาลัยราชภัฏอุดรธานี - พ.ศ. 2554 ผู้อำนวยการศูนย์ช่วยเหลือผู้ประสบอุทกภัย - เป็นกรรมการไฟฟ้าส่วนภูมิภาค - เป็นกรรมการธนาคารกรุงไทย - เป็นกรรมการธนาคารอาคารสงเคราะห์ - เป็นกรรมการสภาวิจัยแห่งชาติ - เป็นกรรมการผู้ทรงคุณวุฒิสภามหาวิทยาลัยรามคำแหง - เป็นกรรมการผู้ทรงคุณวุฒิสภาการศึกษาโรงเรียนนายร้อยตำรวจ - เป็นรัฐมนตรีว่าการกระทรวงยุติธรรม (9 สิงหาคม 2554 - 30 มิถุนายน 2556) - รองนายกรัฐมนตรี (30 มิถุนายน 2556 - 7 พฤษภาคม 2557)การเมือง การเมือง. พล.ต.อ.ประชา พรหมนอก เข้าสู่แวดวงการเมืองครั้งแรกเมื่อได้รับแต่งตั้งให้เป็นสมาชิกวุฒิสภาในปี พ.ศ. 2540 ภายหลังเกษียณราชการแล้ว ต่อมาได้เป็นสมาชิกสภาผู้แทนราษฎร แบบบัญชีรายชื่อ พรรคชาติพัฒนา และได้ดำรงตำแหน่งรัฐมนตรีว่าการกระทรวงแรงงานและสวัสดิการสังคม ในรัฐบาล นายชวน หลีกภัย ต่อมาได้ย้ายมาเป็นสมาชิกพรรคเพื่อแผ่นดิน และได้รับเลือกให้เป็นหัวหน้าพรรคแทนที่นายสุวิทย์ คุณกิตติ ที่ประกาศลาออกไป และได้รับแต่งตั้งให้เป็นรัฐมนตรีว่าการกระทรวงอุตสาหกรรมในรัฐบาลนายสมชาย วงศ์สวัสดิ์ ภายหลังรัฐบาลนายสมชายต้องพ้นวาระไปจากคดียุบพรรคพลังประชาชน ทำให้ตำแหน่งนายกรัฐมนตรีต้องว่างลง พล.ต.อ.ประชาได้รับการสนับสนุนจากนายเสนาะ เทียนทอง และพรรคเพื่อไทยให้ดำรงตำแหน่งนายกรัฐมนตรีเป็นคนต่อไป ในวันที่เลือกนายกรัฐมนตรีที่รัฐสภา เสียงที่เลือก พล.ต.อ.ประชา แพ้นายอภิสิทธิ์ เวชชาชีวะ ด้วยคะแนน 198 ต่อ 235 เสียง ซึ่ง พล.ต.อ.ประชาได้โหวตให้แก่ตัวเองด้วย ต่อมา พล.ต.อ.ประชา ได้ลาออกจากการเป็นสมาชิกพรรคเพื่อแผ่นดิน ในเดือนเมษายน พ.ศ. 2554 และเข้าเป็นสมาชิกพรรคเพื่อไทย และได้รับโปรดเกล้าฯ แต่งตั้งเป็นรัฐมนตรีว่าการกระทรวงยุติธรรม ในรัฐบาลของนางสาวยิ่งลักษณ์ ชินวัตร เมื่อวันที่ 9 สิงหาคม พ.ศ. 2554 และจากการสำรวจความพึงพอใจของประชาชน โดยสำนักเอแบคโพล เมื่อเดือนพฤษภาคม พ.ศ. 2555 เขาเป็นรัฐมนตรีที่ประชาชนพึงพอใจ เป็นลำดับที่ 5 จนกระทั่งในเดือนมิถุนายน พ.ศ. 2556 เขาได้รับแต่งตั้งเป็นรองนายกรัฐมนตรี ในเดือนพฤศจิกายน พ.ศ. 2556 พล.ต.อ.ประชา ได้รับแต่งตั้งให้ทำหน้าที่ผู้อำนวยการศูนย์อำนวยการรักษาความสงบเรียบร้อย (ศอ.รส.) ในช่วงที่มีการชุมนุมทางการเมืองของกลุ่มต่อต้านรัฐบาล ต่อมาได้มีการแต่งตั้ง ดร.สุรพงศ์ โตวิจักษณ์ชัยกุล เข้ามาทำหน้าที่แทน ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 8 ซึ่งการเลือกตั้งในครั้งนั้นถูกศาลรัฐธรรมนูญตัดสินให้เป็นโมฆะ เนื่องจากไม่สามารถจัดให้มีการเลือกตั้งทั้งราชอาณาจักรในวันเดียวกันได้ ซึ่งขัดรัฐธรรมนูญ วันที่ 7 พฤษภาคม พ.ศ. 2557 พล.ต.อ.ประชา ถูกศาลรัฐธรรมนูญตัดสินให้พ้นจากความเป็นรัฐมนตรี เนื่องจากมีส่วนเกี่ยวข้องในการโยกย้ายนายถวิล เปลี่ยนศรีจากตำแหน่งเลขาธิการ สภาความมั่นคงแห่งชาติ โดยขาดความชอบธรรมเครื่องราชอิสริยาภรณ์เครื่องราชอิสริยาภรณ์. - พ.ศ. 2541 - เครื่องราชอิสริยาภรณ์จุลจอมเกล้า ชั้นทุติยจุลจอมเกล้า (ท.จ.) - พ.ศ. 2539 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก - - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - - เหรียญพิทักษ์เสรีชน ชั้นที่ 1 - - เหรียญราชการชายแดน - - เหรียญจักรมาลา (ร.จ.ม.) - - เหรียญกาชาดสมนาคุณ ชั้นที่ 1</doc>
