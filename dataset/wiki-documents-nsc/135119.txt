<doc id="135119" url="https://th.wikipedia.org/wiki?curid=135119" title="สถานีราชดำริ">สถานีราชดำริ สถานีราชดำริ () เป็นสถานีรถไฟลอยฟ้า ในเส้นทางรถไฟฟ้าเฉลิมพระเกียรติ 6 รอบพระชนมพรรษา (รถไฟฟ้าบีทีเอส) สายสีลม ยกระดับเหนือถนนราชดำริ กรุงเทพมหานครที่ตั้ง ที่ตั้ง. บน ถนนราชดำริ ระหว่างสามแยกสารสิน ซึ่งเป็นจุดบรรจบกับถนนสารสิน และสี่แยกราชประสงค์ ซึ่งเป็นจุดบรรจบกับถนนพระรามที่ 1 ในพื้นที่แขวงลุมพินี เขตปทุมวัน กรุงเทพมหานคร บริเวณรอบสถานีราชดำริเป็นย่านอาคารสำนักงานและเป็นแหล่งคอนโดมิเนียม อพาร์ทเมนต์ ที่พักอาศัย ซึ่งสงบและมีระดับ จากบนสถานีสามารถมองเห็นทัศนียภาพที่สวยงาม เนื่องจากมีที่ตั้งอยู่ด้านหลังสนามม้าราชกรีฑาสโมสร ในตำแหน่งตรงกับอาคารมหาจุฬาลงกรณ์ อาคารมหาวชิราวุธ และหอประชุมจุฬาลงกรณ์มหาวิทยาลัย ในเขตจุฬาลงกรณ์มหาวิทยาลัยที่อยู่ห่างออกไป และยังอยู่ไม่ไกลจากสวนลุมพินี ซึ่งเป็นพื้นที่สีเขียวขนาดใหญ่ใจกลางกรุงเทพฯแผนผังสถานีรูปแบบของสถานี รูปแบบของสถานี. เป็นแบบมีชานชาลาอยู่ 2 ข้าง (side platform station) ขนาดมาตรฐาน กว้างประมาณ 20 เมตร ยาวประมาณ 150 เมตร ประกอบด้วยชั้นขายบัตรโดยสาร และชานชาลา สถานีนี้เป็นสถานีแรกที่มีการติดตั้งจอ LCD ขนาดใหญ่ตรงบริเวณขอบชานชาลาทางเข้า-ออกทางเข้า-ออก. - 1 ตรงข้ามซอยมหาดเล็กหลวง 3, ป้ายรถประจำทางไปราชประสงค์ - 2 อาคารนันทวัน, ซอยมหาดเล็กหลวง 3, เอ.ยู.เอ. (บันไดเลื่อน) - 3 ตรงข้ามซอยมหาดเล็กหลวง 2, โรงพยาบาลตำรวจ - 4 ซอยมหาดเล็กหลวง 2, โรงแรมอนันตรา กรุงเทพ สยาม, ป้ายรถประจำทางไปสวนลุมพินี จุดรวมพลอยู่ที่ทางออก 2 หลังบ้านพักเอกอัครราชทูตอเมริกาเวลาให้บริการเหตุการณ์สำคัญ เหตุการณ์สำคัญ. ดูเพิ่ม การชุมนุมของแนวร่วมประชาธิปไตยต่อต้านเผด็จการแห่งชาติ พ.ศ. 2553 และ การสลายการชุมนุมบริเวณแยกราชประสงค์ พฤษภาคม พ.ศ. 2553 ในวันที่ 19 พฤษภาคม พ.ศ. 2553 สถานีราชดำริได้ถูกลอบวางเพลิงทำลายชั้นบันได และบันไดเลื่อนของสถานี รวมถึงได้มีการบุกเข้าปล้นทรัพย์สินในส่วนของสำนักงานของสถานี ซึ่งหลังจากเหตุการณ์ดังกล่าว บีทีเอสซีในฐานะเจ้าของสัมปทานจึงได้ลงตรวจสอบพื้นที่ทุกสถานี ที่อยู่ในเขตบริเวณการชุมนุม พบว่าสถานีเสียหายหนักถึง 4 สถานี คือสถานีราชดำริ เพลิงไหม้บริเวณบันไดเลื่อนและบันไดขึ้นสถานี ส่วนสำนักงานถูกทุบทำลายและทรัพย์สินบางส่วนถูกปล้น, สถานีศาลาแดง เสียหายจากการที่ถูกยิงระเบิด M79 เข้าใส่ และจากเหตุการณ์เดียวกัน ทำให้ขบวนรถไฟฟ้าเสียหาย 1 ขบวน, สถานีชิดลม ระบบอาณัตสัญญาณเสียหาย จากเขม่าควันจากการเผายาง และมีการรื้อค้นทรัพย์สินในส่วนสำนักงาน และสถานีสยาม ห้องควบคุมระบบปั๊มน้ำเสียหาย คิดมูลค่ารวมในการซ่อมแซมสูงถึง 180 ล้านบาท ซึ่งก็ได้ลงบันทึกแจ้งความกับกลุ่มผู้ชุมนุมไว้เรียบร้อยแล้ว หลังจากเหตุการณ์ดังกล่าวพบว่า สถานีที่เสียหายหนักทั้ง 4 สามารถเปิดให้บริการได้ตามปกติทั้งหมด ยกเว้นสถานีราชดำริสถานีเดียวที่ต้องมีการซ่อมแซมสถานีใหม่ทั้งหมด บีทีเอสซีจึงวางระบบให้ขบวนรถไฟฟ้าวิ่งผ่านสถานีราชดำริชั่วคราวจนกว่าการซ่อมแซมสถานีจะเสร็จสิ้นรถโดยสารประจำทางสถานที่สำคัญใกล้เคียงสถานที่สำคัญใกล้เคียง. - สมาคมนักเรียนเก่าสหรัฐอเมริกา ในพระบรมราชูปถัมภ์ (เอ.ยู.เอ.) - สวนลุมพินี - คลินิกนิรนาม ศูนย์วิจัยโรคเอดส์ สภากาชาดไทยศูนย์การค้าและอาคารสำนักงานศูนย์การค้าและอาคารสำนักงาน. - ศูนย์การค้าเพนนินซูล่า พลาซ่า - อาคารโกลเด้นแลนด์ - อาคารยูนิเวสท์ - อาคารนันทวัน - อาคารเอส จี ทาวเวอร์โรงแรมและอาคารที่พักอาศัยโรงแรมและอาคารที่พักอาศัย. - โรงแรมอนันตรา กรุงเทพ สยาม (โรงแรมโฟร์ซีซันส์ เดิม) - โรงแรมเซนต์รีจิส และเซนต์รีจิสเรซซิเดนซ์ - โรงแรมคอร์ทยาร์ด โดย แมริออท กรุงเทพฯ - โรงแรม แกรนด์ ไฮแอท เอราวัณ กรุงเทพ - แมกโนเลียส์ ราชดำริ บูลเลอร์วาร์ด และโรงแรมวอลดอร์ฟ แอสโทเรีย กรุงเทพ (โครงการก่อสร้าง)</doc>
