<doc id="200980" url="https://th.wikipedia.org/wiki?curid=200980" title="ยูนิคอร์น จาบุ">ยูนิคอร์น จาบุ ยูนิคอร์น จาบุ (Unicorn Jabu, 一角獣星座の邪武, Yunikōn no Jabu?) หนึ่งในบรอนซ์เซนต์ในเรื่องเซนต์เซย่า เป็นหนึ่งในบรอนซ์เซนต์ผู้พ่ายแพ้ในศึกกาแล็คเซี่ยน วอรส์บทบาท บทบาท. จาบุเป็นหนึ่งในเด็กกำพร้าของมูลนิธิแกรนด์เช่นเดียวกับเซย่า จาบุไม่ถูกกับเซย่ามาตั้งแต่เด็ก ๆ เพราะคุณหนูซาโอริในวัยเด็กชอบรังแกเด็กกำพร้าอยู่บ่อย ๆ โดยเฉพาะเด็กที่หัวดื้ออย่างเซย่า แต่จาบุจะรับใช้คุณหนูตลอด เช่น ยอมให้ขี่หลังเป็นม้า และถูกเฆี่ยนตีจนเนื้อตัวถลอกปอกเปิก หลังได้ไปฝึกวิชาสำเร็จมาแล้ว เมื่อกลับมาญี่ปุ่นวันแรก จาบุได้พบกับเซย่า และได้ประฝีมือกับเซย่า จาบุดูเหมือนว่าจะมีฝีมือเหนือกว่าเซย่า จนทำให้บรรดาสื่อมวลชนตกตะลึงกับพลังของสิ่งที่เรียกว่าเซนต์ แต่ว่าแท้จริงแล้วเซย่าเองต่างหากที่สามารถปลดกล่องคล็อธของจาบุลงได้ ในศึกกาแล็คเซี่ยน วอรส์ รอบแรกจาบุสามารถเอาชนะไลโอเน็ต บันลงได้ (ในอะนิเมะ การต่อสู้ของคู่นี้นับเป็นการต่อสู้ครั้งในเรื่องด้วยซ้ำ และจาบุใช้เขาพุ่งชนที่ท้องของบัน) รอบที่สอง จาบุต้องพบกับอันโดรเมด้า ชุน จาบุประมาทชุนหาว่าชุนน่าจะไปเป็นดารามากกว่าเซนต์ ชุนไม่อยากสู้กับจาบุ และพยายามเตียนจาบุถึงเรื่องศัตรูที่มองไม่เห็นอยู่ (ฟีนิกซ์ อิคคิ) แต่จาบุไม่ฟัง จาบุพยายามโจมตีชุนทุกทางไม่เว้นแม้แต่ทางอากาศ แต่ก็ถูกโซ่อันโดรเมด้าโจมตีกลับไปจนพ่ายแพ้ในที่สุด ในศึก 12 ปราสาท จาบุปรากฏกายอีกครั้งพร้อมบรรดาบรอนซ์เซนต์ที่พ่ายแพ้ในศึกกาแล็คเซี่ยน วอรส์ อีก 4 คน ในขณะที่พวกเซย่าอยู่ที่ปราสาทคนยิงธนูของซาจิทาริอัส ไอโอลอส เพื่อให้ความคุ้มครองคิโด ซาโอริ ที่ถูกลูกธนูทองคำของซาจิทา เทรมี่ สลบอยู่ จาบุบอกว่าตนเองกลับไปขอฝึกวิชากับอาจารย์เพิ่มเติมและเอาใจช่วยพวกเซย่าให้ฝ่าฟันไปให้ถึงตัวเคียวโกให้ได้ ตอนที่เซย่ากำลังสู้อยู่กับเจมินี่ ซากะอยู่นั้น ขณะที่เซย่ากำลังจะแพ้ ทุกคนพยายามเอาใจช่วย รวมทั้งจาบุด้วยที่ส่งพลังคอสโม่ให้กับเซย่าพร้อมกับบรอนซ์เซนต์คนอื่น ๆ จนในที่สุดเซย่าก็สามารถเอาชนะซากะได้ ในภาคเจ้านรกฮาเดส จาบุปรากฏกายขึ้นมาด้วยท่าไม้ตาย ยูนิคอร์น แกลล็อป จัดการกับบรรดาผู้บุกรุกเข้ามาในแซงค์ทัวรี่โดยที่ไม่รู้ว่าเป็นใคร มนุษย์หรือผี และในตอนท้ายจาบุก็ได้รวมพลังคอสโม่กับคนอื่น ๆ เพื่อช่วยปกป้องเซกะพี่สาวที่หายสาบสูญไปนานของเซย่าจากการทำร้ายของทานาทอสบทบาทในภาคโอเมกา บทบาทในภาคโอเมกา. จาบุ ได้เปิดฟาร์มเลี้ยงม้าในประเทศแห่งหนึ่ง โดยจาบุได้ตั้งชื่อฟาร์มของเขาว่า JAB พร้อมกับเป็นอาจารย์ฝึกวิชาชั่วคราวของ ไลโอเน็ต โซมะคล็อธ คล็อธ. คล็อธของจาบุเป็นคล็อธรูปม้าเขาเดียว หรือ ม้ายูนิคอร์นหมายเหตุ หมายเหตุ. คล็อธยูนิคอร์นของจาบุในฉบับมังงะระหว่างภาค 12 ปราสาท กับภาคเจ้านรก ฮาเดส นั้นไม่เหมือนกัน โดยภาคเจ้านรก ฮาเดส ได้มีคล็อธตรงส่วนขาเพิ่มขึ้นทั้งที่ไม่มีภาคแรก ทั้ง ๆ ที่คล็อธยูนิคอร์นก็ไม่เคยได้รับการซ่อมแซมหรือดัดแปลงเหมือนกับของพวกเซย่า</doc>
