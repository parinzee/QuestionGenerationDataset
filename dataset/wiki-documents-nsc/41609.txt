<doc id="41609" url="https://th.wikipedia.org/wiki?curid=41609" title="เคเอสซี">เคเอสซี เคเอสซี () เป็นชื่อการค้าของ บริษัท เค เอส ซี คอมเมอร์เชียล อินเตอร์เนต จำกัด ผู้ให้บริการอินเทอร์เน็ตเชิงพาณิชย์แห่งแรกในประเทศไทย บริษัท เค เอส ซี คอมเมอร์เชียล อินเตอร์เนต จำกัด หรือ “เคเอสซี” ก่อตั้งเมื่อปี พ.ศ. 2537 จากการร่วมทุนของ บริษัท Internet Knowledge Service Center จำกัด (IKSC) และการสื่อสารแห่งประเทศไทย โดยเป็นผู้ให้บริการเชื่อมต่ออินเทอร์เน็ตในเชิงพาณิชย์ รายแรกในประเทศไทยประวัติประวัติ. - พ.ศ. 2537 ผู้ก่อตั้ง เคเอสซี คือ ดร.กนกวรรณ ว่องวัฒนสิน และ ดร.ศรีศักดิ์ จามรมาร ร่วมกันจัดตั้ง บริษัท เค เอส ซี คอมเมอร์เชียล อินเตอร์เนต จำกัด ขึ้นและจดทะเบียนในเดือนตุลาคม ด้วยทุนจดทะเบียน 3.5 ล้านบาท โดยมี บริษัท เค เอส ซี คอมเมอร์เชียล อินเตอร์เนต จำกัด (ซึ่งได้รับความร่วมมือจากมหาวิทยาลัยอัสสัมชัญ) ถือหุ้น 65% และการสื่อสารแห่งประเทศไทย ถือหุ้น 35% - พ.ศ. 2543 บริษัท MIH ผู้ถือหุ้นใหญ่บริษัท เอ็มเว็บ ได้ทำการซื้อ บริษัท เค เอส ซี คอมเมอร์เชียล อินเตอร์เนต จำกัด จากผู้ก่อตั้งด้วยจำนวนเงินที่ไม่เปิดเผย - พ.ศ. 2548 บริษัท ทรูคอร์ปอเรชั่น ทำการซื้อ บริษัท เค เอส ซี คอมเมอร์เชียล อินเตอร์เนต จำกัด จาก Naspers (ผู้ถือหุ้นใน MIH) และซื้อยูบีซีผู้ให้บริการโทรทัศน์เคเบิลด้วยในเวลาเดียวกัน ด้วยจำนวนเงินรวม 325 ล้านดอลลาร์สหรัฐ - พ.ศ. 2551 เคเอสซี ได้มีการปรับเปลี่ยนภาพลักษณ์องค์กรใหม่ และได้ขยายธุรกิจจากการเป็นผู้ให้บริการอินเทอร์เน็ต (Internet Service Provider) เป็นผู้ให้บริการอินเทอร์เน็ตและโซลูชันสำหรับองค์กร (Internet Service and Business Solution Provider)</doc>
