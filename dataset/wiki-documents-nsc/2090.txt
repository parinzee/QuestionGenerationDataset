<doc id="2090" url="https://th.wikipedia.org/wiki?curid=2090" title="อักษรไทย">อักษรไทย อักษรไทย เป็นอักษรที่ใช้เขียนภาษาไทย และภาษากลุ่มน้อยอื่น ๆ ในประเทศไทย มีพยัญชนะ 44 รูป สระ 21 รูป วรรณยุกต์ 4 รูป และเครื่องหมายอื่น ๆ อีกจำนวนหนึ่ง พยัญชนะไทยจะเรียงตัวไปตามแนวนอน จากซ้ายไปขวา ส่วนสระจะอยู่หน้า บน ล่าง และหลังพยัญชนะประกอบคำแล้วแต่ชนิดของสระ อักษรไทยไม่มีการแยกอักษรตัวใหญ่หรืออักษรตัวเล็กอย่างอักษรโรมัน และไม่มีการเว้นวรรคระหว่างคำ เมื่อจบหนึ่งประโยคจะลงท้ายด้วยการเว้นวรรค กับมีเครื่องหมายวรรคตอนจำนวนหนึ่ง ภาษาไทยมีตัวเลขเป็นของตัวเอง แต่นิยมใช้เลขอารบิกเป็นส่วนใหญ่ในชีวิตประจำวันประวัติและวิวัฒนาการ ประวัติและวิวัฒนาการ. ราว พ.ศ. 400 ไทยได้อพยพจากถิ่นเดิมมาตั้งภูมิลำเนาอยู่ใกล้อาณาเขตมอญ ซึ่งกำลังเป็นชาติที่เจริญรุ่งเรืองในสมัยนั้น เริ่มแรกคงเริ่มเลียนแบบตัวอักษรมาจากมอญ ต่อมาราว พ.ศ. 1500 เมื่อขอมขยายอำนาจเข้ามาในดินแดนของคนไทยซึ่งตั้งอยู่บริเวณริมแม่น้ำยม และได้ปกครองเมืองเชรียงและเมืองสุโขทัย ไทยก็เริ่มดัดแปลงอักษรที่มีอยู่เดิมให้คล้ายกับอักษรขอมหวัด อักษรมอญและอักษรขอมที่ไทยนำมาดัดแปลงใช้นั้นล้วนเป็นอักษรที่รับและแปลงรูปมาจากอักษรพราหมี ของพวกพราหมณ์ซึ่งแพร่หลายในอินเดียตอนเหนือ และอักษรสันสกฤตในสมัยราชวงศ์ปัลลวะ ซึ่งแพร่หลายบริเวณอินเดียตอนใต้ อักษรอินเดียทั้งคู่นี้ต่างก็รับแบบมาจากอักษรฟินิเชียนอีกชั้นหนึ่ง อักษรเฟนีเซียนับได้ว่าเป็นอักษรที่เก่าแก่ที่สุด และเป็นแม่แบบตัวอักษรของชาติต่างๆ ทั้งในเอเชียและยุโรป ราว พ.ศ. 1826 พ่อขุนรามคำแหงทรงประดิษฐ์อักษรไทยที่เรียกกันว่า "ลายสือไทย" ขึ้น ซึ่งได้เค้ารูปมาจากอักษรมอญและอักษรเขมรที่มีอยู่เดิม ทำให้อักษรไทยมีลักษณะคล้ายคลึงกับอักษรทั้งสอง แม้บางตัวจะไม่คล้ายกัน แต่ก็สามารถรู้ได้ว่าดัดแปลงมาจากอักษรตัวไหน อักษรไทยมีการปรับปรุงอยู่เรื่อยๆ ในสมัยพญาฦๅไทราว พ.ศ. 1900 มีการแก้ไขตัวอักษรให้ผิดเพี้ยนไปบ้างเล็กน้อย โดยเฉพาะการเพิ่มเชิงที่ตัว ญ ซึ่งใช้ติดต่อเรื่อยมาจนทุกวันนี้ คาดว่าน่าจะเอาอย่างมาจากเขมร ในสมัยสมเด็จพระนารายณ์มหาราช ราว พ.ศ. 2223 ตัวอักษรเริ่มมีทรวดทรงดีขึ้นแต่ก็ไม่ทิ้งเค้าเดิม มีบางตัวเท่านั้นที่แก้ไขผิดไปจากเดิม คือตัว ฎ และ ธ ซึ่งเหมือนกับที่ใช้อยู่ในปัจจุบัน นักวิชาการจำนวนหนึ่งเชื่อว่าในสมัยสมเด็จพระนารายณ์มหาราช ตัวอักษรและการใช้งานมีความคล้ายคลึงกับในปัจจุบันมากที่สุดอักษรไทยพยัญชนะ อักษรไทย. พยัญชนะ. พยัญชนะไทยมี 44 รูป แต่ละตัวมีชื่อเรียกโดยเฉพาะ สามารถแบ่งตามฐานที่ใช้ในการออกเสียงเป็นวรรค เสียงอ่านที่กำกับไว้คือเสียงเมื่อเป็นพยัญชนะต้น1. ฃ และ ฅ เป็นอักษรที่ในปัจจุบันเลิกใช้แล้ว 2. อ ถือว่าเป็นเสียงว่างให้รูปสระมาเกาะได้ พยัญชนะไทยยังแบ่งออกเป็น 3 หมู่ เรียกว่า ไตรยางศ์ ประกอบด้วย- อักษรสูง 11 ตัว ได้แก่ ข ฃ ฉ ฐ ถ ผ ฝ ศ ษ ส ห - อักษรกลาง 9 ตัว ได้แก่ ก จ ฎ ฏ ด ต บ ป อ - อักษรต่ำ 24 ตัว ได้แก่ ค ฅ ฆ ง ช ซ ฌ ญ ฑ ฒ ณ ท ธ น พ ฟ ภ ม ย ร ล ว ฬ ฮสระ สระ. สระในภาษาไทยมี 21 รูป ซึ่งรูปสระเหล่านี้จะนำไปประกอบเป็นรูปสระที่ใช้จริงอีกต่อหนึ่ง (ดูที่ ภาษาไทย)- ะ วิสรรชนีย์ นมนางทั้งคู่ - &nbsp;ั ไม้หันอากาศ หางกังหัน ไม้ผัด - &nbsp;็ ไม้ไต่คู้ ไม้ตายคู้ - า ลากข้าง - &nbsp;ิ พินทุ์อิ พินทุอิ - &nbsp;่ ฝนทอง - &nbsp;ํ นิคหิต นฤคหิต หยาดน้ำค้าง- " ฟันหนู, มูสิกทันต์ - &nbsp;ุ ตีนเหยียด ลากตีน - &nbsp;ู ตีนคู้ - เ ไม้หน้า - ใ ไม้ม้วน - ไ ไม้มลาย - โ ไม้โอ- อ ตัวออ - ย ตัวยอ - ว ตัววอ - ฤ ตัวรึ - ฤๅ ตัวรือ - ฦ ตัวลึ - ฦๅ ตัวลือวรรณยุกต์ วรรณยุกต์. วรรณยุกต์ในภาษาไทยมี 4 รูป 5 เสียง เสียงวรรณยุกต์ไทยตามหลักภาษาศาสตร์ แบ่งได้ดังนี้- เสียงสามัญ (ระดับเสียงกึ่งสูง-กลาง) - เสียงเอก (ระดับเสียงกึ่งต่ำ-ต่ำ) - เสียงโท (ระดับเสียงสูง-ต่ำ) - เสียงตรี (ระดับเสียงกึ่งสูง-สูง) - เสียงจัตวา (ระดับเสียงกึ่งต่ำ-ต่ำ-กึ่งสูง)รูปวรรณยุกต์ รูปวรรณยุกต์. เครื่องหมายวรรณยุกต์ในภาษาไทย มี 4 รูป ดังนี้ ไม้เอก (-่) ไม้โท (-้) ไม้ตรี (-๊) และ ไม้จัตวา (-๋) อย่างไรก็ตาม ในจารึกสมัยโบราณ เช่น ศิลาจารึกพ่อขุนรามคำแหง มีเครื่องหมายวรรณยุกต์เพียง 2 รูป คือ ไม้เอก (-่) และไม้โท (-๋) เช่น น๋อง (น้อง), ห๋า (ห้า)การผันเสียงวรรณยุกต์ การผันเสียงวรรณยุกต์. โดยทั่วไปเสียงพยางค์หนึ่งในภาษาไทย สามารถผันได้ ๕ เสียงวรรณยุกต์ แต่ในภาษาเขียน จะมีกฎเกณฑ์การผันที่ตายตัว ดังนี้ คำตายของอักษรกลางและอักษรสูง ไม่ว่าสระจะเป็นเสียงสั้นหรือเสียงยาวก็ผันวรรณยุกต์ตามรูปแบบเดียวกัน เว้นแต่คำตายของอักษรต่ำ เมื่อเป็นสระเสียงสั้นหรือเสียงยาวจะผันคนละแบบ อักษรต่ำและอักษรสูงไม่สามารถผันให้ครบ ๕ เสียงได้ จึงมักจะใช้อักษรเสียงเดียวกันจากอีกหมู่หนึ่งมาใช้เป็นอักษรนำ โดยมีอักษรสูงนำ (ยกเว้นอักษร อ ซึ่งเป็นอักษรกลาง สามารถนำ อักษร ย ได้) เช่น นา หน่า น่า น้า หนา, มี หมี่ มี่ มี้ หมีตัวเลข ตัวเลข. ตัวเลขที่เป็นอักษรไทย เรียกว่าเลขไทย มีลักษณะดังนี้ วิธีการบอกจำนวนใช้ระบบประจำหลักเหมือนกับตระกูลเลขฮินดู-อารบิกอื่น ๆเครื่องหมายวรรคตอนเครื่องหมายวรรคตอน. - . มหัพภาค หรือ จุด - , จุลภาค หรือ ลูกน้ำ - ; อัฒภาค - : ทวิภาค หรือ ต่อ - :- วิภัชภาค - - ยัติภังค์ - — ยัติภาค - () นขลิขิต หรือ วงเล็บ - [ ] วงเล็บเหลี่ยม - { } วงเล็บปีกกา - ? ปรัศนี- ! อัศเจรีย์ - “” อัญประกาศ - ... จุดไข่ปลา - _ _ _ เส้นประ - " บุพสัญญา - / ทับ - ๆ ไม้ยมก - ฯ ไปยาลน้อย หรือ เปยยาลน้อย - ฯลฯ ไปยาลใหญ่ หรือ เปยยาลใหญ่ - ๏ ฟองมัน หรือ ตาไก่ - ๏" ฟองมันฟันหนู หรือ ฟันหนูฟองมัน- ฯ อังคั่นเดี่ยว คั่นเดี่ยว หรือ คั่น - ๚ อังคั่นคู่ หรือ คั่นคู่ - ๚ะ อังคั่นวิสรรชนีย์ - ๛ โคมูตร - &nbsp;๎ ยามักการ - &nbsp;์ ทัณฑฆาต (ตัวการันต์ คือพยัญชนะที่ถูกทัณฑฆาตกำกับ เช่น ก์ เรียกว่า กอการันต์) - &nbsp;ฺ พินทุ - ┼ ตีนครุ หรือ ตีนกา - มหัตถสัญญา (ย่อหน้า) - สัญประกาศ (ขีดเส้นใต้)รหัสยูนิโคดสำหรับอักษรไทย รหัสยูนิโคดสำหรับอักษรไทย. ช่วง￼￼รหัสยูนิโคด￼￼ (Unicode) ของอักษรไทย คือ U+0E00 ถึง U+0E7F</doc>
