<doc id="70627" url="https://th.wikipedia.org/wiki?curid=70627" title="กู่ เทียนเล่อ">กู่ เทียนเล่อ กู่ เทียนเล่อ (; ชื่อภาษาอังกฤษ: Louis Koo) เป็นนักร้อง-นักแสดงชาวฮ่องกง มีชื่ออังกฤษว่า หลุยส์ () และมีชื่อเล่นว่า กู่ไจ๋ () เกิดเมื่อวันที่ 21 ตุลาคม พ.ศ. 2513 ที่เมืองจงซาน มณฑลกวางตุ้ง ประเทศจีน เริ่มเข้าสู่วงการบันเทิงในปี พ.ศ. 2536 โดยเป็นนักแสดงในสังกัดของทีวีบี ผลงานที่สร้างชื่อเสียงคือเรื่อง "มังกรหยก ตอน กำเนิดเอี้ยก้วย" (พ.ศ. 2538) "ทีมล่าพระกาฬ หรือ คดีกองปราบ ภาค 4" และ "เจาะเวลาหาจิ๋นซี"ประวัติ ประวัติ. กู่ เทียนเล่อ จบการศึกษาชั้นมัธยมศึกษาตอนปลาย แต่ระหว่างเรียนก็เริ่มทำงานตั้งแต่อายุ 15 ปี ในซูเปอร์มาร์เก็ตใกล้ๆ บ้าน จากนั้นก็ไปทำงาน เป็นพนักงานทำความสะอาดที่ร้านแมคโดนัลด์ แต่พอเจอลูกค้าผู้หญิงแซวเข้าก็อายจนไม่สามารถทำงานได้ ทำได้ไม่กี่วันเลยต้องลาออก แล้วย้ายไปทำงานที่ร้านเคเอฟซี แต่ทำไม่ได้นานเหมือนกัน เพราะเห็นเลือดไก่แล้วรู้สึกกระอักกระอ่วน จึงต้องลาออกและไปทำงานใหม่ที่ภัตตาคาร แต่งานใหม่นี้ก็ต้องเจอเหตุการณ์ที่กุ๊กสั่งให้ลอกหนังงูทนไม่ได้ก็ต้องลาออกมาอีกครั้ง ต่อมาไปทำงานในห้างสรรพสินค้า ไปเป็นพนักงานร้านขายเสื้อผ้าแบรนด์เนม แต่ก็ทำไม่ได้นาน เพราะเบื่อลูกค้าไฮโซ จึงหันไปทำงานเดินเอกสารออฟฟิศที่บริษัทนำเข้าส่งออก คราวนี้ทำอยู่ได้นานประมาณ 2 ปี จนกระทั่งมีโอกาสได้ไปเล่นเป็นพระเอกมิวสิควิดีโอในคาราโอเกะ จึงคิดไปแสวงโชคในวงการบันเทิง และสมัครเข้าชิงบทเอี้ยก้วย ชุดใหม่ของสถานีโทรทัศน์ทีวีบี ในปี พ.ศ. 2538 และได้รับคัดเลือก จากนั้นเป็นต้นมาก็ไต่เต้าสู่ตำแหน่งพระเอกหมายเลขหนึ่งทีวีบี ในช่วงเวลาที่อยู่ในวงการบันเทิง กู่ เทียนเล่อมีทั้งข่าวร้ายและข่าวดี ไม่ว่าทะเลาะกับสื่อ ตั้งแต่ถูกวิจารณ์บทบาทเอี้ยก้วยที่ถูกเปรียบเทียบกับหลิวเต๋อหัว รวมไปถึงเจอแฉเบื้องหลังว่าเคยถูกดำเนินคดีทะเลาะเบาะแว้ง แต่ก็ผ่านพ้นมาได้ พร้อมกับผลงานซึ่งเป็นที่ชื่นชอบของผู้ชมในฮ่องกงและเอเชีย โดยเฉพาะบทมาดเข้มและแมน จนมาถึงบทตลกที่ขายดีจากเจาะเวลาหาจิ๋นซี ผลงานละครทีวีที่ผ่านมาได้แก่ มังกรหยก ลูกผู้ชายต้องสู้ จอมจักรพรรดิเฉียนหลง ไอซีเอซี-หน่วยปราบคอร์รัปชั่น เพลิงนรกไฟชีวิต เพื่อนรักสัตว์เลี้ยง คดีดังกองปราบภาค 4 เพื่อนรักหักเหลี่ยมโหดภาค 2 ในวงการ มีเพื่อนสนิทเป็นดาราสาวคู่ขวัญ ซวนซวน แถมทั้งสองเล่นด้วยกันเรื่องไหน เรตติ้งสูงทุกเรื่อง แต่ในช่วง 2545 จนถึงปี 2547 กู่ เทียนเล่อเบนเข็มไปแสดงภาพยนตร์มากกว่าละครชีวิตส่วนตัว ชีวิตส่วนตัว. กู่ เทียนเล่อมีครอบครัว 4 คน คือ พ่อ แม่ และน้องชาย 1 คน และตัวเขาเอง มีส่วนสูง 181 เซนติเมตร กรุ๊ปเลือด เอบี เขาเคยให้สัมภาษณ์ถึงนิสัยของตัวเองว่า ไม่ได้มาดเข้มเหมือนในหลายๆ บทที่ผ่านมา แต่เป็นคนสนุกสนาน ชอบการ์ตูนมาก โดยเฉพาะดราก้อนบอล ส่วนตัวชอบสะสมรถสปอร์ต กำหนดไว้ว่าผู้หญิงที่จะแต่งงานด้วยต้องเข้ากับพ่อแม่ได้ดี และเป็นแม่บ้านพอสมควรผลงานด้านการแสดงภาพยนตร์ละครโทรทัศน์</doc>
