<doc id="257269" url="https://th.wikipedia.org/wiki?curid=257269" title="บิง ครอสบี">บิง ครอสบี แฮร์รี ลิลลิส "บิง" ครอสบี () (3 พฤษภาคม ค.ศ. 1903 - 14 ตุลาคม ค.ศ. 1977) เป็นนักร้อง นักแสดงชาวอเมริกัน มีผลงานตั้งแต่ปี 1926 จนถึงเมื่อเขาเสียชีวิต ในช่วงตั้งแต่ปี 1934 ถึง 1954 เขาถือเป็นดาราที่หาที่เปรียบไม่ได้ กับผลงานด้านยอดขายแผ่นเสียง เรตติ้งทางวิทยุและรายได้ทางภาพยนตร์ ครอสบียังถูกยกเครดิตให้เป็นศิลปินแรงบันดาลใจให้กับนักร้องส่วนใหญ่รุ่นหลังที่ตามเขามา อย่างเช่น แฟรงก์ ซินาทรา เพอร์รี โคโม และดีน มาร์ติน นิตยสารแยงก์ ระบุว่าเขาเป็นคนที่มีบทบาทได้การมอบขวัญกำลังใจให้กับทหารอเมริกัน ในช่วงระหว่างสงครามโลกครั้งที่สอง และในระหว่างปีสูงสุดของเขา ราวปี 1948 มีแบบสำรวจระบุว่าเขาเป็น "ผู้ชายที่น่าสรรเสริญที่สุดที่ยังมีชีวิตอยู่" นำแจ็กกี โรบินสันและสมเด็จพระสันตะปาปาปิอุสที่ 12 ครอสบีลงทุนในการพัฒนาอุตสาหกรรมเพลงในช่วงหลังสงคราม โดยในปี 1947 เขาลงทุนเงิน 50,000 เหรียญสหรัฐกับบริษัทแอมเพกซ์ ที่ถือเป็นบริษัทเทปรีลทูรีลแห่งแรกในอเมริกาเหนือ และครอสบียังเป็นคนแรกที่แสดงอัดเสียงก่อนรายการในรายการวิทยุและบันทึกเสียงในรูปแบบเทปแม่เหล็ก เขามอบตัวอย่าง 200 ตัวอย่างแรกให้เพื่อนของเขา ซึ่งเป็นนักดนตรีคือ Les Paul ที่ทำให้เขาประดิษฐ์ Multitrack recording ในปี 1962 ครอสบีถือเป็นคนแรกที่ได้รับรางวัลประสบความสำเร็จจาก Global Achievement Award เขายังได้รับรางวัลออสการ์ในสาขานักแสดงนำชายยอดเยี่ยมจากบท บาทหลวง ชัค โอ'มัลเลย์ ในภาพยนตร์ปี 1944 เรื่อง Going My Way ครอสบียังเป็นคนไม่กี่คนที่มีชื่อจารึกอยู่บนฮอลลีวูดวอล์กออฟเฟมถึง 3 ครั้ง</doc>
