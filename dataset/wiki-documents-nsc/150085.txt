<doc id="150085" url="https://th.wikipedia.org/wiki?curid=150085" title="กฤษดา สุโกศล แคลปป์">กฤษดา สุโกศล แคลปป์ กฤษดา สุโกศล แคลปป์ หรือที่รู้จักกันดีในชื่อ น้อย วงพรู (ชื่อเล่น: น้อย) เกิดเมื่อวันที่ 26 ธันวาคม พ.ศ. 2513 เป็นนักร้องนำวงพรู นักแสดงชาวไทย นอกเหนือจากผลงานการแสดงเขายังเป็นผู้บริหารกิจการโรงแรม เดอะ สยามร่วมกับครอบครัว กมลา สุโกศล หลังห่างหายไปถึงสิบสองปี น้อยก็กลับมาในฐานะศิลปินเดี่ยว โดยได้ศิลปินมาช่วยแต่งเพลงอย่าง บอย โกสิยพงษ์ อภิวัชร์ เอื้อถาวรสุข และ ตรัย ภูมิรัตนการศึกษาและประวัติ การศึกษาและประวัติ. กฤษดา เป็นลูกชายคนเล็กของตระกูลไทย-อเมริกัน เป็นน้องชายของสุกี้ กมล สุโกศล แคลปป์ จบปริญญาตรีด้านมานุษยวิทยา จาก Boston University จากนั้นใช้ชีวิตนักแสดงตามเวทีและสถานที่เล็กๆ ในนิวยอร์ก เรียนการแสดง เล่นละครเวทีไปด้วยและทำงานเสิร์ฟอาหารไปด้วยอยู่ 3 ปี จึงกลับประเทศไทย จากนั้นก็ได้ฟอร์มวงพรู มีผลงานการแสดงภาพยนตร์ไทยอย่าง คนกราบหมา (2539) หัวใจทรนง (2547) ทวารยังหวานอยู่ (2547) และ 13 เกมสยอง (2549) ซึ่งจากเรื่องนี้เองทำให้กฤษดาได้รับรางวัลผู้แสดงนำชายยอดเยี่ยม รางวัลภาพยนตร์แห่งชาติ สุพรรณหงส์ ประจำปี 2549ผลงานภาพยนตร์ผลงาน. ภาพยนตร์. - คนกราบหมา (พ.ศ. 2539) - หัวใจทรนง (พ.ศ. 2547) - ทวารยังหวานอยู่ (พ.ศ. 2547) - 13 เกมสยอง (พ.ศ. 2549) - ความสุขของกะทิ (พ.ศ. 2552) - ณ ขณะรัก (พ.ศ. 2552) - หลวงพี่เท่ง 3 (พ.ศ. 2553) - อันธพาล (พ.ศ. 2555) - โลงจำนำ (พ.ศ. 2556) - Mary is happy, Mary is happy (พ.ศ. 2556) - "ลูกทุ่ง ซิกเนเจอร์"(พ.ศ. 2558) - ขุนพันธ์ (พ.ศ. 2559; เลื่อนฉายจาก พ.ศ. 2558)ผลงานพิเศษ ผลงานพิเศษ. Ford & Friends Sing Stone อัลบั้มรวมเพลงเพราะๆ จากคอนเสิร์ต “Ford & Friends Let’s Sing Stone and 90th’s Memory” โดยได้คัดเลือกจากบทเพลงดังในอดีตที่ดีที่สุด ของค่าย Stone Entertainment ที่นำมาทำใหม่โดยฝีมือของ 16 ศิลปินคุณภาพที่ได้รับการยอมรับในฝีมือ อาทิเช่น บี พีระพัฒน์, น้อย วงพรู, เป้ วงmild, แอนดี้ เขมพิมุก, ส้ม อมรา, กรพินธุ์, อู๋ ธรรพ์ณธร, Cris New School, อนัน อันวา, ตุล อพาร์ทเม้นท์คุณป้า, แป๋ว นภาดา, ฟอร์ด สบชัย, รัดเกล้า โดย น้อย วงพรูได้ร้องเพลง เหนื่อยใจภายในอัลบั้ม สุดยอดพี่น้อยธุรกิจผู้บริหารกิจการโรงแรม เดอะ สยาม ธุรกิจ. ผู้บริหารกิจการโรงแรม เดอะ สยาม. น้อย วงพรูได้เป็นผู้บริหารกิจการโรงแรม เดอะ สยาม ริมแม่น้ำเจ้าพระยา กรุงเทพฯ (3/2 ถ.ขาว วชิรพยาบาล ดุสิต ดุสิต, กรุงเทพมหานคร 10300) ตั้งใกล้กับสะพานซั้งฮี้ ซึ่งโรงแรมได้เปิดให้บริการมาตั้งแต่ปี พ.ศ. 2555 โดยมีผลตอบรับค่อนข้างดี และยังได้ลงนิตยสารเมืองนอก Travel + Leisure และได้ Top 20 โรงแรมของโลกและได้รับโหวตให้เป็น number one city hotel of the world โดยถูกออกแบบโดยสถาปนิกชื่อดังระดับโลก บิล เบนส์เล การตกแต่งจะใช้โทนสีขาว และดำแซมด้วยเฟอร์นิเจอร์สมัยโบราณ ผสานกลิ่นตะวันตก เข้ากับความคลาสสิกและอบอุ่น อ่อนโยนแบบไทยสมัยรัชการที่ 5 ห้องพัก ทั้งหมดมี 39 ห้องมีพื้นที่ใช้สอยเริ่มต้น 80-160 ตร.ม. ภายในมีเตียงขนาดใหญ่เพดานสูง แต่ละห้องตกแต่งโดยธีม ที่แตกต่างกัน ประดับด้วยเฟอร์นิเจอร์หรู งานศิลปะ และวัตถุโปราณ แฝงมนต์สเน่ห์และกลิ่นอายอารยธรรมร่วมสมัย โดยมีสิ่งอำนวยความสะดวก สระว่ายน้ำแบบอินฟินิตี้, ฟิตเนส และเวทีมวยไทย พร้อมเทรนเนอร์ส่วนตัว, โยคะกลางแจ้ง, ห้องสมุด, ห้องฉายภาพยนตร์ สไตล์ย้อนยุค, ห้องประชุมสัมมนา, แกลเลอรี่วัตถุโบราณหายาก (ของสะสมส่วนตัวของน้อย วงพรู), ท่าเรือส่วนตัว พร้อมสปีดโบ๊ต และไวไฟฟรีรางวัลรางวัลสุพรรณหงส์รางวัลชมรมวิจารณ์บันเทิงครอบครัว ครอบครัว. น้อย วงพรูสมรสกับนางเมลานี สุโกศล แคลปป์เป็นลูกครึ่งฮ่องกง - อังกฤษเป็นคุณครูโรงเรียนนานาชาติและมีลูกสองคน (ลูกครึ่งจีน-สิงคโปร์) ชื่อว่า ฟินน์และโรซี่อาการบาดเจ็บ อาการบาดเจ็บ. ้น้อย วงพรู เคยต้องรักษาอาการบาดเจ็บจากขามาแล้วสองครั้ง และทุกครั้งมันจะเกิดในช่วงสำคัญ ครั้งแรกเกิดขึ้นโชว์หนึ่งก่อนคอนเสิร์ต Pru & Modern Dog – ทุกสิ่ง (For Fat Live Pru & Modern Dog) ซึ่งเขาโลดโผนกับโชว์จนตกเวที อีกครั้งคือช่วงก่อนอัลบั้มชุดที่สอง (Zero) น้อยไปเล่นกีฬาแล้วหัวเข่าหักจนต้องใส่เฝือกโปรโมตอัลบั้มนั้นในช่วงแรก โดยน้อยกำลังอยู่ในช่วงรักษาอาการเส้นประสาทที่ขาอักเสบ ซึ่งต้องฟื้นฟูและบำบัดโดยการกระตุ้นด้วยไฟฟ้าที่เรียกว่า Electrical Stimulation โดยคาดว่าจะหายในราวสี่เดือน</doc>
