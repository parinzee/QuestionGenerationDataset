<doc id="747064" url="https://th.wikipedia.org/wiki?curid=747064" title="ช็อง อู-ซ็อง">ช็อง อู-ซ็อง ช็อง อู-ซ็อง (; ; เกิด 20 มีนาคม ค.ศ. 1973) เป็นนักแสดงชาวเกาหลีใต้ประวัติ ประวัติ. ภายหลังจากที่หางานเป็นนายแบบครั้งแรก ช็อง อู-ซ็อง ได้รับการเปิดตัวครั้งแรกในภาพยนตร์ The Fox with Nine Tails ร่วมกับโค โซ-ย็อง โดยเขาและเธอมีผลงานภาพยนตร์ร่วมกันมากกว่าสองเรื่อง ช็อง อู-ซ็อง สร้างชื่อเสียงอย่างแพร่หลายในภาพยนตร์ของคิม ซ็อง-ซู ในภาพยนตร์ Beat ที่ซึ่งเขาได้รับบทเป็นนักเรียนมัธยมปลายที่หันมาอยู่ร่วมแก๊ง นับตั้งแต่ภาพยนตร์เรื่องนี้ เขาได้กลายเป็นที่รู้จักในฐานะนักแสดงระดับแถวหน้า ในปีต่อมา เขาได้รับบทเป็นนักมวยหนุ่มในภาพยนตร์ City of the Rising Sun, เรือโทนาวิกในแฟนธ่อม พยัคฆ์ร้ายใต้สุมทร และนักวิ่งมาราธอนใน Love ในปี ค.ศ. 2001 ช็อง อู-ซ็อง ได้รับบทสำคัญในภาพยนตร์ย้อนยุคของคิม ซ็อง-ซู กับเรื่องมหาสงครามกู้ปฐพี โดยแสดงเป็นทาสผมยาวที่เล่นคู่กับซูเปอร์สตาร์ชาวจีนอย่างจาง จื่ออี๋ และได้รับการเผยแพร่อย่างกว้างขวางเช่นเดียวกับในประเทศเกาหลี หลังจากใช้เวลาในปี ค.ศ. 2002 ช็อง อู-ซ็อง ได้รับงานมิวสิกวิดีโอและงานโฆษณาเป็นจำนวนมาก แล้วจึงมารับบทสุดประหลาดในภาพยนตร์ Mutt Boy ซึ่งเป็นผลงานกำกับภาพยนตร์ลำดับที่ห้าของกวัก คย็อง-แทค ต่อมา ช็อง อู-ซ็อง ได้รับบทที่โรแมนติกอย่างมาก ซึ่งการแสดงบนหน้าจอของเขาได้เป็นที่ยอมรับ ในภาพยนตร์ระดับบ็อกซ์ออฟฟิศที่ได้รับความนิยมอย่างผมจะเป็นความทรงจำให้คุณเอง..ที่รัก เขาแสดงเป็นสถาปนิกที่มีภรรยา (รับบทโดยซน เย-จิน) ผู้ได้รับการวินิจฉัยว่าเริ่มมีอาการของโรคอัลไซเมอร์ และผลงานที่ได้รับการถ่ายทำในประเทศเนเธอร์แลนด์อย่างล่าหัวใจ ยัยตัวร้าย โดยรับบทเป็นนักฆ่าที่ได้รับการว่าจ้างซึ่งตกหลุมรักกับศิลปินข้างถนนที่แสดงโดยช็อน จี-ฮย็อน ช็อง อู-ซ็อง ยังรับบทเป็นเจ้าหน้าที่ดับเพลิงที่มีความมุ่งมั่นในภาพยนตร์อีกนิยามรัก และบทโรแมนติกอีกครั้งกับเพื่อนเก่าใน A Good Rain Knows ภาพยนตร์ศิลปะการต่อสู้ฟอร์มยักษ์ศึกสามพิภพ รบ-รัก-พิทักษ์เธอ และนักฆ่าดาบเทวดา ของเขาก็ยังมีส่วนประกอบของความโรแมนติกด้วยเช่นกันชีวิตส่วนตัว ชีวิตส่วนตัว. ช็อง อู-ซ็อง เติบโตขึ้นมาในแขวงซาดัง ซึ่งเป็นเมืองที่ยากจนที่สุดเมืองหนึ่งในกรุงโซล ทำให้เขาได้เรียนแค่มัธยมต้นผลงานภาพยนตร์ผลงานภาพยนตร์. - ค.ศ. 1994 The Fox with Nine Tails - ค.ศ. 1996 Born to Kill - ค.ศ. 1996 เจ้าพ่อเซี่ยงไฮ้ เดอะ มูฟวี่ - ค.ศ. 1997 Beat - ค.ศ. 1997 รักชั่ววูบ - ค.ศ. 1998 City of the Rising Sun - ค.ศ. 1999 แฟนธ่อม พยัคฆ์ร้ายใต้สุมทร - ค.ศ. 1999 Love - ค.ศ. 2001 มหาสงครามกู้ปฐพี - ค.ศ. 2003 Mutt Boy - ค.ศ. 2004 ผมจะเป็นความทรงจำให้คุณเอง..ที่รัก - ค.ศ. 2005 อีกนิยามรัก - ค.ศ. 2006 ล่าหัวใจ ยัยตัวร้าย - ค.ศ. 2006 ศึกสามพิภพ รบ-รัก-พิทักษ์เธอ - ค.ศ. 2007 Close to You (ภาพยนตร์สั้น) - ค.ศ. 2008 โหดบ้าล่าดีเดือด - ค.ศ. 2009 Present (ภาพยนตร์สั้นดับเบิลยูโคเรีย) - ค.ศ. 2009 A Good Rain Knows - ค.ศ. 2010 นักฆ่าดาบเทวดา - ค.ศ. 2011 Friends & Love (ภาพยนตร์สั้นจิออดาโน) - ค.ศ. 2013 โคลด์ อายส์ - ค.ศ. 2014 หมากพระเจ้า สั่งเป็นสั่งตาย - ค.ศ. 2014 แค้นรักพิศวาส - ค.ศ. 2015 Don't Forget Me - ค.ศ. 2015 Jakseoui Byeon - ค.ศ. 2016 Asura</doc>
