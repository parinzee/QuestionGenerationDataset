<doc id="61754" url="https://th.wikipedia.org/wiki?curid=61754" title="กีฬาเฟสปิก">กีฬาเฟสปิก กีฬาเฟสปิก () หรือ การแข่งขันกีฬาคนพิการภาคพื้นตะวันออกไกล และ แปซิฟิกตอนใต้ () เรียกว่า สหพันธ์กีฬาเฟสปิก เป็นมหกรรมกีฬาหลากหลายชนิด โดยนักกีฬาเป็นผู้พิการจากทั่วเอเชียและโอเชียเนีย เป็นมหกรรมกีฬาคนพิการอันดับสองของโลกรองจากกีฬาพาราลิมปิก (Paralympic Games) โดยจัดขึ้นครั้งแรกที่เมือง เบ็บปุ จังหวัดโออิตะ ญี่ปุ่น ในปี พ.ศ. 2518 (ค.ศ. 1975) โดยมีนักกีฬาร่วมแข่งขัน 973 คน จาก 18 ประเทศ กีฬาเฟสปิกเกมส์ครั้งที่ 9 จัดขึ้นครั้งสุดท้าย ที่เมืองกัวลาลัมเปอร์ ประเทศมาเลเซีย ในปี พ.ศ. 2549 (ค.ศ. 2006) มีนักกีฬาเข้าร่วม 4,000 คน จากประเทศสมาชิก 46 ประเทศ ชิงชัยกันใน 19 ชนิดกีฬา ก่อนที่ครั้งต่อมา (ค.ศ. 2010) ในการแข่งขันที่เมืองกว่างโจว ประเทศจีน จึงได้มีการเปลี่ยนชื่อการแข่งขันจากกีฬาเฟสปิกเป็นกีฬาเอเชียนพาราเกมส์ ให้สอดคล้องกับการแข่งขันเอเชียนเกมส์ รวมถึง การแข่งขันเอเชียนพาราเกมส์ดังกล่าว ยังเป็นการเริ่มนับครั้งที่หนึ่งใหม่อีกด้วยวัตถุประสงค์วัตถุประสงค์. - เพื่อสนับสนุนการแสดงออกด้านสามารถทางการกีฬา ของผู้มีความพิการในมวลหมู่ประเทศสมาชิกของสหพันธ์เฟสปิก - เพื่อยกระดับความตระหนัก และความเข้าใจของสังคม ที่มีต่อความสามารถ ของบุคคลที่มีความพิการ - เพื่อสนับสนุนอุดมคติของสหพันธ์เฟสปิก ในการส่งเสริมให้บุคคลที่มีความพิการได้เข้าร่วมกิจการกีฬา และออกกำลังกายอย่างกว้างขวาง และในขณะเดียวกันจัดให้มีการแข่งขันเพื่อแสดงออกถึงความเป็นเลิศทางกีฬาประวัติ ประวัติ. เฟสปิกเกมส์ ถือกำเนิดขึ้นที่ ประเทศญี่ปุ่น เมื่อปี พ.ศ. 2518 โดยมีคณะบุคคล ที่สนใจในกิจกรรม และ การกีฬา สำหรับคนพิการ ในแถบภาคพื้น เอเชียตะวันออกไกล และแปซิฟิกตอนใต้ โดย ดร. ยูทากะ นาคามุระ ได้ร่วมกันก่อตั้งองค์กรทางกีฬาขึ้น เรียกว่า การแข่งขันกีฬาคนพิการภาคพื้นตะวันออกไกล และ แปซิฟิกตอนใต้ โดยใช้กิจกรรมและการกีฬาเป็นสื่อ ตลอดจนเพื่อส่งเสริมความเป็นมิตร และความเข้าใจซึ่งกันและกัน ในกลุ่มคนพิการทั้งหลายทั่วโลก จัดการแข่งขัน 4 ปีต่อครั้งประเทศสมาชิกกีฬาเฟสปิกเอเชียโอเชียเนียประเภทกีฬาในการแข่งขันครั้งล่าสุดประเภทกีฬาในการแข่งขันครั้งล่าสุด. - ยิงธนู - กรีฑา - แบดมินตัน - บอคเซีย - โบว์ลิ่ง - จักรยาน- ฟุตบอล 5 ฝ่าย และ ฟุตบอล 7 ฝ่าย - ยูโด - ยกน้ำหนัก - เรือพาย - ยิงปืน- ว่ายน้ำ - ปิงปอง - วอลเลย์บอลนั่ง (สำหรับผู้พิการทางขา) - วีลแชร์บาสเกตบอล - วีลแชร์ฟันดาบ - วีลแชร์เทนนิสประเภทของความพิการประเภทของความพิการ. - ความพิการทาง แขน - ขา - ความพิการทางตา - ความพิการทางสมอง - กลุ่มคนพิการที่นั่งรถวีลแชร์ - ความพิการทางปัญญาการจัดการแข่งขัน</doc>
