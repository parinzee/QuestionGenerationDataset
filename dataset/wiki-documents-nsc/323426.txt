<doc id="323426" url="https://th.wikipedia.org/wiki?curid=323426" title="เหยียน หย่งชุน">เหยียน หย่งชุน เหยียน หย่งชุน (, , แปลว่า "ฤดูใบไม้ผลิ") หรือ หยิ่ม เหวงช๊น ในสำเนียงกวางตุ้ง เป็นจอมยุทธหญิงในตำนานของจีน ที่เชื่อกันว่าเป็นผู้แรกที่ต้นแบบของมวยกังฟูในแบบที่เรียกว่า "หย่งชุน"ประวัติ ประวัติ. ในศตวรรษที่ 17 เหยียน หย่งชุน เป็นสาวงามจากมณฑลกวางตุ้ง ได้อยู่กับบิดาของเธอชื่อ ยิ่มยี หลังมารดาของเธอเสียชีวิตลง เธอได้ถูกหมั้นกับพ่อค้าขายเกลือชาวฮกเกี้ยน ชื่อ เหลียง ปอกเชา ตั่งแต่เยาว์วัย หากแต่บิดาจากการช่วยเหลือผู้อื่น ได้ไปมีคดีกับทางบ้านเมืองจึงต้องหลบหนีพร้อมหย่งชุนไปยังพรมแดนระหว่างมณฑลเสฉวนและยูนนาน อาศัยการขายเต้าหู้ยังชีพ ณ เชิงเขาไทซาน ความงามของเธอได้นำความยุ่งยากมาสู่ตัว เมื่ออันธพาลได้มาชอบพอและมาบังคับเธอให้แต่งงาน ทั้งเธอและบิดาเป็นกังวลอย่างยิ่ง หากแต่ไม่รู้ว่าจะทำอย่างไรดีกับสถานการณ์เช่นนี้ จนกระทั่งบิดาเธอเล่าเรื่องความยุ่งยากนี้ให้แม่ชีหวู่เหมยฟัง (อู่เหม่ย) แม่ชีต้องการช่วยเหลือจึงรับหย่งชุ่นเป็นศิษย์และไปอยู่ด้วยบนเขาและสอนวิทยายุทธ์แขนงใหม่นี้ให้เป็นเวลา 3 ปี หลังจากฝึกฝนจน สามารถป้องกันตนเองได้แล้วหยงชุ่นจึงกลับมาหาบิดา เมื่ออันธพาลคนเดิมตามมารังควาน ครั้งนี้หยงชุนไม่ได้หลีกเลี่ยงอีกต่อไป และได้ท้าอันธพาลประลองและเอาสามารถเอาชนะได้ในเวลาอันสั้น ต่อมาหยงชุนหลังจากนั้นได้แต่งงานกับเหลียง ปอกเชาและพยายามจะสอนสามีของเธอได้ฝึกมวยหยงชุ่น หากแต่สามีเธอไม่ได้ให้ความสนใจเท่าไหร่นักเนื่องจากเขาเองได้ฝึกฝนมวยเสี้ยวลิ้มจากวัดเส้าหลินมาอย่างช่ำชองแล้ว แต่หลังจากหยงชุ่นได้แสดงให้เขาเห็นว่าเธอสามารถชนะเขาได้ครั้งแล้วครั้งเล่า เขาจึงยอมเรียนรู้วิชาการต่อสู้นี้กับหยงชุน และตั้งชื่อวิทยายุทธ์นี้ตามชื่อภรรยาตนเองว่า “หยงชุน” หลังจากนั้น เขาสอนวิทยายุทธ์นี้ให้กับเหลียง หล่านไกว ซึ่งต่อมาเป็นผู้เผยแพร่แขนงวิชาหย่งชุนให้กระจายไปในวงกว้างในวัฒนธรรมสมัยนิยม ในวัฒนธรรมสมัยนิยม. ในวัฒนธรรมสมัยนิยม เหยียน หย่งชุน ได้รับการอ้างอิงอย่างมากมาย เช่น ซีรีส์เรื่อง The Young Heroes of Shaolin 1981 ที่นำแสดงโดย กวน จิ่นหลุน หรือในบางฉบับที่ดัดแปลงให้หย่งชุนเป็นภรรยาของหง ซีกวน เช่น The Formidable Lady From Shaolin ในปี ค.ศ. 1987 ที่นำแสดงโดย หมีเซียะ ซึ่งทั้ง 2 เรื่องนี้สร้างโดยทีวีบี และในแบบภาพยนตร์ เรื่อง Wing Chun ในปี ค.ศ. 1994 นำแสดงโดย มิเชลล์ โหย่ว เป็น เหยียน หย่งชุน และ เจิ้น จื่อตัน เป็น เหลียง ปอกเชา กำกับการแสดงโดย หยวน หวูปิง เป็นต้น</doc>
