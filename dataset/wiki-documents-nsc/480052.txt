<doc id="480052" url="https://th.wikipedia.org/wiki?curid=480052" title="วงศ์ซาลาแมนเดอร์เอเชีย">วงศ์ซาลาแมนเดอร์เอเชีย วงศ์ซาลาแมนเดอร์เอเชีย () เป็นวงศ์ของสัตว์สะเทินน้ำสะเทินบกจำพวกซาลาแมนเดอร์ ใช้ชื่อวงศ์ว่า Hynobiidae พบกระจายพันธุ์ในทวีปเอเชียและรัสเซีย พบจนถึงอัฟกานิสถานและอิหร่าน มีความใกล้เคียงกับซาลาแมนเดอร์ยักษ์ (Cryptobranchidae) ซึ่งถือเป็นว่าเป็นซาลาแมนเดอร์ที่ยังมีเค้าโครงมาจากซาลาแมนเดอร์ในยุคก่อนประวัติศาสตร์ จึงจัดอยู่ในอันดับย่อยเดียวกัน คือ Cryptobranchoidea ประมาณครึ่งหนึ่งของสมาชิกในวงศ์นี้ พบในประเทศญี่ปุ่น ซาลาแมนเดอร์วงศ์นี้ มีการปฏิสนธิภายนอกหรือออกลูกเป็นไข่ ซึ่งแตกต่างจากซาลาแมนเดอร์วงศ์อื่นที่ปฏิสนธิภายใน ตัวผู้จะสนใจถุงไข่มากกว่าตัวเมีย ตัวเมียจะวางถุงไข่ครั้งละ 2 ใบ ถุงไข่แต่ละถุงจะมีไข่ได้มากกว่า 70 ใบ จากนั้นตัวอ่อนจะถูกเลี้ยงโดยพ่อแม่ เป็นวงศ์ที่มีการเปลี่ยนแปลงรูปร่างสมบูรณ์ ตัวเต็มวัยมีเปลือกตาและไม่มีเหงือก ลำตัวป้อม หัวและหางมีขนาดใหญ่ มีขาทั้ง 2 คู่ ส่วนมากมีปอดใหญ่ แต่ในสกุล Ranodon มีปอดเล็กมาก และสกุล Onychodactylus ไม่มีปอด ส่วนใหญ่ซาลาแมนเดอร์วงศ์นี้มีขนาดตัวเล็กและความยาวน้อยกว่า 10 เซนติเมตร ชนิดที่ใหญ่ที่สุดยาว 25 เซนติเมตร ส่วนใหญ่อาศัยอยู่บนบกแต่เคลื่อนย้ายไปยังแหล่งน้ำเพื่อผสมพันธุ์ นอกจากบางชนิดที่อาศัยอยู่ในน้ำและหลายชนิดอาศัยอยู่ในลำธารบนภูเขาการจัดลำดับชั้น การจัดลำดับชั้น. วงศ์ย่อย Hynobiinae- สกุล Batrachuperus- Batrachuperus karlschmidti - Batrachuperus londongensis - Batrachuperus taibaiensis - Batrachuperus tibetanus - Batrachuperus yenyuanensis - Batrachuperus pinchonii - สกุล Hynobius- Hynobius abei - Hynobius amjiensis - Hynobius arisanensis - Hynobius boulengeri - Hynobius chinensis - Hynobius dunni - Hynobius formosanus - Hynobius fuca - Hynobius guabangshanensis - Hynobius hidamontanus - Hynobius katoi - Hynobius kimurae - Hynobius leechii - Hynobius lichenatus - Hynobius mantschuriensis - Hynobius maoershanensis - Hynobius naevius - Hynobius nebulosus - Hynobius nigrescens - Hynobius okiensis - Hynobius quelpaertensis - Hynobius retardus - Hynobius sonani - Hynobius stejnegeri - Hynobius takedai - Hynobius tenuis - Hynobius tokyoensis - Hynobius tsuensis - Hynobius turkestanicus - Hynobius yangi - Hynobius yiwuensis - Hynobius yunanicus - สกุล Liua- Liua shihi - Liua tsinpaensis - สกุล Onychodactylus- Onychodactylus fischeri - Onychodactylus japonicus - สกุล Pachyhynobius- Pachyhynobius shangchengensis - สกุล Paradactylodon- Paradactylodon gorganensis - Paradactylodon persicus - Paradactylodon mustersi - สกุล Pseudohynobius- Pseudohynobius flavomaculatus - Pseudohynobius jinfo - Pseudohynobius kuankuoshuiensis - Pseudohynobius shiuchengensis - สกุล Ranodon- Ranodon sibiricus - สกุล Salamandrella- Salamandrella kyserlingii - Salamandrella tridactyla วงศ์ย่อย Protohynobiinae- สกุล Protohynobius- Protohynobius puxiongensis</doc>
