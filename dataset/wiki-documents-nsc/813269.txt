<doc id="813269" url="https://th.wikipedia.org/wiki?curid=813269" title="ท็อปส์ ซูเปอร์มาร์เก็ต">ท็อปส์ ซูเปอร์มาร์เก็ต ท็อปส์ ซูเปอร์มาร์เก็ต () เป็นกิจการค้าปลีกสินค้าอุปโภคและบริโภค ในรูปแบบซูเปอร์มาร์เก็ตรายใหญ่ที่สุดในประเทศไทย ดำเนินการตั้งแต่ พ.ศ. 2539 โดย กลุ่มธุรกิจสายงานสินค้าอุปโภค บริโภค บริษัท กลุ่มเซ็นทรัล จำกัด มีสาขารวมทั้งหมด 250 สาขาทั่วประเทศใน พ.ศ. 2559 และตั้งเป้าขยายสาขาครบ 600 สาขาภายใน พ.ศ. 2564ประวัติ ประวัติ. ท็อปส์ ซูเปอร์มาร์เก็ต เกิดขึ้นจากการควบรวมกิจการในส่วนซูเปอร์มาร์เก็ตของ ห้างสรรพสินค้าเซ็นทรัล และ ห้างสรรพสินค้าโรบินสัน เข้าด้วยกัน เมื่อ พ.ศ. 2537 ตามแผนยุทธศาสตร์การควบรวมกิจการซ้ำซ้อน หลังจากที่เซ็นทรัลรีเทลเข้าควบคุมกิจการและเข้าเป็นผู้ถือหุ้นใหญ่ของห้างสรรพสินค้าโรบินสัน ที่ก่อนหน้านี้ควบรวมแผนกเครื่องใช้ไฟฟ้าเป็น เพาเวอร์บาย แผนกสินค้ากีฬาเป็น ซูเปอร์สปอร์ต และแผนกเครื่องเขียนเป็น บีทูเอส เมื่อ พ.ศ. 2544 ไม่นานหลังจากนั้นเซ็นทรัลรีเทล ก็ได้เปิดบริษัทร่วมทุนระหว่างบริษัทฯ และ รอยัล เอโฮลด์ ของเนเธอร์แลนด์ ในชื่อ บริษัท ซีอาร์ซี เอโฮลด์ จำกัด เพื่อซื้อสิทธิ์การบริหาร "ท็อปส์ ซูเปอร์มาร์เก็ต" จาก ท็อปส์ สหรัฐอเมริกา และเปิดสาขาแรกที่ เซ็นทรัล ชิดลม ใน พ.ศ. 2540 ก่อนจะเปิดสาขารูปแบบ Standalone สาขาแรกที่ประชานิเวศน์ ในพ.ศ. 2542 หลังจากนั้นใน พ.ศ. 2547 เซ็นทรัลรีเทล ได้ตัดสินใจซื้อกิจการ "ท็อปส์" ทั้งหมด 46 สาขาจาก รอยัล เอโฮลด์ เพื่อให้เป็นซูเปอร์มาร์เก็ตของคนไทยเต็มตัว โดยเปลี่ยนชื่อบริษัทใหม่เป็น บริษัท เซ็นทรัล ฟู้ด รีเทล จำกัด และยังได้ซื้อกิจการ ฟู้ดไลอ้อน ซูเปอร์มาร์เก็ต ในประเทศไทยทั้งหมด เพื่อนำเอาสาขานอกห้างสรรพสินค้าเซ็นทรัล และโรบินสันมาเปลี่ยนเป็นท็อปส์ ซูเปอร์มาร์เก็ตทั้งหมด จากนั้นไม่นานเซ็นทรัลรีเทลก็ได้ประกาศแผนปรับปรุงภาพลักษณ์ของท็อปส์ใหม่ทั้งหมด โดยเน้นความสดใส และความตื่นเต้น รวมถึงแตกรูปแบบสาขาใหม่คือ เซ็นทรัล ฟู้ด ฮอลล์ ขึ้นที่เซ็นทรัล ชิดลม และเซ็นทรัลเวิลด์ เพื่อจับตลาดลูกค้าพรีเมี่ยมที่มีกำลังซื้อสูงโดยเฉพาะ และยังเป็นการชน เอ็มโพเรียม กูร์เมต์ มาร์เก็ต ของกลุ่มเดอะมอลล์โดยตรง รวมถึงยังซื้อสิทธิ์ร้านกาแฟ เซกาเฟรโด ซาเนตติ มาบริหารในประเทศไทยอีกทางหนึ่งด้วย ปัจจุบัน ท็อปส์ ซูเปอร์มาร์เก็ต ถือเป็นกิจการค้าปลีกสินค้าอุปโภคและบริโภค ในรูปแบบซูเปอร์มาร์เก็ตรายใหญ่ที่สุดในประเทศไทย ด้วยจำนวนสาขาที่มากถึง 250 สาขาทั่วประเทศใน พ.ศ. 2559 รวมถึงยังมีสาขาแบบไฮเปอร์มาร์เก็ตเพื่อตอบสนองต่อกลุ่มลูกค้าย่านชานเมืองที่ต้องการร้านขนาดใหญ่ และยังมีกิจการร้านเสริมความงาม เพื่อตอบโจทย์ลูกค้ากลุ่มความงามอีกช่องทางหนึ่งด้วยรูปแบบสาขาสาขาขนาดใหญ่สาขาขนาดเล็กสาขาที่ปิดกิจการ</doc>
