<doc id="16350" url="https://th.wikipedia.org/wiki?curid=16350" title="โดราเอมอนฉบับภาพยนตร์">โดราเอมอนฉบับภาพยนตร์ โดราเอมอนฉบับภาพยนตร์ (อังกฤษ: Doraemon the movies) เป็นภาพยนตร์การ์ตูนเรื่องยาวฉบับพิเศษ สร้างโดยบริษัทผลิตภาพยนตร์ เพื่อจัดฉายในโรงภาพยนตร์ปีละหนึ่งตอนในช่วงเดือนมีนาคมเป็นประจำทุกปี ในประเทศญี่ปุ่นเริ่มตั้งแต่ ค.ศ. 1980 (พ.ศ. 2523) ตอนไดโนเสาร์ของโนบิตะทั้งนี้ใน พ.ศ. 2548 ยังมีการฉลองครบรอบ 25 ปีของการฉายโดราเอมอนฉบับภาพยนตร์อีกด้วย และในเดือนมีนาคม พ.ศ. 2549 ที่ประเทศญี่ปุ่นก็ได้มีการฉาย โดราเอมอนฉบับภาพยนตร์ตอนไดโนเสาร์ของโนบิตะฉบับสร้างใหม่ โดยใช้ทีมนักพากย์ชุดใหม่ทั้งหมด ซึ่งเป็นชุดที่พากย์เสียงให้กับ โดราเอมอนฉบับการ์ตูนทีวีสร้างใหม่ ที่กำลังออกอากาศทางโทรทัศน์ของประเทศญี่ปุ่นอยู่ในขณะนี้ นอกจากนั้นยังมีการดัดแปลงผลิตออกเป็นฉบับหนังสือการ์ตูนด้วย ปัจจุบันมีการสร้าง โดราเอมอน เดอะ มูฟวี่ มาแล้วทั้งหมด 36 ตอน และมีการนำตอนเก่ามาสร้างใหม่ตั้งแต่ พ.ศ. 2549 เป็นต้นมาประวัติการฉายในประเทศไทย ประวัติการฉายในประเทศไทย. โดราเอมอนฉบับภาพยนตร์นี้เข้าฉายในโรงภาพยนตร์ประเทศไทย ตอนแรกคือ ไดโนเสาร์ของโนบิตะ (Nobita's Dinosaur) นำเข้ามาฉายโดยไชโยภาพยนตร์ เริ่มรอบปฐมทัศน์ 2 โรงด้วยกันคือ โรงภาพยนตร์เมโทร และสามย่าน เมื่อวันที่ 21 สิงหาคม พ.ศ. 2525 หรือหลังจากประเทศญี่ปุ่น 2 ปี ซึ่งทางไชโยภาพยนตร์ใช้ชื่อตอนว่า "โดเรม่อนผจญไดโนเสา" ตามชื่อเรียกโดราเอมอนฉบับหนังสือการ์ตูน ของสำนักพิมพ์วิบูลย์กิจในสมัยนั้น หลังจากเข้าฉายประมาณหนึ่งเดือน สามารถทำรายได้ประมาณ 2 ล้านบาท ซึ่งถือว่าเป็นรายได้ที่ไม่น้อยในสมัยนั้น ต่อมาทางไชโยภาพยนตร์นำตอนที่สองของฉบับภาพยนตร์มาฉายคือ โนบิตะนักบุกเบิกอวกาศ โดยเข้าฉายหลังจากตอนแรกออกจากโรงภาพยนตร์ไปได้เพียงสัปดาห์เดียว ตอนนี้เข้าฉายในวันที่ 1 ตุลาคม พ.ศ. 2525 โดยตั้งชื่อตอนว่า "โดเรม่อนบุกพิภพอวกาศ" มีการเพิ่มโรงขึ้นอีก 2 โรงคือโรงภาพยนตร์ศาลาเฉลิมไทย และโรงภาพยนตร์ศาลาเฉลิมกรุง แม้จะเข้าฉายในช่วงเวลาปิดเทอม และมีการเพิ่มโรง แต่รายได้กลับน้อยกว่าที่คาดการณ์ไว้ เหตุเพราะในช่วงเวลานั้น ทางช่อง 9 อ.ส.ม.ท. ได้เริ่มออกอากาศโดราเอมอนฉบับการ์ตูนทีวีแล้ว ทำให้ประชาชนไม่สนใจในการเข้าชมในโรงภาพยนตร์มากเท่าที่ควร หลังจากนั้นโดราเอมอนฉบับภาพยนตร์ก็ไม่มีผู้จัดฉายในประเทศไทยอีกเลย แต่สามารถหาชมได้ในรูปแบบวิดีโอเทป หรือวีซีดีแทน จากนั้นใน พ.ศ. 2544 ทางวิจิตอลก็ได้จัดฉาย โดราเอมอนตอนตำนานสุริยกษัตริย์ ในวันที่ 11 ตุลาคม พ.ศ. 2545 เพื่อเป็นการเฉลิมฉลองโดราเอมอนอายุครบ 30 ปี ถือได้ว่าเป็นการกลับมาของโดราเอมอนฉบับภาพยนตร์ที่จัดฉายในโรงภาพยนตร์อีกครั้งหนึ่ง นับตั้งแต่ พ.ศ. 2525 หรือเป็นเวลาเกือบ 20 ปีทีเดียว ในอีก 2 ปีให้หลัง ได้มีการเปลี่ยนผู้จัดฉายเป็นบริษัทดับบลิว พี เอ็ม ฟิล์ม อินเตอร์เนชั่นแนล จัดฉายโดราเอมอนตอนโนบิตะและอัศวินแดนวิหค เข้าฉายในวันที่ 23 ตุลาคม พ.ศ. 2546 หลังจากนั้นก็ได้จัดฉายเป็นประจำเรื่อยมา  ตั้งแต่ปี พ.ศ. 2547 - พ.ศ. 2557 โรส มีเดีย แอนด์ เอ็นเตอร์เทนเมนท์ ได้เป็นผู้ถือสิขสิทธิ์ เช่นเดียวกับ ซีรีส์ ต่อมาปี พ.ศ. 2560 เป็นต้นไป เค เมจิก บาย กันตนา ได้เป็นผู้ถือสิขสิทธิ์ตั้งแต่ปีนี้เป็นต้นไป เพียงแต่ภาค Stand By Me เอ็ม พิคเจอร์ส เป็นผู้รับสิขสิทธิ์ แต่กันตนา โปรโมทให้รายชื่อตอนของโดราเอมอนฉบับภาพยนตร์ออริจินอลซีรีส์ (1980–2004)รายชื่อตอนของโดราเอมอนฉบับภาพยนตร์. ออริจินอลซีรีส์ (1980–2004). - โดราเอมอน ตอน ไดโนเสาร์ของโนบิตะ (Nobita's Dinosaur) - 1980 - โดราเอมอน ตอน โนบิตะนักบุกเบิกอวกาศ (The Records of Nobita, Spaceblazer) - 1981 - โดราเอมอน ตอน ตะลุยแดนมหัศจรรย์ (Nobita and the Haunts of Evil) - 1982 - โดราเอมอน ตอน ผจญภัยใต้สมุทร (Nobita and the Castle of the Undersea Devil) - 1983 - โดราเอมอน ตอน ท่องแดนเวทมนตร์ (ตะลุยแดนปีศาจ) (Nobita's Great Adventure into the Underworld) - 1984 - โดราเอมอน ตอน สงครามอวกาศ (Nobita's Little Star Wars)' - 1985 - โดราเอมอน ตอน สงครามหุ่นเหล็ก (ผจญกองทัพมนุษย์เหล็ก) (Nobita and the Steel Troops) - 1986 - โดราเอมอน ตอน เผชิญอัศวินไดโนเสาร์ (บุกแดนใต้พิภพ) (Nobita and the Knights on Dinosaurs) - 1987 - โดราเอมอน ตอน ตำนานเทพนิยายไซอิ๋ว (The Record of Nobita's Parallel Visit to the West) - 1988 - โดราเอมอน ตอน ท่องแดนญี่ปุ่นโบราณ (กำเนิดประเทศญี่ปุ่น) (Nobita and the Birth of Japan) - 1989 - โดราเอมอน ตอน ตะลุยดาวต่างมิติ (อาณาจักรดาวสัตว์) (Nobita and the Animal Planet) - 1990 - โดราเอมอน ตอน ตะลุยแดนอาหรับราตรี (ท่องแดนอาหรับราตรี) (Nobita in Dorabian Nights) - 1991 - โดราเอมอน ตอน บุกอาณาจักรเมฆ (ท่องแดนสวรรค์) (Nobita and the Kingdom of Clouds) - 1992 - โดราเอมอน ตอน ฝ่าแดนเขาวงกต (Nobita's Tin-Plate Labyrinth) - 1993 - โดราเอมอน ตอน สามอัศวินในจินตนาการ (Nobita's Fantastic Three Musketeers) - 1994 - โดราเอมอน ตอน บันทึกการสร้างโลก (ตำนานการสร้างโลก) (Nobita's Genesis Diary) - 1995 - โดราเอมอน ตอน ผจญภัยสายกาแล็คซี่ (Nobita's Galactic Express) - 1996 - โดราเอมอน ตอน ตะลุยเมืองตุ๊กตาไขลาน (Nobita's Adventure in Clockwork City) - 1997 - โดราเอมอน ตอน ผจญภัยเกาะมหาสมบัติ (ผจญภัยทะเลใต้) (Nobita's South Sea Adventure) - 1998 - โดราเอมอน ตอน ตะลุยอวกาศ (บันทึกท่องอวกาศ) (Nobita's Adventure: Drifts in the Universe) - 1999 - โดราเอมอน ตอน ตำนานสุริยกษัตริย์ (ตำนานเทพสุริยา) (Nobita and the Legend of the Sun King) - 2000 - โดราเอมอน ตอน โนบิตะและอัศวินแดนวิหค (Nobita and the Winged Braves) - 2001 - โดราเอมอน ตอน โนบิตะ ตะลุยอาณาจักรหุ่นยนต์ (Nobita and the Robot Kingdom) - 2002 - โดราเอมอน ตอน โนบิตะ มหัศจรรย์ดินแดนแห่งสายลม (Doraemon: Nobita and the Windmasters) - 2003 - โดราเอมอน ตอน โนบิตะ ท่องอาณาจักรโฮ่งเหมียว (Doraemon: Nobita in the Wan-Nyan Spacetime Odyssey) - 2004 - ในปี 2005 ไม่มีโดราเอมอนฉบับภาพยนตร์ออกมาฉายเนี่องจากมีการโอนผ่านโดราเอมอนฉบับการ์ตูนทีวี 1979 เป็น ฉบับการ์ตูนทีวี 2005 จึงทำให้ปี 2005 เป็นปีเดียวที่ไม่มีโดราเอมอนฉบับภาพยนตร์ออกฉายนิวเจเนอเรชัน (2005–ปัจจุบัน)นิวเจเนอเรชัน (2005–ปัจจุบัน). - โดราเอมอน ตอน ไดโนเสาร์ของโนบิตะ เดอะมูฟวี่ (Nobita's Dinosaur 2006) - 2006 - โดราเอมอน ตอน โนบิตะ ตะลุยแดนปีศาจ 7 ผู้วิเศษ (Nobita's New Great Adventure into the Underworld) - 2007 - โดราเอมอน ตอน โนบิตะกับตำนานยักษ์พฤกษา (Nobita and the Green Giant Legend) - 2008 - โดราเอมอน ตอน โนบิตะนักบุกเบิกอวกาศ 2009 (The Record of Nobita's Spaceblazer) - 2009 - โดราเอมอน ตอน สงครามเงือกใต้สมุทร (Nobita's Great Battle of the Mermaid King) - 2010 - โดราเอมอน ตอน โนบิตะผจญกองทัพมนุษย์เหล็ก (Nobita and the New Steel Troops—Winged Angels) - 2011 - โดราเอมอน ตอน โนบิตะผจญภัยในเกาะมหัศจรรย์ - แอนิมอลแอดเวนเจอร์ (Nobita and the Island of Miracles—Animal Adventure ) - 2012 - โดราเอมอน ตอน โนบิตะล่าโจรปริศนาในพิพิธภัณฑ์ของวิเศษ - มิวเซี่ยมแอดเวนเจอร์ (Nobita's Secret Gadget Museum) - 2013 - โดราเอมอน ตอน โนบิตะบุกดินแดนมหัศจรรย์ เปโกะกับห้าสหายนักสำรวจ (Doraemon The Wonderland 2014) - 2014 - สแตนด์บายมี โดราเอมอน เพื่อนกันตลอดไป (Stand by Me Doraemon) - 2014 - โดราเอมอน ตอน โนบิตะผู้กล้าแห่งอวกาศ (Nobita's Space Heroes) - 2015 - โดราเอมอน ตอน โนบิตะกำเนิดประเทศญี่ปุ่น (Nobita and the Birth of Japan) - 2016 - โดราเอมอน ตอน คาชิ -โคชิ การผจญภัยขั้วโลกใต้ของโนบิตะ (Nobita and the Great Adventure in the Antarctic Kachikochi) - 2017 - โดราเอมอน ตอน เกาะมหาสมบัติของโนบิตะ (Nobita's Treasure Island) - 2018</doc>
