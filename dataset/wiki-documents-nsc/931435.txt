<doc id="931435" url="https://th.wikipedia.org/wiki?curid=931435" title="Notification เตือนนัก..รักซะเลย">Notification เตือนนัก..รักซะเลย Notification เตือนนัก..รักซะเลย เป็นละครชุดในโครงการพิเศษของแอปพลิเคชัน เมลโล่ ไทยแลนด์ โดย บริษัท บีอีซีไอ คอร์ปอเรชั่น จำกัด ผลิตโดย ภาพดีทวีสุข สร้างเรื่อง เขียนบท และกำกับโดย ปัฏฐา ทองปาน โดยเป็นเรื่องราวความรักสุดอลวนของ มิน สาวโอตาคุสุดเนิร์ด ที่อยู่ๆ เธอก็ได้รับการแจ้งเตือนจากอนาคตว่า "เธอกำลังจะมีแฟน" ออกอากาศให้ชมทุกวันเสาร์เวลา 20.00 น. ทางแอปพลิเคชัน เมลโล่ และรีรันทางสถานีวิทยุโทรทัศน์ไทยทีวีสีช่อง 3 หรือช่อง 3 HD ทุกวันจันทร์ เวลา 23.20 น.การผลิต การผลิต. โครงการ Notification เป็นโครงการที่ทางภาพดีทวีสุขได้รับข้อเสนอพิเศษจากช่อง 3 เพื่อใช้เป็นคอนเทนต์เปิดตัวแพลตฟอร์ม "เมลโล่ ไทยแลนด์" (Mello Thailand) แพลตฟอร์มทีวีรีรันเฉพาะของสถานีวิทยุโทรทัศน์ไทยทีวีสีช่อง 3 และสถานีโทรทัศน์ในเครือ ซึ่งโครงการดังกล่าวช่อง 3 ได้สนับสนุนทั้งเงินทุนและนักแสดงในสังกัดอย่างเต็มที่ สำหรับโครงเรื่อง ปัฏฐา ทองปาน ผู้กำกับซีรีส์เรื่องดังกล่าว ต้องการให้งานออกมาในลักษณะความเป็นการ์ตูน สดใส และเนิร์ดๆ เพื่อให้มีความแตกต่างจากซีรีส์โรแมนติก-คอเมดี้เรื่องก่อนหน้าที่เคยถ่ายทำ เช่น มาลี เพื่อนรัก..พลังพิสดาร หรือ แก๊สโซฮัก..รักเต็มถัง เป็นต้น ส่วนแกนเรื่องก็นำสถานการณ์จริงในปัจจุบันที่ผู้คนใช้ชีวิตส่วนใหญ่อยู่กับบริการเครือข่ายสังคมหรือโซเชียลเน็ตเวิร์คมาปรับใช้ และก็เป็นที่ทราบกันอยู่แล้วว่าในเครือข่ายสังคมจะเป็นบริการที่เก็บย้อนเอาอดีตทุกๆ อย่างของเราเอาไว้ แต่ถ้าเกิดว่าทุกอย่างสลับกัน มันก็จะสร้างความแปลกใหม่ไปอีกแบบ จึงนำไอเดียเรื่องนี้มาเป็นแกนหลักของเรื่องเรื่องย่อ เรื่องย่อ. มิน (กมลเนตร เรืองศรี) สาวโสดสุดเซอร์ชอบบำเรอตัวเองด้วยพระเอกการ์ตูนตาหวานกับเพื่อนซี้สุดเลิฟ ซอนย่า (ชญาณี ฉลาดธัญญกิจ) สาวร่างใหญ่ที่อัดแน่นไปด้วยข้อมูลการ์ตูนแต่เป็นศูนย์เรื่องทั่วไป และ ต๋อง (ณัฐสิทธิ์ โกฏิมนัสวนิชย์) หนุ่มแว่นปากร้ายสายโมเอะติดเอะนิเมะเป็นชีวิตจิตใจ แต่ชีวิตสงบสุขในโลกการ์ตูนของทั้งสามโอตาคุกำลังพบเรื่องประหลาดสุดป่วนรวนไทม์ไลน์เมื่อมินได้รับข้อความแจ้งเตือน แฟน!! ในอนาคต ข้อความแจ้งเตือนที่เหมือนฝันบอกว่าอีก 1 ปีข้างหน้า มินจะได้เป็นแฟนกับ นภัทร (วชิรวิชญ์ ไพศาลกุลวงศ์) หนุ่มรุ่นน้องคณะสถาปัตย์ฯ เพอร์เฟคแมนที่เธอไม่เคยรู้จักมาก่อน แต่การเจอกับนภัทรก็ทำให้มินตกหลุมรักจนถอนตัวไม่ขึ้น เพราะเขาคนนี้มีทุกอย่างเหมือนกับพระเอกการ์ตูนที่มินใฝ่ฝันแบบเป๊ะๆ ด้วยความอยากรู้ว่าอนาคตจะเป็นจริงหรือไม่ มินจึงทำตามทุกการแจ้งเตือนของ Notification โดยมีซอนย่าคอยให้การสนับสนุน ส่วนต๋อง ผู้ซึ่งไม่ได้รู้สึกลุ้นอะไรไปกับเรื่องของนภัทร กลับแสดงอาการขัดใจนิดๆ กับความสัมพันธ์ของเพื่อนสนิทสาวที่เขาคิดไม่ซื่อ แถมเมื่อมินกับนภัทรได้ใกล้ชิดกันมากขึ้นจนความสัมพันธ์ดูท่าจะเป็นจริงขึ้นมา ลลิน (สุพิชชา สุบรรณพงษ์) เพื่อนสาวดาวสถาปัตย์ฯ คนสนิทของนภัทรก็เข้ามาแสดงตัวชัดว่าเธอมีใจให้นภัทร กลายเป็นศัตรูหัวใจเบอร์ใหญ่ของมินไปซะงั้น สุดท้ายเรื่องราวความอลวนจะจบลงอย่างไร และ Notification เหล่านั้นกำลังจะบอกอะไรกับมินกันแน่นักแสดงนักแสดงหลักนักแสดง. นักแสดงหลัก. - กมลเนตร เรืองศรี รับบท มิน อมีนา สิทธิโสภา นักศึกษาคณะอักษรศาสตร์ ชั้นปีที่ 4 โอตาคุสาวแว่นสุดเนิร์ด ชอบอ่านและวาดการ์ตูนเป็นชีวิตจิตใจ เป็นมือวาดภาพประกอบให้การ์ตูนของซอนย่า ผู้ไม่เคยมีความมั่นใจอะไรเลย แถมยังขี้อายสุดๆ ไม่ชอบกินผัก ชอบอยู่ในโลกจินตนาการของตัวเอง ไม่คิดเรื่องอนาคต เพราะที่เป็นอยู่ตอนนี้ก็ยากมากพอแล้ว แต่มินก็ยังแอบหวังว่าจะมีเรื่องมหัศจรรย์เกิดขึ้น มินไม่เคยมีความรักมาก่อน จินตนาการชายในฝันเหมือนพระเอกการ์ตูน- วชิรวิชญ์ ไพศาลกุลวงศ์ รับบท นภัทร ปัญญาอังกูร หนุ่มหล่อ สุดเพอร์เฟกต์ ราวกับหลุดออกมาจากการ์ตูนนักศึกษาคณะสถาปัตยกรรมศาสตร์ ชั้นปีที่ 2 เป็น IU Cute boy เป็นนักกีฬาเทนนิสสุดเท่ เป็นประธานสโมสรนักศึกษาสุดเนี๊ยบ เป็นนักศึกษาคณะสถาปัตย์ที่เป๊ะเว่อร์ เวลาทำอะไรจะตั้งใจจริง มีความมุ่งมั่นมาก มีความพยายามสูง ชอบการแข่งขัน ไม่ย่อมแพ้อะไรง่ายๆ เก่งทั้งเรื่องเรียนและกิจกรรม- ณัฐสิทธิ์ โกฏิมนัสวนิชย์ รับบท ต๋อง ยุทธพล ปัทมวรรณ นักศึกษาคณะอักษรศาสตร์ ชั้นปีที่ 4 โอตาคุเพื่อนในกลุ่มมินและซอนย่า ชอบวาดและอ่านการ์ตูน วาดพวกเครื่องกลประกอบฉากให้ซอนย่า (สายโลลิตา) เป็นคนกวนประสาทมาก ปากไม่ตรงกับใจ แอบชอบมินมานานแต่ไม่เคยพูดตรงๆ- สุพิชชา สุบรรณพงษ์ รับบท ลลิน วัจจนะราช นักศึกษาคณะสถาปัตยกรรมศาสตร์ ชั้นปีที่ 2 เก่ง ฉลาด สวย แถมยังรวยมาก เพิ่งกลับมาจากศึกษาดูงานที่ญี่ปุ่นเป็นคนพูดตรงและแรง ชอบอะไรก็พูด ไม่ชอบอะไรก็พูด ดูเหมือนจะดุ แต่ก็แค่ต้องการให้ทุกอย่างออกมาดีที่สุด สนิทกับนภัทรมากซะจนไม่มีผู้หญิงคนไหนกล้าเข้าใกล้นภัทร เป็นคนเพอร์เฟกต์ วางแผนจะไปเรียนต่อ ป.โท ที่เมืองนอก บุคลิกเหมาะสมคู่ควรกับนภัทรสุดๆ- ชญาณี ฉลาดธัญญกิจ รับบท ซอนย่า สรยา ชิดชัยพาณิชย์ นักศึกษาคณะอักษรศาสตร์ ชั้นปีที่ 4 เป็นหัวหน้าแก๊งโอตาคุกลุ่มมินและต๋อง มีความฝันอยากเป็นนักเขียนนิยายที่มีชื่อเสียง ใช้นามปากกาว่า Ainos Sensei เป็นวิกิพีเดียรู้ทุกเรื่องที่เกี่ยวกับการ์ตูน สวนทางกับโลกปกติที่เป็นเรื่องง่ายๆ แต่ซอนย่ากลับไม่รู้ จนเพื่อนๆ เอือม เป็นจอมวางแผน เป็นคนขี้โวยวาย ตลก เป็นที่ปรึกษาของมินในทุกๆเรื่องนักแสดงสมทบนักแสดงสมทบ. - พิมพ์พรรณ ชลายนคุปต์ รับบท แม่ของนภัทร - เกรียงศักดิ์ เหรียญทอง รับบท พ่อของต๋อง - เสฎฐวุฒิ พรธนาวุฒิ รับบท หมูตุ๋น - เปรมวิชช์ สีห์ชาติวงษ์ รับบท พี่คอง - สุทินา เหล่าอำนวยชัย รับบท จุ๋มจัง - ครูทอม คำไทย รับบท พิธีกรในงาน Bangkok Manga Con 2017 - บีเอ็นเคโฟร์ตีเอต รับบท แขกรับเชิญในงาน Bangkok Manga Con 2017- แพรวา สุธรรมพงษ์ - เจนนิษฐ์ โอ่ประเสริฐ - เจตสุภา เครือแตง - มิลิน ดอกเทียน - กานต์ธีรา วัชรทัศนกุล - พัศชนันท์ เจียจีรโชติ</doc>
