<doc id="68011" url="https://th.wikipedia.org/wiki?curid=68011" title="เอสพลานาด รัชดาภิเษก">เอสพลานาด รัชดาภิเษก เอสพลานาด รัชดาภิเษก (Esplanade Ratchadapisek) ตั้งอยู่ริมถนนรัชดาภิเษก แขวงดินแดง เขตดินแดง กรุงเทพมหานคร ภายในเป็นห้างสรรพสินค้า ศูนย์การค้า โรงภาพยนตร์ และศูนย์ความบันเทิงอื่น ๆ ตัวอาคารสูง 6 ชั้นและชั้นใต้ดิน 1 ชั้น มีพื้นที่ทั้งหมด 105,000 ตารางเมตร บริหารโครงการโดยบริษัทสยามฟิวเจอร์ดีเวลอปเม้นท์ จำกัด (มหาชน) เริ่มเปิดอย่างไม่เป็นทางการเมื่อเดือนพฤศจิกายน พ.ศ. 2549 มีแนวความคิดให้เป็นศูนย์ศิลปะบันเทิงแห่งแรกของไทยรายละเอียด รายละเอียด. เอสพละนาด ใช้งบการลงทุนประมาณ 1,500 ล้านบาทออกแบบตัวอาคารโดยบริษัท The Office of Bangkok Architect ร่วมกับบริษัท Contour ส่วนการตกแต่งภายในโดย Jacqueline et Henri Boiffils สถาปนิกจากปารีส ที่มีผลงานการออกแบบให้กับเอ็มโพเรี่ยม และสยามพารากอน มาก่อนหน้านี้ แต่มีข้อแตกต่างคือจะมีพื้นที่การจัดแสดงงานศิลป์และศูนย์วัฒนธรรมอยู่ภายใน ภายใน ดิ เอสพละนาด มีการตกแต่งและแนวความคิดภายใต้ศิลปะ 7 แขนงประกอบด้วยด้านดนตรี (Music) ประติมากรรม (Sculpture) ภาพวาด (Painting) วรรณกรรม (Poetry) โรงละครเพลง (Performing Art) สถาปัตยกรรม (Architecture) และภาพยนตร์ (Celluloid Art) มีร้านค้ามากกว่า 120 ร้าน และศูนย์ความบันเทิงต่าง ๆ มีรายละเอียดดังนี้- โรงภาพยนตร์เอสพละนาด ซีนีเพล็กซ์ (Esplanade Cineplex) โรงภาพยนตร์ระดับเมกาเพล็กซ์ 12 โรงภาพยนตร์ เป็นแบรนด์โรงภาพยนตร์ที่ 4 ของ เมเจอร์ซีนีเพล็กซ์ ถัดจากพารากอนซีนีเพล็กซ์ที่เปิดทำการก่อนหน้านี้ โดยแบ่งเป็นโรงฉายภาพยนตร์ทั่วไป 10 โรงภาพยนตร์ และอีก 2 โรงสำหรับจัดฉายภาพยนตร์ที่เกี่ยวกับศิลป์โดยเฉพาะ - โรงละคร เมืองไทยรัชดาลัย เธียเตอร์ (Muangthai Rachadalai Theatre) โรงละครเวทีและละครเพลง สามารถจุผู้ชมได้ 1,524 ที่นั่ง พื้นที่ประมาณ 3,500 ตารางเมตร ควบคุมและดูแลโดย บริษัท ซีเนริโอ จำกัด ในเครือจีเอ็มเอ็ม แกรมมี่ ซึ่งโรงละครนี้เป็นการร่วมลงทุนระหว่างบริษัท ซีเนริโอ บริษัท เมืองไทยประกันชีวิต จำกัด และ ธนาคารไทยพานิชย์ จำกัด(มหาชน) - มิวสิกพลาซา เป็นที่สำหรับทางด้านดนตรี จัดเป็นพื้นที่ 300 ตารางเมตร เป็นที่ตั้งของร้านขายสินค้าเกี่ยวกับดนตรี โรงเรียนสอนดนตรี ร้านขายงานเพลง-ซีดี มิวสิกแกลอรี่ รวมถึงคาราโอเกะ จำนวน 50 ห้อง - พื้นที่สำหรับงานประติมากรรม จะเป็นพื้นที่รวมงานภาพเขียน นิทรรศการผลงานปั้น ตลอดจนอาร์ตแกลอรี่ - พื้นที่สำหรับงานวรรณกรรม เป็นสถานที่จัดงานที่เกี่ยวข้องกับวรรณกรรม เวทีสำหรับนักเขียนหน้าใหม่และนักเขียนอิสระทั่วไป และร้านหนังสือบีทูเอส-เพจวัน (B2S Page One) พื้นที่ 1,200 ตารางเมตร - ลานโบว์ลิ่ง บลูโอริธึมแอนด์โบว์ (Blu-O Rhythm & Bowl) ประกอบด้วยลานทั้งหมด 22 เลน พื้นที่ประมาณ 2,500 ตารางเมตร - อาร์ต อิน พาราไดซ์ พื้นที่แสดงงานภาพเขียนเหมือนจริงสาขาที่สามของไทย ต่อจากเมืองพัทยา และเชียงใหม่ - ท็อปส์ มาร์เก็ต พื้นที่ 2,000 ตารางเมตร - วี ฟิตเนส โซไซตี้ เอสพละนาด รัชดาภิเษก พื้นที่ 2,330 ตารางเมตรการคมนาคม การคมนาคม. สถานีศูนย์วัฒนธรรมแห่ง ประเทศไทยของรถไฟฟ้ามหานคร สายเฉลิมรัชมงคล และรถไฟฟ้ามหานคร สายสีส้ม </doc>
