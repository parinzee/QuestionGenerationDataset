<doc id="67744" url="https://th.wikipedia.org/wiki?curid=67744" title="แมนดะเลย์เบย์">แมนดะเลย์เบย์ โรงแรมแมนดะเลย์เบย์ () โรงแรมขนาดใหญ่ในเมืองลาสเวกัส รัฐเนวาดา ตั้งอยู่บนถนนลาสเวกัส (Las Vegas Boulevard) หรือที่เรียกอีกชื่อว่า เดอะสตริป (The Strip) และถนนรัสเซลล์ (Russell Road) ก่อสร้างเสร็จในปี 2544 เจ้าของคือ บริษัทเซอร์คัสเซอร์คัสกรูป (Circus Circus Group) ซึ่งต่อมาเปลี่ยนชื่อตามโรงแรมแมนดะเลย์เบย์ มาเป็น แมนดะเลย์ริซอร์ตกรูป (Mandalay Resort Group) นำทีมบริหารโดย เกลน ชาเฟอร์ (Glenn Schaeffer) โรงแรมแมนดะเลย์ ประกอบไปด้วยส่วนหลักๆ ได้แก่ ห้องพักในอาคารสูงหลัก (Tower One) จำนวน 3,200 ห้อง และห้องพักสวีต ในอาคารหลังที่สอง หรือที่เรียกว่า ดิโฮเทลแอทแมนดะเลย์เบย์ อีก 1600 ห้อง นอกจากนี้ยังมีสิ่งอำนวยความสะดวกและความบันเทิง ได้แก่ กาสิโน แมนดะเลย์เพลสชอปปิงมอล สระว่ายน้ำระบบทะเลเทียม สวนสัตว์น้ำที่บรรจุปลาฉลามขนาดใหญ่นับสิบตัว (จระเข้เผือกที่เลี้ยงไว้ ซื้อมาจากฟาร์มจระเข้ในประเทศไทย) ศูนย์การประชุมที่มีพื้นที่มากกว่าห้าหมื่นตารางเมตร สนามกีฬาในร่มใช้ในการจัดคอนเสิร์ตความจุ 20,000 ที่นั่ง โรงละคร 500 ที่นั่ง ร้านอาหารและบาร์นับสิบร้านประวัติ ประวัติ. โรงแรมแมนดะเลย์เบย์สร้างตามแนวคิดของ บริษัทเซอร์คัสเซอร์คัสกรูป ที่ต้องการพยายามก้าวข้ามกลุ่มตลาดจากที่เคยถนัดทำกาสิโนที่เน้นกลุ่มลูกค้าตลาดล่าง และกลาง มาสู่ลูกค้าระดับบน โดย มีบริษัทสถาปนิกที่ปรึกษาคือ บริษัทไคลจูบา (Klai Juba Architects) ซึ่งทำงานร่วมกันกับทีมบริหารอย่างใกล้ชิด ในช่วงปลายทศวรรษ 1990 นั้น แนวทางการท่องเที่ยวในโลกที่มาแรงมากคือ การท่องเที่ยวในหมู่เกาะซึ่งตั้งอยู่บนเส้นศูนย์สูตร โดย แหล่งท่องเที่ยวที่ได้รับความนิยมมากได้แก่ เกาะบาหลี ในประเทศอินโดนีเซีย หรือเกาะภูเก็ตในประเทศไทยเป็นต้น ดังนั้นทีมบริหารและทีมออกแบบได้ พยายามตั้งแนวคิด (theme) ของ กาสิโนแห่งนี้ว่า จะเนรมิตที่ว่างบนท้องทะเลทรายของลาส เวกัสให้ออกมาเป็น หมู่เกาะสวรรค์ให้ได้ โดยเริ่มจากแนวคิดของการนำหมู่เกาะที่คนอเมริกันคุ้นเคย ได้แก่หมู่เกาะ ฮาวาย มาเป็นแม่แบบหลักก่อน โดยเริ่มต้นวางแผนว่าจะทำกาสิโนแห่งใหม่นี้ ให้เหมือนกับว่าได้นำหมู่เกาะฮาวายมาตั้งไว้ที่ลาสเวกัสเลยทีเดียว แต่เนื่องด้วยการเดินทางที่มากมายและราคาถูกระหว่างฮาวาย กับลาสเวกัส ทำให้ตรรกะของการนำหมู่เกาะฮาวายมาตั้งไว้ที่ท้องทะเลทรายดูจะไม่สมเหตุสมผล ดังนั้น ทีมออกแบบและทีมบริหารจึงเดินทางออกไปไกลมากขึ้น โดยเน้นมาทางเอเชียตะวันออกเฉียงใต้ ซึ่ง ณ จุดนี้ ทั้งทีมออกแบบและทีมบริหาร ได้รับความประทับใจทั้งเรื่องการต้อนรับของผู้คนในแถบตะวันออกเฉียงใต้ และสถาปัตยกรรมอันเป็นเอกลักษณ์ของท้องถิ่นต่าง ๆ เป็นอย่างมาก จึงลงความเห็นกันว่า จะทำกาสิโน ที่มีแนวคิดการออกแบบให้เหมือนกับสถาปัตยกรรมท้องถิ่นของเอเชียตะวันออกเฉียงใต้ โดยจะนำทุก ๆ ประเทศ ได้แก่ พม่า อินโดนีเซีย ไทย เขมร มารวมกัน ในส่วนของชื่อแมนดะเลย์เบย์นั้น ก็มีที่มาโดยทางเจ้าของโครงการได้นำชื่อเมืองต่าง ๆ ในเขตเอเชียตะวันออกเฉียงใต้มาไล่ดู และมีความประทับใจในชื่อเมืองมัณฑะเลย์เป็นอย่างมาก เพราะเป็นเมืองที่มีความเกี่ยวข้องกับความเป็นลาสเวกัสอยู่ โดยในปี 2510 นั้นมีหนังสือยอดนิยมเขียนโดย เจฟฟรีย์ รอวสัน (Geofrey Rawson) ซึ่งต่อมา แฟรงค์ ซินาทรา (Frank Sinatra) นักร้องชื่อก้องที่เป็นสัญลักษณ์ของลาสเวกัสอีกผู้หนึ่ง นำมาแต่งเป็นเพลงดังชื่อ ออนเดอะโรดทูแมนดะเลย์ (On the road to Mandalay) ดังนั้นชื่อ มัณฑะเลย์จึงแสดงให้เห็นถึงความเชื่อมโยงระหว่างลาสเวกัสกับเอเชียตะวันออกเฉียงใต้ได้อย่างชัดเจน เจ้าของโครงการจึงได้ตัดสินใจนำมาเป็นชื่อของโรงแรม แต่สิ่งที่ติดขัดคือ มัณฑะเลย์นั้นเป็นเมืองที่ตั้งอยู่บนภูเขา แต่แนวคิดการออกแบบของโครงการนั้นเป็นหมู่เกาะและหาดทรายริมทะเล ดังนั้น คำว่า เบย์ (Bay) ที่แปลว่าอ่าว จึงถูกนำมาต่อท้ายชื่อ กลายมาเป็น แมนดะเลย์เบย์ (Mandalay Bay) ในที่สุดเหตุกราดยิง ค.ศ. 2017 เหตุกราดยิง ค.ศ. 2017. ในเดือนตุลาคม ค.ศ. 2017 เหตุมือปืนกราดยิงผู้คนที่กำลังชมคอนเสิร์ตในเทศกาลดนตรีในเมืองแพระไดส์ รัฐเนวาดา สหรัฐอเมริกา มีผู้เสียชีวิตอย่างน้อย 60 คน บาดเจ็บมากกว่า 200 คน โดยมือปืนชื่อ "สตีเวน แพดด็อก" อายุ 64 ปี เป็นชาวเมืองเมสกีตส่วนเกี่ยวข้อง ส่วนเกี่ยวข้อง. แมนดะเลย์เบย์เป็นสถานที่ถ่ายทำละครโทรทัศน์ยอดนิยมของสหรัฐอเมริกาชื่อ "ลาสเวกัส" ออกอากาศในช่วงปี 2546-2548 นำแสดงโดย เจมส์ คาห์น, จอช ดูนาล, วาเนซซา มาร์ซิล</doc>
