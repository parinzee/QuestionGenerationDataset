<doc id="508090" url="https://th.wikipedia.org/wiki?curid=508090" title="เล ดึ๊ก เถาะ">เล ดึ๊ก เถาะ เล ดึ๊ก เถาะ () เป็นสมาชิกอาวุโสของพรรคคอมมิวนิสต์เวียดนาม และเป็นผู้ที่เข้าร่วมการเจรจาจนเกิดข้อตกลงสันติภาพปารีส ที่ยุติการแทรกแซงทางทหารของสหรัฐในสงครามเวียดนาม เถาะเกิดเมื่อ 14 ตุลาคม พ.ศ. 2454 ที่จังหวัดห่านาม บิดาเป็นเจ้าหน้าที่ของรัฐบาลอาณานิคมฝรั่งเศส เถาะเข้าร่วมในการต่อต้านฝรั่งเศสโดยเป็นผู้ร่วมก่อตั้งพรรคคอมมิวนิสต์อินโดจีน เคยถูกจับและถูกจำคุกหลายปี เมื่อถูกปล่อยตัวจึงเข้าร่วมกับโฮจิมินห์ เขาเป็นคณะกรรมการกลางของพรรคคอมมิวนิสต์ที่รับผิดชอบสาขาพรรคในภาคใต้ ในปี พ.ศ. 2516 เถาะได้รับรางวัลโนเบลสาขาสันติภาพ ร่วมกับเฮนรี คิสซินเจอร์ แต่เขาปฏิเสธรับรางวัลดังกล่าว เถาะมีบทบาทสำคัญในการรุกรานกัมพูชาเมื่อ พ.ศ. 2521 และต่อต้านการปฏิรูปเศรษฐกิจ ผลของแรงกดดันจากนานาชาติทำให้เขาต้องออกจากคณะกรรมการกลางใน พ.ศ. 2529 เถาะเสียชีวิตเมื่อ 13 ตุลาคม พ.ศ. 2533 ซึ่งทำให้เวียดนามยอมอ่อนข้อในปัญหากัมพูชา</doc>
