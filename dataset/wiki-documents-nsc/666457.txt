<doc id="666457" url="https://th.wikipedia.org/wiki?curid=666457" title="เว็บโอเอส">เว็บโอเอส เว็บโอเอส ( หรือที่รู้จักกันในชื่อ LG webOS, Open webOS หรือ HP webOS) มีระบบปฏิบัติการลินุกซ์ เป็นพื้นฐาน ซึ่งเป็นระบบปฏิบัติการสำหรับสมาร์ททีวีและอดีตเคยเป็นระบบปฏิบัติการในมือถือการพัฒนาช่วงแรกจะอยู่ในคอมพิวเตอร์พกพา ปาล์ม จากนั้นทาง HP ได้สร้างแพลตฟอร์ม open source และได้กลาย Open webOS หลังจากที่ขายระบบปฏิบัติการนี้ให้กับทาง LG ก็ได้เปลี่ยนชื่อเป็น webOSประวัติ ประวัติ. Palm WebOS เปิดตัวในเดือนมกราคม 2009 อุปกรณ์ WebOS ตัวแรกคือ Palm Pre วางจำหน่ายโดย Sprint ในเดือนมิถุนายนปี 2009 แล้วตามด้วย Palm Pixi จากนั้นรุ่นอัพเกรด Palm Pre Plus และ Palm Pixi Plus ก็ได้วางจำหน่ายบนเครือข่าย เวอไรซอนไวร์เลสส์ (Verizon) และ เอทีแอนด์ทีโมบิลิตี (AT & T) ในเดือนเมษายนปี 2010 บริษัท ฮิวเลตต์-แพคการ์ด หรือ เอชพี (HP) ได้ซื้อกิจการมาด้วยจำนวนเงิน 1.2 พันล้านดอลลาร์ ซึ่งทางเอชพีตั้งใจที่จะพัฒนาแพลตฟอร์ม WebOS สำหรับการใช้งานในหลายผลิตภัณฑ์ใหม่ทั้ง สมาร์ทโฟน,คอมพิวเตอร์แท็บเล็ต และเครื่องพิมพ์ ในเดือนกุมภาพันธ์ 2011, HP ประกาศว่าจะใช้ WebOS เป็นแพลตฟอร์มสากลสำหรับอุปกรณ์ทั้งหมด อย่างไรก็ตามนอกจากนี้เอชพียังได้ตัดสินใจที่ จะไม่มีการอัปเดต WebOS 2.0 ให้กับ Palm Pre, Palm Pixi รวมทั้งรุ่น Plus ของทั้งคู่ และทางเอชพียังประกาศว่าอุปกรณ์ WebOS รุ่นใหม่ซึ่งรวมทั้งสมาร์ทโฟน HP Veer และ HP Pre 3 จะทำงานบนระบบปฏิบัติการ WebOS 2.2 และ เอชพีทัชแพด แท็บเล็ตที่ปล่อยออกมาในเดือนกรกฎาคม 2011 จะทำงานบน WebOS 3.0 ในเดือนสิงหาคม 2011 HP ประกาศว่ากำลังให้ความสนใจที่จะขาย แต่ก็ไม่มีความชัดเจนว่าเอชพีจะพิจารณาออกใบอนุญาตของซอฟต์แวร์ WebOS ให้กับผู้ผลิตอื่น ๆ ในเดือนธันวาคม 2011 หลังจากวางจำหน่ายทัชแพดและขาย WebOS ให้กับทางหุ้นส่วนไป เอชพีก็ประกาศว่าจะปล่อยซอร์สโค้ด WebOS ภายใต้ใบอนุญาต open-source ในอนาคตอันใกล้นี้ เมื่อวันที่ 25 กุมภาพันธ์ 2013 เอชพีประกาศว่าจะออกใบอนุญาต WebOS ให้กับ LG Electronics สำหรับการเปิดใช้งานบนเว็บของ สมาร์ททีวี ซึ่ง LG Electronics ได้นำ WebOS จาก เอชพี มาแทนที่แพลตฟอร์ม NetCast ที่ใช้มาก่อนหน้านี้อย่างไรก็ตามเอชพีจะยังเป็นผู้ถือสิทธิบัตร WebOS เช่นเดียวกับบริการบนคลาวด์อย่าง App Catalog แม้ WebOS จะดูเป็นรูปเป็นร่างสำหรับระบบปฏิบัติการในสมาร์ททีวี แต่ LG ก็ไม่ได้นำระบบ WebOS มาใช้กับสมาร์ทโฟน ยังคงวัตถุประสงค์เดิมของระบบปฏิบัติการอยู่คุณสมบัติอินเตอร์เฟซมัลติทาสกิ้ง คุณสมบัติ. อินเตอร์เฟซมัลติทาสกิ้ง. นำร่องโดยการควบบคุมการทำงานแบบมัลติทัชบนหน้าจอสัมผัส ใช้อินเตอร์เฟซที่เรียกว่า "การ์ด" ในการทำงานแบบมัลติทาสกิ้ง เลือกใช้งานแอปพลิเคชันโดยการเลื่อนนิ้วบนหน้าจอจากซ้ายไปขวา และปิดการทำงานแอปโดยการเลื่อนการ์ดขึ้น ใน WebOS 2.0 การ์ดแอปพลิเคชันจะซ้อนกันเรียกว่า Stacksการทำงานร่วม การทำงานร่วม. ปาล์มสามารถเชื่อมข้อมูลจากหลายแหล่งเรียกว่า "การทำงานร่วม" ผู้ใช้สามารถลงชื่อเข้าใช้ได้หลายบัญชีอีเมลจากผู้ให้บริการที่แตกต่างกัน และเชื่อมข้อมูลทั้งหมดไว้รวมกันที่เดียวการอัปเดตผ่านทางอากาศ (OTA) การอัปเดตผ่านทางอากาศ (OTA). เว็บโอเอสสามารถอัปเดตได้โดยไม่ต้องเชื่อมต่อกับเครื่องคอมพิวเตอร์ โดยจะอัปเดตระบบปฏิบัติการผ่านการเชื่อมต่อของผู้ให้บริการการแจ้งเตือน การแจ้งเตือน. การแจ้งเตือนจะตั้งอยู่ในส่วนล่างของหน้าจอบนโทรศัพท์และอยู่ในแถบสถานะด้านบนของแท็บเล็ตซิงโครไนเซชั่น (Synchronization) ซิงโครไนเซชั่น (Synchronization). โดยค่าเริ่มต้นการซิงโครไนเซชั่นข้อมูลจะใช้ระบบคลาวด์มากกว่าการใช้เดสก์ท็อปซิงค์</doc>
