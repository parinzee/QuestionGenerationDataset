<doc id="101930" url="https://th.wikipedia.org/wiki?curid=101930" title="ฮีธ เลดเจอร์">ฮีธ เลดเจอร์ ฮีธ เลดเจอร์ () หรือชื่อจริง ฮีธคลิฟ แอนดรูว์ เลดเจอร์ () เกิด 4 เมษายน พ.ศ. 2522 ที่เมืองเพิร์ธ ออสเตรเลีย เป็นนักแสดงชายที่เคยได้รับการเสนอชื่อเข้าชิงรางวัลออสการ์ สาขานักแสดงนำฝ่ายชายยอดเยี่ยม จากภาพยนตร์เรื่อง หุบเขาเร้นรัก Brokeback Mountainประวัติ ประวัติ. ฮีธเป็นลูกของคิม นักแข่งรถและวิศวกรด้านเหมืองแร่ กับแซลลี่ ครูสอนภาษาฝรั่งเศส ฮีธมีพี่สาวชื่อแคตเธอรีน ซึ่งชื่อของฮีธกับแคตเธอรีน เป็นชื่อของตัวละคร ฮีธคลิฟ กับแคธี่ ในนิยายเรื่อง Wuthering Heights ซึ่งพ่อแม่นำมาตั้งเป็นชื่อลูก เมื่ออายุ 10 ขวบ พ่อแม่หย่ากัน แต่ละคนไปแต่งงานใหม่ ฮีธจึงมีน้องสาวอีกสองคน ฮีธสนใจการแสดงตอนเรียนโรงเรียนกิลฟอร์ดเมื่อตัวเองอายุ 12 ปี และเข้าร่วมเวทีการแสดงละครเพลงคณะต่างๆ ในเมืองเพิร์ธ จนกระทั่งอายุ 17 ปี จึงย้ายไปนครซิดนีย์ และเข้าร่วมบริษัทการละครกิลฟอร์ด เพื่อนซี้ชื่อ เทรเวอร์ ดิคาร์โล ขับรถพาฮีธเข้านครซิดนีย์เพื่อหาเส้นทางการแสดงในที่สุดได้รับบทบาททางทีวีออสเตรเลีย เริ่มจากผลงานซีรีส์ชุด Sweat ปี 2539 ในบทเกย์นักปั่นจักรยาน ตามด้วยบทเจ้าชายในยุคเซลติก ซีรีส์ของค่ายหนังฟ็อกซ์เรื่อง Roar ปี 2540 ข้ามมาที่ลอสแอนเจลิส สหรัฐอเมริกา เขาได้รับบทแจ้งเกิดใน 10 Things I Hate About You ปีเดียวกันนั้นมีผลงานในภาพยนตร์คอมเมดี้ของออสเตรเลียเรื่อง Two Hands เป็นหนังที่ได้ไปฉายในเทศกาลหนังอิสระ ซันแดนซ์ ฟิล์ม เฟสติวัล จากนั้นจึงตามด้วยผลงานเรื่องดังของเมล กิ๊บสัน The Patriot และเป็นพระเอกใน A Knights Tale ผลงานที่เหลือได้แก่ Monsters Ball ซึ่งแสดงเป็นลูกของพระเอก (บิลลี่ บ๊อบ ธอร์นตัน) ซึ่งในภาพยนตร์มีฉากตัวละครที่เขารับบทยิงตัวตายด้วย ตามด้วย Four Feathers และหนังเขย่าขวัญปนโรแมนติกเรื่อง Sin Eater (2002) รับบทเป็นบาทหลวงที่ต้องช่วยนักสืบสาวสืบคดีปริศนา นอกจากนี้ยังมีข่าวจะร่วมนำแสดงกับยวน แม็กเกรเกอร์ในเรื่อง Nautica ฮีธ เลดเจอร์ได้แสดงภาพยนตร์เรื่องหุบเขาเร้นรัก (Brokeback Mountain) ถูกเสนอชื่อเข้าชิงรางวัลออสการ์สาขานักแสดงนำชายยอดเยี่ยม ต่อมาได้สวมบทบาท บ็อบ ดีแลน ในภาพยนตร์ชีวประวัติเรื่อง I'm Not There และได้รับบทเป็นโจ๊กเกอร์ ในหนังอย่าง The Dark Knight ภาคต่อของ Batman Begins = การเสียชีวิตของฮีธ เลดเจอร์ = ในวันที่ 22 มกราคม 2551 พนักงานนวดหญิง พบศพ ฮีธ เลดเจอร์ นอนเปลือยกายคว่ำหน้าอยู่บนเตียงของเขา โดยมียานอนหลับจำนวนหนึ่งอยู่ใกล้กับตัวของเขา ซึ่งคาดการว่าเสียชีวิตแล้วเมื่อเวลา 15.45 ตามเวลาท้องถิ่น สาเหตุการเสียชีวิตจากการชันสูตรคือ "ได้รับสารพิษรุนแรง" จากการใช้ยาเกินขนาดชีวิตส่วนตัว ชีวิตส่วนตัว. ด้านชีวิตส่วนตัว ฮีธเคยเป็นข่าวกับดารานักแสดงอย่าง เฮเธอร์ แกรมห์ ในช่วงปี 2000 ถึง 2001 และต่อมาก็คบหากับ นาโอมิ วัตต์ ที่เจอกันในกองถ่ายเรื่อง The Lords of Dogtown ซึ่งคบหากันอยู่ 3 ปี ระหว่างปี 2002-2004 จากนั้นฮีธได้แต่งงานกับ มิเชล วิลเลียมส์ ได้คลอดลูกสาวคนแรก มีเจค จิลเลนฮอลเป็นพ่อทูนหัวให้กับลูกสาว มาทิลดา โรส เลดเจอร์ แต่ชีวิตคู่กับมิเชลก็ได้จบลงเมื่อปลายปี 2007ผลงานผลงาน. - 1992 Clowning Around - 1997 Blackrock - 1999 10 Things I Hate about You - 1999 Two Hands - 2000 The Patriot (เดอะ แพทริออต ชาติบุรุษ ดับแค้นฝังแผ่นดิน) - 2001 Monster's Ball - 2001 A Knight's Tale - 2002 The Four Feathers - 2003 The Order - 2003 Ned Kelly - 2005 Casanova - 2005 Brokeback Mountain - 2005 The Brothers Grimm - 2005 Lords of Dogtown - 2006 Candy - 2007 I'm Not There - 2008 The Dark Knight - 2008 Tree of Life (pre-production) - 2009 The Imaginarium of Dr. Parnassus (เสียชีวิตระหว่างถ่ายทำ)</doc>
