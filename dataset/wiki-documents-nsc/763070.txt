<doc id="763070" url="https://th.wikipedia.org/wiki?curid=763070" title="อุทยานแห่งชาติมินามิแอลป์">อุทยานแห่งชาติมินามิแอลป์ อุทยานแห่งชาติมินามิแอลป์ () เป็นอุทยานแห่งชาติในหมู่ภูเขาอะไกชิในภาคชูบุของประเทศญี่ปุ่น อุทยานแห่งชาตินี้จัดตั้งขึ้นเมื่อวันที่ 1 มิถุนายน ค.ศ. 1964 ตั้งอยู่บริเวณรอยต่อของจังหวัดชิซุโอะกะ, ยะมะนะชิ และ นางาโนะ ตลอดความยาว 55 กิโลเมตร และมีความกว้างราว 18 กิโลเมตร กินพื้นที่ทั้งหมดกว่า 358 ตารางกิโลเมตร พื้นที่ส่วนใหญ่ของอุทยานเป็นพื้นที่ภูเขา โดยยอดเขาที่สูงที่สุดในอุทยานมีความสูงกว่า 3,000 เมตร นอกจากนี้อุทยานนี้ยังเป็นต้นกำเนิดของแม่น้ำฟุจิ, แม่น้ำโออิ และ แม่น้ำเท็นรีว โดยสัตว์ที่พบได้มากที่สุดในอุทยานนี้คือเลียงผาญี่ปุ่น นอกจากนี้ก็มีสัตว์อื่นอาศัยเช่น หมีควาย, หมูป่า และ กวางซีกา</doc>
