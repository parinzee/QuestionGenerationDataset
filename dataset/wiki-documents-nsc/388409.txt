<doc id="388409" url="https://th.wikipedia.org/wiki?curid=388409" title="ซูเปอร์เฮฟวี">ซูเปอร์เฮฟวี ซูเปอร์เฮฟวี () เป็นกลุ่มดนตรีร็อกซูเปอร์กรุป ซึ่งประกอบด้วยนักดนตรีร็อกระดับซูเปอร์สตาร์ 5 คน คือ มิก แจ็กเกอร์ แห่งวงเดอะโรลลิงสโตนส์, โจส สโตน, เดฟ สจวต แห่งวงยูรีธมิกส์, เดเมียน มาร์เลย์ ลูกชายคนสุดท้องของบ็อบ มาร์เลย์ และเอ. อาร์. ราห์แมน นักดนตรีชาวอินเดีย วงซูเปอร์เฮฟวีเกิดขึ้นจากแนวคิดของเดฟ สจวต ที่เคยร่วมงานกับมิก แจ็กเกอร์ และโจส สโตน มาก่อนหน้านั้น โดยทำงานดนตรีร่วมกันมาตั้งแต่ต้นปี พ.ศ. 2552 แต่ปกปิดเป็นความลับ จนกระทั่งเปิดเผยต่อสาธารณชนเมื่อเดือนพฤษภาคม พ.ศ. 2554 แนวดนตรีเป็นแนวผสมผสานระหว่างดนตรีร็อกกับเร้กเก้ และดนตรีประสานเสียงแบบพื้นเมืองอินเดีย ผลงานชุดแรกใช้ชื่อเดียวกับชื่อวง คือ SuperHeavy มีกำหนดวางจำหน่ายในปี พ.ศ. 2554</doc>
