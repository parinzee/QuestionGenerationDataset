<doc id="249611" url="https://th.wikipedia.org/wiki?curid=249611" title="แคว้นบาซีลีคาตา">แคว้นบาซีลีคาตา บาซีลีคาตา () เป็นหนึ่งในยี่สิบแคว้นของประเทศอิตาลี ตั้งอยู่ทางใต้ของประเทศ มีอาณาเขตติดต่อกับแคว้นคัมปาเนียทางทิศตะวันตก แคว้นปุลยาทางทิศเหนือและทิศตะวันออก และแคว้นคาลาเบรียทางทิศใต้ มีชายฝั่งจรดทะเลติร์เรเนียนซึ่งอยู่ระหว่างแคว้นคัมปาเนียทางทิศตะวันตกเฉียงเหนือกับแคว้นคาลาเบรียทางทิศตะวันออกเฉียงใต้ และอีกด้านหนึ่งของแคว้นมีชายฝั่งจรดอ่าวตารันโตในทะเลไอโอเนียนระหว่างแคว้นคาลาเบรียทางทิศตะวันตกเฉียงใต้กับแคว้นปุลยาทางทิศตะวันออกเฉียงเหนือ ถ้าเปรียบประเทศอิตาลีเป็นขา แคว้นบาซีลีคาตาจะเปรียบได้เป็นฝ่าเท้า รวมถึงแคว้นคาลาเบรียทำหน้าที่เป็นเท้าส่วนหน้า และแคว้นปุลยาเป็นส้นเท้า แคว้นนี้มีพื้นที่ครอบคลุม 9,995 ตารางกิโลเมตร และในปี พ.ศ. 2551 มีประชากรเกือบ 600,000 คน มีเมืองหลักชื่อ โปเตนซา และประกอบด้วย 2 จังหวัด คือ จังหวัดโปเตนซาและจังหวัดมาเตรา</doc>
