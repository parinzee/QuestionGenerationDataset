<doc id="787643" url="https://th.wikipedia.org/wiki?curid=787643" title="ชื่นชีวา">ชื่นชีวา ชื่นชีวา เป็นละครโทรทัศน์ไทย แนวโรแมนติก ดราม่า สร้างครั้งแรกปี พ.ศ. 2559 บทประพันธ์โดย บุษยมาส บทโทรทัศน์โดย ภาวิต กำกับการแสดงโดย ณพธันกรณ์ ธัญญาสิริทรัพย์ นำแสดงโดย ศรัณย์ ศิริลักษณ์,คามิลล่า กิตติวัฒน์,ณทรรศชัย จรัสมาส,แก้วใส คริสตัล และนักแสดงอีกคับคั่ง ผลิตโดย บริษัท ดีด้า วิดีโอ โปรดักชั่น จำกัด ออกอากาศทาง ช่อง 7 สี และ ช่อง 7 HDเรื่องย่อ เรื่องย่อ. หม่อมหลวงนิวัฒน์ ชวาล รักอยู่กับชีวัน ผู้เป็นบุตรสาวของหลวงพิทยไพบูลย์ จนกระทั่งชีวันตั้งท้อง แต่หม่อมหลวงนิวัฒน์ต้องพลาดท่าถูกกานดา มอมเหล้าและสร้างเรื่องว่าหม่อมหลวงนิวัฒน์ปลุกปล้ำ จนหม่อมหลวงนิวัฒน์ต้องแต่งงานด้วย กานดาเยาะเย้ยชีวันจนหลวงพิทยไพบูลย์เคียดแค้นมากสาบานว่าจะเอาเลือดของหม่อมหลวงนิวัฒน์มาชดเชยความผิด จากนั้นจึงพาชีวันออกมาหลบซ่อนตัวในชนบทเปลี่ยนชื่อเป็นนายชม จนกระทั่งชีวันคลอดลูกเป็นหญิงชื่อชื่นชีวา จนกระทั่งเวลาผ่านไป 18 ปี คุณหญิงวีณา น้องสาวของหม่อมหลวงนิวัฒน์เดินทางผ่านเข้าไปที่บ้านของนายชม ได้พบกับนายชมและชื่นชีวาก็รู้สึกถูกชะตากันเป็นอย่างมาก บังเอิญชื่นชีวาจะต้องเข้ามาเรียนต่อในกรุงเทพฯ คุณหญิงวีณาจึงขอให้ชื่นชีวามาอยู่ที่บ้านท่านโดยไม่ทราบความจริงว่าชื่นชีวาคือหลานของตนเอง ชื่นชีวาถูกกลั่นแกล้งจากกานดาและเกศินีบุตรสาวอยู่เสมอ แต่ศรัณย์ และสาโรจน์ ลูกเลี้ยงของคุณหญิงวีณาจะคอยปกป้องอยู่เสมอ จนกระทั่งวันหนึ่งหม่อมหลวงนิวัฒน์เห็นล็อกเกตที่ชื่นชีวาสรวมอยู่จึงทราบว่าชื่นชีวาคือบุตรสาวของตน หม่อมหลวงนิวัฒน์และคุณหญิงวีณาจึงให้ชื่นชีวาพาไปหานายชมและพบว่าชีวันกำลังป่วยหนัก แต่นายชมไม่ยอมอภัยให้เมื่อรักษาจนชีวันอาการดีขึ้นก็พาชีวันหลบหนีไป แล้วนัดหมายให้หม่อมหลวงนิวัฒน์ไปพบ ณ ที่ที่หม่อมหลวงนิวัฒน์และชีวันเคยพรอดรักกัน นายชมพยายามจะยิงหม่อมหลวงนิวัฒน์แต่ตัวเองก็พลาดตกจากภูเขาได้รับบาดเจ็บ หม่อมหลวงนิวัฒน์พานายชมไปโรงพยาบาลและสละเลือดช่วยชีวิตนายชม พร้อมกับชื่นชีวาอ้อนวอนให้นายชมยกโทษให้พ่อของตน จนกระทั่งนายชมใจอ่อนยอมยกโทษให้หม่อมหลวงนิวัฒน์ ในที่สุดหม่อมหลวงนิวัฒน์ ชีวัน และชื่นชีวาและได้อยู่พร้อมหน้ากันเป็นครอบครัวที่มีความสุข ส่วนกานดาต้องติดคุกเนื่องจากว่าจ้างนักเลงให้ฉุดชื่นชีวาไปข่มขืนแต่ศรัณย์ ตามไปช่วยไว้ทันรายชื่อนักแสดงรายชื่อนักแสดง. - ศรัณย์ ศิริลักษณ์ รับบท ศรัณย์ ศรายุทธ (คุณต้น) - คามิลล่า กิตติวัฒน์ รับบท ชื่น ชาวนา (ชื่นชีวา วิชชลักษณ์) / ชื่นชีวา ชวาล ณ อยุธยา/ชื่นชีวา ศรายุทธ - พิชยดนย์ พึ่งพันธ์ รับบท ทรงวุฒิ - ณทรรศชัย จรัสมาส รับบท สาโรจน์ ศรายุทธ (คุณต่อ) - พูลภัทร อัตถปัญญาพล รับบท นัทที - กันยวีร์ กิตติพรภาณุวงศ์ รับบท หม่อมราชวงศ์หญิงฉัตร์สุดา เทวรัตน์ - กชกร ส่งแสงเติม รับบท เกศินี ชวาล ณ อยุธยา - ขวัญกวินท์ ธำรงรัฐเศรษฐ์ รับบท ยุพา - สรพงศ์ ชาตรี รับบท หลวงทิพยไพบูลย์ (ชม วิชชลักษณ์) / ตาชม - กชกร นิมากรณ์ รับบท ชีวัน วิชชลักษณ์ / ช้อย ชาวนา - วสุ แสงสิงแก้ว รับบท หม่อมหลวงนิวัฒน์ ชวาล - พิมพ์พรรณ ชลายนคุปต์ รับบท กานดา ชวาล - เกรียงไกร อุณหะนันทน์ รับบท พระยาพิชัยศรายุทธ - อัญษนา บุรานันท์ รับบท คุณหญิงวีณา พิชัยศรายุทธ (หม่อมหลวงวีณา ชวาล) - อำภา ภูษิต รับบท จันทร์ - พจนีย์ ใยละออ รับบท เจือ - ปนัดดา โกมารทัต รับบท นมอ่อน - วิยะดา อุมารินทร์ รับบท ยง - กุสุมา ตันสกุล รับบท สะอาด - จักรกฤษณ์ คชรัตน์ รับบท จำรักษ์ (จาบ) - ธีระธันญ์ ขจรชัยเดชาวัฒน์ รับบท ลอย - สริยา บุตรดาวงศ์ รับบท นันทลี - ณัฐวดี สมบุญญฤทธิ์ รับบท วนิดา (นิด) - รวีพร คารวานนท์ รับบท นุชา - นคินธร ภาษยวรรณ์ รับบท กนก ชวาล ณ อยุธยาเพลงประกอบละครเพลงประกอบละคร. - เพลง รักต้องไม่มีคำว่าแต่ - ขับร้องโดย ศรัณย์ ศิริลักษณ์ , คามิลล่า กิตติวัฒน์ - เพลง คนนั้นก็ดี คนนี้ก็ใช่ - ขับร้องโดย สาธิดา พรหมพิริยะการออกอากาศการออกอากาศ. - วันที่ 8 กันยายน 2559 - 12 ตุลาคม 2559 (กำหนดการออกอากาศเดิมของละคร) ตั้งแต่ 13 ตุลาคม เป็นต้นไป งดออกอากาศ เนื่องจากมีประกาศจากสำนักพระราชวัง เรื่องพระบาทสมเด็จพระปรมินทรมหาภูมิพลอดุลยเดช เสด็จสวรรคต นับตั้งแต่วันที่ 13 ตุลาคม - 12 พฤศจิกายน พ.ศ. 2559 งดออกอากาศเพื่อเป็นการไว้อาลัยให้กับการเสด็จสู่สวรรคาลัยของพระบาทสมเด็จพระปรมินทรมหาภูมิพลอดุลยเดช ละครชื่นชีวาจะเริ่มกลับมาออนแอร์ตามปกติ เริ่มวันพุธที่ 14 ธันวาคม 2559 เป็นต้นไป - เฉพาะวันที่ 14 ธันวาคม 2559 เลื่อนเวลาการออกอากาศละคร ชื่นชีวา ตามปกติจากเดิมเวลา 20.30 น. เลื่อนไปเป็นเวลา 21.15 น. เนื่องจากในเวลา 18.30 - 21.00 น. ทางสถานีดำเนินการถ่ายทอดสดฟุตบอลชิงแชมป์แห่งชาติอาเซียน 2016 รอบชิงชนะเลิศ นัดแรก ระหว่าง ทีมชาติอินโดนีเซีย พบกับ ทีมชาติไทย จากประเทศอินโดนีเซีย จบแล้วต่อด้วยข่าวในพระราชสำนัก - กำหนดการออกอากาศละคร ชื่นชีวา ตามวันและเวลาปกติตั้งแต่วันที่ 15 ธันวาคม 2559 จะออกอากาศในเวลาเดิมคือเวลา 20.30 น. เป็นต้นไป</doc>
