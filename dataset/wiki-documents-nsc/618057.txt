<doc id="618057" url="https://th.wikipedia.org/wiki?curid=618057" title="อารัง ภูตสาวรักนิรันดร์">อารัง ภูตสาวรักนิรันดร์ อารัง ภูตสาวรักนิรันดร์ (เกาหลี: 아랑사또전, อารัง ซาโตจอน) เป็นละครโทรทัศน์แนวโรแมนติก ดราม่า และแฟนตาซี เป็นเรื่องราวของชายหนุ่มและวิญญาณผีสาวที่ต้องมาเกี่ยวข้องอย่างน่าแปลกประหลาด และประสบกับเรื่องเหนือธรรมชาติสุดสลับซับซ้อน เขียนบทโทรทัศน์โดยจอง ยุนจอง กำกับโดยคิม ซังโฮ และ จอง แทยุน ออกอากาศทางสถานีโทรทัศน์ MBC ทุกวันพุธและพฤหัสบดี เวลา 21.55 น. เริ่มตั้งแต่วันพุธที่ 15 สิงหาคม ถึงวันพฤหัสบดีที่ 18 ตุลาคม พ.ศ. 2555 ความยาว 20 ตอน และมีตอนพิเศษเพิ่มอีก 1 ตอน รวมเป็น 21 ตอนเนื้อเรื่องย่อ เนื้อเรื่องย่อ. ในสมัยโชซอน เขตแดนระหว่างโลกมนุษย์และวิญญาณได้ถูกทำลายลง ทำให้เหล่าวิญญาณและภูตผีต่างๆ ออกมาปะปนในโลกมนุษย์ โดยที่มนุษย์ไม่สามารถมองเห็นได้ เว้นแต่คิม อึนโอเท่านั้นที่มีสัมผัสพิเศษมาตั้งแต่วัยเด็ก อึนโอออกเดินทางไปยังเมืองมีรยังเพื่อตามหาแม่ที่หายสาบสูญไปเมื่อ 3 ปีก่อนพร้อมกับทลซเว ผู้ติดตาม ระหว่างทางไปมีรยังนั้น อึนโอพบกับอารัง ผีสาวความจำเสื่อม เธอจับได้ว่าเขามองเห็นผีเลยขอร้องให้เขาช่วยสืบหาตัวตนที่แท้จริงและสาเหตุการตายของเธอ แต่ชายหนุ่มปฏิเสธอย่างสิ้นเชิง อารังไม่ยอมแพ้ง่ายๆ เธอวางแผนให้พังอุล มูดัง (ร่างทรง) ที่ได้ยินเสียงเธอ จัดการให้เขากลายเป็นนายอำเภอของเมืองนี้ ทั้งคู่จึงตกกระไดพลอยโจนไปพัวพันกับเรื่องราวลึกลับสุดแปลกประหลาด จนกระทั่งในวันหนึ่งศพของอี ซอริมถูกค้นพบ ทำให้รู้ว่าอารังคือวิญญาณของซอริมที่ถูกฆ่าตาย เขายังพบสุสานกระดูกที่เกี่ยวข้องกับการฆาตกรรมหลายคดี ทั้งยังมีที่กักขังวิญญาณและปิดกั้นไม่ให้สวรรค์มองเห็น โดยเรื่องนี้เกี่ยวข้องกับใต้เท้าชเว ขุนนางกังฉินผู้มีอิทธิพลสูงสุดของเมือง เงื่อนปมไม่สิ้นสุดเพียงเท่านั้น เพราะปิ่นปักผม สมบัติชิ้นเดียวที่เขาทิ้งไว้ให้แม่กลับตกอยู่กับอารัง การตายของซอริม การหายตัวไปของแม่ เหล่าวิญญาณและความลับในบ้านของใต้เท้าชเว สุดท้ายแล้วกลับกลายเป็นเรื่องเดียวกันนักแสดงนักแสดง. - อี จุนกิ แสดงเป็น คิม อึนโอ (นายอำเภอ) - ชิน มินอา แสดงเป็น อารัง และ อี ซอริม - ยอน อูจิน แสดงเป็น ชเว จูวัล - ควอน โอจุง แสดงเป็น ทลซเว - ฮวัง โบรา แสดงเป็น พังอุล - ยู ซึงโฮ แสดงเป็น อกฮวังซังเจ (เทพแห่งสวรรค์) - พัก จุนกยู แสดงเป็น ยอมราแทวัง (เทพแห่งนรก) - ฮัน จองซู แสดงเป็น มูยอง - คิม ยงกอน แสดงเป็น ชเวแทกัม (ใต้เท้าชเว) - คัง มุนยอง แสดงเป็น ฮงรยอน - คิม กวังกยู แสดงเป็น อีบัง - มิน ซองอุก แสดงเป็น เยบัง - อี ซังฮุน แสดงเป็น ฮยองบัง - คิม มินแจ แสดงเป็น กอดอล - ยุน จูซัง แสดงเป็น คิม อึงบู - อิม จูอึน แสดงเป็น มูยอนเพลงประกอบเพลงประกอบ. - Black Moon (까만달) - ชิน มินอา - My Secret Dream - ยุน โดฮยอน - Fantasy (환상) - จาง แจอิน - Mask Dance (탈춤) - MC Sniper - One day (하루만) - อี จุนกิ - Love Is You (사랑은 그대다) - K.Will - Love and Love (사랑아 또 사랑아) - แบก จียอง - Shout Out (외쳐본다) - อี คีชัน - Mirage (신기루) - ยู ซึงชันรางวัล</doc>
