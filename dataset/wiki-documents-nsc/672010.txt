<doc id="672010" url="https://th.wikipedia.org/wiki?curid=672010" title="ไลโอเนล ไฟนิงเกอร์">ไลโอเนล ไฟนิงเกอร์ ไลโอเนล ชาลส์ ไฟนิงเกอร์ (; 17 กรกฎาคม ค.ศ. 1871 – 13 มกราคม ค.ศ. 1956) เป็นจิตรกรชาวอเมริกัน เชื้อสายเยอรมัน เป็นหนึ่งในผู้นำของจิตรกรรมกลุ่มลัทธิสำแดงพลังอารมณ์ประวัติ ประวัติ. ไลโอเนล ไฟนิงเกอร์ เกิดเมื่อ ค.ศ. 1871 ที่นครนิวยอร์ก ประเทศสหรัฐอเมริกา เป็นบุตรของนักไวโอลิน คาร์ล ไฟนิงเกอร์ และนักร้อง เอลิซาเบธ ไฟนิงเกอร์ เมื่ออายุได้ 16 ปี เขาก็เดินทางไปที่เบอร์ลิน เพื่อเข้าเรียนที่สถาบันวิทยาศาสตร์ปรัสเซีย (Prussian Academy of Sciences) จากนั้นเขาเรียนต่อในโรงเรียนสอนศิลปะ และเริ่มต้นอาชีพนักเขียนการ์ตูนล้อการเมือง ในปี ค.ศ. 1900 ไลโอเนลได้พบกับคลารา เฟือสท์ (Clara Fürst) หนึ่งปีต่อมา ทั้งคู่ก็แต่งงานกัน และมีลูกสาว 2 คน แต่อีก 7 ปีต่อมา เขาก็แต่งงานใหม่กับจูเลีย เบิร์ก (Julia Berg) และมีลูกด้วยกันหลายคน โดยมี 2 คนที่ทำอาชีพศิลปินตามบิดา ได้แก่ อานเดรอัส ไฟนิงเกอร์ (ช่างภาพ) และที. ลักซ์ ไฟนิงเกอร์ (จิตรกร) เมื่อมีอายุได้ 36 ปี ไลโอเนลก็เริ่มวาดภาพแบบวิจิตรศิลป์ และเป็นสมาชิกของกลุ่มลัทธิสำแดงพลังอารมณ์แบบเยอรมันหลายกลุ่ม เช่น กลุ่มเบลาเออไรเทอร์, ดีบรึคเคอ งานแสดงภาพครั้งแรกของเขาที่จัดที่ Sturm Gallery ทำให้วอลเทอร์ โกลเปียส เสนอตำแหน่งอาจารย์ให้เขาที่เบาเฮาส์ ในปี ค.ศ. 1933 เมื่อพรรคนาซีขึ้นสู่อำนาจ งานของไลโอเนลและศิลปินคนอื่น ๆ ก็ถูกเรียกว่าเป็น "ศิลปะเสื่อม" (Degenerate art) ครอบครัวของเขาจึงเดินทางกลับอเมริกา 22 ปีหลังพรรคนาซีขึ้นสู่อำนาจ ไลโอเนลก็ได้รับเลือกให้เป็นสมาชิกของ American Academy of Arts and Letters ไลโอเนล ไฟนิงเกอร์ เสียชีวิตที่นครนิวยอร์ก ในปี ค.ศ. 1956 ขณะมีอายุได้ 84 ปี</doc>
