<doc id="103807" url="https://th.wikipedia.org/wiki?curid=103807" title="อะแพชี เซิร์กซีส">อะแพชี เซิร์กซีส อะแพชี เซิร์กซีส (Apache Xerces) เป็นกลุ่มไลบรารีที่ใช้แจงส่วน (parse) และจัดดำเนินการ (manipulate) แฟ้มข้อมูลเอกซ์เอ็มแอล ซึ่งเป็นส่วนหนึ่งของโครงการอะแพชี เอกซ์เอ็มแอล (Apache XML) แพ็กเกจซอฟต์แวร์นี้ช่วยทั้งการแจงส่วนและการผลิตแฟ้มเอกซ์เอ็มแอลขึ้นใหม่ คำว่า Xerces มาจากผีเสื้อเซิร์กซีสสีน้ำเงิน (Xerces Blue butterfly) ซึ่งเป็นการตั้งชื่อตามพระนามในภาษาฝรั่งเศสของเซิร์กซีสมหาราชแห่งเปอร์เซีย (Xerxes the Great) อีกต่อหนึ่ง ไลบรารีนี้เป็นการนำเอพีไอมาตรฐานสำหรับการแจงส่วนเอกซ์เอ็มแอลมาใช้จำนวนหนึ่ง รวมทั้ง DOM, SAX และ SAX 2 เซิร์กซีสสามารถใช้ได้บนภาษาจาวา ภาษาซีพลัสพลัส และภาษาเพิร์ล</doc>
