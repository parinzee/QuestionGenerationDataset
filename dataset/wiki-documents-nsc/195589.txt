<doc id="195589" url="https://th.wikipedia.org/wiki?curid=195589" title="โรงเรียนดอนเมืองทหารอากาศบำรุง">โรงเรียนดอนเมืองทหารอากาศบำรุง โรงเรียนดอนเมืองทหารอากาศบำรุง (อังกฤษ: Donmuang Thaharnagardbumroong School) (อักษรย่อ: ด.ม., D.M.) เป็นโรงเรียนมัธยมศึกษา เปิดศึกษาในชั้นมัธยมศึกษาปีที่ 1 - 6 สังกัด สำนักงานคณะกรรมการการศึกษาขั้นพื้นฐาน กระทรวงศึกษาธิการ ก่อตั้งโดย ขุนวจีกรรมรักษา ตั้งอยู่ที่ 60/1 ถนนเชิดวุฒากาศ แขวงสีกัน เขตดอนเมือง กรุงเทพมหานครสัญลักษณ์ประจำโรงเรียนสัญลักษณ์ประจำโรงเรียน. - คติพจน์ : "สามัคคี มีวินัย ใฝ่ความดี" - พระพุทธรูปประจำโรงเรียน : พระวิสุทธิมงคล - อักษรย่อ : ด.ม. - ตราประจำโรงเรียน : พระมหาพิชัยมงกุฏคร่อมอุณาโลมเหนือปีกร่ม - สีประจำโรงเรียน : สีฟ้า -เหลือง สีฟ้า หมายถึง ความเจริญรุ่งเรือง ก้าวหน้า ความสุขสดชื่น รื่นรมย์- ดอกไม้ประจำโรงเรียน : ดอกเฟื่องฟ้าประวัติ ประวัติ. ประวัติ ระยะแรกได้อาศัยอาคารเรียนของโรงเรียนประชาบาล ตำบลตลาดบางเขน 1 (วัดดอนเมือง) มีขุนวจีกรรม รักษา รักษาการในตำแหน่งครูใหญ่และเป็นครูประจำด้วย โดยเปิดสอนเฉพาะนักเรียนชาย ชั้นมัธยมศึกษาปีที่ 1 จำนวน 2 ห้องเรียน มีนักเรียน 51 คน ต่อมากองทัพอากาศได้ร่วมทุนก่อสร้างอาคารเรียน 1 หลัง พร้อมได้ให้นามโรงเรียนว่า โรงเรียนดอนเมือง (ทหารอากาศบำรุง) เมื่อปี พ.ศ. 2482 พ.ศ. 2487 เกิดภาวะสงคราม โรงเรียนอยู่อยู่ในจุดอันตราย จึงได้ย้ายไปสอนที่โรงเรียนประชาบาล ตำบลตลาดบางเขน 3 เหนือสถานีไฟบางเขน ประมาณ 2 กิโลเมตร พ.ศ. 2488 ได้กลับมาที่เดิม แต่ต้องผลัดกันใช้สถานที่คนละครึ่งวัน เพราะทางราชการสงวนอาคารเรียนไว้เป็นที่พักทหารสัมพันธมิตร จากนั้นโรงเรียนได้รับความช่วยเหลือ ด้านงบประมาณเป็นอย่างดีจากหน่วยงานต่าง ๆ ได้แก่ กองทัพอากาศ กรมสามัญศึกษา สมาคมศิษย์เก่าดอนเมือง สมาคมผู้ปกครองและครู ตลอดจนผู้ผู้ปกครองที่ได้ช่วยกันทำให้ โรงเรียนดอนเมืองทหารอากาศบำรุง มีอาคารเรียนจำนวน 8 อาคาร อาคารประกอบต่าง ๆ รวมทั้งมีสภาพแวดล้อมที่ร่มรื่น จากอดีตถึงปัจจุบัน โรงเรียนมีการเจริญก้าวหน้าเป็นลำดับ ปัจจุบันมีนักเรียนทั้งสิ้น 3,304 คน ครูจำนวน 166 คน โดยปัจจุบันมี นางสุมนา ธิกุลวงศ์ เป็นผู้อำนวยการโรงเรียนดอนเมืองทหารอากาศบำรุง</doc>
