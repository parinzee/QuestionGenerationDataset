<doc id="194332" url="https://th.wikipedia.org/wiki?curid=194332" title="อเมริกาส์เน็กซต์ท็อปโมเดล ฤดูกาลที่ 4">อเมริกาส์เน็กซต์ท็อปโมเดล ฤดูกาลที่ 4 อเมริกาส์เน็กซต์ท็อปโมเดล ฤดูกาลที่ 4 ออกอากาศเมื่อวันที่ 2 มีนาคม พ.ศ. 2548 โดยได้ย้ายสถานที่จากนิวยอร์กไปยังลอสแอนเจลิส คำโฆษณาประจำฤดูนี้ก็คือ "Dive In" ในรอบ 6 คนสุดท้ายของฤดูกาลนี้ ได้ไปแข่งขันต่อที่ เมืองเคปทาวน์ ประเทศแอฟริกาใต้ และผู้ชนะก็คือ นาอิมา โมร่า วัย 20 ปีจาก มิชิแกน และรางวัลของเธอก็คือการได้เซ็นสัญญากับบริษัทโมเดลลิ่งชั้นนำ Ford Models ได้ถ่ายแบบกับนิตยสาร ELLE และเซ็นสัญญา 100,000 เหรียญ กับเครื่องสำอาง CoverGirlข้อมูลการออกอากาศThe Girl Who Is A Lady Kat... Reow! ข้อมูลการออกอากาศ. The Girl Who Is A Lady Kat... Reow! ออกอากาศ : 2 มีนาคม พ.ศ. 2548 ในการคัดตัวครั้งนี้มีสองสาวที่ไม่ผ่านจากฤดูกาลก่อนด้วยนั่นก็คือ ทิฟฟานี่ กับ แมรี่ โดยทิฟฟานี่ได้บอกว่าเธอได้ไปรับการบำบัดในการควบคุมอารมณ์มาแล้ว เคเลนสร้างความประทับใจให้กับผู้เข้าสมัครทุกคน ลูวี่บอกว่าเธอเคยเป็นเด็กสก็อยมาก่อน ทุกคนต่างคิดว่าบริททานี่หน้าเหมือนเจนิสตอนสาวๆ และนาอิมาได้เล่าว่าเธอไม่ได้มีชีวิตในวัยเด็กที่มีความสุขนัก ในระกว่างการคัดตัว สาวๆ ได้ออกไปเที่ยวพักผ่อนกันที่คลับ เล่นโบว์ลิ่งกัน และฉลองวันเกิดกัน สาวๆ เริ่มไม่ค่อยพอใจกับทัศนคติของ เลดี้ แคท กันซักเท่าไหร่นัก ในการคัดออก สาวๆ ได้ถ่ายรูปด้วยตู้ถ่ายรูปอัตโนมัติ จากนั้นจึงทำการคัดเลือกเหลือเพียง 14 คน และอีกครั้งที่แมรี่ไม่ผ่านการคัดเลือก ซึ่งนั่นทำให้เธอต้องใจสลายอีกครั้งThe Girls Who Hate Their Makeovers The Girls Who Hate Their Makeovers. ออกอากาศ : 9 มีนาคม พ.ศ. 2548 เริ่มต้นฤดูกาลด้วย เจย์ แมนูเอล พาผู้เข้าแข่งขันทั้ง 14 คน ไปที่สตูดิโอถ่ายหนังในแอลเอ ที่นั่นสาวๆ ได้พบกับคณะกรรมการซึ่งประกอบด้วย ไนเจล บาร์คเกอร์, เจนิส ดิคคินสัน และโนเล่ แมริน ซึ่งทั้งหมดมาในชุด “ตำรวจแฟชั่น” และการภาพถ่ายครั้งแรกของผู้เข้าแข่งขันก็คือ มนุษย์ต่างดาวบุกแมนฮัตตัน สาวๆหลายคนสร้างความประทับใจให้กับกรรมการเป็นอย่างดี ยกเว้นแบรนดี้ที่หงุดหงิดไม่พอใจที่ต้องรอถ่ายรูปเป็นเวลานาน หลังจากถ่ายภาพเสร็จ สาวๆได้ถูกพาไปยังไปยังบ้านหรู ที่จะได้อยู่ในการแข่งขันฤดูกาลนี้ ในวันถัดไป สาวๆได้ มิสเจ. อเล็กแซนเดอร์มาวัดขนาดน้ำหนักและส่วนสูงในบ้าน ต่อมาพวกเธอต้องถึงเวลาแปลงโฉม คีนย่าห์ บ่นตลอดกับแปลงโฉมของเธอ และแบรนดี้ ไม่พอใจที่คิ้วถูกย้อมเป็นสีส้ม เพราะแฟนของเธออาจจะผิดหวังกับรูปลักษณ์ใหม่ของเธอ ในห้องตัดสิน ทัศนคติของคีนย่าห์และแบรนดี้สร้างความไม่พอใจให้กับคณะกรรมการ ซึ่งนั่นทำให้แบรนดี้ต้องกลายเป็นสองคนสุดท้ายกับบริต้า และสุดท้ายผู้ที่ต้องถูกคัดออกก็คือบริต้า เพราะกรรมการคิดว่าแบรนดี้ยังพอสามารถที่จะเปลี่ยนแปลงนิสัยได้ แต่บริต้านั้นไม่สามารถที่จะแก้ไขสีหน้าที่ดูแก่เกินความจริงในรูปได้เลย- ผู้ที่ถูกเรียกชื่อคนแรก : ทิฟฟานี่ ริชาร์ดสัน - ผู้ที่ยืนเป็นสองคนสุดท้าย : แบรนดี้ รัชเชอร์ และ บริต้า ปีเตอร์สัน - ผู้ที่ถูกคัดออก : บริต้า ปีเตอร์สัน - ช่างถ่ายภาพ : ไนเจล บาร์คเกอร์ - แขกรับเชิญพิเศษ : เจ.อเล็กซ์แซนเดอร์, เรเดล สเคฟThe Girl Who Suddenly Collapsed The Girl Who Suddenly Collapsed. ออกอากาศ : 16 มีนาคม พ.ศ. 2548 ในครั้งนี้สาวๆ ต้องไปเรียนเดินแบบกับมิสเจ.อเล็กแซนเดอร์ที่สนามกีฬา สาวๆ ต้องฝึกเดินขึ้นลงบนทางลาดโดยต้องแบกของไว้ด้วย ซึ่งผู้เข้าแข่งขันทุกคนต่างก็ทำได้เป็นอย่างดี ในขณะที่ซาร่าห์กลับมีท่าทางเก้ๆ กังๆ ตลอดเวลา ในวันต่อมาผู้เข้าแข่งขันทั้งหมดได้ไปทีห้างสรรพสินค้า K-Mart เพื่อทำการแข่งขันกัน โดยที่สาวๆ ต้องเลือกถือสินค้าไปด้วยและในการแข่งขันสาวๆ จะถูกคัดออกทีล่ะคนจนเหลือผู้ชนะคนสุดท้าย ซึ่งรีเบคก้าเป็นผู้ชนะการแข่งขันและได้รางวัลเป็นรองเท้าของดีไซน์เนอร์ สจ๊วต ไวซ์แมน ซึ่งเธอได้เลือกให้ แคห์เลน, ซาร่าห์, โนแอลล์, ลูฟวี่ และนาอิมาให้ได้รางวัลร่วมกับเธอด้วย ส่วนคนที่แพ้ในการแข่งขันต้องทำหน้าที่คอยบริการผู้ชนะในขณะเลือกของรางวัล การถ่ายภาพในอาทิตย์นี้ สาวๆ ต้องถ่ายภาพกับสุนัขที่หน้าร้านดอกไม้ รีเบคก้า, มิเชลล์, คีนย่าห์, ลูฟวี่, ทิฟฟานี่ และทาเทียน่า ต่างก็ทำได้เป็นอย่างดี ในขณะที่ บริททานี่, แคห์เลน และซาร่าห์ กลับออกมาดูแข็งทื่อไร้ชีวิตชีวา ในขณะที่ทำการประเมินภาพถ่ายอยู่นั้นเอง โรคประจำตัวของรีเบคก้าก็เกิดกำเริบขึ้นทำให้เธอเป็นลมหมดสติไป สร้างความโกลาหลตกใจให้กับทุกคนในห้องตัดสิน และหลังจากที่พาเธอส่งโรงพยาบาลแล้วการตัดสินก็ดำเนินต่อไป คีนย่าห์ได้ภาพที่ดีที่สุดจากครั้งก่อนที่แย่ที่สุด ทาเทียน่า ทิฟฟานี่ และมิเชลล์ ต่างก็ได้รูปที่งดงาม ในขณะที่ภาพของแคห์เลน บริททานี่ และซาร่าห์ ไม่มีความดึงดูดใจแม้แต่น้อย กรรมการลงความเห็นว่าบริททานี่ดูมีความเซ็กซี่มากจนเกินไป แต่ซาร่าห์ต้องตกรอบเพราะความไม่มั่นใจและไม่เชื่อถือในตัวเอง- ผู้ที่ถูกเรียกชื่อคนแรก : คีนย่าห์ ฮิลล์ - ผู้ที่ยืนเป็นสองคนสุดท้าย : บริททานี่ บราวเออร์ และ ซาร่าห์ แดนเคิลแมน - ผู้ที่ถูกคัดออก : ซาร่าห์ แดนเคิลแมน - ช่างถ่ายภาพ : แดเนียลล์ เลวิทท์ - แขกรับเชิญพิเศษ : เจ.อเล็กซ์แซนเดอร์, สจ๊วต ไวซ์แมน, แดนิโล, แมธู แอนเดอร์สัน, แซนดี้ เบสท์ - สาวคัฟเวอร์เกิร์ลประจำสัปดาห์ : นาอิมา โมร่าThe Girl With The Worst Photo In History The Girl With The Worst Photo In History. ออกอากาศ : 23 มีนาคม พ.ศ. 2548 ในสัปดาห์นี้ผู้เข้าแข่งขันได้ไปเรียนเต้นบัลเลย์ หลังจากนั้นตอนกลางคืนสาวๆ ได้ออกไปดินเนอร์สุดหรูกัน ทิฟฟานี่ได้ดื่มไวน์มากไปจนเมาและอาเจียนออกมา ในวันต่อมาพวกเธอได้พูดคุยกับ เบเวอร์ลี่ จอห์นสัน และจากนั้นสาวๆ ต้องไปถ่ายรูปที่สนามเทนนิส ซึ่งพวกเธอไม่มีใครรู้ว่านี่เป็นการทดสอบอย่างหนึ่ง โดยสาวๆ จะต้องถูกตากล้องคอยพูดกดดันตลอดเวลา และพวกเธอต้องพยายามอดทนให้ได้ ผู้เข้าแข่งขันทุกคนต่างถูกกดดันจนใจเสีย แบรนดี้ได้ระบายอารมณ์โกรธใส่ทาเทียน่าแทน หลังจากที่สาวๆ ถ่ายรูปกันครบทุกคนแล้ว เจย์ แมนูเอล จึงออกมาเฉลยว่านี่เป็นการทดสอบความอดทน และผู้ชนะก็คือ นาอิมา ที่สามารถควบคุมอารมณ์ได้ดีที่สุด เธอได้เลือกให้เคเลนกับทิฟฟานี่ให้ได้รางวัลร่วมกับเธอด้วย ซึ่งก็คือการได้ไปดินเนอร์กับนักเทนนิสสาวคนดัง เซเรน่า วิลเลี่ยม นอกจากนี้นาอิมายังได้รับของขวัญเป็นไม้แร็กเก็ตเทนนิสที่มีลายเซนต์ของเซเรน่าอีกด้วย สำหรับภาพถ่ายในสัปดาห์นี้ ผู้เข้าแข่งขันต้องถ่ายภาพให้กับปฏิทินวาร์เนโก้โดยต้องเป็นตัวแทนของจักรราศีทั้ง 12 และเป็นอีกครั้งที่แบรนดี้ได้แสดงทัศนคติด้านลบของเธอออกมา ภาพราศีธนูของบริททานี่สามารถกู้ศักดิ์ศรีของเธอให้กลับมาได้จนสำเร็จ และภาพของมิเชลล์ คีนย่าห์ เคเลน และคริสติน่าต่างก็ได้รับคำชมเป็นอย่างมาก ในขณะที่ภาพราศีมีนของลูฟวี่ได้รับคำวิจารณ์จาก ไทร่า ว่าเป็น “ภาพถ่ายที่แย่ที่สุดในประวัติศาสตร์ของอเมริกาเน็กซ์ท็อปโมเดล” เลยทีเดียว ซึ่งนั่นทำให้เธอต้องกลายเป็นสองคนสุดท้ายกับแบรนดี้ และแม้แบรนดี้จะได้ภาพที่แข็งแกร่งกว่าลูวี่ แต่เธอก็เป็นผู้ที่ถูกคัดออกเพราะทัศนคติอันเลวร้ายของเธอนั่นเอง- ผู้ที่ถูกเรียกชื่อคนแรก : บริททานี่ บราวเออร์ - ผู้ที่ยืนเป็นสองคนสุดท้าย : แบรนดี้ รัชเชอร์ และ ลูวี่ โกเมซ - ผู้ที่ถูกคัดออก : แบรนดี้ รัชเชอร์ - ช่างถ่ายภาพ : เทรซี่ เบย์ - แขกรับเชิญพิเศษ : เซเรน่า วิลเลี่ยม, สเตฟาน เวนต้า, ไมค์ ลี, แมธูว แอนเดอร์สัน, เบเวอร์ลี่ จอห์นสัน - สาวคัฟเวอร์เกิร์ลประจำสัปดาห์ : นาอิมา โมร่าThe Girl Who Is Contagious The Girl Who Is Contagious. ออกอากาศ : 30 มีนาคม พ.ศ. 2548 หัวข้อในสัปดาห์นี้ คือการแต่งหน้า โดยได้เจย์ แมนูเอล มาเป็นผู้สอนและให้คำแนะนำ จากนั้นก็ให้สาวๆจับคู่กันเพื่อแต่งหน้าให้กันและกัน โนเอลคู่กับทาเทียน่า คีนยาห์คู่กับบริทท์นี เคเลนคู่กับรีเบคก้า นาอิมาคู่กับคริสตินา ทิฟฟานี ยูวี และมิเชล จับเป็นกลุ่มสามคน ทิฟฟานีกับยูวีแต่งหน้าให้มิเชลผู้รู้สึกว่าตัวเองหน้าตาขี้เหร่เพราะมีแต้มรอยไหม้อยู่บนใบหน้ารวมถึงจมูกโต เมื่อถึงคราวแต่งหน้าให้ยูวี มิเชลพยายามจะทำวิธีตามสิ่งที่เจย์เพิ่งสอนไป ทว่าออกมาไม่ได้ดั่งใจและเริ่มหัวเสีย ทิฟฟานีบอกว่าไม่เห็นเป็นไรเลย คนอื่นก็ตามเจย์ไม่ทันเหมือนกัน ใจเย็นสิ นาอิมาซึ่งเห็นเหตุการณ์บอกทางกล้องว่ามิเชลคงจะหน้าลอกเพราะคิดมากเกินไป สมัยก่อนพ่อของเธอเองก็เคยผิวใบหน้าลอกเพราะเครียดอย่างนี้เหมือนกัน ถ้าไม่ได้อะไรตามคาดหมายเราก็ควรปล่อยมันไป วันต่อมาทุกคนต้องแข่งขันกันสร้างลุคส์แบบแฟชั่นชั้นสูงให้กับตัวเองด้วยเครื่องสำอางค์คัฟเวอร์เกิร์ลในแต่ละฐานด้วยเวลาที่มีจำกัด45วินาที มิเชลเตรียมโพยมาและเป็นคนนำการแข่งขันซึ่งทำให้เธอลนนิดๆเพราะดูตัวอย่างคนอื่นไม่ได้ ท้ายที่สุดผู้ชนะก็คือนาอิมาที่มีความคิดสร้างสรรค์ที่สุด ซึ่งเธอเลือกคริสติน่าและยูวี่ให้แบ่งรางวัลร่วมกันกับเธอด้วยซึ่งก็คือกระเป๋าดีไซน์พิเศษจากลอเรน เชอร์ โนเอลได้เล่าให้แม่ของเธอฟังถึงอาการของมิเชลล์ และเธอคิดว่าอาจจะเป็นโรคแบคทีเรียกินเนื้อซึ่งมีข่าวว่ามีคนเป็นโรคนี้และเสียชีวิต จากนั้นข่าวก็แพร่กระจายไปยังผู้เข้าแข่งขันคนอื่นอย่างรวดเร็ว ทำให้สาวๆ กลัวที่จะใช้เครื่องสำอางร่วมและเข้าใกล้มิเชลล์จนเกิดความโกลาหลไปทั่ว สำหรับการถ่ายภาพประจำสัปดาห์ ผู้เข้าแข่งขันจะต้องอุ้มเด็กและถ่ายรูปให้กับนมก็อทมิลค์ และเจย์ได้ส่งมิเชลล์ไปให้หมอตรวจและกลับมาถ่ายภาพโดยที่สาวๆ จะต้องแต่งหน้าเปลี่ยนเชื้อชาติตัวเองดังนี้ และแล้วความกังวลของมิเชลล์ก็สิ้นสุดลงเมื่อผลปรากฏว่าอาการของเธอเกิดจากความเครียดเท่านั้นเอง แม้จะวินิจฉัยว่าไม่ใช่โรคอันตรายร้ายแรงแล้วก็ตาม แต่เพื่อไม่ให้เกิดอาการติดต่อไปยังเด็กที่ถ่ายด้วย เจย์จึงให้มิเชลล์อุ้มตุ๊กตาแทนซึ่งทำให้ผู้แข่งขันคนอื่นที่ต้องอุ้มเด็กจริงๆน้ำหนัก20กิโลกรัม เกิดอาการอิจฉา แต่จริงๆแล้ว ถึงแม้มิเชลจะไม่ต้องปวดแขน การอุ้มตุ๊กตากลับยากกว่าการอุ้มเด็กจริงๆ เพราะไม่สามารถที่จะตอบสนองอะไรกับนางแบบได้เลยแม้แต่น้อย ภาพที่ออกมาก็จะไม่ดีเท่า ในห้องตัดสิน โนแอลล์และยูวี่เป็นสองคนสุดท้าย คณะกรรมการรู้สึกว่าการแต่งตัวและบุคลิกภาพของโนเอลล์ไม่เหมาะสมที่จะเป็นนางแบบ ถึงแม้ว่าเธอจะถ่ายภาพออกมาได้ดีก็ตาม ในขณะที่ ลูวี่นั้นแต่งตัวดีมีสไตล์ สนใจแฟชั่น แต่ยังไม่สามารถถ่ายภาพออกมาให้ดีได้ สุดท้ายเป็นโนแอลล์ที่ถูกคัดออก เนื่องจากไม่มีความเป็นนางแบบในตัวเธอเลย- ผู้ที่ถูกเรียกชื่อคนแรก : รีเบคก้า เอพพลีย์ - ผู้ที่ยืนเป็นสองคนสุดท้าย : ลูวี่ โกเมซ และ โนแอลล์ สแตกเกอร์ - ผู้ที่ถูกคัดออก : โนแอลล์ สแตกเกอร์ - ช่างถ่ายภาพ : เดลานีย์ และ กิตเต้ - แขกรับเชิญพิเศษ : ลอเรน เชอร์, พอล ทอมป์สัน, แมธูว แอนเดอร์สัน, ดร. โรนัลด์ มอย, จิม เดอ ยองเกอร์ - สาวคัฟเวอร์เกิร์ลประจำสัปดาห์ : นาอิมา โมร่าThe Girl With The Deliciously Tacky Dance The Girl With The Deliciously Tacky Dance. ออกอากาศ : 6 เมษายน พ.ศ. 2548 ในสัปดาห์นี้ไทร่าได้มาอธิบายสาวๆ เกี่ยวกับธุรกิจในวงการนางแบบ รวมถึงการวางตัวและความระมัดระวังในการเซ็นสัญญาด้วย โดยบอกว่าถ้าหากมีใครมาอ้างตัวเป็นเอเจนซี่แล้วบอกให้เราจ่ายเงินถึงจะได้ถ่ายแบบลงหนังสือหรือถ่ายโฆษณานั้นแล้วเป็นพวกนักต้มตุ๋นทั้งสิ้น ทาเทียน่าเล่าประสบการณ์ให้ฟังว่ามีคนมาเชิญชวนให้เป็นนางแบบแล้วให้นามบัตรไว้ แต่เมื่อไปถึงวันรุ่งขึ้นกลับบอกว่าต้องจ่ายเงิน 999ดอลลาร์เป็นค่าธรรมเนียมเสียก่อน ส่วนรีเบคก้าก็เคยโดนเรียกถึง 2,000ดอลลาร์ ทั้งคู่ได้ยินอย่างนั้นก็เดินออกทันทีเพราะแบบนี้มาหลอกเอาเงินชัวร์ๆ จากนั้นสาวๆ ได้รับเชิญให้เข้าร่วมงานเลี้ยงของคัฟเวอร์เกิร์ล คอสเมติค อินดัสทรี เพื่อให้พวกเธอได้รู้จัก พบปะ พูดคุยกับคนในวงการ ซึ่งจะมีเหล่าคณะกรรมการพิเศษคอยจับตาดูและให้คะแนนความประทับใจของพวกเธอด้วย ไม่มีใครรู้ว่าเป็นการแข่งขัน ทิฟฟานีกับทาเทียน่าจึงไม่ได้สนใจคนในงานเท่าไร บริทท์นีคุยกับคนสำคัญๆในงานอย่างร่าเริง แต่ไม่ได้วางตัวให้ดีและเรียกจกเหล้ามาเรื่อยๆ นาอีม่าถูกบอกว่าเงียบเกินไป มิเชลถูกวิจารณ์ว่าเลือกชุดสั้นทำให้เธอดูเก้ๆกังๆ คริสติน่าจำหน้าปฏิคมของงานที่เป็นคัฟเวอร์เกิร์ลด้วยไม่ได้ ยูวี่หน้าตาแปลกดี เคเลนหน้าตาน่ารักผิวสวย รีเบคก้าหุ่นดีดูดี ผลสรุปคือคีนย่าห์ซึ่งพูดจาฉะฉานและสง่าผ่าเผยเป็นผู้ชนะในการแข่งครั้งนี้ เธอเลือกบริททานี่ให้ได้รางวัลร่วมกับเธอด้วย ซึ่งก็คือการเข้าพักผ่อนที่โรงแรมหรูและทำสปาฟรีหนึ่งคืน สำหรับการถ่ายภาพประจำอาทิตย์ สาวๆ ต้องถ่ายภาพเซ็กซี่ที่ปั๊มน้ำมันท่ามกลางพายุฝน โดยแมธูวที่ปกติมีหน้าที่แต่งหน้าให้เหล่านางแบบเป็นช่างภาพ ในรูปจะให้ผู้เข้าแข่งขันคนอื่นยืนประกอบฉากด้านหลังด้วยดังนี้ ในห้องตัดสิน คณะกรรมการประทับใจกับรูปของเคเลนที่ทั้งมีพลัง และร้อนแรง ในขณะที่กรรมการรู้สึกว่าภาพของลูวี่และรีเบคก้าถึงทางตันไม่สามารถพัฒนาไปมากกว่านี้แล้ว และลูวี่ต้องตกรอบเพราะไม่สามารถที่จะถ่ายทอดความงามในแบบของเธอออกมาบนภาพถ่ายได้เลย- ผู้ที่ถูกเรียกชื่อคนแรก : เคเลน รอนโดท์ - ผู้ที่ยืนเป็นสองคนสุดท้าย : ลูวี่ โกเมซ และ รีเบคก้า เอพพลีย์ - ผู้ที่ถูกคัดออก : ลูวี่ โกเมซ - ช่างถ่ายภาพ : แมธูว แอนเดอร์สัน - แขกรับเชิญพิเศษ : เคียร่า, อีวา เฉิน, เอเนียส ลอมบาร์ด, ราเชล เฮยส์, พอล โยคัม, แดนิโล, ดอน แบงส์, แครอลีน ลอนดอน - สาวคัฟเวอร์เกิร์ลประจำสัปดาห์ : นาอิมา โมร่าThe Girl Who Pushes Tyra Over The Edge The Girl Who Pushes Tyra Over The Edge. ออกอากาศ : 13 เมษายน พ.ศ. 2548 ในสัปดาห์นี้ สาวๆ ต้องท่องจำบทละคร และได้เข้าฉากกับนายแบบหนุ่ม บอริส คอดโจ และเป็นอีกครั้งที่นาอิมาเป็นผู้ชนะการแข่งขันและได้รางวัลเป็นเครื่องเพชรราคา 10,000 ดอลล่าห์ และเธอได้เลือกให้มิเชลล์ และ ทาเทียน่า ได้รับรางวัลร่วมกับเธอด้วย การถ่ายภาพในสัปดาห์นี้ สาวๆ จะต้องถ่ายแบบให้กับวันเดอร์บรา โดยจะต้องเข้าฉากสงครามหมอนบนเตียงกับนายแบบหนุ่ม ริบ ฮิลลิส ซึ่งพวกสาวๆ ต่างพากันตื่นเต้นและสนุกกับการถ่ายแบบเป็นอย่างมากในขณะที่รีเบคก้ารู้สึกไม่สบายใจเพราะว่าเธอมีคู่หมั้นอยู่แล้ว ในการทดสอบก่อนการตัดสิน สาวๆ จะต้องอ่านบทความยาวเหยียดเพื่อทดสอบทักษะความรู้ในด้านแฟชั่นของตนเอง ทิฟฟานี่เกิดอาการท้อแท้ ไม่อยากทำการทดสอบต่อ และแสดงทัศนคติในแง่ลบออกมา ซึ่งทำให้เธอต้องกลายเป็นสองคนสุดท้ายกับรีเบคก้า ที่มีความรู้ทางด้านแฟชั่นดีเยี่ยมแต่ได้รูปถ่ายที่ออกมาแย่ และสุดท้ายไทร่าได้ยื่นกระดาษเปล่าออกมาซึ่งหมายความว่าตกรอบทั้งคู่ ซึ่งสร้างความตกตะลึงให้กับสาวๆ เป็นอย่างมาก และเป็นครั้งแรกของรายการที่มีการคัดออกเป็นคู่ หลังจากที่เห็นปฏิกิริยาไม่แยแสที่ต้องตกรอบของทิฟฟานี่ ไทร่าจึงเรียกทั้งคู่ให้กลับมาอีกครั้ง โดยเธอชื่นชมกับปฏิกิริยาของรีเบคก้าซึ่งนั่นแสดงให้เห็นว่าสิ่งนี้มันสำคัญกับเธอขนาดไหน และบอกว่ารู้สึกไม่พอใจที่ทิฟฟานี่เห็นการตกรอบเป็นเรื่องตลก แต่เมื่อทิฟฟานี่เถียงซึ่งทำให้ไทร่าเก็บอารมณ์ไม่อยู่และระเบิดความโกรธออกมาโดยบอกให้ทิฟฟานี่กลับไปทบทวนและรับผิดชอบดูแลการกระทำของตัวเอง- ผู้ที่ถูกเรียกชื่อคนแรก : บริททานี่ บราวเออร์ - ผู้ที่ยืนเป็นสองคนสุดท้าย : รีเบคก้า เอพพลีย์ และ ทิฟฟานี่ ริชาร์ดสัน - ผู้ที่ถูกคัดออก : รีเบคก้า เอพพลีย์ และ ทิฟฟานี่ ริชาร์ดสัน (คัดออกทั้งคู่) - ช่างถ่ายภาพ : ควาคู อลาสตัน - แขกรับเชิญพิเศษ : ริบ ฮิลลิส, แอนเดรีย แนชเรเนอร์, แลร์รี่ มอสส์, บอริส คอดโจว - สาวคัฟเวอร์เกิร์ลประจำสัปดาห์ : นาอิมา โมร่าThe Girl Who Gets Bad News The Girl Who Gets Bad News. ออกอากาศ : 20 เมษายน พ.ศ. 2548 ในครั้งนี้สาวๆ ต้องเรียนรู้เกี่ยวกับการสัมภาษณ์และการถูกสัมภาษณ์ จากนั้นพวกเธอต้องทำการทดสอบด้วยการสัมภาษณ์นักร้องเพลงแร็พ อีฟ คริสติน่าเป็นผู้ชนะในการแข่งขันเพราะพูดจาชัดเจนและมีการเตรียมพร้อมเป็นอย่างดี ซึ่งรางวัลของเธอก็คือการได้เป็นพิธีกรพิเศษในรายการ เอ็นเตอร์เทนเมนท์ ทูไนท์ ในวันก่อนหน้าที่จะต้องไปถ่ายรูป เคเลนได้รู้ข่าวร้ายว่าเพื่อนสนิทตั้งแต่สมัยเรียนของเธอเสียชีวิต และยิ่งไปกว่านั้นการถ่ายภาพในครั้งนี้ สาวๆ จะต้องไปถ่ายภาพหัวข้อบาปทั้ง 7 ที่สุสาน โดยพวกเธอจะต้องลงไปนอนในโลงศพที่ถูกฝังลึกลงไปใต้ดินถึง 8 ฟุต ซึ่งยิ่งทำให้เคเลนสะเทือนใจมากยิ่งขึ้น หลังจากที่มิสเตอร์เจย์รู้เรื่องจึงอนุญาตเคเลนไม่ต้องถ่ายภาพได้ แต่เธอก็ยังยืนยันที่จะถ่ายรูปต่อไปตามหัวข้อที่เธอได้รับซึ่งมีดังนี้ เคเลนถ่ายรูปเป็นคนสุดท้าย เธอบอกมิสเตอร์เจย์ว่าตอนนี้ไม่คิดมากแล้วและทำใจได้แล้วแต่มิสเตอร์เจย์บอกว่าให้นำความโมโหความเศร้าว่าทำไมเพื่อนจากไปเร็วนั้นมาใส่ช่วงถ่ายภาพ เคเลนคำรามใส่กล้องเต็มที่ เจย์ชมว่าใช้ได้เลย แต่ตัวเธอเองไม่คิดว่าตัวทำได้ดีและอาจถูกส่งกลับบ้านรอบนี้ ในการทดสอบในห้องผู้ตัดสิน สาวๆ ต้องทดสอบการให้สัมภาษณ์ในฐานะผู้ชนะของรายการ โดยมีคณะกรรมการเป็นคนถามคำถามต่างๆ ทาเทียน่าติดขัดเยอะที่สุด ไทราชมว่าเคเลนเก่งมากที่ผลักดันตัวเองทั้งๆที่เพิ่งมีเรื่องไม่ดีผ่านมา เคเลนเริ่มน้ำตาคลอ แจนิสถามว่าเกิดอะไรขึ้น ไทร่าตอบแจนิสว่ามันเป็นเรื่องซีเรียสเดี๋ยวบอกให้ทีหลัง ในการตัดสินหลังจากที่คณะกรรมการรู้ถึงสิ่งที่เกิดขึ้นกับเคเลนก็รู้สึกแปลกใจมากที่เธอยังสามารถได้ภาพที่น่าเหลือเชื่อออกมา ไทร่าชมว่าเหมือนเป็นของขวัญที่เธอทำเพื่อเพื่อนที่เพิ่งเสียไป มิเชลล์กับทาเทียน่าต้องตกเป็นสองคนสุดท้าย แต่กรรมการยังคงเชื่อมั่นในศักยภาพของมิเชลล์และนั่นทำให้ทาเทียน่าต้องถูกคัดออก- ผู้ที่ถูกเรียกชื่อคนแรก : เคเลน รอนดอท - ผู้ที่ยืนเป็นสองคนสุดท้าย : มิเชลล์ เดห์ตัน และ ทาเทียน่า ดันเต้ - ผู้ที่ถูกคัดออก : ทาเทียน่า ดันเต้ - ช่างถ่ายภาพ : จอห์น วูลฟ์ - แขกรับเชิญพิเศษ : อีฟ, แจนน์ คาร์ล - สาวคัฟเวอร์เกิร์ลประจำสัปดาห์ : นาอิมา โมร่าThe Girls The Lionesses Are Hunting The Girls The Lionesses Are Hunting. ออกอากาศ : 27 เมษายน พ.ศ. 2548 สาวๆ ได้ถูกพาขึ้นรถมายังสวนสัตว์และต้องแข่งขันกันโพสท์ท่าเลียนแบบสัตว์และแสดงสัญชาตญานความเป็นสัตว์ป่าของตัวเองออกมา ซึ่งบริททานี่เป็นผู้ชนะการแข่งครั้งนี้เพราะมีการโพสท์ท่าและสีหน้าออกมาได้ดีที่สุด จากนั้นสาวๆ ก็เก็บกระเป๋าเพื่อเดินทางไปแข่งกันต่อที่เมืองเคปทาวน์ ประเทศแอฟริกาใต้ เมื่อถึงแอฟริกา สาวๆ ถูกพาไปที่พักกลางแจ้ง แต่บริททานี่ที่ชนะการแข่งขันจะได้เข้าพักโรงแรมหรูเป็นรางวัล และเธอเลือกให้คีนย่าห์กับคริสติน่าให้ไปพักร่วมกับเธอด้วย แต่ว่าจริงๆ แล้ว การเดินทางไปพักที่โรงแรมนั้นกลับลำบากและมีปัญหามากกว่าการนอนเต้นท์ของนาอิม่า มิเชลล์ และแคห์เลนซะอีก การถ่ายภาพครั้งแรกที่แอฟริกา สาวๆ ต้องแต่งตัวเป็นสัวต์ถ่ายคู่กับจระเข้เพื่อโฆษณาให้กับโลชั่นบำรุงผิวลูบรีเดิร์ม ดังนี้ ในการถ่ายภาพ คริสติน่าและแคห์เลน ต่างพากันทำให้มิสเตอร์เจย์ประทับใจ ในขณะที่คีนย่าห์ที่กังวลเกี่ยวกับรูปร่างตัวเอง จนทำให้ถ่ายภาพออกมาได้แย่ หลังจากถ่ายภาพเสร็จ สาวๆได้ถูกพามายังโรงแรม ริมชายหาด เพื่อใช้เป็นที่พัก ต่อมาในห้องตัดสิน กรรมการต่างพากันประหลาดใจกับภาพถ่ายของแคห์เลนที่ดึงเอาเอกลักษณ์ของละมั่งออกมาได้อย่างเป็นธรรมชาติ ปัญหาเรื่องน้ำหนักของคีนย่าห์และความไม่มั่นใจของมิเชลล์ทำให้พวกเธอต้องกลายเป็นสองคนสุดท้าย และถึงแม้จะได้ภาพที่ออกมาน่าประทับใจ แต่มิเชลล์ก็ต้องตกรอบเพราะกรรมการรู้สึกว่าเธอยังไม่เข้มแข็งพอและยังไม่พร้อมที่จะอยู่ในวงการนี้- ผู้ที่ถูกเรียกชื่อคนแรก : แคห์เลน รอนดอท - ผู้ที่ยืนเป็นสองคนสุดท้าย : คีนย่า ฮิลล์ และ มิเชลล์ เดห์ตัน - ผู้ที่ถูกคัดออก : มิเชลล์ เดห์ตัน - ช่างถ่ายภาพ : เจอร์ด้า เจนนิส - แขกรับเชิญพิเศษ : เจ.อเล็กซานเดอร์, ปิเอรร์ คามีล, เชลตัน, แมธูว แอนเดอร์สัน - สาวคัฟเวอร์เกิร์ลประจำสัปดาห์ : นาอิมา โมร่าThe Girl Who Flops In The Mud The Girl Who Flops In The Mud. ออกอากาศ : 4 พฤษภาคม พ.ศ. 2548 การแข่งขันในครั้งนี้ สาวๆ จะต้องออกตระเวนโชว์ตัวกับเหล่าบรรดาดีไซน์เนอร์ในเคปทาวน์ นาอิม่าเป็นคนเดียวที่กลับมาไม่ทันเพราะต้องการที่จะไปพบกับดีไซน์เนอร์ทุกคน และถึงแม้คีนย่าห์จะได้รับคำวิจารณ์มากเกี่ยวกับเรื่องน้ำหนักตัว แต่สุดท้ายเธอก็เป็นผู้ชนะรางวัล ซึ่งรางวัลก็คือไปทานดินเนอร์กับดีไซน์เนอร์ เครก พอร์ท และเธอเลือกให้บริททานี่ไปกับเธอด้วย ในช่วงอาหารค่ำ คีนย่าห์รู้สึกไม่พอใจที่ทุกคนต่างพากันให้ความสนใจกับบริททานี่ซึ่งทำให้เธอรู้สึกว่าโดนแย่งความสำคัญไปหมด สำหรับการถ่ายภาพในครั้งนี้ สาวๆ ต้องบุกเข้าป่าแอฟริกาและใช้วัสดุจากธรรมชาติเช่นใบไม้และดินมาตกแต่งทำเครื่องแต่งกายให้กับตัวเอง ในขณะที่สาวคนอื่นใช้ใบไม้เป็นชุดแต่บริททานี่เลือกที่จะใช้โคลนมาทาตัว ในห้องตัดสินสาวๆ ต้องวิจารณ์ภาพถ่ายของผู้แข่งขันคนอื่น และบอกศักยภาพของผู้แข่งขันคนอื่นว่าของใครมีมากและน้อยที่สุด หลายคนลงความเห็นว่าแคห์เลนมีศักยภาพมากที่สุด และคริสติน่ามีน้อยที่สุด กรรมการต่างพากันประทับใจกับการความรู้ทางแฟชั่นของแคห์เลนกับนาอิม่า การให้คำวิจารณ์แบบไม่จริงจังของบริททานี่ทำให้เธอต้องกลายเป็นสองคนสุดท้ายกับคริสติน่าซึ่งไทร่าเห็นว่าเป็นคนที่อบอุ่นและงดงามเหมือนนางฟ้า แต่กลับเยือกเย็นและเย็นชาต่อหน้ากรรมการ และนั่นเป็นสาเหตุที่ทำให้คริสติน่าต้องตกรอบ- ผู้ที่ถูกเรียกชื่อคนแรก : นาอิมา โมร่า - ผู้ที่ยืนเป็นสองคนสุดท้าย : บริททานี่ บราวเออร์ และ คริสติน่า เมอร์ฟี - ผู้ที่ถูกคัดออก : คริสติน่า เมอร์ฟี - ช่างถ่ายภาพ : แอนตัน โรเบิร์ท - แขกรับเชิญพิเศษ : เครก พอร์ท, แจคกี้ เบอเกอร์, จิม เดอ ยอนเกอร์, แมทธิว แอนเดอร์สัน, เปาโล เดอ วิโต้ - สาวคัฟเวอร์เกิร์ลประจำสัปดาห์ : นาอิมา โมร่าThe Girl Who Is Special The Girl Who Is Special. ออกอากาศ : 11 พฤษภาคม พ.ศ. 2548 การแข่งขันในสัปดาห์นี้ สาวๆ จะต้องเต้นรำในแบบแอฟริกาดั้งเดิม ต่อหน้าผู้ชมทั้งหลาย คีนย่าห์พยายามบอกกับทุกคนว่าเธอรู้สึกเหมือนกับว่าได้กลับบ้านและรู้สึกดีแค่ไหนเพราะเธอเป็นคนดำคนเดียวในกลุ่ม ทำให้นาอิมารู้สึกไม่พอใจเพราะเธอก็เป็นลูกครึ่งผิวดำเหมือนกัน และนาอิมาก็ชนะการแข่งขันอีกครั้งนึงซึ่งรางวัลของเธอก็คือการเพิ่มภาพถ่ายอีก 30 รูปในการถ่ายแบบครั้งต่อไป ซึ่งเธอสามารถเลือกเพื่อนที่จะได้รูปเพิ่มเหมือนกัน และแคห์เลนเป็นคนเดียวที่ไม่ได้รูปเพิ่ม เพราะทุกคนเห็นว่าเธอเป็นคู่แข่งที่น่ากลัวและมักจะได้รูปที่ดีมากอยู่แล้ว จากนั้นสาวๆ ได้ถูกพาไปดูเรือนจำการเมืองที่คุมขังเนลสัน เมนเดล่า ผู้ซึ่งเป็นนักกฎหมายที่ต่อสู้เรียกร้องสิทธิประชาธิปไตยคนแรกของแอฟริกา คีนย่าห์รู้สึกว่าเธอรู้จักและผูกพันกับเมนเดลล่าเพราะเธอเป็นคนแอฟริกา ที่ห้องขังนาอิมาได้รับสิทธิให้ได้ไขกุญแจเปิดประตูห้องของเมนเดลล่า ซึ่งทำให้คีนย่าห์ไม่พอใจเพราะเธอคิดว่าเนื่องจากเธอเป็นคนผิวดำเธอจึงควรได้รับ “สิทธิพิเศษ” ในสถานที่นี้มากกว่าคนอื่นๆ ซึ่งทำให้บริททานี่รู้สึกรำคาญเพราะจริงๆ แล้วคีนย่าห์ไม่รู้อะไรเกี่ยวกับเมนเดลล่าเลยแม้แต่น้อย ในการถ่ายแบบ สาวๆ ต้องโพสท่าถ่ายรูปขณะเต้นรำกับนายแบบ นาอิมากับบริททานี่ทำออกมาได้ดี ในขณะที่คีนย่าห์รู้สึกไม่พอใจและคิดว่านายแบบพยายามลวนลามเธอขณะถ่ายรูป แคห์เลนรู้สึกอึดอัดในการถ่ายเพราะเธอไม่รู้สึกว่าตัวเองจะออกมาเซ็กซี่ได้ ในขณะที่สาวๆ กลับจากการทานอาหารเย็น คีนย่าห์ยังคงหงุดหงิดเรื่องที่เกิดขึ้นและฉุนเฉียวกับทุกคนไปทั่ว จนทำให้บริททานี่สติแตกและเกิดเรื่องทะเลาะกันใหญ่โต ในห้องตัดสิน ความกะตือรือล้นที่เลือนหายไปของบริททานี่ทำให้เธอต้องกลายเป็นสองคนสุดท้ายกับนาอิมาซึ่งมีบุคลิกที่ลางเลือนทั้งๆ ที่ทั้งคู่ต่างก็ได้ภาพที่ดี และสุดท้ายกรรมการต่างรู้สึกว่าบริททานี่ไม่เหลือความต้องการที่จะก้าวต่อไปแล้วและนั่นทำให้เธอต้องตกรอบ- ผู้ที่ถูกเรียกชื่อคนแรก : คีนย่า ฮิลล์ - ผู้ที่ยืนเป็นสองคนสุดท้าย : บริททานี่ บราวเออร์ และ นาอิมา โมร่า - ผู้ที่ถูกคัดออก : บริททานี่ บราวเออร์ - ช่างถ่ายภาพ : โยฮัน วิลคี - แขกรับเชิญพิเศษ : เจ.อเล็กซานเดอร์, อัลเฟรด ฮินเคิล, โมดิส ฟีโคว์ยาเน่, แจ็คกี้ แมนเยเพโล, ลีรอย, เบอร์ทินี่, มาร์ค, แมนเดล่า, เบ็บ - สาวคัฟเวอร์เกิร์ลประจำสัปดาห์ : นาอิมา โมร่าWhat The Girls Did That You've Never Seen Before What The Girls Did That You've Never Seen Before. ออกอากาศ : 17 พฤษภาคม พ.ศ. 2548 ประมวลภาพเหตุการณ์ที่ผ่านมาตั้งแต่ต้นจนเหลือ 3 คนสุดท้าย และภาพเหตุการณ์ที่ไม่เคยเห็นมาก่อน เช่น คริสติน่าและนาอิม่าสอนแคห์เลนให้รู้จักกับ “ความหลงใหล” และเหตุการณ์เมื่อแม่ของคริสติน่าและบริททานี่มาเยี่ยมThe Girl Who Walks On Water The Girl Who Walks On Water. ออกอากาศ : 18 พฤษภาคม พ.ศ. 2548 ผู้เข้าแข่งขัน 3 คนสุดท้ายได้ไปถ่ายโฆษณาและรูปภาพให้กับคัฟเวอร์เกิร์ฃ นาอิมาทำผลงานออกมาได้อย่างยอดเยี่ยมและเธอก็เป็นคนแรกที่ผ่านเข้าสู่รอบสองคนสุดท้าย เหลือเพียงแคห์เลนที่ได้ภาพถ่ายที่สวยแต่ถ่ายโฆษณาออกมาได้แค่ระดับปานกลาง และคีนย่าห์ที่มีทั้งโฆษณาและภาพถ่ายดีเยี่ยม แต่มีปัญหาด้านน้ำหนักและทัศนคติที่หยิ่งยะโสเกินไป และนั่นเป็นสาเหตุที่ทำให้เธอต้องตกรอบ- ผู้ที่ถูกเรียกชื่อคนแรก : นาอิมา โมร่า - ผู้ที่ยืนเป็นสองคนสุดท้าย : แคห์เลน รอนดอท และ คีนย่าห์ ฮิลล์ - ผู้ที่ถูกคัดออก : คีนย่าห์ ฮิลล์ ในรอบไฟนอลรันเวย์ สาวๆ ได้ไปพบกับมิสเจที่รันเวย์เพื่อบอกให้รู้ว่าพวกเธอจะต้องเดินเวทีบนผิวน้ำ การเดินแฟชั่นในตอนกลางคืนเริ่มต้นด้วยแคห์เลนและนาอิมาก้าวออกมาจากหลังน้ำตกและจบด้วยการมารวมดันตรงกลางเวที จากนั้นกรรมการก็เริ่มพิจารณาผลงานที่ผ่านมาของทั้งคู่ คณะกรรมการรู้สึกว่าแคห์เลนได้ภาพที่สวยงามอย่างสม่ำเสมอ และนาอิมาสามารถทำให้โชว์บนรันเวย์กลายเป็นของเธอคนเดียว หลังจากที่ไทร่าได้เลือกระหว่าง “หญิงสาวที่ทำผลงานได้ดีมาตลอดแต่กลับมาสอบตกที่ผลงานสุดท้าย” และ “คนที่มีผลงานพอใช้แต่สอบผ่านตลอดในงานสุดท้าย” เรียบร้อยแล้วก็ได้เรียกทั้งคู่ออกมาที่ห้องตัดสินและประกาศว่าอเมริกาส์เน็กซต์ท็อปโมเดลคนที่สี่ก็คือ นาอิมา- ผู้ชิงตำแหน่งสองคนสุดท้าย : แคห์เลน รอนดอท และ นาอิมา โมร่า - อเมริกา เน็กซต์ ท็อป โมเดล : นาอิมา โมร่า - ช่างถ่ายภาพ : ฮัลเมท ราวเทนบาช - ผู้กำกับโฆษณา : รัซเซล อันเดอร์ฮิลล์ - แขกรับเชิญพิเศษ : เจ.อเล็กซานเดอร์, แมธูว แอนเดอร์สัน, เกรธา สก็อตซ์ - สาวคัฟเวอร์เกิร์ลประจำสัปดาห์ : นาอิมา โมร่าผู้เข้าแข่งขันสรุปผลการแข่งขันลำดับการเรียกชื่อสรุปผลการแข่งขัน. ลำดับการเรียกชื่อ. - ผู้ชนะการแข่งขันประจำสัปดาห์ - ผู้ที่ถูกคัดออกจากการแข่งขัน - ผู้ที่ชนะการแข่งขันประจำสัปดาห์ และ ชนะโหวตคัฟเวอร์เกิร์ลประจำสัปดาห์ - ผู้ที่ชนะโหวตคัฟเวอร์เกิร๋ลประจำสัปดาห์ - ผู้ที่ชนะเลิศการแข่งขัน - ตอนที่ 7 ทิฟฟานี่ และ รีเบคก้า ถูกคัดออกทั้งสองคน - ตอนที่ 12 เป็นตอนประมวลภาพซ้ำในการแข่งขันการแปลงโฉมการแปลงโฉม. - แบรนดี้ : ตัดผมแอฟโฟร์ออก และย้อมคิ้วสีส้ม - บริต้า : ทำให้ผมหยิก เป็นลอน - บริททานี่ : ยืดผมตรง และทำหน้าม้า - คริสติน่า : ซอยผม และย้อมสีน้ำตาลเข้ม - แคห์เลน : ต่อผมยาวสีบลอนด์ สไตล์ คาร์เมน แคส - คีนย่าห์ : ต่อผมสีดำ ยาวระดับไหล่ - ลูวี่ : ย้อมสีไวน์แดง และตัดทรง เชลลี่ ดูวาล - มิเชลล์ : ย้อมสีไอซ์บลอนด์ - นาอิมา : ย้อมสีฮันนี่บลอนด์ - โนแอลล์ : ยืดผมตรง - รีเบคก้า : ต่อผมยาวสีบลอนด์ - ซาร่าห์ : ซอยผมสั้น ทรงปีเตอร์แพน และย้อมสีแดง - ทาเทียน่า : ซอยผม สไตล์ พอลลิน่า โพลิสโคว่า - ทิฟฟานี่ : ต่อผมยาวตรง สีดำ ถึงกลางหลังการแข่งขันการแข่งขัน. - สัปดาห์ที่ 2 : ถ่ายภาพเป็นเอเลี่ยน ใน แมนฮัตตัน - สัปดาห์ที่ 3 : ถ่ายภาพพร้อมสุนัขหลายตัว หน้าร้านขายดอกไม้ - สัปดาห์ที่ 4 : ถ่ายภาพจักรราศี - สัปดาห์ที่ 5 : ถ่ายภาพพร้อมเด็กเล็ก และแปลงโฉมเปลี่ยนสัญชาติให้กับ นม ก็อทมิล์ค - สัปดาห์ที่ 6 : ถ่ายภาพในปั๊มน้ำมัน กลางสายลม สายฝน และแสงแดด - สัปดาห์ที่ 7 : ถ่ายภาพเล่นสงครามปาหมอน กับนายแบบ ให้กับชุดชั้นใน วันเดอร์บรา - สัปดาห์ที่ 8 : ถ่ายภาพบาป 7 ประการในรูปแบบต่างๆ - สัปดาห์ที่ 9 : ถ่ายภาพโดยบอดี้ เพ้นท์ เป็นสัตว์ป่าต่างๆของแอฟริกา ให้กับ โลชั่นทาผิว ลูบริเดิร์ม กับจระเข้ - สัปดาห์ที่ 10 : ถ่ายภาพกลางน้ำตก และ ใช้วัตถุดิบในป่าเป็นเครื่องประดับ - สัปดาห์ที่ 11 : ถ่ายภาพเต้นรำชนพื้นเมืองแอฟริกากับนายแบบ - สัปดาห์ที่ 12 : ถ่ายภาพ และ โฆษณา สำหรับคัฟเวอร์เกิร์ล เอาท์ลาสท์ ฟาวน์เดชั่น, ถ่ายแบบนิตยสาร แอลล์ - รอบ 2 คนสุดท้าย: เดินแบบในระดับมืออาชีพบนรันเวย์ที่มีน้ำไหลผ่านตลอดเวลา โดยผ่านทางออกที่มีม่านน้ำตกอยู่ ณ ประเทศแอฟริกาใต้บุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - เจ้าของรายการ, ช่างภาพ และกรรมการหลัก - ไนเจล บาร์คเกอร์ - กรรมการ, ช่างภาพ - เจนิส ดิคคินสัน - กรรมการ - โนเล่ แมริน - กรรมการ, สไตลิสท์ - เจ.อเล็กซานเดอร์ - ครูฝึกสอนการเดินแบบ - เจย์ แมนูเอล - ผู้กำกับการถ่ายภาพ</doc>
