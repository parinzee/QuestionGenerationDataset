<doc id="801589" url="https://th.wikipedia.org/wiki?curid=801589" title="จักรพรรดิโกะ-โคเมียว">จักรพรรดิโกะ-โคเมียว จักรพรรดิโกะ-โคเมียว ( , ) จักรพรรดิญี่ปุ่นองค์ที่ 110 แห่ง ราชวงศ์ญี่ปุ่น ตามที่ได้บันทึกไว้ใน รายพระนามจักรพรรดิญี่ปุ่น โดยทรงครอง ราชบัลลังก์ดอกเบญจมาศ ระหว่างปี ค.ศ. 1643 - ค.ศ. 1654 พระนามของจักรพรรดิโกะ-โคเมียวนั้นเป็นการนำพระนามของ จักรพรรดิโคเมียว แห่ง ยุคราชสำนักเหนือ-ใต้ ในช่วง ศตวรรษที่ 14 มาใช้โดยเมื่อใส่คำว่า โกะ หน้าพระนามดังนั้นพระนามของพระองค์จึงมีความหมายว่า จักรพรรดิโคเมียวยุคหลัง หรือ จักรพรรดิโคเมียวที่ 2พระราชประวัติ พระราชประวัติ. ก่อนจะขึ้นสืบราชบัลลังก์ดอกเบญจมาศจักรพรรดิโกะ-โคเมียวมีพระนามเดิมว่า เจ้าชายสึงุฮิโตะ และมีราชทินนามว่า เจ้าซุงุ เป็นพระราชโอรสองค์ที่ 4 ใน จักรพรรดิโกะ-มิซุโน และเป็นพระราชอนุชาต่างพระราชมารดาของ จักรพรรดินีเมโช รวมถึงเป็นพระเชษฐาต่างพระราชมารดาของ จักรพรรดิโกะ-ไซ และ จักรพรรดิเรเง็ง ทรงไร้พระราชโอรสแต่มีพระราชธิดาพระองค์เดียวคือ เจ้าหญิงทะกุโกะ ซึ่งต่อมาคือ พระพันปีเรเซเหตุการณ์ในพระชนม์ชีพของจักรพรรดิโกะ-โคเมียว เหตุการณ์ในพระชนม์ชีพของจักรพรรดิโกะ-โคเมียว. จักรพรรดิโกะ-โคเมียวทรงได้รับการสถาปนาเป็นรัชทายาทและได้รับการสถาปนาขึ้นเป็นจักรพรรดิในปีต่อมา- 20 เมษายน ค.ศ. 1633 (วันที่ 12 เดือน 3 ปี คังเอ ที่ 4) : เจ้าซุงุทรงประสูติเมื่อปีที่ 4 ในรัชสมัย จักรพรรดินีเมโช - ค.ศ. 1642 (วันที่ 2 เดือน 9 ปี คังเอ ที่ 19) : ปีที่ 13 ในรัชสมัยจักรพรรดินีเมโชทรงได้รับการสถาปนาเป็นรัชทายาทและผู้สืบราชบัลลังก์ - 8 พฤศจิกายน ค.ศ. 1643 (วันที่ 27 เดือน 9 ปี คังเอ ที่ 20) : เจ้าซุงุได้เข้าพิธี เก็งปุกุ และทรงเปลี่ยนพระนามเป็น เจ้าชายสึงุฮิโตะ - 10 พฤศจิกายน ค.ศ. 1643 (วันที่ 29 เดือน 9 ปี คังเอ ที่ 20) : จักรพรรดินีเมโชผู้เป็นพระเชษฐภคินีของเจ้าชายสึงุฮิโตะได้มีพระราชประสงค์ที่จะสละราชบัลลังก์ให้กับพระราชอนุชา - 14 พฤศจิกายน ค.ศ. 1643 (วันที่ 3 เดือน 10 ปี คังเอ ที่ 20) : ปีที่ 14 ในรัชสมัยจักรพรรดินีเมโชทรงสละราชบัลลังก์ให้กับเจ้าชายสึงุฮิโตะที่รัชทายาทพระชนมายุเพียง 10 พรรษาขึ้นสืบราชบัลลังก์ต่อมาเป็น จักรพรรดิโกะ-โคเมียว - 2 ธันวาคม ค.ศ. 1643 (วันที่ 21 เดือน 10 ปี คังเอ ที่ 20) : จักรพรรดิโกะ-โคเมียวทรงเข้าพระราชพิธีราชาภิเษกที่ พระราชวังหลวงเคียวโตะ - 18 พฤษภาคม ค.ศ. 1645 (วันที่ 23 เดือน 4 ปี โชโฮ ที่ 2) : โชกุน โทะกุงะวะ ฮิเดะตะดะ ได้รับการแต่งตั้งให้ดำรงตำแหน่ง ชูนะงง - 1 เมษายน ค.ศ. 1649 (วันที่ 20 เดือน 2 ปี เคอัง ที่ 2) : เกิดแผ่นดินไหวครั้งใหญ่ที่ นครเอะโดะ - 3 ตุลาคม ค.ศ. 1653 (วันที่ 20 เดือน 8 ปี โจโอ ที่ 2) : เกิดเหตุวางเพลิงใน นครหลวงเคียวโตะ โดย พระราชวังหลวงเคียวโตะ ได้รับความเสียหายหลังจากนั้นไม่นานได้มีการจับกุมเด็กหญิงอายุ 12 - 14 ปีหลายคนในข้อหาวางเพลิง - 18 สิงหาคม ค.ศ. 1654 (วันที่ 6 เดือน 7 ปี โจโอ ที่ 3) : พระภิกษุ อินเง็ง พระภิกษุที่มีชื่อเสียงชาวจีนได้เดินทางมาถึง นะงะซะกิ ซึ่งพระภิกษุรูปนี้ได้เข้ามาปฏิรูปพระพุทธศาสนาในญี่ปุ่น - 30 ตุลาคม ค.ศ. 1654 (วันที่ 20 เดือน 9 ปี โจโอ ที่ 3) : จักรพรรดิโกะ-โคเมียวทรงสวรรคตด้วยพระโรค ฝีดาษ ที่ พระราชวังหลวงเคียวโตะ เมื่อพระชนมายุเพียง 21 พรรษา - 23 พฤศจิกายน ค.ศ. 1654 (วันที่ 15 เดือน 10 ปี โจโอ ที่ 3) : ได้มีการฝังพระศพของอดีตจักรพรรดิโกะ-โคเมียวที่พระราชสุสานในเคียวโตะ</doc>
