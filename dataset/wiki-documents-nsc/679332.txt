<doc id="679332" url="https://th.wikipedia.org/wiki?curid=679332" title="มหาวิทยาลัยเชฟฟีลด์">มหาวิทยาลัยเชฟฟีลด์ มหาวิทยาลัยเชฟฟีลด์ () เป็นสถาบันอุดมศึกษาเน้นวิจัยในสหราชอาณาจักร ตั้งที่ใจกลางเมืองเชฟฟีลด์ อันมีฐานะเป็นอำเภอในจังหวัดเซาท์ยอร์กเชอร์ ถือกำเนิดจากการรวมกันระหว่างวิทยาลัยอุดมศึกษาเชฟฟีลด์ และวิทยาลัยแพทย์เชฟฟีลด์ มหาวิทยาลัยเป็นสมาชิกก่อตั้งของกลุ่มรัสเซล ซึ่งเป็นกลุ่มมหาวิทยาลัยวิจัยขนาดใหญ่ในสหราชอาณาจักร มหาวิทยาลัยเป็นหนึ่งในสถาบันอุดมศึกษาสองแห่งที่มีในเมือง โดยอีกแห่งที่มีจำนวนนักศึกษามากกว่า คือ มหาวิทยาลัยเชฟฟีลด์แฮลลัม (Sheffield Hallam University) ซึ่งตั้งห่างออกไปทางตะวันออกราว 500 เมตรประวัติ ประวัติ. เมื่อ พ.ศ. 2371 ได้มีการก่อตั้งวิทยาลัยแพทย์ประจำอำเภอเชฟฟีลด์ เพื่อช่วยในการผลิตแพทย์เพิ่ม ต่อมาในปี พ.ศ. 2422 มหาวิทยาลัยเคมบริดจ์ได้ขยายศูนย์วิทยบริการมา โดยเปิดเป็นวิทยาลัยเฟิร์ท (Firth College) ตามชื่อของมาร์ก เฟิร์ท นักอุตสาหกรรมชาวอังกฤษ เพื่อให้การเรียนการสอนในสาขาวิชาศิลปศาสตร์และวิทยาศาสตร์ และตอบสนองการเป็นเมืองอุตสาหกรรมของเชฟฟีลด์ หลังจากนั้นห้าปี ได้มีการก่อตั้งโรงเรียนช่างฝีมือเชฟฟีลด์ (ระวังสับสนกับวิทยาลัยเทคนิคนครเชฟฟีลด์ ซึ่งต่อมาได้เป็นมหาวิทยาลัยเชฟฟีลด์แฮลลัม) โดยมีวิทยาลัยเฟิร์ทเป็นผู้สนับสนุน ในที่สุดเมื่อปี พ.ศ. 2440 สถาบันทั้งสามจึงรวมตัวกันเป็นวิทยาลัยอุดมศึกษาเชฟฟีลด์ ต่อมาวิทยาลัยอุดมศึกษาได้ยกฐานะเป็นมหาวิทยาลัยโดยพระราชบัญญัติเมื่อ พ.ศ. 2448 แทนการนำไปรวมเป็นวิทยาเขตของมหาวิทยาลัยวิกตอเรียซึ่งในเวลาต่อมาได้สลายตัวออกเป็นสถาบันอิสระ ได้แก่ มหาวิทยาลัยแมนเชสเตอร์ มหาวิทยาลัยลีดส์ และมหาวิทยาลัยลิเวอร์พูล เมื่อแรกสถาปนาเป็นมหาวิทยาลัย มีนักศึกษาเต็มเวลาเพียง 365 คน และคณาจารย์-เจ้าหน้าที่อีก 71 คน การเติบโตของมหาวิทยาลัยในช่วงต้นเป็นไปอย่างเชื่องช้า จนกระทั่งในปี พ.ศ. 2500 มหาวิทยาลัยได้เติบโตอย่างรวดเร็วโดยมีจำนวนนักศึกษามากกว่าเดิมมาจนถึงปัจจุบันส่วนงาน ส่วนงาน. มหาวิทยาลัยแบ่งออกเป็น 4 คณะวิชา ดังนี้- คณะอักษรศาสตร์และมนุษยศาสตร์- ภาควิชาโบราณคดี - ภาควิชาประวัติศาสตร์ - ภาควิชาปรัชญา - ภาควิชาดุริยศาสตร์ - ภาควิชาภาษาอังกฤษ - ภาควิชาภาษาและวัฒนธรรม - สถาบันศึกษาพระคัมภีร์สหศาสตร์แห่งมหาวิทยาลัยเชฟฟีลด์ (Sheffield Institute for Interdisciplinary Biblical Studies (SIIBS))- คณะวิศวกรรมศาสตร์- ภาควิชาวิศวกรรมอากาศยาน - ภาควิชาวิศวกรรมควบคุมอัตโนมัติและวิศวกรรมระบบ - ภาควิชาชีววิศวกรรม (bioengineering) - ภาควิชาวิศวกรรมเคมีและสิ่งแวดล้อม - ภาควิชาวิศวกรรมโยธาและโครงสร้าง - ภาควิชาวิทยาการคอมพิวเตอร์ - ภาควิชาวิศวกรรมไฟฟ้าและอิเล็กทรอนิกส์ - ภาควิชาวิทยาศาสตร์และวิศวกรรมวัสดุ - ภาควิชาวิศวกรรมเครื่องกล- คณะแพทยศาสตร์ ทันตแพทยศาสตร์ และสุขศาสตร์- ภาควิชาวิทยาศาสตร์ระบบหัวใจและหลอดเลือด - ภาควิชาทันตแพทย์คลินิก - ภาควิชาการวิจัยสุขภาพ (ScHARR) - ภาควิชาวิทยาศาสตร์การสื่อสารมนุษย์ - ภาควิชาเมทาบอลิซึมมนุษย์ - ภาควิชาการติดเชื้อและภูมิคุ้มกัน - ภาควิชาแพทยศาสตร์ - ภาควิชาประสาทศาสตร์ - ภาควิชาพยาบาลศาสตร์และการผดุงครรภ์ - ภาควิชาวิทยาเนื้องอก- คณะวิทยาศาสตร์- ภาควิชาพืชศาสตร์และสัตวศาสตร์ - ภาควิชาคณิตศาสตร์และสถิติ - ภาควิชาชีวเวชศาสตร์ - ภาควิชาฟิสิกส์และดาราศาสตร์ - ภาควิชาเคมี - ภาควิชาชีววิทยาโมเลกุลและชีวเทคโนโลยี - ภาควิชาจิตวิทยาที่ตั้ง ที่ตั้ง. มหาวิทยาลัยมีที่ตั้งหลักอยู่ใจกลางเมืองเชฟฟีลด์ค่อนไปทางตะวันตก ประกอบด้วยอาคารสโมสรนักศึกษา, สำนักงานมหาวิทยาลัย, อาคารเดนตัน (Dainton Building), อาคารออกทากอน (Octagon Centre), อาคารเฟิร์ท (Firth Court), อาคารภูมิศาสตร์, อาคารอัลเฟรด เดนนี (Alfred Denny Building), อาคารภาควิชาพืชศาสตร์ฯ, อาคารริชาร์ด รอเบิตส์, อาคารฮิกส์, อาคารหอสมุด ฯลฯ อาคารออกทากอนเปิดใช้งานเมื่อปี พ.ศ. 2526 ใช้เป็นศูนย์ประชุมของมหาวิทยาลัย ใช้ในพิธีมอบปริญญาบัตร และเปิดให้บุคคลภายนอกใช้ได้ แผนการก่อสร้างเริ่มต้นตั้งแต่สภามหาวิทยาลัยอนุมัติเงินทุนจำนวน 175,000 ปอนด์ เมื่อ พ.ศ. 2501 โดยกำหนดให้ก่อสร้างข้าง ๆ สำนักงานอธิการบดี และกำหนดให้แล้วเสร็จภายใน พ.ศ. 2508 ถึงกระนั้น เมื่อ พ.ศ. 2506 แผนการก่อสร้างถูกระงับ เนื่องจากมหาวิทยาลัยประสบปัญหาการเงิน ทำให้แผนนี้ช้าออกไป จนกระทั่งสามารถดำเนินการได้เมื่อ พ.ศ. 2524</doc>
