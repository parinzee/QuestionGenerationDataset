<doc id="45595" url="https://th.wikipedia.org/wiki?curid=45595" title="ลัคส์ ไคลน์">ลัคส์ ไคลน์ ลัคส์ ไคลน์ () ตัวละครหนึ่งในการ์ตูนซีรีส์กันดั้ม เรื่องกันดั้มซี้ด และ กันดั้มซี้ดเดสทินี พากษ์เสียงโดย ทานากะ ริเอะ ลัคส์ ไคลน์ เจ้าหญิงผมสีชมพูผู้มาพร้อมเสียงเพลง บุตรีของ ซีเกล ไคลน์ อดีตประธานสภาความมั่นคงแห่งแพลนท์ ปรากฏตัวครั้งแรก เธอเป็นโคออดิเนเตอร์ผู้มีพลังซีด และเป็นผู้หญิงที่มีความเข้มแข็ง ฉลาด อ่อนโยนใจดี กล้าหาญ และใช้เสียงเพลงขับกล่อมชาวโคออดิเนเตอร์ ลักส์มีอิทธิพลต่อจิตใจชาวแพลนท์มาก เธอโดนตามไล่ล่าในฐานะกบฏซึ่งช่วยเหลือ คิระในการขโมยฟรีดอม ชื่อของเธอ (Lacus) มาจากภาษาละตินที่แปลว่า "ทะเลสาบ" ใน กันดั้มซี้ดเดสทินี เธอเป็น"ราชินีสีขาว"บนกระดานหมากรุกของกิลเบิร์ต ดูแรลดัล ในชื่อตอนที่แปดของ กันดั้มซี้ด เธอถูกเรียกว่า "ผู้ขับร้องแห่งกองทัพศัตรู"กันดั้มซี้ด กันดั้มซี้ด. ลัคส์ ไคลน์ เป็นบุตรสาวของซีเกล ไคลน์ ประธานสภาความมั่นคงแห่งแพลนท์ เธอเป็นโคออร์ดิเนเตอร์ที่มีอาชีพเป็นนักร้องที่มีชื่อเสียงและเป็นที่ชื่นชอบในแพลนท์ เธอถูกหมั้นหมายกับอัสรัน ซาล่า ด้วยสถานะที่เสียเปรียบทางการเมือง ในระหว่างสงครามวาเลนไทน์เลือด ลัคส์ได้พบกับคิระ ยามาโตะ ตัวเอกประจำซีรีส์ และตกหลุมรักพบกับคิระ ยามาโตะ พบกับคิระ ยามาโตะ. ระหว่างที่เธอถูกส่งไปยังซากของจูเนียสเซเว่นโดยยานอวกาศพลเรือนซิลเวอร์วินด์ ยานได้ถูกโจมตีโดยยานรบ เนลสัน ของสหพันธ์โลก นำโดยเคนาฟ ลูคินี ที่เชื่อว่าซิลเวอร์วินด์เป็นยานทหาร ระหว่างการโจมตีนั้น ยานชูชีพที่มีลัคส์อยู่ได้หนีออกมาได้ด้วยความช่วยเหลือของ MBF-P02 แอสเทรย์เรดเฟรมกันดั้ม ที่ขับโดยโลว์ กิวล์ ช่างของ Junk Guild ยานชูชีพถูกช่วยเหลือโดย GAT-X105 สไตรค์กันดั้ม และถูกนำไปยังยานจู่โจม อาร์คแองเจิล แม้ว่าในทางทฤษฎีแล้วจะถือว่าเป็นศัตรูกัน แต่ลัคส์ก็อ่อนโยนและสุภาพต่อทุกคนบนอาร์คแองเจิล และลูกเรือส่วนใหญ่ก็ปฏิบัติต่อเธอเช่นเดียวกัน (ไซ อาร์ไกล์ สงสัยว่า เหตุที่เธอมีเสียงไพเราะ เป็นเพราะเธอผ่านการดัดแปลงพันธุกรรมมาใช่หรือไม่) แต่เฟลย์ อัลสเตอร์ ปฏิเสธที่จะจับมือกับเธอ และดูถูกความอ่อนโยนของเธอ เพราะเธอเป็นโคออร์ดิเนเตอร์ ต่อมาหน่วยคุ้มกันของพ่อของเฟลย์ถูกกองกำลังของซาฟท์โจมตี เฟลย์นำตัวลัคส์ไปที่ห้องบังคับยานและประกาศว่าจะฆ่าลัคส์ถ้าซาฟท์ไม่หยุดโจมตี แต่ก่อนที่จะมีใครตอบสนองอะไร ยานรบ มองต์โกเมอรี ที่พ่อของเธออยู่ก็ถูกยิงจนระเบิด ทำให้พ่อของเธอเสียชีวิต แม้ว่าเฟลย์จะมีท่าทีคุกคาม แต่ลัคส์ก็ยังคงแสดงออกอย่างเห็นอกเห็นใจต่อเธอ ขณะที่กองกำลังของซาฟท์ยังคงโจมตีอยู่ นาทาร์ล บาจิรูล ได้ประกาศว่าลัคส์อยู่บนอาร์คแองเจิล จึงต้องการให้ซาฟท์ถอยออกไป ขณะที่คิระกำลังไม่สบายใจกับคำพูดดูหมิ่นของเฟลย์ ลัคส์ก็พยายามช่วยปลอบโยน จนกระทั่งได้รู้ว่าทั้งสองต่างก็เป็นเพื่อนกับอัสรัน ต่อมาคิระลอบพาลัคส์ออกจากอาร์คแองเจิลแล้วพากลับไปหาอัสรัน อัสรันขอร้องให้คิระเข้าร่วมกับซาฟท์เหมือนที่เคยขอร้องแล้ว แต่คิระยังคงปฏิเสธเพราะต้องการปกป้องเพื่อนบนอาร์คแองเจิล ทำให้ลัคส์เสียใจที่คิระและอัสรันต้องต่อสู้กันเพราะสงครามนี้ทั้งที่ทั้งสองต่างก็เป็นคนดี ขณะที่อัสรันกลับยานพิฆาต เวซาเลียส ราอู เลอ ครูเซต์ ได้ขับ ZGMF-515 CGUE ออกไปเพื่อโจมตีอาร์คแองเจิล ลัคส์รีบสั่งให้หยุดทันที เมื่ออัสรันไปเยี่ยมลัคส์ที่บ้านของเธอในแพลนท์ ทั้งสองได้พูดคุยเกี่ยวคิระ ลัคส์บอกอัสรันว่าเธอชื่นชอบคิระ และภายหลังเธอก็ตระหนักได้ว่าเธออาจรักคิระพบกับคิระครั้งที่สอง พบกับคิระครั้งที่สอง. ต่อมาในช่วงสงคราม คิระได้รับบาดเจ็บ เรเวอเรนด์ มัลคิโอ เพื่อนของครอบครัวไคลน์ จึงพาไปยังบ้านของลัคส์ ลัคส์ช่วยพยาบาลคิระโดยมีพ่อของเธอและมัลคิโอคอยช่วยเหลือ และรับรองว่าคิระสามารถอยู่ได้นานตามที่ต้องการและจะปลอดภัยเมื่ออยู่ที่นี่ ต่อมาซีเกล ไคลน์ ได้ข่าวว่า กองกำลังขนาดใหญ่ของซาฟท์กำลังจะโจมตี JOSH-A ฐานของสหพันธ์โลก คิระต้องการกลับไปที่โลกเพื่อช่วยเหลือเพื่อนที่อยู่บนอาร์คแองเจิล ลัคส์จึงมอบเครื่องแบบสีแดงของซาฟท์ให้แก่คิระ และช่วยคิระขโมย ZGMF-X10A ฟรีดอมกันดั้ม ลัคส์ได้บอกคิระว่าเขามี "ความเข้มแข็งของเธอ" และจูบเขาที่แก้มก่อนที่คิระจะจากไป ลัคส์และซีเกล พ่อของเธอ ถูกประกาศว่าเป็นกบฏเนื่องจากช่วยเหลือคิระ ในฐานะที่เป็นสมาชิกของกลุ่มไคลน์ ลัคส์และซีเกลพยายามบอกประชาชนเกี่ยวกับแนวคิดล้างเผ่าพันธุ์ชาวโลกของแพทริก ซาล่า ซีเกลจึงถูกทหารซาฟท์ยิงเสียชีวิตตามคำสั่งของแพทริก ซาล่า ลัคส์ได้หลบซ่อนตัวจนกระทั่งได้พบกับอัสรัน ทัศนคติของเธอที่มีต่อสงครามทำให้อัสรันติดสินใจได้ว่าจะต่อสู้เพื่อใคร จากนั้นทหารของกลุ่มหัวรุนแรงแพลนท์ได้มาพบและพยายามสังหารเธอ แต่ก็มีสมาชิกของกลุ่มไคลน์มาช่วยทั้งสองไว้ได้ โดยหนึ่งในนั้นคือ มาร์ติน ดาคอสตาพันธมิตรสามยานบิน พันธมิตรสามยานบิน. ตอนใกล้สิ้นสุดสงครามวาเลนไทน์เลือด ลัคส์ได้ออกจากแพลนท์ด้วยยานสนับสนุน อีเทอร์นัล ที่ขโมยมา และเข้าร่วมกับยานรบ คุซานางิ ของสหภาพออร์บ และ อาร์คแองเจิล ที่ชำรุดมาไม่นาน ร่วมมือกันเป็นพันธมิตรสามยานบิน โดยมีจุดมุ่งหมายเพื่อยุติสงคราม หลังจากได้พบกับคิระอีกครั้ง เธอได้บอกเขาเกี่ยวกับการตายของพ่อของเธอแล้วร้องไห้ออกมา ต่อมาคิระรู้ความจริงว่าตนเป็นผลผลิตจากโครงการสร้างสุดยอดโคออร์ดิเนเตอร์ ขณะที่เศร้าสลดอยู่ ลัคส์ได้ช่วยปลอดโยนโดยบอกว่า ไม่ว่าเธอจะต้องทนกับความเศร้าโศกที่ผ่านมาแค่ไหน แต่ได้พบกับเขาแล้วทำให้เธอมีความสุขมาก ในที่สุดลัคส์สารภาพกับคิระว่าเธอชอบเขา และมอบแหวนให้ พร้อมกับบอกให้เขากลับมาอย่างปลอดภัย คิระจูบแก้มของลัคส์แล้วสัญญาว่าจะกลับมาหาเธอ หลังจากนั้นลัคส์ตัดสินใจที่จะหยุดสงครามเพื่อให้ทุกคนได้ใช้ชีวิตอย่างสงบสุข ในระหว่างการต่อสู้ ลัคส์พยายามเกลี้ยกล่อมให้ทั้งสองฝ่ายหยุดยิงอาวุธ แต่ไม่เป็นผล ในตอนที่ 49 หลังจากที่ลัคส์กล่าวสุนทรพจน์เกี่ยวกับสงครามและความตาย เธอได้เผยความสามารถในการเข้าสู่ภาวะซี้ด ซึ่งทำให้รูม่านตาของเธอขยายออกเหมือนตัวละครอื่นๆที่เข้าสู่ภาวะซี้ด แต่ไม่มีฉากซี้ดแตกออกให้เห็น และจะได้เห็นภาวะซี้ดของลัคส์อีกครั้งในตอนที่ 50 โดยไม่มีฉากซี้ดแตกเช่นกันกันดั้มซี้ดเดสทินี กันดั้มซี้ดเดสทินี. หลังจากสงครามที่ ยาคินดูเอ้ (Jachin Due) เธอได้ย้ายมาอยู่ ORB พร้อมกับคิระเรื่อยมา จนกระทั่งเกิดเหตุการณ์ยูนิอุสเซเว่น เธอถูกหน่วยโคออดิเนเตอร์ตามล่าสังหาร จึงเป็นเหตุให้เธอต้องเข้าร่วมสงครามพร้อมคิระและอาร์ค แองเจิ้ล อีกครั้ง และเป็นผู้สร้างหุ่นยนต์ตัวใหม่ ZGMF-X20A สไตรค์ฟรีด้อมกันดั้ม (ストライクフリーダムガンダム) ให้คิระ ที่แฟคตอรี่ บริเวณ ยาคินดูเอ้ จนกระทั่งโดนพบเจอ และเข้าร่วมสงครามที่ แมสไซอาร์ ในตอนจบภาคเดสทินี เธอได้เชื่อมความสัมพันธ์ระหว่างซาฟต์ ออร์บและพวกสหพันธ์ที่เหลืออยู่ ทำให้โลกกลับมาสันติสุขอีกครั้ง แต่ไม่แน่ว่าสงครามจะไม่เกิดขึ้นอีก... ลัคส์ ไคลน์ ได้รับเลือกให้เป็น ประธานสภาความมั่นคงแห่งแพลนต์คนใหม่แทน กิลเบิรต์ ดูแลนเดิล ที่เสียชีวิตไปในสงคราม destiny planกระแสตอบรับ กระแสตอบรับ. ในการสำรวจความเห็นอะนิเมะกรังปรีซ์ หมวดตัวละครหญิงยอดนิยม โดยนิตยสารอนิเมจ ตั้งแต่ครั้งที่ 25-30 ลัคส์ ไคลน์ ได้อันดับสูงมาโดยตลอด และได้อันดับหนึ่งในการสำรวจครั้งที่ 27-29 และตั้งแต่ พ.ศ. 2546-2548 ลัคส์ ไคลน์ ชนะเลิศในหมวดตัวละครหญิงยอดนิยมจากการสำรวจความเห็นโดยนิตยสารนิวไทป์ในญี่ปุ่น</doc>
