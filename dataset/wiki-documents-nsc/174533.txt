<doc id="174533" url="https://th.wikipedia.org/wiki?curid=174533" title="หยาง จื่อฉยง">หยาง จื่อฉยง ตัน ซรี มิเชล โหย่ว ชูเค็ง (Michelle Yeoh Choo-Kheng; เกิด: 6 สิงหาคม พ.ศ. 2505) หรือชื่อสำเนียงจีนกลางว่า หยาง จื่อฉยง () หรือ มิเชล โหย่ว (Michelle Yeoh) เป็นนักแสดงชาวมาเลเซีย ที่มีชื่อเสียงเป็นที่รู้จักในระดับ นานาชาติประวัติ ประวัติ. หยาง จื่อฉยง เกิดเมื่อวันที่ 6 สิงหาคม พ.ศ. 2505 ในเมืองอีโปะฮ์ รัฐเประก์ ประเทศมาเลเซีย หยางเกิดในครอบครัวชาวมาเลเซียเชื้อสายจีนฮกเกี้ยน บิดาชื่อโหย่ว เคียนเกก (Yeoh Kian Geik) และมารดาชื่อเจเนต โหย่ว (Janet Yeoh) บิดาเป็นทนายความและนักการเมืองในพรรคสมาคมชาวมาเลเซียเชื้อสายจีน (Malaysian Chinese Association หรือ MCA) ซึ่งเธอเป็นบุตรคนสุดท้องในพี่น้องทั้งหมด 2 คน เธอชื่นชอบในการเล่นเปียโนและงานศิลปะ เมื่อหยางเริ่มเข้าสู่วัยรุ่น เธอเริ่มสนใจในเรื่องของการเต้น โดยเธอไปเรียนสถาบันวิชาการเต้นรำ Royal Academy of Dance ที่กรุงลอนดอน ประเทศอังกฤษ จนจบปริญญาตรี นฤมิตศิลป์ หลังจากเรียนจบเธอก็ตั้งใจเอาดีด้านการเต้นบัลเลต์ แต่ภายหลังเธอได้รับอุบัติเหตุที่หลัง จึงทำให้ความฝันการเต้นบัลเลต์ของเธอยุติลง จนหยางอายุ 21 ปี เธอได้เข้าประกวดนางงามมาเลเซีย และสามารถคว้ามงกุฎมาครองได้ในปี 1983 จนเธอถูกแมวมองให้ไปถ่ายโฆษณาร่วมกับเฉินหลง และได้มีโอกาสแสดงภาพยนตร์ของค่าย D&B Filmsภาพยนตร์ ภาพยนตร์. หยางแสดงภาพยนตร์เรื่องแรกคือ The Owl and Dumbo (1984) ร่วมกับ หงจินเป่า แต่ที่สร้างชื่อให้หยางคือเรื่อง Yes Madam! (1985) ที่เธอแสดงร่วมกับ ซินเธีย ร็อทร็อก โดยสามารถทำรายได้ถึง 10 กว่าล้านเหรียญฮ่องกง จากนั้นเธอก็มีผลงานการแสดงในฮ่องกงอย่างต่อเนื่องทั้ง Twinkle, Twinkle Lucky Stars (1985), Royal Warriors (1986), Magnificent Warriors (1987), Easy Money (1987)ราชินีหนังบู๊ ราชินีหนังบู๊. ในปี 1992 หยางประสบความสำเร็จสูงในภาพยนตร์ตำรวจชุดอย่าง Police Story 3 : Supercop ที่เธอร่วมแสดงกับ เฉินหลง และ จางม่านอี้ ซึ่งได้มาถ่ายทำที่ประเทศมาเลเซียบ้านเกิดของหยางด้วย ทำให้ชื่อเสียงของเธอดังไปทั่วโลกกับฉากเสี่ยงตายบนรถไฟเป็นฉากที่คนดูจดจำ และหนังเรื่องนี้ก็ได้มีโอกาสไปฉายที่สหรัฐอเมริกาในปี 1996 จากนั้นหยางแสดงภาพยนตร์แอ็คชั่นมาเรื่อยๆ เช่น Holy Weapon (1993), The Heroic Trio (1993), Butterfly and Sword (1993), The Tai-Chi Master (1993) และ Executioners (1993) และหยางก็เปลี่ยนมาแสดงหนังชีวิตในเรื่อง The Soong Sisters (1997) หลังจากนั้นอีกหลายปีต่อมา หยางก็มารับบทนำในหนังแอ็คชั่นเรื่อง The Touch (2002) และ Sliver Hawk (2004) โดยเรื่องแรกประสบความสำเร็จในฮ่องกง สามารถขึ้นอันดับหนึ่งบ็อกซ์ออฟฟิสฮ่องกง แต่เรื่องหลังประสบความล้มเหลวอย่างมากต่างประเทศ ต่างประเทศ. หยางมีโอกาสแสดงภาพยนตร์ฮอลลีวู้ดครั้งแรกในเจมส์ บอนด์ ตอนที่ 18 ที่มีชื่อว่า Tomorrow Never Dies (1997) ผลงานกำกับของ โรเจอร์ สปอตติสวู้ด โดยร่วมแสดงกับ เพียร์ซ บรอสแนน, เทรี่ แฮทเชอร์ และ โจนาธาน ไพรซ์ แต่หยางประสบความสำเร็จอย่างสูงกับหนังแอ็คชั่น - กำลังภายในเรื่อง Crouching Tiger, Hidden Dragon (2000) ของอั้งลี่ ร่วมแสดงกับ โจวเหวินฟะ, จาง จื่ออี๋, จางเจิ้น และ เจิ้งเพ่ยเพ่ย โดยสามารถทำเงินผ่านหลักร้อยล้านดอลลาร์สหรัฐ และคว้า 4 รางวัลออสการ์ รวมถึงภาพยนตร์ต่างประเทศยอดเยี่ยม ปี 2005 หยางก็หวนคืนสู่ภาพยนตร์ฮอลลีวู้ดในเรื่อง Memoirs of a Geisha (2005) ผลงานของ ร๊อบ มาร์แชลล์ โดยร่วมแสดงกับ จาง จื่ออี๋, กงลี่ และ เคน วาตานาเบ้ หยางร่วมแสดงในภาพยนตร์อังกฤษถึง 2 เรื่อง โดยมี Sunshine (2007) แนวระทึกขวัญ - ไซไฟ ผลงานของ แดนนี่ บอยล์ และหนังดราม่าเรื่อง Far North (2007) ร่วมแสดงกับ ฌอน บีน ปี 2008 หยางมีผลงานถึง 3 คือ หนังดราม่า - สงครามเรื่อง The Children of Huang Shi (2008) ผลงานกำกับของ โรเจอร์ สปอตติสวู้ด โดยแสดงร่วมกับ โจนาธาน รีส เมเยอร์ส, โจวเหวินฟะ และราดาห์ มิทเชล อีกเรื่องคือ The Mummy: Tomb of the Dragon Emperor (2008) โดยร่วมแสดงกับเพื่อนนักแสดงอย่าง หลี่ เหลียนเจี๋ย และเรื่องสุดท้ายเป็นหนังแอ็คชั่น - ไซไฟ เรื่อง Babylon A.D. (2008) นำแสดงโดย วิน ดีเซล ซึ่งประสบความล้มเหลวทางรายได้ในสหรัฐและทั่วโลกชีวิตส่วนตัว ชีวิตส่วนตัว. ในปี 1988 หยางได้สู่ประตูวิวาห์กับ ดั๊กสัน พูน ประธานบริษัทภาพยนตร์ D&B Films จากนั้นอีก 2 ปี ทั้งคู่ก็ได้หย่าขาดกันเกียรติยศที่ได้รับ เกียรติยศที่ได้รับ. ในวันที่ 19 เมษายน พ.ศ. 2544 หยางได้รับเครื่องราชอิสริยาภรณ์ Darjah Datuk Paduka Mahkota Perak (DPMP) จากสุลต่านแห่งรัฐเประก์ในฐานะที่เป็นชาวเประก์ที่มีชื่อเสียงระดับโลก ทำให้หยางมีคำนำหน้าว่า ดาโต๊ะ ในวันที่ 23 เมษายน พ.ศ. 2550 ฌัก ชีรัก ประธานาธิบดีแห่งสาธารณรัฐฝรั่งเศสในขณะนั้น ได้มอบเครื่องอิสริยาภรณ์เลฌียงดอเนอร์ชั้นเบญจมาภรณ์ให้หยางผลงานแสดงภาพยนตร์ผลงานแสดงซีรีส์โทรทัศน์</doc>
