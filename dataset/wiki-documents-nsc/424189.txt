<doc id="424189" url="https://th.wikipedia.org/wiki?curid=424189" title="ไป่ เปียว">ไป่ เปียว เจสัน ไป่ เปียว (白彪, Jason Pai Piao) นักแสดงภาพยนตร์กำลังภายในชาวจีน มีชื่อเสียงจากละครโทรทัศน์จากบทประพันธ์ของกิมย้ง เรื่อง มังกรหยก ในปี 1976 โดยรับบทนำเป็น ก๊วย เจ๋ง คู่กับ หมี เซียะ ไป่ เปียว เกิดในปี ค.ศ. 1946 มีชื่อจริงว่า โหลว กอหยุง (劉國榮, Liu Kuo-yung) มีผลงานแสดงภาพยนตร์กำลังภายในของชอว์บราเดอส์มาแล้วหลายเรื่องตั้งแต่ปี 1969 แต่เริ่มเป็นที่รู้จักหลังจากเซ็นสัญญาเข้าสังกัดสถานีโทรทัศน์ซีทีวี ที่เพิ่งก่อตั้งในปี 1975 และโด่งดังจากเรื่อง มังกรหยก หลังจากซีทีวีเลิกกิจการก็ได้กลับไปแสดงภาพยนตร์ให้กับชอว์บราเดอส์ เป็นจำนวนมากในช่วงปลายทศวรรษ 1970 ถึงกลางทศวรรษ 1980 ปัจจุบัน ไป่ เปียว ยังมีผลงานแสดงภาพยนตร์ และละครโทรทัศน์ให้กับ ทีวีบี</doc>
