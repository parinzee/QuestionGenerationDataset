<doc id="225971" url="https://th.wikipedia.org/wiki?curid=225971" title="ตุลาการทมิฬ">ตุลาการทมิฬ ตุลาการทมิฬ ( ) เป็นการ์ตูนญี่ปุ่น ผลงานของยองอินวันและยังกวางอิล ซึ่งเป็นชาวเกาหลี ลงตีพิมพ์ในนิตยสาร Sunday GENE-X รายเดือน ของสำนักพิมพ์โชงะกุกัง ชื่อภาษาอังกฤษของผลงานเรื่องนี้ใช้ชื่อว่า Blade of the Phantom Master และในบางประเทศใช้ชื่อว่า Shin Angyō Onshi ฉบับรวมเล่มทั้งหมดมี 17 เล่มจบ ในปี พ.ศ. 2547 ได้รับการสร้างเป็นภาพยนตร์อะนิเมะ โดยมี โบอา เป็นผู้ขับร้องเพลงประกอบ ในประเทศไทย ตุลาการทมิฬ ได้รับลิขสิทธิ์จัดพิมพ์โดยสำนักพิมพ์วิบูลย์กิจเรื่องย่อ เรื่องย่อ. กาลครั้งหนึ่งนานมาแล้ว ทางทิศตะวันออกยังมีอาณาจักรที่ชื่อจูชิน ที่นั่นมีผู้ตรวจการณ์แผ่นดินซึ่งคอยกำจัดความชั่วร้ายเรียกว่า "อังเงียวอนชิ" (อาเมนโอซ่า) ซึ่งจะได้รับบัญชาจากจักรพรรดิและออกเดินทางไปยังสถานที่ต่างๆ โดยปิดบังฐานะตัวเองเพื่อตรวจสอบดูการทำงานของขุนนางในแต่ละที่ หากพบว่าใครทำผิดก็จะลงโทษเพื่อช่วยเหลือพวกชาวบ้าน เมื่อครั้งหนึ่งที่ประเทศจูชิน อังเงียวอนชิที่รับคำสั่งจากจักรพรรดิจะออกตระเวนช่วยเหลือชาวบ้านที่ได้รับความทุกข์ถือเป็นผู้ตรวจการณ์แผ่นดิน และเมื่อจูชินล่มสลายลง ยังคงมีอังเงียวอนชิผู้หนึ่งได้พเนจรให้ความช่วยเหลือราษฎรและปราบปรามคนชั่วต่อไป โดยมี "หม่าไผ" ที่สามารถใช้บงการแฟนธ่อมโซลเย่อร์ได้ซึ่งเป็นตราประจำตัวของอังเงียวอนชิ เมื่อถึงเวลาปราบปรามศัตรูก็จะชูหม่าไผ พร้อมกับประกาศก้องว่า "อังเงียวอนชิปรากฏตัวแล้ว" และจะมี "ซันเตา" ผู้ติดตามคอยทำหน้าที่ช่วยเหลือและคุ้มครองอาเมนโอซ่า (ภาษามองโกล) นอกจากนี้ยังมี "ฝานจวื่อ" คอยติดตามด้วยหน้าที่หลักๆของฝานจวื่อคือรับใช้ หรือเป็นคนคอยรับใช้อาเมนโอซ่านั่นเอง ทั้งสองจะร่วมออกเดินทางกับอาเมนโอซ่าเพื่อคอยช่วยเหลือให้สามารถทำงานได้สำเร็จ และอังเงียวอนชิผู้นี้มีนามว่า "เหวินซิ่ว" เขาเคยเป็นอดีตทหารหาญ ทั้งยังเป็นผู้ที่ได้รับฉายาวีรบุรุษจากการนำ "หยวนซู่" ยอดนักดาบอันดับ 1 ของจูชิน และทหารหาญมากมายเข้าต่อสู้ในสงครามอันยาวนานกับพวกอสูรจนได้รับชัยชนะ เหวินซิ่วออกเดินทางจนได้พบกับ "ชุนเฮียง" หญิงสาวที่สูญเสียคนรัก และคนรักของเธอเคยได้พบกับเหวินซิ่วก่อนหน้านี้ เมื่อรู้ว่าคนรักได้ตายไปจึงตัดสินใจที่จะเป็นซันเตาให้เหวินซิ่ว เพื่อสืบต่อปณิธานของ "ม่งหลง" คนรักที่ตายจากไป และทั้งสองก็ได้ออกเดินทางร่วมกัน และได้ฝานจวื่อผู้ที่สูญเสียเจ้านายเก่าซึ่งเป็นอาเมนโอซ่าคนก่อนมาเป็นพรรคพวกอีกคน หลังจากที่ทั้งสองได้พบกับฝานจวื่อแล้ว การเดินทางไปทั่วโลกเพื่อช่วยเหลือชาวบ้านของอาเมนโอซ่าและผู้ติดตามทั้งสอง แต่ละที่ที่พวกเขาเดินทางไปถึงนั้นจะได้พบกับอะไรบ้าง และอดีตของเหวินซิ่วที่ผ่านมาเต็มแน่นไปด้วยความแค้นที่มีต่อ "เออจวื้อไท่" เพราะเหวินซิ่วเชื่อว่าที่จูชินต้องล่มสลายนั้นก็เพราะเออจวื้อไท่ เหวินซิ่วจะหาตัวเออจวื้อไท่พบได้เมื่อไร และเพราะอะไรเหวินซิ่วจึงเชื่อว่าเออจวื้อไท่เป็นต้นเหตุของการล่มสลายของประเทศจูชิน แค้นนี้จะลงเอยอย่างไร สงครามครั้งนี้ใครจะต้องจากไป ใครที่จะต้องสูญเสีย โลกจะสั่นสะเทือนแค่ไหนกับสงครามระหว่างมนุษย์และอมนุษย์ และใครกันที่จะเป็นผู้ปลดปล่อยชะตากรรมของโลกตัวละครหลักตัวละครหลัก. - เหวินซิ่ว () (เกาหลี: 문수)- ซันเตา () (เกาหลี: 산도)- ฝานจวื่อ () (เกาหลี: 방자)- เออจวื่อไท่ () (เกาหลี: 아지태)- หยวนซู่ () (เกาหลี: 원술)- กุ้ยเย่เซียง () (เกาหลี: 계월향)รายชื่อตอนตุลาการทมิฬ ฉบับพิเศษ ตุลาการทมิฬ ฉบับพิเศษ. ตุลาการทมิฬ ฉบับพิเศษ เป็นเรื่องราวที่จะเขียนถึงอดีตของเขาเหล่านี้ที่ยังไม่เคยมีใครรู้มาก่อน ภายในเล่มจะประกอบไปด้วย- ภาคพิเศษของชุนเฮียง - จะบอกถึงการพบกันครั้งแรกของม่งหลงและซุนเฮียงว่าพบกันที่ไหน ซุนเฮียงเป็นใคร มาจากไหน แล้วมีความสามารถพิเศษอะไรที่ติดตัวเธอมา - ภาคพิเศษของหยวนซู่ - ยอดนักดาบอันดับ 1 ของจูซิน ก่อนที่เขาจะมาเป็นยอดนักดาบชีวิตของเขาเป็นอย่างไรบ้าง - ภาคพิเศษของฝานจวื่อ - ฝานจวื่อคือผู้ติดตามอาเมนโอซ่า และคอยช่วยเหลือในด้านต่างๆ (ยกเว้นด้านการต่อสู้) ให้กับอาเมนโอซ่า ก่อนที่เขาจะมาเป็นฝานจวื่อให้กับเหวินซิ่วนั้นเขาทำอะไรมาก่อน - ภาคพิเศษของเหวินซิ่วและเฮโมสึ - เขาทั้งสองคนเป็นใครมาจากไหน แล้วทำไมเหวินซิ่วจึงได้มาเป็นอาเมนโอซ่าคนสุดท้ายได้ - เรื่องสั้น THE FOOLS - เรื่องนี้เป็นเรื่องแรกที่ผู้เขียนทั้งสองเขียนการ์ตูนเปิดตัวในญี่ปุ่น และเรื่องนี้ก็เป็นเรื่องที่มีอิทธิพลอย่างมากในการให้กำเนิดตุลาการทมิฬอีกด้วย</doc>
