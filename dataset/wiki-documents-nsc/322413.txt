<doc id="322413" url="https://th.wikipedia.org/wiki?curid=322413" title="พิสิษฐ์ ฐิติธนพันธ์">พิสิษฐ์ ฐิติธนพันธ์ พิสิษฐ์ ฐิติธนพันธ์ หรือ โต จรัล โปรดิวเซอร์เพลงลูกทุ่ง และผู้บริหารระดับสูงของบริษัทอาร์ สยาม ในเครือ บริษัท อาร์เอส จำกัด (มหาชน)ประวัติ ประวัติ. พิสิษฐ์ ฐิติธนพันธ์ เดิมชื่อ จรัล ไทยกุลภักดี เกิดเมื่อวันที่ 29 มกราคม พ.ศ. 2503 เป็นลูกคนที่ 3 จากจำนวนพี่น้อง 7 คน ในบ้านสระสะแก อำเภอหนองกี่ จังหวัดบุรีรัมย์ เรียนหนังสือจบ ป.4 ก็บวชเรียนต่อ จนสอบได้นักธรรมเอก เปรียญธรรม 4 ประโยค และเรียนหนังสือควบคู่จนจบ ม.ศ.5 ก่อนจะศึกษาต่อในคณะรัฐศาสตร์ มหาวิทยาลัยรามคำแหง แต่เรียนได้เพียงสองปีก็ต้องหยุด เพราะไม่มีเงินเรียนต่อ ต้องออกมาทำงานเป็นตัวประกอบในภาพยนตร์, ละคร, ถ่ายแบบ และเป็นผู้ช่วยนักจัดรายการวิทยุ ชื่อ ไกรพล ภัทระพันธ์ ซึ่งทำรายการให้กับค่ายอีเอ็มไอ จนกระทั่งนักจัดรายการป่วย จึงได้ทำหน้าที่จัดรายการแทน พิสิษฐ์ได้จัดรายการวิทยุทั่วประเทศ และเป็นพิธีกรรายการโทรทัศน์เกี่ยวกับเพลงลูกทุ่งหลายรายการ โดยใช้ชื่อว่า โต จรัล ภัทระพันธ์ จนกระทั่งค่ายชัวร์ออดิโอ ติดต่อมาให้จัดรายการวิทยุและเป็นที่ปรึกษาเรื่องเพลงเมื่อปี พ.ศ. 2535 และบริษัทเปิดโอกาสให้สร้างนักร้อง ชื่อ ติ๊ก-สุรธรรม คำกลอง ต่อด้วยมนต์สิทธิ์ คำสร้อย จากนั้นก็จัดรายการวิทยุควบคู่กับการเป็นโปรดิวเซอร์นักร้องส่วนใหญ่ในชัวร์ออดิโอเรื่อยมา อาทิ เช่น ฝน ธนสุนทร อัมพร แหวนเพชร กานดา วราภรณ์ ดำรง วงศ์ทอง เกษม คมสันต์ สำราญ บุญลาภ กระทั่งถึงงานของแอร์ สุชาวดีเป็นชุดสุดท้าย โต จรัล เลิกจัดรายการวิทยุเมื่อปี พ.ศ. 2546 และเมื่อปี พ.ศ. 2547 ก็ได้ลาออกจากบริษัทชัวร์ออดิโอ ก่อนจะตั้งบริษัท เอ๊กซตร้า ซาวนด์ ขึ้น ศิลปินในสังกัดได้แก่ มด รังสิมันตุ์ จ่าหลอย เฮนรี่ และธันวา ราศีธนู แต่ด้วยปัญหาเทปผีซีดีเถื่อนที่ระบาดหนักในขณะนั้น ทำให้ค่ายเพลงขนาดเล็กหลายบริษัท รวมทั้งบริษัทของเขาไม่สามารถดำเนินกิจการต่อไปได้ ต่อมา โต จรัล ได้รับโอกาสให้เข้าทำงานในบริษัทมาสเตอร์เทป จำกัด ในตำแหน่งผู้จัดการบริษัท และโปรดิวเซอร์เพลง ผลิตผลงานเพลงจากนักร้องในสังกัด ได้แก่ จินตหรา พูนลาภ คู่แฝด โอ-เอ ปอ ปาริชาต ภายหลัง บริษัท มาสเตอร์เทป ได้ปิดตัวลง งดการผลิตผลงานเพลง เนื่องจากปัญหาเทปผีซีดีเถื่อน ศิลปินในสังกัด รวมทั้งโต จรัล จึงย้ายไปสังกัดค่ายเพลง อาร์ สยาม ในเครือ บริษัท อาร์เอส จำกัด (มหาชน) ต่อมา ปี 2560 ได้ลาออกเพื่อไปทำงานกับบริษัท ท็อปไลน์มิวสิคครอบครัว ครอบครัว. โต จรัล สมรสกับ รุ่งทิวา ไทยกุลภักดี มีบุตรชายสองคน บุตรคนโตคือ สุขุมพันธ์ ฐิติธนพันธ์ หรือ บิทเติ้ล ศิลปิน นักแต่งเพลง สังกัดค่ายเพลงอาร์สยามปัจจุบัน ปัจจุบัน. ควบคุมการผลิต และอำนวยการผลิต ให้กับศิลปินในสังกัดท็อปไลน์ มิวสิค ตั้งแต่ปี พ.ศ. 2560</doc>
