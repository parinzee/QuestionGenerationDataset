<doc id="746199" url="https://th.wikipedia.org/wiki?curid=746199" title="บอนนี แม็กคี">บอนนี แม็กคี บอนนี ลี แม็กคี ( เกิด 20 มกราคม ค.ศ. 1984) เป็นนักร้องและนักแต่งเพลงชาวอเมริกัน อัลบั้มแรก ทรับเบิล ออกจำหน่ายในเดือนกันยายน ค.ศ. 2004 ภายใต้สังกัดรีพรีซเรเคิดส์ หลังจากถูกสังกัดยกเลิกสัญญาหลายปีหลังออกจำหน่าย แม็กคีพักงานดนตรีก่อนตั้งตนเป็นนักแต่งเพลง แม็กคีร่วมเขียนซิงเกิล 8 ซิงเกิลที่เคยขึ้นอันดับหนึ่งในสหรัฐอเมริกาหรือสหราชอาณาจักร ขายได้มากกว่า 30 ล้านซิงเกิลทั่วโลกรวมกัน หลังจากให้ความสำคัญที่การแต่งเพลง แม็กคีออกซิงเกิล "อเมริกันเกิร์ล" ในเดือนกรกฎาคม ค.ศ. 2013 สตูดิโออัลบั้มที่สองมีกำหนดออกจำหน่ายใน ค.ศ. 2015 แม็กคีเป็นที่รู้จักในฐานะนักแต่งเพลงร่วมกับนักร้องป็อป เคที เพร์รี และได้ร่วมเขียนเพลง "แคลิฟอร์เนียเกิลส์" "ทีนเอจดรีม" "ลาสต์ฟรายเดย์ไนต์ (ที.จี.ไอ.เอฟ.)" "พาร์ตออฟมี" "วายด์อะเวก" และ "โรร์" แม็กคียังเขียนเพลง "ไดนาไมต์" ให้กับไทโอ ครูซ กลายเป็นเพลงที่ขายดีเป็นอันดับที่สองของนักร้องชาวอังกฤษในยุคดิจิทัล</doc>
