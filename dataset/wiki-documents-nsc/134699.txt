<doc id="134699" url="https://th.wikipedia.org/wiki?curid=134699" title="ดิอะเมซิ่งเรซเอเชีย 2">ดิอะเมซิ่งเรซเอเชีย 2 ดิ อะเมซิ่ง เรซ เอเชีย 2 () เป็นปีที่สองของรายการเรียลลิตี้โชว์ทางโทรทัศน์ที่ชื่อ ดิ อะเมซิ่ง เรซ เอเชีย รายการนี้จะมีผู้เข้าแข่งขัน 10 ทีม ทีมละ 2 คนซึ่งรู้จักกันมาก่อนแล้ว ทำการแข่งขันโดยเดินทางรอบโลก โดยทีมที่ชนะจะได้รับเงินรางวัล 100,000 ดอลลาร์สหรัฐ สำหรับซีซั่นนี้เริ่มออกอากาศตอนแรกทางช่องเอเอกซ์เอ็น ในวันที่ 22 พฤศจิกายน พ.ศ. 2550 เวลา 21 นาฬิกา (เวลา UTC+8) และตอนสุดท้ายออกอากาศในวันที่ 4 กุมภาพันธ์ พ.ศ. 2551 เวลา 21 นาฬิกา (เวลา UTC+8)การผลิตการถ่ายทำและการออกอากาศ การผลิต. การถ่ายทำและการออกอากาศ. ดิ อะเมซิ่ง เรซ เอเชีย 2 มีการเดินทางคิดเป็นระยะทางประมาณ 50,000 กิโลเมตร (32,023 ไมล์) ใน 24 วัน รวมถึงไม่ได้มีการตั้งชื่อตอนแต่ละตอนที่ออกอากาศด้วย และมีการเดินทางผ่านทั้งหมด 4 ทวีป สำหรับการแข่งขันครั้งนี้มีการนำกติกาใหม่บางส่วนของเวอร์ชันอเมริกา มาใช้ เช่นกฎ Marked As Elimination (ทีมที่เข้าจุดพักเป็นลำดับสุดท้ายในเลกที่ไม่มีการคัดออกจะต้องเข้าเป็นที่หนึ่งในเลกถัดไป มิฉะนั้นจะถูกปรับเวลา 30 นาทีแทน) โดยในฤดูกาลนี้ ทางผู้ผลิตรายการพยายามได้พยายามให้มีการแข่งขันกันมากขึ้น โดยให้มีการขับรถด้วยตัวเองมากขึ้น และพยายามลดโอกาสในการขึ้นเครื่องบินในเที่ยวบินเดียวกันของผู้เข้าแข่งขันลง สำหรับซีซั่นนี้ (และ ซีซั่นที่ 3) มีบทลงโทษที่แตกต่างกันสองประการ สำหรับทีมที่เข้ามาเป็นลำดับสุดท้ายในเลกที่ไม่มีการคัดออก ขณะที่เอ็ดวินกับโมนิก้าถูก Marked As Elimination เนื่องจากเข้ามาเป็นทีมสุดท้ายในเลกแรกซึ่งไม่มีการคัดออก เทรี่กับเฮนรี่ถูกยืดเงินเนื่องจากเข้าเป็นลำดับสุดท้ายในเลก 6 ที่ไม่มีการคัดออกเช่นกัน และจะไม่ได้รับเงินใช้ในเลกต่อไป โดยผู้เข้าแข่งขันไม่ได้รับการแจ้งล่วงหน้าว่ากฎเรื่องการยืดเงินในกรณีนี้ยังคงมีการใช้อยู่ เรื่องของการเปลี่ยนกฎมาใช้กฎการยืดเงินนี้นำไปสู่การถกเถียงกันระหว่างเฮนรี่กับพิธีกร อลัน วู ที่จุดหยุดพักที่โซล, เกาหลีใต้ ในเลก 6 ที่ทีมเดิมจะไม่ให้เงินคืนกับอลัน และในเลกต่อมาเทรี่กับเฮนรี่ก็ได้พบกับบทลงโทษเดิมในการแข่งขันครั้งนี้ (Marked As Elimination) หลังจากพวกเขาเข้ามาเป็นลำดับสุดท้ายอีกครั้ง โดยรวมฤดูกาลนี้ประสบความสำเร็จเป็นอย่างมากเนื่องจากการลงทุนที่เดินทางไกลผ่าน 4 ทวีปทำให้เป็นสถานที่ที่แตกต่างกันมากๆ รวมถึงมีผู้เข้าแข่งขันที่เป็นดาราเป็นส่วนใหญ่ ทำให้ฤดูกาลนี้มีผู้ชมที่มากกว่าเดิมในฤดูกาลที่ 1 เป็นอย่างมากการคัดเลือกผู้เข้าแข่งขัน การคัดเลือกผู้เข้าแข่งขัน. ซีซั่นนี้มีผู้เข้าแข่งขันที่ผ่านการคัดเลือกทั้งหมด 10 ทีม จากผู้สมัครกว่า 2,500 คน ซึ่งผู้สมัครนี้ก็มีผู้เข้าแข่งขันที่เคยแข่งขันในเวอร์ชันสหรัฐอเมริกา รวมอยู่ด้วย คือ เค็นกับวิกซัน ที่ได้รับเลือกให้แข่งในฤดูกาลที่ 12 ของเวอร์ชันสหรัฐฯ ซีซั่นนี้ปิดรับสมัครในวันที่ 17 เมษายน พ.ศ. 2550 (เป็นเวลาที่ขยายแล้ว 2 สัปดาห์จากกำหนดเดิม) ในการแข่งขันครั้งนี้ผู้เข้าแข่งขันที่อยู่ในประเทศญี่ปุ่นสามารถเข้าร่วมได้ หลังจากถูกห้ามในซีซั่นที่ 1 การสัมภาษณ์ครั้งสุดท้ายมีขึ้นในช่วงเดือนเมษายนถึงพฤษภาคม พ.ศ. 2550 และการถ่ายทำมีขึ้นในช่วงเดือน มิถุนายนถึงกรกฎาคม ในปีเดียวกัน ในซีซั่นนี้ผู้เข้าแข่งขันทั้ง 10 ทีมนั้นมีทีมที่เป็นทีมพี่น้องที่กลับมารวมตัวกัน เพื่อนสมัยเด็กและคู่เดท เอเดรียนเป็นผู้เข้าแข่งขันคนแรกของดิ อะเมซิ่ง เรซทุก ๆ ฤดูกาลทั้งของสหรัฐอเมริกาและเอเชีย ที่มีปัญหาทางการได้ยิน ซีซั่นนี้ยังมีการนำเสนอผู้เข้าแข่งขันที่เป็นผู้ดำเนินรายการโทรทัศน์หรือผู้ที่มีส่วนเกี่ยวข้องหลายคน โมนิก้า โล เคยเป็นตัวแทนของเมืองโตรอนโต ประเทศแคนาดา เข้าประกวด Miss Chinese International Pageant ปี 1997 และเธอก็ชนะการประกวดด้วย พอลล่า เทเลอร์ เป็นนางแบบ นักแสดง และวีเจทางช่องแชนแนลวีไทยแลนด์ พาเมล่า และ วาเนสซ่า ชอง เป็นน้องสาวของ วินซ์ ชอง นักร้องมาเลเซียที่มีชื่อเสียง คินาร์โยชิ (หรือ คินาร์) เป็นนักแสดงและนางแบบชาวอินโดนีเซีย เธออยู่ในโฆษณาโทรทัศน์และภาพยนตร์ของอินโดนีเซีย โดยเคยได้รับรางวัล Citra award สาขานักแสดงสมทบหญิงยอดเยี่ยมในปี พ.ศ. 2549 นอกจากนี้ยังเคยเข้าร่วมแข่งขันในรายการ Seleb Dance และรายการเดียวกันของอินเดีย Nach Baliye อีกทั้งยังชนะการแข่งรายการ Fear Factor Indonesia ด้วย โซฟีเป็นผู้ผลิตภาพยนตร์ ให้กับ ดิสคัฟเวอรี แชนแนลอีกด้วย และเป็นนักข่าวในงานภาพยนตร์อาเซียนอีกด้วย มาร์ค เนลสัน เป็นนายแบบ และหนึ่งในพิธีกรรายการกีฬา Sports Unlimited ในช่อง ABS-CBN ของฟิลิปปินส์ ขณะที่เพื่อนร่วมทีม โรวิลสัน เฟอร์นันเดส เป็นพิธีกรรายการกีฬา Gameplan และยังเป็นบรรณาธิการบริหารของนิตยสาร Maxim ฉบับของฟิลิปปินส์ และทั้งคู่ก็เป็นพิธีกรรายการ The Duke ทางAXN (เลิกออกอากาศแล้ว) ในซีซั่นนี้มีผู้เข้าแข่งขันเพียง 2 คนที่ไม่ใช่ชาวเอเชียแท้ ๆ ซึ่งก็คือ เฮนรี่ รี้ด เขาเป็นนาวิกโยธินสหรัฐในตำแหน่ง Senior Chief Petty Officer ที่เกษียณอายุแล้ว ปัจจุบันอาศัยอยู่ในประเทศฟิลิปปินส์ โดยแข่งคู่กับภรรยาชาวฟิลิปปินส์ ตรินิแดด (รู้จักกันในชื่อเทรี่) และอีกคนหนึ่งคือ ออเรเลีย เชนาท เดิมเธอมาจากประเทศฝรั่งเศส แต่ปัจจุบันอาศัยและเป็นตัวแทนของประเทศฮ่องกง โดยแข่งคู่กับโซฟี เต็ง ซึ่งเป็นชาวสิงคโปร์ แต่แข่งขันในตัวแทนของประเทศฮ่องกงเช่นกัน และเนื่องจากการแข่งขันในฤดูกาลนี้มีผู้ที่มีชื่อเสียงเป็นส่วนใหญ่จึงน่าจะเป็นการดึงให้มีผู้ชมมากขึ้นการตลาด การตลาด. ดิ อะเมซิ่ง เรซ เอเชีย 2 มีผู้สนับสนุนหลัก 6 บริษัท (อาวีว่า, คาลเท็กซ์, โนเกีย เอ็นซีรีส์, โซนี่, บินตาน ลากูน รีสอร์ต และ ธนาคารสแตนดาร์ดชาร์เตอร์ด) ผู้สนับสนุนมีบทบาทสำคัญต่อการแข่งขันโดยการให้รางวัล หรือในบางภารกิจของการแข่งขัน ก็จะมีสิ่งที่เกี่ยวกับบริษัทผู้สนับสนุนเหล่านี้อยู่ด้วย ฤดูกาลนี้มีการออกอากาศตอนพิเศษ 2 ตอน คือ Racers Revealed ที่ออกอากาศ 3 สัปดาห์ก่อนการแข่งขันจะออกอากาศ มีเนื้อหาเกี่ยวกับการแนะนำตัวผู้เข้าแข่งขันและการคัดเลือกผู้เข้าแข่งขัน และ Memories ที่ออกอากาศ 1 สัปดาห์หลังจากตอนสุดท้ายออกอากาศ มีเนื้อหาเกี่ยวกับความทรงจำของผู้เข้าแข่งขันในระหว่างการแข่งขัน และไฮไลต์ของการแข่งขัน ซึ่งคล้ายกับที่เคยทำใน ซีซั่นที่ 1ผลการแข่งขัน ผลการแข่งขัน. ตารางแสดงชื่อ ความสัมพันธ์ของผู้แข่งขันในขณะถ่ายทำของแต่ละทีมพร้อมทั้งแสดงสถานะในการแข่งขัน ดังนี้ (ตารางนี้อาจไม่ได้แสดงข้อมูลที่ตรงกับข้อมูลที่ออกอากาศในโทรทัศน์เนื่องจากข้อมูลที่เพิ่มเข้ามาบางส่วนในภายหลัง หรือข้อมูลที่ถูกนำออกไปบางส่วน) - สีแดง หมายถึง ทีมนั้นๆ ถูกคัดออก - สีเขียว ƒ หมายถึง ทีมนั้นๆ ทำ Fast Forward สำเร็จ ; เลขของเลกที่มีสีเขียวและ ƒ เป็นเลกที่มี Fast Forward แต่ไม่มีทีมไหนใช้ - สีน้ำเงินตัวเอน หมายถึง ทีมนั้นๆ มาถึงจุดพักเป็นทีมสุดท้ายในเลกที่ไม่มีการคัดออก แต่จะถูกยึดเงินทั้งหมดที่มีและไม่ได้เงินใช้ในด่านถัดไป และจะไม่ได้รับอนุญาตให้หาเงินใช้จนกว่าการแข่งขันในเลกต่อไปจะเริ่มขึ้น - สีน้ำเงินขีดเส้นใต้ หมายถึง ทีมนั้นๆ มาถึงจุดพักเป็นทีมสุดท้ายในเลกที่ไม่มีการคัดออก แต่จะต้องเข้าเป็นที่ 1 ในด่านถัดไปมิฉะนั้นจะถูกทำโทษเวลา 30 นาที - เครื่องหมาย +,~,^,- ที่มีสีเหมือนกัน หมายถึง มีการจับคู่กันทำงานระหว่างทีมตลอดเวลาที่ใช้กฎ Intersection - เครื่องหมาย > สีเหลือง หมายถึง ทีมนั้นๆ ใช้คำสั่งพักทีมอื่นแข่งขันชั่วคราว (Yield) ; < หมายถึง ทีมนั้นๆ ถูกพักการแข่งขันชั่วคราว ; หมายถึง เลกที่มีกฎการสั่งพักแต่ไม่มีทีมไหนใช้รางวัล รางวัล. ในบางเลก ทางรายการจะมีรางวัลพิเศษให้กับทีมที่มาถึงจุดพักเป็นทีมแรก- เลก 1 – โทรศัพท์มือถือโนเกียร์ N95 และ N73 สำหรับสมาชิกแต่ละคนในทีม - เลก 2 – เงินรางวัลมูลค่า 5,000 ดอลลาร์สหรัฐ สำหรับสมาชิกแต่ละคนในทีม - เลก 3 – ผลิตภัณฑ์ต่างๆ จากคาร์เทคเป็นเวลา 1 ปี - เลก 4 – กล้องถ่ายวิดีโอความละเอียดสูงของโซนี่รุ่น SR7 สำหรับสมาชิกแต่ละคนในทีม - เลก 7 – เงินรางวัลมูลค่า 5,000 ดอลลาร์สหรัฐ สำหรับสมาชิกแต่ละคนในทีม - เลก 8 – กล้องถ่ายวิดีโอความละเอียดสูงของโซนี่รุ่น SR7 สำหรับสมาชิกแต่ละคนในทีม - เลก 9 – โทรศัพท์มือถือโนเกียร์ N95 และ N73 สำหรับสมาชิกแต่ละคนในทีม - เลก 11 – ทัวร์ซาฟารีที่แอฟริกาใต้ จากคาร์เทค - เลก 12 – เงินรางวัลมูลค่า 100,000 ดอลลาร์สหรัฐเครื่องหมายต่างๆในการแข่งขันสถานที่ในการแข่งขันเลก 1 (สิงคโปร์ → ฟิลิปปินส์)สถานที่ในการแข่งขัน. เลก 1 (สิงคโปร์ → ฟิลิปปินส์). - สิงคโปร์ (ใกล้ๆแม่น้ำสิงคโปร์ – พิพิธภัณฑ์อารยธรรมเอเชีย) (จุดเริ่มต้น) - สิงคโปร์ (เขาเฟเบอร์ – รูปปั้นเมอร์ไลออน) - สิงคโปร์ (ห้างสรรพสินค้าซันเท็คซิตี้) - สิงคโปร์ (ท่าอากาศยานสิงคโปร์ชางงี) ไป มะนิลา, ฟิลิปปินส์ (ท่าอากาศยานนานาชาตินินอย อควิโน) - มะนิลา (สวนเดินเล่นเอเชียน – ศูนย์วัฒนธรรมแห่งฟิลิปปินส์) - มะนิลา (พลาซ่า มีรันดา) - มะนิลา (ป้อมซานเตียโก) ทางแแยกในเลกนี้ แต่ละทีมจะต้องเลือกระหว่าง กล้า (Dare) และ บันได (Stair) โดยทีมที่เลือก Dare จะต้องขึ้นลิฟท์ 45 ชั้น ขึ้นไปบนดาดฟ้าของตึกซันเท็คทาวเวอร์ 3 และไต่เชือกที่มีอุปกรณ์ป้องกันไปยังตึกซันเท็คทาวเวอร์ 4 โดยเชือกจะอยู่เหนือจากพื้นดิน 181 เมตร ส่วนทีมที่เลือก Stair จะต้องเดินขึ้นบันได 45 ชั้นขึ้นไปบนยอดตึกซันเท็คทาวเวอร์ 3 และกลับลงมาเพื่อไปเดินขึ้นบันไดอีก 45 ชั้นที่ตึกซันเท็คทาวเวอร์ 4- ภารกิจเสริม - สำหรับงานแรกในเลกนี้ ทีมจะได้รับโปสต์การ์ตที่มีภาพไอคอนแห่งชาติสิงคโปร์อยู่หลายไอคอน ทีมจะต้องค้นหารถแท็กซี่ ที่มีของที่ระลึกที่อยู่ในโปสต์การ์ตนั้นให้พบ ก่อนที่คนขับแท็กซี่จะให้คำใบ้ต่อไปแก่พวกเขา - ที่เขาเฟเบอร์ ทีมจะได้รับโทรศัพท์มือถือโนเกีย รุ่น N95 โดยทีมจะต้องใช้โปรแกรม GPS ในเครื่องเพื่อพาแท็กซี่ไปยังสถานที่ต่อไป (ห้างสรรพสินค้าซันเท็คซิตี้) - ที่พลาซ่า มีรันดา แต่ละทีมต้องกินไข่บาลุต 8 ฟองที่ร้านขายไข่ ก่อนที่จะได้รับคำใบ้ต่อไปจากเจ้าของร้าน ซึ่งไข่บาลุดนั้นเป็นไข่ที่ใกล้จะฟักเป็นตัวแล้ว และเป็นอาหารยอดนิยมของคนพื้นเมืองเลก 2 (ฟิลิปปินส์)เลก 2 (ฟิลิปปินส์). - มะนิลา (สถานีรถประจำทางกรีนสตาร์) - ปีลา, ลากูนา (เทศบาลเมืองปิลา) (นาข้าว) - มะนิลา (ร้านคาลเท็กซ์สตาร์มาร์ท) - มะนิลา (ศูนย์เลี้ยงเด็ก นูเอสตรา เซโญรา เด กีอา) - ซานตา ครูซ, มะนิลา (สถานีรถไฟฟ้าการ์เรียโด) - มะนิลา (สวนปาโก) อุปสรรคในเลกนี้ สมาชิกหนึ่งคนของแต่ละทีมจะต้องบังคับควายให้เดินไถนาไปตามเส้นทางที่กำหนดไว้ให้ถูกต้อง โดยเส้นทางดังกล่าวมีลักษณะเหมือนรูปร่างของเลข 8 ซึ่งมีเสาและธงประดับเส้นทางปักอยู่ โดยที่ทุกคนจะได้เรียนวิธีการบังคับควายเบื้องต้นโดยใช้เสียง จากคนท้องถิ่น ระหว่างการบังคับควาย ถ้าใครขอความช่วยเหลือ จะต้องกลับมาเริ่มต้นใหม่ ส่วนทางแยกในเลกนี้ แต่ละทีมจะต้องเลือกระหว่าง ส้นเท้า (Heel) และ ล้อ (Wheel) โดยทีมที่เลือก Heel จะต้องจับคู่รองเท้า 250 คู่ โดยที่รองเท้าทั้งหมดจะกองรวมกันอยู่ไม่เป็นระเบียบ ส่วนทีมที่เลือก Wheel จะต้องประกอบรถจักรยานให้ถูกต้องจากชิ้นส่วนต่างๆที่เตรียมไว้ให้- ภารกิจเสริม - ที่ร้านคาลเท็กซ์สตาร์มาร์ท แต่ละทีมจะต้องขนของที่จะนำไปบริจาคทั้ง 4 กล่องขึ้นรถสองแถว แล้วนำไปบริจาคให้ศูนย์เลี้ยงเด็กกำพร้าที่กำหนดให้ ที่อยู่ในศาลเจ้าแห่งหนึ่ง ก่อนที่จะได้รับคำใบ้ต่อไปเลก 3 (ฟิลิปปินส์ → ฮ่องกง → นิวซีแลนด์)เลก 3 (ฟิลิปปินส์ → ฮ่องกง → นิวซีแลนด์). - มะนิลา (ท่าอากาศยานนานาชาตินินอย อควิโน) ไป ฮ่องกง (ท่าอากาศยานนานาชาติฮ่องกง) - ฮ่องกง (ท่าเรือกลาง) - คอสเวย์ เบย์ (อาคารธนาคารสแตนดาร์ดชาร์เตอร์ด) - ฮ่องกง (ท่าอากาศยานนานาชาติฮ่องกง) ไป ออกแลนด์, นิวซีแลนด์ (ท่าอากาศยานนานาชาติออกแลนด์) - ออกแลนด์ (หมู่บ้านประวัติศาสตร์โฮวิก) - ออกแลนด์ (สะพานอ่าวออกแลนด์) - ออกแลนด์ (North Shore Rowing Club / ศูนย์รำลึกสงครามยามว่างเบอร์เคนเฮด) - ออกแลนด์ (ไร่องุ่นขึ้นมาตาคานา) - ออกแลนด์ (บ้านผีสิงสปูกเกอร์) (ป่าแห่งความกลัว) อุปสรรคในเลกนี้ สมาชิกคนหนึ่งของแต่ละทีมจะต้องกระโดดบันจีจัมพ์สูง 40 ฟุต (131 เมตร) จากสะพานอ่าวออกแลนด์ ส่วนทางแยกในเลกนี้ แต่ละทีมจะต้องเลือกระหว่าง กำแพง (Wall) และ คานู (Waka) โดยทีมที่เลือก Wall จะต้องไปปีนผาเทียมที่ศูนย์รำลึกสงครามยามว่างเบอร์เคนเฮด โดยสมาชิกแต่ละทีมจะต้องปีนคนละหนึ่งครั้ง เพื่อหยิบธงให้ได้คนละอัน และสมาชิกคนหนึ่งจะต้องปีนขึ้นไปหยิบธงอีกครั้ง (รวมหยิบธงทั้งหมด 3 อัน) ก่อนที่จะได้คำใบ้ต่อไป ส่วนทีมที่เลือก Waka จะต้องพายเรือ Waka ไปรอบ ๆ ทะเลสาบปูปูกี และเก็บธงให้ได้ครบทั้ง 3 อัน แล้วกลับมารับคำใบ้ต่อไป- ภารกิจเสริม - ที่อาคารธนาคารสแตนดาร์ดชาร์เตอร์ด แต่ละทีมจะต้องนับธนบัตรและเหรียญกษาปณ์จำนวนมากให้ได้จำนวนเงินสกุลดอลลาร์ฮ่องกงที่ถูกต้อง ก่อนที่จะได้รับคำใบ้ต่อไป - ที่หมู่บ้านประวัติศาสตร์ แต่ละทีมจะต้องใช้กล้องถ่ายรูปโซนี่ไซเบอร์ช็อตถ่ายวัตถุสามชิ้นที่เป็นตัวแทนของบุคคลในประวัติศาสตร์นิวซีแลนด์ที่แตกต่างกัน 3 คน เมื่อเสร็จแล้วทีมจะต้องไปที่ศาลโฮวิคเพื่อรับคำใบ้ต่อไป - ที่บ้านผีสิง แต่ละทีมจะต้องเดินผ่านตามเส้นทางในบ้านให้ครบ ก่อนที่จะได้รับคำใบ้ถัดไป โดยระหว่างทางภายในบ้านก็จะมีผีมาหลอกเหมือนบ้านผีสิงทั่วไปเลก 4 (นิวซีแลนด์)เลก 4 (นิวซีแลนด์). - ทิราอ่า, ไวด์กาโต้ (สถานีบริการแก๊สคาลเท็กซ์) - โรโตอู (Okere Falls Scenic Reserve) - โรโตอู (Lake Tikitapu) - โรโตอู (Hell's Gate) (Te Puia Springs) - โรโตอู (Whakarewarewa – น้ำพุร้อน Pohutu) อุปสรรคในเลกนี้สมาชิก 1 คนของทีมจะต้องลงไปในบ่อน้ำพุร้อนที่อุณหภูมิ 40°C (104°F) แล้วหาแท่งไม้ก่อนที่จะได้รับคำใบ้ต่อไป ทางแยกในเลกนี้ทีมจะต้องเลือกระหว่าง Flax กับ Sticks ใน Flax ทีมจะต้องพับใบไม้และสารกันคล้ายถักเปียตามรูปแบบของชาวพื้นเมืองที่ให้ไว้เสร็จก่อนที่จะได้รับคำใบถัดไป ใน Sticks ทีมจะต้องเล่นโยนไม้ตามแบบฉบับประเพณีของชาวพื้นเมือง โดยจะต้องโยนให้ถูกต้องและห้ามหล่นโดยเด็ดขาด ถ้าหล่นจะต้องเริ่มเล่นใหม่ เมื่อเล่นครบรอบตามที่กำหนดแล้วจะได้รับคำใบถัดไป- ภารกิจเสริม - แต่ละทีมจะต้องหยุดระหว่างทางไป โรโตอู เพื่อเติมแก๊สและต้องจ่ายเงินด้วยบัตรของคาลเท็กซ์เพื่อรับคำใบ้จากแคชเชียร์ - ก่อนงานอุปสรรค ทีมจะต้องนั่งบนเรือล่องแก่งไถลไปตามทางของกระแสน้ำด้วยความเร็วไปจนสุดระยะทางก่อนที่จะได้คำใบ้ถัดไป - ที่ Lake Tikitapu ทีมจะต้องขับเรือเจ็ท 450 แรงม้า ทีมจะต้องสำรวจรอบๆ ทะเลสาบที่ขับเรือและหาคำใบต่อไปเลก 5 (นิวซีแลนด์ → ญี่ปุ่น → เกาหลีใต้)เลก 5 (นิวซีแลนด์ → ญี่ปุ่น → เกาหลีใต้). - ออกแลนด์ (ท่าอากาศยานนานาชาติออกแลนด์) ไป โตเกียว, ญี่ปุ่น (ท่าอากาศยานนานาชาตินาริตะ) - โตเกียว (สวนชิบะ) - กินซะ, โตเกียว (อาคารโซนี่) - โตเกียว (ชิบุยะ มาร์ค ซิตี้) - โตเกียว (ไอซ์บาร์ โตเกียว) - โตเกียว (สถานีชินะงะวะ) ไป ฟุกุโอะกะ, จังหวัดฟุกุโอะกะ (สถานีฮะกะตะ) - ฟุกุโอะกะ (International Congress Center) (พิธีกรบอกแต่ละทีมว่ายังไม่ถึงจุดพักและให้คำใบ้ต่อไป) - ฟุกุโอะกะ (ท่าเรือเฟอร์รี่ฮะกะตะ) ไป ปูซาน, เกาหลีใต้ (ท่าเรืออ่าวปูซาน 1) - ปูซาน (สถาบัน Jongro) - ปูซาน (ตลาด Jagalchi) - ปูซาน (Nurimaru APEC House) - ปูซาน (วัด Beomeosa) ทางแยกแรกในเลกนี้ แต่ละทีมจะต้องเลือกระหว่าง Catch It และ Cart It โดยทีมที่เลือก Catch It จะต้องจับปลาทอง 40 ตัวโดยใช้ที่ตักที่ทำจากกระดาษสา ที่เมื่อโดนน้ำกระดาษจะขาดและทำให้ตักต่อไปไม่ได้ สำหรับทีมที่เลือก Cart It ทีมจะต้องหาร้านซักแห้งที่กำหนดให้และนำชุด ยูกาตะ ไปส่งให้ลูกค้า ณ ที่อยู่ที่กำหนดให้ อุปสรรคแรกในเลกนี้ สมาชิกของทีมหนึ่งคนจะต้องถอดรหัสปริศนาที่ซ่อนอยู่ในก้อน น้ำแข็ง ซึ่งคำตอบนั้นเป็นชื่อของหนึ่งในเมืองที่ใหญ่ที่สุดในญี่ปุ่น (เมืองฟุกุโอะกะ) เมื่อสมาชิกคนนั้นสามารถหาคำตอบได้ เจ้าหน้าที่จึงจะให้คำใบ้ต่อไป ทางแยกที่สองในเลกนี้ แต่ละทีมจะต้องเลือกระหว่าง Slither และ Deliver โดยทีมที่เลือก Slither จะต้องไปที่ตลาดปลา Jugalchi ที่พวกเขาจะต้องหาถังเลี้ยงปลาที่กำหนดให้ที่เต็มไปด้วยปลาหมึก ทีมจะต้องหยิบเหรียญ อายุ 100 ปีของเกาหลีจากก้นถังและนำขึ้นมา ก่อนที่จะได้รับคำใบ้ต่อไป สำหรับทีมที่เลือก Deliver ทีมจะต้องส่งอาหาร 6 กล่องไปยัง 3 สถานที่ที่แตกต่างกัน โดยที่อยู่ของผู้รับในบางสถานที่เป็นที่อยู่ที่ไม่ชัดเจน ที่อาจก่อให้เกิดความสับสนได้ อุปสรรคที่สองในเลกนี้ ทีมจะต้องไปที่สวน Yougdusan แล้วหาคนเฝ้าประตู สมาชิกของทีมหนึ่งคนจะได้รับกุญแจ โดยสมาชิกคนนั้นจะต้องไขแม่กุญแจให้ถูกต้องก่อนที่คนเฝ้าสวนจะให้คำใบ้ต่อไป หากทีมทำกุญแจหัก ทีมจะต้องเริ่มต้นใหม่- ภารกิจเสริม - ที่อาคารโซนี่ แต่ละทีมจะต้องชักชวนให้คนญี่ปุ่นมาร่วมร้องเพลงซากุระ (さくら) ซึ่งเป็นเพลงพื้นเมืองที่มีชื่อเสียงของญึ่ปุ่น โดยสมาชิกคนหนึ่งจะต้องร่วมร้องไปด้วย และอีกคนหนึ่งจะต้องบันทึกภาพไว้ด้วยกล้อง Sony HD Handycam - ที่ชิบุยะ แต่ละทีมจะต้องตามหาผู้หญิงในชุดคอสเพลย์ โดยดูจากรูปภาพในกล้อง Sony Cybershot ที่ได้รับมา - ที่สถาบัน Jongro ทีมจะต้องใช้เทควันโด เตะกระดาน 3 แผ่นให้หักก่อนที่จะได้รับคำใบ้ต่อไปจากผู้สอนเทควันโดเลก 6 (เกาหลีใต้)เลก 6 (เกาหลีใต้). - อันซอง (ซออิลฟาร์ม) - ซูวอน (Woncheon Resort) - ยงอิน (หมู่บ้านวัฒนธรรมพื้นบ้านเกาหลี) - โซล (Peace Plaza – สวนโอลิมปิก) อุปสรรคในเลกนี้ สมาชิกคนหนึ่งของแต่ละทีมจะต้องคำใบ้ซึ่งซ่อนอยู่ในโอ่งถั่วเหลือง โดยในบริเวณนั้นมีโอ่งทั้งหมด 1,500 ใบ โดยจะมีคำใบ้อยู่ซองหนึ่งที่มีเงินพิเศษจากธนาคารสแตนดาร์ดชาร์เตอร์ดมูลค่า 50 ดอลลาร์สหรัฐ ส่วนทางแยกในเลกนี้ แต่ละทีมจะต้องเลือกระหว่าง Too Ho และ Too Heavy โดยทีมที่เลือก Too Ho จะต้องเล่นเกมพื้นเมืองของเกาหลี ซึ่งต้องขว้างแท่งไม้ไผ่ 3 แท่งให้ลงกระบอกซึ่งอยู่ห่างไป 4.5 เมตร ส่วนทีมที่เลือก Too Heavy จะต้องขนฟืน 30 ท่อนด้วยเครื่องมือแบบท้องถิ่นไปยังจุดที่กำหนดให้- ภารกิจเสริม - ที่วอนชอนรีสอร์ท ทีมจะต้องนั่งเรือถีบและหาคำใบ้จากทุ่นที่ลอยน้ำอยู่เป็นจำนวนมาก ก่อนที่จะได้คำใบต่อไปเลก 7 (เกาหลีใต้ → เยอรมนี → สาธารณรัฐเช็ก)เลก 7 (เกาหลีใต้ → เยอรมนี → สาธารณรัฐเช็ก). - อินชอน (ท่าอากาศยานนานาชาติอินชอน) ไป แฟรงค์เฟิร์ต, เยอรมนี (ท่าอากาศยานนานาชาติแฟรงค์เฟิร์ต) - แฟรงค์เฟิร์ต (โรงอุปรากรเก่า) - แฟรงค์เฟิร์ต (สถานีรถไฟกลางแฟรงค์เฟิร์ต) ไป ปราก, สาธารณรัฐเช็ก (สถานีรถไฟกลางปราก) - ปราก (สะพาน Charles) - ปราก (ร้านค้าในอาคารเลขที่ 3 ถนนคาร์โลฟ) - ปราก (วังคินสกี้ – จัตุรัสเมืองเก่า) - ปราก (สถานีรถไฟกลางปราก) ไป เบรอน (สถานีรถไฟ Beroun) - เบรอน (จัตุรัสเมือง) ( ) - คาร์ลชเตย์น, เบรอน (ปราสาทคาร์ลชเตย์น) อุปสรรคในเลกนี้สมาชิก 1 คนของทีมจะต้องสวมชุดเกราะทหารโบราณและตามหาเจ้าหญิงที่อยู่บริเวณวังคินสกี้และยื่นใบส่งสารว่ามารับคำใบ้ ก่อนที่จะได้คำใบ้ต่อไป ในทางแยกของเลกนี้ทีมจะต้องเลือกระหว่าง Bow หรือ Blow สำหรับ Bow ทีมจะต้องยิงธนูให้เข้าเป้า 3 สีคือ เหลือง แดง ขาว โดยใช้ลูกธนูโบราณก่อนที่จะได้คำใบถัดไป ส่วน Blow ทีมจะต้องเดินทางไปยังโรงงานผลิตแก้วและเจียรไนก้นแก้วให้เป็นลายดาว 5 แฉกก่อนที่จะได้รับคำใบ้ถัดไป- ภารกิจเสริม - ที่สะพานชาร์ลส์ แต่ละทีมจะต้องหาคำใบ้ในบริเวณสะพาน ซึ่งซ่อนอยู่ในรูปปั้นที่มีช่องโหว่อยู่ - ที่จัตุรัสเมืองเบรอน แต่ละทีมจะต้องหาคนที่มีโทรศัพท์มือถือโนเกียรุ่น N95 ที่มีรูปของทีมนั้นๆอยู่ เพื่อรับคำใบ้ถัดไป โดยในโทรศัพท์มือถือนั้นจะมีคลิปวิดีโอจากบุคคลใกล้ชิดของแต่ละคนให้ดูเลก 8 (สาธารณรัฐเช็ก)เลก 8 (สาธารณรัฐเช็ก). - เบรอน (สถานีรถไฟเบรอน) ไป ปราก (สถานีรถไฟกลางปราก) - ปราก (หอคอยสังเกตการณ์ที่เนินเพ็นริน) - ปราก (เกาะเสตเลกี้, แม่น้ำเวทาว่า) - ปราก (ปราสาทปราก) - ปราก (สนามกีฬาน้ำแข็ง Letňany) - ปราก (สระว่ายน้ำหมายเลข 4) - ปราก (สวนวีโบวาซากี้) ทางแยกในเลกนี้ ทีมที่จับคู่กันจะต้องเลือกระหว่าง ถ่ายรูป (Snap) และ กลิ้งถัง (Roll) โดยทีมที่เลือก Snap จะต้องไปถ่ายรูปสถานที่สำคัญทางประวัติศาสตร์ของปราก 3 แห่งตามที่กำหนดไว้ แล้วนำภาพมาให้เจ้าหน้าที่เพื่อรับคำใบ้ต่อไป ส่วนทีมที่เลือก Roll ทีมจะต้องไปที่ร้านเบียร์ ที่กำหนด เมื่อไปถึงจะต้องกลิ้งถังเบียร์ 2 ถัง แต่ละถังมีปริมาตร 50 ลิตร (13 แกลลอน) นำไปส่งที่สถานที่ที่กำหนดให้ (Admiral Botel) ส่วนอุปสรรคในเลกนี้ สมาชิกคนหนึ่งของแต่ละทีมจะต้องขึ้นไปบนกระดานสูง 10 เมตร แล้วกระโดดน้ำลงมาที่สระ ก่อนที่จะได้รับคำใบ้ต่อไป- ภารกิจเสริม - ที่เนิน Petřín แต่ละทีมจะต้องเดินขึ้นหอคอยสังเกตการณ์และนับจำนวนขั้นบันไดทั้งหมด และจะต้องเขียบคำตอบบนกระดานเมื่อไปถึงด้านบน หากตอบผิดจะต้องลงมาข้างล่างและเดินขึ้นไปใหม่จนกว่าจะตอบถูกต้อง - ทีมจะต้องพายเรือบนแม่น้ำ Vlrava ไป 140 องศาทางทิศตะวันตกเฉียงใต้ ไปยังสถานที่ต่อไปเพื่อรับคำใบ้ต่อไป โดยจะมีเข็มทิศ ให้แต่ละทีม - ที่สนามกีฬาน้ำแข็ง Letňany ทีมที่จับคู่กันจะต้องยิงประตูให้ได้ 12 ประตู เพื่อรับคำใบ้ต่อไปเลก 9 (สาธารณรัฐเช็ก → ฮังการี)เลก 9 (สาธารณรัฐเช็ก → ฮังการี). - ปราก (สถานีรถไฟกลางปราก) ไป บูดาเปสต์, ฮังการี (สถานีรถไฟ Keleti) - บูดาเปสต์ (จัตุรัส Batthyány) - ใกล้ๆ บูดาเปสต์ (ฟาร์ม Magyar) - ยูเชอคกราส (Extreme Canopy) - ยูเชอคกราส (น้ำพุเฮอร์คิวลีสในปราสาท Visegrád) - ยูเชอคกราส (หอคอยซาลามอน - ปราสาท Visegrád) ทางแยกในเลกนี้แต่ละทีมจะต้องเลือกระหว่าง โยน (Pitch) และ ดึง (Pull) โดยทีมที่เลือก Pitch จะต้องบรรทุกฟางกองใหญ่ใส่ในรถลา แล้วสวมตนเองเป็นคนขับรถลาท้องถิ่น พารถลาไปส่งที่ฟาร์มที่อยู่ใกล้ ๆ สำหรับทีมที่เลือก Pull จะต้องรีดนมแพะ ให้ได้ 200 มิลลิลิตร (7 ออนซ์) แล้วพาแพะกลับเข้าคอกก่อนที่จะได้รับคำใบ้ต่อไป อุปสรรคในเลกนี้ สมาชิกหนึ่งคนในแต่ละทีม จะต้องค้นหาเลขหลายจำนวนที่เมื่อรวมกันแล้วจะได้ 1,000 ที่อยู่ใน Extreme Canopy ท่ามกลางสุนัขจิ้งจอกบิน (Pteropus) อันเป็นอุปสรรคต่อการค้นหา สมาชิกคนใดที่ตอบจำนวนที่รวมกันแล้วถูก (1,000) จะต้องกลับไปเริ่มใหม่ และหากมีทีมใดรอตอบอยู่ก่อนแล้ว ทีมนั้นจะถูกส่งไปต่อแถวใหม่ และต้องรอจนกว่าจะถึงช่วงของเขา ทีมที่อยู่ข้างหน้าทำสำเร็จ หรือทีมที่อยู่ข้างหน้าต้องกลับไปเริ่มใหม่- ภารกิจเสริม - หลังจากทำงานอุปสรรคเสร็จ ทีมจะต้องค้นหาสถานที่ที่อยู่บนธนบัตร ฉบับละ 1,000 โฟรินต์ (น้ำพุเฮอร์คิวลีส) แล้วหาทางไปที่น้ำพุซึ่งอยู่ในปราสาท Visegrádเลก 10 (ฮังการี)เลก 10 (ฮังการี). - บูดาเปสต์ (รูปปั้นเจ้าหญิงน้อย) - บูดาเปสต์ (ปราสาทบูดา) - บูดาเปสต์ (เกาะมาร์กาเร็ต) - บูดาเปสต์ (จัตุรัสวีรบุรุษ) - บูดาเปสต์ (เนิน Gellért – อนุสาวรีย์เสรีภาพ) ทางด่วนในเลกนี้ ทีมที่เลือกทำจะต้องนับรั้วบนสะพาน Erzsébet ซึ่งที่ปลายสะพานอีกข้างหนึ่งจะมีตู้เซฟตั้งอยู่ จำนวนรั้วบนสะพานก็คือรหัสเปิดตู้เซฟ เมื่อทีมที่เลือกทำนับจำนวนรั้วเสร็จแล้วก็ต้องเปิดตู้เซฟด้วยรหัสที่นับมาได้เพื่อรับคำใบ้ที่อยู่ในตู้เซฟ อุปสรรคในเลกนี้ สมาชิกหนึ่งคนของแต่ละทีมจะต้องถือโคม แล้วลงไปค้นหาคำใบ้ซึ่งซ่อนอยู่ในหีบใบใดใบหนึ่งในอุโมงค์เขาวงกตที่มืดและวกวนในปราสาทบูดา ส่นทางแยกในเลกนี้ แต่ละทีมจะต้องเลือกระหว่าง พูด (Say It) และ เล่น (Play It) โดยทีมที่เลือก Say It จะต้องออกเสียงผู้ปกครองของฮังการี 14 คนให้ถูกต้อง ซึ่งในบริเวณ Heroes' Square จะมีรูปปั้นพร้อมชื่อของบุคคลเหล่านั้นตั้งอยู่ ส่วนที่ที่เลือก Play It จะต้องเล่นลูกรูบิกให้มีสีอยู่ด้านเดียวกันให้ครบ 6 ด้าน(โดยทีมได้รับคำแนะนำให้เล่นทีละด้าน และแต่ละคนเล่นคนละด้านให้ได้สีเดียวกัน)- ภารกิจเสริม - ที่เกาะมาร์กาเร็ต ทีมจะต้องนั่งจักรยาน สามล้อไปรอบ ๆ เกาะ ค้นหาที่พักของนักบุญมาร์กาเร็ต เมื่อพบแล้วพวกเขาต้องไปนำตุ๊กตารูปกระต่าย ที่เป็นสัญลักษณ์ของเกาะนั้นมา แล้วนำตุ๊กตากลับไปให้คนที่ยืนอยู่ที่สถานที่ที่ทีมนั่งจักรยานสามล้อเลก 11 (ฮังการี → แอฟริกาใต้)เลก 11 (ฮังการี → แอฟริกาใต้). - บูดาเปสต์ (ท่าอากาศยานนานาชาติ บูดาเปสต์ Ferihegy) ไป เคปทาวน์, แอฟริกาใต้ (ท่าอากาศยานนานาชาติเคปทาวน์) - เคปทาวน์ (เนินเขาสังเกตการณ์) - เคปทาวน์ (สนามรถแข่ง Killarney) - คาร์เยลิสท่า, เคปทาวน์ (Intyatyambo Community Project) - ใกล้ๆ เคปทาวน์ (สวนน้ำ-Aquila Park Game Reserve) อุปสรรคในเลกนี้สมาชิก 1 คนของทีมจะต้องขับรถสูตร 1 โดยขับแปดรอบติดต่อกันภายใน 7 นาทีและเมื่อขับไป 4 รอบให้เข้าจุดตรวจแต่ถ้าทำเวลาเกิน 7 นาทีจะต้องถูกทำโทษ 5 นาทีแล้วจึงไปเริ่มทำอุปสรรคใหม่ ทางแยกในเลกนี้ทีมจะต้องเลือกระหว่าง In One End กับ Out The Other สำหรับ In One End ทีมจะต้องขนฟางและอาหารสำหรับช้างจำนวน 100 กิโลกรัม (220 ปอด์น) เมื่อคนงานนับจำนวนที่ถูกต้องแล้วจึงจะได้รับคำใบ้ถัดไป สำหรับ Out The Other โกยอุจจาระช้างจำนวน 1 คอกแล้วนำไปตากแดดทำเป็นปุ๋ยก่อนที่จะได้รับคำใบ้ถัดไป- ภารกิจเสริม - ที่เนินเขาสังเกตการณ์, ทีมจะต้องค้นหากล่องคำใบ้ที่ถูกต้องจากจำนวนหลายกล่องในบริเวณนั้นเพื่อให้ได้คำใบถัดไป - ที่บ้านเด็กกำพร้า, ทีมจะต้องทาสีบ้านตามเส้นที่ขีดไว้ให้เสร็จและจะได้รับคำใบต่อไปโดยจะต้องมอบเงินจำนวน 34,500 แรนด์ หรือ 5,000 ดอลล่าสหรัฐฯ ให้แก่สถานรับเลี้ยงเด็กกำพร้าที่มาพร้อมกับคำใบ้ - ที่สวนน้ำ, ทีมจะต้องหาคำใบ้ภายในสวนน้ำที่ล้อมรอบไปด้วยแมวน้ำเลก 12 (แอฟริกาใต้ → สิงคโปร์)เลก 12 (แอฟริกาใต้ → สิงคโปร์). - เคปทาวน์ (พิพิธภัณฑ์เขตหก) (Victoria & Alfred Waterfront) - เคปทาวน์ (Green Point Common) - เคปทาวน์ (Atlantis Dunes) - เคปทาวน์ (Cape Point) - เคปทาวน์ (ท่าอากาศยานนานาชาติเคปทาวน์) ไป สิงคโปร์ (ท่าอากาศยานสิงคโปร์ชางงี) - สิงคโปร์ (ใกล้แม่น้ำสิงคโปร์ – Raffles' Landing Site) - สิงคโปร์ (เซนโตซา – หาดตันจง) - สิงคโปร์ (สวนสาธารณะจีน) (เส้นชัย) ในทางแยกของเลกนี้ทีมจะต้องเลือกระหว่าง Search กับ Assemble ใน Search ทีมจะต้องหาหินที่มีสีเหลืองและจุดสีแดงอยู่ตรงกลางจำนวน 3 ก้อนจากหินหลากสีต่างๆ จำนวนหลายหมื่นก้อนก่อนที่จะได้รับคำใบ้ถัดไป ส่วนใน Assemble ทีมจะต้องประดิษฐ์วิทยุเล็กๆ จากของเล่นที่พังแล้ว โดยจะมีแบบให้และจะต้องเปิดใช้งานได้ เมื่อทีมทำสำเร็จจะได้รับคำใบถัดไป อุปสรรคสุดท้ายสำหรับการแข่งขัน สมาชิกคนหนึ่งของทีมจะต้องปักธงเรียงประเทศที่ได้เดินทางไปแข่งขันมาทั้งหมด 10 ประเทศจึงจะได้รับอนุญาตให้ไปรับคำใบถัดไป ซึ่งเป็นจุดหมายสุดท้ายไปสู่เส้นชัย- ภารกิจเสริม - ที่พิพิธภัณฑ์เขตหก, ทีมต้องหาชื่อถนน 1 ใน 6 ชื่อจากขั้นบันไดในพิพิธภัณฑ์ซึ่งเป็นรหัสผ่านในการเข้าโน้ตบุ๊ก ของโซนี่ เพื่อที่จะได้รหัสที่ถูกต้องเมื่อได้รหัสแล้วจะต้องอ่าน 1 ย่อหน้าของข้อความประวัติศาสตร์ของประเทศแอฟริกาใต้ที่ติดอยู่ที่ฝาผนังก่อนที่จะได้คำใบถัดไป - ทีมที่ไปถึงสนามกีฬาหลักของ FIFA World Cup 2010 จะต้องยิงลูกฟุตบอลเข้าประตูทั้งหมด 3 ประตูก่อนที่จะได้รับคำใบ้ถัดไป - ที่ Atlantis Dunes, ทีมจะต้องขับรถไปตามเนินเขาทรายและหาคำใบ้ 1 ใน 18 จุดที่ตั้งไว้อยู่โดยไม่จำเป็นต้องเรียงตามลำดับแต่ถ้าเปิดฝาแล้วไม่เจอคำใบ้จะต้องรอเวลา 1 นาฬิกาทรายจึงจะแข่งต่อได้</doc>
