<doc id="370090" url="https://th.wikipedia.org/wiki?curid=370090" title="ปืนใหญ่อัตตาจรซีซาร์">ปืนใหญ่อัตตาจรซีซาร์ ซีซาร์ (CAESAR; ย่อมาจากภาษาฝรั่งเศส CAmion Equipé d'un Système d'ARtillerie แปลว่า รถบรรทุกที่ติดตั้งปืนใหญ่) เป็นระบบปืนใหญ่ขนาด 155 ม.ม. ติดตั้งบนรถบรรทุกหุ้มเกราะขนาด 6 ล้อ ออกแบบและพัฒนาโดยบริษัท เกียท อินดัสทรีส์ รัฐวิสาหกิจของประเทศฝรั่งเศส เริ่มเข้าประจำการครั้งแรกในปี พ.ศ. 2551 กับกองทัพฝรั่งเศส ระบบซีซาร์สามารถปฏิบัติการโดยใช้ทหารประจำการ 5 นาย ในกรณีเร่งด่วนสามารถใช้ทหารประจำการเพียง 3 นาย บรรทุกกระสุนปืนใหญ่ 18 นัด มีอัตราการยิง 6 นัดต่อนาที ระยะหวังผล 40 กิโลเมตร คำนวณการยิงโดยอัตโนมัติด้วยระบบนำร่องเฉื่อย (Inertial Navigation System - INS) โดยใช้คอมพิวเตอร์ ระบบจับความเร่ง และไจโรสโคป โดยสามารถติดตั้งระบบและพร้อมยิงได้ภายในสองนาที ปัจจุบันระบบซีซาร์มีประจำการในกองทัพฝรั่งเศส กองทัพบกไทย (6 ชุด) และกองทัพซาอุดิอาระเบีย (76 ชุด)</doc>
