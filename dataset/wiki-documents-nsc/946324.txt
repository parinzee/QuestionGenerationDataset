<doc id="946324" url="https://th.wikipedia.org/wiki?curid=946324" title="เดนนิส อามาโต">เดนนิส อามาโต เดนนิส อามาโต (เกิดวันที่ 26 มิถุนายน ค.ศ. 1980) เป็นอดีตนักฟุตบอลชาวเยอรมัน ปัจจุบันเป็นหัวหน้าผู้ฝึกสอนของสโมสรฟุตบอลชัยนาท ฮอร์นบิล ในไทยลีก โดยเขาเคยทำผลงานอันโดดเด่นกับทางสโมสร ด้วยการพาชัยนาทคว้าแชมป์ไทยลีก 2 ในปี ค.ศ. 2017 จนได้เลื่อนชั้นกลับสู่ไทยลีกในที่สุดประวัติการทำงาน ประวัติการทำงาน. อามาโตเริ่มต้นอาชีพผู้ฝึกสอนที่บริษัทสปอร์ตไทย-บาวาเรีย เขาทำหน้าที่คัดเลือกเยาวชนไปฝึกฟุตบอลที่สโมสรฟุตบอลบาเยิร์นมิวนิก โดยทีมของอามาโตสามารถคว้าอันดับที่ 3 ในการแข่งขันฟุตบอลเยาวชนที่มีสโมสรจากออสเตรีย เยอรมัน ญี่ปุ่น จีน และสหรัฐ ผู้เล่นที่มีชื่อเสียงในทีม ได้แก่ เอกนิษฐ์ ปัญญา และณัฐวุฒิ ชูติวัตรชัยนาท ฮอร์นบิล ชัยนาท ฮอร์นบิล. ในปี ค.ศ. 2017 บริษัทสปอร์ตไทย-บาวาเรียได้เข้ามาปรับโครงสร้างให้กับชัยนาท ฮอร์นบิล ที่เพิ่งตกชั้นจากไทยลีก ฤดูกาล 2016 โดยทางบริษัทฯ ได้แต่งตั้งเดนนิส อามาโต ให้เป็นผู้อำนวยการสโมสร ต่อมาในเดือนเมษายนปีเดียวกัน สโมสรชัยนาทได้แยกทางกับบียอร์น คลีม หัวหน้าผู้ฝึกสอนคนก่อนหน้า หลังจากที่พาทีมบุกแพ้อ่างทอง 0-3 ทำให้เดนนิส อามาโต ได้รับการแต่งตั้งให้เป็นหัวหน้าผู้ฝึกสอนชั่วคราว วันที่ 23 กันยายน ค.ศ. 2017 อามาโตพาทีมชัยนาทเปิดบ้านเฉือนชนะลำปาง 1-0 ทำให้ชัยนาทเลื่อนชั้นกลับสู่ไทยลีกภายในหนึ่งฤดูกาลได้สำเร็จ ต่อมาวันที่ 15 ตุลาคม อามาโตพาทีมคว้าแชมป์ไทยลีก 2 ได้สำเร็จ ในนัดที่บุกไปแพ้เกษตรศาสตร์ 4-2 ยุติสถิติไม่แพ้ใครในลีก 18 นัดติดต่อกัน อย่างไรก็ตาม คู่แข่งหัวตารางอย่างแอร์ฟอร์ซ เซ็นทรัล ก็บุกไปแพ้สมุทรสงคราม ทำให้เพียงพอต่อการเป็นแชมป์ของชัยนาท อย่างไรก็ตาม ในเดือนพฤศจิกายน ค.ศ. 2017 อามาโตได้แยกทางกับชัยนาท เนื่องจากยังคงติดสัญญากับบริษัทสปอร์ตไทย-บาวาเรียอ่างทอง อ่างทอง. ในเดือนธันวาคม ค.ศ. 2017 อามาโตได้รับการแต่งตั้งให้เป็นผู้อำนวยการสโมสรฟุตบอลจังหวัดอ่างทองในไทยลีก 2 พร้อมกับดาเนียล กายเกอร์ ที่ได้รับการแต่งตั้งให้เป็นหัวหน้าผู้ฝึกสอนด้วยเช่นกันชัยนาท ฮอร์นบิล (ครั้งที่ 2) ชัยนาท ฮอร์นบิล (ครั้งที่ 2). วันที่ 18 กุมภาพันธ์ ค.ศ. 2018 อามาโตได้กลับมาคุมทีมชัยนาทอีกครั้ง แทนที่ดราโก มามิช ที่แยกทางกับสโมสรเนื่องจากปัญหาครอบครัว โดยคุมทีมนัดแรกเมื่อวันที่ 25 กุมภาพันธ์ นัดที่ชัยนาทเปิดบ้านแพ้บุรีรัมย์ ยูไนเต็ด 0-2 และเก็บชัยชนะนัดแรกได้เมื่อวันที่ 28 มีนาคม นัดที่ชัยนาทบุกไปชนะเชียงราย ยูไนเต็ด 2-1 อามาโตพาทีมชัยนาทเก็บแต้มได้พอสมควร ทำให้สถานการณ์การหนีตกชั้นผ่อนคลายลง อีกทั้งยังทำสถิติใหม่ด้วยการบุกไปชนะ 2 ทีมใหญ่ ได้แก่ บุกชนะบางกอกกล๊าส 5–2 เมื่อวันที่ 28 เมษายน และบุกชนะบุรีรัมย์ ยูไนเต็ด 1–0 เมื่อวันที่ 16 มิถุนายนเกียรติประวัติผู้ฝึกสอนเกียรติประวัติ. ผู้ฝึกสอน. - ชัยนาท ฮอร์นบิล - ไทยลีก 2: ฤดูกาล 2560</doc>
