<doc id="22561" url="https://th.wikipedia.org/wiki?curid=22561" title="จูเลียส เออร์วิง">จูเลียส เออร์วิง จูเลียส วินฟิลด์ เออร์วิง ที่สาม ( ; ) เกิด 22 กุมภาพันธ์ ค.ศ. 1950 ที่เมืองรูสเวลท์ รัฐนิวยอร์ก เป็นนักกีฬาบาสเกตบอลที่ช่วยส่งเสริมความนิยมของลักษณะการเล่นสมัยใหม่คือ เน้นการใช้ความสามารถในกระโดด และ การเล่นเหนือห่วง เออร์วิง เป็นส่วนที่ทำให้ ลีกเอบีเอ (American Basketball Association) ที่ปัจจุบันนี้ได้สาบสูญไปแล้วนั้น ได้รับการยอมรับ ในขณะที่ผู้เล่นหลายคนนั้นได้รับการยกย่องว่า ผู้เล่นนั้น เป็นเสมือน ทั้งทีม ดอกเตอร์เจนั้น ได้รับยกย่องเป็นเสมือน ทั้งลีก ดอกเตอร์เจนั้นเป็นนักกีฬาสำคัญของลีกเอบีเอ ในขณะที่รวมตัวเข้ากับลีกเอ็นบีเอ หลังฤดูการแข่งขันปี ค.ศ. 1976 ดอกเตอร์เจ เล่นบาสเกตบอลอาชีพให้กับทีม เวอร์จิเนีย สไควร์ส และ นิวยอร์ก เนตส์ ในลีกเอบีเอ และ เล่นให้กับทีม ฟิลลาเดลเฟีย เซเว่นตี้ซิกเซอรส์ ในลีกเอ็นบีเอ เขาชนะเลิศการแข่งชิงแชมป์เอ็นบีเอ 3 ครั้ง และได้รางวัลผู้เล่นทรงคุณค่า 4 ครั้ง และรางวัลผู้เล่นทำคะแนนสูงสุด 3 ครั้ง เขามีสถิติในการทำคะแนนสูงสุดเป็นอันดับที่ 5 ในประวัติศาสตร์ของกีฬาบาสเกตบอล โดยทำคะแนนได้ 30,026 แต้ม เขาได้รับการยกย่องให้อยู่ในทีมรวมดาวตลอดกาล ในการฉลอง 50 ปีของเอ็นบีเอ และ ถูกบรรจุชื่ออยู่ในหอเกียรติยศบาสเกตบอล ดอกเตอร์เจ นั้นถือได้ว่าเป็นหนึ่งในนักบาสเกตบอลที่มีความโดดเด่นที่สุด เช่นเดียวกับไมเคิล จอร์แดน นอกจากนั้นแล้วเขายังได้รับการยกย่องให้เป็น หนึ่งในนักดังก์ที่ยิ่งใหญ่ที่สุด เช่นเดียวกับ ไมเคิล จอร์แดน วินซ์ คาร์เตอร์ และ โดมินิค วิลคินส์ อีกด้วย</doc>
