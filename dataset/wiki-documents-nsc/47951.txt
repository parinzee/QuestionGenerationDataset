<doc id="47951" url="https://th.wikipedia.org/wiki?curid=47951" title="การผจญภัยของตินติน">การผจญภัยของตินติน การผจญภัยของตินติน หรือ ตินตินผจญภัย (;) เป็นหนังสือการ์ตูน แต่งโดยนักวาดการ์ตูนชาวเบลเยียม ชื่อ จอร์จ เรมี ในปี ค.ศ. 1926 โดยใช้นามปากกาว่า แอร์เช่ หนังสือการ์ตูนชุดนี้ได้รับความนิยมอย่างสูงในทวีปยุโรปช่วงคริสต์ศตวรรษที่ 20 ได้รับการแปลมากกว่า 80 ภาษา และยอดจำหน่ายกว่า 350 ล้านเล่มทั่วโลก เรื่องราวของตินตินได้รับการถ่ายทอดไว้ในหนังสือจำนวน 24 เล่ม นอกจากนี้ สตีเฟน สปีลเบิร์ก และปีเตอร์ แจ็กสันกำลังสร้างเป็นภาพยนตร์แอนิเมชันไตรภาคเรื่องย่อ เรื่องย่อ. ตินตินเป็นนักข่าวหนุ่มมีนิสัยรักการผจญภัย กล้าหาญ อดทน กระตือรือร้นและต่อสู้เพื่อความถูกต้องในสังคม เขามีสุนัขคู่ใจตัวหนึ่งว่า สโนวี่ (บางสำนักพิมพ์เรียก เมโล หรือ มีลู (Milou)ตัวละครตัวละครหลักตัวละคร. ตัวละครหลัก. - ตินติน หรือ แตงแตง (ออกเสียงตามภาษาฝรั่งเศส) เป็นนักข่าวหนุ่มที่กระหายความเที่ยงตรงและความถูกต้อง จนบางครั้งทำให้ผู้อ่านมีความรู้สึกว่าน่าจะเป็นนักสืบมากกว่า และด้วยเหตุนี้ทำให้เขาต้องผจญไปกับเหตุการณ์ต่างๆ ที่เสี่ยงต่อชีวิต แต่ด้วยความสามารถที่เขามีและโชคที่เข้าข้างเขา ทำให้สามารถรอดชีวิตได้มาอย่างหวุดหวิด- สโนวี่ หรือ มีลู เป็นสุนัขเพศผู้ สีขาวล้วน มีนิสัยซื่อสัตย์ กล้าหาญ รักตินตินเป็นที่สุด ตะกละและขี้เมาเพราะสถานการณ์พาไป ไม่ว่าตินตินจะไปที่ไหนมันจะขอตามไปด้วยไม่ให้ห่าง ยกเว้นตอนเมาและเมื่อตินตินหายไปก็จะตามหาอย่างไม่ท้อถอย- กัปตัน อาร์ชิบอลด์ แฮดด็อก ปรากฏตัวครั้งแรกในตอน ก้ามปูทอง (THE CRAB WITH THE GOLDEN CLAWS) เป็นกัปตันเรือที่มีความตั้งใจที่จะเลิกเหล้าแต่ก็เลิกไม่ได้สักที (ภายหลังเลิกได้เพราะยาของศาสตราจารย์แคลคูลัสในตอน ตินตินกับกบฏปีกาโร) สูบไปป์ มีนิสัยขี้หงุดหงิดและปากจัดจนบางครั้งเกือบทำให้สถานการณ์แย่ไปเลย แต่ด้วยนิสัยที่รักเพื่อนต่อให้บุกน้ำลุยไฟที่ไหนถึงจะหวั่นๆ แต่ไม่เคยถอยสักครั้งตัวละครรองตัวละครรอง. - ศาสตราจารย์ คัตเบิร์ต แคลคูลัสหรือทรีฟง ตูเนอซอลเป็นศาสตราจารย์ช่างประดิษฐ์คิดค้น ปรากฏตัวครั้งแรกตอน ความลับของเรือยูนิคอร์น (THE SECRET OF THE UNICORN) มักจะชอบคิดประดิษฐ์สิ่งของแปลก ๆ ให้ตินตินใช้ เช่น เรือดำน้ำรูปปลาฉลาม (ในตอนความลับของเรือยูนิคอร์น) แม้บางที เขาอาจจะมีความคิดเพี้ยน เพ้อฝันหรือเกินความเป็นจริงไปบ้าง แต่เขาก็รักตินตินและกัปตันแฮ็ดด็อกอยู่เสมอ ชอบถือลูกตุ้มเดินไปมาและหูตึงเป็นเหตุให้กัปตันแฮดด็อกต้องหงุดหงิดอยู่เสมอ เป็นผู้ใช้เงินจากสิทธิบัตรเรือดำน้ำรูปปลาฉลามซื้อคฤหาสน์มูแลงซาร์ตใช้กัปตันแฮ็ดด็อก คำพูดติดปากคือ "ต้องไปทางตะวันตกอีกนิด"- สารวัตรทอมสันและทอมป์สันเป็นตำรวจจากหน่วยสืบสวนอาชญากรรม ถือว่าเป็นตัวตลกในการ์ตูนเรื่องนี้ เพราะความสามารถของฝาแฝดทั้งสองมีไม่ถึงครึ่งของตินตินเลย แต่บางครั้งเขาทั้งสองก็สามารถเป็นที่พึ่งให้กับตินตินได้ ถึงแม้ว่าตินตินจะเป็นฝ่ายช่วยพวกเขาเสียมากกว่า พวกเขาเป็นฝาแฝดที่ไม่ยอมรับในความเหมือนกันในหลายๆ อย่าง ถึงอย่างไรก็ตามเขาทั้งสองก็ชอบเถียงกันเองในเรื่องการพูดว่าใครพูดเลียนแบบใครกันแน่ เวลาไปไหนทั้งคู่ก็จะเดินไปด้วยกันและจะใส่หมวกตลอดเวลา- แนสตอร์ ปรากฏตัวครั้งแรกตอน ความลับของเรือยูนิคอร์น (THE SECRET OF THE UNICORN) เดิมเขาเป็นพ่อบ้านให้กับพี่น้องตระกูลลัวโซ (ในตอนความลับของเรือยูนิคอร์น) แต่เขาไม่รู้ว่าครอบครัวที่เขารับใช้นั้นเป็นอาชญากรด้วยเหตุนี้แนสเตอร์จึงไม่มีความผิดในการสมรู้ร่วมคิด ดังนั้นเมื่อกัปตันแฮดด็อก กลับจากการงมสมบัติใต้ทะเลของโจรสลัดแร็กแคม เลอรูจ ในสมัยพระเจ้าหลุยส์ที่ 14 (ในตอน ขุมทรัพย์โจรสลัด) เขาก็เลยจ้างแนสตอร์เป็นพ่อบ้านต่อไป- เบียงก้า กาสตาฟิโอเร นักร้องโอเปร่าผู้มีชื่อเสียงที่กัปตันแฮดด็อกชื่นชอบ มีเสียงร้องอันทรงพลัง มีผลงานเพลงที่มีชื่อเสียงคือ "โอ้ฉันยิ้ม เมื่อมองตัวเองในกระจกเงา" - เออร์มา คนรับใช้ของกาสตาฟิโอเร - คุณวากเนอร์ นักเปียโนของกาสตาฟิโอเร - เซราแฟง ลองปิยง คนขายประกันจากมงดาส์ประกันภัย ที่ชอบเข้ามาสร้างความรำคาญให้กับกัปตันแฮดด็อกตัวละครเสริม ตัวละครเสริม. ตัวละครเหล่านี้เป็นเพียงบางส่วน จากตัวละครทั้งหมด- ฟรองก์ วูลฟ์ วิศวกรผู้ที่ช่วยศาสตราจารย์ตูร์เนอซอลในการสร้างจรวดไปสู่ดวงจันทร์ - พันเอกสปอนส์ ผู้บัญชาการตำรวจของบอร์ดูเรีย ภายหลังถูกยืมตัวมาปรับปรุงตำรวจของสาธารณรัฐซานธีโอดอรอส - กษัตริย์ออตโตการ์ที่ 12 กษัตริย์ของประเทศซิลดาเวีย - นายพลทาปิโอคา ผู้นำสาธารณรัฐซานธีโอดอรอสและปฏิวัติเพื่อแย่งชิงอำนาจในการปกครองประเทศกับนายพลอัลคาซาร์ - นายพลอัลคาซาร์ ผู้นำสาธารณรัฐซานธีโอดอรอส ภายหลังถูกปฏิวัติและลี้ภัยไปอยู่ต่างประเทศ - ชาง ชอง เจิน เด็กผู้ชายที่ตินตินช่วยชีวิตไว้ ในตอน "บัวสีน้ำเงิน" - ราสตาโปปูลอส ปรากฏตัวครั้งแรกในตอน "ซิการ์ของฟาโรห์" โดยเดิมทีนั้นเป็นเศรษฐีในวงการภาพยนตร์ แต่เบื้องหลังมีธุรกิจผิดกฎหมาย นอกจากนี้เขายังเป็นวายร้ายที่ปรากฏตัวในตินตินอีกหลายตอน - อลัน ทอมสัน ลูกน้องคนสนิทของราสตาโปปูลอส - โมฮัมเหม็ด เบน คาลีฟ เอซาบเป็นเอมีร์เจ้าผู้ครองรัฐเคเมด รัฐหนึ่งในตะวันออกกลาง มีนิสัยรักและตามใจลูกชายของเขามาก - เจ้าชายอับดุลละห์ บุตรชายท่านเอมีร์ มีนิสัยเอาแต่ใจตัวเอง ซุกซน ชอบคอยแกล้งและสร้างความปั่นป่วนให้กับคนอื่น - บับ เอล แอร์ เป็นหัวหน้ากบฏในรัฐเคเมด ที่ต้องการโค่นล้มอำนาจของท่านเอมีร์ - เจ ดับบลิว มุลเลอร์ เป็นอดีตแพทย์ที่อยู่เบื้องหลังการผลิตแบงค์ปลอม ปรากฏตัวครั้งแรกในตอน "มหันตภัยเกาะดำ" ภายหลังได้เข้าไปเป็นตัวแทนของสกอยด์ปิโตเลียม ที่ซึ่งเบื้องหลังคอยให้การสนับสนุนบับ เอล แอร์ ในการโค่นอำนาจของเอมีร์ เบน คาลีซ เอซาบ - ซินยอร์โอลิเวรา ดา ฟีกูเอรา เป็นพ่อค้าที่ชอบนำสินค้ามาหลอกขายคนอื่น ปรากฏตัวครั้งแรกในตอน "ซิการ์ของฟาโรห์" อย่างไรก็ดีเขาก็เป็นเพื่อนสนิทของตินติน และเป็นที่พึ่งให้กับตินตินได้ในหลายครั้งหลายคราว ตินตินในตอนต่าง ๆ มีตัวละครที่หลากหลาย จึงมีตัวละครเสริมที่แตกต่างกันไปด้วยในแต่ละตอน เช่น ในตอน ตินตินบุกอเมริกา บ๊อบบี้ สไมล์เป็นตัวละครเสริมรายชื่อชุดหนังสือ รายชื่อชุดหนังสือ. รายชื่อหนังสือการผจญภัยของตินตินตามผลงานที่ถูกต้องตามลิขสิทธิ์ของแอร์เช่ทั้งหมด 24 เล่ม เนื้อหาในที่นี้จะใช้ชื่อ "ตินติน" ตามสำนักพิมพ์เนชั่น เอ็กมอนท์1. ผจญภัยในโซเวียต (Tintin in the Land of the Soviets) 2. ตินตินตะลุยคองโก (Tintin in the Congo) 3. ตินตินบุกอเมริกา (Tintin in America) 4. ซิการ์ของฟาโรห์ (Cigars of the Pharaoh) 5. บัวสีน้ำเงิน (The Blue Lotus) 6. แกะรอยเทวรูปอารุมบายา (The Broken Ear) 7. มหันตภัยเกาะดำ (The Black Island) 8. คฑาคู่บัลลังก์ (King Ottokar's Sceptre) 9. ก้ามปูทอง (The Crab with the Golden Claws) 10. ตามล่าอุกกาบาต (The Shooting Star) 11. ความลับของเรือยูนิคอร์น (The Secret of the Unicorn) 12. ขุมทรัพย์โจรสลัด (Red Rackham's Treasure)1. ปริศนาเจ็ดลูกแก้ว (The Seven Crystal Balls) 2. นักโทษแห่งวิหารสุริยเทพ (Prisoners of the Sun) 3. ขุมทรัพย์ทองคำสีดำ (Land of Black Gold) 4. มุ่งสู่ดวงจันทร์ (Destination Moon) 5. พิชิตดวงจันทร์ (Explorers on the Moon) 6. ศึกชิงศาสตราจารย์สติเฟื่อง (The Calculus Affair) 7. ฉลามทะเลแดง (The Red Sea Sharks)ภาพยนตร์ ภาพยนตร์. สตีเฟน สปีลเบิร์ก และปีเตอร์ แจ็กสัน กำลังสร้างการ์ตูนตินตินเป็นภาพยนตร์ในชื่อ การผจญภัยของตินติน โดยเป็นการรวมตอน ก้ามปูทอง, ความลับของเรือยูนิคอร์นและขุมทรัพย์โจรสลัด ออกฉายในวันที่ 10 พฤศจิกายน 2554</doc>
