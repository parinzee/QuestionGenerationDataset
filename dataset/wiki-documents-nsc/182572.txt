<doc id="182572" url="https://th.wikipedia.org/wiki?curid=182572" title="กองบริการเทคโนโลยีสารสนเทศและการสื่อสาร มหาวิทยาลัยนเรศวร">กองบริการเทคโนโลยีสารสนเทศและการสื่อสาร มหาวิทยาลัยนเรศวร กองบริการเทคโนโลยีสารสนเทศและการสื่อสาร มหาวิทยาลัยนเรศวร เป็นศูนย์ฝึกอบรม รวมทั้งเป็นศูนย์ควบคุมระบบเครือข่ายคอมพิวเตอร์ เทคโนโลยีสารสนเทศและการสื่อสารของมหาวิทยาลัย สังกัดสำนักงานอธิการบดี มหาวิทยาลัยนเรศวร ตั้งอยู่ ณ อาคารศูนย์บริการเทคโนโลยีสารสนเทศและการสื่อสาร มหาวิทยาลัยนเรศวร อำเภอเมืองพิษณุโลก จังหวัดพิษณุโลกประวัติ ประวัติ. ในปีงบประมาณ พ.ศ. 2539 มหาวิทยาลัยนเรศวรได้เริ่มดำเนินการติดตั้งระบบเครือข่ายคอมพิวเตอร์เชื่อมโยงกลุ่มอาคารต่างๆ และต่อมาในปีงบประมาณ พ.ศ. 2540 ได้ทำการจัดตั้ง "ศูนย์ฝึกอบรมและควบคุมระบบเครือข่ายคอมพิวเตอร์ (Center for Information Technology and Communication Services - CITCOMS)" ขึ้น เพื่อทำหน้าที่เป็นศูนย์กลางการฝึกอบรมบุคลากรและนิสิตของมหาวิทยาลัยนเรศวรรวมทั้งบุคคลภายนอกที่สนใจให้สามารถใช้งานระบบเครือข่ายได้อย่างมีประสิทธิภาพ และเป็นศูนย์กลางการบริหารจัดการระบบเครือข่าย วิเคราะห์ออกแบบติดตั้งและพัฒนาระบบเครือข่ายคอมพิวเตอร์ ต่อมาปี พ.ศ. 2544 ได้ย้ายที่ทำการมายังอาคารศูนย์บริการเทคโนโลยีสารสนเทศและการสื่อสาร และมีพิธีเปิดอาคารอย่างเป็นทางการใน วันที่ 20 สิงหาคม พ.ศ. 2544 และศูนย์ฝึกอบรมและควบคุมระบบเครือข่ายคอมพิวเตอร์ ได้ขยายการทำงานตามภาระการทำงานที่เพิ่มมากขึ้น ในการประชุมคณะกรรมการสภามหาวิทยาลัยครั้งที่ 141 (2/2552) เมื่อวันที่ 28 มกราคม พ.ศ. 2552 ได้มีมติให้เปลี่ยนชื่อจากศูนย์ฝึกอบรมและควบคุมระบบเครือข่ายคอมพิวเตอร์ เป็น "ศูนย์บริการเทคโนโลยีสารสนเทศและการสื่อสาร" โดยยังคงสังกัดสำนักงานอธิการบดี มหาวิทยาลัยนเรศวรเช่นเดิม นอกจากเป็นศูนย์ให้บริการฝึกอบรมหลักสูตรคอมพิวเตอร์และเทคโนโลยีสารสนเทศแล้ว ยังเปิดให้บริการอินเทอร์เน็ตแก่นิสิตของมหาวิทยาลัย รวมทั้งศูนย์พิมพ์เอกสาร และสตูดิโอถ่ายภาพอีกด้วย ต่อมาในวันที่ 20 มิถุนายน พ.ศ. 2552 สภามหาวิทยาลัยนเรศวรได้มีมติให้เปลี่ยนชื่อใหม่อีกครั้งเป็น "สถานบริการเทคโนโลยีสารสนเทศและการสื่อสาร" และในที่ประชุมคณะกรรมการสภามหาวิทยาลัยครั้งที่ 171 (5/2555) เมื่อวันที่ 27 พฤษภาคม พ.ศ. 2555 ได้อนุมัติการปรับโครงสร้างหน่วยงานของสถานบริการเทคโนโลยีสารสนเทศและการสื่อสารเป็น"กองบริการเทคโนโลยีสารสนเทศและการสื่อสาร" โดยยังคงสังกัดสำนักงานอธิการบดีเช่นเดิมการบริหารส่วนงานราชการ การบริหารส่วนงานราชการ. กองบริการเทคโนโลยีสารสนเทศและการสื่อสาร มหาวิทยาลัยนเรศวร เป็นหน่วยงานในสังกัดสำนักงานอธิการบดี มหาวิทยาลัยนเรศวร โดยคณะผู้บริหารดังนี้- ผู้อำนวยการ - รองผู้อำนวยการฝ่ายวิชาการ - รองผู้อำนวยการฝ่ายบริหาร อนึ่งได้มีการแบ่งส่วนงานราชการออกเป็นส่วน ดังนี้- งานธรุการ - งานระบบเครือข่าย - งานบริการคอมพิวเตอร์ - งานระบบสารสนเทศ - งานที่ปรึกษาและบริการ</doc>
