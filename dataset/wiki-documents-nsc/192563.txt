<doc id="192563" url="https://th.wikipedia.org/wiki?curid=192563" title="โจว ไช่ฉิน">โจว ไช่ฉิน โจว ไช่ฉิน () หรือ ไช่ฉิน หรือ ไอรีน โจว (เกิด 30 พฤศจิกายน พ.ศ. 2479) เป็นนักแสดงชาวจีน ที่ใช้ชีวิตที่ประเทศอังกฤษ โจว ไช่ฉิน เกิดที่เซี่ยงไฮ้ เป็นบุตรสาวของ โจว ซินฟาง นักแสดงอุปรากรจีนที่มีชื่อเสียง และได้ไปศึกษาต่อที่ประเทศอังกฤษ ในปี พ.ศ. 2494 เป็นชาวจีนคนแรกที่เข้าศึกษาที่ Royal Academy of Dramatic Art กรุงลอนดอน เธอมีผลงานร้องเพลงบันทึกแผ่นเสียงในประเทศอังกฤษจำนวน 2 ชุด ในปี พ.ศ. 2505 และ พ.ศ. 2508 โจว ไช่ฉิน มีชื่อเสียงจากบทบาทเป็นลูกสาวคริสโตเฟอร์ ลี ตัวเอกในภาพยนตร์ชุด ดร. ฟูแมนจู หลายเรื่องในช่วง พ.ศ. 2508 - 2512 นอกจากนี้เธอรับบทเป็นหญิงสาวของเจมส์ บอนด์ ใน You Only Live Twice (จอมมหากาฬ 007) หลังจากหยุดแสดงไปหลายปี ตั้งแต่ พ.ศ. 2515 เธอกลับมาแสดงภาพยนตร์อีกครั้ง ในปี พ.ศ. 2536 ใน The Joy Luck Club (จอย ลัค คลับ แด่...หัวใจแม่ แด่...หัวใจลูก) จากบทประพันธ์ของเอมี ถัง และบทรับเชิญใน Memoirs of a Geisha (นางโลมโลกจารึก), The Interpreter (พลิกแผนสังหาร) และ Casino Royale (พยัคฆ์ร้ายเดิมพันระห่ำโลก) และบทรับเชิญในซีรีส์ Grey's Anatomy (แพทย์มือใหม่ หัวใจเกินร้อย)</doc>
