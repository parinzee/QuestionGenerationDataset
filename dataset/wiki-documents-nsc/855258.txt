<doc id="855258" url="https://th.wikipedia.org/wiki?curid=855258" title="แคพิบารา">แคพิบารา แคพิบารา () เป็นหนูที่ใหญ่ที่สุดในโลก ชื่อวิทยาศาสตร์ของมันคือ Hydrochaeris hydrochaeris เป็นสมาชิกของสกุล Hydrochoerus และมีสมาชิกที่อยู่ในสกุลเดียวกันที่หลงเหลืออยู่นั้นคือ Hydrochoerus isthmius ญาติใกล้ชิดของแคพิบาราคือหนูตะเภามีถิ่นกำเนิดในทวีปอเมริกาใต้และที่อาศัยอยู่ในหุบเขาที่มีป่าหนาทึบและอยู่ใกล้กับแหล่งน้ำ มันเป็นสัตว์สังคมที่มีจำนวนในฝูงเยอะมากและในฝูงของพวกมันอาจพบได้มากถึง100ตัว แต่ส่วนมากพวกมันจะอยู่เป็นฝูงแค่ 10-20 ตัวเท่านั้น พวกมันไม่ได้ถูกล่าเพื่อเอาเนื้อเอาหนังจากมนุษย์เท่าไหร่นัก จึงทำให้พวกมันไม่มีความเสี่ยงที่จะสูญพันธุ์ แต่ถึงอย่างนั้นไขมันของพวกนั้นสามารถเอามาทำยาได้นิรุกติศาสตร์ นิรุกติศาสตร์. ชื่อวิทยาศาสตร์ของมันทั้ง hydrochoerus และ hydrochaeris มาจากภาษากรีกโบราณที่แปลว่า ὕδωρ (hydor "น้ำ") และ χοῖρος (choiros "หมู")การแบ่งประเภทและวิวัฒนาการ การแบ่งประเภทและวิวัฒนาการ. แคพิบาราจัดอยู่ในสายพันธุ์ Hydrochoerinae ในปี2002จากการศึกษาการวิวัฒนาการโมเลกุลของแคพิบาราได้ได้มีการยอมรับว่าแคพิบารามีความสัมพันธ์ใกล้กันชิดระหว่าง Hydrochoerus และ Kerodonซึ่งถือว่ามีความใกล้ชิดกับหนูลักษณะ ลักษณะ. แคพิบารามีลักษณะเป็นทรงกระบอกหัวสั้นขนสีน้ำตาลแดงหรือสีน้ำตาลอมเหลืองและสัตว์ฟันแทะขนาดใหญ่ที่สุดในโลก มีลักษณะคล้ายหนูตะเภาหูสั้น ไม่มีหาง มีพังผืดที่เท้า ขนสีน้ำตาลอ่อนถึงสีดำ เมื่อโตเต็มที่อายุ 15–18 เดือน จะมีน้ำหนักมากถึง 35 ถึง 66 กิโลกรัม (77 ถึง 146 ปอนด์) ลำตัวอาจยาวประมาณ 45-60 เซนติเมตร ตัวเมียจะมีน้ำหนักมากกว่าตัวผู้เล็กน้อย พวกมันมีพังผืดที่ขาหลังและขาหลังของพวกมันจะยาวกว่าขาหน้าเล็กน้อย เท้าหลังของพวกมันมี 3 นิ้วในขณะที่เท้าหน้านั้นจะมี 4 นิ้ว พวกมันเป็นสัตว์ที่ว่ายน้ำและดำน้ำเก่ง นอนแช่น้ำได้ทั้งวันแม้ในเวลาขับถ่ายหรือผสมพันธุ์ เพราะชื่นชอบน้ำเป็นชีวิตจิตใจ จะขึ้นจากน้ำก็ต่อเมื่อออกหาอาหารในช่วงเช้าและเย็นอาหาร อาหาร. แคพิบาราเป็นสัตว์กินพืชเป็นส่วนใหญ่ซึ่งส่วนมากจะเป็นจำพวกหญ้าและพืชน้ำรวมไปถึงผลไม้และเปลือกไม้หรืออะไรก็ได้ที่เป็นพืช เพราะเนื่องจากเวลาถึงฤดูแล้ง พวกมันก็จะกินพืชอะไรก็ได้ที่มีอยู่ พอถึงฤดูฝน มันก็จะกินหญ้าและพืชน้ำสังคม สังคม. พวกมันเป็นสัตว์สังคมแต่ถึงพวกมันจะเป็นสัตว์สังคมก็มีบางตัวที่อยู่ตัวเดียว ปกติพวกมันจะอยู่กันเป็นกลุ่มประมาณ 10-20ตัว และกลุ่มที่มีขนาดใหญ่อาจมีมากถึง 50-100 ตัว การที่มันจะมีกลุ่มใหญ่ขนาดนี้ก็เป็นผลมาจากการรวมตัวกันในช่วงหน้าแล้งถิ่นที่อยู่ ถิ่นที่อยู่. แคพิบาราเป็นสัตว์เลี้ยงลูกด้วยนมที่สามารถพบได้ทั้วไปในทวีปอเมริกาใต้ยกเว้นประเทศชิลี