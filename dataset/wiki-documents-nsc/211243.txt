<doc id="211243" url="https://th.wikipedia.org/wiki?curid=211243" title="อารียา สิริโสภา">อารียา สิริโสภา อารียา สิริโสภา หรือ อารียา สิริโสดา หรือชื่อเล่นว่า ป๊อป (เกิด: 28 มิถุนายน พ.ศ. 2514) เป็นนางสาวไทย ประจำปี พ.ศ. 2537 (คนที่ 32 ของประเทศไทย) และเป็นตัวแทนสาวไทยไปประกวดนางงามจักรวาล 1994 ที่ ฟิลิปปินส์ อารียาเป็นบุตรของปทุมวรรณ ชุมสาย ซึ่งเป็นชาวจังหวัดพระนครศรีอยุธยา เธอมีน้องชายชื่อเล่นว่า เป้ จบการศึกษาจากมหาวิทยาลัยมิชิแกนสเตต ประเทศสหรัฐอเมริกา เคยรับราชการเป็นอาจารย์สอนในโรงเรียนทหาร มียศร้อยโทหญิง จนมีฉายาที่คนทั่วไปเรียกกันว่า "หมวดป๊อป" ภายหลังได้ลาออก ปัจจุบันเป็นนักแสดง พิธีกร นักเขียน และผู้กำกับภาพยนตร์ ครอบครัวของอารียาเคยใช้นามสกุลว่า "เย้าเยือน" ต่อมาได้เปลี่ยนนามสกุลเป็น "ชุมสาย" เมื่อใช้ชีวิตอยู่ในสหรัฐอเมริกา ตามชื่อของญาติผู้ใหญ่ ซึ่งพ้องกับราชสกุล ทั้งๆ ที่ไม่ได้เป็นญาติกัน เมื่ออารียาเริ่มมีชื่อเสียงจากการประกวดนางสาวไทย และถูกเข้าใจผิดจากสื่อมวลชน บางครั้งได้ลงข่าวโดยเติม "ณ อยุธยา" ที่ท้ายนามสกุล จนถูกทักท้วงจากกลุ่มราชนิกูลในราชสกุลชุมสาย ในปี พ.ศ. 2543 เธอจึงเปลี่ยนมาใช้นามสกุล สิริโสภา ซึ่งใช้ในการประกวดนางสาวไทย มาจนถึงปัจจุบันผลงานละครผลงานละคร. - นิรมิต คู่กับ ธงไชย แมคอินไตย์ (2540) ช่อง 7 - ลิขิตรัก (2561) ช่อง 3ผลงานการกำกับภาพยนตร์ผลงานการกำกับภาพยนตร์. - ปักษ์ใต้บ้านเรา (ปี พ.ศ. 2551) ภาพยนตร์สารคดี - เด็กโต๋ (ปี พ.ศ. 2548) ภาพยนตร์สารคดี - รากเรา (ปี พ.ศ. 2554) ภาพยนตร์สารคดี - รายการเมล็ดพันธ์ไทย ช่องทีวีไทย</doc>
