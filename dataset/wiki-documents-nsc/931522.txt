<doc id="931522" url="https://th.wikipedia.org/wiki?curid=931522" title="ฟาโรห์ปิเย">ฟาโรห์ปิเย ปิเย หรืออาจจะเรียกว่า พิอังค์อิ เป็นกษัตริย์แห่งอาณาจักรคุชโบราณและได้ก่อตั้งราชวงศ์ที่ยี่สิบห้า เป็นผู้ปกครองแห่งอียิปต์ระหว่าง 744-714 ปีก่อนคริสตกาล พระองค์ปกครองอยู่ที่เมืองนาปาตา ซึ่งตั้งอยู่ในบริเวณนิวเบีย หรืออยู่ในประเทศซูดานในปัจจุบันพระนาม พระนาม. พระองค์มีพระนามตอนขึ้นครองราชย์สองพระนามคือ อูซิมาเร และ สเนเฟอร์รู พระองค์ได้ศรัทธาและได้บูชาเทพอามุนเช่นเดียวกับกษัตริย์นิวเบียหลายพระองค์ พระองค์ทรงบูรณะวิหารอันยิ่งใหญ่ของอามุนที่เจเบล บาร์กัล ซึ่งถูกสร้างขึ้นครั้งแรกเมื่อรัชสมัยของฟาโรห์ทุตโมสที่สามแห่งราชอาณาจักรใหม่ โดยทำการว่าจ้างช่างแกะสลักหินจากอียิปต์มากมาย และเคยสันนิษฐานว่าพระองค์อาจจะพระนามตอนขึ้นครองราชย์ว่า 'เมนเคปเปอร์เร' แต่ปัจจุบันได้เชื่อพระนามนี้อาจจะเป็นของผู้ปกครองท้องถิ่นของเมืองธีบส์นามว่า ไอนิ ซึ่งเป็นผู้ปกครองในเวลาไล่เลี่ยกับรัชสมัยของฟาโรห์ปิเยด้านครอบครัว ด้านครอบครัว. พระองค์เป็นพระราชโอรสของกษัตริย์คาซตาและพระราชินีเปบาทจ์มา พระองค์อาจจะมีพระมเหสีสามถึงสี่พระองค์ โดยพระมเหสีนามว่า อาบาร์ เป็นพระราชมารดาของฟาโรห์ทาฮาร์กา พระมเหสีอีกสามพระองค์คือ ทาบิริ, เพกซาเตอร์ และเคนซา พระนามของพระโอรสและธิดาของฟาโรห์ปิเย:- ฟาโรห์เชบอิทกู. กล่าวกันว่าเป็นพระราชโอรสของฟาโรห์ปิเย หรือพระอนุชาของฟาโรห์ปิเย - ฟาโรห์ทาฮาร์กา. พระโอรสของพระราชินีอาบาร์ พระอาจจะขึ้นครองราชย์หลังรัชสมัยของฟาโรห์ซาบาคา ซึ่งเป็นพระปิตุลา และพระญาติองค์อื่นคือฟาโรห์เชบอิทกู - พระมเหสีแห่งอามุนนามว่าเซเพนเวเพตที่ 2. อยู่ที่เมืองธีบส์ในช่วงรัชสมัยของฟาโรห์ทาฮาร์กา ซึ่งเป็นพระเชษฐา - กัลฮาตา, พระมเหสีของฟาโรห์ซาบาคา, พระองค์เป็นพระมารดาของฟาโรห์ทันทามานิ และอาจจะฟาโรห์เชบอิทกูอีกด้วย - ทาเบเคนอามุน ทรงอภิเษกสมรสกับฟาโรห์ทาฮาร์กา ซึ่งเป็นพระเชษฐาของพระองค์ - นาปาราเย ทรงอภิเษกสมรสกับฟาโรห์ทาฮาร์กา - ทาคาฮาเตนอามุน ทรงอภิเษกสมรสกับฟาโรห์ทาฮาร์กา - อาร์ติ, ทรงอภิเษกสมรสกับฟาโรห์เชบอิทกู - ฮาร์. เป็นที่รู้จักจากโต๊ะถวายของบูชาของบุตรสาวของพระองค์นามว่า วัดจ์เรเนส ในเมืองธีบส์ (ทีที 34) - คาลิอุต, ผู้ปกครองแห่งเมืองคานัด ซึ่งมาจากหินสลักที่ค้นพบที่บาร์กัล - เจ้าหญิงมูติดิส, หัวหน้านักบวชหญิงของเทพีฮาเธอร์และเทพีมัตในเมืองธีบส์</doc>
