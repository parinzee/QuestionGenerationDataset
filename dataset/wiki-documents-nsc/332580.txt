<doc id="332580" url="https://th.wikipedia.org/wiki?curid=332580" title="ผู้หญิงบานฉ่ำ">ผู้หญิงบานฉ่ำ ผู้หญิงบานฉ่ำ () เป็นภาพยนตร์อเมริกันในปี ค.ศ. 1990 แนวโรแมนติกคอเมดี้ เขียนโดย เจ.เอฟ. ลอว์ตัน และกำกับโดยแกร์รี มาร์แชล นำแสดงโดยริชาร์ด เกียร์, จูเลีย โรเบิตส์ และเฮกเตอร์ เอลิซอนโด มีเรื่องราวเกี่ยวกับโสเภณี วิเวียน วาร์ด ที่ได้รับการจ้างจากเศรษฐีที่ชื่อ เอ็ดเวิร์ด ลูอิส เพื่อเข้างานสังคม และทั้งคู่พัฒนาความสัมพันธ์ เดิมทีเนื้อหาจะเป็นเรื่องราวเกี่ยวกับด้านมืดของโสเภณีในนิวยอร์ก แต่ภาพยนตร์ได้ดัดแปลงให้เป็นโรแมนติกคอเมดี้และได้รับงบประมาณมากขึ้น ภาพยนตร์ได้รับการตอบด้านวิจารณ์อย่างดีและกลายเป็น 1 ในภาพยนตร์ที่ทำรายได้สูงสุดในปี 1990 และปัจจุบันก็ยังถือว่าเป็นภาพยนตร์แนวโรแมนติกคอเมดี้ที่ประสบความสำเร็จด้านรายได้ที่สุดเรื่องหนึ่ง กับรายได้ 464 ล้านดอลลาร์สหรัฐ โรเบิตส์ได้รับรางวัลลูกโลกทองคำจากบทบาทนี้ และได้รับการเสนอชื่อเข้าชิงรางวัลออสการ์ ส่วนผู้เขียนบท เจ.เอฟ. ลอว์ตัน ได้รับการเสนอชื่อเข้าชิงรางวัลสมาคมนักเขียนและรางวัลบาฟต้า นอกจากนี้ภาพยนตร์ยังเป็นผลทำให้เกิดภาพยนตร์แนวโรแมนติกคอเมดีคล้ายๆ กันหลายเรื่อง รวมถึงเรื่อง Runaway Bride (1999) ที่เป็นการกลับมาเจอกันอีกครั้งของเกียร์และโรเบิตส์ ภายใต้การกำกับของผู้กำกับคนเดิม แกร์รี มาร์แชล</doc>
