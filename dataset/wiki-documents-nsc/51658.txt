<doc id="51658" url="https://th.wikipedia.org/wiki?curid=51658" title="สมชาย เข็มกลัด">สมชาย เข็มกลัด สมชาย เข็มกลัด เกิดเมื่อวันที่ 26 มกราคม พ.ศ. 2517 ที่กรุงเทพมหานคร นักร้อง นักแสดงชาวไทยที่มีชื่อเสียงประวัติ ประวัติ. เป็นชาวไทยเชื้อสายมอญที่เกิดในครอบครัวฐานะยากจน โดยมีผู้เป็นย่าเป็นผู้เลี้ยงดูมาตลอด เริ่มเข้าศึกษาชั้นประถมศึกษาที่โรงเรียนท่าเรือวิทยา และได้ศึกษาต่อชั้นมัธยมศึกษาที่โรงเรียนเทพศิรินทร์ และสำเร็จการศึกษาระดับปริญญาตรีจากมหาวิทยาลัยราชภัฏสวนสุนันทา พ.ศ. 2544 เริ่มเข้าสู่วงการบันเทิงจากการชักนำของ พจน์ อานนท์ ให้ไปถ่ายแบบลงหนังสือ เธอกับฉัน จากนั้นก็ก้าวสู่วงการจอแก้วในละครโทรทัศน์เรื่อง "นางฟ้าสีรุ้ง" ทางช่อง 7 เมื่อปี พ.ศ. 2533 ในฐานะตัวประกอบ และเข้าสู่บทบาทในจอเงินภายใต้ชื่อเรื่องว่า “สะแด่วแห้ว” จากนั้นได้เข้าเซ็นสัญญาเป็นนักร้องในสังกัด อาร์เอส โปรโมชั่น มีอัลบั้มเป็นของตัวเองชื่อ “เต๋า หัวโจก” ในปี พ.ศ. 2536 ซึ่งถือเป็นผลงานสร้างชื่อให้เต๋ากลายเป็นขวัญใจวัยรุ่นด้วยแฟชั่นผ้าโพกหัวและเสื้อลายสก๊อตจากมิวสิกวีดีโอเพลง "บอดี้การ์ด" คู่กับ สุทธิดา เกษมสันต์ ณ อยุธยา ซึ่งทำให้ทั้งคู่ต่อมาเหมือนเป็นดาราคู่ขวัญกัน ตามมาด้วยอัลบั้มชุดที่ 2 “สมชายจดปลายเท้า” และอัลบั้มพิเศษ “สมชายโอที” ในปี พ.ศ. 2538 และอัลบั้มชุดที่ 3 "สมชาย 100 แรงม้า" ในปี พ.ศ. 2541 นอกจากนี้ยังมีผลงานทางการแสดงทั้งละครและภาพยนตร์อีกมากมาย อาทิเช่น ละครเรื่อง “เวลาในขวดแก้ว”, "น้ำใสใจจริง" และโด่งดังเป็นพลุแตกในบทบาทของ “เฮียเมฆ” ในเรื่อง "ข้าวเปลือก" ตามมาด้วยบทของ “เผดิมพงศ์” แห่ง "เกาะสวาท หาดสวรรค์" คู่พระคู่นางและคู่กัดของ “ยายตุ่มแตก” หรือ “นภาพร” ที่สวมบทโดย สุทธิดา เกษมสันต์ ณ อยุธยา ในส่วนของภาพยนตร์ เรื่องที่สร้างชื่อเสียงให้อย่างมากคือ "โลกทั้งใบให้นายคนเดียว" ในปี พ.ศ. 2538 ที่เล่นคู่กับนางเอกคู่ขวัญ สุทธิดา ตามมาด้วย "ล่องจุ๊น ขอหมอนใบนั้นที่เธอฝันยามหนุน", "แตก 4 รัก โลภ โกรธ เลว", "มือปืน โลก/พระ/จัน", "สายล่อฟ้า" และที่เข้าฉายในปี พ.ศ. 2550 คือเรื่อง "โอปปาติกะ" และ "นาคปรก" รับเป็นพรีเซ็นเตอร์โฆษณา ให้กับสินค้ารถจักรยานยนต์ฮอนด้า สำหรับกลุ่มวัยรุ่นชายตั้งแต่เริ่มเข้าวงการใหม่ ๆ ในรุ่น ฮอนด้า โนวา จนถึงปัจจุบันเป็นเวลาเกือบ 20 ปีแล้ว ก็ยังเป็นพรีเซ็นเตอร์ให้กับรุ่น ฮอนด้า โซนิก ซึ่งเน้นจับกลุ่มลูกค้าที่เป็นวัยรุ่นชายเช่นกัน รวมถึงเคยเป็นพิธีกรรายการ 4+1 ถึงจะเท่ห์ ร่วมกับ สายฟ้า เศรษฐบุตร, ปราโมทย์ แสงศร และจักรกฤษณ์ อำมะรัตน์ นอกจากนี้แล้ว ยังเป็นนักฟุตบอล เคยติดทีมชาติไทยชุดเยาวชนมาแล้วชีวิตส่วนตัว ชีวิตส่วนตัว. ในอดีต เคยใช้ชีวิตคู่กับ นัท มีเรียแต่ก็ไปกันไม่ได้ ต้องจดทะเบียนหย่า จนเมื่อวันที่ 14 พฤษภาคม พ.ศ. 2552 ได้จดทะเบียนสมรสที่สำนักงานเขตบางรัก กับอัฐมาศ อัศววิมล รองผู้อำนวยการฝ่ายการตลาดนิตยสารดิฉันและคอสโมโพลิแทน ปัจจุบันมีบุตรชาย 1 คน และบุตรสาว 1 คน ชื่อน้องสมใจ และน้องสุขใจผลงานอัลบั้มเพลงผลงาน. อัลบั้มเพลง. - "เต๋า หัวโจก" ปี 2536 - "สมชายจดปลายเท้า" ปี 2538 - "สมชาย 100 แรงม้า" ปี 2541อัลบั้มพิเศษอัลบั้มพิเศษ. - "สมชาย โอ.ที." ปี 2538อัลบั้มรวมศิลปินอัลบั้มรวมศิลปิน. - "อาร์เอส อันปลั๊ก ดนตรีนอกเวลา" ปี 2537 - "ซูเปอร์ทีนส์" ปี 2539 - "The Celebration (ฉลองครบรอบ 20 ปี อาร์เอส) " ปี 2544เพลงประกอบละครเพลงประกอบละคร. - น้ำใสใจจริง ปี 2537 - ข้าวเปลือก ปี 2537 - ปีหนึ่งเพื่อนกันและวันอัศจรรย์ของผม ปี 2539 - เกาะสวาท หาดสวรรค์ ปี 2539 - ลูกผู้ชายเหยียบฝัน ปี 2540 - หักเหลี่ยมกุหลาบ ปี 2544 - ฝันกลางตะวัน ปี 2546 - คลื่นรักสีคราม ปี 2548 - ตี๋ใหญ่ ดับ ดาว โจร ปี 2559เพลงประกอบภาพยนตร์เพลงประกอบภาพยนตร์. - โลกทั้งใบให้นายคนเดียว ปี 2538 - ล่องจุ๊น ขอหมอนใบนั้นที่เธอฝันยามหนุน ปี 2539 - แตก 4 รัก โลภ โกรธ เลว ปี 2542ละครโทรทัศน์ผลงานละครชุดซิทคอมภาพยนตร์มิวสิกวิดีโอคอนเสิร์ตคอนเสิร์ตรางวัลรางวัล. - รางวัลภาพยนตร์แห่งชาติสุพรรณหงส์ ครั้งที่5 พ.ศ. 2538 รางวัลนักแสดงนำชายยอดเยี่ยม จาก "โลกทั้งใบให้นายคนเดียว" - รางวัลพระราชทานพระสุรัสวดี ครั้งที่25 พ.ศ. 2544 รางวัลนักแสดงนำชายยอดเยี่ยม จาก "มือปืน/โลก/พระ/จัน" - สยามดาราสตาร์อวอร์ด 2010 รางวัลนักแสดงชายยอดเยี่ยมจากภาพยนตร์ "นาคปรก"</doc>
