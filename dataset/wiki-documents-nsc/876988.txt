<doc id="876988" url="https://th.wikipedia.org/wiki?curid=876988" title="A Love To Kill รักซ่อนแค้น">A Love To Kill รักซ่อนแค้น A Love To Kill รักซ่อนแค้น เป็นละครโทรทัศน์ไทยแนวโรแมนติก-แอ็คชั่น-ดราม่า-คอมเมดี ที่ได้นำซีรีส์เกาหลีจากเรื่อง ของสถานีโทรทัศน์เกาหลี KBS นำมาสร้างเป็นละครโทรทัศน์เวอร์ชันภาษาไทย นำแสดงโดย ชัยพล จูเลี่ยน พูพาร์ต, วรรณรท สนธิไชย, อัครัฐ นิมิตชัย, ภัทรศยา เครือสุวรรณศิริ, ศรัณยู วินัยพานิช และนักแสดงอื่นๆ อีกมากมาย ละครเรื่อง รักซ่อนแค้น ออกอากาศทุกวันพุธ-พฤหัสบดี เวลา 20.15 - 22.00 น. เริ่มตอนแรกวันที่ 26 กรกฎาคม พ.ศ. 2560–31 สิงหาคม พ.ศ. 2560 ทางช่องวัน บทโทรทัศน์โดย ก้องเกียรติ โขมศิริ, ฐิติพงศ์ ใช้สติ, เพ็ญศิริ กลางสุรินทร์ (แซ่จัง), ยศพงษ์ พลทรัพย์ ควบคุมบทโทรทัศน์โดย อรรถพร ธีมากร ผลิตโดย บริษัท เดอะ วัน เอ็นเตอร์ไพรส์ จำกัด ร่วมกับ บริษัท อันดา 99 จำกัด กำกับการแสดงโดย อรรถพร ธีมากร ต่อจากละครเรื่องเกมมายาเรื่องย่อ เรื่องย่อ. มีคนบอกว่าใครก็ตามที่พูดว่าเข้าใจเรื่องความรัก เขาไม่เข้าใจอะไรเลยรายชื่อนักแสดงรายชื่อนักแสดง. - ชัยพล พูพาร์ต รับบทเป็น กันตพัฒน์ อดุลย์ชัย (ปืน) ชายหนุ่มหน้าตาหล่อคมเข้ม ใจร้อน มุทะลุดุดัน และมีความสามารถทางด้านหมัดมวย วันหนึ่งปืนต้องเห็นพี่ชายฆ่าตัวตายต่อหน้าต่อตา และสืบพบสาเหตุว่า พี่ชายถูกผู้หญิงที่รักทิ้งไปหมั้นกับคนอื่น ปืนจึงตั้งใจจะแก้แค้นผู้หญิงคนนั้นให้ได้- วรรณรท สนธิไชย รับบทเป็น อินทิรา วรรณเมธี (อิน) ดาราสาวสวยแถวหน้าของวงการ เป็นคนมีเสน่ห์ ภายนอกดูแจ่มใสร่าเริง แต่ภายในเธอมีปมเศร้าเก็บซ่อนอยู่ ในอดีตเคยคบกับเมฆ และมีเหตุต้องห่างกันไป จนได้มาพบกับปืน อินประทับใจในตัวเขาโดยไม่รู้ว่าเธอกำลังถูกล้างแค้น- อัครัฐ นิมิตรชัย รับบทเป็น วารินทร์ พีระโยธิน หนุ่มนักธุรกิจ ลูกชายเศรษฐีอันดับต้นๆ ของเมืองไทย ตกเป็นข่าวกับอินดาราสาวโดยบังเอิญ และฉวยโอกาสประกาศหมั้นกับอิน ทั้งที่รู้ว่าอินไม่รักเขาเลย ด้วยความอยากเอาชนะ วารินทร์จึงทำทุกทางเพื่อให้ได้อินมาครอบครอง- ภัทรศยา เครือสุวรรณศิริ รับบทเป็น สร้อย เด็กกำพร้าที่อยู่บ้านป้าแตง เป็นคนขยันเอาการเอางาน ภายนอกดูเป็นสาวห้าว แต่เมื่ออยู่ต่อหน้าปืน เธอจะดูเป็นกุลสตรีทันที สร้อยเป็นคนเดียวที่เข้าใจความรู้สึกของปืน เพราะผูกพันและใส่ใจปืนตลอดเวลา- ศรัณยู วินัยพานิช รับบทเป็น เมธา อดุลย์ชัย (เมฆ) หนุ่มหน้าตายิ้มแย้ม มีนิสัยถ่อมตน เป็นคนประนีประนอม ไม่ชอบมีเรื่องกับใคร เคยคบหากับอิน และมอบความจริงใจให้ทุกอย่าง พอรู้ว่าคนรักกำลังจะหมั้นกับคนอื่น เมฆเลยตัดสินใจฆ่าตัวตาย แต่รอดชีวิตกลายมาเป็นคนพิการ- อรรถพร ธีมากร รับบทเป็น เฮียเก๋า หนุ่มอารมณ์ดี ชอบคุยโม้ไปเรื่อย ไม่มีพิษภัย แต่เสียที่นิสัยติดพนัน เป็นเซียนมวยและข้องเกี่ยวกับธุรกิจมืด เฮียเก๋าสนิทและชื่นชอบในตัวปืน เพราะหลายไฟท์ที่ปืนชกทำให้เฮียเก๋าได้เงินพนันเป็นกอบเป็นกำ- ณหทัย พิจิตรา รับบทเป็น กัลยา วรรณเมธี สาวใหญ่หน้าตาดี แม่เลี้ยงของอินทิรา เป็นคนปากหวานก้นเปรี้ยว ดูเหมือนเธอจะหลอกใช้อินให้หาเงินเข้าบ้าน ทำทุกอย่างเพื่อเงิน เจ้ายศเจ้าอย่าง ชอบมีหน้าตาในสังคม แต่ในที่สุดเธอก็กลับตัวเป็นคนดี- เล็ก ไอศูรย์ รับบทเป็น อดุลย์ พีระโยธิน พ่อของวารินทร์ เจ้าของบริษัททั้งหมดในเครือ เป็นคนดุดัน พูดยังไงต้องได้อย่างนั้น คนรอบข้างต่างเกรงขาม ไม่เว้นแม้แต่กระทั่งเมียและลูก ๆ- สมมาตร ไพรหิรัญ รับบทเป็น ถวิล วรรณเมธี พ่อของอินทิรา เมียตายเมื่อครั้งยังหนุ่ม และได้เมียใหม่เป็นเด็กเสิร์ฟในร้าน มีลูกด้วยกันอีกสองคน เป็นคนเกรงใจคนโดยเฉพาะเมียใหม่ ไม่ค่อยมีปากมีเสียงอะไรในบ้าน ถือเป็นคนแก่ขี้เหงาใจดีคนหนึ่ง- พิมพกานต์ แพร่คุณธรรม รับบทเป็น แมว น้องสาวของอินทิรา- สมจิตร จงจอหอ รับบทเป็น บาร์โค้ด อดีตสุดยอดแชมป์มวยในตำนาน ที่ชีวิตตกต่ำ ติดเหล้าไปวันๆ จนได้พบกับปืนและเป็นผู้สอนศิลปะการป้องกันตัวให้ รักและหวังดีกับปืน คอยผลักดันให้ปืนได้เป็นแชมป์มวยอย่างที่เขาเคยเป็น- รณวีร์ เสรีรัตน์ รับบทเป็น ไอ้อ้วน หนุ่มร่างท้วมแห่งบ้านเด็กกำพร้าของป้าแตง ชอบวางตัวเป็นพี่ใหญ่ นิสัยไม่ยอมลงให้ใคร ยกเว้นปืน ชอบชวนปืนไปเสียคน ทั้งชวนไปชกมวยเถื่อน และพาไปมีเรื่องชกต่อยกับชาวบ้าน- เสกสรร สุทธิจันทร์ รับบทเป็น ไอ้หงอคง - ชนัตพล สังสิทธิเสถียร รับบทเป็น โชกุน - อริญรดา ธีมากร รับบทเป็น ขนุน ผู้จัดการของอินทิรา เป็นสาวเปรี้ยวแต่งตัวจัด แต่จริง ๆ แล้วอ่อนหวาน บุคลิคตรงข้ามกับนิสัยโดยสิ้นเชิง เป็นคนที่อินไว้ใจ และให้คำปรึกษาอินได้ทุกเรื่อง- ปิยะพงค์ ตุรงคกุล รับบทเป็น สายลม พีระโยธิน - พาวิช ทรัพย์รุ่งโรจน์ รับบทเป็น แม่น น้องชายของอินทิรานักแสดงรับเชิญนักแสดงรับเชิญ. - บุษกร หงษ์มานพ รับบทเป็น เฟิร์น - นฤมล พงษ์สุภาพ รับบทเป็น นอบ - ด.ช. อิงครัต ดำรงค์ศักดิ์กุล รับบทเป็น เมฆ (ตอนเด็ก) - ด.ช. กันตพงศ์ เจริญสุขรับบทเป็น ปืน (ตอนเด็ก) - สหภูมิ โตตรึงทรัพย์ รับบทเป็น เฮียขายเนื้อหมูในตลาดแถวบ้านของปืน - พนิตนาฏ ฉัตรวิไล รับบทเป็น ผู้ประกาศข่าวช่องวัน รายการข่าวรอบวัน - รับบทเป็น เฮียเป้า - ขจรกิติ์ พ้นภัย รับบทเป็น พิธีกรรายการโทรทัศน์ที่มาสัมภาษณ์วารินทร์กับอินทิรา - นพฤทธิ์ ศรีบุตร รับบทเป็น นักมวยที่สู้กับนายปืนในสนามมวย - พนา เบ็นซู รับบทเป็น ลูกน้องเฮียเป้า - อาท ลำนารายณ์ รับบทเป็น ทีมงานในกองถ่ายละคร - ชินธันย์ เธียรกิตติพงษ์ รับบทเป็น นายแพทย์ - ปัญญากร ศรมยุรา รับบทเป็น ตำรวจ - วิโรจน์ เลิศวิทย์วรวัฒน์ รับบทเป็น ตำรวจ - สิริเวศ เจริญชนม์ รับบทเป็น ตำรวจ - สมเกียรติ กลิ่นมณฑา รับบทเป็น ตำรวจ - เอ็ดดี้ เฮง รับบทเป็น ทิม หนุ่มร่างอวบใส่แว่นที่สร้อยได้รู้จักผ่านทาง Facebook และทิมเองก็มาขอสร้อยเป็นแฟนและหวังจะได้เป็นคู่ชีวิตร่วมกันกับสร้อยแต่สุดท้ายแล้วสร้อยก็ขอคืนแหวนกับเงินสดให้กับคุณทิมเพราะสร้อยยังไม่ลืมความรักที่มีให้กับนายปืนอยู่นั่นเองเพลงประกอบละครเพลงประกอบละคร. - เพลง ไม่เคยคิดว่าจะมีวันนี้ ขับร้องโดย รุจ ศุภรุจ (เพลงเปิดเรื่อง-เพลงปิดเรื่อง)คำวิจารณ์ คำวิจารณ์. A Love To Kill รักซ่อนแค้น เป็นละครโทรทัศน์ที่สร้างขึ้นใหม่จากซีรีส์เรื่อง A Love To Kill แค้นเพื่อรัก ที่ออกอากาศทางสถานีโทรทัศน์ KBS2 เมื่อปี พ.ศ. 2548 ซึ่งช่องวันได้ซื้อลิขสิทธิ์การทำใหม่พร้อม ๆ กับเรื่องขอโทษที่รักเธอ เมื่อ พ.ศ. 2558 โดยละครเรื่องดังกล่าวได้เปิดกล้องถ่ายทำจนเสร็จสิ้นตั้งแต่ พ.ศ. 2558 แต่เนิ่องจากช่วงนั้นช่องวันมีละครและซีรีส์เรื่องใหม่ ๆ ทั้งจากเอ็กแซ็กท์และซีเนริโอเอง รวมถึงมีซีรีส์จากจีทีเอช และจีเอ็มเอ็มทีวี ที่รอออกอากาศเป็นจำนวนมาก ทำให้ละครเรื่องดังกล่าวยังไม่มีกำหนดออกอากาศตั้งแต่นั้น จนกระทั่งมีข่าวลือว่าช่องวันจะขายสิทธิ์การออกอากาศทั้งของละครเรื่องนี้และสัญญาแค้นแสนรักให้ จีเอ็มเอ็ม 25 ที่เป็นช่องพี่น้องนำไปออกอากาศแทน อย่างไรก็ตามความเคลื่อนไหวของละครเรื่องดังกล่าวเริ่มกลับมาบนสังคมออนไลน์อีกครั้งเมื่อเดือนมิถุนายน พ.ศ. 2560 โดยอินสตาแกรมของ ศรัณยู วินัยพานิช ได้โพสต์รูปกองถ่ายละครพร้อมระบุคำบรรยายภาพว่าละครกำลังอยู่ในระหว่างการดำเนินการถ่ายซ่อมและพร้อมออกอากาศในเดือนกรกฎาคมต่อจากเกมมายา จนกระทั่งช่องวันได้ประกาศกำหนดการออกอากาศตอนแรกอย่างเป็นทางการในวันที่ 26 กรกฎาคม พ.ศ. 2560 ทำให้เกิดกระแสวิพากษ์วิจารณ์ว่าช่องวันไม่กล้านำละครเรื่องใหม่ๆ ลงวันพุธ-วันพฤหัสบดี ซึ่งชนกับรายการ I Can See Your Voice Thailand นักร้องซ่อนแอบ และ The Mask Singer หน้ากากนักร้อง ของช่องเวิร์คพอยท์ ที่ได้รับกระแสความนิยมสูงและทำให้เรตติ้งละครทั้งช่องหลักและช่องดิจิทัลลดลงทั้งหมด แต่เลือกที่จะขุดกรุละครที่ดองเอาไว้มาออกอากาศแทนการตอบรับเรตติ้ง การตอบรับ. เรตติ้ง. การตอบรับของละครเรื่องนี้ทั้งหมด 12 ตอนที่ได้ออกอากาศไป (เมื่อวันที่ 26 กรกฎาคม พ.ศ. 2560 – 31 สิงหาคม พ.ศ. 2560) Nielsen ได้วัดค่าเฉลี่ยเรตติ้งละครจากคนทั่วประเทศไทยอยู่ที่ เรตติ้งที่มีอันดับสูงที่สุดในละครแต่ละตอนจะแสดงด้วย , เรตติ้งที่มีอันดับต่ำที่สุดในละครแต่ละตอนจะแสดงด้วย , เรตติ้งเฉลี่ยของละครจะแสดงด้วย</doc>
