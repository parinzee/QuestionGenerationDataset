<doc id="851785" url="https://th.wikipedia.org/wiki?curid=851785" title="เทเลโอคราเตอร์">เทเลโอคราเตอร์ เทเลโอคราเตอร์ (; คำแปล: "อ่างที่สมบูรณ์" หมายถึง ใกล้เคียงกับเชิงกราน) สัตว์เลื้อยคลานในยุคก่อนประวัติศาสตร์ ที่มีชีวิตอยู่ก่อนยุคไดโนเสาร์ จัดเป็นอาร์โคซอร์ชนิดหนึ่ง โดยซากดึกดำบรรพ์ถูกค้นพบตั้งแต่ปี ค.ศ. 1956 ที่แม่น้ำรูฮูฮู ทางตอนใต้ของแทนซาเนีย โดยเร็กซ์ แบร์ริงตัน ต่อมาในปีเดียวกัน นักบรรพชีวินวิทยาชาวอังกฤษ แอลัน ชาริกได้เขียนลงในวารสารทางวิทยาศาสตร์ แต่ยังมิได้ถูกนำมาเผยแพร่จนกระทั่งปี ค.ศ. 2017 โดยคณะนักวิทยาศาสตร์แห่งมหาวิทยาลัยเบอร์มิงแฮม เทเลโอคราเตอร์ มีชีวิตอยู่เมื่อราว 245 ล้านปีก่อน มีความยาวลำตัวประมาณ 3.05 เมตร (ประมาณ 10 ฟุต) มีคอยาว หางยาง เดินด้วยขาสี่ข้างเหมือนจระเข้ เป็นสัตว์กินเนื้อ เทเลโอคราเตอร์เชื่อว่าเป็นบรรพบุรุษของไดโนเสาร์ เพราะมีรูปแบบที่เกี่ยวพันกับวิวัฒนาการของไดโนเสาร์ แต่ทว่ายังไม่ค้นพบหลักฐานที่เป็นอวัยวะส่วนสำคัญ เช่น ข้อเท้า จึงทำให้เทเลโอคราเตอร์ยังเป็นสัตว์ที่มีการจัดลำดับแผนผังสายพันธุ์ยังไม่สมบูรณ์</doc>
