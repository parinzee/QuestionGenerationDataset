<doc id="390380" url="https://th.wikipedia.org/wiki?curid=390380" title="ตแลมแซน">ตแลมแซน ตแลมแซน () หรือ ติลิมซาน () เป็นเมืองทางตะวันตกเฉียงเหนือของประเทศแอลจีเรีย เป็นเมืองหลวงของจังหวัดชื่อเดียวกัน เป็นที่รู้จักเรื่องการปลูกต้นมะกอก ไร่องุ่น ยังมีการพัฒนาด้านอุตสาหกรรมเครื่องหนัง พรม สิ่งทอ ที่ส่งเป็นสินค้าออก เมืองมีประชากร 140,000 คน ในขณะที่จังหวัดมีประชากร 949,135 คน จากการสำรวจประชากรในปี ค.ศ. 2008 เคยเป็นเมืองหลวงของราชอาณาจักรเบอร์เบอร์ในคริสต์ศตวรรษที่ 13 เป็นศูนย์กลางการค้าและวัฒนธรรมสมัยมัวร์ ตกอยู่ใต้การปกครองของอาณาจักรออตโตมันในคริสต์ศตวรรษที่ 16 เป็นของฝรั่งเศสเมื่อ ค.ศ. 1842</doc>
