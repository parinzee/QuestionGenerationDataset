<doc id="187370" url="https://th.wikipedia.org/wiki?curid=187370" title="ฝัน-หวาน-อาย-จูบ">ฝัน-หวาน-อาย-จูบ ฝัน-หวาน-อาย-จูบ หรือ 4 Romance เป็นโครงการภาพยนตร์ไทย ที่รวมเรื่องราว 4 ความรัก 4 รูปแบบ สร้างโดยสหมงคลฟิล์มอินเตอร์เนชั่นแนลและบาแรมยู กำกับโดยผู้กำกับ 4 คนคือ ชูเกียรติ ศักดิ์วีระกุล (ฝัน), ปรัชญา ปิ่นแก้ว (หวาน), บัณฑิต ทองดี (อาย) และ ราเชนทร์ ลิ้มตระกูล (จูบ) โดยมีรูปแบบ เรื่องราว วิธีเล่า และแนวความคิดที่ผ่านผู้กำกับแต่ละคน ทั้งรูปแบบมิวสิกคัล ,ดราม่า,คอมิดี้,แอ็คชั่น ฯลฯ โดยมีวงออกัสมาร้องเพลงประกอบ ภาพยนตร์มีกำหนดออกฉายวันที่ 25 ธันวาคม พ.ศ. 2551 ด้วยจำนวนโรงฉาย 95 โรง ทำเงินในสัปดาห์แรกที่ 14,718,104.79 บาทที่มาของโครงการ ที่มาของโครงการ. ทางผู้ใหญ่ในสหมงคลฟิล์ม ได้คิดที่จะมีโครงการที่จะรวมกันทำหนังของผู้กำกับหลาย ๆ คน โดยมีแนวความคิดเดียวกัน และหลังจากที่ประสบความสำเร็จจากภาพยนตร์เรื่อง รักแห่งสยาม จะได้แตกแนวความคิดนี้ออกมา จากนั้นผู้กำกับทั้ง 4 คนจึงได้มานั่งคุยกันโดยจะทำหนังคนละมุมมองกัน ชูเกียรติซึ่งมีเรื่องอยู่ในหัวชัดเจนอยู่แล้ว ที่อยากทำเป็นเรื่อง ความฝัน แนวแฟนตาซี (ธีมคือ Musical romance) ส่วน ปรัชญา อยากจะพูดเรื่องความรักที่มีมิติและเป็นมุมมองความรักที่โตที่สุดใน 4 เรื่อง ที่เกี่ยวกับสมองและความรู้สึก (ธีมคือ Magical romance) ส่วนอายมีธีมคือ Chemical romance และจูบมีธีมคือ Physical romance ด้วยความบังเอิญที่ชื่อเรื่องของแต่ละผู้กำกับเป็นพยางค์เดียวกันหมด จึงเป็นที่มาของชื่อเรื่อง ฝัน-หวาน-อาย-จูบงานสร้างภาพยนตร์ฝัน งานสร้างภาพยนตร์. ฝัน. แรกเริ่ม ชูเกียรติ ตั้งใจจะทำภาพยนตร์เรื่อง 14 ก่อน แต่พอโครงการนี้เข้ามาและได้ร่วมงานกับพี่ๆ หลายคน และต้องการทำหนังรักที่แตกต่างจาก รักแห่งสยาม ส่วนนักแสดง เนื่องจากได้ร่วมงานทำเพลงกับวงออกัส พอจะทำหนังจึงคิดว่าเหมาะสมและเข้าขากันดี ในส่วนบทบาททางผู้กำกับคาดว่า ไม่เคยเห็นมาก่อนและไม่คาดคิด และน่าเป็นที่จดจำ เป็นสิ่งแปลกใหม่ ในส่วนเนื้อเรื่องไม่ยาก จะยากตรงความคิด การออกแบบที่ขายการมองภาพ และมีเกี่ยวกับดนตรี สถานทีถ่ายทำในกรุงเทพทั้งหมด การถ่ายฉากที่ ต้นข้าว (เจนจิรา จำเนียรศรี) ที่อยู่ในโลกแห่งความฝัน ได้เจอกับ วงออกัส วงดนตรีที่เธอคลั้งไคล้ ถ่ายทำที่ หอประชุมใหญ่ ม.ธรรมศาสตร์ ท่าพระจันทร์ ซึ่งเปิดโอกาสให้สื่อมวลชนเข้ามาถ่ายทำข่าวในฉากนี้ด้วย สำหรับตอน "ฝัน" ใช้เวลาถ่ายทำ 6 วัน ในส่วนการ์ตูนแอนิเมชันที่แทรกอยู่ออกแบบโดย บีบอยด์ซีจีหวาน หวาน. แนวความคิดเริ่มต้นของตอน "หวาน" มาจากตอนที่ปรัชญามีอายุเกิน 40 ใหม่ ๆ ถึงความรู้สึกความทรงจำที่มองแต่เรื่องเก่า ๆ มองไปในควาทรงจำในอดีต จนรู้สึกว่า เส้นชีวิตของคนเราจะถูกพับครึ่ง คือเดินย้อนกลับไปยังชุดเริ่มต้นของชีวิต จึงนำมาใส่ในเรื่องราวของเนื้อหา ตอน "หวาน" มีนักแสดงคือ ชาคริต แย้มนาม ,สุทธิดา เกษมสันต์ ณ อยุธยา, อภิญญา สกุลเจริญสุข และ วศิษฎ์ ผ่องโสภา โดยการคัดเลือกตัวนักแสดงฝ่ายหญิง ในช่วงที่เริ่มหาตัวแสดง ก็ได้สุทธิดา เข้ามาในหัว และยังเคยร่วมงานกันมาก่อนเมื่อครั้งอยู่อาร์เอสและหน้าตาคล้ายสายป่านส่วนชาคริต ทีมงานได้เอ่ยถึงมา ซึ่งปรัชญาเคยคุยกับชาคริตมาก่อนแต่ไม่ได้ทำหนัง ส่วนวิศิษฎ์ ผ่องโสภา ทางปรัชญากล่าวว่าต้องการคนที่ไม่หน้าใหม่มาก ในด้านการฝึกซ้อมการแสดง สุทธิดา ที่รับบทเป็นคนผิดปกติบางอย่าง จึงต้องการการแสดงฝึกซ้อมเพิ่มเติม ในส่วนสถานที่ถ่ายทำ ถ่ายในกรุงเทพเป็นหลักและมีต่างจังหวัดบ้างโดยคิดว่าน่าจะเป็นแถวหัวหิน มีฉากเปิดกล้องที่ ซอยสุขุมวิท 49อาย อาย. บัณฑิต ทองดี ผู้กำกับภาพยนตร์ หลังจากที่เขียนบทภาพยนตร์ ก็นึกถึงนักแสดงที่จะมาร่วมแสดง คือ กัญญา รัตนเพชร์ เหตุผลเพราะเป็นหนังที่มีสีสัน สีฟ้า สีขาว ที่มีลักษณะทะเล ที่มีบุคลิกสดใส ส่วนพระเอก อยากได้พระเอกที่ในตอนอื่นที่มีชาคริตและมาริโอ้ที่เป็นที่รู้จักดี และเห็นผลงานในโฆษณาของ ปกรณ์ ฉัตรบริรักษ์ ที่ดูสดใสและน่าจับตา จึงเลือกที่จะมาร่วมงานกัน ส่วนสถานที่ถ่ายทำถ่ายที่เกาะห้อง และทะเลแหวก จังหวัดกระบี่ ซึ่งเป็นเกาะที่ไม่ค่อยมีผู้คนอาศัยอยู่และไม่ค่อยมีรีสอร์ต ใช้เวลาถ่ายทำที่กระบี่ 7 วันจูบ จูบ. ราเชนทร์ ลิ้มตระกูล ผู้กำกับที่โด่งดังจากเรื่อง โลกทั้งใบให้นายคนเดียว ได้พูดถึงการคัดเลือกตัวนักแสดง เริ่มจากในที่ประชุม ที่ชูเกียรติตั้งใจที่จะทำภาพยนตร์โดยมีนักแสดงคือวงออกัส และในที่ประชุมก็มีความเห็นว่าควรทำหนังที่มีมาริโอ้เล่น หลังจากนั้นก็ไปคิดโจทย์ เริ่มแนวคิดในส่วนเนื้อเรื่อง โดยตั้งคำถามว่าก่อนทำบทหนังนี้ว่า "ทุกวันนี้เด็กผู้หญิง เสียจูบครั้งแรกตอนอายุเท่าไหร่" และตีประเด็นคุณค่าของจูบ และให้มีลักษณะหนังวัยรุ่นที่เป็นแบบผู้ชาย ๆ โดยจะได้นักแสดงอย่าง มาริโอ้ เมาเร่อ มาตีความหมายของคำนี้ และทำให้มีความแตกต่างจากที่มาริโอ้เคยเล่นในเรื่องอื่น ๆ มา โดยเรื่องนี้มีธีมที่ได้มาคือ "Physical romance" ความกดดันของผู้กำกับคือ "กำกับการแสดงมาริโอ้ ที่ทำให้คนดูชื่นชอบอย่างไร" และภายหลังจากงานบวงสรวงภาพยนตร์ 2-3 วัน จึงได้นักแสดงหญิงหน้าใหม่ อภิศรา ทัดติ โดยแคสต์จากคน 30-40 คน เป็นนักแสดงใหม่ที่ไม่เคยมีผลงานการแสดงหรือเล่นโฆษณาหรือมิวสิกวิดีโอ โดยผู้กำกับเปิดเผยว่า "สิ่งที่เราต้องการจากน้องเขาคือความน่ารักสดใส ความเป็นธรรมชาติ อย่างน้องกุ๊กกิ๊ก เสน่ห์ของน้องเขา นอกจากความน่ารักสดใส ยิ้มแย้ม ขี้เล่นแล้ว" และการแสดงบทดราม่าที่ทำได้และมีความสูงยืนคู่กับมาริโอ้ได้ การเตรียมตัวของมาริโอ้ คืออ่านบทเยอะ ๆ ฟิตร่างกายให้พร้อม เก็บตัวไม่ออกงานเยอะมาก และเวิร์กช็อป ส่วนสถานที่ถ่ายทำ ถ่ายทำในหลายที่ในกรุงเทพ อย่างเช่น โรงภาพยนตร์เฮาส์ ย่านอาร์ซีเอ ซึ่งเป็นฉากที่เห็นความสัมพันธ์ในฐานะแฟนกันของทั้งคู่ ที่เล่นเกมโยนโบว์ลิ่งบนโทรศัพท์มือถือ และหยอกล้อกันนักแสดงฝันนักแสดง. ฝัน. - วิชญ์วิสิฐ หิรัญวงษ์กุล (พิช) - ปฐมวรรธน์ วันสุขประเสริฐ (นายน์) - ชานน ริกุลสุรกาน (นน) - ภาสกร วิรุฬห์ทรัพย์ (เพชร) - ทีฆทัศน์ นันทวลีกุล (โจ้) - วรปรัชญ์ เดชขจรวุฒิ (ไมค์) - วัชริศ อวศิริพงษ์ (อาร์ม) - สุวพัชร ทรงเสียงไชย (แม็ค) - นภันต์ธนัชย์ พ่วงออมสิน (ต่อ) - ณฐพงษ์ นวศีลวัตร์ (อ๋อง) - อรรถนันต์ ปิยเศรษฐ์ (แวน) - ธีมะ กาญจนไพริน (จั๊ด) - จารุวิทย์ ลัยวิรัตน์ (เอิร์ท) - เจนจิรา จำเนียรศรี (เจน)หวานหวาน. - ชาคริต แย้มนาม - สุทธิดา เกษมสันต์ ณ อยุธยา - อภิญญา สกุลเจริญสุข - วศิษฎ์ ผ่องโสภาอายอาย. - กัญญา รัตนเพชร์ - ปกรณ์ ฉัตรบริรักษ์จูบจูบ. - มาริโอ้ เมาเร่อ - อภิศรา ทัตติ - ณัฐพงษ์ อรุณเนตร์การตอบรับ การตอบรับ. ฝัน-หวาน-อาย-จูบ ออกฉายวันแรกอย่างเป็นทางการเมื่อวันที่ 25 ธันวาคม พ.ศ. 2551 ด้วยจำนวนโรงฉาย 95 โรง ทำเงินในสัปดาห์แรกที่ 14,718,104.79 บาท หรือทำเงินเฉลี่ยต่อโรง 414,960.00 บาท สรดิเทพ ศุภจรรยา จาก thaicinema.org พูดว่า ถึงแม้ ฝัน-หวาน-อาย-จูบ ว่าไม่ถึงเป็นผลงานชิ้นโบว์แดงแต่แน่นอนว่าก็ให้ความบันเทิงหลังจากการรอคอย อภินันท์ บุญเรืองพะเนา จากผู้จัดการออนไลน์ พูดถึงหนังว่า "“ฝัน หวาน อาย จูบ” ประสบความสำเร็จในการละเล่นและทดลองงานศิลปะ แต่ในส่วนของคอนเทนท์ หนังทั้งสี่เรื่องยังดูขาดๆ เกินๆ ไม่มีพลังหนักแน่นเพียงพอที่จะทำให้คนดูสัมผัสได้ถึงเรี่ยวแรงของความรัก อย่างจริงๆ จังๆ" กฤษดา เกิดดี จากข่าวสดวิจารณ์ กล่าวถึงความรู้สึกต่อภาพยนตร์เรื่องนี้ว่า อาจไม่มีผลที่ทรงพลังพอให้เกิดความประทับใจ วิจารณ์ในแต่ละตอนว่า "จูบ" เป็นเรื่องที่ไม่เข้าพวกที่สุด และเรื่องไม่พอจะนำเสนอได้ "อาย" ทำให้รู้สึกดีขึ้นมาเล็กน้อย แต่การแสดงนำของ ปกรณ์ นั้นยังไม่ผ่าน "หวาน" มีประเด็นที่น่าสนใจ แต่ขาดความเพลิดเพลิน ส่วนเรื่องปิดท้ายคือ "ฝัน" แนวคิดดีและค่อนข้างลงตัว ติดตรงช่วงภาพพิเศษ โดยรวมแล้วอยู่ในระดับปานกลางและมีปัญหาในแง่เอกภาพ</doc>
