<doc id="203143" url="https://th.wikipedia.org/wiki?curid=203143" title="พลิกหลักสูตรมรณะ">พลิกหลักสูตรมรณะ พลิกหลักสูตรมรณะ (ชื่ออังกฤษ Apt Pupil) เป็นภาพยนตร์ในปี ค.ศ. 1998 กำกับโดยไบรอัน ซิงเกอร์ ที่มีผลงานกำกับอย่าง The Usual Suspect และ X-Men ทั้ง 2 ภาค นำแสดงโดยเอียน แม็กเคลเลน และแบรด เรนโฟร โดยดัดแปลงมาจากบทประพันธ์ในชื่อเดียวกันของสตีเฟนคิง ที่ตีพิมพ์ใน Different Seasons ในปี 1982 พลิกหลักสูตรมรณะ เป็นภาพยนตร์แนวระทึกขวัญที่มีเรื่องราวเกี่ยวกับ ท็อดด์ บาวเดน (แบรด เรนโฟร) นักเรียนที่บังเอิญรู้เรื่องว่า เคิร์ต ดุสเซนเดอร์ (เอียน แม็กเคลเลน) ชายชราข้างบ้านคืออดีตอาชญากรนาซีที่หนีมาซ่อนตัว โดยเป็นอาชญากรสงครามในช่วงสงครามโลกครั้งที่ 2 ท็อดด์บังคับให้เคิร์ตเล่าโดยขู่ว่าหากไม่เล่าจะนำไปแจ้งความ</doc>
