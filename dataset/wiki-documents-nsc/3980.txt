<doc id="3980" url="https://th.wikipedia.org/wiki?curid=3980" title="สุรชัย จันทิมาธร">สุรชัย จันทิมาธร สุรชัย จันทิมาธร หรือที่รู้จักกันดีในชื่อของ หงา คาราวาน เป็นนักร้องนำและหนึ่งในผู้ก่อตั้งวงคาราวาน สุรชัยเป็นนักแต่งเพลงชั้นแนวหน้าคนหนึ่งของวงการเพลงไทย ผู้คนในวงการเพลงเพื่อชีวิตมักเรียกเขาอย่างนับถือว่า น้าหงา หรือ พี่หงา และได้รับการยกย่องให้เป็น อาจารย์ใหญ่แห่งวงการเพลงเพื่อชีวิตประวัติ ประวัติ. สุรชัยเกิดที่อำเภอรัตนบุรี จังหวัดสุรินทร์ เมื่อวันที่ 29 เมษายน พ.ศ. 2491 ในครอบครัวชาวไทยเชื้อสายเขมร เป็นบุตรชายคนที่ 4 ของนายยุทธและนางเล็ก จันทิมาธร มีชื่อเล่นว่า "หงา" ซึ่งเป็นภาษาเขมรมีความหมายถึง เด็กผู้ชายตัวเล็ก ๆ ที่น่ารัก (มีชื่อเดิมว่า องอาจ จันทิมมาธร แต่ต่อมาเปลี่ยนชื่อเป็น สุรชัย ตามชื่อของสุรชัย ลูกสุรินทร์ นักมวยไทยที่มีชื่อเสียงที่สุรชัยชื่นชอบ) อูซ้บ (น้าหงา บิดารับราชการเป็นครูใหญ่โรงเรียนรัตนบุรี ดังนั้นจึงเป็นการปลูกฝังนิสัยรักการอ่านของสุรชัยมาตั้งแต่เด็ก ๆ ที่เมื่อโตขึ้นมาได้เข้ากรุงเทพ ฯ เพื่อเรียนต่อในด้านศิลปะที่วิทยาลัยช่างศิลป์ และได้รู้จักกับนักคิด นักเขียนคนอื่น ๆ ที่ต่อมากลายมาเป็นนักเขียนชั้นแนวหน้าคนอื่น ๆ ของประเทศ เช่น สุวรรณี สุคนธา, สุจิตต์ วงษ์เทศ เป็นต้น ซึ่งการเป็นนักเขียนของสุรชัยเริ่มต้นขึ้นที่นี่ ในปี พ.ศ. 2516 สุรชัยได้ร่วมกับ วีระศักดิ์ สุนทรศรี (แดง) ก่อตั้งวงท.เสนและสัญจร ขึ้น และเมื่อปี พ.ศ. 2517 ได้รวมกับวงบังคลาเทศ แบนด์ ของมงคล อุทก (หว่อง) และทองกราน ทานา เปลี่ยนเป็นวงคาราวาน สุรชัยได้แต่งเพลงเพื่ออุทิศให้กับบุคคลสำคัญของไทยหลายคน เช่น จิตร ภูมิศักดิ์, ปรีดี พนมยงค์, สืบ นาคะเสถียร และ รงค์ วงษ์สวรรค์ หลังเหตุการณ์ 6 ตุลา สุรชัยและพรรคพวกบางส่วนได้หลบหนีเข้าป่าไปอยู่กับพรรคคอมมิวนิสต์แห่งประเทศไทยเฉกเช่นนักศึกษาและปัญญาชนคนอื่น ๆ โดยสุรชัยทำหน้าที่คอยให้ความบันเทิง ร้องเพลง โดยมีชื่อจัดตั้งว่า "สหายพันตา" เมื่อสถานการณ์ทางการเมืองสงบลง สุรชัยและพรรคพวกได้เดินทางออกจากป่า และได้แต่งเพลงซึ่งเป็นเพลงอมตะของคาราวานและสุรชัย บอกเล่าถึงสภาพจิตใจที่ออกจากป่ามาสู่เมือง คือเพลง คืนรัง ซึ่งเป็นเพลงที่แต่งก่อนขึ้นแสดงดนตรีเพื่อการกุศลของยูนิเซฟ โดยใช้เวลาแต่งเพียง 5 นาที แต่ได้ชื่อว่าเป็นเพลงที่ประสบความสำเร็จสูงสุดเพลงหนึ่งเลยทีเดียวชีวิตส่วนตัว ชีวิตส่วนตัว. สุรชัยมีภรรยาสองคน และบุตรชาย 2 คน ภรรยาคนแรกชื่อ จิราพร จันทิมาธร มีบุตรชายคือ คณิน จันทิมาธร ส่วนภรรยาคนที่สอง พิสดา จันทิมาธร มีบุตรชายคือ พิฆเณศร์ จันทิมาธร (กันตรึม) เกิดปี พ.ศ. 2538ผลงานเพลงอัลบั้มเดี่ยว อัลบั้มเดี่ยว. "ชุด ถนนมิตรภาพ (2527) "ชุด ดวงดาว ดวงตา ดวงใจ (พ.ศ. 2530)1. ดวงดาว ดวงตา ดวงใจ 2. ช่างมันฉันไม่แคร์ 3. บางที 4. แอคทีฟ 5. ลอยลม 6. ต้นหญ้ากับสายลม 7. สุดขอบสายรุ้ง (นก สินใจ) 8. ดอกไม้ให้คุณ (บรรเลง) 9. กาลิเลโอ 10. ความคับแค้น 11. ไหวเอน 12. ช่างมันฉันไม่แคร์ (Version 2) "ชุด หมายเหตุจากเมืองจีน (พ.ศ. 2532)1. สำเริงคนดี 2. คืนเดือนหงาย 3. สร้างไพร 4. เกียวโต 5. ดอกไม้หายไป 6. เทียนอันเหมิน 7. ถั่งโถมโหมไฟ 8. ปู่กับหลาน 9. ทางเปลี่ยว 10. ลานข้าว "ชุด ลุงไม้ไทย (พ.ศ. 2533)1. ใจคน 2. รู้ว่าเขาหลอก 3. คำถาม 4. ไหวเอน 5. เธอ 6. ลำเพลินสอนน้อง 7. ลุงไม้ไทย 8. ดวงดาว ดวงตา ดวงใจ 9. บ่เบี้ยบ้านไพร 10. ของสองฝั่ง 11. ตอบเดือนเพ็ญ 12. กระหน่ำกลองให้ก้องดังไปทั้งแผ่นดิน "ชุด ขอหาดไม้ขาวให้เต่ามะเฟือง1. หาดไม้ขาว 2. ฝูงสุดท้าย 3. ใต้ร่มไม้ 4. เป็นอะไรนี่ 5. จากวันนั้น 6. บรูซ สปริงสทีน 7. ข้าวลาลาน 8. ชายคนหนึ่ง 9. ให้ทั้งยวง 10. ลาตะวัน ( อัลบั้มคู่ รักและหวัง ร่วมกับ :สุนทรี เวชานนท์) (พ.ศ. 2535) "ชุด คนไม่เต็ม (พ.ศ. 2538) "ชุด คาถา 2540 (พ.ศ. 2539) "ชุด รักเมื่อเดือนเมษา (พ.ศ. 2540)1. รักเมื่อเดือนเมษา 2. ฉันเป็นดอกไม้ 3. ป่าตะโกน 4. ถนนมิตรภาพ 5. กาเหว่า 6. ชีวิตใหม่ 7. คัมโบเดีย 8. แสงดาวแห่งศรัทธา 9. หลับตาเก็บฝัน 10. จดหมายจากชาวนา 11. เสี่ยว 12. ก้อนเกลือ "ชุด พ่อเราอดทน (พ.ศ. 2545)1. เพื่อนเก่าบ้านเกิด 2. เก็บแผ่นดิน 3. กรรม 4. เธอ 5. พ่อ 6. แม่น้ำ 7. สืบ 8. พายุผันคีรี 9. ดอกไม้ 10. ขอบคุณ 11. ดาว 12. สัญญาใบตอง "ชุด หนังสือในชื่อเธอ (พ.ศ. 2553) " ฯลฯอัลบั้มภาคพิเศษ อัลบั้มภาคพิเศษ. "ชุด แลนด์ ออฟ สไมล์ (กำลังใจ)1. กำลังใจ 2. เมื่อก่อนนี้ 3. ร้อยบุปผา 4. สงสารความจน 5. ตัวใครตัวมัน 6. ส้มตำบัณฑิต 7. แลนด์ออฟไสมล์ 8. ยังเหมือนเดิม 9. จ๊อกกี้ 10. ก็แล้วแต่ "ชุด เย้ยฟ้าท้าดิน "ชุด เลี้ยวขวา1. เหน่อโคราช 2. ซากุระราตรี 3. สู้ต่อไป 4. ดั่งดวงใจ 5. จบไม่ลง 6. สมศักดา คนดี 7. แม่ฮ่องสอน 8. ให้เธอรู้ 9. ไอ้ทน 10. วัวไม่ลืมตีน "ชุด ศรีบูรพา "ชุดรักและหวัง "ชุด รัตติกาล "ชุด สุรชัยกึ่งศตวรรษ "ชุด บันทึกการแสดงสด อคูสติกคอนเสิร์ตนี้ไม่มีเหงา "ชุด บันทึกการแสดงสด คอนเสิร์ต 3 ตำนานเพื่อชีวิต ร่วมกับ ยืนยง โอภากุล "ชุด วันพัก...เพลงชีวิต 1-2 ร่วมกับ พงษ์เทพ กระโดนชำนาญ "ชุด 2 ขุนพลเพลงเพื่อชีวิต "ชุด 4 ล้อเลี้ยวซ้าย "ชุด คาวบอย 2 แผ่นดิน "ชุด ร้องเพลง วสุ ห้าวหาญอัลบั้มอื่น ๆอัลบั้มอื่น ๆ. 1. Soundtrack 2. กว่าดอกรักจะบาน 3. ยอดหญ้าไหว + ที่ดอยวาว (Bootleg) 4. ชีวิตและความหวัง + ชีวิตและความรัก 5. ลูกทุ่งเพื่อชีวิต 1-2 6. ฯลฯผลงานหนังสือผลงานหนังสือ. - เรื่องสั้น : "มาจากที่ราบสูง", "เดินไปสู่หนไหน", "ความบ้ามาเยือน", "ข้างถนน" และรวมเล่มเป็น "ก่อนเคลื่อนคาราวาน" - รวมเรื่องสั้น : "ดวงตะวันสีแดง", "ดอกอะไรก็ไม่รู้" (รวมเรื่องสั้นคัดสรรเน้นฉากเมือง) - บทกวี : "จารึกบนหนังเสือ", "เมดอินเจแปน" และ "เนื้อนัย (เพลง) " - นวนิยายเล่มเดียว : "ก่อนฟ้าสาง" - บันทึกและความเรียง : "จากราวไพร สู่ป่าคอนกรีต", "คือคนลำเค็ญ ดนตรีคาราวาน" และ "ผ่านตา พันใจ" - ผลงานเพลงเด่น ๆ : "กุลา", "สานแสงทอง", "คนกับควาย" (สมคิด สิงสง, วิสา คัญทัพ), เปิบข้าว (จิตร ภูมิศักดิ์), "นกสีเหลือง" (วินัย อุกฤษณ์), "ความแค้นของแม่", "บ้านนาสะเทือน", "คนตีเหล็ก", "ดอกไม้ให้คุณ"กำกับภาพยนตร์กำกับภาพยนตร์. - ทองปาน (2519) (ร่วมกับ ไพจง ไหลสกุล , ยุทธนา มุกดาสนิท และรัศมี เผ่าเหลืองทอง) - สุริโยไท (2544) เฒ่านกรางวัลรางวัล. 1. รางวัลศรีบูรพา ประจำปี พ.ศ. 2549 ซึ่งเป็นรางวัลที่มอบสำหรับศิลปิน นักคิดนักเขียน และนักหนังสือพิมพ์ ผู้มีผลงานอันทรงคุณค่ามีชีวิตที่เป็นแบบอย่าง มาทุกปีตั้งแต่ พ.ศ. 2531 2. ศิลปินแห่งชาติ ประจำปี พ.ศ. 2553 สาขาวรรณศิลป์ 3. รางวัลเมขลา ครั้งที่ 24 รางวัลศิลปิน เพลงเพื่อชีวิต มณีเมขลาดีเด่นยอดนิยม 4. ศิลปศาสตรดุษฎีบัณฑิตกิตติมศักดิ์ สาขาวิชาภาษาไทย จาก มหาวิทยาลัยราชภัฏสุรินทร์ พ.ศ. 2554เครื่องราชอิสริยาภรณ์เครื่องราชอิสริยาภรณ์. - * พ.ศ. 2554 เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์ (จ.ภ.)</doc>
