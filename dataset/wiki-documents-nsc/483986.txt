<doc id="483986" url="https://th.wikipedia.org/wiki?curid=483986" title="โทะ อะรุ ฮิกูชิ เอะ โนะ ซึอิโอะกุ">โทะ อะรุ ฮิกูชิ เอะ โนะ ซึอิโอะกุ โทะ อะรุ ฮิกูชิ เอะ โนะ ซึอิโอะกุ ( โทะ อะรุ ฮิกูชิ เอะ โนะ ซึอิโอะกุ "ความทรงจำของกัปตันผู้นั้น" ) เป็นภาพยนตร์อะนิเมะใน ค.ศ. 2011 สร้างจากนวนิยายแฟนตาซีในชื่อเดียวกันของ Koroku Inumura ออกฉายในโรงภาพยนตร์ญี่ปุ่นเมื่อน 1 ตุลาคม ค.ศ. 2011 โทะ อะรุ ฮิกูชิ เอะ โนะ ซึอิโอะกุ เป็นผลงานร่วมกันของสตูดิโอ Madhouse และTMS Entertainment กำกับโดย Jun Shishido โดยประกาศผู้ให้เสียงในภาพยนตร์เมื่อ 19 พฤษภาคม ค.ศ. 2011เรื่องย่อ เรื่องย่อ. เรื่องนี้กล่าวถึงชีวิตของชาร์ล คะริโนะ ผู้เป็นทหารรับจ้างต้อยต่ำแห่งราชอาณาจักร Levam จากวัยเด็กถึงผู้ใหญ่เขาถูกเหยีดผิวและเลือกปฏิบัติโดยเพื่อนร่วมชาติเพราะสืบเชื้อสายครึ่งหนึ่งมาจากต่างชาติและมีผมสีดำแตกต่างจากผู้อื่นอย่างเห็นได้ชัด ชาร์ลต่อสู้ปากกัดตีนถีบมาได้จนไต่เต้าเป็นนักบินเครื่องบินทะเลสำหรับขับไล่ลาดตระเวลาสองที่นั่งนามว่า Santa Cruz วันหนึ่งเขาได้รับหน้าที่สำคัญยิ่งให้บินเดี่ยว 12,000 กิโลเมตร ผ่านน่านน้ำศัตรู เพื่อนำหญิงสูงศักดิ์นามว่า Fana del Moral คู่มั่นของเจ้าชายไปส่งยังจุดหมาย บรรดาเครื่องบินอื่นที่ส่งมาปกป้องเขาในภารกิจนี้ถูกข้าศึกโจมตีแตกพ่ายไปสิ้น เพราะมกุฎราชกุมารส่งจดหมายรักถึง Fana ผ่านโทรเลขทหาร ความจึงล่วงรู้ถึงข้าศึก ชาร์ลโมโหโกรธาอย่างยิ่งเมื่อได้ทราบความนี้จาก Fana เพราะเห็นว่าเพื่อนร่วมฝูงบินของเขาต่างพลีชีพไปเพราะจดหมายโง่ๆ นั่น ระหว่างการเดินทาง ชาร์ล และ Fana ใช้ชีวิตอยู่ร่วมกันหลายคืนและได้เผยความในใจแก่กัน หลังจากชาร์ลถูกยิงได้รับบาดเจ็บ Fana ก็ตัดผมสั้นและรับบทบาทในการต่อสู้กับข้าศึกด้วยในเวลากลางวัน ตกกลางคืนจึงได้พูดคุยกัน Fana จึงรู้ว่าแม่ของชาร์ลเคยเป็นพี่เลี้ยงของ Fana มาก่อน และ Fana ก็เคยมอบดอกไม้ให้แก่ชาร์ลในวัยเด็กที่ถูกคนอื่นข่มเหงรังแก แม่ของชาร์ลเสียชีวิตหลังจากถูกขับไล่ออกจากคฤหาสน์ของ Fana เธอเสียใจเป็นอย่างยิ่งที่รับรู้ถึงชะตากรรมของชาร์ลและรับรู่ว่าเป้าหมายของการเดินทางหาใช่เมืองหลวงแต่เป็นเกาะใกล้กับเมืองหลวงเพราะทางกองทัพจะส่งฝูงบินพิเศษมารับเพื่อออกข่าวไปว่าฝูงบินพิเศษเป็นผู้ช่วยชีวิตพระคู่หมั้น Fana ถึงกับขอให้พาเธอไปกับเขาด้วย เพราะไม่ต้องการใช้ชีวิตที่สูงศักดิ์อีกต่อไป ในที่สุดเขาทั้งสองก็ถึงเกาะที่ตกลงกันไว้ ทหารชั้นผู้ใหญ่โยนถุงทองให้ชาร์ลอย่างหมูหมาเป็นค่าจ้างตอบแทนตามที่ตกลง มิหนำซ้ำยังยักยอกทองไปสองกำมือเสียด้วย เมื่อถูกกระทำย่ำยีเสียเช่นนี้ ชาร์ลจึงบินตามไปและโปรดทองที่เหลือบนท้องฟ้า เป็นการเฉลิมฉลองที่พระคู่หมั้นเข้าสู่พระนคร เป็นการยืนยันว่าเขายอมรับภารกิจครั้งนี้เพราะเป็นภารกิจช่วยชีวิตคน หาใช่เพื่อเงินที่กินไปสามชาติก็ไม่หมด เมื่อจบภาพยนตร์ มีข้อความว่า Fanna ได้อภิเสกสมรสและรับการสถาปนาได้เป็นพระจักรพรรดินี ทรงอุทิศพระองค์เพื่อความสงบสุขและความสัมพันธ์อันดีระหว่างอาณาจักร Levam และ Amatsukami จนพระนามเลื่องลือระบือไป เป็นที่จารีกไว้ในประวัติศาสตร์ ส่วนชาร์ลนั้นก็หามีผู้ใดพบเห็นอีกเลย แม้ระเบียนประวัติทางของจักรวรรดิและของกองทัพก็ถูกทำลายไปเสียสิ้นตัวละคร ตัวละคร. Private Charles Karino Fana del Moral</doc>
