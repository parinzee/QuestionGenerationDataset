<doc id="166775" url="https://th.wikipedia.org/wiki?curid=166775" title="อะนิเมะไซโมเอะทัวร์นาเมนต์">อะนิเมะไซโมเอะทัวร์นาเมนต์ อะนิเมะไซโมเอะทัวร์นาเมนต์ ( หรือ ไซโมเอะ เป็นการแข่งขันโหวตตัวละครการ์ตูนในอะนิเมะที่มีความโมเอะมากที่สุด โดยเป็นการโหวตแบบออนไลน์ จัดโดยเว็บบอร์ด 2channel จัดขึ้นครั้งแรกในปี พ.ศ. 2545กติกาการแข่งขัน กติกาการแข่งขัน. อะนิเมะไซโมเอะทัวร์นาเมนต์เป็นการแข่งขันแบบแพ้คัดออกเพื่อค้นหาตัวละครที่โมเอะที่สุดในจำนวนผู้เข้าแข่งขันหลายพันตัวละครจากอะนิเมะที่ออกฉายในช่วงรอบปีที่ผ่านมา กฎและกติกาในแต่ละปีจะคล้ายคลึงกัน แต่กติกาย่อยจะปรับเปลี่ยนไปเรื่อย ๆ ในแต่ละปี สำหรับการแข่งขันประจำปี พ.ศ. 2551 ซึ่งเริ่มเมื่อวันที่ 23 มิถุนายน และจะไปจบในวันที่ 2 พฤศจิกายนนั้น จะดำเนินการไปดังต่อไปนี้1. รอบเสนอชื่อ: ผู้ใช้ในเว็บบอร์ด 2channel จะเสนอตัวละครที่จะเข้าแข่งขันในแต่ละปี โดยตัวละครที่จะเข้าแข่งได้จะต้องปรากฏตัวในอะนิเมะ โอวีเอ หรือภาพยนตร์แอนิเมชันที่ออกฉายตั้งแต่ 1 กรกฎาคม พ.ศ. 2550 จนถึง 30 มิถุนายน พ.ศ. 2551 โดยแบ่งการเสนอชื่อเป็นกลุ่ม ๆ ตามตัวอักษรตัวแรกของชื่อเรื่องในภาษาญี่ปุ่น 2. รอบคัดเลือก: ตัวละครที่ถูกเสนอชื่อทั้งหมดที่ผ่านการตรวจสอบแล้วประมาณ 3,000 ตัว จะถูกแบ่งออกเป็น 20 กลุ่ม และเปิดให้ลงคะแนนในแต่ละกลุ่มในเวลา 1 วันต่อเนื่องกันไป ซึ่งผู้ลงคะแนนจะสามารถลงคะแนนให้กับตัวละครในกลุ่มนั้นได้ 9 ตัวละคร เมื่อสิ้นสุดการลงคะแนน 9 ตัวละครที่มีคะแนนสูงสุดในแต่ละกลุ่มจะผ่านเข้าสู่รอบแพ้คัดออก ส่วนลำดับที่ 10 ถึง 30 ในแต่ละกลุ่มจะเข้าสู่รอบแก้ตัว 3. รอบแก้ตัว: ตัวละคร 420 (21 x 20) ตัว จากรอบคัดเลือกจะถูกจัดแบ่งกลุ่มใหม่เป็น 12 กลุ่ม เปิดให้ลงคะแนนในแต่ละกลุ่มในเวลา 1 วันต่อเนื่องกันไป ซึ่งผู้ลงคะแนนจะสามารถลงคะแนนให้กับตัวละครในแต่ละกลุ่มได้ 9 ตัวละคร เมื่อสิ้นสุดการลงคะแนน 9 ตัวละครที่มีคะแนนสูงสุดในแต่ละกลุ่มจะผ่านเข้าสู่รอบแพ้คัดออก 4. รอบแพ้คัดออก: ตัวละคร 288 ตัวที่ผ่านเข้าสู่รอบแพ้คัดออกจะถูกแบ่งออกเป็น 8 กลุ่ม กลุ่มละ 36 ตัวละคร และเข้าสู่รอบแพ้คัดออกซึ่งในสองรอบแรกจะเป็นการแข่งขันแบบสามเส้า (ใน 3 ตัวละครจะมีเพียงตัวละครเดียวที่จะได้เข้ารอบ) ผู้ลงคะแนนจะสามารถลงคะแนนให้กับตัวละครได้เพียงตัวเดียวในแต่ละการแข่งขัน ในแต่ละวันจะเปิดให้ผู้ลงคะแนนได้ลงคะแนนในสามการแข่งขันในแต่ละกลุ่ม ส่วนในรอบที่สามและสี่จะเป็นการแข่งขันแบบตัวต่อตัว (ใน 2 ตัวละครจะมีเพียงตัวละครเดียวที่จะได้เข้ารอบ) ผู้ชนะของรอบที่สี่จะถือเป็นแชมป์กลุ่ม และได้เข้าสู่รอบแปดคนสุดท้าย 5. รอบแปดคนสุดท้าย: ตัวละคร 8 ตัว ที่เป็นแชมป์กลุ่มจะถูกประกบสายใหม่ในแบบแพ้คัดออกตัวต่อตัว ผู้ชนะจะได้ผ่านเข้าสู่รอบต่อไปเรื่อย ๆ จนกระทั่งได้ผู้ชนะเลิศในปีนั้น ๆ ในกรณีที่เสมอกัน ทุกตัวละครที่ได้ผลเสมอกันในตำแหน่งที่ผ่านเข้ารอบจะได้เข้ารอบไปทั้งหมด จึงอาจจะมีตัวละครที่เข้ารอบแพ้คัดออกมากกว่าที่กำหนดไว้ได้ ในบางกลุ่มในรอบแรกจึงอาจจะเป็นการแข่งขันแบบสี่เส้า (ใน 4 ตัวละครจะมีเพียงตัวละครเดียวที่จะได้เข้ารอบ) เพื่อรองรับตัวละครที่ถูกเพิ่มขึ้นมาเป็นพิเศษนี้ แม้ว่ากระบวนการลงคะแนนจะเป็นกระบวนการหลักของไซโมเอะ แต่ว่าทางผู้จัดการแข่งขันพยายามที่จะให้ผู้ลงคะแนนให้อะไรมากกว่าการลงคะแนนเสียง เช่นการพยายามบรรยายความรู้สึกโมเอะของตัวเองต่อตัวละครที่ลงคะแนนไปด้วยการแลกเปลี่ยนความคิดเห็นหรือภาพ วิดีโอ นิยาย หรือสื่ออื่น ๆ ที่ช่วยบรรยายความโมเอะออกมาได้ผลการแข่งขัน ผลการแข่งขัน. ผลตัวละครที่เข้ารอบ 8 คนสุดท้ายในการแข่งขันแต่ละปี โดยในวงเล็บคือชื่อการ์ตูน</doc>
