<doc id="922585" url="https://th.wikipedia.org/wiki?curid=922585" title="สนามกีฬาอาร์เตมีโอ ฟรังกี">สนามกีฬาอาร์เตมีโอ ฟรังกี สนามกีฬาโคมูนาเล อาร์เตมีโอ ฟรังกี เป็นสนามฟุตบอลในเมืองฟลอเรนซ์ ประเทศอิตาลี และเป็นสนามเหย้าของสโมสรฟุตบอลฟีออเรนตีนา เคยใช้จัดการแข่งขันชั่วคราวของซิกส์เนชันส์แชมเปียนชิป 2012 ชื่อเดิมของสนามแห่งนี้คือ "โคมูนาเล" และชื่อสนามในตอนก่อสร้างคือ สนามกีฬาจีโอวานนี เบอร์ตา ตั้งชื่อตามผู้นับถือลัทธิฟีออเรนติน สนามกีฬาเปิดใช้งานอย่างเป็นทางการวันที่ 13 กันยายน ค.ศ. 1931 ในนัดที่ฟีออเรนตีนาเปิดบ้านชนะแอดมิราเวียน 1-0 และสร้างเสร็จอย่างสมบูรณ์แบบในปี ค.ศ. 1932 ปัจจุบันสนามแห่งนี้มีความจุ 47,282 ที่นั่ง สถาปนิกผู้ออกแบบสนามกีฬาชื่อว่า Pier Luigi Nervi สนามกีฬามีสถาปัตยกรรมแบบคริสตศตวรรษที่ 20 สนามกีฬาเคยใช้จัดแข่งขันฟุตบอลโลก 1934 และรอบคัดเลือกฟุตบอลโอลิมปิกฤดูร้อน 1960 ซึ่งรอบสุดท้ายจัดขึ้นที่โรม ในปี ค.ศ. 1945 ใช้จัดแข่งขันอเมริกันฟุตบอล สปาเกตตีโบว์ ชื่อเดิมของสนามแห่งนี้คือ "โคมูนาเล" แต่ในปี ค.ศ. 1991 ได้เปลี่ยนชื่อสนามโดยตั้งชื่อตามอดีตประธานสมาพันธ์ฟุตบอลอิตาลี นามว่า อาร์เตมีโอ ฟรังกี สนามได้รับการปรับปรุงเพื่อใช้แข่งขันฟุตบอลโลก 1990 โดยขยายความจุและรื้อลู่วิ่งออก สนามใช้จัดแข่งขัน 3 นัดในกลุ่ม A และรอบก่อนรองชนะเลิศที่อาร์เจนตินาเอาชนะยูโกสลาเวียด้วยการยิงลูกโทษ สถิติยอดผู้ชมสูงที่สุดคือ 58,271 คน เมื่อวันที่ 25 พฤศจิกายน ค.ศ. 1984 โดยเป็นการแข่งขันระหว่างฟีออเรนตีนาและอินเตอร์ มิลาน ในเซเรียอา</doc>
