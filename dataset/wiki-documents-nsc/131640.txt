<doc id="131640" url="https://th.wikipedia.org/wiki?curid=131640" title="พรรคเครือข่ายชาวนาแห่งประเทศไทย">พรรคเครือข่ายชาวนาแห่งประเทศไทย พรรคเครือข่ายชาวนาแห่งประเทศไทย (; ตัวย่อ: พนท.) เป็นพรรคการเมืองในประเทศไทย จดทะเบียนก่อตั้งพรรคเมื่อวันที่ 20 มิถุนายน พ.ศ. 2549 เป็นพรรคที่เกิดขึ้นเมื่อวันที่ 25 พฤษภาคม พ.ศ. 2549 ในช่วงที่กลุ่มพันธมิตรประชาชนเพื่อประชาธิปไตยชุมนุมขับไล่ พ.ต.ท.ทักษิณ ชินวัตร โดยเปลี่ยนสถานะจากเครือข่ายหนี้สินชาวนาแห่งประเทศไทย ที่เข้าร่วมชุมนุมในครั้งนี้ด้วย โดยมีเจตนารมณ์จะเป็นพรรคการเมืองภาคประชาชน มุ่งเน้นนโยบายไปที่เกษตรกรและชั้นชนใช้แรงงานในสังคมนโยบาย นโยบาย. พรรคเครือข่ายชาวนาแห่งประเทศไทย มีแนวนโยบายหลัก 7 ด้าน คือ1. พัฒนาประชาธิปไตยทางตรง 2. สร้างความเท่าเทียมทางเศรษฐกิจ ขจัดความเหลื่อมล้ำทางสังคม 3. อุตสาหกรรมสะอาด 4. คุณภาพชีวิต การเข้าถึงโอกาส และความเท่าเทียม 5. รัฐต้องรับผิดชอบต่อประชาชนตั้งแต่ครรภ์มารดา สู่เชิงตะกอน 6. ปฏิวัติสีเขียว 7. ผู้ก่อมลพิษ ต้องเป็นผู้จ่ายการส่งผู้สมัครรับเลือกตั้ง ส.ส. การส่งผู้สมัครรับเลือกตั้ง ส.ส.. ในการเลือกตั้งในปลายปี พ.ศ. 2550 พรรคเครือข่ายชาวนาแห่งประเทศไทย ได้สร้างความฮือฮาเมื่อนำกลุ่มผู้สนับสนุนจำนวนมากไปในเช้าวันรับสมัคร ส.ส. แบบสัดส่วนที่สนามกีฬาไทยญี่ปุ่น-ดินแดง เพราะเป็นพรรคที่ไม่ค่อยมีใครรู้จัก จึงไม่ได้รับเลือกตั้งมาเลยแม้แต่ที่นั่งเดียว ต่อมาในการเลือกตั้งในปลายปี พ.ศ. 2554 ได้ส่งผู้สมัครรับเลือกตั้งในระบบบัญชีรายชื่อ จำนวน 30 คน โดยมีหมายเลขประจำพรรคคือหมายเลข 19</doc>
