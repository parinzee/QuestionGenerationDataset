<doc id="539482" url="https://th.wikipedia.org/wiki?curid=539482" title="บรม ตันเถียร">บรม ตันเถียร บรม ตันเถียร อดีตนักการเมืองไทยชาวพังงา และอดีตรัฐมนตรีช่วยว่าการกระทรวงการคลัง กระทรวงอุตสาหกรรม และกระทรวงเกษตรและสหกรณ์ ในรัฐบาลพลเอกเปรม ติณสูลานนท์ (ครม.42, 43)ประวัติ ประวัติ. นายบรม เกิดเมื่อวันที่ 10 พฤษภาคม พ.ศ. 2479 ที่บ้านในหนด หมู่ 4 ตำบลเหมาะ อำเภอกะปง จังหวัดพังงา เป็นบุตรชายของนายวัธน์ และนางเจี่ย ตันเถียร นายบรม เป็นสมาชิกสภาผู้แทนราษฎรจังหวัดพังงา (ส.ส.พังงา) ถึง 4 สมัยด้วยกัน ในปี พ.ศ. 2518, พ.ศ. 2519, พ.ศ. 2522 และพ.ศ. 2526 โดยทั้งหมดสังกัดพรรคกิจสังคม เป็นบุคคลที่ชาวพังงารู้จักกันดีในชื่อของ "โกส่าย" และได้รับสมญานามว่า "สุภาพบุรุษทางการเมือง" และมีตำแหน่งทางการเมืองเป็นรัฐมนตรีช่วยว่าการกระทรวงการคลัง, รัฐมนตรีช่วยว่าการกระทรวงเกษตรและสหกรณ์ และรัฐมนตรีช่วยว่าการกระทรวงอุตสาหกรรม ในรัฐบาลที่มี พลเอก เปรม ติณสูลานนท์ เป็นนายกรัฐมนตรี และยังได้รับแต่งตั้งให้เป็นสมาชิกวุฒิสภา (ส.ว.) ระหว่างปี พ.ศ. 2539-พ.ศ. 2543 อีกด้วย ชีวิตครอบครัว นายบรมสมรสกับนางประภาวรรณ ตันเถียร และเป็นบิดาของ นางกันตวรรณ ตันเถียร กุลจรรยาวิวัฒน์ ส.ส.จังหวัดพังงา 4 สมัย สังกัดพรรคประชาธิปัตย์ นายบรม ตันเถียร ถึงแก่อนิจกรรมเมื่อวันที่ 26 ธันวาคม พ.ศ. 2547 จากเหตุการณ์คลื่นสึนามิถล่มจังหวัดพังงา โดยติดอยู่ในห้องพักในรีสอร์ตเขาหลักวนาบุรีพร้อมกับ นางกันตวรรณ บุตรสาว โดยเสียชีวิตจากแรงปะทะของน้ำทะเลที่พัดมาอย่างรุนแรงเครื่องราชอิสริยาภรณ์</doc>
