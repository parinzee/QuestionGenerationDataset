<doc id="184335" url="https://th.wikipedia.org/wiki?curid=184335" title="102 ปิดกรุงเทพฯปล้น">102 ปิดกรุงเทพฯปล้น 102 ปิดกรุงเทพฯปล้น เป็นภาพยนตร์แอ็คชั่น สัญชาติไทย นำแสดงโดย อำพล ลำพูนและฉัตรชัย เปล่งพานิช ฉายเมื่อวันที่ 29 เมษายน พ.ศ. 2547 โดยสหมงคลฟิล์ม กำกับภาพยนตร์โดย ธนิตย์ จิตนุกูลนักแสดงนักแสดง. - พงศนาถ วินศิริ ... จำรัส ผู้ว่าแบงค์ชาติ - ฉัตรชัย เปล่งพานิช ... ปกรณ์ - โกวิท วัฒนกุล ... ดาบจักร - อำพล ลำพูน ... นาวิน - ขจรศักดิ์ รัตนนิสัย ... เสธ - มินดา นิตยวรรธนะ ... ผู้ประกาศข่าวเรื่องย่อ เรื่องย่อ. รัฐบาลออกมาประกาศชำระเงินที่ยืมมาคืนให้กับ IMF ทั้งหมด จนทำให้เกิดการรวมตัวกันขององค์กรใต้ดินโดยผู้ที่มีอำนาจและอิทธิพลทางเศรษฐกิจในประเทศที่ไม่เห็นด้วยเกี่ยวกับแนวความคิดนี้ จนก่อให้เกิดแผนปฏิบัติการ 102 นาทีขึ้น เพื่อยับยั้งการชำระหนี้คืน IMF กลุ่มก่อการร้ายอาชีพถูกดึงเข้ามาร่วมปฏิบัติการครั้งนี้ภายใต้การนำของ นาวิน (อำพล ลำพูน) ผู้ก่อการร้ายข้ามชาติ ซึ่งเป็นนายทหารมือดีแต่ต้องวางมือไปจากฝันร้ายของสงคราม เขาจำต้องกลับมารับงานนี้เพราะมีหนี้ชีวิตที่ติดค้างอยู่กับ นายพลอนุสรณ์ ผู้เป็นหนึ่งในแกนนำองค์กรโดยที่นาวินไม่รู้ว่าเขาเป็นเพียงเครื่องมือชำระหนี้แค้นและเป็นเหยื่อของแผนการ จากการสืบสวนทุกรูปแบบของ ปกรณ์ (ฉัตรชัย เปล่งพานิช) หัวหน้าหน่วยปราบปรามการก่อการร้ายทั้งในและนอกประเทศที่เข้ามารับผิดชอบคดีนี้กับเวลาที่เหลือน้อยจนต้องนับเป็นนาที "เงินต้องถูกโอนให้ IMF เพื่อปลดหนี้ของคนทั้งประเทศให้ได้" นั่นเป็นคำขาดจากรัฐบาล ระเบิดปริมาณมหาศาลถูกวางไว้ทั่วกรุงเทพฯ ปกรณ์จำต้องสืบให้รู้แผนการทั้งหมดในการปฏิบัติการของนาวินครั้งนี้ ในขณะที่แผนปฏิบัติการ 102 นาทีดำเนินไป จุดหมายสูงสุดของแผนก็ค่อยๆ ปรากฏชัดขึ้น ทองคำจำนวน 75 ตัน ในห้องมั่นคงของธนาคารชาติคือจุดประสงค์ของปฏิบัติการครั้งนี้ ปกรณ์และทีมกับปฏิบัติการ 102 นาทีของนาวิน ทั้งสองจำต้องขับเคี่ยวกันเพื่อแข่งกับเวลาที่กำลังจะหมดลง อยู่ที่ว่าใครจะถึงจุดหมายก่อนกัน ซึ่งเป็นปลายทางที่คนทั้งสองรู้อยู่ในใจ</doc>
