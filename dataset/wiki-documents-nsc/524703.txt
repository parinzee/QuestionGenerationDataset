<doc id="524703" url="https://th.wikipedia.org/wiki?curid=524703" title="เจษฎา ชูเดช">เจษฎา ชูเดช เจษฎา ชูเดช เกิดวันที่ 20 กุมภาพันธ์ พ.ศ. 2532 เป็นกองหน้าฟุตซอลชาวไทย ซึ่งมีผลงานโดดเด่นจากการทำประตูในการแข่งขันฟุตซอลลีก 2010 และปัจจุบันเป็นสมาชิกฟุตซอลทีมชาติไทย ซึ่งมีส่วนร่วมเข้าแข่งขันฟุตซอลชิงแชมป์โลก 2012 รวมถึงเป็นสมาชิกสโมสรฟุตซอลราชนาวี โดยก่อนการแข่งขันเขาเข้ารับการฝึกซ้อมที่ประเทศเนเธอร์แลนด์ และเคยเป็นนักฟุตบอลกองกลางสโมสรศุลกากรยูไนเต็ดชุดคว้าแชมป์ไทยลีกดิวิชั่น 1ประวัติ ประวัติ. วันที่ 21 เมษายน พ.ศ. 2553 เจษฎาร่วมแข่งขันฟุตบอลมูลนิธิไทยคมเอฟเอคัพรอบแรกให้แก่ทีม พนง.หลักทรัพย์โกลเบล็ก โดยได้พบกับทีมลูกอีสาน การบินไทย ซึ่งเจษฎาเป็นผู้ทำคะแนนในสองประตูแรก และในเดือนสิงหาคมของปีเดียวกันนี้ เจษฎาเข้าแข่งขันให้แก่สโมสรฟุตซอลราชนาวีในรายการยูเอสเอ็มไทยแลนด์ฟุตซอลลีก 2010 เดือนเมษายน พ.ศ. 2555 เจษฎาเป็นหนึ่งในนักกีฬาทีมชาติไทยผู้เข้าแข่งขันรายการเอเอฟเอฟแบงค็อกฟุตซอลแชมเปี้ยนชิพ 2012 หรือฟุตซอลชิงแชมป์อาเซียน 2012 และในวันที่ 30 พฤษภาคม ซึ่งเป็นการแข่งขันรอบ 4 ทีมสุดท้าย เขาได้มีส่วนช่วยให้ทีมชาติไทยชนะทีมชาติอิหร่านซึ่งเคยเป็นแชมป์รายการดังกล่าว 11 สมัย เดือนตุลาคม เจษฎาเข้าแข่งขันรายการออลสตาร์ฟุตซอลเฟสติวัล ซึ่งเป็นการแข่งขันนัดอุ่นเครื่องก่อนการแข่งฟุตซอลชิงแชมป์โลก 2012 รวมถึงในเดือนมกราคม พ.ศ. 2556 เจษฎาเข้าแข่งขันฟุตบอลนัดกระชับมิตรโดยได้พบกับทีมชาติอิตาลีโดยเจษฎาสามารถทำได้ 1 ประตู และในเดือนมีนาคมของปีเดียวกันนี้ เขาได้เข้าแข่งขันรายการไทยแลนด์ฟุตซอลพรีเมียร์ลีก 2012-13 อย่างไรก็ตาม ในเบื้องต้น มีรายงานว่าการแข่งขันฟุตซอลสโมสรชิงแชมป์เอเชียรอบคัดเลือก ที่จะจัดขึ้นในเดือนเมษายน ทางสโมสรฟุตซอลราชนาวีจะไม่มีเจษฎา ชูเดช ซึ่งเป็นผู้เล่นหลักเข้าแข่งขันรางวัลเกียรติยศรางวัลเกียรติยศ. - รางวัลดาวซัลโวสูงสุด ยูเมะฟุตซอลเอฟเอคัพ 2012 - รางวัลนักเตะทรงคุณค่า ยูเมะฟุตซอลเอฟเอคัพ 2013</doc>
