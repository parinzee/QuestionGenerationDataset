<doc id="293644" url="https://th.wikipedia.org/wiki?curid=293644" title="ยาราเอล พูฟ">ยาราเอล พูฟ ยาราเอล พูฟ (Yarael Poof) เป็นตัวละครในเรื่องแต่งชุดสตาร์ วอร์ส ยาราเอล พูฟ เป็นอาจารย์เจไดชาวเควอร์เมียน รับใช้สภาเจไดในช่วงยุคโรยของสาธารณรัฐกาแลกติก เขาเป็นผู้ฝึกโรรอน โครอบบ์เป็นพาดาวัน ในยามที่ใช้กระบี่แสง ยาราเอล พูฟมักใช้ความเชี่ยวชาญในด้านพลังสะกดใจเพื่อหลีกเลี่ยงปัญหาประวัติ ประวัติ. พูฟเป็นผู้เชี่ยวชาญวิชาพลังเจไดสะกดใจและสามารถใช้พลังนี้เพื่อสร้างภาพลวงตาขึ้นในใจของเป้าหมายได้ ความสามารถในทางเชื่อมโยงกับพลังของเขาเป็นที่ยอมรับแก่คนทั่วไปจนได้รับการเชิญเข้าเป็นสมาชิกสภาเจได เขามีความสามารถในศาสตร์ที่หาผู้เชี่ยวชาญยากอย่างสมาธิศึก ซึ่งช่วยให้เขาสามารถมอบกำลังใจแก่กองทัพในขณะเดียวกันกับที่บั่นทอนจิตใจของศัตรูได้ ในฐานะของสมาชิกสภาเจได ยาราเอล พูฟ ก็มีความเชี่ยวชาญในการต่อสู้ด้วยเช่นกัน เขาเป็นสมาชิกเผ่าพันธุ์เควอร์เมียน เป็นเผ่าพันธุ์สิ่งมีชีวิตไม่มีกระดูกสันหลังมีความเชื่อมโยงกับเซกซ์โตแห่งทรอยเคน ขา ลำตัว และคอที่ยาวของเขาทำให้เขามีร่างสูงกว่ามนุษย์ทั่วไปประมาณสามฟุต มีแขนอีกคู่หนึ่งอยู่ภายใต้เสื้อคลุม ต่อมรับกลิ่นอยู่ที่มือทั้งสองข้าง มีสมองสองลูก ลูกหนึ่งอยู่ในกะโหลกศีรษะและอีกลูกหนึ่งอยู่ในช่องอก เป็นหนึ่งในเจไดเควอร์เมียนที่อาวุโสที่สุดสี่คนในช่วงปีก่อนเหตุการณ์การรุกรานนาบู อาจารย์เจไดท่านนี้อยู่ในที่ประชุมด้วยในขณะที่ไควกอน จินน์นำเอาอนาคิน สกายวอล์คเกอร์น้อยมาต่อสภาเพื่อขอให้ได้รับการฝึก เขายังได้ฝึกพาดาวันของตนเองอย่างน้อยหนึ่งคนด้วยคือโรรอน โครอบบ์ พูฟอยู่ที่วิหารเจไดร่วมกับสมาชิกสภาฯ อย่างเดปา บิลลาบา ออปโป แรนไซซิส โยดา ยาดเดิล และอีเวน พิเอลล์ ในช่วงที่ยินชอร์รีเข้าโจมตีวิหารเจได เขาใช้กระบี่แสงสีเหลืองของตนเอาตัวรอดจากการลอบโจมตีนั้นได้ ในปีที่ 27 ก่อนยุทธการยาวินเบื้องหลัง เบื้องหลัง. แต่เดิมนั้นตัวละครยาราเอล พูฟจะมีบทในภาพยนตร์กองทัพโคลนส์จู่โจมด้วย แต่จอร์จ ลูคัส เห็นว่าตัวละครนี้สร้างยากและใช้เงินมากเกินจำเป็น จึงถอดตัวละครตัวนี้ออกจากสมาชิกสภาเจได นอกจากนี้ลูคัสยังเห็นว่าฉากยุทธการจีโอโนซิสในภาพยนตร์ ควรจะเป็นฉากที่ตัวละครในสภาเข้ามาร่วมรบด้วย นอกจากนี้การที่พูฟถูกถอดออกจากโคลนส์ก็ยังช่วยลดความสับสนที่จะเกิดกับตัวละครเผ่าพันธุ์คามิโนที่เพิ่มขึ้นมาใหม่ได้ด้วย เนื่องจากมีคอยาวคล้ายกัน</doc>
