<doc id="888630" url="https://th.wikipedia.org/wiki?curid=888630" title="พวงแก้วกุดั่น">พวงแก้วกุดั่น พวงแก้วกุดั่น () เป็นไม้ประดับในสกุลพวงแก้วกุดั่น กระจายพันธุ์ในอินเดีย จีนตอนใต้ อินโดจีน ฟิลิปปินส์ถึงเกาะนิวกินี ลักษณะเป็นไม้เถาอายุหลายปี ใบรูปไข่หรือแกมรูปขอบขนานถึงรูปใบหอก ยาว 6-21 เซนติเมตร โคนใบเว้าตื้นหรือคล้ายรูปก้นปิด ก้านใบยาว 3.5-12 เซนติเมตร ดอกมี 10-27 ดอก ก้านดอกยาว 4-10 เซนติเมตร ใบประดับย่อยรูปแถบ 2 อัน ยาวประมาณ 3 มิลลิเมตร กลีบเลี้ยงมี 4-6 กลีบ ด้านนอกสีน้ำตาล มีขนละเอียด ด้านในสีม่วงอมน้ำเงิน รูปขอบขนานหรือรูปใบหอก ยาว 1.5-2 เซนติเมตร พับงอกลับ เกสรเพศผู้รูปแถบยาว 0.8-1.6 เซนติเมตร อับเรณูยาว 2-5 มิลลิเมตร ปลายมีรยางค์สั้น ๆ ก้านเกสรเพศเมียยาวประมาณ 6 มิลลิเมตร ขยายในผลคล้ายหาง ยาว 4-8 เซนติเมตร มีขนยาวนุ่มหนาแน่น ผลรูปรีเบี้ยว ยาว 0.6-1.2 เซนติเมตร</doc>
