<doc id="649228" url="https://th.wikipedia.org/wiki?curid=649228" title="บัวน้อย">บัวน้อย บัวน้อย (; พ.ศ. 2530 — ) เป็นลิงกอริลลาที่มีชื่อเสียงของประเทศไทย ซึ่งได้รับการกล่าวถึงผ่านสื่อต่าง ๆ เป็นจำนวนมาก และมีความโดดเด่น ในฐานะที่เป็นกอริลลาคู่แรกที่ได้รับการจัดแสดงที่ประเทศไทย แต่ภายหลังตัวผู้ได้ตายลง โดยบัวน้อยยังคงได้รับความสนใจจากผู้คนประวัติ ประวัติ. บัวน้อย เป็นลิงกอริลลาเพศเมีย ที่ได้รับการส่งมาจากประเทศเยอรมนีเมื่ออายุได้ 3 ปี ในราคาประมาณ 3 ล้านกว่าบาท โดยได้นำมาจัดแสดงที่สวนสัตว์พาต้า ตั้งแต่ปี พ.ศ. 2535 ในกรงขนาด 20x10 เมตร และมีงบประมาณในการดูแลที่เดือนละ 10,000 บาทการตอบรับและสิ่งสืบเนื่อง การตอบรับและสิ่งสืบเนื่อง. เว็บไซต์ยูทูบได้มีเพลง ลิงคิงคอง ขับร้องโดยวงชะนี ซึ่งเป็นเพลงดัดแปลงจาก ริงดิงดอง ของวงชายนี ที่นำเนื้อหาว่าด้วยบัวน้อยมาเผยแพร่ และมีผู้เข้าชมกว่า 4 ล้านครั้ง โดยได้มีการตอบรับต่อเพลงดังกล่าวในเชิงบวกเป็นส่วนมาก พ.ศ. 2556 นาตาลี เดวิส ซึ่งเป็นนักแสดงที่มีชื่อเสียง ได้เคยทำการระดมทุนเพื่อช่วยเหลือสัตว์ที่พาต้าปิ่นเกล้า รวมถึงกอริลลาบัวน้อย พ.ศ. 2557 บัวน้อยได้รับความสนใจจากผู้คนเป็นจำนวนมาก ต่อกรณีการรณรงค์ให้ย้ายไปยังที่อยู่ใหม่ที่เหมาะสมกว่าเดิม ซึ่งกลุ่มคนรักสัตว์ได้ทำการยื่น 36,000 รายชื่อต่ออธิบดีกรมอุทยานแห่งชาติสัตว์ป่าและพันธุ์พืช เพื่อให้มีการจัดหาที่อยู่ใหม่สำหรับบัวน้อย โดยมีตัวแทนรณรงค์ ที่ได้ติดตามเรื่องราวของบัวน้อยมาเกือบ 30 ปี จากกรณีดังกล่าว ทางสวนสัตว์พาต้ามีความยินดีที่จะเคลื่อนย้ายสัตว์ชนิดต่าง ๆ ยกเว้นบัวน้อย เนื่องด้วยอาจไม่คุ้นเคยกับสภาพแวดล้อมที่เปลี่ยนไป และอาจเสี่ยงต่อการติดเชื้อโรคจากพื้นดิน ทั้งยืนยันว่าได้ทำการดูแลเป็นอย่างดี</doc>
