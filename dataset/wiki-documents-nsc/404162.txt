<doc id="404162" url="https://th.wikipedia.org/wiki?curid=404162" title="กลุ่มอาการสำลักขี้เทา">กลุ่มอาการสำลักขี้เทา กลุ่มอาการสำลักขี้เทา คือภาวะซึ่งมีขี้เทาเข้าไปอยู่ในปอดของทารกแรกเกิด ซึ่งอาจเกิดก่อนคลอดหรือขณะคลอดก็ได้ ขี้เทาเป็นอุจจาระที่ทารกขับถ่ายออกมาเป็นครั้งแรกของชีวิต ย่อยมาจากสิ่งต่างๆ ที่ทารกกลืนเข้าไปขณะอยู่ในครรภ์ ปกติขี้เทาจะค้างอยู่ในลำไส้ของทารกจนกระทั่งคลอดออกมา แต่บางครั้งอาจถูกขับออกมาอยู่ในน้ำคร่ำก่อนคลอดหรือถูกขับออกมาขณะคลอดได้ โดยเฉพาะเมื่อทารกตกอยู่ในภาวะเครียด (fetal distress) หากทารกสูดสำลักขี้เทาเหล่านี้เข้าไปอาจทำให้มีปัญหาทางการหายใจได้</doc>
