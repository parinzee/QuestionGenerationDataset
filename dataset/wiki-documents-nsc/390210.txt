<doc id="390210" url="https://th.wikipedia.org/wiki?curid=390210" title="มินะมิซันริกุ">มินะมิซันริกุ มินะมิซันริกุ () เป็นเมืองตากอากาศ ตั้งอยู่ในอำเภอโมะโตะโยะชิ จังหวัดมิยะงิ ประเทศญี่ปุ่น มีพื้นที่ 163.74 ตารางกิโลเมตร และจนถึงวันที่ 1 ตุลาคม พ.ศ. 2547 มีประชากร 19,170 คน เมืองดังกล่าวเป็นการรวมเข้าด้วยกันของเมืองชิซุงะวะและอุตะสึในอำเภอโมะโตะโยะชิ เมื่อวันที่ 1 ตุลาคม พ.ศ. 2548 และสร้างเป็นเมืองใหม่ชื่อมินะมิซันริกุ พื้นที่ส่วนใหญ่ของมินะมิซันริกุถูกทำลายจากเหตุแผ่นดินไหวและคลื่นสึนามิในโทโฮะกุ พ.ศ. 2554 โดยที่อาคารส่วนใหญ่ถูกคลื่นกวาดไปถึง 16 เมตรหรือมากกว่า ประชากรเมืองกว่าครึ่ง หรือ 9,500 คน สูญหาย และเกือบจะแน่ใจได้ว่าเสียชีวิต หากจำนวนดังกล่าวได้รับการยืนยัน การสูญเสียชีวิตในเมืองแห่งนี้จะถือเป็นร้อยละยอดผู้เสียชีวิตสูงสุดของญี่ปุ่นทั้งประเทศจากคลื่นสึนามิ อย่างไรก็ตาม ประชากร 9,700 คนได้รับยืนยันว่ารอดชีวิต และอพยพไปแล้ว ก่อนหน้านี้ แผ่นดินไหวใหญ่ชิลี พ.ศ. 2503 ได้ส่งผลให้เกิดคลื่นสึนามิข้ามมหาสมุทรแอตแลนติกและถล่มเมืองชิซูงาวะในเวลานั้น โดยสูงถึง 2.8 เมตร ทำให้เกิดความเสียหายเป็นอันมากเมื่อเทียบกับมาตรฐานทั่วไป ผลคือ มีการสร้างกำแพงท่าเรือสูงเท่ากับตึกสองชั้นจนถึง พ.ศ. 2506 แต่กำแพงท่าเรือดังกล่าวไม่สามารถป้องกันคลื่นสึนามิที่เกิดใน พ.ศ. 2554 ได้ เพราะมีความสูงถึงตึกสี่ชั้น</doc>
