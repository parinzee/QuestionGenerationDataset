<doc id="3011" url="https://th.wikipedia.org/wiki?curid=3011" title="อีวานเกเลียน">อีวานเกเลียน อีวานเกเลียน มหาสงครามวันพิพากษา () หรือชื่อภาษาอังกฤษว่า Neon Genesis Evangelion หรืออาจเรียกย่อๆ ว่า อีวานเกเลียน, อีวา, NGE เป็นการ์ตูนอะนิเมะชุดสำหรับฉายทางสถานีโทรทัศน์ สร้างโดยสตูดิโอไกแน็กซ์ (Gainax) เขียนบทและกำกับโดย ฮิเดอากิ อันโนะ และร่วมผลิตโดยทีวีโตเกียว และ Nihon Ad Systems เริ่มฉายในเดือนตุลาคม พ.ศ. 2538 เป็นการ์ตูนอะนิเมะที่ประสบความสำเร็จอย่างสูง ทั้งในด้านความนิยม ด้านการค้า นอกจากนี้ ยังเป็นที่วิพากษ์วิจารณ์และมีอิทธิพลอย่างมากต่อวงการอะนิเมะ และสังคมญี่ปุ่นในสมัยนั้น และก่อให้เกิดแฟรนไชส์สินค้าและสื่ออีวานเกเลียนขึ้นมากมาย นอกจากนี้ ยังได้รับรางวัลอะนิเมะใหญ่หลายรางวัล จนได้รับการยอมรับในหลายๆ แห่งว่า เป็นหนึ่งในการ์ตูนที่ยิ่งใหญ่ที่สุดตลอดกาล (one of the greatest anime of all time) และถือได้ว่าเป็นเรื่องที่เยี่ยมยอดที่สุดและเป็นเรื่องต้นฉบับที่ทำให้การ์ตูนทั้งหมดหลังจากนั้นเป็นยุคใหม่มากกว่าขึ้นอย่างมาก เช่น กันดั้ม เป็นต้น อีวานเกเลียน ได้หยิบสัญลักษณ์ทางศาสนาของหลักจูเดโอ-คริสเตียน จากพระธรรมปฐมกาล (Book of Genesis) ในคัมภีร์ของศาสนายิว และศาสนาคริสต์ และเรื่องเล่าทางศาสนาต่างๆ มาเป็นแนวดำเนินเรื่อง ในตอนท้ายๆ ได้เน้นไปที่การวิเคราะห์จิตของตัวละครเมื่อสมัยเด็ก (psychoanalysis) ว่าทำไมตัวละครหลักของเรื่องจึงมีนิสัยและการกระทำเช่นนั้น ซึ่งได้แสดงว่าตัวละครนั้นๆ มีปัญหาทางด้านอารมณ์มาแต่เด็ก จนเกิดอาการป่วยทางจิตในที่สุด การเดินเรื่องจะวนเวียนอยู่กับการตั้งคำถามและการตอบซ้ำไปซ้ำมา จนทำให้ตัวละครสับสนว่าสิ่งที่ตัวเองเชื่อมั่นนั้นจริงหรือ ผู้กำกับฮิเดอากิ เคยป่วยเป็นโรคซึมเศร้า ก่อนที่จะเริ่มสร้างเรื่องนี้ เขาได้นำประสบการณ์ตรงของตัวเองในการที่จะเอาชนะโรคซึมเศร้า มาเป็นแนวความคิดของตัวละครการวางเนื้อเรื่อง การวางเนื้อเรื่อง. ดูเพิ่มที่: อภิธานศัพท์ในอีวานเกเลียน ในขณะที่โลกพึ่งถือกำเนิด เผ่าพันธุ์เทวทูต (หรือทูตสวรรค์) ได้ถูกเลือกให้เป็นผู้ชี้นำอารยธรรมบนโลกใบนี้ โดยมี อดัม เป็นผู้ให้กำเนิดชีวิตทั้งมวล แต่การมาถึงของดวงจันทร์สีดำซึ่งภายในมี ลิลิธ อยู่ เมื่อสี่พันล้านปีก่อนถือเป็นภัยคุกคามต่อเผ่าพันธุ์เทวทูต ทั้งนี้ กฎการหยั่งรากได้กำหนดไว้ว่า ไม่สามารถจะมีสิ่งมีชีวิตทั้งสองเผ่าพันธุ์อยู่บนดาวเคราะห์ดวงเดียวกันได้ เนื่องจากหากอดัม (ผู้มีผลไม้แห่งชีวิต) รวมกับ ลิลิธ (ผู้มีผลไม้แห่งปัญญา) จะมีพลังเทียบเท่าพระเจ้า ดังนั้นจึงกำหนดกลไกที่เรียกว่า หอกลองกินุส ขึ้นมา เพื่อยับยั้งการเจริญของเผ่าพันธุ์ใดเผ่าพันธุ์หนึ่ง แต่ทว่า หอกลองกินุสที่มากับลิลิธ ได้สูญหายหรือถูกทำลายไประหว่างที่ตกสู่โลก ดังนั้นหอกลองกินุสของอดัมจึงหยุดยั้งอดัมไว้ และอดัมก็หลับไหลอยู่ภายในขั้วโลกใต้ตั้งแต่นั้นมา ในขณะที่ลิลิธกลายเป็นผู้ให้กำเนิดมวลมนุษยชาติขึ้นมา ภายหลังสิ้นสุดสงครามโลกครั้งที่สอง มีการค้นพบเอกสารโบราณที่บริเวณทะเลเดดซี ซึ่งนำไปสู่การก่อตั้งองค์กรลับนามว่า เซเล่ ขึ้นที่เยอรมนี กายใต้การนำของ คีล ลอเรนซ์ เซเล่ได้เข้าไปสนับสนุนโครงการของประเทศอภิมหาอำนาจต่างๆ ตลอดจนสหประชาชาติ ในที่สุด ปลายศตวรรษที่ 20 เซเล่ก็กลายเป็นองค์กรเบื้องหลังที่มีอิทธิพลที่สุดในโลกและสามารถควบคุมสหประชาชาติ ทศวรรษที่ 1990 คณะนักสำรวจในนามสหประชาชาติได้ค้นพบดวงจันทร์สีขาวที่มียักษ์หลับใหลพร้อมหอกลองกินุสอยู่ภายในบริเวณขั้วโลกใต้ พวกเขาได้ตั้งชื่อยักษ์ตนนี้ว่า อดัม คณะนักสำรวจจึงได้ดึงหอกลองกินุสออก และนำไปศึกษาที่ประเทศจอร์แดน และเริ่มทำการสำรวจร่างกายอดัม สหประชาชาติเริ่มก่อสร้างฐานปฏิบัติการที่สองที่ขั้วโลกใต้จนแล้วเสร็จในปี 1999 ผลการศึกษาร่างกายอดัมพบว่า มีดีเอ็นเอเหมือนมนุษย์ถึง 99% ซึ่งทำให้เกิดทฤษฎีว่าอดัมคือมนุษย์คนแรก สิงหาคม ปี 2000 ได้มีการเริ่มการทดลองตัวอย่างอดัมที่ขั้วโลกใต้ โดยมีผู้ให้ทุนสำรวจ (เซเล่) เป็นผู้สังเกตการณ์ ในขณะที่หอกลองกินุสกำลังอยู่ระหว่างการขนส่งมายังฐานปฏิบัติการที่สอง วันที่ 12 กันยายน 2000 คณะผู้สังเกตการณ์และสมาชิกบางส่วน ได้เดินทางกลับเยอรมนีและญี่ปุ่น การทดลองในวันต่อมาเป็นการทดลอง Contact Experiment กับอดัมโดยติดตั้งแหล่งพลังงานอนันต์ S² Engine เข้ากับตัวอดัมที่หลับไหลอยู่ การเดินเครื่อง S² Engine ทำให้ร่างของอดัมปลดปล่อยสนามพลังปฏิภาคเอ.ที. (Anti A.T. field) ออกมา (สนามพลังปฏิภาคฯมีแหล่งกำเนิดมาจาก S² Engine) สนามพลังปฏิภาคฯจากร่างอดัมนี้ได้ไปสลายสนามพลังเอ.ที.ของนักวิจัย(มนุษย์)ในที่ทดลอง ทำให้ร่างและจิตใจของนักวิจัยเหล่านั้นกลายเป็น LCL รวมเข้ากับตัวอดัม อดัมตื่นขึ้นอย่างสมบูรณ์เและประตูแห่งกัฟได้เปิดออกเพื่อชำระล้างโลก คณะวิจัยที่เหลืออยู่ได้พยายามผนึกอดัมโดยการยิงหอกลองกินุสปักสู่ร่างอดัม แต่หอกลองกินุสไม่สามารถหยุดยั้งอดัมได้และอดัมได้ฆ่านักวิจัยที่เหลือ ขณะที่ S² Engine จ่ายพลังงานมหาศาลจนอดัมกลายร่างเป็นยักษ์แห่งแสงขนาดมหึมา ในที่สุดร่างกายของอดัมเกิดการระเบิดขึ้นอย่างรุนแรงและหลอมละลายน้ำแข็งในขั้วโลกใต้ไปแทบทั้งหมด อดัมกลายสภาพเป็นตัวอ่อนและวิญญาณแตกแยกออกไป สหประชาชาติออกแถลงการณ์ต่อชาวโลกว่า การระเบิดที่เกิดขึ้นเป็นผลมาจากอุกกาบาตตกลงสู่ทวีปแอนตาร์กติกา และขนานนามเหตุการณ์ครั้งนี้ว่า "เซคัลด์ อิมแพก" การหลอมละลายน้ำแข็งที่ขั้วโลกใต้ส่งผลให้ระดับน้ำทะเลสูงขึ้นอย่างมาก เกิดภัยพิบัติต่างๆและสงครามขึ้นมากมาย หนึ่งสัปดาห์หลังการระเบิด ในวันที่ 20 กันยายน 2000 กรุงโตเกียวเดิม (โตเกียว-1) ถูกทิ้งระเบิดปรมาณูจนพินาศย่อยยับ ภัยพิบัติและสงครามในครั้งนี้คร่าชีวิตคน 1/3 ของทั้งประชากรโลก รัฐบาลญี่ปุ่นได้ดำเนินการสร้างโตเกียว-2 ไว้ที่เมืองมะสึโมะโตะในฐานะเมืองหลวงแห่งใหม่ แล้วเสร็จในปี 2003 องค์การ เฮิร์น (ต่อมาคือ เนิร์ฟ) ถูกก่อตั้งขึ้นเพื่อพัฒนาชีวจักรกล อีวานเกเลียน (หรือ อีวา) ซึ่งโคลนมาจากลิลิธ และพัฒนาซุปเปอร์คอมพิวเตอร์ เมไจ ตลอดจนสร้างเมืองจีโอฟรอนซ์และนีโอโตเกียว-3 เพื่อรับมือกับเทวทูตที่บันทึกไว้ในคัมภีร์เดดซี จนกระทั่งในอีกสิบกว่าปีต่อมา เทวทูตก็ปรากฏตัวขึ้นและเข้าโจมตีเนิร์ฟสาขาญี่ปุ่น กำลังทหารของสหประชาชาติไม่สามารถทำอะไรเทวทูตได้ เช่นนั้น อีวา จึงถูกนำมาใช้เพื่อต่อกรกับเหล่าเทวทูตการออกจำหน่ายสือบันทึกและหนังสือสื่อบันทึกการ์ตูนชุดฉายทางโทรทัศน์ การออกจำหน่ายสือบันทึกและหนังสือ. สื่อบันทึก. การ์ตูนชุดฉายทางโทรทัศน์. ต่อมาในปี พ.ศ. 2552 ได้มีการนำมารีเมก์ทำการบันทึกสื่อจัดจำหน่ายในรูปแบบใหม่ ทั้ง VCD และ DVD) ภายใต้ลิขสิทธิ์ของ TIGA เช่นเดิมภาพยนตร์ ภาพยนตร์. หลังจากที่มีการฉายจบไปแล้วทางโทรทัศน์ได้มีการนำมาทำเป็นภาพยนตร์ต่ออีก 2 ภาค ภาคต่อสำหรับฉายในโรงภาพยนตร์อีก 3 ตอน และ Remake อีก 4 ตอน ได้แก่1. (Evangelion: Death and Rebirth) ฉายเมื่อ15มีนาคม1997 ความยาวทั้งสิ้น 115 นาที 2. (The End of Evangelion) ฉายเมื่อ19กรกฎาคม1997 ความยาวทั้งสิ้น 87 นาที 10 ปีให้หลังทางต้นสังกัดได้มีโครงการสร้างฉบับหนังโรงใหม่อีกครั้ง โดยมีการสร้างตอนพิเศษอีก 4 ตอน [จัดทำโดยKHARA STUDIOซึ่งแยกตัวออกมาจากGAINAXหลังจากทำภาคNGEเสร็จ]ข้อความตัวเอน โดยเริ่มฉายไปแล้ว 3 ภาค- เนื้อเรื่องส่วนใหญ่เป็นการปรับปรุงเนื้อหาการฉายทางโทรทัศน์ โดยใช้ตอนที่ 1 ถึงตอนที่ 6 จัดทำโดย Studio Khara และกำกับโดยอันโนะ ฮิเดอากิ ผู้กำกับฉายที่ประเทศญี่ปุ่นเมื่อ 9 กันยายน ค.ศ. 2007 ความยาวทั้งสิ้น 98 นาที และออกฉายในประเทศไทย เมื่อเดือนสิงหาคม ค.ศ. 2008 ต่อมาเมื่อมีการนำมาลงในการจัดจำหน่ายได้มีการปรับปรุงรายละเอียดเป็น เวอร์ชัน 1.01 ก่อนแล้วมีการตัดต่อใหม่ เพิ่มฉากการต่อสู้ใหม่ของตอนที่ 6 ทำมีการเปลี่ยนชื่อไปใช้- ฉายที่ญี่ปุ่นในวันที่ 27 กรกฎาคม ค.ศ. 2009 เป็นการปรับปรุงเนื้อหาการฉายทางโทรทัศน์อย่างสิ้นเชิง อ้างอิงเพียงบางตอนของเนื้อเรื่องเดิมเท่านั้น และเพิ่มตัวละครใหม่ มากินามิ มาริ ชิลเดรน คนที่ 5 อาจเป็นตัวละครใหม่ที่สร้างความเปลี่ยนแปลงให้กับเนื้อเรื่องด้วย รวมไปถึงคาโอรุ บทบาทของคาโอรุเปลี่ยนไปจากเดิมอย่างมาก รวมไปถึงบทบาทของอาสึกะ ออกฉายในประเทศไทย เมื่อวันที่ 19 มิถุนายน ค.ศ. 2010 ที่โรงภาพยนตร์ลิโด้ ความยาว 94 นาที - ภาคดัดแปลงของ - กำหนดเข้าฉายที่ญี่ปุ่นในวันที่17 เดือนพฤศจิกายน ปี2012 - ชื่ออย่างเป็นทางการของญี่ปุ่นคือ シン・エヴァンゲリオン劇場版:|| (Shin Evangelion Gekijou-ban:|| ชิน เอะวานเกริออน เกะคิโจบัง:||) โดยสัญลักษณ์นี้ที่ใช้เป็นชื่อภาคนี้ก็คือตัว “Repeat” ในโน็ตดนตรี ยังไม่มีกำหนดฉายที่ชัดเจนหนังสือหนังสือ. - หนังสือการ์ตูน เขียนโดย โยชิยูกิ ซะดะโมโตะ (Yoshiyuki Sadamoto) ผู้ออกแบบตัวละครในฉบับอะนิเมะ เนื้อเรื่องใช้โครงสร้างและเส้นเวลาแบบเดียวกับฉบับอะนิเมะ แต่จะเดินเรื่องด้วยมุมมองของ อิคาริ ชินจิ และเพิ่มเติมเนื้อหา รายละเอียดหลาย ๆ ส่วนเพื่อให้เนื้อเรื่องสมบูรณ์มากขึ้น และอ่านได้เข้าใจง่ายยิ่งขึ้น แปลและตีพิมพ์เป็นภาคภาษาไทยโดยสำนักพิมพ์สยามอินเตอร์คอมิกส์- "EVANGELION CHRONICLE " หนังสือที่รวบรวมข้อมูลในเรื่องทั้งหมดอย่างละเอียด ทั้งหมด 30 เล่ม โดยเป็นการรวบรวมเนื้อหาที่ละเอียดมาที่สุดและครบถ้วนมากที่สุดอีกด้วย- เกม อีวานเกเลียนได้รับการสร้าง เป็นเกมสำหรับเครื่องเล่นเพลย์สเตชันและพีซี ในชื่อตอนว่า Girlfriend of Steel และ Evangelion: Jo เกม Action Adventure จาก Bandai Namco กำหนดออกวันที่ 4 มิถุนายน 2552 โดยสร้างจากโครงเรื่องรีแมกส์ในตอน ลงบนเครื่อง playstation 2.0แรงบันดาลใจ แรงบันดาลใจ. อีวานเกเลียน ตลอดเรื่องอัดแน่ไปด้วยการอ้างถึงหลักการต่างๆ ทั้งทางชีววิทยา การทหาร ศาสนา และจิตวิทยา ซึ่งเป็นการเดินตามแนวทางของการ์ตูนแอนิเมชันรุ่นพี่อีกหลายเรื่อง ตัวอย่างเช่น เรือรบอวกาศยามาโตะ () ฮิเดอากิ อันโน นักเขียนของเรื่อง ได้แรงบันดาลใจหลายอย่างจากซิกมุนด์ ฟรอยด์ (Sigmund Freud) นักจิตวิทยาผู้ยิ่งใหญ่ชาวออสเตรีย ทั้งจากประโยคที่ฟรอยด์เคยพูด ทฤษฎีจิตวิทยาเชิงวิเคราะห์ของฟรอยด์ เช่นเดียวกับ หลักการทางศาสนาและชีววิทยาที่อันโนะมักนำมาใช้เพื่อสื่อความหมายต่างๆ ในการ์ตูนของเขา ด้วยเหตุผลข้างนี้ ทำให้อันโนะมักถูกวิจารณ์ว่าเป็นพวกชอบขโมยความคิด หรือก็แค่งานที่มาจากความคิดของทีมงานเท่านั้นเทววิทยา เทววิทยา. สัญลักษณ์เชิงศาสนาที่ถูกใช้ใน อีวานเกเลียน ส่วนใหญ่นั้น ได้แรงบันดาลใจมาจากจูเดโอ-คริสเตียน หรือความเชื่อในศาสนาคริสต์ที่มารากฐานมาจากศาสนายิว สัญลักษณ์ศาสนาดังกล่าวถูกนำมาจากหลายศาสนา ได้แก่ ศาสนายิว ศาสนาคริสต์ นอซทิสซึม (ลัทธิเหตุผล) และ กับบะลาห์ (Kabbalah: ศาสตร์เร้นลับของชาวยิว) ทสึรุมะคิ คะสุยะ () ผู้ช่วยผู้กำกับ กล่าวว่า ในตอนแรก การ์ตูนเรื่องนี้ใช้สัญลักษณ์ทางศาสนาคริสต์แค่เพื่อให้แตกต่างจากการ์ตูนหุ่นยนต์สู้กันเรื่องอื่นๆ และไม่มีความหมายอะไรมากกว่านั้น แต่การใช้สัญลักษณ์นี้โดยผู้ที่ไม่รู้ความหมายก็กลับการเป็นจุดอ่อนได้เหมือนกัน สัญลักษณ์ทางศาสนาใน อีวานเกเลียน สามารถตีความเบื้องต้นอย่างง่ายๆ ดังนี้- อาดัม และ อีฟ (เอวา) บอกถึงมนุษย์คู่แรกของโลก ตามพระธรรมปฐมกาล (Book of Genesis) ในคัมภีร์ของศาสนายิว และศาสนาคริสต์ โดยอีฟ เกิดมาจากซี่โครงของอาดัม เช่นเดียวกับในการ์ตูน ที่หุ่นยนต์อีวา (Eva) ทั้งหลาย มีต้นกำเนิดมาจากเทวทูต (Angel) ตนแรก คือ อดัม นั่นเอง- ไม้กางเขน เห็นได้บ่อย โดยเป็นรูปร่างของลำแสงระเบิดโดยเทวทูต (Angel) เหมือนลำแสงจากสรวงสวรรค์- เทวทูต (Angel) อาจจะหมายถึงเทวดาตามคติความเชื่อของศาสนาคริสต์ ตามพันธสัญญาเดิม รวมถึง ทูตสวรรค์ หรือผู้นำสารจากพระเจ้า ตามพันธสัญญาใหม่</doc>
