<doc id="181990" url="https://th.wikipedia.org/wiki?curid=181990" title="ท้าวทรุปัท">ท้าวทรุปัท ท้าวทรุปัท หรือ ท้าวยัชนเสน เป็นกษัตริย์ครองแคว้นปัญจาละ เป็นบิดาของศิขัณฑี ธฤษฏัทยุมนะ และพระนางเทราปตี (2 คนหลังเกิดจากการทำพิธี) ต่อมาโทรณาจารย์ได้ให้เหล่าลูกศิษย์จับตัวท้าวทรุปัทมาให้ตน ซึ่งเป็นพิธีคุรุทักษิณา โดยทุรโยธน์นำน้อง ๆ บุกตะลุยก่อนแต่ถูกท้าวทรุปัทตีทัพพ่ายกลับมา ต่อมาปาณฑพทั้ง 5 ได้มาต่อสู้กับท้าวทรุปัทอีกครั้ง ท้าวทรุปัทรบแพ้อรชุนและจับตัวไปให้คุรุโทรณาจารย์ แต่โทรณาจารย์ปล่อยตัวไปแต่ได้ขอดินแดนปัญจาละไว้ครึ่งหนึ่ง ท้าวทรุปัทรู้สึกน้อยใจว่าเหตุใดตนจึงไม่มีบุตรที่เก่งกาจดังเช่นอรชุน ทำให้ท้าวทรุปัทอยากได้อรชุนมาเป็นลูกเขยจึงได้ให้ฤๅษีทำพิธีขอบุตรให้กับตน 2 คน คือ ธฤษฏัทยุมนะ จุดมุ่งหมายคือสังหารโทรณาจารย์ และพระนางเทราปทีเพื่อเป็นชายาของอรชุน ในสงครามทุ่งกุรุเกษตร ท้าวทรุปัทได้เข้าร่วมกำลังรบกับฝ่ายปาณฑพ และถูกโทรณาจารย์ คู่อริสังหารด้วยดาบในการรบวันที่ 15 ของสงครามทุ่งกุรุเกษตร</doc>
