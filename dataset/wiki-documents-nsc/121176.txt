<doc id="121176" url="https://th.wikipedia.org/wiki?curid=121176" title="พานาโซนิค Q">พานาโซนิค Q เครื่องเล่นเกม พานาโซนิค คิว () เป็นเครื่องรุ่นที่พัฒนาจากเครื่องเล่นเกม เกมคิวบ์ ของนินเทนโด ด้วยความสามารถที่เพิ่มขึ้นกว่าเดิมในการเล่นแผ่นดีวีดี, ซีดีเพลง, เอ็มพี 3, และความสามารถอื่นๆ ในขณะที่เกมคิวบ์รุ่นก่อนหน้านี้ไม่มีความสามารถดังกล่าว เครื่องเล่นเกมนี้เปิดตัวในประเทศญี่ปุ่น และวางจำหน่ายในเดือนธันวาคม พ.ศ. 2544 โดยเปิดตัวในราคา 439 ดอลลาร์สหรัฐ และรุ่นดัดแปลงที่สามารถเล่นแผ่นดีวีดีจากทุกประเทศได้ ในราคา 499 ดอลลาร์สหรัฐ นินเทนโดเผชิญกับการตัดสินใจที่ไม่เคยเกิดขึ้นมาก่อนในการจดลิขสิทธิ์ระบบเกมคอนโซลให้กับพานาโซนิค ส่งผลให้เกิดการเจรจาระหว่างบริษัทมัตซึชิตะ (ผู้เป็นเจ้าของเครื่องหมายการค้า พานาโซนิค) และนินเทนโด เมื่อนินเทนโดเซ้นสัญญาให้มัตซึชิตะดำเนินการผลิตเครื่องอ่านแผ่นดิสก์ให้กับเครื่องเกมคิวบ์แล้วนั้น ทำให้มัตซึชิตะสามารถผลิตระบบเล่นดีวีดีที่สามารถเล่นเกมคิวบ์ได้ในเครื่องเดียวกัน สำหรับคุณสมบัติอื่นๆ ของพานาโซนิค คิว มีดังนี้: จอแสดงผลบนเครื่องแบบ แอลอีดี, ถาดใส่แผ่นดิสก์แบบป้อนแผ่นด้านหน้าตัวเครื่อง, ระบบเสียง Dolby Digital 5.1 (มีช่องสัญญาณเสียงขาออกแบบออปติคอล) , ช่องต่อลำโพงซับวูฟเฟอร์แบบแยกต่างหาก, ตัวเครื่องเป็นสแตนแลสสตีล พานาโซนิค ยกเลิกการผลิตพานาโซนิค คิวเมื่อธันวาคม พ.ศ. 2546 เนื่องด้วยยอดขายที่ต่ำ อีกทั้งลูกค้าเล็งเห็นว่าสามารถซื้อเกมคิวบ์ และเครื่องเล่นดีวีดีแยกต่างหากในราคาที่ถูกกว่าซื้อเครื่องพานาโซนิค คิว ดังนั้น จึงไม่เป็นที่นิยมทั่วไปยกเว้นในนักสะสม</doc>
