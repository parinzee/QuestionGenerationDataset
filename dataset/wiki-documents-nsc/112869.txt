<doc id="112869" url="https://th.wikipedia.org/wiki?curid=112869" title="เกาะยะกุ">เกาะยะกุ เกาะยะกุ (ญี่ปุ่น: 屋久島) เป็นเกาะรูปทรงกลมที่ตั้งอยู่ในจังหวัดคะโงะชิมะ ประเทศญี่ปุ่น ห่างจากตัวเกาะคีวชูไปทางตะวันตกเฉียงใต้ประมาณ 60 กิโลเมตร ได้รับลงทะเบียนให้เป็นมรดกโลกเมื่อปี พ.ศ. 2536 พร้อมกับสถานที่อีก 3 แห่ง คือ ปราสาทฮิเมจิ วัดโฮรีว และเทือกเขาชิระกะมิ โดยร้อยละ 21 ของเกาะหรือประมาณ 107.47 ตร. กม. จาก 504.88 ตร. กม. ได้รับลงทะเบียนลักษณะ ลักษณะ. ตัวเกาะมีเส้นรอบวงประมาณ 132 กิโลเมตร มียอดเขามิยะโนะอุระ (宮之浦岳) สูง 1,936 เมตรเป็นจุดสูงสุดของเกาะ บนเกาะเป็นแหล่งอาศัยของกวางและลิง และมีหมู่บ้านเล็กๆ 2 แห่งตั้งอยู่ จุดเด่นของเกาะคือต้นไม้ Cryptomeria หรือ สุงิ (杉) ขนาดใหญ่จำนวนมากซึ่งมีอายุนับได้กว่าพันปี เช่น ต้นโจมงซุงิ ซึ่งมีเส้นรอบวงถึง 16.1 เมตร สูง 30 เมตร และมีอายุกว่า 3,000 ปี นอกจากนั้นสภาพอากาศบนเกาะที่มีตั้งแต่สถาพอากาศแบบเขตกึ่งร้อนชื้นจนถึงสภาพอากาศแบบหนาวเย็น ยังเป็นจุดสนใจของเกาะนี้อีกด้วยมรดกโลก มรดกโลก. เกาะยะกุได้รับลงทะเบียนเป็นมรดกโลกในการประชุมคณะกรรมการมรดกโลกสมัยสามัญครั้งที่ 17 เมื่อปี พ.ศ. 2536 ที่เมืองการ์ตาเฮนา ประเทศโคลอมเบีย ด้วยข้อกำหนดและหลักเกณฑ์ในการพิจารณา ดังต่อไปนี้- (vii) - เป็นตัวอย่างที่เด่นชัดของการเป็นตัวแทนในวิวัฒนาการสำคัญต่างๆในอดีตของโลก เช่น ยุคสัตว์เลื้อยคลาน ยุคน้ำแข็ง ซึ่งสะท้อนให้เห็นถึงการพัฒนาความหลากหลายทางธรรมชาติบนพื้นโลก - (ix) - เป็นแหล่งที่เกิดจากปรากฏการณ์ทางธรรมชาติที่มีเอกลักษณ์หายากหรือสวยงามเป็นพิเศษ เช่น แม่น้ำ น้ำตก ภูเขา</doc>
