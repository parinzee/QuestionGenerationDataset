<doc id="221982" url="https://th.wikipedia.org/wiki?curid=221982" title="อภิรดี ภวภูตานนท์">อภิรดี ภวภูตานนท์ อภิรดี ภวภูตานนท์ ณ มหาสารคาม (23 กันยายน พ.ศ. 2508-ปัจจุบัน) เป็นนักแสดงชาวไทยประวัติ ประวัติ. อภิรดี ภวภูตานนท์ เกิดเมื่อวันที่ 23 กันยายน พ.ศ. 2508 ที่กรุงเทพมหานคร เป็นบุตรของพันตำรวจเอก (พิเศษ) ทศพล และอำไพ ภวภูตานนท์ ณ มหาสารคาม เธอมีเชื้อสายมอญ อภิรดีเข้ารับการศึกษาระดับปฐมวัยที่โรงเรียนอนุบาลละอออุทิศ, ระดับประถมศึกษาปีที่ 7 จากโรงเรียนสาธิตมหาวิทยาลัยราชภัฏสวนสุนันทา, ระดับมัธยมศึกษาปีที่ 3 จากโรงเรียนเขมะสิริอนุสรณ์, ต่อมาได้เข้าพาณิชยการแห่งหนึ่ง และศึกษาต่อระดับอุดมศึกษาจากมหาวิทยาลัยรามคำแหง มหาวิทยาลัยเกริก และสำเร็จการศึกษาระดับปริญญาเอก คณะรัฐศาสตร์ มหาวิทยาลัยกรุงเทพธนบุรีในปี พ.ศ. 2560 เธอเข้าสู่วงการบันเทิงครั้งแรกจากการเป็นพรีเซนเตอร์โฆษณา และต่อมาเธอก็ได้รับการสนับสนุนจากจีรวรรณ กัมปนาทแสนยากรให้เป็นนักแสดงชีวิตครอบครัว ชีวิตครอบครัว. อภิรดีสมรสกับโอภาส ทศพร ตั้งแต่ปีประมาณ พ.ศ. 2530 และใช้ชีวิตคู่กันหลายปี มีบุตร-ธิดา 3 คน ได้แก่ ปภณ , ภัสกร และเลลาณี ก่อนจะหย่าขาดกันเมื่อ พ.ศ. 2549 โดยให้เหตุผลว่าเพื่อป้องกันปัญหาที่อาจเกิดขึ้นเนื่องจากหนี้สินในการทำธุรกิจ ต่อมาในเดือนกุมภาพันธ์ พ.ศ. 2556 อภิรดีได้ออกมายอมรับว่าจดทะเบียนสมรสแล้วกับพันเอกวินธัย สุวารี หลังจากที่ทั้งคู่เริ่มรู้จักกันครั้งแรกและคบหากันในเวลาต่อมาภายหลังการหย่าร้าง รวมเป็นระยะเวลาประมาณ 8 ปี แต่อย่างไรก็ตามทั้งสองยังมิได้อยู่ร่วมบ้านเดียวกันผลงานละครละครสั้นผลงานละคร. ละครสั้น. - 2535 เมื่อข้าพเจ้าหนีเมีย ช่อง 7 - 2539 ระเบิดเถิดเทิง ละครซิตคอม (นักแสดงรับเชิญ) ช่อง 5 - 2542 แสงเทียน ละครสั้นเทิดพระเกียรติ ชุด ใต้แสงตะวัน ช่อง 7 - 2544 ตราไว้ในดวงจิต ละครสั้นเทเลฟีเจอร์ตอนเดียวจบ ช่อง 7 - 2551 บางรักซอย 9 ตอน รัก/สาม/เศร้า ช่อง 9 - 2556 บันทึกกรรม ตอน ฮีโร่ ช่อง 3 - 2559 เราเกิดในรัชกาลที่ 9 เดอะซีรีส์ (รับเชิญ)ผลงานภาพยนตร์ผลงานภาพยนตร์. - อั้งยี่ (2526) - แม่หัวลำโพง (2526) - เงิน เงิน เงิน (2526) ... กิ่งแก้ว - นักเลงร้อยคม (2526) - แก้วขนเหล็ก (2526) - อีสาวเมืองสิงห์ (2526) - ข้าจะอยู่ค้ำฟ้า (2527) ... เพชรไพลิน กังสดาล - เสือล่าสิงห์ (2527) - สวนทางปืน (2527) - ไอ้โหด .357 (2527) - สาลิกาลิ้นทอง (2527) - เพชรตัดเพชร (2527) ... ไป่หลู - พูดด้วยปืน (2527) - แม่สาวสุพรรณ (2527) - เพชรภูเรือ (2527) - ไอ้ชาติเหล็ก (2527) - ป่าเดือด (2527) - ชุมแพ ภาค2 (2527) - ดับเจ้าพ่อ (2527) - สาวบัวตอง (2527) - ลำพูนดำ(2527) - ปางรัก (2528) - ไอ้งูเห่า (2528) - ขุมทองแม่น้ำแคว (2528) - ไม่ใหญ่อย่าอยู่ (2528) - ฝน (2528) - สาวลมกรด (2528) - สู้สะท้านเมือง (2528) ... วิชุดา - นักเลงสิบล้อ (2528) - อุ้งมือมาร (2529) ... กาหลง - ดวลปืน (2529) - สะใภ้ (2529) ... ไฉไล - พิศวาสซาตาน (2529) - เหยื่อทรชน (2530) - นักฆ่าหน้าหยก (2530) - เมียหมายเลข 1 (2530) - ฉันรักผัวเขา (2530) - เมียนอกหัวใจ (2530) - เพชรสลัม (2530) - ฆ่าด้วยเสน่หา (2530) - สะใภ้เถื่อน (2530) - เหตุเกิดที่ห้องไอซียู (2530) - ภุมรีสีทอง (2531) - รักสำรอง (2531) - แก่นแก้ว (2531) - ซอสามสาย (2531) - เพชรเหนือเพชร (2531) - กว่าจะได้เป็นเมีย (2531) - เรือมนุษย์ (2531) - คนกลางเมือง (2531) - คุณนายแจ๋วแหวว (2531) - พยัคฆ์ร้ายเดนตาย (2531) - สองตระกูลดิบ (2531) - คำพิพากษา (2532) ... สมทรง - ทับเทวา (2532) - แม่เบี้ย (2532) - รักเถอะถ้าหัวใจอยากจะรัก (2533) - ไฟกลางฝน (2534) - เร็วกว่าใจ ไกลเกินฝัน (2536) - รินลณี ผีถ้วยแก้ว (2547) ...ปราง - 7 ประจันบาน 2 (2548) ...โฉม - ถึงเป็นถึงตาย (2548) - ตำนานสมเด็จพระนเรศวรมหาราช ภาคองค์ประกันหงสา (2550) ...หมอกมู - ตำนานสมเด็จพระนเรศวรมหาราช ภาคประกาศอิสรภาพ (2550) ...หมอกมู - ก้านกล้วย 2 (2552) ...เสียงพากย์เป็นพระสุพรรณกัลยาพิธีกรพิธีกร. - รายการ นี่สิ...ช่อง 9 - รายการ แม่บ้านประจัญบาน ช่อง ไทยรัฐ TV HDรางวัลรางวัล. - รางวัลเมขลา สาขาผู้แสดงนำหญิงดีเด่น จากละคร ทองเนื้อเก้า ปี 2530 - รางวัลพระราชทานพระสุรัสวดี ครั้งที่ 12 ประจำปี พ.ศ. 2531 สาขาดาราร้ายหญิงยอดเยี่ยม จากภาพยนตร์ คนกลางเมือง ปี 2531 - รางวัลเมขลา สาขาผู้แสดงนำหญิงดีเด่น จากละคร ลอดลายมังกร ปี 2535 - รางวัลเมขลา สาขาผู้แสดงประกอบหญิงดีเด่น จากละคร ดวงยิหวา ปี 2541 - รางวัลโทรทัศน์ทองคำ สาขาดารานำหญิงดีเด่น จากละคร ทองเนื้อเก้า ปี 2530 - รางวัลโทรทัศน์ทองคำ สาขาดารานำหญิงดีเด่น จากละคร อีสา ปี 2531 - รางวัลดาวเมขลา สาขาดาราดาวค้างฟ้าวงการละครดีเด่น ปี 2559</doc>
