<doc id="711420" url="https://th.wikipedia.org/wiki?curid=711420" title="คอนิกเส็กก์ ซีซีอาร์">คอนิกเส็กก์ ซีซีอาร์ คอนิกเส็กก์ ซีซีอาร์ () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัท คอนิกเส็กก์จากสวีเดน เปิดตัวครั้งแรกในงานเจนีวาออโตโชว์ ค.ศ. 2004 ซีซีอาร์มีคล้ายคลึงกับ ซีซี8เอส รุ่นก่อนหน้านี้มาก ทั้งประตูเปิดข้างแบบยกขึ้นทำมุม 45 องศาในแนวระดับ ซึ่งบริษัทเรียกว่า "แรปเตอร์ดอร์" (Raptor doors) แต่ถึงอย่างไรก็ตาม ซีซีอาร์ ก็มีการปรับปรุงหลายส่วน เช่นการปรับปรุงสพริเตอร์ (Splitter) ด้านหน้าให้ใหญ่ขึ้น ใส่จานเบรกที่ใหญ่ขึ้น ระบบกันสะเทือนที่พร้อมรองรับเครื่องยนต์ให้มีประสิทธิภาพขึ้น โดยใช้เครื่องยนต์ขนาด 4.7 ลิตร V8 ให้กำลังได้ถึง 806 แรงม้า (817 PS; 601 kW) ที่ 6900 รอบ/นาที และแรงบิดที่ 920 นิวตัน·เมตร (680 lb·ft) ที่ 5700 รอบ/นาที รถใช้ระบบส่งกำลังเป็นเกียร์ธรรมดา 6 จังหวะ ซีซีอาร์ สามารถทำความเร่ง 0-100 กม./ชม. ได้ใน 3.2 วินาที และความเร็วสูงสุดที่ 388 กม./ชม. (241 ไมล์/ชม.) ทำให้ "เป็นรถที่เร็วสุดในโลก (อย่างไม่เป็นทางการ) ประจำปี 2005" และ "เป็นรถที่มีกำลังเครื่องยนต์มากที่สุดประจำปี ค.ศ. 2005"รุ่นย่อยรุ่นย่อย. - ซีซีอาร์ รีโว (CCR REVO) : รุ่นที่มาปรับโดยคอนิกเส็กก์ ในปี ค.ศ. 2012 - เอโด คอมเพทิชัน ซีซีอาร์ อีโวลูชัน (EDO Competition CCR Evolution) : รุ่นแต่งโดยค่ายแต่งรถแนวเอ็กโซติกคาร์ (Exotic car) โดยใช้เงินแต่งทั้งหมดรวมแล้วกว่า 56,428 ดอลลาร์ หรือ 1.5 ล้านบาท</doc>
