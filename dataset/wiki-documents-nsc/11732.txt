<doc id="11732" url="https://th.wikipedia.org/wiki?curid=11732" title="คีตกวี">คีตกวี คีตกวี เป็นคำศัพท์ทางดนตรีที่พบได้บ่อยครั้ง หมายถึง ผู้ประพันธ์ดนตรี มักจะใช้เรียกผู้ที่แต่งและเรียบเรียงดนตรีบางประเภท โดยเฉพาะ ดนตรีคลาสสิก โดยที่ผู้แต่งเพลงมักจะแต่งทั้งท่วงทำนองหลัก และแนวประสานทั้งหมด เพื่อให้นักดนตรีเป็นผู้นำบทเพลงนั้นไปบรรเลงอีกทอดหนึ่ง โดยนักดนตรีจะต้องบรรเลงทุกรายละเอียดที่คีตกวีได้กำหนดไว้อย่างเคร่งครัด คำว่า คีตกวี ในภาษาไทยนี้ นิยมใช้เรียก ผู้ประพันธ์ดนตรีในแนวดนตรีคลาสสิกของตะวันตก โดยแปลมาจากคำว่า composer นั่นเอง อย่างไรก็ดี บางท่านอาจใช้คำว่า ดุริยกวี แต่ก็มีความหมายอย่างเดียวกัน สำหรับผู้ที่แต่งเพลงในแนวดนตรีอื่นๆ มักจะเรียกว่า นักแต่งเพลง หรือ ครูเพลง เท่านั้น คีตกวี อาจไม่จำเป็นต้องประพันธ์ดนตรีลงในแผ่นกระดาษเพียงอย่างเดียว แต่อาจเป็นผู้บรรเลงบทประพันธ์นั้นเป็นครั้งแรก และในภายหลังมีผู้อื่นนำไปใช้บรรเลงตามก็ได้ชื่อว่า คีตกวี เช่นกัน โดยทั่วไปเราจะรู้จัก คีตกวี ในฐานะที่เป็น นักแสดงดนตรี แม้ว่าหลายท่านจะมีผลงานการประพันธ์ดนตรี มากกว่าผลงานการบรรเลงก็ตาม เช่น เบโทเฟิน, โมซาร์ท, วากเนอร์ ฯลฯคีตกวีเอกของโลกคีตกวีเอกของโลก. 1. โยฮันน์ เซบาสเตียน บาค (Johann Sebastian Bach) 2. ลุดวิจ ฟาน เบโทเฟน (Ludwig van Beethoven) 3. โวล์ฟกัง อะมาเดอุส โมซาร์ท (Wolfgang Amadeus Mozart) 4. เฟรเดริก ฟร็องซัว ชอแป็ง (Frédéric François Chopin) 5. โรเบิร์ต อะเล็กซานเดอร์ ชูมันน์ (Robert Alexander Schumann) 6. ฟรานซ์ ปีเตอร์ ชูเบิร์ต (Franz Peter Schubert) 7. อันโตนีโอ วีวัลดี (Antonio Vivaldi) 8. ริชาร์ด วากเนอร์ (Richard Wagner) 9. ปีเตอร์ ไชคอฟสกี (Peter Tchaikovsky) 10. โยฮันน์ สเตราส์ บิดา (Johann Strauss father) 11. โยฮันน์ สเตราส์ บุตร (Johann Strauss son) 12. โยฮันเนส บราห์ม (Johannes Brahms) 13. จอร์จ เฟรดริก ฮันเดล (Georg Friedrich Händel) 14. เอริก ซาตี (Erik Satie) 15. อิกอร์ สตราวินสกี้ (Igor Stravinsky) 16. แอ็กตอร์ แบร์ลีโยซ (Hector Berlioz) 17. ฌอร์ฌ บีแซ (Georges Bizet) 18. เบลา บาร์ต็อก (Béla Bartók) 19. คาร์ล เซอร์นี (Carl Czerny) 20. อันโตญีน ดโวชาก (Antonín Dvořák) 21. โคล้ด เดอบุซซี (Claude Debussy) 22. เบิร์กมุลเลอร์ (Johann Friedrich Franz Burgmüller) 23. ชาร์ลส กูนอด (Charles Gounod) 24. ฟรานซ์ โจเซฟ ไฮเดิน (Franz Joseph Haydn) 25. ฟร้านซ์ ลิซท์ (Franz Liszt) 26. คาร์ล ออร์ฟ (Carl Orff) 27. ฌัก ออแฟนบัก (Jacques Offenbach) 28. จาโกโม ปุชชีนี (Giacomo Puccini) 29. ฟรานซิส ปูเลงค์ (Francis Poulenc) 30. จูเซปเป แวร์ดี (Giuseppe Verdi) 31. ดมีตรี ชอสตโกวิช (Dmitri Shostakovich) 32. กุสตาฟ มาห์เลอร์ (Gustav Mahler) 33. สก็อต จอปลิน (Scott Joplin) 34. อานโตนิโอ ซาลิเอรี (Antonio Salieri) 35. เซียร์เกย์ รัคมานีนอฟ (Sergei Rachmaninoff)</doc>
