<doc id="640129" url="https://th.wikipedia.org/wiki?curid=640129" title="เอนิลิงกัส">เอนิลิงกัส เอนิลิงกัส () คือ กิจกรรมทางเพศซึ่งบุคคลหนึ่งใช้ปาก ริมฝีปาก ฟัน หรือลิ้นของตนกระทำต่อทวารหนักของอีกบุคคลหนึ่ง เพื่อกระตุ้นกามารมณ์ของบุคคลหลัง เอนิลิงกัสสามารถกระทำโดยผู้มีรสนิยมทางเพศแบบใดก็ได้ ในภาษาอังกฤษคำว่า anilingus มาจากคำภาษาละตินว่า anus (ตูด) + lingere (เลีย) Richard von Krafft-Ebing นักเพศวิทยาชาวเยอรมัน บัญญัติขึ้นในหนังสือเรื่อง ไซโคพาเทียเซ็กชวลลิส (Psychopathia sexualis) เมื่อปี 1886 กิจกรรมนี้ยังมีชื่ออื่นอีก เช่น anal–oral contact และ anal–oral sex ส่วนในภาษาปากมักเรียก rimming หรือ rim job ในภาษาไทย เมื่อผู้ถูกกระทำเป็นชาย กิจกรรมนี้มักเรียกโดยภาษาปากว่า เลียตูดดูดไข่ หรือ ล้างตู้เย็น เพราะตู้เย็นเป็นที่ไว้ไข่ และไข่เปรียบถึงอัณฑะหรืออวัยวะเพศชาย เมื่อทวารหนักเป็นที่อยู่ของอวัยวะเพศชาย ทวารหนักจึงได้ชื่อว่า ตู้เย็น เอนิลิงกัสยังเคยใช้เป็นวิธีลงทัณฑ์นักโทษในที่สาธารณะ ปรากฏในช่วงสงครามสามสิบปีตามที่ Hans Jakob Christoffel von Grimmelshausen นักเขียนชาวเยอรมัน บันทึกไว้ในหนังสือเรื่อง ซิมพลิคัสซิมพลิซิสสิมัส (Simplicius Simplicissimus) เมื่อปี 1668 เอนิลิงกัสที่ใช้เป็นการลงโทษนี้ภาษาอังกฤษมักเรียก arse licking คำนี้ภายหลังยังใช้หมายถึงการประจบประแจงผู้มีอำนาจ ส่วนในวงการราชทัณฑ์สหรัฐอเมริกา เมื่อนักโทษคนหนึ่งติดหนี้นักโทษอีกคนหนึ่ง เขาอาจชำระหนี้ด้วยกระทำเอนิลิงกัสให้เจ้าหนี้ ภาษาปากราชทัณฑ์เรียกกิจกรรมเช่นนี้ว่า toss a salad</doc>
