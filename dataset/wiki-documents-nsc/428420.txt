<doc id="428420" url="https://th.wikipedia.org/wiki?curid=428420" title="วีนา อะมอริส">วีนา อะมอริส วีนา อะมอริส (vena amoris) เป็นคำละติน แปลตามรูปศัพท์ว่าหลอดเลือดแห่งความรัก เชื่อว่าเป็นหลอดเลือดดำที่เชื่อมตรงจากนิ้วนางมือซ้ายไปยังหัวใจ ถูกยกขึ้นอ้างเป็นเหตุผลของวัฒนธรรมการสวมแหวนหมั้นและ/หรือแหวนแต่งงานที่นิ้วนางมือซ้ายในวัฒนธรรมตะวันตก อย่างไรก็ดี เรื่องนี้เป็นเพียงความเชื่อ นิ้วแต่ละนิ้วในมือทั้งสองข้างมีระบบไหลเวียนเลือดที่คล้ายคลึงกันอยู่แล้ว นิ้วนางมือซ้ายไม่ได้มีระบบไหลเวียนเลือดที่แตกต่างออกไปแต่อย่างใด</doc>
