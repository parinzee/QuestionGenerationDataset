<doc id="717983" url="https://th.wikipedia.org/wiki?curid=717983" title="ใบเงินใบทอง">ใบเงินใบทอง ใบเงินใบทอง (; ) เป็นพืชในวงศ์เหงือกปลาหมอ (Acanthaceae) นิยมปลูกเป็นไม้ประดับและไม้มงคลลักษณะทางพฤกษศาสตร์ ลักษณะทางพฤกษศาสตร์. ใบเงินใบทองเป็นพืชชนิดเดียวกัน เป็นไม้พุ่มขนาดกลาง ลำต้นมีความสูงประมาณ 2-4 เมตร ใบเป็นใบเดี่ยวออกเป็นคู่ ๆ สลับกันตามลำต้น ใบเป็นรูปรีปลายใบแหลม ขอบใบเรียบเป็นคลื่นเล็กน้อย ขนาดใบกว้างประมาณ 3-6 เซนติเมตร ยาวประมาณ 7-10 เซนติเมตร ใบเงินจะมีสีเขียว กลางใบมีสีขาวหรือเหลืองจาง ๆ ส่วนใบทองมีสีเขียว แทรกด้วยสีเหลืองตามริมใบ ดอกออกเป็นช่อ ตามส่วนยอดของลำต้น ลักษณะดอกเป็นหลอด ยาวประมาณ 2-3 เซนติเมตร โคนหลอดจะมีกลีบดอก 3 กลีบ ดอกมีสีแดงเข้ม ผลแห้งแตก รูปวงรี ขยายพันธุ์ด้วยการเพาะเมล็ดและปักชำประโยชน์ ประโยชน์. นอกจากปลูกเป็นไม้ประดับแล้ว ใบเงินใบทองยังเป็นไม้มงคลนามที่ใช้ในงานมงคลต่าง ๆ ใบมีสรรพคุณรักษาอาการปวดบวม รักษาฝี รักษาโรคผิวหนังและใช้ห้ามเลือด นำน้ำคั้นใบหยอดหูรักษาอาการปวดหูได้ ทุกส่วนของลำต้น ใช้ปรุงเป็นยารักษาอาการไข้ ทำยาเขียวหรือเข้ายารักษาไข้สำหรับเด็ก รักษาอาการอิดโรย อ่อนกำลัง ขัดเบา มูกเลือด พิษเบื่อเมา และเป็นยาขับปัสสาวะ</doc>
