<doc id="314604" url="https://th.wikipedia.org/wiki?curid=314604" title="มาร์เชอ เกย์ ฮาร์เดน">มาร์เชอ เกย์ ฮาร์เดน มาร์เชอ เกย์ ฮาร์เดน () เกิดเมื่อวันที่ 14 สิงหาคม ค.ศ. 1959 เป็นนักแสดงภาพยนตร์ ละครเวที ชาวอเมริกัน ฮาร์เดนแจ้งเกิดในผลงานภาพยนตร์เรื่อง The First Wives' Club (1996) จากนั้นเธอได้แสดงหลากหลายบทบาท รวมถึงในหนังตลกเรื่อง Flubber (1997) และ Meet Joe Black (1998) เธอได้รับรางวัลออสการ์ในสาขานักแสดงสมทบหญิงยอดเยี่ยม จากบทลี แครสเนอร์ ในเรื่อง Pollock (2000) และยังได้รับการเสนอชื่อเข้าชิงในสาขาเดียวกันอีกครั้งใน Mystic River (2003) เธอแสดงทั้งในภาพยนตร์กระแสที่ประสบความสำเร็จและภาพยนตร์นอกกระแสอย่างเช่น Space Cowboys (2000), Mona Lisa Smile (2003), Into the Wild (2007), The Mist (2007) รวมถึง Whip It (2009) ในปี 2009 ฮาร์เดนได้รับรางวัลโทนีจากการแสดงละครบรอดเวย์เรื่อง God of Carnage เธอยังได้รับการเสนอชื่อเข้าชิงรางวัลเอมมีและรางวัลแซกอวอร์ดส 2 ครั้ง แต่ไม่ได้รางวัล</doc>
