<doc id="912129" url="https://th.wikipedia.org/wiki?curid=912129" title="แวร์บีเย">แวร์บีเย แวร์บีเย () เป็นหมู่บ้านทางตะวันตกเฉียงใต้ของประเทศสวิตเซอร์แลนด์ ตั้งอยู่ในรัฐวาเล เป็นแหล่งตากอากาศเล่นสกียอดนิยมแห่งหนึ่งในทิวเขาสวิสแอลป์ ได้รับการยกย่องว่าเป็นหนึ่งในสถานที่เล่นสกีแบบแบ็กคันทรี (backcountry) ที่ดีที่สุดแห่งหนึ่งของโลก บางส่วนของหมู่บ้านมีหิมะปกคลุมตลอดทั้งปี หมู่บ้านแห่งนีมีประชากรพื้นเพอยู่ราว 2,800 คน แต่เมื่อรวมกับประชากรแฝงในฤดูท่องเที่ยวแล้วอาจแตะระดับ 35,000 คน นักท่องเที่ยวกลุ่มใหญ่คือชาวอังกฤษและชาวสแกนดิเนเวีย ระดับความสูงการเล่นสกีมีตั้งแต่ 1,500 เมตรไปจนถึง 3,330 เมตร นอกจากนี้ ยังมีเทศกาลดนตรีคลาสสิกชื่อว่า "เทศกาลแวร์บีเย" ซึ่งจัดขึ้นราวเดือนกรกฎาคมถึงสิงหาคมของทุกปี</doc>
