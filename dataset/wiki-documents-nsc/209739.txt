<doc id="209739" url="https://th.wikipedia.org/wiki?curid=209739" title="สัจจะ ๑๐ ประการ">สัจจะ ๑๐ ประการ สัจจะ ๑๐ ประการเป็นอัลบั้มชุดที่ 12 ของวงคาราบาว วางจำหน่ายในเดือนธันวาคม พ.ศ. 2535 จัดจำหน่ายโดย Musica และโปรโมตโดย ดี-เดย์ เอ็นเทอร์เทนเมนท์ (ปัจจุบันคือ วอร์นเนอร์ มิวสิก ไทยแลนด์) โดยมีเพลงในอัลบั้มนี้ทั้งหมด 10 เพลง และมีเพลงฮิตคือ สัจจะ ๑๐ ประการ , ชนะภัย , ช้าก่อน และ "สามช่าจงเจริญ"ประวัติ ประวัติ. อัลบั้มนี้ทำขึ้นหลังจากผ่านพ้นเหตุการณ์พฤษภาทมิฬและได้นายกรัฐมนตรีที่มาจากการเลือกตั้ง คือ ชวน หลีกภัย วงคาราบาวจึงได้ทำเพลงที่เกี่ยวข้องกับประชาธิปไตย เช่น เพลงมีเนื้อหาเสียดสีนายกรัฐมนตรีท่านนี้ในเพลง ชวนป๋วย ซึ่งในที่สุดก็ถูก คณะกรรมการบริหารวิทยุกระจายเสียงและวิทยุโทรทัศน์ (กบว.) สั่งห้ามออกอากาศ ถือเป็นเพลงสุดท้ายของคาราบาวที่ถูก กบว. สั่งห้ามออกอากาศ ก่อนที่ กบว. จะยกเลิกการตรวจพิจารณาเนื้อหารายการ โดยให้ผู้บริหารสถานีโทรทัศน์ตรวจพิจารณากันเอง และแปรรูปเป็นคณะกรรมการกิจการวิทยุกระจายเสียงและวิทยุโทรทัศน์แห่งชาติ (กกช.) หรือเพลงที่มีเนื้อหาส่งเสริมการปกครองระบอบประชาธิปไตยและกล่าวถึงเหตุการณ์ดังกล่าวเช่น ชนะภัย, ตามดูผู้แทน, สัจจะ ๑๐ ประการ โดยนำเสนอในรูปแบบเพลงร็อกเป็นส่วนมากและมีสีสันของดนตรีพื้นบ้านอยู่บ้าง เช่น การนำดนตรี 3 ช่ามาทำให้ร่วมสมัยในเพลง ธนาคารโลก และ สามช่าจงเจริญ อัลบั้มนี้จึงได้รับความนิยมและติดหูคนฟังอย่างสูง ภายหลังอัลบั้มนี้ถูกนำมาจัดจำหน่ายอีกครั้งโดยวอร์เนอร์ มิวสิก ไทยแลนด์รายชื่อเพลงรายชื่อเพลง. 1. สัจจะ ๑๐ ประการ 2. ชนะภัย 3. ธนาคารโลก 4. น้ำ 5. ช้าก่อน 6. สามช่าจงเจริญ 7. หนูเล็ก 8. ป๋าตี๋ 9. ชวนป๋วย 10. ตามดูผู้แทนสมาชิกในวงสมาชิกในวง. 1. ยืนยง โอภากุล (กีตาร์, ร้องนำ, ร้องประสาน) 2. ปรีชา ชนะภัย (กีตาร์, ร้องนำเพลง หนูเล็ก และ ตามดูผู้แทน ,ร้องประสาน) 3. อนุพงษ์ ประถมปัทมะ (กีตาร์เบส) 4. ลือชัย งามสม (คีย์บอร์ด, ร้องประสาน) 5. ชูชาติ หนูด้วง (กลอง)อื่นๆอื่นๆ. 1. เพลงในอัลบั้มนี้แต่งและเล่นโดยสมาชิกภายในวง ยกเว้นเพลง ตามดูผู้แทน แต่งโดย ศักดิ์สิทธิ์ เชื้อกลาง 2. เพลง ชวนป๋วย ถูกแบนมิให้ออกอากาศ เนื่องจากมีเนื้อหาเสียดสีและกระทบกระทั่งนายกรัฐมนตรีในขณะนั้น (ชวน หลีกภัย) อย่างโจ่งแจ้ง 3. ในช่วงบันทึกเสียง แอ๊ด - ยืนยง โอภากุล ทำหน้าที่เล่นกีตาร์โปร่ง และเล็ก - ปรีชา ชนะภัย ทำหน้าที่เล่น กีตาร์ไฟฟ้า โดยเล่นทั้งริทึ่มและโซโล่การจัดจำหน่ายศิลปินที่นำไปขับร้องใหม่</doc>
