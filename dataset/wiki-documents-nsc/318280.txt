<doc id="318280" url="https://th.wikipedia.org/wiki?curid=318280" title="ชูพล ศรีเวียง">ชูพล ศรีเวียง ชูพล ศรีเวียง ครีเอถีฟ นักโฆษณา นักร้อง นักดนตรี นักแต่งเพลง หัวหน้าวงวิเศษนิยม วงดนตรีแนว Modern rockประวัติ ประวัติ. ชูพล ศรีเวียง เกิดที่กรุงเทพมหานคร เข้าเรียนอนุบาลถึงประถมศึกษาตอนปลายที่โรงเรียนอนุบาลสามเสนฯ ศึกษาต่อที่โรงเรียนสวนกุหลาบวิทยาลัย และระดับอุดมศึกษาที่คณะมนุษยศาสตร์ เอกศิลปะ มหาวิทยาลัยศรีนครินทรวิโรฒ ประสานมิตร (คณะศิลปกรรมศาสตร์ ในปัจจุบัน) ช่วงที่เป็นนิสิตชั้นปีที่1 มศว.ประสานมิตร เข้าร่วมทำกิจกรรมกับคณะละครเวทีกลุ่ม"ช่อมะกอก" แสดงนำในละครแนวAbsurdเรื่อง "ตากอากาศกลางสนามรบ" ที่ดัดแปลงจากบทละครPicnic on the Battlefieldของ Fernando Arrabal ระหว่างศึกษาในชั้นปีที่4 เข้าร่วมงานกับบริษัทผลิตรายการโทรทัศน์ในตำแหน่งScriptwriter ก่อนเป็นผู้ควบคุมการผลิตสารคดีสั้น3นาทีชื่อ“เมืองไทยก้าวไกล”ทางช่อง9อ.ส.ม.ท. รายการส่งเสริมการประกอบอุตสาหกรรมของไทย และเป็นCreativeและProducerผลิตรายการโทรทัศน์ครึ่งชั่วโมงชื่อ"Top Ten" นอกจากนั้นยังเป็นผู้แต่งเพลงไตเติ้ลประจำรายการ เริ่มทำงานในวงการโฆษณาโดยอาศัยประสบการณ์จากสมัยเป็นนิสิตชั้นปีที่2จากการอบรมครีเอถีฟเวิร์คช้อปรุ่นที่4 ของสมาคมผู้กำกับศิลป์บางกอกBangkok Art Directors Association (BAD) ช่วงยุคตั้งแต่ปีพ.ศ. 2537 ที่ผู้เสพดนตรีเริ่มมองหาดนตรีนอกเหนือจากกระแสหลักจากสังกัดดนตรีอิสระIndependent Music Labelที่ให้โอกาสกลุ่มดนตรีหน้าใหม่ที่ผลิตงานเอง ชูพลจึงก่อตั้งวง“วิเศษนิยม” โดยมีสมาชิกคือณัฐวุฒิ ปรียวนิตย์ และกังวาน คุณทรัพย์ ซึ่งนำมาจากชื่อยาสีฟันสมัยเก่าและมีนัยยะถึงกลุ่ม"ผู้นิยมความวิเศษ" ในแนวทางดนตรีที่ได้รับอิทธิพลจากThe Beatlesและกลุ่มดนตรีพ็อพจากฝั่งอังกฤษ ก่อนออกE.P.ชุดฺBakery Samplers พร้อมกับ Silly FoolsและStone Soulในปีพ.ศ. 2539 กับเบเกอรี่มิวสิค ปีพ.ศ. 2544 มีผลงานการแต่งคำร้องเพลง"สาวน้อย"ให้กับศิลปินBonusในอัลบั้มSmallroom 2 - song from the audience ของสมอลล์รูม ปีพ.ศ. 2544ดีเจ ยุทธนา บุญอ้อม (ป๋าเต็ด) ผู้บริหารสถานีวิทยุFat Radio 104.5(ในสมัยนั้น)จัดงานแฟตเฟสติวัล Fat Music Festivalเป็นปีแรกและได้เชิญ"วิเศษนิยม"เข้าร่วม ทางวงจึงผลิตผลงานเฉพาะกิจE.P.ชุด "คอลเล็คเตอร์ส อิดิฌั่น"เพื่อจำหน่ายในงานนี้โดยเฉพาะ และยังเข้าร่วมกิจกรรมกับFatอีกครั้งในโครงการPerspectives#1"ปีพ.ศ. 2545 โดยนำเพลง"เพื่อนกัน"ของ"เบิร์ดกับฮาร์ท"มาเรียบเรียงใหม่ ปี2545 อัลบั้ม"นิว วิเศษนิยม"ออกวางจำหน่ายโดยFree-i ของพรเดชา สุขารมณ์ หรือแจ๊ค สุขารมณ์ ชูพลเป็นผู้อำนวยการฝ่ายสร้างสรรค์ของLowe Activation บริษัทตัวแทนโฆษณาต่างชาติ เป็นตำแหน่งสุดท้ายในวงการโฆษณาก่อนจะออกมาทำงานอิสระผลงานผลงาน. - แสดงนำในละครเวทีเรื่อง "ตากอากาศกลางสนามรบ" ของคณะละครเวทีกลุ่ม"ช่อมะกอก" (พ.ศ. 2531) - ควบคุมการผลิต-เขียนบทรายการโทรทัศน์"เมืองไทยก้าวไกล" และ"Top Ten (พ.ศ. 2533) - แต่งคำร้อง-ทำนอง เพลงประจำรายการ Top Ten - E.P. Bakery Samplers (พ.ศ. 2539) - แต่งคำร้องเพลง"สาวน้อย"ของศิลปินBonus อัลบั้มSmallroom 2 - song from the audience (พ.ศ. 2544) - E.P. วิเศษนิยม "คอลเล็คเตอร์ส อิดิฌั่น (พ.ศ. 2544) - Coverเพลง "เพื่อนกัน" ของศิลปิน"เบิร์ดกับฮาร์ท" อัลบั้ม "Perspectives#1" (พ.ศ. 2545) - อัลบั้ม "นิว วิเศษนิยม จัดจำหน่ายโดยFree-i (พ.ศ. 2545) - อัลบั้มรวมเพลง Fat Code 3 "ปล่อยให้ฉันฉ่ำใจ (live)" (พ.ศ. 2549)</doc>
