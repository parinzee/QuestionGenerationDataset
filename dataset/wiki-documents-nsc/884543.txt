<doc id="884543" url="https://th.wikipedia.org/wiki?curid=884543" title="ซิ่นลายหงส์">ซิ่นลายหงส์ ซิ่นลายหงส์ เป็นละครโทรทัศน์ไทย แนวพีเรียด-ดราม่า จากบทประพันธ์ของ ณไทย ภัทรกวีกานท์ ผลิตโดย บริษัท ดีคืนดีวัน จำกัด โดยผู้จัด เมย์ เฟื่องอารมย์ เขียนบทโทรทัศน์โดย ปริศนา และ ณไทย ภัทรกวีกานท์ กำกับการแสดงโดย อัครพล บัวแตง นำแสดงโดย นิธิดล ป้อมสุวรรณ, นุสบา ปุณณกันต์ และนักแสดงชั้นนำอีกมากมาย ละครโทรทัศน์เรื่อง ซิ่นลายหงส์ นำเสนอดราม่าร้อนแรงที่สะท้อนความเชื่อในเรื่องของกฎแห่งกรรมและการเวียนว่ายตายเกิดผ่านวัฒนธรรมอันงามวิไลของชาวอีสาน โดยมีผ้าซิ่นลายหงส์เป็นสื่อสัญลักษณ์สำคัญของเรื่อง ซึ่งผ้าซิ่นนั้นเป็นสัญลักษณ์บ่งบอกถึงความเป็นสตรีและวัฒนธรรมอีสาน (รวมถึงวัฒนธรรมลาว) "ซิ่นลายหงส์" พ้องเสียงกับคำว่า "สิ้นลายหงส์" ซึ่งมีนัยทางนามธรรมที่สะท้อนถึง กฎไตรลักษณ์ และ โลกธรรม 8 เนื้อหาละครมีการนำเสนอถึงสัจธรรมในชีวิตมนุษย์ ร้อยเรียงเรื่องราวการพุ่งทะยานขึ้นสู่จุดสูงสุดและพลิกผันดิ่งสู่จุดต่ำสุดในชีวิตของสตรีที่ถูกขนานสมญานามว่าเป็น "นางพญาหงส์"เรื่องย่อ เรื่องย่อ. ซิ่นลายหงส์ หรือ ผ้าซิ่นหงส์สวรรค์สุวรรณภูษา เป็นซิ่นไหมสีแดงเลือดผสมดำ ยกทองทอด้วยเส้นทองคำเป็นลายหงส์สวาหน พาหนะของพระพรหม ซึ่งถือว่าเป็นเจ้าแห่งหงส์ทั้งปวง โดยฝีมือการทอสุดประณีตของ อัญญานางหูกคำ พระธิดาอัญญาหลวงพุทธางกูร เจ้าองค์ครองนครเวียงคำนาคประเทศราช (ซึ่งมีชีวิตอยู่ในรัชสมัยสมเด็จพระเจ้าสุริยวงศาธรรมิกราช แห่งอาณาจักรล้านช้าง) ทอขึ้นในปี พ.ศ. 2220 เพื่อให้เสร็จในปี พ.ศ. 2222 ซึ่งเป็นเลขเนื้อคู่ เพื่อบูชาพระพรหมผู้สร้างโลกให้ดลบันดาลให้เธอได้ใช้สวมใส่ในพิธีอภิเษกสมพงศ์กับอัญญาเจ้าราชบุตรศรีโซ่ทองพี่ชายต่างมารดาที่เธอหลงรักสุดหัวใจ แต่กลับพลาดรักและถูกลงทัณฑ์ประหารด้วยการกุดหัวและนำเลือดในกายผู้ทอไปต้มย้อมผ้าเพื่อล้างอาถรรพณ์ (ชาวเวียงคำนาคเชื่อว่าสัตว์ปีกเป็นศัตรูของนาคที่ตนนับถือ) เป็นเหตุให้เกิดคำสาปแช่งร้ายแรงและส่งผลถึงชาติใหม่ ผ้าซิ่นลายหงส์มีการแย่งชิงไปมาและตกทอดผ่านหลายมือมาถึงคนรุ่นหลังในช่วงเวลา 240 ปีต่อมา ซึ่งเป็นที่มาของดราม่าร้อนแรงที่เต็มไปด้วยการแก่งแย่งชิงดี กฎแห่งกรรม อาถรรพณ์ร้าย และการเวียนว่ายตายเกิด เหตุการณ์ในช่วงปี พ.ศ. 2460 ซึ่งเป็นภพชาติใหม่นั้นเกิดขึ้นที่เมืองอีสานบุรี (ภาคตะวันออกเฉียงเหนือของสยาม) เนื้อหาทั้งหมดของเรื่องเกี่ยวข้องกับธิดาสามคนของพ่อแพทย์พุทไธและยาแม่คำอ่อน นามว่า สะอาด สอาง และ สะออนนักแสดงนักแสดง. - นิธิดล ป้อมสุวรรณ รับบทเป็น โซ่ทอง / อัญญาเจ้าราชบุตรศรีโซ่ทอง- วันชนะ สวัสดี รับบทเป็น พ่อแพทย์พุทไธ / อัญญาหลวงพุทธางกูร เจ้าองค์ครองนครเวียงคำนาคประเทศราช (แห่งอาณาจักรล้านช้าง)- นุสบา ปุณณกันต์ รับบทเป็น ยาแม่คำอ่อน / อัญญานางคำอ่อนมหาเทวี - วีรคณิศร์ กานต์วัฒนกุล รับบทเป็น เจ้าชายจักริน - ภัครมัย โปตระนันท์ รับบทเป็น นางงอ / อัญญานางทองจันทร์- ใบเตย อาร์ สยาม รับบทเป็น สอาง / อัญญานางหูกคำ- กุลมาศ ลิมปวุฒิวรานนท์ รับบทเป็น สะอาด / อัญญานางศรีสะอาด- ชลฤดี อมรลักษณ์ รับบทเป็น สะออน / เจ้าหญิงสีออน- พีรกร โพธิ์ประเสริฐ รับบทเป็น เจ้าศรีธารา- มาลินี โคทส์ รับบทเป็น ไฉไล- กฤตฎ์ อมรชัยฤกษ์ รับบทเป็น พันตำรวจตรีหลวงอากาศกำจร / ท้าวเพียโฮงหลวงคำจัน- พีท ทองเจือ รับบทเป็น พระขัตติยะรามังกูร / สาธุบาทเจ้ารามังกูร มหาอุปฮาตแห่งสมเด็จพระเจ้าล้านช้าง- อาภาศิริ นิติพน รับบทเป็น แม่เจ้าปทุมรัตน์- ทิดาลัด วงสิหลิ รับบทเป็น แม่เจ้าดาราไล- นาตยา จันทร์รุ่ง รับบทเป็น แม่สาย / แม่เฒ่าไอ่- ภูธฤทธิ์ พรหมบันดาล รับบทเป็น พ่อครูสมิงพันดง / สมีพราหมณ์แดง- ปฤษณา วงศ์ศิริ รับบทเป็น แม่ครูคำอุ่ม- ขวัญนภา เรืองศรี (ลาล่า อาร์สยาม) รับบทเป็น- ดวงฤดี บุญบำรุง (ลูลู่ อาร์สยาม) รับบทเป็น- รุ้งลาวัลย์ โทนะหงษา (หนูหิ่น) รับบทเป็น</doc>
