<doc id="230987" url="https://th.wikipedia.org/wiki?curid=230987" title="สถานีวิทยุเพื่อครอบครัว">สถานีวิทยุเพื่อครอบครัว สถานีวิทยุเพื่อครอบครัว () ชื่อเดิม: สถานีวิทยุไทย () โดยความร่วมมือระหว่างองค์การกระจายเสียงและแพร่ภาพสาธารณะแห่งประเทศไทย (ส.ส.ท.) กับสถานีวิทยุกระจายเสียงแห่งประเทศไทย กรมประชาสัมพันธ์ และมูลนิธิเครือข่ายครอบครัวของสำนักงานกองทุนสนับสนุนการสร้างเสริมสุขภาพ (ส.ส.ส.) โดยใช้ชื่อว่า "คลื่นวิทยุไทย:เพื่อเด็กและครอบครัว คลื่นแห่งการเรียนรู้อย่างรื่นรมย์" ทดลองออกอากาศทางสถานีวิทยุกระจายเสียงแห่งประเทศไทย กรมประชาสัมพันธ์ เอฟเอ็ม 105.0 เมกะเฮิร์ตซ์ ตั้งแต่ วันศุกร์ที่ 17 เมษายน พ.ศ. 2552 ส่วนการออกอากาศอย่างเป็นทางการเริ่มเมื่อ วันเสาร์ที่ 16 พฤษภาคม พ.ศ. 2552 โดยจะออกอากาศตั้งแต่เวลา 05.00-24.00 น. และเริ่มการกระจายเสียง ตลอด 24 ชั่วโมง เมื่อ วันพฤหัสบดีที่ 1 ตุลาคม พ.ศ. 2552 ปัจจุบัน ทางสถานีได้ปรับปรุงรูปแบบรายการใหม่ โดยออกอากาศภายใต้ชื่อ สถานีวิทยุเพื่อครอบครัว หรือ แฮปปี แฟมิลี เรดีโอ ซึ่งเป็นไปตามแนวทางที่ พลเอก ประยุทธ์ จันทร์โอชา นายกรัฐมนตรี มอบหมายให้กรมประชาสัมพันธ์ มีสถานีวิทยุสำหรับครอบครัว ให้เหมาะกับทุกช่วงวัย โดยเน้นตอบสนองกลุ่มเป้าหมายไปยังครอบครัวคนรุ่นใหม่ ทั้งนี้ได้เริ่มต้นรูปแบบการออกอากาศในวันเสาร์ที 14 เมษายน พ.ศ. 2561 ซึ่งตรงกับวันครอบครัวไทย โดยจะทำการออกอากาศตั้งแต่เวลา 05.00-24.00 น. เป็นประจำทุกวัน</doc>
