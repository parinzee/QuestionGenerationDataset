<doc id="370187" url="https://th.wikipedia.org/wiki?curid=370187" title="จุรี วิจิตรวาทการ">จุรี วิจิตรวาทการ รองศาสตราจารย์ ดร.จุรี วิจิตรวาทการ กรรมการผู้ทรงคุณวุฒิในคณะกรรมการพัฒนาระบบราชการ กรรมการในคณะกรรมการร่างรัฐธรรมนูญแห่งราชอาณาจักรไทย (ยกร่าง พ.ศ. 2558) กรรมการศูนย์อำนวยการต่อต้านการทุจริตแห่งชาติ เลขาธิการมูลนิธิองค์กรเพื่อความโปร่งใสในประเทศไทย อดีตอธิการบดีคนที่ 10 ของสถาบันบัณฑิตพัฒนบริหารศาสตร์ (NIDA) เป็นสตรีที่มีบทบาทว่าด้วยสถานภาพสตรี เคยได้รับแต่งตั้งเป็นผู้แทนประเทศไทยในคณะกรรมาธิการว่าด้วยสถานภาพสตรีแห่งสหประชาชาติประวัติ ประวัติ. ดร.จุรี เกิดเมื่อปี พ.ศ. 2490 จบการศึกษาระดับปริญญาตรี สาขารัฐศาสตร์ ระดับปริญญาโท สาขาเอเชียตะวันออกเฉียงใต้ศึกษา และปริญญาเอก ด้านมานุษยวิทยา จากมหาวิทยาลัยแคลิฟอร์เนีย เบิร์กลีย์ สหรัฐอเมริกา สมรสกับวิชรัตน์ วิจิตรวาทการ (เพื่อนร่วมชั้นเรียน) มีบุตร 2 คน คือ วิชรี วิจิตรวาทการ และวรัตต์ วิจิตรวาทการ ในปี พ.ศ. 2542 ได้รับแต่งตั้งเป็นอธิการบดีสถาบันบัณฑิตพัฒนบริหารศาสตร์ และเคยได้รับรางวัลหม่อมงามจิตต์ บุรฉัตร ในปี พ.ศ. 2546 เป็นอาจารย์ระดับอุดมศึกษาที่มีผลงานดีเด่นในการพัฒนาคุณธรรมและจริยธรรมของนักศึกษาด้วย ในปี พ.ศ. 2549 ได้รับแต่งตั้งเป็นสมาชิกสภานิติบัญญัติแห่งชาติ พ.ศ. 2549 จากบุคลากรด้านการส่งเสริมคุณธรรมเครื่องราชอิสริยาภรณ์เครื่องราชอิสริยาภรณ์. - พ.ศ. 2558 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2548 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม)</doc>
