<doc id="151795" url="https://th.wikipedia.org/wiki?curid=151795" title="กล้ามเนื้อคอราโคเบรเคียลิส">กล้ามเนื้อคอราโคเบรเคียลิส กล้ามเนื้อคอราโคเบรเคียลิส () เป็นกล้ามเนื้อที่เล็กที่สุดในบรรดากล้ามเนื้อ 3 มัดที่เกาะอยู่กับโคราคอยด์ โพรเซส (coracoid process) ของกระดูกสะบัก (scapula) (กล้ามเนื้ออีก 2 มัดที่เหลือคือกล้ามเนื้อเพคทอราลิส ไมเนอร์ (pectoralis minor) และกล้ามเนื้อไบเซ็ปส์ เบรคิไอ (biceps brachii)) กล้ามเนื้อนี้อยู่ที่ส่วนบนและส่วนด้านใกล้กลางของแขนจุดเกาะต้นและจุดเกาะปลาย จุดเกาะต้นและจุดเกาะปลาย. กล้ามเนื้อนี้เริ่มจากยอดของโคราคอยด์ โพรเซส (coracoid process) ซึ่งร่วมกับปลายจุดเกาะด้านสั้นของกล้ามเนื้อไบเซ็ปส์ เบรคิไอ (Biceps brachii) และจากผนังกั้นระหว่างกล้ามเนื้อ (intermuscular septum) ระหว่างกล้ามเนื้อทั้งสองมัด จุดเกาะปลายของกล้ามเนื้อนี้เป็นเอ็นกล้ามเนื้อแบน เกาะไปที่รอยประทับที่ส่วนกลางของพื้นผิวและขอบกระดูกด้านใกล้กลางของส่วนกลางของกระดูกต้นแขน ระหว่างจุดเกาะต้นของกล้ามเนื้อไตรเซ็ปส์ เบรคิไอ (Triceps brachii) และ กล้ามเนื้อเบรเคียลิส (Brachialis)หน้าที่ หน้าที่. กล้ามเนื้อคอราโคเบรเคียลิสทำหน้าที่ดึงกระดูกต้นแขนไปด้านหน้า (งอไหล่ (shoulder flexion)) และดึงกระด฿กต้นแขนเข้าหาลำตัว (หุบไหล่ (shoulder adduction))เส้นประสาทที่เลี้ยง เส้นประสาทที่เลี้ยง. กล้ามเนื้อมัดนี้เลี้ยงโดยเส้นประสาทมัสคิวโลคิวทาเนียส (musculocutaneous nerve) ซึ่งมาจากส่วนหน้า (anterior division) ของลำประสาทบน (upper trunk; C5, C6) และลำประสาทกลาง (middle trunk, C7) ขอบร่างแหประสาทแขน (brachial plexus)ภาพอื่นๆ</doc>
