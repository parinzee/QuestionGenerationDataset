<doc id="56966" url="https://th.wikipedia.org/wiki?curid=56966" title="นพรัตนราชศิราภรณ์มงคล">นพรัตนราชศิราภรณ์มงคล นพรัตนราชศิราภรณ์มงคล เป็นมงกุฎที่รัฐบาลไทยจัดสร้างถวายสมเด็จพระนางเจ้าสิริกิติ์ พระบรมราชินีนาถ เป็นมงกุฎที่รัฐบาลได้ทูลเกล้าฯ ถวาย ในงานสโมสรสันนิบาตเฉลิมพระเกียรติฯ เนื่องในวโรกาสที่พระองค์ทรงเจริญพระชนมพรรษาครบ 5 รอบ เมื่อวันที่ 14 สิงหาคม พ.ศ. 2535 มงกุฎเพชรดังกล่าวทำด้วยทองคำหนัก 2 กิโลกรัมผ่านกรรมวิธีผสมให้เป็นทองลูกบวบแบบทองสมัยโบราณมีเพชรประธาน 1 เม็ด น้ำหนัก 2.7 กะรัต กว้าง 9 มิลลิเมตร เจียระไนจากประเทศเบลเยี่ยม และประดับด้วยเพทายขาวอีกกว่า 600 เม็ด อย่างไรก็ตาม ยังไม่พบข้อมูลว่าสมเด็จพระนางเจ้าสิริกิติ์ พระบรมราชินีนาถ จะเคยทรงมงกุฎองค์นี้ปรากฏตามสื่อต่างๆหรือไม่</doc>
