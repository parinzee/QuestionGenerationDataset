<doc id="733088" url="https://th.wikipedia.org/wiki?curid=733088" title="โบริส สปัสสกี">โบริส สปัสสกี โบริส วาซีเลียวิช สปัสสกี (; ; 30 มกราคม ค.ศ. 1937 — ) เป็นนักหมากรุกสากลระดับแกรนด์มาสเตอร์ชาวรัสเซีย ผู้เคยมีสัญชาติโซเวียตและฝรั่งเศส เขาเป็นแชมป์โลกหมากรุกสากลคนที่สิบ โดยเป็นผู้ครองตำแหน่งตั้งแต่ปี ค.ศ. 1969 ถึง 1972 เขาเป็นที่รู้จักในฐานะหนึ่งในผู้เล่นที่ยิ่งใหญ่ที่สุดตลอดกาล และเป็นแชมป์โลกที่มีอายุมากที่สุดที่ยังมีชีวิตอยู่ สปัสสกีชนะการแข่งขันหมากรุกสากลชิงแชมป์โซเวียตสองครั้ง (ค.ศ. 1961, 1973) และเป็นฝ่ายแพ้สองครั้งในรอบตัดเชือก (ค.ศ. 1956, 1963) หลังจากได้รับการคาดหมายว่าจะได้อันดับหนึ่งในการแข่ง เขาเป็นผู้สมัครเข้าแข่งขันหมากรุกสากลชิงแชมป์โลกถึงเจ็ดครั้ง (ค.ศ. 1956, 1965, 1968, 1974, 1977, 1980 และ 1985) สปัสสกีเป็นฝ่ายชนะตีกรัน เปโตรเซียน ในปี ค.ศ. 1969 ส่งผลให้เขาได้เป็นแชมป์โลก หลังจากนั้นเขาก็เป็นฝ่ายแพ้ในการแข่งขันนัดฟิชเชอร์พบสปัสสกีในปี ค.ศ. 1972</doc>
