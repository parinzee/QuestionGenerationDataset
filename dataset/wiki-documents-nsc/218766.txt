<doc id="218766" url="https://th.wikipedia.org/wiki?curid=218766" title="พระเจ้าแทโจแห่งโครยอ">พระเจ้าแทโจแห่งโครยอ พระเจ้าแทโจแห่งโครยอ ( ค.ศ. 877 - ค.ศ. 943) ปฐมกษัตริย์แห่งราชวงศ์โครยอ ที่ปกครองคาบสมุทรเกาหลี มีเดิมพระนามว่า วังกอน ประสูติในตระกูลพ่อค้าในเมืองซองโดที่ร่ำรวยจากการค้ากับจีนและเข้ารับราชการเป็นผู้นำทหารในอาณาจักรฮูโกกูรยอ (โกกูรยอใหม่) ขององค์ชายคุงฮเย จนได้รับความไว้วางใจจากคุงเยจนได้รับแต่งตั้งเป็นอัครเสนาบดี ในค.ศ. 918 บรรดาผู้นำทหารแห่งแคว้นแทบง (เปลี่ยนชื่อมาจากฮูโกกูรยอ) ทำการยึดอำนาจจากคุง เย และตั้งวังกอน เป็นพระเจ้าแผ่นดิน เป็นจุดเริ่มต้นของการปกครองของราชวงศ์โครยอก้าวขึ้นสู่อำนาจ ก้าวขึ้นสู่อำนาจ. วังกอน (왕건, 王建) ประสูติเมื่อ ค.ศ. 877 ที่เมืองซองโด ตระกูลของวังกอนนั้นมีอิทธิพลทางการค้ามหาศาลควบคุมการค้ากับจีนและชิลลาและคุมเส้นทางการค้าบริเวณตอนกลางของคาบสมุทรเกาหลี ตำนานกล่าวว่าบรรพบุรุษของวังกอนอาศัยอยู่ในดินแดน โคกูรยอ มาก่อน ดังนั้นวังกอนจึงเป็นชาวโคกูรยอ อาณาจักรชิลลาภายใต้การปกครองของราชินีจินซองอ่อนแอบรรดาขุนนางท้องถิ่นที่มีอำนาจพากันตั้งตนเป็นอิสระ และรบพุ่งกันเองจนเหลืออยู่สองฐานอำนาจใหญ่ คือ องค์ชายคุงเย (궁예) ทางตอนเหนือ และคยอนฮวอน (견훤) ทางตอนใต้ ในค.ศ. 895 คุงเยนำทัพเข้าบุกยึดเมืองซองโดของชิลลา ชาวเมืองซองโดจึงตกอยู่ภายใต้การปกครองของคุงเย ซึ่งประกาศปราบดาภิเษกตนเองเป็นกษัตริย์แห่งอาณาจักรโกกูรยอใหม่ (후고구려, 後高句麗) วังกอนรับใช้คุงเยเป็นแม่ทัพคุมทัพเรือด้วยประสบการณ์การเดินเรือสมัยเป็นพ่อค้าทำให้วังกอนประสบความสำเร็จและได้รับความไว้วางใจจากคุงเยอย่างมากถึงขนาดเรียกวังกอนว่าเป็นน้อง ในค.ศ. 915 คุงเยเปลี่ยนชื่ออาณาจักรเป็นแทบง (태봉, 泰封) และแต่งตั้งให้วังกอนเป็นอัครเสนาบดี แต่คุงฮเยเหลิงอำนาจ อ้างว่าตนเป็น มีนึก (พระศรีอาริยเมตตรัย) ปกครองอย่างเผด็จการ ใช้เงินอย่างฟุ่มเฟือยในการจัดพิธีบูชาตัวเอง ในค.ศ. 918 บรรดาผู้นำทหารของแทบงจึงกระทำการยึดอำนาจและสังหารคุงเย และเชิญวังกอนขึ้นครองราชสมบัติวังกอนเปลี่ยนชื่ออาณาจักรใหม่เป็น โครยอ (고려, 高麗) มาจาก โกคูรยอ เพื่ออ้างถึงการสืบทอดจากอาณาจักรโบราณที่ยิ่งใหญ่ พระเจ้าแทโจทรงสถาปนาเมืองซองโดขึ้นเป็นเมืองหลวง ในค.ศ. 926 อาณาจักรบัลแฮ (발해, 渤海) ของชาวเกาหลีถูกพวกคิตันบุกทำลาย ชาวเกาหลีจำนวนมากจึงอพยพลงมาโครยอนำโดยแทควางฮย็อน (대광현, 大光顯) รัชทายาทแห่งพาลแฮ พระเจ้าแทโจก็ต้อนรับเลี้ยงดูชาวพาลแฮอย่างดีในฐานะที่มีบรรพบุรุษเป็นชาวโคกูรยอเหมือนกันรวมคาบสมุทรเกาหลี รวมคาบสมุทรเกาหลี. พระเจ้าแทโจฟื้นฟูเมืองเปียงยางอดีตเมืองหลวงอาณาจักรโคกูรยอให้เป็นศูนย์กลางทางการทหารเพื่อต้านทานพวกคิตันทางเหนือ หลังจากที่รกร้างไปนานหลังอาณาจักรโคกูรยอล่มสลาย ในค.ศ. 927 พระเจ้าคยอนฮวอน กษัตริย์แห่งฮูแบกเจ (후백제, 後百濟) นำทัพบุกทำลายเมืองคยองจู เมืองหลวงของชิลลา สังหารพระเจ้าคยองแอ (경애왕, 景哀王) จับตัวพระราชวงศ์ชิลลา กวาดต้อนชาวเมือง และตั้งพระเจ้าคยองซุน (경순왕, 敬順王) เป็นกษัตริย์หุ่นเชิด เหตุการณ์นี้ทำให้คยอนฮวอนมีอำนาจเด็ดขาดในคาบสมุทรเกาหลี และหันมาบุกโครยอ พระเจ้าแทโจทรงยกทัพไปสู้ แต่พ่ายแพ้ยับเยินที่เขาคงซาน (공산, 公山) และสูญเสียผู้นำทหารคนสำคัญรวมทั้งคนที่ช่วยพระองค์ให้ขึ้นบัลลังก์ด้วย แต่ในค.ศ. 930 พระเจ้าแทโจก็สามารถกู้สถานการณ์คืนได้โดยยกทัพบุกเอาชนะทัพฮูแบกเจที่โคชัง (고창 전투) ความพ่ายแพ้ครั้งนี้ทำให้ราชสำนักของฮูแบกเจปั่นป่วน เกิดความขัดแย้งภายในเพื่อแย่งชิงบัลลังก์ คยอนฮวอนจึงตั้งบุตรชายคนที่สี่ของตนเป็นรัชทายาท ทำให้บุตรชายคนโตของคยอนฮวอน คือ ชินกอม (신검) ไม่พอใจจับคยอนฮวอนบิดาของตนขังไว้ที่วัด แต่คยอนฮวอนหลบหนีมาได้ และเดินทางมาโครยอขอยอมจำนนแต่พระเจ้าแทโจ ในค.ศ. 935 พระเจ้าคยองซุนนำขุนนางชิลลามาสวามิภักดิ์ต่อพระเจ้าแทโจ สิ้นสุด 900กว่าปีอาณาจักรชิลลา ในค.ศ. 936 พระเจ้าแทโจยกทัพบุกฮูแบกเจ เอาชนะชินกอมแล้วบุกยึดฮูแบกเจ รวมคาบสมุทรเกาหลีเป็นหนึ่งได้อีกครั้งปฐมกษัตริย์ราชวงศ์โครยอ ปฐมกษัตริย์ราชวงศ์โครยอ. พระเจ้าแทโจตระหนักว่าพระองค์ก้าวขึ้นสู่บัลลังก์ได้ด้วยการสนับสนุนจากขุนนางท้องถิ่นราชสำนักของพระองค์นั้นก็ประกอบไปด้วยขุนนางจากอาณาจักรต่างๆ พระเจ้าแทโจจึงดำเนินนโยบายประนีประนอมกับอำนาจเก่าเหล่านี้ ไม่กดขี่หรือแย่งอำนาจมาพระเจ้าแทโจตั้งพระเจ้าคยองซุนกษัตริย์องค์สุดท้ายของชิลลาเป็นเจ้าเมืองคยองจูซึ่งมีบรรดาศักดิ์สูงกว่าองค์ชายรัชทายาทของโครยอเสียอีก ให้ยศถาบรรดาศักดิ์กับขุนนางชิลลาเดิม และพยายามอย่างมากที่จะรวมพระราชวงศ์ชิลลาเข้ากับพระองค์โดยการอภิเษกสมรสกับเจ้าหญิงชิลลาหลายพระองค์ พระเจ้าแทโจยังประกาศให้พระพุทธศาสนาเป็นศาสนาประจำอาณาจักรอีกด้วย พระเจ้าแทโจเกลียดชังพวกคิตันว่าป่าเถื่อนมาข่มเหงชาวเกาหลี แม้พวกคิตันจะส่งทูตมาเจรจาสัมพันธไมตรีมากี่ครั้งแต่ก็ขับไล่ทูตคิตันออกไปและจับอูฐที่ทูตคิตันให้มาเป็นของขวัญขังไว้ให้อดอาหารตายพระราชวงศ์พระราชวงศ์. - พระปัยกา : พระเจ้าว็อนด็อก - พระปัยยิกา : พระนางจองฮวา - พระอัยยา : พระเจ้าอึยโจ - พระอัยยิกา : พระนางวอนชาง - พระราชบิดา : พระเจ้าเซจง - พระราชมารดา : พระนางวีซุก พระมเหสี พระราชโอรสและพระราชธิดา- พระนางซินฮเย (신혜왕후) ตระกูล ยู - พระนางจางฮวา (장화왕후) ตระกูล โอ- พระเจ้าฮเยจง (혜종) - พระนางชินมย็องซุนซ็อง (신명순성왕후) ตระกูล ยู แห่ง ชุงจู- เจ้าชายแท (태자 태) - พระเจ้าจองจงที่ 1 (정종) - พระเจ้าควางจง(광종) - พระเจ้ามุนวอน (문원대왕) - เจ้าชายจุงทง กุกซา (증통국사) - เจ้าหญิงนักรัง (낙랑공주) - เจ้าหญิงฮุงบัง (흥방공주) - พระนางซินจ็อง (신정왕후) ตระกูล ฮวางโบ แห่ง ฮวางจู- พระเจ้าแทจง (대종) พระราชบิดาของพระเจ้าซองจงแห่งโครยอ,สมเด็จพระจักรพรรดินีฮอนแอ,สมเด็จพระจักรพรรดินีฮอนจอง - พระนางแทมก (대목왕후) พระมเหสีของพระเจ้าควางจง พระราชมารดาของพระเจ้าคยองจง - พระนางซินซ็อง (신성왕후) ตระกูล คิม แห่ง คยองจู- พระเจ้าอานจง (안종) พระราชบิดาของพระเจ้าฮย็อนจงแห่งโครยอ - พระนางจองด็อก (정덕왕후)- เจ้าชายวังยู (왕위군) - เจ้าชายอินแอ (인애군) - เจ้าชายวอนจัง (원장태자) - เจ้าชายโจยี (조이군) - พระนางมุนฮเย (문혜왕후) - พระนางซอนอึย (선의왕후) พระสนม พระราชโอรสและพระราชธิดา- เจ้าหญิงไม่ทราบพระนาม - พระสนมฮอนมกแด (헌목대부인) - เจ้าชายซูมยอง (수명태자) - พระสนมจองมก (정목부인)- พระพันปีซุนอัน (순안왕대비) - พระสนมทงยังวอน (동양원부인)- เจ้าชายฮโยมก (효목태자) - เจ้าชายฮโยอึน (효은태자) - พระสนมซุกมก (숙목부인)- เจ้าชายวอนนยอง (원녕태자) - พระสนมชอนอันบูวอน (천안부원부인)- เจ้าชายฮโยซอง (효성태자) - เจ้าชายฮโยจี (효지태자) - พระสนมฮุงบกวอน (흥복원부인)- เจ้าชายจิค (태자 직) - เจ้าหญิงไม่ทราบพระนาม - พระสนมฮูแดรยังวอน(후대량원부인) - พระสนมแดมยองจูวอน (대명주원부인) - พระสนมควังจูวอน (광주원부인) - พระสนมโซควังจูวอน (소광주원부인) - พระสนมทงซันวอน (동산원부인) - พระสนมเยฮวา (예화부인) - พระสนมแดซอวอน (대서원부인) - พระสนมโซซอวอน (소서원부인) - พระสนมซอจอนวอน (서전원부인) - พระสนมซินจูวอน (신주원부인) - พระสนมวอลฮูวอน (월화원부인) - พระสนมโซฮวังจูวอน (소황주원부인)- เจ้าชายควังจูวอน (광주원군) - พระสนมซองมู (성무부인) - เจ้าชายฮโยเจ (효제태자) - เจ้าชายฮโยมยอง (효명태자) - เจ้าชายบอบทุง (법등군) - เจ้าชายจาลี (자리군) - เจ้าหญิงไม่ทราบพระนาม - พระสนมอึนซองบูวอน (의성부원부인)- เจ้าชายอึยซองบูวอน (의성부원대군) - พระสนมวอลคยองวอน (월경원부인) - พระสนมมยองยางวอน (몽량원부인) - พระสนมแฮยังวอน (해량원부인)</doc>
