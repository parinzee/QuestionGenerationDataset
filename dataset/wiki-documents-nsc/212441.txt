<doc id="212441" url="https://th.wikipedia.org/wiki?curid=212441" title="บันทึกรักเจ้าหญิงมือใหม่">บันทึกรักเจ้าหญิงมือใหม่ บันทึกรักเจ้าหญิงมือใหม่ () เป็นภาพยนตร์ของประเทศสหรัฐอเมริกา ที่ออกแพร่ภาพในปี พ.ศ. 2544 และถูกนำเข้ามาฉายในประเทศไทยในปีเดียวกัน ดัดแปลงมาจากบทประพันธ์ชุด The Princess Diaries ของ เม็ก คาบอท ซึ่งได้รับความนิยมเป็นอย่างมากในกลุ่มผู้อ่านวัยรุ่น กล่าวถึงเรื่องราวของเด็กสาวธรรมดาๆ คนหนึ่ง ที่วันหนึ่งได้รับรู้ว่าตนเองแท้ที่จริงแล้วเป็นถึงเจ้าหญิงรัชทายาทของประเทศเล็กๆ ในยุโรป กับเรื่องราววุ่นๆ กับสารพัดบทเรียนที่เธอต้องเรียนรู้เพื่อเป็นเจ้าหญิงที่สมบูรณ์แบบให้ได้ภายในเวลาเพียง 2 สัปดาห์ ก่อนกำหนดเข้ารับแต่งแหน่งรัชทายาท ภาพยนตร์เรื่องนี้มีภาคต่อชื่อว่า The Princess Diaries 2 : The Royal Engagement หรือในชื่อภาษาไทยที่ว่า บันทึกรักเจ้าหญิงวุ่นลุ้นวิวาห์ ออกแพร่ภาพในปี 2547เนื้อเรื่อง เนื้อเรื่อง. มีอา เธอร์โมโพลิส เด็กสาวธรรมดาๆ วัย 15 ปีที่ไม่ต้องการอะไรมากไปกว่า การใช้ชีวิตให้ผ่านพ้นไปวันๆ โดยไม่มีใครมาวุ่นวายกับเธอ ซึ่งเธอก็ทำได้สำเร็จอย่างที่ตั้งใจไว้ แต่แล้วทุกอย่างก็เปลี่ยนไป เมื่อวันเกิดปีที่ 16 ของเธอกำลังจะมาถึงในอีก 2 อาทิตย์ คุณย่าคลาริสที่อาศัยอยู่ที่ประเทศเจโนเวีย ซึ่งเธอไม่เคยพบมาก่อนก็ส่งข่าวมาขอให้เธอไปพบ พร้อมอธิบายายถึงสถานะที่แท้จริงของมีอา ว่าเธอไม่ใช่เด็กธรรมดาๆ อย่างที่เธอคิดมาตลอดว่าเธอเป็น หากแต่เธอเป็นเจ้าหญิงรัชทายาทแห่งเจโนเวีย และทางราชวงศ์คาดหวังว่าวันหนึ่งในอนาคตเธอจะรับตำแหน่งราชินี เพื่อปกครองประเทศแทนพ่อของเธอซึ่งประสบอุบัติเหตุเสียชีวิตไป จากชีวิตเรียบง่าย ไม่ต้องระมัดระวัง ไม่ต้องกังวลว่าจะสะดุดตาใคร มีอาต้องปรับเปลี่ยนตัวเองทั้งสไตล์การแต่งตัวตั้งแต่ศีรษะจรดเท้า กิริยาท่าทาง การพูด แนวความคิด ตลอดจนเรียนรู้กฎระเบียบและบทเรียนต่างๆ มากมายที่ย่าของเธอจัดเตรียมไว้ให้ เพียงเท่านี้ชีวิตของมีอาก็วุ่นวายมากพอแล้ว แต่ก็ยังมาเกิดเรื่องวุ่นๆ ขึ้นอีก เมื่อลิลลี่เพื่อนสนิทโกรธที่มีอาเลือกไปงานปาร์ตี้มากกว่ามาร่วมกิจกรรมจัดรายการวิทยุกับเธอ และเธอยังถูกนักข่าวหนังสือพิมพ์ถ่ายรูปขณะร่วมงานปาร์ตี้ และลงข่าวว่าความประพฤติของเธอไม่เหมาะสมกับตำแหน่งเจ้าหญิง มีอาเสียใจและท้อแท้ เธอตั้งใจจะสละตำแหน่งเจ้าหญิงรัชทายาท ในช่วงเวลานั้นเอง ที่สมุดบันทึกของพ่อถูกส่งผ่านมาถึงเธอ ในสมุดบันทึกเล่มนั้นที่เต็มไปด้วยข้อความแสดงความห่วงใย รวมถึงความรู้และบทเรียนต่างๆ ที่พ่อของเธอได้เรียนรู้มาตลอดชีวิต จะเป็นแรงบันดาลใจให้มีอาได้เปลี่ยนมุมมองไปจากเดิมตัวละครตัวละคร. - มีอา เธอร์โมโพลิส / พระเจ้าหลานเธอ เจ้าฟ้าหญิงอะมีเลีย มินยะเนท เธอร์โมโพลิส เรนัลดี - แอนน์ แฮททาเวย์ - สมเด็จพระราชินีคลารีส เรนัลดี - จูลี่ แอนดรูส์ - โจเซฟ / โจ - เฮกเตอร์ เอลิซอนโด - ลิลลี่ มอสโควิทซ์ - เฮเธอร์ มาทาราซโซ - ไมเคิล มอสโควิทซ์ - โรเบิร์ต ชวาซแมน - เฮเลน เธอร์โมโพลิส - แคโรไลน์ กูดดอลล์ - ลาน่า โธมัส - แมนดี้ มัวร์ - อาจารย์ใหญ่คุปต้า - ซานดร้า โอ - อาจารย์ แพทริค โอ คาเนลล์ - ฌอน โอ ไบรอัน - ชาร์ลอต คัทอะเวย์ - แคทเธอลีน มาแชล - นายกรัฐมนตรี โมทาซ - โจเอล แมคเครรี่ - และอื่นๆเพลงประกอบภาพยนตร์รางวัลที่ได้รับ</doc>
