<doc id="207434" url="https://th.wikipedia.org/wiki?curid=207434" title="Seizon : Aisuru Mutsume No Tameni">Seizon : Aisuru Mutsume No Tameni มาซาโอะ พนักงานบริษัทของบริษัทใหญ่แห่งหนึ่ง สูญเสียภรรยาไปเพราะโรคมะเร็งในตับ จากนั้นไม่นาน แพทย์ก็ตรวจพบว่าเขาเป็นโรคเดียวกันกับภรรยา และจะมีชีวิตอยู่ได้อีกเพียงแค่ 3 เดือนเท่านั้น เขารู้สึกท้อแท้ และหมดความหวังที่จะมีชีวิตอยู่ จึงตัดสินใจที่จะฆ่าตัวตาย แต่ในช่วงเวลาใกล้เคียงกันนั้นเอง ที่เขาได้รับแจ้งข่าวเกี่ยวกับคนสำคัญอีกคนหนึ่งในชีวิตของเขา ซาวาโกะ ลูกสาวเพียงคนเดียวของมาซาโอะ กำลังเรียนอยู่ชั้นมัธยมศึกษาปีที่ 4 เธอไม่ถูกกับพ่อนัก เพราะเธอคิดว่าพ่อให้ความสำคัญกับงานมากกว่าครอบครัว จึงมีเรื่องระหองระแหงกันเรื่อยมา วันหนึ่งซาวาโกะก็ออกจากบ้านไป โดยไม่มีใครพบเห็นหรือรู้ข่าวคราวของเธออีกเลย 14 ปีต่อมา มีผู้พบโครงกระดูกของซาวาโกะที่จังหวัดนากาโนะ จากการตรวจพิสูจน์ คาดว่าเธอน่าจะถูกฆาตกรรม เจ้าหน้าที่ตำรวจจึงแจ้งข่าวให้ทางครอบครัวทราบ มาซาโอะตัดสินใจลาออกจากบริษัท และใช้เวลาที่เหลืออยู่ของตน ในการออกตามหาตัวฆาตกรที่ฆ่าลูกสาว โดยอาศัยบันทึกของซาวาโกะ เป็นเบาะแสเพื่อใช้ติดตามตัวคนร้ายตัวละครตัวละคร. - มาซาโอะ ทาเคดะ - คินยะ คิตะโอจิ พนักงานระดับหัวหน้างานของบริษัทใหญ่ บุคลิกบ้างาน และดูเหมือนไม่ให้ความสำคัญกับครอบครัว จนลูกสาวคนเดียวออกจากบ้านไป 14 ปีต่อมา พร้อมๆ กับที่ได้รู้ว่าตนป่วยเป็นโรคร้าย และจะมีชีวิตอยู่ได้ไม่นาน เขาได้รู้ข่าวลูกสาวที่หายไป เมื่อมีคนพบโครงกระดูกเธอ เขาจึงออกติดตามหาตัวฆาตกรที่ฆ่าลูกสาว - ซาวาโกะ ทาเคดะ - จุริ อุเอะโนะ ลูกสาวคนเดียวของมาซาโอะ หนีออกจากบ้านไป โดยไม่มีข่าวคราวใดๆ อีกเลย แต่แล้วก็มีผู้พบโครงกระดูกของเธอ ในอีก 14 ปีต่อมา - อะสึกะ มุระอิ - ยาสึโกะ โทมิตะ เจ้าหน้าที่ตำรวจติดตามคดีของซาวาโกะ</doc>
