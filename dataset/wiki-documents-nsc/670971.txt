<doc id="670971" url="https://th.wikipedia.org/wiki?curid=670971" title="โยะชิอะกิ ทันยะมะ">โยะชิอะกิ ทันยะมะ โยะชิอะกิ ทันยะมะ (; ; 6 มีนาคม ค.ศ. 1980 — ) เป็นอดีตนักกีฬาวอลเลย์บอลชายชาวญี่ปุ่น เกิดที่โอซะกะ จังหวัดโอซะกะ ผู้ซึ่งทำหน้าที่ในตำแหน่งมือเซ็ต และมีพี่สาวเป็นนักวอลเลย์บอลชื่อมิซะโอะ ทันยะมะประวัติ ประวัติ. โยะชิอะกิ ทันยะมะ มีบิดาเป็นผู้ฝึกสอนวอลเลย์บอล เขาเริ่มเล่นกีฬาวอลเลย์บอลตั้งแต่เมื่อครั้งเป็นนักเรียนชั้นมัธยมศึกษาปีที่ 1 ภายใต้อิทธิพลของพี่สาวที่มีอยู่ 2 คน หลังจากเข้าศึกษาที่โรงเรียนมัธยมอุเอะโนะมิยะ เขาก็ได้ทำหน้าที่ในตำแหน่งมือเซ็ต ส่วนในปี ค.ศ. 1997 เมื่อครั้งที่เป็นนักศึกษาชั้นปีที่สาม เขาก็ได้เข้าแข่งขันในรายการอินเตอร์ไฮและเทศกาลกีฬาแห่งชาติ ในปี ค.ศ. 1998 เขาได้เข้าศึกษาต่อ ณ มหาวิทยาลัยคินกิ ซึ่งต่อมาในปี ค.ศ. 1999 เมื่อครั้งเป็นนักศึกษาชั้นปีที่สอง เขาได้มีโอกาสร่วมทีมกับซะโตะรุ มะเอะดะ เป็นครั้งแรก เดือนเมษายน ค.ศ. 2002 เขาได้เข้าร่วมทีมกับเจที ธันเดอร์ ซึ่งเป็นทีมของบริษัท เจแปนโทแบคโค จำกัด โดยได้ทำหน้าที่ในตำแหน่งมือเซ็ตร่วมกับมิสึอะกิ อุเทะนะ ในปี ค.ศ. 2007 เขาได้รับเลือกให้เป็นผู้เล่นทรงคุณค่าในการแข่งขันนานาชาติรำลึกปลาโตนอฟครั้งที่ 2 และได้อำลาจากการแข่งขันในเดือนพฤษภาคม ค.ศ. 2010 ในปี ค.ศ. 2010 ทันยะมะได้ทำหน้าที่เป็นผู้จัดการทีมเจที ส่วนในปี ค.ศ. 2012 เขาซึ่งมีใบอนุญาตที่ได้รับการจดทะเบียนการเป็นหัวหน้าผู้ฝึกสอนทีมลีก ได้ทำการแต่งตั้งยุกิโตะ โทะกุโมะโตะ ที่ไม่ได้ใบอนุญาตสำหรับทีมชุดใหญ่จากสมาคมกีฬาแห่งประเทศญี่ปุ่นเข้ารักษาการ และในเดือนกรกฎาคม ค.ศ. 2013 เขาได้รับการแต่งตั้งให้เป็นผู้ฝึกสอนทีมวอลเลย์บอลหญิงเจที มาร์เวลลัสสังกัดสโมสรสังกัดสโมสร. - โรงเรียนมัธยมอุเอะโนะมิยะ - มหาวิทยาลัยคินกิ - เจที ธันเดอร์ (ค.ศ. 2002-ค.ศ. 2010)</doc>
