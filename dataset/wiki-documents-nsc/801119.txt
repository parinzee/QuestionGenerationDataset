<doc id="801119" url="https://th.wikipedia.org/wiki?curid=801119" title="ลัตเตมัคคียาโต">ลัตเตมัคคียาโต ลัตเตมัคคียาโต () เป็นเครื่องดื่มกาแฟชนิดหนึ่ง ชื่อมีความหมายตรงตัวว่า "น้ำนมที่มีรอยด่าง", "น้ำนมที่มีรอยเปื้อน" หรือ "น้ำนมที่ทำสัญลักษณ์ไว้" สื่อถึงวิธีการเตรียมซึ่งนมจะ "ถูกทำให้เปื้อน" ด้วยการเติมกาแฟเอสเปรสโซลงไป ลัตเตมัคคียาโตแตกต่างกับกาแฟลาตเท ("คัฟเฟลลัตเต" ในภาษาอิตาลี) อย่างมีนัยสำคัญหลายประการ ประการแรก ในการชงลัตเตมัคคียาโต จะเทเอสเปรสโซตามหลังนม แทนที่จะเทนมตามหลังเอสเปรสโซอย่างในลาตเท ประการที่สอง ลัตเตมัคคียาโตมีฟองนมปิดด้านบนมากกว่าลาตเท และนิยมใช้เอสเปรสโซเพียงครึ่งช็อตหรือน้อยกว่านั้น ประการสุดท้าย ลัตเตมัคคียาโตเป็นเครื่องดื่มที่จัดเสิร์ฟโดยแยกส่วนนมออกจากส่วนกาแฟเป็นชั้น ๆ แทนที่จะผสมกันอย่างในลาตเท บ่อยครั้ง ผู้ชงกาแฟจะหยดครีมกาแฟหรือเครมา () ลงไปที่ฟองนมด้านบนสุดของกาแฟชนิดนี้อีกเพื่อแยกให้เห็นชัดเจนว่าเป็นลัตเตมัคคียาโต ไม่ใช่ลาตเทซึ่งตามธรรมเนียมจะเทเอสเปรสโซลงไปก่อนแล้วตามด้วยนม ดังนั้นจึงไม่มีการ "ทำสัญลักษณ์" บนลาตเทให้ซ้ำซ้อนกับลัตเตมัคคียาโต ในทางกลับกัน คัฟแฟะมัคคียาโต (เครื่องดื่มอีกชนิดหนึ่งซึ่งมีชื่อคล้ายกัน) ก็คือเอสเปรสโซที่ "ถูกทำให้เปื้อน" ด้วยนมปริมาณเล็กน้อย</doc>
