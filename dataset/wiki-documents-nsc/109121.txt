<doc id="109121" url="https://th.wikipedia.org/wiki?curid=109121" title="มหาวิทยาลัยริไจนา">มหาวิทยาลัยริไจนา มหาวิทยาลัยริไจนา () เป็นมหาวิทยาลัยของรัฐบาลในรัฐซัสแคตเชวัน ประเทศแคนาดา มีนักศึกษาประมาณ 12,800 คนประวัติ ประวัติ. มหาวิทยาลัยริไจนามีต้นกำเนิดจากวิทยาลัยริไจนา (Regina College) ซึ่งเป็นโรงเรียนระดับมัธยมที่ก่อตั้งขึ้นในปี พ.ศ. 2454 แรกเริ่มมีนักเรียนเพียง 27 คน ต่อมามีการเปิดหลักสูตรในระดับประกาศนียบัตร โดยเป็นวิทยาเขตหนึ่งของมหาวิทยาลัยซัสแคตเชวัน (University of Saskatchewan) และได้แยกตัวออกเป็นมหาวิทยาลัยในปี พ.ศ. 2517 เงินทุนของมหาวิทยาลัยประจำปี 2550-2551 เป็นจำนวนเงินประมาณ 4,200,000,000 บาทคณะที่เปิดสอน คณะที่เปิดสอน. ปัจจุบันมหาวิทยาลัยริไจนาประกอบด้วย 9 คณะ 25 ภาควิชา มีศูนย์วิจัยและวิทยาเขตรวม 13 แห่ง เปิดสอนทั้งในระดับปริญญาตรี ปริญญาโทและปริญญาเอก- คณะบริหารธุรกิจ - คณะศิลปศาสตร์ - คณะศึกษาศาสตร์ - คณะวิศวกรรมศาสตร์ - คณะศิลปกรรมศาสตร์ - คณะกายภาพบำบัดและสุขภาพศึกษา - คณะวิทยาศาสตร์ - คณะสังคมสงเคราะห์ศาสตร์ - คณะบัณฑิตศึกษาและงานวิจัย (Faculty of Graduate Studies and Research) โดยการประสานความร่วมมือกับคณะข้างต้นวิทยาลัยในเครือวิทยาลัยในเครือ. - มหาวิทยาลัยเฟิสต์เนชันส์แห่งแคนาดา (First Nations University of Canada) - วิทยาลัยแคมเปียน (Campion College) - วิทยาลัยลูเธอร์ (Luther College) - เปิดสอนในระดับมัธยมศึกษา ปัจจุบันมีนักเรียนประมาณ 500 คน คณาจารย์ประมาณ 30 คนสมาคมนักเรียนไทยแห่งมหาวิทยาลัยริไจนา สมาคมนักเรียนไทยแห่งมหาวิทยาลัยริไจนา. สมาคมนี้ก่อตั้งขึ้นมาเพื่อเป็นศูนย์กลางให้นักเรียนไทยหรือผู้สนใจในวัฒนธรรมไทย ได้มีโอกาสมาทำกิจกรรมร่วมกัน รวมทั้งยังเป็นการเผยแพร่วัฒนธรรมไทย โดยสมาคมได้ดำเนินการจัดกิจกรรมเพื่อเผยแพร่วัฒธรรมเป็นประจำทุกๆปี และได้รับการตอบรับที่ดีจาก นักศึกษาและบุคลากรใน มหาวิทยาลัยรวมทั้งชาวเมืองริไจนา ปัจจุบันมีนักเรียนไทยอยู่ประมาณ 30 คน ศึกษาในระดับปริญญาตรี ปริญญาโทและปริญญาเอกศิษย์เก่าที่มีชื่อเสียงศิษย์เก่าที่มีชื่อเสียง. - ฯพณฯ ราล์ฟ เอ็ดวาร์ด กูดเอล (The Honourable Ralph Edward Goodale) อดีตรัฐมนตรีว่าการกระทรวงการคลัง ประเทศแคนาดา - ดร.จอห์น รอเบิร์ต ฮิวสัน (Dr.John Robert Hewson) นักเศรษฐศาสตร์และอดีตหัวหน้าพรรคเสรีนิยม (Liberal Party) ประเทศออสเตรเลีย</doc>
