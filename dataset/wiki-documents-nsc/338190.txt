<doc id="338190" url="https://th.wikipedia.org/wiki?curid=338190" title="รัฐบัญญัติห้ามปกปิดใบหน้าในสาธารณสถาน">รัฐบัญญัติห้ามปกปิดใบหน้าในสาธารณสถาน รัฐบัญญัติห้ามปกปิดใบหน้าในสาธารณสถาน () เป็นรัฐบัญญัติของสาธารณรัฐฝรั่งเศส ซึ่งได้รับความเห็นชอบของสภาผู้แทนราษฎรฝรั่งเศส เมื่อวันที่ 13 กรกฎาคม พ.ศ. 2553 และของวุฒิสภาฝรั่งเศส เมื่อวันที่ 14 กันยายน พ.ศ. 2553 รัฐบัญญัติดังกล่าว ห้ามบุคคลสวมใส่ในสาธารณสถาน () ซึ่งผ้าคลุมทุกประเภทที่จะปิดบังดวงหน้าทั้งหมด เช่น บูร์กา () และนิกอบ () ดังนั้น อาภรณ์ที่มิได้ปกปิดใบหน้าผู้สวม เช่น ชาดอร์ () หรือ ฮิญาบ ก็ไม่ถูกห้ามตามกฎหมายนี้ อนึ่ง นอกจากรัฐบัญญัติดังกล่าวจะมีผลต่อชาวฝรั่งเศสทั่วไปแล้ว ยังจะใช้บังคับแก่นักท่องเที่ยวทั้งหลายในประเทศด้วย เหตุผลในการประกาศใช้กฎหมายนี้ คือ การสวมผ้าคลุมหน้านั้น ทำให้ระบุตัวและมองใบหน้าผู้สวมยาก เป็นความกังวลด้านสิทธิสตรี และขัดกับค่านิยมในประเทศ ตั้งแต่วันที่ 11 เมษายน พ.ศ. 2554 ซึ่งรัฐบัญญัติเริ่มใช้บังคับเป็นต้นไป การสวมสิ่งคลุมหน้าเต็มใบในสถานที่สาธารณะ อย่างเช่น ตามท้องถนน ร้านค้า พิพิธภัณฑ์ การขนส่งมวลชนและสวนสาธารณะ เป็นความผิด ยกเว้นหากหญิงนั้นกำลังเดินทางอยู่ในรถส่วนบุคคล (ไม่ได้เป็นผู้ขับ) หรืออยู่ในบริเวณมัสยิด กฎหมายนี้ยังรวมไปถึงพลเมืองทุกคน รวมทั้งชายและผู้ที่ไม่ได้นับถือศาสนาอิสลาม ผู้ซึ่งไม่อาจปกปิดใบหน้าของตนทั้งหมดได้ในสาธารณะยกเว้นเหตุการณ์ที่เกิดขึ้นเป็นบางครั้งเช่นคาร์นิวัลหรือสถานการณ์พิเศษที่กฎหมายกำหนด (เช่นนักปั่นจักรยานและเจ้าหน้าที่ด้านความปลอดภัย)ร่างรัฐบัญญัติ ร่างรัฐบัญญัติ. ร่างรัฐบัญญัตินี้ ได้รับความเห็นชอบของสภาผู้แทนราษฎรฝรั่งเศส ด้วยคะแนนเสียง 335 ต่อ 1 เสียง และได้รับความเห็นชอบของวุฒิสภาฝรั่งเศส ด้วยคะแนนเสียง 246 ต่อ 1 เสียง งดออกเสียง 100 เสียง ร่างรัฐบัญญัติ วางโทษปรับ 150 ยูโร สำหรับผู้สวมใส่ผ้าคลุมหน้าโดยฝ่าฝืนรัฐบัญญัตินี้ กับทั้งโทษจำคุก 1 ปี และปรับ 30,000 ยูโร สำหรับผู้ให้ผู้อื่นสวมใส่ผ้าคลุมหน้า รวมถึงโทษจำคุก 1 ปี และปรับ 60,000 ยูโร สำหรับผู้ให้ผู้เยาว์สวมใส่ผ้าคลุมหน้าเช่นว่านั้น ร่างรัฐบัญญัติจะเริ่มใช้บังคับเมื่อพ้นกำหนด 6 เดือนนับแต่วันประกาศในรัฐกิจจานุเบกษาฝรั่งเศส เว้นแต่ศาลรัฐธรรมนูญฝรั่งเศสจะวินิจฉัยให้สิ้นสุดลงเสียก่อน</doc>
