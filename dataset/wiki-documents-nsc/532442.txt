<doc id="532442" url="https://th.wikipedia.org/wiki?curid=532442" title="จีเอฟพีที">จีเอฟพีที บริษัท จีเอฟพีที จำกัด (มหาชน) ( ชื่อย่อ:GFPT) ก่อตั้งเมื่อวันที่ 25 พฤศจิกายน พ.ศ. 2524 ดำเนินธุรกิจการผลิตและจัดจำหน่ายผลิตภัณฑ์ ไก่สดแช่แข็งและไก่แปรรูป ภายใต้เครื่องหมายการค้าของบริษัท และของลูกค้า โดยจัดจำหน่ายทั้งในประเทศและต่างประเทศ ประกอบด้วยธุรกิจอุตสาหกรรมการเกษตรครบวงจร คือ สายธุรกิจอาหารสัตว์ สายธุรกิจฟาร์มเลี้ยงไก่ปู่ย่าพันธุ์ สายธุรกิจโรงฟักไข่และเลี้ยงไก่พ่อแม่พันธุ์ สายธุรกิจฟาร์มเลี้ยงไก่เนื้อ สายธุรกิจชำแหละและแปรรูปผลิตภัณฑ์จากเนื้อไก่ และเริ่มเข้าจดทะเบียนเป็นบริษัทจดทะเบียนในตลาดหลักทรัพย์เมื่อวันที่ 27 มกราคม พ.ศ. 2535 โดยมีทุนจดทะเบียน 1,000 ล้านบาท ทุนเรียกชำระแล้ว 570 ล้านบาทประวัติ ประวัติ. บริษัทจดทะเบียนจัดตั้งขึ้นเมื่อวันที่ 25 พฤศจิกายน พ.ศ. 2524 เพื่อประกอบธุรกิจหลักในด้านการผลิตและจำหน่ายไก่สดชำแหละแช่แข็งและแปรรูปทั้งภายในประเทศและต่างประเทศ- พ.ศ. 2524 : จดทะเบียนจัดตั้งบริษัทในนาม “บริษัท เจเนอรัล ฟูดส์ โพลทรีย์ (ไทย) จำกัด” โดยมีผู้ถือหุ้น 3 ฝ่ายคือ- บริษัท ป.เจริญพันธ์อาหารสัตว์ จำกัด (ประเทศไทย) ถือหุ้นในสัดส่วน 51% - บริษัท เจเนอรัล ฟูดส์ โพลทรีย์ จำกัด (ประเทศนิวซีแลนด์) ถือหุ้นในสัดส่วน 34% - บริษัท ยูไนเต็ด เทรดดิ้ง คอร์ปอเรชั่น จำกัด (ประเทศลักเซมเบิร์ก) ถือหุ้นในสัดส่วน 15% - พ.ศ. 2528 : ผู้ถือหุ้น 2 ฝ่าย คือ บริษัท เจเนอรัล ฟูดส์ โพลทรีย์ จำกัด และ บริษัท ยูไนเต็ด เทรดดิ้ง คอร์ปอเรชั่น จำกัด ได้ถอนทุนออกไป โดยผู้ถือหุ้นกลุ่มเครือ ป.เจริญพันธ์รับซื้อหุ้นไว้ทั้งหมด - พ.ศ. 2530 : ได้ทำการเพิ่มทุนจดทะเบียนจาก 77.7 ล้านบาท เป็น 100 ล้านบาท เพื่อขยายโรงงานและเพิ่มกำลังการผลิตในการชำแหละไก่ 6,000 ตัวต่อชั่วโมง - พ.ศ. 2532 : ได้ทำการเพิ่มทุนจดทะเบียนจาก 100 ล้านบาท เป็น 150 ล้านบาท เพื่อการขยายงานเพิ่มเติมทำให้มีกำลังการผลิตในการชำแหละไก่ 7,200 ตัวต่อชั่วโมง และได้เปลี่ยนชื่อเป็น “บริษัท ป.เจริญพันธ์โพลทรีย์ จำกัด” ในเดือนตุลาคม และต่อมาได้เปลี่ยนชื่อเป็น “บริษัท จีเอฟพีที จำกัด” ในเดือนธันวาคม - พ.ศ. 2533 : ได้ทำการเพิ่มทุนจดทะเบียนจาก 150 ล้านบาท เป็น 420 ล้านบาท เพื่อลงทุนซื้อหุ้น 99.99% ในบริษัทย่อย 2 แห่งเพื่อขยายกิจการให้ครบวงจรในอุตสาหกรรมการเลี้ยงไก่ คือ- 1. บริษัท ฟาร์มกรุงไทย จำกัด ดำเนินธุรกิจฟาร์มเลี้ยงไก่พ่อพันธุ์แม่พันธุ์ เพื่อผลิตและจำหน่ายลูกไก่พันธุ์ไข่และลูกไก่พันธุ์เนื้อ - 2. บริษัท เอ็ม.เค.เอส.ฟาร์ม จำกัด ดำเนินธุรกิจฟาร์มเลี้ยงไก่เนื้อ - พ.ศ. 2535 : เริ่มเข้าจดทะเบียนเป็นบริษัทจดทะเบียนในตลาดหลักทรัพย์แห่งประเทศไทย โดยมีทุนจดทะเบียน 1,000 ล้านบาททุนเรียกชำระแล้ว 570 ล้านบาท - พ.ศ. 2536 : ได้ลงทุน 49% ในบริษัท แมคคีย์ ฟู้ด เซอร์วิสเซส (ประเทศไทย) จำกัด ดำเนินธุรกิจผลิตและจำหน่ายผลิตภัณฑ์อาหารกึ่งสำเร็จรูปแช่แข็ง โดยร่วมทุนกับ บริษัท คีย์สโตน ฟู้ด คอร์ปอเรชั่น (อเมริกา) จำกัด ซึ่งถือหุ้นในสัดส่วน 51% โดยบริษัท แมคคีย์ ฟู้ด เซอร์วิสเซส (ประเทศไทย) จำกัด มีทุนจดทะเบียนและเรียกชำระแล้ว 100 ล้านบาท - พ.ศ. 2537 บริษัท จีเอฟพีที จำกัด ได้แปรสภาพจาก “บริษัทจำกัด” เป็น “บริษัทมหาชนจำกัด” บริษัท กรุงไทยอาหารสัตว์ จำกัด ได้แปรสภาพจาก “บริษัทจำกัด” เป็น “บริษัทมหาชนจำกัด”ผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 8 มีนาคม 2556บริษัทในเครือ บริษัทในเครือ.</doc>
