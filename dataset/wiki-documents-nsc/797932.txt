<doc id="797932" url="https://th.wikipedia.org/wiki?curid=797932" title="เดอะมัมมี่ คืนชีพคำสาปนรกล้างโลก">เดอะมัมมี่ คืนชีพคำสาปนรกล้างโลก เดอะมัมมี่ คืนชีพคำสาปนรกล้างโลก () เป็นภาพยนตร์โลดโผน/สยองขวัญ/ผจญภัยลำดับที่ 1 ในไตรภาคชุด เดอะ มัมมี่ กำกับและเขียนบทโดยสตีเฟน ซอมเมอส์ นำแสดงโดยเบรนแดน เฟรเซอร์, เรเชล ไวสซ์, จอห์น ฮันนาห์, อาร์โนลด์ วอสลูและเควิน เจ. โอคอนเนอร์ เดอะมัมมี่ คืนชีพคำสาปนรกล้างโลก เริ่มถ่ายทำในเดือนพฤษภาคม 1998 ที่เมืองมาร์ราคิช ประเทศโมร็อกโก โดยใช้เวลา 17 สัปดาห์ ดูแลด้านเทคนิกพิเศษโดยบริษัทอินดัสเทรียลไลต์แอนด์เมจิกและแต่งดนตรีประกอบโดยเจอร์รี โกลด์สมิธ เมื่อออกฉายในเดือนพฤษภาคม 1999 ภาพยนตร์เรื่องนี้ได้รับความนิยมและทำเงินมากกว่า 415 ล้านดอลลาร์สหรัฐ ได้รับรางวัล BMI Film Awards สาขาดนตรียอดเยี่ยมและรางวัลแซทเทิร์น สาขา Best Music และ Best Makeup และมีภาคต่อคือ เดอะมัมมี่ รีเทิร์น ฟื้นชีพกองทัพมัมมี่ล้างโลก ปี 2001นักแสดงนักแสดง. - เบรนแดน เฟรเซอร์ รับบท ริชาร์ด "ริก" โอคอนเนลล์ - เรเชล ไวสซ์ รับบท เอฟเวอลีน คาร์นาแฮน - จอห์น ฮันนาห์ รับบท โจนาทาน คาร์นาแฮน - อาร์โนลด์ วอสลู รับบท อิมโฮเตป - เควิน เจ. โอคอนเนอร์ รับบท เบนี กาบอร์ - โจนาทาน ไฮด์ รับบท ดร. อัลเลน แชมเบอร์เลน</doc>
