<doc id="284648" url="https://th.wikipedia.org/wiki?curid=284648" title="เจอร์เกน พรอชนาว">เจอร์เกน พรอชนาว เจอร์เกน พรอชนาว (; IPA: 'jʏɐgən 'pʀɔxnoː) นักแสดงชาวเยอรมัน มีชื่อเสียงจากภาพยนตร์เกี่ยวกับเรือดำน้ำ Das Boot ในปี 1981 ของวูล์ฟกัง ปีเตอร์เซน และภาพยนตร์ไซไฟ Dune ในปี 1984 สร้างจากนวนิยายของแฟรงค์ เฮอร์เบิร์ต และบทผู้ร้ายใน Beverly Hills Cop II คู่กับเอ็ดดี้ เมอร์ฟี ในปี 1987 เจอร์เกน พรอชนาว เกิดที่เบอร์ลิน เติบโตที่เมืองดึสเซลดอร์ฟ รัฐนอร์ดไรน์-เวสท์ฟาเลิน ประเทศเยอรมนี เข้าโรงเรียนการแสดงที่เมืองเอสเซิน และมีผลงานการแสดงตั้งแต่ปี 1974 หลังจากประสบความสำเร็จจาก Das Boot เขาย้ายไปใช้ชีวิตอยู่ในสหรัฐอเมริกา พรอชนาวเคยเป็นตัวเลือกหนึ่งในนักแสดงที่จะได้รับบท "เทอร์มิเนเตอร์" ใน เดอะ เทอร์มิเนเตอร์ (1984) ยี่สิบปีหลังจากนั้น เขาได้รับบทเป็นอาร์โนลด์ ชวาร์เซเน็กเกอร์ ในภาพยนตร์โทรทัศน์เรื่อง See Arnold Run (2005) ภาพยนตร์ชีวประวัติของชวาร์เซเน็กเกอร์ จนกระทั่งเข้ามาเล่นการเมือง เป็นผู้ว่าการรัฐแคลิฟอร์เนีย เขารับบทนี้ร่วมกับโรแลนด์ คิคคิงเจอร์ ที่ภายหลังได้เป็นนักแสดงแทนอาร์โนลด์ ชวาร์เซเน็กเกอร์ ใน เทอร์มิเนเตอร์ ซาลเวชั่น (2009)</doc>
