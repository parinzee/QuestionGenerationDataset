<doc id="913233" url="https://th.wikipedia.org/wiki?curid=913233" title="การลงทัณฑ์ปีชินอิม">การลงทัณฑ์ปีชินอิม การลงทัณฑ์ปีชินอิม ความขัดแย้งทางการเมืองที่เกิดขึ้นเมื่อ ค.ศ. 1722 ตรงกับรัชสมัย พระเจ้าคย็องจง พระราชาลำดับที่ 21 แห่ง ราชวงศ์โชซ็อน สืบเนื่องจากพระเจ้าคย็องจงพระพลานามัยไม่แข็งแรงตั้งแต่ทรงพระเยาว์ทำให้ไม่สามารถมีพระราชโอรสไว้สืบราชบัลลังก์ได้เหล่าขุนนาง กลุ่มโนรน กลุ่มขุนนางกลุ่มสำคัญในราชสำนักจึงฉวยโอกาสถวายฎีกาต่อพระเจ้าคย็องจงให้สถาปนา องค์ชายยอนอิง พระอนุชาต่างพระมารดาของพระเจ้าคย็องจงซึ่งทางกลุ่มโนรนให้การสนับสนุนขึ้นเป็นรัชทายาทซึ่งพระเจ้าคย็องจงก็เห็นด้วยและได้มีพระราชโองการให้สถาปนาองค์ชายยอนอิงเป็น วังเซเจ (พระอนุชารัชทายาท) อีก 2 ปีต่อมาคือใน ค.ศ. 1722 พระเจ้าคย็องจงประชวรหนักจนมิอาจว่าราชการได้ขุนนางกลุ่มโนรนจึงได้ถวายฎีกาอีกครั้งเพื่อให้สถาปนาองค์ชายยอนอิงเป็นผู้สำเร็จราชการเหล่าขุนนาง กลุ่มโซรน กลุ่มขุนนางกลุ่มสำคัญอีกกลุ่มหนึ่งในราชสำนักที่ให้การสนับสนุนพระเจ้าคย็องจงซึ่งอยู่ขั้วตรงข้ามกับกลุ่มโนรนได้เข้าเฝ้ากราบทูลความเท็จให้พระเจ้าคย็องจงทราบว่ากลุ่มโนรนกระทำเช่นนี้เพื่อหวังจะก่อกบฏโค่นล้มราชบัลลังก์และยกองค์ชายยอนอิงขึ้นเป็นพระราชาแทนพระเจ้าคย็องจงจึงมีพระบัญชาให้กวาดล้างขุนนางกลุ่มโนรนจำนวนมากทั้งประหารชีวิตและเนรเทศทำให้กลุ่มโนรนแทบจะหมดอำนาจจากราชสำนัก แต่ในท้ายที่สุดองค์ชายยอนอิงก็ได้เป็นผู้สำเร็จราชการและได้ขึ้นเป็นพระเจ้าย็องโจภายหลังจากการสวรรคตของพระเจ้าคย็องจงในอีก 2 ปีต่อมาคือเมื่อ ค.ศ. 1724</doc>
