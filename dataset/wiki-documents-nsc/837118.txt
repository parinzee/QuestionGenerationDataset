<doc id="837118" url="https://th.wikipedia.org/wiki?curid=837118" title="เดอนี ซาซู-อึนแกโซ">เดอนี ซาซู-อึนแกโซ เดอนี ซาซู-อึนแกโซ (; เกิด 23 พฤศจิกายน ค.ศ. 1943) เป็นนักการเมืองชาวคองโกและประธานาธิบดีสาธารณรัฐคองโก ตั้งแต่ปี ค.ศ. 1997 ก่อนหน้านี้เขาเคยเป็นประธานาธิบดีระหว่างปี ค.ศ. 1979 ถึงปี ค.ศ. 1992 ระหว่างช่วงแรกของการเป็นประธานาธิบดี เขาเป็นผู้นำพรรคแรงงานคองโกซึ่งเป็นพรรคการเมืองเดียวเป็นเวลา 12 ปี ภายใต้แรงกดดันจากนานาชาติ เขานำการเมืองหลายพรรคมาใช้ในปี ค.ศ. 1990 และถูกปลดจากอำนาจบริหารในปี ค.ศ. 1991 ในการประชุมแห่งชาติและกลายเป็นประมุขแห่งรัฐแบบพิธีการ เขาลงเลือกตั้งในการเลือกตั้งประธานาธิบดีปี ค.ศ. 1992 แต่พ่ายแพ้ได้อันดับที่สาม ซาซู-อึนแกโซ เป็นผู้นำฝ่ายค้านห้าปีก่อนกลับสู่อำนาจระหว่างสงครามกลางเมืองครั้งที่สอง (ค.ศ. 1997-1999) ซึ่งกองกำลังกบฏขับไล่ประธานาธิบดีปัสกาล ลีซูบา (Pascal Lissouba) หลังจากช่วงเวลาเปลี่ยนผ่าน เขาชนะการเลือกตั้งประธานาธิบดีปี ค.ศ. 2002 ซึ่งมีการเข้าร่วมของฝ่ายค้านเพียงเล็กน้อย เขาได้รับการเลือกตั้งอีกสมัยในการเลือกตั้งประธานาธิบดีปี ค.ศ. 2009 รัฐธรรมนูญใหม่ที่ผ่านโดยประชามติในปี ค.ศ. 2015 ทำให้ซาซู-อึนแกโซอยู่ต่อได้อีกสมัย เขาได้รับการเลือกตั้งอีกสมัยในการเลือกตั้งประธานาธิบดีปี ค.ศ. 2016 ด้วยคะแนนเสียงส่วนใหญ่ในรอบแรก</doc>
