<doc id="921447" url="https://th.wikipedia.org/wiki?curid=921447" title="เปรมชัย กรรณสูต">เปรมชัย กรรณสูต เปรมชัย กรรณสูต (เกิด 9 มีนาคม พ.ศ. 2497) ประธานบริหารบริษัท อิตาเลียนไทย ดีเวล๊อปเมนต์ จำกัด (มหาชน) เขาถูกเจ้าหน้าที่เขตรักษาพันธุ์สัตว์ป่าทุ่งใหญ่นเรศวรแจ้งข้อหาหลังพบว่ามาตั้งค่ายพักในบริเวณจุดห้ามตั้งประวัติ ประวัติ. เปรมชัย กรรณสูต เกิดเมื่อวันที่ 9 มีนาคม พ.ศ. 2497 เป็นบุตรชายคนสุดท้องจากจำนวนพี่น้อง 5 คน (เอกชัย, พิไลจิตร, นิจพร, อรเอม และเปรมชัย) ของ นพ.ชัยยุทธ กรรณสูต และ ม.ร.ว.พรรณจิต กรรณสูต (สกุลเดิม วรวรรณ) สำเร็จการศึกษาระดับประถมศึกษา และมัธยมศึกษาจากโรงเรียนจิตรลดา จากนั้นได้ไปศึกษาต่อที่สหรัฐอเมริกา สำเร็จการศึกษาระดับปริญญาตรีด้านวิศวกรรมเหมืองแร่จากรัฐโคโลราโด และระดับปริญญาโทด้านบริหารธุรกิจเอ็มบีเอ (MBA) จากมหาวิทยาลัยเซาเทิร์น แคลิฟอร์เนีย ด้านการทำงาน นพ.ชัยยุทธ กรรณสูต ได้ก่อตั้งบริษัท อิตาเลียนไทย ดีเวล๊อปเมนต์ จำกัด (มหาชน) ร่วมกับจิออร์จิโอ แเจียรี เมื่อ พ.ศ. 2501 ภายหลังการเสียชีวิตของแบร์ลิงเจียรีในปี พ.ศ. 2518 หุ้นทั้งหมดก็ตกเป็นของครอบครัวกรรณสูต เปรมชัยเริ่มเข้ามาทำงานในบริษัทอิตาเลียนไทยเมื่อปี พ.ศ. 2522 แต่เดิมเอกชัย ลูกชายคนโตต้องสืบทอดตำแหน่งต่อ แต่เกิดอุบัติเหตุทางรถยนต์ในวัย 32 ปี เมื่อปี 2522 จึงทำให้ตำแหน่งถูกตกไปที่เปรมชัย เปรมชัยขึ้นทะเบียนตลาดหลักทรัพย์เมื่อปี พ.ศ. 2537 โดยปัจจุบันเขาถือหุ้นสูงสุดที่ 14.88% หรือจำนวน 785,494,426 หุ้นรสคดีความ คดีความ. เมื่อวันที่ 4 กุมภาพันธ์ พ.ศ. 2561 เปรมชัยและคณะรวม 4 คน ถูกพบว่ามาตั้งค่ายพักในบริเวณจุดห้ามตั้งในเขตรักษาพันธุ์สัตว์ป่าทุ่งใหญ่นเรศวร เมื่อเจ้าหน้าที่เข้าตรวจสอบก็พบปืน กระสุนปืน มีดปลายแหลม อุปกรณ์ทำครัว ซากไก่ฟ้าหลังเทา และเนื้อเก้งซึ่งแช่อยู่ในถังน้ำแข็ง จึงถูกควบคุมตัว วันต่อมามีการกลับเข้าค้นและบริเวณข้างเคียงจนพบหลักฐานเพิ่มเติมพร้อมซากเสือดำ เจ้าหน้าที่เขตรักษาพันธุ์สัตว์ป่าทุ่งใหญ่นเรศวรแจ้ง 8 ข้อหา และตำรวจแจ้งเพิ่มอีก 1 ข้อหาคดีอาวุธปืน โดยทนายของเปรมชัยได้ยื่นประกันหลักทรัพย์เป็นจำนวน 150,000 บาท ต่อคน</doc>
