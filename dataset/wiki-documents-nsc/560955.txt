<doc id="560955" url="https://th.wikipedia.org/wiki?curid=560955" title="การบุกครองหมู่เกาะคูริล">การบุกครองหมู่เกาะคูริล การบุกครองหมู่เกาะคูริล หรือเรียก ปฏิบัติการขึ้นบกหมู่เกาะคูริล () เป็นปฏิบัติการทางทหารของโซเวียต มีจุดมุ่งหมายเพื่อยึดหมู่เกาะคูริลจากญี่ปุ่นในปี 1945 โดยเป็นส่วนหนึ่งของปฏิบัติการการรุกทางยุทธศาสตร์แมนจูเรีย เมื่อแผนการขึ้นฝั่งฮกไกโดถูกยกเลิก ปฏิบัติการดังกล่าวมีขึ้นระหว่างวันที่ 18 สิงหาคม และ 1 กันยายน โดยเหล่าปืนเล็กยาวที่ 87 แห่งกองทัพที่ 16 จากแนวรบตะวันออกไกลที่ 2 ซึ่งรวมพื้นที่ป้องกันคัมชัตกา เรือและการขนส่งจากฐานทัพเปโตรปัฟลอฟสก์ และการสนับสนุนจากกองพลส่งทางอากาศที่ 128 ฝ่ายญี่ปุ่นมีกองพลทหารราบที่ 91 กองพลที่ 42 กรมสนับสนุนที่ 41 กองพลน้อยสนับสนุนที่ 129 และกองพลทหารราบที่ 89 เมื่อวันที่ 23 สิงหาคม กองทหารรักษาการณ์ของญี่ปุ่นซึ่งมีกำลังพล 20,000 นาย ณ หมู่เกาะคูริลยอมจำนน โดยเป็นส่วนหนึ่งของการที่ประเทศญี่ปุ่นยอมจำนน ระหว่างวันที่ 22 สิงหาคม ถึง 1 กันยายน ฝ่ายโซเวียตยึดครองหมู่เกาะคูริลทั้งหมดโดยปราศจากการต้านทานใด ๆ</doc>
