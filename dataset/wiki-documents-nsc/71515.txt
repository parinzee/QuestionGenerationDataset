<doc id="71515" url="https://th.wikipedia.org/wiki?curid=71515" title="วิทย์ สิทธิเวคิน">วิทย์ สิทธิเวคิน ดร.วิทย์ สิทธิเวคิน เกิดวันที่ 16 พฤศจิกายน พ.ศ. 2513เป็นชาวไทยเชื้อสายจีน (Wit Sittivaekin) โตในย่าน ท่าพระจันทร์ เขตพระนคร ศึกษา ชั้นประถมต้นถึงชั้นมัธยมศึกษาตอนปลาย จาก โรงเรียนเซนต์คาเบรียล จบปริญญาตรี รัฐศาสตรบัณฑิต(การปกครอง) จุฬาลงกรณ์มหาวิทยาลัย (เกียรตินิยมอันดับหนึ่ง) ปริญญาโท ด้านทฤษฎีการเมือง มหาวิทยาลัยลอนดอน (:M.Sc.Political Theory,London School Of Economics) อุตสาหกรรมสัมพันธ์และการบริหารงานบุคคล (M.Sc.Industrial Relations and Personal Management, London School Of Economics) ปริญญาเอกด้านปรัชญาการเมือง มหาวิทยาลัย เซาแธมป์ตัน (Ph.D. Political Philosophy, University of Southampton) ระหว่างเรียนต่อ ปริญญาเอก ได้ทำงานเป็นผู้สื่อข่าวฟุตบอลภาคพื้นยุโรป ของ หนังสือพิมพ์เดลินิวส์ ตั้งแต่เดือนพฤศจิกายน พ.ศ. 2539 - ธันวาคม พ.ศ. 2542 โดยได้ร่วมไปทำข่าวในช่วงฟุตบอลโลกในปี 1998 ที่ประเทศฝรั่งเศสเป็นเจ้าภาพด้วย หลังจบการศึกษาได้กลับมาที่ประเทศไทย โดยงานแรกคือการเป็นผู้ดำเนินรายการด้านเศรษฐกิจ ของ สถานีโทรทัศน์ เนชั่นทีวี ตั้งแต่ พฤศจิกายน พ.ศ. 2542 - กรกฎาคม พ.ศ. 2543 จากนั้น ได้ทำงานในตำแหน่งผู้อำนวยการฝ่ายสื่อสารกิจการองค์กร บริษัท บีเอ็มดับเบิลยู (ประเทศไทย) จำกัด ตั้งแต่ กรกฎาคม 2543 - กรกฎาคม 2549 และ เป็นผู้อำนวยการด้านการตลาดหลังจากนั้นอีก 1 ปี รวม 7 ปี จากนั้นเข้าทำงานที่ ธนาคารไทยพาณิชย์ จำกัด (มหาชน) ในตำแหน่งเป็นผู้จัดการสื่อสารองค์กร (Senior Vice President) สายบริหารงานสื่อสารองค์กรเป็นเวลาหนึ่งปี ก่อนจะมาร่วมงานกับ บริษัท ดีซี คอนซัลแทนส์ แอนด์มาร์เก้ตติ้ง คอมมิวนิเคชั่นส์ โดยพร้อมกันกับงานที่ปรึกษาทางด้านประชาสัมพันธ์ ดร. วิทย์ ยังทำหน้าที่พิธีกรผู้ดำเนินรายการโทรทัศน์อย่างต่อเนื่อง เช่นรายการ "เช้านี้ประเทศไทย" ร่วมกับ พันตรีหญิง ชลรัศมี งาทวีสุข (ออกอากาศทุก วันจันทร์ถึงศุกร์ ทาง ททบ.5) นอกจากนี้ ดร. วิทย์ยังทำหน้าที่เป็นพิธีกร และผู้ดำเนินรายการให้กับหนังสือพิมพ์กรุงเทพธุรกิจโดยต่อเนื่อง และยังเขียนบทความ "รู้โลกไม่สู้รู้ตน" ทุกวันพุธในหนังสือพิมพ์เดลินิวส์ และ คอลัมน์ "เดินลมปราณ" ในเซกชั่น "กายใจ" ของหนังสือพิมพ์กรุงเทพธุรกิจ ดร. วิทย์ มีความสนใจในพรพุทธศาสนา และได้ร่วมแต่งหนังสือ "พุทธพบวิทย์ฯ ช่างคิดพบช่างถาม" โดยเป็นคู่สนทนาธรรมกับ พระมหาวุฒิชัยวชิรเมธี (สำนักพิมพ์เนชั่นบุ้คส์ 2554) อีกด้วย ดร.วิทย์เป็นผู้สนใจในเรื่องประวัติศาสตร์จีน, ฟุตบอล,และการขี่ม้าข้ามเครื่องกีดขวาง ดร.วิทย์ สมรสกับ วีณารัตน์ เลาหภคกุล ผู้ประกาศข่าวสถานีโทรทัศน์เนชั่นทีวี ผู้ดำเนินรายการ เก็บตกจากเนชั่น ปัจจุบัน ดำรงตำแหน่ง ประธานเจ้าหน้าที่บริหาร บริษัท ดีซี คอนซัลแทนส์ แอนด์ มาร์เก็ตติ้ง คอมมูนิเคชั่น จำกัด</doc>
