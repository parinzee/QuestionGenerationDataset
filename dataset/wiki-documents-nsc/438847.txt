<doc id="438847" url="https://th.wikipedia.org/wiki?curid=438847" title="ลต ฉาย">ลต ฉาย ลต ฉาย (Saloth Chhay) เกิดประมาณ พ.ศ. 2463 – 2465 เป็นนักการเมืองและนักหนังสือพิมพ์ฝ่ายซ้ายชาวกัมพูชา ซึ่งมีบทบาททางการเมืองในช่วง พ.ศ. 2493 จนถึงก่อนเขมรแดงครองอำนาจ เขาเป็นที่รู้จักเพราะเป็นพี่ชายของลต ซอร์หรือพล พต ซึ่งต่อมาเป็นผู้นำพรรคคอมมิวนิสต์กัมพูชาและมีอิทธิพลทางการเมืองของกัมพูชา เชื่อกันว่าเขาถูกฆ่าตายไม่นานหลังจากพนมเปญแตกหรืออาจจะเสียชีวิตระหว่างที่ออกจากพนมเปญการทำงาน การทำงาน. ฉายเกิดในครอบครัวชนชั้นกลางในเปรกซเบา จังหวัดกำปงธม ต่อมาได้เข้ามาอยู่ในพนมเปญเมื่อประมาณ พ.ศ. 2473 โดยที่ญาติของเขามีความใกล้ชิดกับกษัตริย์กัมพูชาในขณะนั้นคือพระสีสุวัตถิ์ มุนีวงศ์ ฉายมีความสนใจต่อการเรียกร้องเอกราชที่สมบูรณ์ของกัมพูชา ทำให้เขาเข้าร่วมกลุ่มกองโจรกับเซิง งอกทัญเมื่อประมาณ พ.ศ. 2493 และเขาได้ติดต่อกับผู้นำกลุ่มเขมรอิสระคือพระนโรดม จันทรังสีด้วย ฉายเป็นผู้ให้การสนับสนุนลต ซอร์ น้องชายของเขาเมื่อกลับจากปารีสเมื่อ พ.ศ. 2496 ให้เข้ามาทำงานกับพระนโรดม จันทรังสี แต่ซอร์ปฏิเสธการทำงานกับระบบเจ้าขุนมูลนาย ซอร์ได้อาศัยความสัมพันธ์ของฉายกับกลุ่มคอมมิวนิสต์ที่ต่อต้านจักรวรรดินิยม โดยฉายร่วมมือกับกลุ่มเวียดมิญที่เคลื่อนไหวตามแนวชายแดนกัมพูชาและพาน้องชายของเขาไปเข้าร่วมด้วย และซอร์ได้เข้าร่มในสมาคมเขมรอิสระในที่สุด กัมพูชาได้รับเอกราชเมื่อพ.ศ. 2496 โดยมีพระนโรดม สีหนุเป็นผู้นำ ฉายเข้ามาเล่นการเมืองกับกรมประชาชนซึ่งเป็นองค์กรถูกกฎหมายของพรรคคอมมิวนิสต์กัมพูชา เขาได้ร่วมกับ เซิน ฟอกโทว ทัช เฟือน และ ฮู ยวน ก่อตั้งคณะกรรมการปกป้องนโยบายเป็นกลางของพระมหากษัตริย์ ใน พ.ศ. 2498 ฉายถูกจับใน พ.ศ. 2498 หลังจากที่หนังสือพิมพ์สามัคคี (Sammaki) โจมตีข้อตกลงทางการทหารระหว่างกัมพูชากับสหรัฐอเมริกา ในช่วงหลัง พ.ศ. 2503 กรมประชาชนถูกกดดันโดยระบอบสังคมของพระนโรดม สีหนุ ฉายถูกขังคุกอีกครั้งเมื่อ พ.ศ. 2512 แต่ถูกปล่อยตัวหลังการรัฐประหาร พ.ศ. 2513 โดยลน นล ระหว่างพ.ศ. 2514 – 2515 ฉายเป็นบรรณาธิการของหนังสือพิมพ์ประโยชัน แขมร์ และเข้าร่วมกับกรมประชาชนที่รื้อฟื้นขึ้นมาใหม่เสียชีวิต เสียชีวิต. ฉายเสียชีวิตหลังจากกองทัพเขมรแดงเข้ายึดพนมเปญได้ไม่นาน กองทัพเขมรแดงได้กวาดต้อนประชาชนออกจากเมือง โดยกล่าวอ้างว่าสหรัฐอเมริกาจะมาทิ้งระเบิด เชื่อว่าฉายเสียชีวิตระหว่างการอพยพออกจากพนมเปญหรือถูกทหารเขมรแดงฆ่าตาย</doc>
