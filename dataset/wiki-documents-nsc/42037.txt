<doc id="42037" url="https://th.wikipedia.org/wiki?curid=42037" title="กระทรวงในประเทศไทย">กระทรวงในประเทศไทย กระทรวงในประเทศไทย เป็นหน่วยงานของรัฐบาลไทย จัดตั้งขึ้นโดยการตราพระราชบัญญัติ ปัจจุบันมีกระทรวงหรือเทียบเท่าจำนวนทั้งสิ้น 20 กระทรวงประวัติ ประวัติ. การบริหารแผ่นดินในต้นรัตนโกสินทร์นั้น คงดำเนินตามแบบที่ได้ทำมาแต่ครั้งกรุงศรีอยุธยาเป็นราชธานี ผิดแต่ว่ามีกรมต่าง ๆ เพิ่มขึ้นบ้าง แต่หลักของการบริหารนั้น คงมีอัครมหาเสนาบดี 2 ตำแหน่ง คือ สมุหกลาโหม ว่าการฝ่ายทหาร สมุหนายก ว่าการพลเรือน ซึ่งแบ่งออกเป็นกรมเมืองหรือกรมนครบาล กรมวัง กรมคลัง และกรมนา ครั้นถึงรัชสมัยพระบาทสมเด็จพระจุลจอมเกล้าเจ้าอยู่หัว ซึ่งทรงบรรลุนิติภาวะเสด็จขึ้นเสวยราชสมบัติด้วยพระองค์เองเมื่อ พ.ศ. 2416 นั้น เนื่องจากพระองค์ได้เสด็จต่างประเทศดูแบบแผนการปกครองที่ชาวยุโรป นำมาใช้ในสิงคโปร์ ชวา และอินเดียแล้ว ทรงพระราชปรารภว่า สมควรจะได้วางระเบียบราชการ บริหารส่วนกลางเสียใหม่ตามแบบอย่างอารยประเทศ โดยจัดจำแนกราชการเป็นกรมกองต่าง ๆ มีหน้าที่เป็นหมวดเหล่า ไม่ก้าวก่ายกัน ดังนั้นใน พ.ศ. 2418 พระองค์จึงทรงพระกรุณาโปรดเกล้าฯ ให้แยกกระทรวงพระคลังออกจากกรมท่า หรือต่างประเทศ และตั้งหอรัษฎากรพิพัฒน์ทำหน้าที่เก็บรายได้ของแผ่นดินทุกแผนกขึ้นเป็นครั้งแรก ต่อจากนั้น ได้ทรงปรับปรุงหน้าที่ของกรมต่าง ๆ ที่มีอยู่มากมายเวลานั้นให้เป็นระเบียบเรียบร้อยโดยรวมเข้าเป็นกระทรวง กระทรวงหนึ่ง ๆ ก็มีหน้าที่อย่างหนึ่งหรือหลายอย่างพอเหมาะสม กระทรวงซึ่งมีอยู่ในตอนแรก ๆ เมื่อเริ่มเถลิงราชสมบัตินั้นเพียง 6 กระทรวง คือ- กระทรวงมหาดไทย มีหน้าที่ปกครองหัวเมืองฝ่ายเหนือ - กระทรวงกลาโหม มีหน้าที่ปกครองหัวเมืองฝ่ายใต้ และการทหารบก ทหารเรือ - กระทรวงนครบาล มีหน้าที่บังคับบัญชาการรักษาพระนคร คือปกครองมณฑลกรุงเทพฯ - กระทรวงวัง มีหน้าที่บังคับบัญชาการในพระบรมมหาราชวัง - กระทรวงการคลัง มีหน้าที่จัดการอันเกี่ยวข้องกับต่างประเทศ และการพระคลัง - กระทรวงเกษตรและสหกรณ์ มีหน้าที่จัดการไร่นา เพื่อให้เหมาะสมกับสมัย จึงได้เปลี่ยนแปลงหน้าที่ของกระทรวงบางกระทรวง และเพิ่มอีก 4 กระทรวง รวมเป็น 10 กระทรวง คือ- กระทรวงการต่างประเทศ แบ่งหน้าที่มาจากกระทรวงการคลังเก่า มีหน้าที่ตั้งราชทูตไปประจำสำนักต่างประเทศ เนื่องจากเวลานั้นชาวยุโรปได้ตั้งกงสุลเข้ามาประจำอยู่ในกรุงเทพฯ บ้างแล้ว สมเด็จกรมพระยาเทววงศ์วโรปการ เป็นเสนาบดีกระทรวงนี้เป็นพระองค์แรก และใช้พระราชวังสราญรมย์เป็นสำนักงาน เริ่มระเบียบร่างเขียนและเก็บจดหมายราชการ ตลอดจนมีข้าราชการผู้ใหญ่ผู้น้อยมาทำงานตามเวลา ซึ่งนับเป็นแบบแผนให้กระทรวงอื่น ๆ ทำตามต่อมา - กระทรวงยุติธรรม แต่ก่อนการพิจารณาพิพากษาคดีไม่ได้รวมอยู่ในกรมเดียวกัน และไม่ได้รับคำสั่งจากผู้บังคับบัญชาคนเดียวกัน เป็นเหตุให้วิธีพิจารณาพิพากษาไม่เหมือนกัน ต่างกระทรวงต่างตัดสิน จึงโปรดเกล้าฯ ให้รวมผู้พิพากษา ตั้งเป็นกระทรวงยุติธรรมขึ้น - กระทรวงโยธาธิการ รวบรวมการโยธาจากกระทรวงต่าง ๆ มาไว้ที่เดียวกัน และให้กรมไปรษณีย์โทรเลข และกรมรถไฟรวมอยู่ในกระทรวงนี้ด้วย - กระทรวงศึกษาธิการ แยกกรมธรรมการและสังฆการีจากกระทรวงมหาดไทย เอามารวมกับกรมศึกษาธิการ ตั้งขึ้นเป็นกระทรวงธรรมการมีหน้าที่ตั้งโรงเรียนฝึกหัดอาจารย์ฝึกหัดบุคคลให้เป็นครู สอนวิชาตามวิธีของชาวยุโรป เรียบเรียงตำราเรียน และตั้งโรงเรียนขึ้นทั่วราชอาณาจักร ทั้งนี้ได้ทรงเริ่มจัดการตำแหน่งหน้าที่ราชการดังกล่าวตั้งแต่ พ.ศ. 2431 จัดให้มีเสนาบดีสภา มีสมาชิกเป็นหัวหน้ากระทรวง 10 นาย และหัวหน้ากรมยุทธนาธิการ กับกรมราชเลขาธิการ ซึ่งมีฐานะเท่ากระทรวงก็ได้เข้านั่งในสภาด้วย รวมเป็น 12 นาย พระองค์ทรงเป็นประธานมา 3 ปีเศษ แต่เดิมเสนาบดีมีฐานะต่าง ๆ กัน แบ่งเป็น 3 คือ เสนาบดีมหาดไทยกับกลาโหมมีฐานะเป็นอัครมหาเสนาบดี เสนาบดีนครบาล พระคลัง และเกษตราธิการ มีฐานะเป็นจตุสดมภ์ เสนาบดีการต่างประเทศ ยุติธรรม ธรรมการและโยธาธิการ เรียกกันว่า เสนาบดีตำแหน่งใหม่ ครั้นเมื่อมีประกาศ เมื่อวันที่ 1 เมษายน พ.ศ. 2435 จึงเรียกเสนาบดีเหมือนกันหมด ไม่เรียกอัครเสนาบดีรายชื่อกระทรวงของไทยพ.ศ. 2476-2484 รายชื่อกระทรวงของไทย. พ.ศ. 2476-2484. มีจำนวน 9 กระทรวง (และหน่วยงานเทียบเท่า)- สำนักนายกรัฐมนตรี - กระทรวงกลาโหม - กระทรวงการคลัง - กระทรวงการต่างประเทศ - กระทรวงธรรมการ - กระทรวงมหาดไทย - กระทรวงยุตติธรรม - กระทรวงวัง - กระทรวงเศรษฐการ (กระทรวงพาณิชย์)พ.ศ. 2484-2495 พ.ศ. 2484-2495. มีจำนวน 10 กระทรวง (และหน่วยงานเทียบเท่า)- สำนักนายกรัฐมนตรี - กระทรวงกลาโหม - กระทรวงการคลัง - กระทรวงการต่างประเทศ - กระทรวงเกษตรและสหกรณ์ - กระทรวงคมนาคม - กระทรวงพาณิชย์ - กระทรวงมหาดไทย - กระทรวงยุตติธรรม - กระทรวงศึกษาธิการพ.ศ. 2495-2496 พ.ศ. 2495-2496. มีจำนวน 14 กระทรวง (และหน่วยงานเทียบเท่า)- สำนักนายกรัฐมนตรี - กระทรวงกลาโหม - กระทรวงการคลัง - กระทรวงการต่างประเทศ - กระทรวงการสหกรณ์ - กระทรวงเกษตรและสหกรณ์ - กระทรวงคมนาคม - กระทรวงมหาดไทย - กระทรวงยุติธรรม - กระทรวงวัฒนธรรม - กระทรวงศึกษาธิการ - กระทรวงเศรษฐการ - กระทรวงสาธารณสุข - กระทรวงอุตสาหกรรมพ.ศ. 2496-2506 พ.ศ. 2496-2506. มีจำนวน 14 กระทรวง ได้แก่- สำนักนายกรัฐมนตรี - กระทรวงกลาโหม - กระทรวงการคลัง - กระทรวงการต่างประเทศ - กระทรวงเกษตรและสหกรณ์ - กระทรวงคมนาคม - กระทรวงมหาดไทย - กระทรวงยุติธรรม - กระทรวงวัฒนธรรม - กระทรวงศึกษาธิการ - กระทรวงเศรษฐการ - กระทรวงสหกรณ์ - กระทรวงสาธารณสุข - กระทรวงอุตสาหกรรมพ.ศ. 2506-2534 พ.ศ. 2506-2534. ในปี พ.ศ. 2506 สมัยจอมพลสฤษดิ์ ธนะรัชต์ เป็นนายกรัฐมนตรี ได้มีการปรับปรุงกระทรวง ทบวง กรม ตามพระราชบัญญัติปรับปรุงกระทรวง ทบวง กรม พ.ศ. 2506 ดังนี้- สำนักนายกรัฐมนตรี - กระทรวงกลาโหม - กระทรวงการคลัง - กระทรวงการต่างประเทศ - กระทรวงเกษตรและสหกรณ์ - กระทรวงคมนาคม - กระทรวงพัฒนาการแห่งชาติ - กระทรวงมหาดไทย - กระทรวงยุติธรรม - กระทรวงศึกษาธิการ - กระทรวงเศรษฐการ - กระทรวงสาธารณสุข - กระทรวงอุตสาหกรรมพ.ศ. 2534-2545 พ.ศ. 2534-2545. ในช่วงที่นายอานันท์ ปันยารชุน เป็นนายกรัฐมนตรี ได้มีการปรับปรุงโครงสร้างกระทรวง ทบวง กรม ซึ่งใช้บังคับมาเป็นเวลานาน ตามพระราชบัญญัติปรับปรุงกระทรวง ทบวง กรม พ.ศ. 2534 ในมาตรา 4 ได้กำหนดให้มีกระทรวง ทบวง และส่วนราชการที่มีฐานะเป็นกระทรวงดังต่อไปนี้- สำนักนายกรัฐมนตรี - กระทรวงกลาโหม - กระทรวงการคลัง - กระทรวงการต่างประเทศ - กระทรวงเกษตรและสหกรณ์ - กระทรวงคมนาคม - กระทรวงพาณิชย์ - กระทรวงมหาดไทย - กระทรวงยุติธรรม - กระทรวงวิทยาศาสตร์ เทคโนโลยีและการพลังงาน ต่อมาได้เปลี่ยนชื่อเป็น กระทรวงวิทยาศาสตร์ เทคโนโลยีและสิ่งแวดล้อม ตั้งแต่วันที่ 4 เมษายน พ.ศ. 2535 - กระทรวงศึกษาธิการ - กระทรวงสาธารณสุข - กระทรวงอุตสาหกรรม - ทบวงมหาวิทยาลัย - กระทรวงแรงงานและสวัสดิการสังคม จัดตั้งขึ้นเพิ่มเติม เมื่อวันที่ 26 กรกฎาคม พ.ศ. 2536พ.ศ. 2545 - 2559 พ.ศ. 2545 - 2559. ในช่วงที่ ทักษิณ ชินวัตร เป็นนายกรัฐมนตรี ได้มีการปรับปรุงโครงสร้างระบบราชการตาม พระราชบัญัติปรับปรุงกระทรวง ทบวง กรม พ.ศ. 2545 โดยกำหนดในมาตรา 5 ให้มีกระทรวง และส่วนราชการที่มีฐานะเป็นกระทรวง ดังต่อไปนี้- สำนักนายกรัฐมนตรี - กระทรวงกลาโหม - กระทรวงการคลัง - กระทรวงการต่างประเทศ - กระทรวงการท่องเที่ยวและกีฬา - กระทรวงการพัฒนาสังคมและความมั่นคงของมนุษย์ - กระทรวงเกษตรและสหกรณ์ - กระทรวงคมนาคม - กระทรวงทรัพยากรธรรมชาติและสิ่งแวดล้อม - กระทรวงเทคโนโลยีสารสนเทศและการสื่อสาร- กระทรวงพลังงาน - กระทรวงพาณิชย์ - กระทรวงมหาดไทย - กระทรวงยุติธรรม - กระทรวงแรงงาน - กระทรวงวัฒนธรรม - กระทรวงวิทยาศาสตร์และเทคโนโลยี - กระทรวงศึกษาธิการ - กระทรวงสาธารณสุข - กระทรวงอุตสาหกรรมพ.ศ. 2559 - ปัจจุบัน พ.ศ. 2559 - ปัจจุบัน. ในช่วงที่ พล.อ.ประยุทธ์ จันทร์โอชา เป็นนายกรัฐมนตรี ได้มีการเปลี่ยนชื่อกระทรวง จากกระทรวงเทคโนโลยีสารสนเทศและการสื่อสาร เป็นกระทรวงดิจิทัลเพื่อเศรษฐกิจและสังคม- สำนักนายกรัฐมนตรี - กระทรวงกลาโหม - กระทรวงการคลัง - กระทรวงการต่างประเทศ - กระทรวงการท่องเที่ยวและกีฬา - กระทรวงการพัฒนาสังคมและความมั่นคงของมนุษย์ - กระทรวงเกษตรและสหกรณ์ - กระทรวงคมนาคม - กระทรวงทรัพยากรธรรมชาติและสิ่งแวดล้อม - กระทรวงดิจิทัลเพื่อเศรษฐกิจและสังคม- กระทรวงพลังงาน - กระทรวงพาณิชย์ - กระทรวงมหาดไทย - กระทรวงยุติธรรม - กระทรวงแรงงาน - กระทรวงวัฒนธรรม - กระทรวงวิทยาศาสตร์และเทคโนโลยี - กระทรวงศึกษาธิการ - กระทรวงสาธารณสุข - กระทรวงอุตสาหกรรม</doc>
