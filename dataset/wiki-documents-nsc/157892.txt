<doc id="157892" url="https://th.wikipedia.org/wiki?curid=157892" title="ส่วนปลายของกระดูกเรเดียส">ส่วนปลายของกระดูกเรเดียส ส่วนปลายของกระดูกเรเดียส () เป็นส่วนของกระดูกเรเดียสที่มีขนาดใหญ่และมีรูปร่างคล้ายสี่เหลี่ยมคางหมูพื้นผิวข้อต่อ พื้นผิวข้อต่อ. ส่วนปลายของกระดูกเรเดียสมีพื้นผิวที่เป็นข้อต่อกับกระดูกอื่นอยู่ 2 ด้าน ด้านหนึ่งอยู่ข้างใต้เป็นข้อต่อกับกระดูกข้อมือ (carpus) และอีกด้านหนึ่งอยู่ด้านใกล้กลาง (medial) เป็นข้อต่อกับกระดูกอัลนา- พื้นผิวข้อต่อกับกระดูกข้อมือ เป็นรูปสามเหลี่ยม เว้า เรียบ และแบ่งออกเป็น 2 ส่วนโดยสันตื้นๆ ในแนวหน้าหลัง ได้แก่ส่วนด้านข้างเป็นรูปสามเหลี่ยมซึ่งเป็นข้อต่อกับกระดูกสแคฟฟอยด์ (scaphoid bone) และส่วนด้านใกล้กลางเป็นรูปสี่เหลี่ยมเป็นข้อต่อกับกระดูกลูเนท (lunate bone) - พื้นผิวข้อต่อกับกระดูกอัลนา เรียกว่า รอยเว้าอัลนา (ulnar notch) หรือ แอ่งซิกมอยด์ (sigmoid cavity) ของกระดูกเรเดียส มีลักษณะแคบ เว้า เรียบ และเป็นข้อต่อกับหัวกระดูกอัลนา พื้นผิวข้อต่อทั้งสองถูกแบ่งโดยสันนูน ซึ่งเป็นที่ยึดเกาะของฐานของแผ่นข้อต่อรูปสามเหลี่ยม แผ่นดังกล่าวแบ่งระหว่างข้อมือกับข้อต่อเรดิโออัลนาส่วนปลาย (distal radioulnar articulation)พื้นผิวที่ไม่เป็นข้อต่อ พื้นผิวที่ไม่เป็นข้อต่อ. ส่วนปลายของกระดูกนี้ประกอบด้วยพื้นผิวที่ไม่ใช่ข้อต่อ 3 พื้นผิว ได้แก่- พื้นผิวด้านฝ่ามือ (volar surface) มีลักษณะขรุขระและไม่สม่ำเสมอ ให้เป็นจุดเกาะของเอ็นเรดิโอคาร์ปัลด้านฝ่ามือ (volar radiocarpal ligament) - พื้นผิวด้านหลังมือ (dorsal surface) มีลักษณะนูน ให้เป็นจุดเกาะของเอ็นเรดิโอคาร์ปัลด้านหลังมือ (dorsal radiocarpal ligament) แบ่งออกเป็น 3 ร่อง- ร่องแรกนับจากด้านข้าง อยู่ติดกับกระดูกอัลนา มีลักษณะกว้างแต่ตื้น และแบ่งออกได้อีกเป็น 2 สันตื้นๆ สันที่อยู่ด้านข้างกว่าเป็นจุดเกาะของเอ็นกล้ามเนื้อเอกซ์เทนเซอร์ คาร์ไพ เรเดียลิส ลองกัส (extensor carpi radialis longus muscle) ส่วนสันอันที่อยู่ด้านใกล้กลางเป็นจุดเกาะของกล้ามเนื้อเอกซ์เทนเซอร์ คาร์ไพ เรเดียลิส เบรวิส (extensor carpi radialis brevis muscle) - ร่องที่สอง มีลักษณะแคบแต่ลึก มีขอบเขตด้านข้างเป็นสันแหลมวิ่งในแนวเฉียงจากด้านบนลงล่างและไปทางด้านข้าง เป็นจุดเกาะของเอ็นกล้ามเนื้อเอกซ์เทนเซอร์ พอลิซิส ลองกัส (extensor pollicis longus muscle) - ร่องที่สามนับจากด้านข้าง มีลักษณะกว้าง เป็นทางผ่านของเอ็นกล้ามเนื้อเอกซ์เทนเซอร์ อินดิซิส (Extensor indicis proprius) และกล้ามเนื้อเอกซ์เทนเซอร์ ดิจิทอรุม (Extensor digitorum communis) - พื้นผิวด้านข้าง (lateral surface) มีลักษณะยาวในแนวเฉียงลงล่างไปยังส่วนยื่นที่แข็งแรง รูปทรงกรวย เรียกว่า สไตลอยด์ โพรเซส (styloid process) ซึ่งที่ฐานของสไตลอยด์ โพรเซสเป็นจุดเกาะของเอ็นกล้ามเนื้อเบรคิโอเรเดียลิส (brachioradialis) และที่ยอดของสไตลอยด์ โพรเซสเป็นจุดเกาะของเอ็นเรเดียลคอลแลทเทอรัลของข้อมือ ส่วนพื้นผิวด้านข้างของสไตลอยด์ โพรเซสเป็นร่องแบนๆ สำหรับเอ็นของกล้ามเนื้อแอบดักเตอร์ พอลิซิส ลองกัส (abductor pollicis longus) และ กล้ามเนื้อเอกซ์เทนเซอร์ พอลิซิส เบรวิส (extensor pollicis brevis)ภาพอื่นๆ</doc>
