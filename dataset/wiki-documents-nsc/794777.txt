<doc id="794777" url="https://th.wikipedia.org/wiki?curid=794777" title="วิลเลียม เกรนวิลล์ บารอนเกรนวิลล์">วิลเลียม เกรนวิลล์ บารอนเกรนวิลล์ วิลเลียม วิลด์แฮม เกรนวิลล์ บารอนเกรนวิลล์ () เป็นรัฐบุรุษชาวอังกฤษจากพรรควิก ดำรงตำแหน่งเป็นนายกรัฐมนตรีแห่งสหราชอาณาจักรระหว่าง ค.ศ. 1806 - 1807 เขาเป็นบุตรชายของนายกรัฐมนตรีคนที่ 7 จอร์จ เกรนวิลล์ นอกจากนี้ นายกรัฐมนตรีคนที่ 9 วิลเลียม พิตต์ เอิร์ลแห่งซัทแฮม ยังมีศักดิ์เป็นลุงเขยของเขา ทำให้เขาจึงมีศักดิ์เป็นลูกพี่ลูกน้องกับนายกรัฐมนตรีคนที่ 14 วิลเลียม พิตต์ ผู้เยาว์ เขาเข้าเป็นสภาชิกสภาสามัญชนใน ค.ศ. 1782 และกลายเป็นคนสนิทนายกรัฐมนตรีวิลเลียม พิตต์ ผู้เยาว์ ซึ่งเป็นลูกพี่ลูกน้อง และได้รับแต่งตั้งเป็นเหรัญญิกกองทัพในปี 1784 ก่อนที่ในปี 1789 เขาได้เป็นประธานสภาสามัญชนเป็นเวลาสั้นๆ และเข้าร่วมกับคณะรัฐบาลในตำแหน่งรัฐมนตรีปิตุภูมิ ในปีต่อมาเขาได้รับบรรดาศักดิ์ขุนนางอังกฤษเป็น บารอนเกรนวิลล์ ทำให้เขากลายเป็นสมาชิกของสภาขุนนาง และในปี 1791 เขาก็ได้ดำรงตำแหน่งรัฐมนตรีต่างประเทศ และเป็นหนึ่งในบุคคลสำคัญในการกำหนดนโยบายด้านการทหารต่อสงครามปฏิวัติฝรั่งเศส หลังจากนั้นเขาก็พ้นจากคณะรัฐบาลไปพร้อมกับนายกรัฐมนตรีวิลเลียม เพ็ตติในค.ศ. 1801 เนื่องจากการเลิกกีดกันชาวคาทอลิก นอกจากนี้ เขาเคยรับราชการทหารเป็นเวลาสั้นๆในยศพันตรีในบักกิงแฮมเชอร์ใน ค.ศ. 1794 และในยศพันโทในเซาท์บักกิงแฮมเชอร์ แม้ว่าวิลเลียม เพ็ตติจะหวนคืนสู่ตำแหน่งนายกในค.ศ. 1804 แต่ลอร์ดเกรนวิลล์ก็ไม่ได้เข้าร่วมคณะรัฐบาล จนกระทั่งเมื่อเพ็ตติถึงแก่อสัญกรรมในค.ศ. 1806 ลอร์ดเกรนวิลล์ เขาก็ได้รับแรงสนับสนุนและขึ้นเป็นนายกรัฐมนตรีต่อ</doc>
