<doc id="6749" url="https://th.wikipedia.org/wiki?curid=6749" title="กนก รัตน์วงศ์สกุล">กนก รัตน์วงศ์สกุล กนก รัตน์วงศ์สกุล เป็นรองกรรมการผู้อำนวยการส่วนงานผู้ประกาศข่าว บริษัท เนชั่น บรอดแคสติ้ง คอร์ปอเรชั่น จำกัด (มหาชน) มีชื่อเสียงจากหน้าที่พิธีกรข่าวหลัก ในรายการเก็บตกจากเนชั่น นอกจากนั้น ยังเป็นพิธีกรในหลายรายการโทรทัศน์และวิทยุ, นักเขียนหนังสือ และคอลัมนิสต์นิตยสารประวัติ ประวัติ. เกิดเมื่อวันที่ 4 พฤศจิกายน พ.ศ. 2506 (นามสกุลเดิม แซ่ตั้ง) ในครอบครัวคนไทยเชื้อสายจีน ฐานะยากจนมาก ที่ย่านยศเส หลังวัดเทพศิรินทร์ เรียนชั้นประถมต้นที่ โรงเรียนสตรีศรีบำรุง อยู่เชิงสะพานกษัตริย์ศึก ย้ายมาเรียน ป.3 ที่โรงเรียนวัดพระพิเรนทร์ ย่านวรจักร ปี พ.ศ. 2516 เพราะบ้านเก่าที่ยศเสถูกไล่ที่ จบ มศ.3 จาก โรงเรียนวัดราชโอรส เรียนต่อ มศ.4 ที่ โรงเรียนวัดรางบัว เขตภาษีเจริญ โดยเป็นนักเรียน มศ.5 รุ่นสุดท้าย จบการศึกษาจากคณะวารสารศาสตร์และสื่อสารมวลชน วิชาเอกหนังสือพิมพ์ มหาวิทยาลัยธรรมศาสตร์ ในยุคที่มี รศ.ดร.เสรี วงษ์มณฑา เป็นคณบดี พ.ศ. 2526 - 2529 ก่อนมาทำงานโทรทัศน์เคยเป็นผู้จัดรายการวิทยุมาก่อน เป็นดีเจฟรีแลนซ์ในหลายคลื่นและหลายปี จนมาสมัครสอบอ่านข่าวภาคค่ำที่ช่อง 11 พร้อมกับก้าวเข้ามาจัดรายการวิทยุคุยข่าว Nation News Talk กับคุณสุทธิชัย หยุ่น ก่อนจัดรายการโทรทัศน์ประเภทคุยข่าว เป็นรายการแรกชื่อ เก็บตกจากเนชั่น, ก๊วนกวนข่าว ทางช่องเนชั่นทีวี จนถึง คุยคุ้ยข่าว ทางโมเดิร์นไนน์ ทีวีและ ข่าวภาคเช้า 7 สี ทาง ช่อง 7 สี (BBTV) จมูกมด ในช่วงคุยข่าว และ รายการ มหานคร ทางช่อง 7 สี ปัจจุบันดำเนินรายการ ข่าวข้น คนเนชั่น ทางเนชั่นทีวี รายการ Lineกนก ทางช่อง เนชั่นทีวี ช่อง 22 รายการ Talkative ช่องเนชั่นทีวี และเป็นคอลัมน์นิสต์ อยู่นิตยสาร Lipsผลงานอดีตผลงาน. อดีต. - ดีเจฟรีแลนซ์ ในหลายสถานีวิทยุ - ผู้ประกาศข่าวช่อง 11 - พิธีกรร่วม รายการ ก๊วนกวนข่าว (เนชั่นทีวี) - พิธีกรร่วม รายการ คุยคุ้ยข่าว (โมเดิร์นไนน์ทีวี) - พิธีกรร่วม รายการ มหานคร (ช่อง 7) - พิธีกรร่วม รายการ จมูกมด (ช่อง 7) - พิธีกรร่วม รายการ คอข่าว (ช่อง 7) - พิธีกรร่วม รายการ ข่าวข้นคนข่าว + เช้าข่าวข้น คนข่าวเช้า (โมเดิร์นไนน์ทีวี) - พิธีกร (ร่วม) รายการ "ยิ่งถก กนกซัก" 23.00 - 23.30 น. ช่อง 9 Mcot HD (ออกอากาศซ้ำทางเนชั่นทีวี เวลา 15:00-15:30 น.) - พิธีกร (ร่วม) รายการ เก็บตกจากเนชั่น 07.30 - 09.00 น. เนชั่นทีวี ช่อง 22ปัจจุบันปัจจุบัน. - พิธีกร (ร่วม) รายการ เนชั่นคนข่าวเข้ม 08.00 - 08.45 น. เนชั่นทีวี ช่อง 22 - พิธีกร (ร่วม) รายการ ข่าวข้นกีฬาเข้ม 09.00 - 09.30 น. เนชั่นทีวี ช่อง 22 - พิธีกร (ร่วม) รายการ ข่าวข้นคนเนชั่น 20.20 - 22.50 น. เนชั่นทีวี ช่อง 22 - พิธีกร (ร่วม) รายการ Talkative 19.45 - 19.55 น. เนชั่นทีวี ช่อง 22 - พิธีกร รายการ Lineกนก 20.15 - 21.00 น. เนชั่นทีวี ช่อง 22 - คอลัมนิสต์ ขอพูดด้วยคน นิตยสารลิปส์หนังสือเล่มหนังสือเล่ม. - ชีวิตรื่นรมย์ พ.ศ. 2547 - กนกบาทเดียว พ.ศ. 2548 - กนกยามเย็น พ.ศ. 2551 - กนก กด Like เมษายน พ.ศ. 2555 - Talkative ทอล์คกะถีบ ตุลาคม พ.ศ. 2555 - กนกตกข่าว ตุลาคม พ.ศ. 2555 - ป๊อปปูล่าร์ พ.ศ. 2555 - Lineกนก ตุลาคม พ.ศ. 2557 - ทอล์ควาไรตี้ มีนาคม พ.ศ. 2558ชีวิตส่วนตัว ชีวิตส่วนตัว. กนกมีชื่อเล่นที่เพื่อน ๆ และรุ่นน้องที่ธรรมศาสตร์เรียกว่า "จิ้ง" ปัจจุบันสมรสกับลักขณา รัตน์วงศ์สกุล พนักงานบริษัทเนชั่นในปี พ.ศ. 2540 แต่ไม่มีบุตรด้วยกัน เป็นแฟนฟุตบอลทีมเอฟเวอร์ตัน และบาเยิร์นมิวนิก รวมถึงทีมชาติเยอรมัน ชอบดูภาพยนตร์และสะสมหนังสือพิมพ์มาตั้งแต่เด็ก</doc>
