<doc id="283479" url="https://th.wikipedia.org/wiki?curid=283479" title="ศูนย์ประชุมพีช">ศูนย์ประชุมพีช ศูนย์ประชุมพีช ()ศูนย์แสดงสินค้าและการประชุมสัมมนาครบวงจร มาตรฐานระดับนานาชาติขนาดใหญ่แห่งหนึ่งของประเทศไทย ตั้งอยู่ภายในอาณาบริเวณของ รอยัล คลิฟ โฮเต็ลส์ กรุ๊ป พัทยา ตลอดระยะเวลาที่ผ่านมา ศูนย์ประชุมพีชได้รับความไว้วางใจให้เป็นสถานที่จัดงานแสดงสินค้า และการประชุมสัมมนาครั้งสำคัญ ระดับประเทศและระดับนานาชาติมากมาย ตั้งแต่การประชุมสัมมนาทางการเมือง ตลอดจนงานแสดงนิทรรศการอย่างงานมหกรรมโฆษณาภาคพื้นเอเชียแปซิฟิก (AdFest) เป็นต้น.ประวัติ ประวัติ. ในอดีตที่ผ่านมา ด้วยความพร้อมทางด้านพื้นที่ที่มีความกว้างขวาง และสิ่งอำนวยความสะดวกต่างๆ รอยัล คลิฟ โฮเต็ลส์ กรุ๊ป จึงได้รับเกียรติให้เป็นสถานที่จัดการประชุมครั้งสำคัญระดับประเทศเรื่อยมา อาทิ การประชุมการเจรจาสันติภาพในกัมพูชา(เขมรสามฝ่าย) การประชุมร่างรัฐธรรมนูญแห่งราชอาณาจักรไทย พุทธศักราช 2540 เป็นต้น โดยต่อมาความก้าวหน้าของธุรกิจการจัดประชุมสัมมนา การจัดประชุมผสมผสานการท่องเที่ยวเพื่อเป็นรางวัล การประชุมและแสดงสินค้านานาชาติ หรือที่เรียกว่า อุตสาหกรรมไมซ์ (MICE - Meetings Incentives Conventions Exhibitions) มีการเติบโตขึ้นอย่างรวดเร็วในประเทศไทย ศูนย์ประชุมพีช จึงถูกสร้างขึ้นเพื่อยกระดับและสร้างจุดขายให้เมืองท่องเที่ยวริมฝั่งทะเลอย่างเมืองพัทยาให้เป็นเมืองที่ทันสมัยเหมาะสม สำหรับการประชุมสัมมนาและแสดงสินค้านานาชาติในทุกรูปแบบ ศูนย์ประชุมพีช ซึ่งเป็นอาคารกว้างขวางโอ่โถงและทันสมัย พร้อมทัศนียภาพอันงดงามของทัองทะเล เริ่มเปิดบริการตั้งแต่ ปี 1999 โดยได้รับเกียรติจาก ฯพณฯ พลเอกเปรม ติณสูลานนท์ เป็นประธานในพิธีเปิดอย่างเป็นทางการลักษณะเด่น ลักษณะเด่น. ศูนย์ประชุมพีช สร้างขึ้นโดยเน้นการสร้างตัวตึกให้กลมกลืนกับพื้นที่ลาดเอียงของหน้าผา ท่ามกลางบรรยากาศร่มรื่นของแมกไม้นานาพันธุ์ และทัศนียภาพอันงดงามของชายฝั่งทะเลอ่าวไทย ในปี 2551 ศูนย์ประชุมพีชได้ดำเนินการต่อเติมขยายอาคารเป็น 6 ชั้น เพิ่มพื้นที่ส่วนห้องโถงใหญ่จากเดิม 4,851 ตรม. เป็น 6,943 ตรม. ทำให้ศูนย์ประชุมมีพื้นที่กว้างขวางโอ่โถงและทันสมัย หากจัดที่นั่งแบบเธียเตอร์ สามารถรองรับผู้เข้าร่วมงานได้กว่า 8,000 คน และหากเป็นแบบจัดเลี้ยงจะสามารถรองรับผู้ร่วมงานได้ถึง 3,640 คน ทั้งนี้ศูนย์ประชุมพีชสามารถปรับเปลี่ยนได้ตามต้องการด้วยฉากกั้นแบ่งเป็น 4 โซน หรือเป็นห้องโถงย่อย 9 ห้อง พร้อมด้วยห้องประชุมเล็กอีก 18 ห้อง ซึ่งมีพื้นที่ใช้สอยระหว่าง 90 – 286 ตรม..งานสำคัญที่ผ่านมางานสำคัญที่ผ่านมา. - 15th ASIAN CONGRESS OF CARDIOLOGY 2004 - SIXTH GENERAL ASSEMBLY OF Association of Asian Parliaments for Peace (AAPP) 2005 - 55TH ANNUAL CONFERENCE OF Pacific Asia Travel Association (PAC 06) 2006 - 67TH SKÅL WORLD CONGRESS 2006 - 35TH WORLD CONGRESS OF The International College of Surgeons 2006 - ICCA CONGRESS AND EXHIBITION 2007 - 15th ACA 2007- THE 15th ASIAN CONGRESS OF ANESTHESIOLOGISTS 2007 - 1ST GLOBAL INDUSTRY LEADERS' FORUM 2008 - Lions Clubs International DGE SEMINAR 2008 - Toyota Motor (THAILAND) 2008 - MONEY EXPO Pattaya 2009 - ASEAN SUMMIT 2009</doc>
