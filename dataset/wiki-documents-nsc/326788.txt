<doc id="326788" url="https://th.wikipedia.org/wiki?curid=326788" title="ณัฐ อินทรปาณ">ณัฐ อินทรปาณ ดร.ณัฐ อินทรปาณ กรรมการโอลิมปิกแห่งประเทศไทย อดีตรัฐมนตรีช่วยว่าการกระทรวงการท่องเที่ยวและกีฬา ในรัฐบาลพลเอกสุรยุทธ์ จุลานนท์ และอดีตประธานสหพันธ์ยิงเป้าบินแห่งเอเชียประวัติ ประวัติ. ดร.ณัฐ อินทรปาณ เกิดเมื่อวันที่ ที่กรุงเทพมหานคร สำเร็จการศึกษาระดับมัธยมศึกษาจากโรงเรียนอัสสัมชัญและประกาศนียบัตรสาขาการพลศึกษา จากวิทยาลัยครูซิดนี่ย์ ประเทศออสเตรเลีย เมื่อปี พ.ศ. 2506 ระดับปริญญาตรีและปริญญาโท ด้านพลศึกษา จากมหาวิทยาลัยแคลิฟอร์เนีย และสำเร็จการศึกษาระดับปริญญาเอก สาขาการพลศึกษา มหาวิทยาลัยอัลเบอร์ตา ในปี พ.ศ. 2516 ด้านชีวิตครอบครัว สมรสกับนางธิติมา อินทรปาณ มีบุตร 2 คน คือ นางสาวณัฐติมา อินทรปาณ และนายณกุล อินทรปาณการทำงาน การทำงาน. ดร.ณัฐ อินทรปาณ ทำงานในด้านการกีฬาของไทย เคยดำรงตำแหน่งสำคัญในวงการกีฬา อาทิ รองประธานกรรมการบริหารกีฬามหาวิทยาลัยแห่งประเทศไทย (กกมท.) ประธานคณะกรรมการเทคนิคเอเชี่ยนเกมส์ ครั้งที่ 8 เลขาธิการคณะกรรมการโอลิมปิกแห่งประเทศไทย และประธานสหพันธ์ยิงเป้าบินแห่งเอเชีย ในการจัดตั้งรัฐบาลของพลเอกสุรยุทธ์ จุลานนท์ ได้มีการแต่งตั้งให้ ดร.ณัฐ อินทรปาณ ดำรงตำแหน่งรัฐมนตรีช่วยว่าการกระทรวงการท่องเที่ยวและกีฬา ซึ่งเป็นรัฐมนตรีช่วยว่าการคนแรกและคนเดียวของกระทรวงจนถึงปัจจุบัน ปัจจุบัน ดร.ณัฐ อินทรปาณ ดำรงตำแหน่งคณะกรรมการโอลิมปิกแห่งประเทศไทย (กรรมการ IOC) วาระปี พ.ศ. 2552-2556เครื่องราชอิสริยาภรณ์เครื่องราชอิสริยาภรณ์. - พ.ศ. 2550 - ประถมาภรณ์มงกุฎไทย (ป.ม.) - พ.ศ. 2526 - ทวีติยาภรณ์ช้างเผือก (ท.ช.) - พ.ศ. 2524 - ทวีติยาภรณ์มงกุฎไทย (ท.ม.) - พ.ศ. 2522 - ตริตาภรณ์ช้างเผือก (ต.ช.) - พ.ศ. 2519 - ตริตาภรณ์มงกุฎไทย (ต.ม.) - พ.ศ. 2513 - จตุรถาภรณ์ช้างเผือก (จ.ช.)</doc>
