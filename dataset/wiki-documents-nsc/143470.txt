<doc id="143470" url="https://th.wikipedia.org/wiki?curid=143470" title="รางวัลที่ภาพยนตร์เรื่องรักแห่งสยามได้รับ">รางวัลที่ภาพยนตร์เรื่องรักแห่งสยามได้รับ รางวัลที่ภาพยนตร์เรื่องรักแห่งสยามได้รับ รางวัลแรกคือ รางวัลหนังแห่งปี พ.ศ. 2550 จากนิตยสารไบโอสโคป ด้วยเหตุผล "ท้าทายสังคม ทั้งในแง่ประเด็นหนัง การนำเสนอ ที่สะท้อนภาพสังคมไทยในยุคนี้ รวมถึงความกล้าในการทำหนังรักดราม่าความยาวกว่าสองชั่วโมงครึ่ง ที่หาดูได้ยากในตลาดหนังไทยยุคปัจจุบัน" และได้รับรางวัลร่วมกับหนังอีก 3 เรื่อง อย่าง Final Score 365 วัน ตามติดชีวิตเด็กเอ็นท์, มะหมา 4 ขาครับ และแสงศตวรรษ ซึ่งการมอบรางวัลไบโอสโคปอวอร์ดสนี้มีการมอบมาตั้งแต่ปี พ.ศ. 2546 การมอบรางวัลคมชัดลึกอวอร์ดครั้งที่ 5 รักแห่งสยาม ได้รับรางวัล ภาพยนตร์ยอดเยี่ยม และยังคว้ารางวัลนักแสดงนำหญิงยอดเยี่ยม (สินจัย เปล่งพานิช) ทางด้านการแจกรางวัลภาพยนตร์แห่งชาติ สุพรรณหงส์ ครั้งที่ 17 ภาพยนตร์ รักแห่งสยาม ได้รับ 3 รางวัลคือ รางวัลผู้แสดงสมทบหญิงยอดเยี่ยม (เฌอมาลย์ บุญยศักดิ์),รางวัลผู้กำกับภาพยนตร์ยอดเยี่ยม (ชูเกียรติ ศักดิ์วีระกุล) และรางวัลภาพยนตร์ยอดเยี่ยม ส่วนรางวัลจากนิตยสารและหนังสือพิมพ์ที่มอบให้ภาพยนตร์เรื่อง รักแห่งสยาม เช่น อันดับ 1 หนังกระแสร้อนแห่งปี 2550 หนังสือพิมพ์เดลินิวส์ รางวัลสุดยอดแห่งปี 2007 จากผู้อ่านนิตยสารฟลิกส์ ในสาขาหนังไทย และ ดาราหญิง (สินจัย เปล่งพานิช), รางวัลจากนิตยสารเอนเตอร์เทน ในสาขา ภาพยนตร์ยอดเยี่ยม ผู้กำกับยอดเยี่ยม นักแสดงนำหญิงยอดเยี่ยม (สินจัย เปล่งพานิช) , รางวัลจากนิตยสารแฮมเบอร์เกอร์ 3 สาขาด้วยกัน ได้แก่ ภาพยนตร์ยอดเยี่ยม, ผู้กำกับยอดเยี่ยม (ชูเกียรติ ศักดิ์วีระกุล) และ นักแสดงนำหญิงยอดเยี่ยม (สินจัย เปล่งพานิช) นอกจากนี้ ในการประกาศผลรางวัลสตาร์พิกส์ไทยฟิล์มสอวอร์ดส ครั้งที่ 5 ซึ่งจัดขึ้นโดยนิตยสารสตาร์พิกส์ รักแห่งสยามยังได้รับรางวัลมากถึง 9 รางวัล จากรางวัลทั้งหมด 12 รางวัล ได้แก่ รางวัลภาพยนตร์ยอดเยี่ยม ผู้กำกับภาพยนตร์ยอดเยี่ยม (ชูเกียรติ ศักดิ์วีระกุล) นักแสดงนำชายยอดเยี่ยม (มาริโอ้ เมาเร่อ) นักแสดงนำหญิงยอดเยี่ยม (สินจัย เปล่งพานิช)นักแสดงสมทบชายยอดเยี่ยม (ทรงสิทธิ์ รุ่งนพคุณศรี) บทภาพยนตร์ยอดเยี่ยม (ชูเกียรติ ศักดิ์วีระกุล) กำกับภาพยอดเยี่ยม (จิตติ เอื้อนรการกิจ) ดนตรีประกอบยอดเยี่ยม (กิตติ เครือมณี)และภาพยนตร์ยอดนิยมการเสนอชื่อเข้าชิง การเสนอชื่อเข้าชิง. ด้านการได้รับการเสนอชื่อเข้าชิงรางวัล รักแห่งสยามยังได้รับการเสนอชื่อเข้าชิงรางวัลเอเชียนฟิล์ม ในงานเทศกาลภาพยนตร์นานาชาติฮ่องกง พ.ศ. 2551 โดยมาริโอ้ เมาเร่อ ได้รับการเสนอชื่อในสาขานักแสดงสมทบชายยอดเยี่ยม และชูเกียรติ ศักดิ์วีระกุล ได้รับการเสนอชื่อเข้าชิงในสาขาผู้ประพันธ์เพลงในภาพยนตร์ยอดเยี่ยม ร่วมกับวงออกัส วงฟลัวร์ วิชญ์วิสิฐ หิรัญวงษ์กุล และภาสกร วิรุฬห์ทรัพย์ ซึ่งพิธีประกาศรางวัลดังกล่าวจะมีขึ้นในวันที่ 5 มีนาคม พ.ศ. 2551 ณ แกรนด์ฮอลล์ ศูนย์ประชุมและแสดงสินค้าฮ่องกง เขตหว่านไจ๋ เขตบริหารพิเศษฮ่องกง แต่พลาดไปทั้งสองรางวัล รางวัลภาพยนตร์แห่งชาติ สุพรรณหงส์ รักแห่งสยามได้รับการเสนอชื่อเข้าชิง ในสาขาภาพยนตร์ยอดเยี่ยม ,ผู้กำกับภาพยนตร์ยอดเยี่ยม (ชูเกียรติ ศักดิ์วีระกุล), นักแสดงนำชายยอดเยี่ยม (วิชญ์วิสิฐ หิรัญวงษ์กุล), นักแสดงนำหญิงยอดเยี่ยม (สินจัย เปล่งพานิช),สมทบชายยอดเยี่ยม (ทรงสิทธิ์ รุ่งนพคุณศรี), สมทบหญิงยอดเยี่ยม (กัญญา รัตนเพชร์ และ เฌอมาลย์ บุญยศักดิ์), บทภาพยนตร์ยอดเยี่ยม ,กำกับภาพยอดเยี่ยม, ลำดับภาพยอดเยี่ยม,บันทึกเสียงยอดเยี่ยม,ดนตรีประกอบยอดเยี่ยม และเพลงนำภาพยนตร์ยอดเยี่ยม (กันและกัน และ คืนเป็นนิรันดร์) ซึ่งภาพยนตร์เรื่องนี้ได้รับรางวัลไป 3 รางว้ลจากเวทีนี้ รักแห่งสยาม ได้รับการเสนอชื่อเข้าชิงรางวัลคมชัดลึก อวอร์ด ครั้งที่ 5 สูงสุด 8 รางวัล จากสาขา ภาพยนตร์ยอดเยี่ยม, ผู้กำกับภาพยนตร์ยอดเยี่ยม, บทภาพยนตร์ยอดเยี่ยม,นักแสดงนำหญิงยอดเยี่ยม (สินจัย เปล่งพานิช), นักแสดงประกอบชาย (ทรงสิทธิ์ รุ่งนพคุณศรี), นักแสดงประกอบหญิง (พิมพ์พรรณ บูรณพิมพ์ และ กัญญา รัตนเพชร)และ ภาพยนตร์ที่มีนักแสดงกลุ่มยอดเยี่ยม ซึ่งคว้าไปได้ 2 รางวัลคือ ภาพยนตร์ยอดเยี่ยม และรางวัลนักแสดงนำหญิงยอดเยี่ยม (สินจัย เปล่งพานิช) นอกจากนี้ ในการประกาศผลผู้ได้รับการเสนอเข้าชิงรางวัล "เฉลิมไทย อวอร์ด" ครั้งที่ 5 ซึ่งเป็นรางวัลที่สมาชิกเว็บไซต์พันทิปดอตคอม ได้เสนอชื่อและร่วมลงคะแนนเพื่อเลือกภาพยนตร์แห่งปีในสาขาต่างๆ รักแห่งสยามได้รับการเสนอชื่อเข้าชิงทั้งหมด 9 รางวัล (13 รายชื่อ) ได้แก่ เพลงจากภาพยนตร์ไทยแห่งปี (กันและกัน) ดนตรีประกอบภาพยนตร์แห่งปี บทภาพยนตร์ไทยแห่งปี นักแสดงสมทบหญิงในภาพยนตร์ไทยแห่งปี (กัญญา รัตนเพชร และพิมพ์พรรณ บูรณพิมพ์) นักแสดงสมทบชายในภาพยนตร์ไทยแห่งปี(ทรงสิทธิ์ รุ่งนพคุณศรี)นักแสดงนำหญิงในภาพยนตร์ไทยแห่งปี (สินจัย เปล่งพานิช)นักแสดงนำชายในภาพยนตร์ไทยแห่งปี (มาริโอ้ เมาเร่อ และวิชญ์วิสิฐ หิรัญวงศ์กุล) งานกำกับภาพยนตร์ไทยแห่งปี และภาพยนตร์ไทยแห่งปี โดยการลงคะแนนจะเริ่มในวันที่ 28 มกราคม 2550 ในการประกาศผู้เข้าชิงรางวัลชมรมวิจารณ์บันเทิงครั้งที่ 16 ประจำปี 2550 ภาพยนตร์ รักแห่งสยาม ได้เข้าชิง 11 รางวัล (13 รายชื่อ) จากสาขา ภาพยนตร์ยอดเยี่ยม , ผู้กำกับภาพยนตร์ยอดเยี่ยม (ชูเกียรติ ศักดิ์วีระกุล),นักแสดงนำชายยอดเยี่ยม (วิชญ์วิสิฐ หิรัญวงษ์กุล),นักแสดงนำหญิงยอดเยี่ยม (สินจัย เปล่งพานิช), สมทบชายยอดเยี่ยม (ทรงสิทธิ์ รุ่งนพคุณศรี),สมทบหญิงยอดเยี่ยม (เฌอมาลย์ บุญยศักดิ์ และ กัญญา รัตนเพชร),บทภาพยนตร์ยอดเยี่ยม (ชูเกียรติ ศักดิ์วีระกุล),กำกับภาพยอดเยี่ยม (ชูเกียรติ ศักดิ์วีระกุล), ลำดับภาพยอดเยี่ยม (ชูเกียรติ ศักดิ์วีระกุล, ลี ชาตะเมธีกุล), กำกับศิลป์ยอดเยี่ยม และดนตรีประกอบยอดเยี่ยม (กิตติ เครือมณี) และสำหรับรางวัลสตาร์เอนเตอร์เทนเมนต์อวอร์ดส ครั้งที่ 6 หรือ รางวัลผลงานบันเทิงยอดเยี่ยมที่จัดโดยสมาคมนักข่าวบันเทิง ภาพยนตร์ รักแห่งสยาม ได้เข้าชิงสูงสุด 9 สาขาใน 10 รายชื่อ ซึ่งได้รับรางวัลไป 6 รางวัล ในงานเทศกาลหนังซีเนมะนิลา ที่จัดขึ้นที่ประเทศฟิลิปปินส์ ภาพยนตร์ รักแห่งสยาม เข้าชิง 3 สาขาในสายภาพยนตร์อาเซียน ซึ่งมาริโอ้ เมาเร่อ ได้รับรางวัลสาขานักแสดงนำชายยอดเยี่ยม รางวัลทางด้านดนตรี เพลง "กันและกัน" และรับรางวัล Song of The Year จากงานแฟตอวอร์ด ครั้งที่ 6 และได้รับรางวัลเพลงยอดนิยมสุดซี้ดประจำปี จากงานซีดอวอร์ดสตารางสรุปตารางเปรียบเทียบสาขารางวัลใหญ่ ตารางสรุป. ตารางเปรียบเทียบสาขารางวัลใหญ่. ตารางเปรียบเทียบสาขารางวัลใหญ่ สีเขียวคือได้รับรางวัล สีแดงคือไม่ได้รับรางวัลตารางสาขาที่ได้เข้าชิงรางวัล ตารางสาขาที่ได้เข้าชิงรางวัล. ตารางสาขารางวัลที่ได้เข้าชิงรางวัล สีเขียวคือได้รับรางวัล สีแดงคือได้รับการเสนอชื่อแต่พลาดรางวัลไป</doc>
