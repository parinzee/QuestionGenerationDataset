<doc id="728476" url="https://th.wikipedia.org/wiki?curid=728476" title="สถานีรถไฟกัมบีร์">สถานีรถไฟกัมบีร์ สถานีรถไฟกัมบีร์ (; ตัวย่อ: GMR) เป็นสถานีรถไฟในตำบลกัมบีร์ กรุงจาการ์ตา ประเทศอินโดนีเซีย ตั้งอยู่ทางด้านทิศตะวันออกของจัตุรัสเมอร์เดกา สถานีรถไฟแห่งนี้สร้างในยุคอาณานิคมดัตช์ และได้รับการบูรณะประมาณปี ค.ศ. 1990 สถานีรถไฟกัมบีร์เป็นสถานีปลายทางของรถไฟระหว่างเมืองบนเกาะชวา และมีรถไฟฟ้าชานเมืองวิ่งผ่าน 2 สาย ได้แก่ สายสีน้ำเงินและสายสีแดง โดยทั้งสองสายไม่หยุดรับ-ส่งผู้โดยสารที่สถานีนี้ สำหรับสถานีรถไฟกัมบีร์ ชจะให้บริการเฉพาะรถไฟชั้น 1 และชั้น 2 เท่านั้น ส่วนรถไฟชั้น 3 และชั้น 2 บางขบวน ให้บริการที่สถานีรถไฟปาซาร์เซอเน็นประวัติ ประวัติ. ในช่วงปี ค.ศ. 1871–1884 สถานีรถไฟกัมบีร์มีสถานะเป็นที่หยุดรถเล็ก ๆ ทางด้านทิศตะวันออกเฉียงใต้ของจัตุรัสเมอร์เดกา ต่อมาได้สร้างสถานีรถไฟแห่งใหม่แทนที่ที่หยุดรถแห่งเดิม โดยสถานีรถไฟแห่งใหม่ มีสถาปัตยกรรมแบบคลาสสิก ต่อมาปี ค.ศ. 1928 ได้รับการปรับปรุงสถาปัตยกรรมเป็นแบบอลังการศิลป์ ในปี ค.ศ. 1990 ได้รับการปรับปรุงสถาปัตยกรรมเป็นแบบโจโกล ซึ่งมีหน้ามุขเป็นสีเขียว ทำด้วยเซรามิกชื่อของสถานีชื่อของสถานี. - ที่หยุดรถไฟโกนิงส์ไปลน์ (ค.ศ. 1871–1884) - สถานีรถไฟแว็ลเตอเฟรเดิน (ค.ศ. 1884–1937) - สถานีรถไฟบาตาวียาโกนิงส์ไปลน์ (ค.ศ. 1937–1949) - สถานีรถไฟกัมบีร์ (ค.ศ. 1949–ปัจจุบัน)ตัวอาคารและสิ่งอำนวยความสะดวก ตัวอาคารและสิ่งอำนวยความสะดวก. อาคารสถานีรถไฟกัมบีร์มีทั้งหมด 3 ชั้น- ชั้นที่ 1 ประกอบไปด้วยแผงเช่า ร้านอาหาร ตลาดเล็ก ที่จำหน่ายบัตรโดยสาร ที่ตรวจบัตรโดยสาร - ชั้นที่ 2 ประกอบไปด้วยที่พักผู้โดยสาร แผงขายอาหาร ร้านกาแฟ ร้านค้า - ชั้นที่ 3 ประกอบไปด้วยชานชาลาเกาะกลาง 2 แห่ง รองรับทางรถไฟ 4 ทาง นอกจากนี้ยังมีตู้เอทีเอ็ม ห้องน้ำ โทรศัพท์สาธารณะ และลิฟต์ ปรากฏในทุก ๆ ชั้นของสถานี และมีลานจอดรถแท็กซี่ทางด้านทิศตะวันออกของสถานีเส้นทางที่ให้บริการรถไฟระหว่างเมืองรถไฟฟ้าชานเมือง เคอาร์แอล จาโบเดตาเบะก์ เส้นทางที่ให้บริการ. รถไฟฟ้าชานเมือง เคอาร์แอล จาโบเดตาเบะก์. มีรถไฟฟ้าชานเมือง เคอาร์แอล จาโบเดตาเบะก์ วิ่งผ่านสถานีรถไฟกัมบีร์อยู่ 2 สาย คือ- สายสีน้ำเงิน ไปยังสถานีรถไฟเบอกาซี จังหวัดชวาตะวันตก - สายสีแดง ไปยังสถานีรถไฟเดอโปะก์และสถานีรถไฟโบโกร์ จังหวัดชวาตะวันตก นับตั้งแต่ปี ค.ศ. 2013 รถไฟฟ้าชานเมืองยกเลิกการหยุดรับ-ส่งผู้โดยสารที่สถานีรถไฟกัมบีร์ เนื่องจากมีปริมาณรถไฟระหว่างเมืองมากแล้ว ผู้โดยสารชานเมืองสามารถลงที่สถานีรถไฟจวนดา หรือสถานีรถไฟกนดังเดีย แล้วต่อรถโดยสารมายังสถานีรถไฟกัมบีร์ได้การเชื่อมต่อกับระบบขนส่งมวลชนอื่นรถโดยสารประจำทาง ดัมรี การเชื่อมต่อกับระบบขนส่งมวลชนอื่น. รถโดยสารประจำทาง ดัมรี. รถโดยสารประจำทางของบริษัท ดัมรี สายสถานีรถไฟกัมบีร์–ท่าอากาศยานนานาชาติซูการ์โน-ฮัตตา ให้บริการทุกวัน ตั้งแต่เวลา 1.00–21.00 น. ค่าโดยสาร 25,000 รูเปียะฮ์รถโดยสารประจำทางทั่วไปรถโดยสารของมายาซารีบะก์ตีรถโดยสารประจำทางทั่วไป. รถโดยสารของมายาซารีบะก์ตี. - สาย AC63 (ปาซาร์บารู – เบอกาซี) - สาย AC116 (เซอเน็น – โปริซปลาวัด) - สาย P7 (ปูโลกาดุง – โกรกล) - สาย P14 (ตานะฮ์อาบัง – ตันจุงปรีโยะก์) - สาย R507 (ตานะฮ์อาบัง – ปูโลกาดุง)รถโดยสารของพีพีดีรถโดยสารของพีพีดี. - สาย P02 (จีลีลีตัน – สถานีรถไฟจาการ์ตาโกตา) - สาย NE02 (ราวามางุน – โกรกล) - สาย P157 (เซอเน็น – โปริซปลาวัด)รถโดยสารอื่น ๆรถโดยสารอื่น ๆ. - เมโทรมินิ สาย P06 (เซอเน็น – ตันจุงปรีโยะก์)</doc>
