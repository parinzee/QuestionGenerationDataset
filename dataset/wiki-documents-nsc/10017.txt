<doc id="10017" url="https://th.wikipedia.org/wiki?curid=10017" title="ป้ายลงทะเบียน">ป้ายลงทะเบียน ป้ายลงทะเบียน () เป็นสัญลักษณ์ที่ปรากฏบนจดหมายที่ส่งแบบลงทะเบียน กล่าวคือ มีการจดบันทึกไว้เป็นหลักฐานโดยไปรษณีย์ทั้งตอนส่งและตอนรับจดหมายเพื่อป้องกันการสูญหายของจดหมาย ป้ายลงทะเบียนอาจเป็นกระดาษหรือสติกเกอร์ติด หรือใช้วิธีประทับตรายางลงไปก็ได้ โดยบนสัญลักษณ์จะมีหมายเลข และตัวอักษร R ขนาดใหญ่ตามข้อตกลงของสหภาพสากลไปรษณีย์ (Universal Postal Union) เนื่องจากป้ายลงทะเบียนมักระบุถึงที่ทำการไปรษณีย์ที่ใช้ฝากส่งจดหมาย จึงมีการสะสมป้ายจากที่ทำการไปรษณีย์ต่าง&nbsp;ๆ นอกจากนี้ในกรณีที่นักสะสมแสตมป์สะสมตราประจำวัน หรือ ซองจดหมาย ป้ายลงทะเบียนที่ปรากฏบนจดหมายช่วยให้ซองมีคุณค่ามากขึ้น โดยเฉพาะในการศึกษาการไปรษณีย์ในสมัยต่าง&nbsp;ๆ ปัจจุบันไปรษณีย์ประเทศต่าง&nbsp;ๆ หันมาใช้ป้ายทะเบียนที่มีรหัสแท่ง (barcode) อยู่บนป้าย ทำให้สามารถใช้เครื่องอ่านเข้าเครื่องคอมพิวเตอร์ได้โดยตรงโดยไม่ต้องบันทึกเป็นกระดาษหรือพิมพ์เข้าเครื่องคอมพิวเตอร์ด้วยมือ ข้อดีประการหนึ่งของการบันทึกเข้าระบบคอมพิวเตอร์คือ สามารถทำระบบออนไลน์ให้ผู้ฝากส่งสามารถตรวจสอบสถานะของจดหมายได้จากทางอินเทอร์เน็ต เช่น ของไทยสามารถตรวจที่ thailandpost</doc>
