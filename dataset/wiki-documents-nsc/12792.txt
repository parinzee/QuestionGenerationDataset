<doc id="12792" url="https://th.wikipedia.org/wiki?curid=12792" title="24 กันยายน">24 กันยายน วันที่ 24 กันยายน เป็นวันที่ 267 ของปี (วันที่ 268 ในปีอธิกสุรทิน) ตามปฏิทินสุริยคติแบบเกรกอเรียน เมื่อถึงวันนี้จะยังเหลือวันอีก 98 วันในปีนั้นเหตุการณ์เหตุการณ์. - พ.ศ. 2207 (ค.ศ. 1664) - สงครามอังกฤษ-เนเธอร์แลนด์: เนเธอร์แลนด์พ่ายต่ออังกฤษ ณ นิวอัมสเตอร์ดัม (ต่อมาเปลี่ยนชื่อเป็นนครนิวยอร์ก) - พ.ศ. 2384 (ค.ศ. 1841) - สุลต่านแห่งบรูไน ยกรัฐซาราวะก์ให้ เซอร์ เจมส์ บรุค นักสำรวจชาวอังกฤษ ซึ่งต่อมาได้เป็นราชาผิวขาวผู้ครองดินแดนซาราวะก์ - พ.ศ. 2416 (ค.ศ. 1873) - พระบาทสมเด็จพระจุลจอมเกล้าเจ้าอยู่หัว ทรงออกผนวช ณ วัดพระศรีรัตนศาสดาราม เป็นเวลา 15 วัน - พ.ศ. 2500 (ค.ศ 1957) - สนามกีฬากัมนอว์เปิดใช้งานเป็นครั้งแรก - พ.ศ. 2516 (ค.ศ. 1973) - สะพานสมเด็จพระปิ่นเกล้าเปิดใช้วันแรก - พ.ศ. 2531 (ค.ศ. 1988) - กีฬาโอลิมปิก: เบน จอห์นสัน "เอาชนะ" คาร์ล ลูอิส และ ลินฟอร์ด คริสตี ในการแข่งขันวิ่ง 100 เมตร ด้วยเวลา 9.79 วินาที (ต่อมาถูกเพิกถอนเนื่องจากพบว่าใช้สารกระตุ้น) - พ.ศ. 2533 (ค.ศ. 1990) - เหตุการณ์รถแก๊สระเบิดที่ถนนเพชรบุรีตัดใหม่ พ.ศ. 2533 : เกิดอุบัติเหตุรถบรรทุกแก๊สพลิกคว่ำที่ถนนเพชรบุรีตัดใหม่ ทำให้เกิดไฟไหม้ลุกลามไปทั่วบริเวณ มีผู้เสียชีวิต 89 ราย บาดเจ็บ 113 ราย และบ้านเรือนเผาไหม้ไป 91 หลัง ผู้เสียชีวิตส่วนใหญ่เป็นผู้ใช้รถที่ติดไฟแดงอยู่ตรงนั้นวันเกิดวันเกิด. - พ.ศ. 2445 (ค.ศ. 1902) - อายะตุลลอฮ์ โคมัยนี อดีตผู้นำสูงสุดของอิหร่าน (อสัญกรรม 3 มิถุนายน พ.ศ. 2532) - พ.ศ. 2463 (ค.ศ. 1920) - ริชาร์ด ไอ. บอง (Richard I. Bong) นักบินรบที่มีสถิติทำลายข้าศึกได้สูงสุดในประวัติศาสตร์สหรัฐอเมริกา - พ.ศ. 2476 (ค.ศ. 1933) - พันธุ์สวลี กิติยากร - พ.ศ. 2501 (ค.ศ. 1958) - เควิน ซอร์โบ นักแสดงชาวอเมริกัน - พ.ศ. 2511 (ค.ศ. 1968) - มิชิโกะ ฮะดะ นักแสดงหญิงชาวญี่ปุ่น - พ.ศ. 2523 (ค.ศ. 1980) - วรนุช วงษ์สวรรค์ นักแสดงหญิงชาวไทย - พ.ศ. 2529 (ค.ศ. 1986) - ลีอาห์ ดิซอน นางแบบ, นักร้องชาวอเมริกันเชื้อสายจีน - พ.ศ. 2533 (ค.ศ. 1990) - วฤษฎิ์ ศิริสันธนะ นักแสดงและนายแบบชาวไทยวันถึงแก่กรรมวันถึงแก่กรรม. - พ.ศ. 2472 (ค.ศ. 1929) - สมเด็จพระมหิตลาธิเบศร อดุลยเดชวิกรม พระบรมราชชนก พระบิดาแห่งการแพทย์แผนปัจจุบันของไทย (พระราชสมภพ 1 มกราคม พ.ศ. 2434)วันสำคัญและวันหยุดเทศกาลวันสำคัญและวันหยุดเทศกาล. - วันมหิดล (วันที่ระลึกคล้ายวันสวรรคต สมเด็จพระมหิตลาธิเบศร อดุลยเดชวิกรม พระบรมราชชนก) - วันชาติในประเทศกินีบิสเซา - วันสาธารณรัฐในตรินิแดดและโตเบโก</doc>
