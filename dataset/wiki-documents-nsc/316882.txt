<doc id="316882" url="https://th.wikipedia.org/wiki?curid=316882" title="พูลศรี เจริญพงษ์">พูลศรี เจริญพงษ์ พูลศรี เจริญพงษ์ (11 กันยายน พ.ศ. 2477 ) นักร้องเพลงลูกกรุง นักเขียน นักแสดงละครโทรทัศน์ และ ละครวิทยุ อดีตนักร้องประจำ วงดนตรีกรมประชาสัมพันธ์ และวงดนตรีสุนทราภรณ์ ซึ่งมีผลงานอมตะหลายเพลง ได้รับรางวัลแผ่นเสียงทองคำพระราชทาน จากเพลงประกอบภาพยนตร์ ชั่วฟ้าดินสลาย พ.ศ. 2498ประวัติ ประวัติ. เกิดที่บ้านย่านถนนบ้านหม้อ เป็นบุตรีของนายเทพ และนางเหรียญ เจริญพงษ์ ได้ริเริ่มตั้งคณะละครวิทยุ ชื่อ "คณะราตรี " ร่วมกับน้องสาวตั้งแต่ พ.ศ. 2494 ต่อมาได้สมัครเป็นข้าราชการกรมประชาสัมพันธ์ ในปี พ.ศ. 2495 รุ่นเดียวกับ วรนุช อารีย์ และศรีสุดา รัชตะวรรณ และเป็นนักร้องให้กับวงดนตรีกรมประชาสัมพันธ์ และวงดนตรีสุนทราภรณ์ จนถึงปี พ.ศ. 2508 จึงเลิกร้องเพลงเนื่องจากปัญหาสุขภาพ พร้อมกับหันไปศึกษาด้านพระพุทธศาสนา และช่วยเหลืองานสังคมสงเคราะห์ ตลอดจนเป็นผู้จัดรายการวิทยุช่วงก่อนรับอรุณตอบปัญหาชีวิตและธรรมะผลงานวิทยุผลงาน. วิทยุ. - ผู้จัดละครวิทยุคณะราตรี พ.ศ. 2494 - ผู้ดำเนินรายการของศูนย์การเผยแพร่พระพุทธศาสนา ทาง ยานเกราะ เอ เอ็ม 792 พ.ศ. 2509-2529 - ผู้จัดรายการเพื่อนคู่คิด ทาง เอฟ เอ็ม 98.5 ช่วงทศวรรษ 2530 และ ปัจจุบันทาง กรมประชาสัมพันธ์ เอฟ เอ็ม 93.5 (เสาร์ 05:00-06:00น.)เพลงเพลง. - นักร้องเพลงลูกกรุง เช่น บัวขาว ,ข้องจิต ,ดอกพุดตาน ,ฉันจะคอย ,นิรันดรในดวงใจ ,นิทราทิพย์ , สาบานรัก ,ไทรโยค ( คู่กับ ชาญ เย็นแข ),ชื่นรักตักนาง (คู่กับ ชาญ เย็นแข ,กระท่อมรจนา (คู่กับ นริศ อารีย์ ) และ ชั่วฟ้าดินสลาย (แทนเสียงของ งามตา ศุภพงษ์ ในภาพยนตร์ ชั่วฟ้าดินสลาย เมื่อ พ.ศ. 2498 ) เพลงประกอบภาพยนตร์เรื่องอื่นๆ เช่น ดาวประดับใจ ,รวงทอง เปลวทอง ฯลฯ - ในสมัยรัฐบาลจอมพล ป.พิบูลสงคราม ได้ร้องเพลง วัฒนธรรม (ชอุ่ม ปัญจพรรค์ ผู้แต่ง) ใช้เป็นเพลงนำคณละครวิทยุ วัฒนธรรมบันเทิง ของ กรมโฆษณาการ ตามนโยบายสนับสนุนวัฒนธรรมนำไทย - แต่งและขับร้องเพลง สิ้นหัวใจ (แปลงเนื้อและทำนองจากเพลง TILL) บันทึกแผ่นเสียงเมื่อ พ.ศ. 2512แผ่นเสียง/เทปแผ่นเสียง/เทป. - เพลงไทยเดิมประยุกต์ รวม 2 ชุด เพื่อสมทบทุนพระพุทธศาสนา และมูลนิธิ ร่วมกับวงดนตรีสมาน กาญจนะผลิน (โดยมี ม.ร.ว.ถนัดศรี สวัสดิวัฒน์ และ นริศ อารีย์ เป็นนักร้องรับเชิญชุดแรก) ราวกลางทศวรรษ 2510 และ อีกสองชุด ช่วงกลางทศวรรษ 2520- บทสวดมนต์แปล และการอ่านทำนองสรภัญญะประกอบดนตรี พ.ศ. 2526โทรทัศน์โทรทัศน์. - เพลงประทับจิต รายการเพลงลูกกรุง ทางสถานีโทรทัศน์แห่งประเทศไทย ช่อง 11 ซึ่งออกอากาศมาตั้งแต่ พ.ศ. 2539 จนถึงปัจจุบันคอนเสิร์ตคอนเสิร์ต. - คอนเสิร์ต 72 ปี พูลศรี เจริญพงษ์ ณ หอประชุมใหญ่ กรมประชาสัมพันธ์ พ.ศ. 2549 ปัจจุบันยังคงรับเชิญร่วมรายการบนเวทีเพื่อการกุศลและงานของกรมประชาสัมพันธ์ทัศนศึกษาสัญจรทัศนศึกษาสัญจร. - คณะทัศนศึกษาเพื่อการกุศลร่วมกับมูลนิธิการดนตรีแห่งประเทศไทย จัดล่องเรือไปไหว้พระที่จังหวัดพระนครศรีอยุธยา รายได้สมทบช่วยคนชราหญิงที่ มูลนิธิมิตรภาพสงเคราะห์แห่งประเทศไทย จ.ปทุมธานี ปลายเดือนพฤษภาคม พ.ศ. 2556 ฯลฯรางวัลรางวัล. - รางวัลแผ่นเสียงทองคำพระราชทาน เพลง ชั่วฟ้าดินสลาย พ.ศ. 2498 - รางวัลพระราชทาน หนังสือสำหรับเด็กตามโครงการพระราชดำริ การงานที่ปราศจากโทษ พ.ศ. 2519 - รางวัลของคณะกรรมการวัฒนธรรมแห่งชาติ จากข้อเขียน รางวัลความดี พ.ศ. 2523 - รางวัลเสาเสมาธรรมจักรพระราชทาน ด้านสื่อสารมวลชน เผยแพร่พุทธศาสนาทางวิทยุ พ.ศ. 2526 - รางวัลเทพทอง บุคคลดีเด่นด้านวิทยุโทรทัศน์ พ.ศ. 2547 - การเชิดชูเกียรติด้านสาธารณประโยชน์แก่สังคม จากหน่วยราชการ และองค์กร มูลนิธิ ฯลฯ</doc>
