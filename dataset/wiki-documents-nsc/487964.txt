<doc id="487964" url="https://th.wikipedia.org/wiki?curid=487964" title="ปลาวาเรียตัส">ปลาวาเรียตัส ปลาวาเรียตัส (; ) ปลาน้ำจืดขนาดเล็กชนิดหนึ่ง ในวงศ์ปลาสอด (Poeciliidae) อันดับปลาออกลูกเป็นตัว (Cyprinodontiformes) มีลักษณะทั่วไปคล้ายกับปลาพลาตี้ (X. maculatus) แต่มีความแตกต่างกันที่รูปร่าง, ลำตัว และครีบหลังโดย ปลาวาเรียตัสมีลำตัวกว้างน้อยกว่า และครีบหลังสูงกว่า และลักษณะลำตัวมีลักษณะกึ่งกลางระหว่างปลาพลาตี้ กับปลาสอดหางดาบ (X. helleri) คือ มีขนาดยาวกว่าปลาพลาตี้ แต่มีความยาวไม่เท่าปลาพลาตี้ ลักษณะสีดั้งเดิมในธรรมชาติคล้ายกับปลาพลาตี้ มีถิ่นกำเนิดดั้งเดิมอยู่ในประเทศเม็กซิโกตอนใต้ และตะวันออก มักอาศัยอยู่แหล่งน้ำนิ่งขนาดเล็ก เช่น หนอง, บึง เป็นต้น อุหณภูมิประมาณ 20-24 องศาเซลเซียส กินสัตว์น้ำขนาดเล็ก และตัวอ่อนของแมลง เป็นอาหาร ปลาวาเรียตัส ก็เช่นเดียวกับปลาพลาตี้หรือปลาสกุลอื่นในวงศ์เดียวกัน ที่นิยมเลี้ยงเป็นปลาสวยงาม และมีการเพาะขยายพันธุ์จนได้สีและลวดลายหรือครีบต่าง ๆ หลากหลายสวยกว่าปลาดั้งเดิมในธรรมชาติ</doc>
