<doc id="118678" url="https://th.wikipedia.org/wiki?curid=118678" title="สถานีกรุงธนบุรี">สถานีกรุงธนบุรี สถานีกรุงธนบุรี (Krung Thon Buri Station รหัสสถานี S7) เป็นสถานีรถไฟลอยฟ้า ในเส้นทางรถไฟฟ้าเฉลิมพระเกียรติ 6 รอบพระชนมพรรษา สายสีลม ส่วนต่อขยายตากสิน-บางหว้า ช่วงที่ 1 (สะพานตากสิน-แยกตากสิน) ยกระดับเหนือถนนกรุงธนบุรี ใกล้ สะพานสมเด็จพระเจ้าตากสิน และ ถนนเจริญนคร ฝั่งธนบุรี กรุงเทพมหานครประวัติ ประวัติ. สถานีกรุงธนบุรี เป็นสถานีที่ก่อสร้างพร้อมกับ สถานีวงเวียนใหญ่ ในโครงการรถไฟฟ้าสายสีลม ส่วนต่อขยายสะพานตากสิน-บางหว้า ช่วงที่ 1 (สะพานตากสิน-แยกตากสิน) ระยะทาง 2.2 กิโลเมตร ซึ่งสถานีทั้ง 2 แห่งได้ก่อสร้างตั้งแต่ปี พ.ศ. 2548 จนแล้วเสร็จและมีกำหนดเปิดให้บริการกลางปี พ.ศ. 2550 แต่เนื่องจากทาง กรุงเทพมหานคร (กทม.) ประสบปัญหาการจัดจ้างบริษัทติดตั้งระบบอาณัติสัญญาณที่เสนอราคาสูง ประกอบกับทางบริษัท ระบบขนส่งมวลชนกรุงเทพ จำกัด (มหาชน) หรือ BTSC ได้ปรับเปลี่ยนระบบอาณัติสัญญาณของ รถไฟฟ้าบีทีเอส มาเป็นระบบของบริษัท บอมบาดิเอร์ ทำให้การติดตั้งระบบการเดินรถล่าช้ากว่ากำหนดการไปมาก จนกระทั่งวันที่ 28 กุมภาพันธ์ พ.ศ. 2551 กรุงเทพมหานคร ได้ลงนามสัญญาจัดซื้อและติดตั้งระบบการเดินรถ ส่วนที่ 1 (ระบบอาณัติสัญญาณ) กับบริษัท บอมบาร์ดิเอร์ ทรานสปอร์เทชั่น ซิกแนล (ประเทศไทย) งบประมาณ 368 ล้านบาท กรอบระยะเวลาดำเนินการ 12 เดือน และเมื่อวันที่ 22 กุมภาพันธ์ พ.ศ. 2551 ได้ดำเนินการจัดซื้อและติดตั้งระบบการเดินรถ (ไฟฟ้าและเครื่องกล) ส่วนที่ 2 (ระบบสื่อสาร, ระบบจ่ายไฟฟ้า, ระบบควบคุมและจัดเก็บข้อมูลและระบบประกอบอาคารในสถานีที่เกี่ยวข้องโดยตรงกับระบบรถไฟฟ้า) กับกลุ่มบริษัท AAT Consortium จำกัด งบประมาณ 675 ล้านบาทและลงนามในสัญญาว่าจ้างเมื่อวันที่ 25 เมษายน พ.ศ. 2551 ใช้ระยะเวลาติดตั้งระบบประมาณ 300 วัน เมื่อส่วนต่อขยายนี้ดำเนินการเสร็จสิ้น กรุงเทพมหานคร ได้เปิดทดลองเดินรถไฟฟ้าช่วงสะพานตากสิน-วงเวียนใหญ่ ข้าม แม่น้ำเจ้าพระยา เป็นครั้งแรก โดยทดสอบระบบอาณัติสัญญาณและระบบที่เกี่ยวข้อง ระหว่างวันที่ 1 มีนาคม - 12 เมษายน พ.ศ. 2552 และเริ่มทดลองให้บริการ (Trial Run) โดยไม่มีผู้โดยสารตั้งแต่วันที่ 13 เมษายน ต่อมา กรุงเทพมหานคร ได้เปิดให้บริการแก่ประชาชนอย่างเป็นทางการโดยไม่คิดค่าโดยสารระหว่างวันที่ 15 พฤษภาคม - 12 สิงหาคม พ.ศ. 2552 หลังจากนั้นจึงจะเก็บค่าโดยสารตามระยะทาง ซึ่งหลังจากเปิดให้บริการตั้งแต่เวลา 08.00 น. วันที่ 15 พฤษภาคม พ.ศ. 2552 พบว่าสถานีกรุงธนบุรี มีผู้ใช้บริการ 12,000 เที่ยวคน/วันและ สถานีวงเวียนใหญ่ มีผู้ใช้บริการ 28,800 เที่ยวคน/วัน รวม 40,800 เที่ยวคน/วันและวันที่ 18 พฤษภาคม มีผู้โดยสารมากขึ้นเป็น 43,500 เที่ยวคน/วัน คาดว่าในอนาคตจะมีผู้โดยสารมาใช้บริการส่วนต่อขยายนี้ถึงวันละ 50,000 เที่ยวคน/วันที่ตั้ง ที่ตั้ง. ถนนกรุงธนบุรี บริเวณปากซอยกรุงธนบุรี 8 หน้าปั๊มน้ำมันบางจาก (โรงเรียนเทคนิคสัจจวัฒน์เดิม) และท่าปล่อยรถประจำทางสาย 3, 84, 84ก ก่อนถึงเชิง สะพานสมเด็จพระเจ้าตากสิน ฝั่งธนบุรี ในพื้นที่แขวงคลองต้นไทร เขตคลองสาน กรุงเทพมหานคร ก่อนหน้าที่ส่วนต่อขยายรถไฟฟ้าจะเปิดให้บริการ ผู้โดยสารจากฝั่งธนบุรีจำนวนมากต้องโดยสารเรือข้ามฟากที่ท่าเรือเป็ปซี่หรือเดินทางข้าม สะพานสมเด็จพระเจ้าตากสิน เพื่อเข้าสู่ระบบรถไฟฟ้าที่ สถานีสะพานตากสิน และ สถานีสุรศักดิ์ แต่จากการเปิดให้บริการที่สถานีกรุงธนบุรี ทำให้ผู้โดยสารรถประจำทางจาก ถนนเจริญนคร และถนนกรุงธนบุรีสามารถเข้าสู่ระบบรถไฟฟ้าได้โดยตรง ซึ่งที่ตั้งของสถานีกรุงธนบุรีอยู่ห่างจากริมฝั่ง แม่น้ำเจ้าพระยา บริเวณท่าเรือเป็ปซี่ประมาณ 900 เมตร ห่างจาก สถานีสะพานตากสิน ประมาณ 1.2 กิโลเมตรและห่างจากสถานีต่อไปคือ สถานีวงเวียนใหญ่ ประมาณ 640 เมตร นับว่าเป็นสถานีรถไฟฟ้าสถานีแรกที่ระบบรถไฟฟ้าได้ข้ามแม่น้ำเจ้าพระยามายังฝั่งธนบุรี สถานีแห่งนี้ใช้ชื่อในโครงการระหว่างการก่อสร้างว่า "สถานีกรุงธนบุรี" ตามชื่อถนนที่ตั้งสถานี ต่อมาได้เปลี่ยนชื่อเป็น "สถานีเจริญนคร" ตามเส้นทางถนนเจริญนครที่อยู่ใกล้เคียง (แต่จุดกึ่งกลางสถานียังห่างจากถนนเจริญนครถึงประมาณ 700 เมตร เนื่องด้วยข้อจำกัดจากโครงสร้างสะพานสมเด็จพระเจ้าตากสิน) และได้เปลี่ยนชื่อกลับมาเป็น "สถานีกรุงธนบุรี" อีกครั้งในปัจจุบันแผนผังของสถานีรูปแบบของสถานี รูปแบบของสถานี. เป็นแบบมีชานชาลาอยู่ 2 ข้าง (Side Platform Station) ขนาดมาตรฐาน กว้างประมาณ 20 เมตร ยาวประมาณ 150 เมตร ประกอบด้วยชั้นขายบัตรโดยสาร และชานชาลา ในส่วนหลังคาชานชาลามีการออกแบบให้ป้องกันฝนสาดและแดดส่อง โดยเชื่อมปิดหลังคาทั้งหมดสิ่งอำนวยความสะดวกสิ่งอำนวยความสะดวก. - ลิฟต์สำหรับผู้พิการ จากทางเท้าถนนกรุงธนบุรีทั้ง 2 ฝั่ง บริเวณทางออกที่ 2 และ 3 - บันไดทางขึ้น-ลงสถานีจากทางเท้า 4 จุด (มีบันไดบันไดเลื่อน 2 จุด) - ทางเดินยกระดับกลางถนนกรุงธนบุรี จากสถานีทั้งด้านทิศตะวันออกและตะวันตก เชื่อมสะพานลอยที่ 1 และ 2 ของถนนกรุงธนบุรีตามลำดับทางเข้า-ออกทางเข้า-ออก. - 1 ซอยกรุงธนบุรี 3, สินสาธรทาวเวอร์, ธนาคารกรุงศรีอยุธยา, คิว เฮ้าส์ คอนโด สาทร,ท่ารถประจำทางรับอากาศสาย 84 (บันไดเลื่อน) - 2 ไอดีโอ สาทร-ตากสิน, อาคารไทยศรีประกันภัย, ปั๊มน้ำมันบางจาก, ศูนย์บริการสาธารณสุข 28 กรุงธนบุรี, ป้ายรถประจำทางไปแยกตากสิน - 3 ไฮฟ์ สาธร, วิลล่า สาทร คอนโดมีเนียม, ซอยกรุงธนบุรี 5 - 4 ซอยกรุงธนบุรี 8, ร้านอาหารนทีทิพย์ & บ้านหลังที่ 2, เดอะ แบงค็อก สาทร-ตากสิน, ไอดีโอ โมบิ สาทร-ตากสิน, ป้ายรถประจำทางไปแยกตากสิน (บันไดเลื่อน) จุดรวมพลอยู่ที่ทางออก 1 หน้าคิว เฮ้าส์ คอนโด สาทร และ ทางออก 4 หน้าเดอะ แบงค็อก สาทร-ตากสินเวลาให้บริการรถโดยสารประจำทางสถานที่สำคัญใกล้เคียงสถานที่สำคัญใกล้เคียง. - วัดทองเพลง - ศูนย์บริการสาธารณสุข 28 กรุงธนบุรี - โรงเรียนนานาชาติไพโอเนียส์ - มหาวิทยาลัยเทคโนโลยีพระจอมเกล้าธนบุรี ศูนย์การศึกษาในเมืองแห่งที่ 2 (อนาคต)ศูนย์การค้าและอาคารสำนักงานศูนย์การค้าและอาคารสำนักงาน. - สินสาธร ทาวเวอร์ - อาคารไทยศรีประกันภัย - อาคารชูยศและบุตร - อาคารปริ๊นเซส ทาวเวอร์ - อาคารเสริมสุขโรงแรมโรงแรม. - โรงแรมเพนนินซูล่า - โรงแรมมิลเลนเนียม ฮิลตัน กรุงเทพฯ - โรงแรมบางกอก แมริออท รีสอร์ท แอนด์ สปา - โรงแรมไอบิส กรุงเทพ ริเวอร์ไซด์ - โรงแรมคิง รอยัล ทู - โรงแรมแกรนด์ ทาวเวอร์ อินน์ สาทร กรุงเทพฯ - โรงแรมสราสินีออลสวีทเหตุการณ์สำคัญในอดีตเหตุการณ์สำคัญในอดีต. - วันที่ 13 ธันวาคม พ.ศ. 2548 เวลา 15.00 น. นายอภิรักษ์ โกษะโยธิน ผู้ว่าราชการกรุงเทพมหานคร พร้อมด้วย นายสามารถ ราชพลสิทธิ์ รองผู้ว่าราชการกรุงเทพมหานคร และคณะได้เป็นประธานในพิธีกดปุ่มเดินเครื่องจักรก่อสร้างเสาเข็มเจาะสถานีรถไฟฟ้าบีทีเอสที่สถานีกรุงธนบุรี เพื่อให้ผู้รับเหมาคือบริษัทกิจการร่วมค้าซิโน-ไทย เอ.เอส. ได้เดินหน้าก่อสร้างสถานีและวางรางในส่วนต่อขยายสายสีลม ช่วงสะพานตากสิน-แยกตากสิน - วันที่ 23 เมษายน พ.ศ. 2552 เวลา 23.00 ถึงเวลา 01.00 น. ของวันถัดมา ม.ร.ว. สุขุมพันธุ์ บริพัตร ผู้ว่าราชการกรุงเทพมหานคร พร้อมคณะผู้บริหาร กรุงเทพมหานคร ประธานสภา กทม. และสื่อมวลชน ร่วมทดสอบระบบการให้บริการผู้โดยสารของรถไฟฟ้าส่วนต่อขยายสายสีลม ช่วงสะพานตากสิน-แยกตากสิน ระยะทาง 2.2 กิโลเมตร จากสถานีวงเวียนใหญ่ไปสถานีกรุงธนบุรี และร่วมงาน "ความทรงจำ...ที่แสนภูมิใจ" ที่มีการจัดนิทรรศการประวัติความเป็นมาจากวันเริ่มต้นดำเนินงาน จนกระทั่งมาเป็นรถไฟฟ้าส่วนต่อขยาย 2.2 กิโลเมตรที่สถานีวงเวียนใหญ่</doc>
