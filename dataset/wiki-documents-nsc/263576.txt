<doc id="263576" url="https://th.wikipedia.org/wiki?curid=263576" title="เอกซ์แอนด์วาย">เอกซ์แอนด์วาย เอกซ์แอนด์วาย () เป็นผลงานสตูดิโออัลบั้มชุดที่ 3 ของวงอัลเทอร์เนทีฟร็อกอังกฤษ โคลด์เพลย์ ออกวางขายเมื่อวันที่ 6 มิถุนายน ค.ศ. 2005 ในสหราชอาณาจักรกับสังกัดพาร์โลโฟน อัลบั้มได้รับอิทธิพลจากดนตรีอีเลกโทรนิก และโปรดิวซ์โดยวงและโปรดิวเซอร์ชาวอังกฤษ แดนตัน ซัปเปิล เดิมทีจะให้เคน เนลสันโปรดิวซ์เพลงมากกว่านี้ในอัลบั้ม แต่อย่างไรก็ตามเพลงโดยมากเขียนระหว่างงานแสดงของพวกเขาแต่ก็ถูกทิ้งไปเพราะยังไม่เป็นที่น่าพอใจ อัลบั้มนี้ใช้เวลาการทำ 8 เดือน เป็นเวอร์ชันที่ 3 ของการทำอัลบั้มนี้ ปกอัลบั้มเป็นรูปกล่องสี ๆ จัดวางเรียงกัน ที่สื่อความหมายถึงรหัสโบดอต อัลบั้มนี้ถือว่าเป็นอัลบั้มประสบความสำเร็จของวงอีกอัลบั้มหนึ่ง ขึ้นอันดับ 1 ในหลายประเทศทั่วโลก รวมถึงในสหราชอาณาจักรและสหรัฐอเมริกา ซึ่งในสหรัฐอเมริกาถือว่าเป็นอัลบั้มอันดับ 1 อัลบั้มแรก โดยอัลบั้มมียอดขายมากกว่า 10 ล้านชุด ถือเป็นอัลบั้มที่ขายดีที่สุดในปี 2005 ทั่วโลก เสียงวิจารณ์กับอัลบั้ม เอกซ์แอนด์วาย โดยมากเป็นทางบวก แต่คำวิจารณ์ต่ออัลบั้มนี้รู้สึกว่ายังไม่ได้มาตรฐานเทียบเท่ากับผลงานก่อนหน้านี้อย่าง A Rush of Blood to the Head (2002) อัลบั้มนี้มีซิงเกิลอย่าง "Speed of Sound", "Fix You", "Talk", "The Hardest Part", "What If", และ "White Shadows"</doc>
