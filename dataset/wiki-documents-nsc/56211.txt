<doc id="56211" url="https://th.wikipedia.org/wiki?curid=56211" title="อำเภอควนขนุน">อำเภอควนขนุน ควนขนุน เป็นอำเภอหนึ่งในจังหวัดพัทลุงที่ตั้งและอาณาเขต ที่ตั้งและอาณาเขต. อำเภอควนขนุนเป็นอำเภอที่มีขนาดใหญ่ที่สุดของจังหวัดพัทลุง ตั้งอยู่ทางทิศเหนือของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอป่าพะยอมและอำเภอชะอวด(จังหวัดนครศรีธรรมราช) - ทิศตะวันออก ติดต่อกับอำเภอระโนด(จังหวัดสงขลา) - ทิศใต้ ติดต่อกับอำเภอเมืองพัทลุงและอำเภอศรีบรรพต - ทิศตะวันตก ติดต่อกับอำเภอศรีบรรพตและอำเภอป่าพะยอมประวัติ ประวัติ. จากคำบอกเล่าของผู้รู้ในตำบล ตำบลควนขนุนเป็นตำบลเก่าแก่มาแต่ดั้งเดิม ไม่ปรากฏว่าย้ายมาจากที่ใดและไม่ปรากฏปีที่จัดตั้ง สำหรับชื่อที่เรียกตำบลควนขนุนเดิมบริเวณนี้มีต้นขนุนอยู่ 1 ต้น วันหนึ่งมีพระภิกษุเดินผ่านมาได้กลิ่นหอมของขนุนสุก แต่เมื่อมองหาผลบนต้นกลับไม่พบทั้งที่ยังมีกลิ่นหอมอยู่เหมือนเดิม จึงลองช่วยกันขุดใต้ดินบริเวณต้นขนุน พบขนุนมีลักษณะผิวสีทองจึงได้ช่วยกันนำขึ้นมาและไปถวายเจ้าเมือง เจ้าเมืองประทับใจมากที่มีของแปลกประหลาดจึงได้ประทานรางวัลฆ้อง 2 ลูก เป็นฆ้องเงินและฆ้องทอง และประทานชื่อว่า "บ้านควนขนุน" อำเภอควนขนุนเดิมเรียกว่า อำเภออุดร จัดตั้งเมื่อปี พ.ศ. 2439 หรือ ร.ศ. 115 มีพระพลสงคราม (โต ศิริธร) เป็นนายอำเภอคนแรก ต่อมาภายหลังเป็นพระยาศิริธรเทพสัมพันธ์ เจ้ากรมเสมียนตรา อำเภอตั้งอยู่ที่หมู่ที่ 5 ตำบลควนขนุน และได้ย้ายที่ตั้งอีกจำนวน 4 ครั้ง ครั้งแรกเมื่อปี พ.ศ. 2442 ย้ายที่ว่าการอำเภอไปตั้งที่บ้านมะกอกใต้ เรียกว่า อำเภอมะกอกใต้ ครั้งที่ 2 เมื่อปี พ.ศ. 2450 ย้ายไปที่บ้านทะเลน้อย เรียก อำเภอทะเลน้อย ครั้งที่ 3 ไม่ปรากฏปี พ.ศ. ย้ายไปที่บ้านพนางตุง เรียก อำเภอพนางตุง และครั้งสุดท้าย เมื่อปี พ.ศ. 2466 ย้ายกลับมาตั้งที่เดิมคือที่บ้านควนขนุน เรียกว่า อำเภอควนขนุน มาจนถึงปัจจุบันการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอควนขนุนแบ่งพื้นที่การปกครองออกเป็น 12 ตำบล 129หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอควนขนุนประกอบด้วยองค์กรปกครองส่วนท้องถิ่น 14 แห่ง ได้แก่- เทศบาลตำบลควนขนุน ครอบคลุมพื้นที่บางส่วนของหมู่ที่ 5, 9 ตำบลควนขนุน - เทศบาลตำบลมะกอกเหนือ ครอบคลุมพื้นที่บางส่วนของหมู่ที่ 1 ตำบลมะกอกเหนือ - เทศบาลตำบลหนองพ้อ ครอบคลุมพื้นที่ตำบลควนขนุน (เฉพาะนอกเขตเทศบาลตำบลควนขนุน) - เทศบาลตำบลนาขยาด ครอบคลุมพื้นที่ตำบลนาขยาดทั้งตำบล - เทศบาลตำบลบ้านสวน ครอบคลุมพื้นที่ตำบลมะกอกเหนือ (เฉพาะนอกเขตเทศบาลตำบลมะกอกเหนือ) - เทศบาลตำบลพนางตุง ครอบคลุมพื้นที่ตำบลพนางตุงทั้งตำบล - เทศบาลตำบลทะเลน้อย ครอบคลุมพื้นที่ตำบลทะเลน้อยทั้งตำบล - เทศบาลตำบลโตนดด้วน ครอบคลุมพื้นที่ตำบลโตนดด้วนทั้งตำบล - เทศบาลตำบลแพรกหา ครอบคลุมพื้นที่ตำบลแพรกหาทั้งตำบล - เทศบาลตำบลแหลมโตนด ครอบคลุมพื้นที่ตำบลแหลมโตนดทั้งตำบล - เทศบาลตำบลดอนทราย ครอบคลุมพื้นที่ตำบลดอนทรายทั้งตำบล - องค์การบริหารส่วนตำบลพนมวังก์ ครอบคลุมพื้นที่ตำบลพนมวังก์ทั้งตำบล - องค์การบริหารส่วนตำบลปันแต ครอบคลุมพื้นที่ตำบลปันแตทั้งตำบล - องค์การบริหารส่วนตำบลชะมวง ครอบคลุมพื้นที่ตำบลชะมวงทั้งตำบลภูมิอากาศ ภูมิอากาศ. อยู่ภายใต้อิทธิพลมรสุม อากาศอบอุ่นเย็นสบายตลอดปีเศรษฐกิจเศรษฐกิจ. - อาชีพหลัก ทำนา ทำสวน ผลผลิตทางการเกษตรที่สำคัญ ได้แก่ ข้าว ยางพารา และผลไม้ - อาชีพเสริม เลี้ยงสัตว์ ประมง ค้าขาย หัตถกรรม อุตสาหกรรมขนาดเล็ก - ธนาคาร มี 4 แห่ง ได้แก่1. ธนาคารเพื่อการเกษตรและสหกรณ์การเกษตร 2. ธนาคารออมสิน 3. ธนาคารกรุงเทพ 4. ธนาคารกรุงไทยการศึกษาและสังคมการศึกษาและสังคม. - โรงเรียนมัธยมศึกษา1. โรงเรียนควนขนุน 2. โรงเรียนปัญญาวุธ 3. โรงเรียนอุดมวิทยายน 4. โรงเรียนดอนศาลานำวิทยา 5. โรงเรียนพนางตุง 6. วิทยาลัยการอาชีพควนขนุน- มหาวิทยาลัย1. มหาวิทยาลัยทักษิณ วิทยาเขตพัทลุง ตำบลพนางตุง 2. วิทยาลัยภูมิปัญญาชุมชน 3. พุทธมณฑลภาคใต้ 4. พิพิธภัณฑ์วิทยาศาสตร์ธรรมชาติ- โรงพยาบาลชุมชน 1 แห่ง คือ โรงพยาบาลควนขนุนทรัพยากรธรรมชาติทรัพยากรธรรมชาติ. - ทรัพยากรดิน สภาพดินโดยทั่วไปเป็นดินปนทราย - ทรัพยากรน้ำ แหล่งน้ำที่สำคัญ ได้แก่1. ทะเลน้อย 2. คลองปันแต 3. คลองปากประ- ทรัพยากรป่าไม้ มีป่าไม้ประมาณ 35,744 ไร่ เป็นป่าสงวนแห่งชาติ 5 แห่งการคมนาคมการคมนาคม. - ทางบก ทางหลวงแผ่นดินหมายเลข 41 และ 4187 (โพธิ์ทอง-ควนขนุน) - ทางรถไฟ สถานีรถไฟปากคลองและสถานีรถไฟแหลมโตนด</doc>
