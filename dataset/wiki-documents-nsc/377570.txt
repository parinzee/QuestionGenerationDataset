<doc id="377570" url="https://th.wikipedia.org/wiki?curid=377570" title="โกมา">โกมา โกมา (; ค.ศ. 2004 — ) เป็นหมีหมาที่มีชื่อเสียงของประเทศเกาหลีใต้ ชื่อของมันหมายถึง หนุ่มน้อย ในภาษาเกาหลี โดยในวันที่ 6 ธันวาคม ค.ศ. 2010 มันได้หนีออกมาจากโซลแกรนด์ปาร์ค ไปยังภูเขาชองเกซาน ซึ่งเจ้าหน้าที่สามารถตามจับได้หลังจากที่ใช้ระยะเวลาในการค้นหา 9 วัน โกมาเกิดใน ค.ศ. 2004 ในประเทศมาเลเซีย ต่อมาในเดือนกันยายน ค.ศ. 2006 ทางโซลแกรนด์ปาร์คได้นำหมีหมาตัวนี้มาเลี้ยงดู จากนั้น ในวันที่ 6 ธันวาคม ค.ศ. 2010 เวลา 10 นาฬิกา 20 นาที ทางเจ้าหน้าที่ได้ทำการย้ายมันออกไปเพื่อทำความสะอาด หมีตัวนี้ได้แอบเปิดประตูและหนีไปยังภูเขาชองเกซาน ทางโซลแกรนด์ปาร์คจึงได้เริ่มดำเนินการค้นหา ในภายหลังทีมค้นหาได้พบมูลของหมีซึ่งเชื่อได้ว่ามันได้ปีนต้นไม้ขึ้นไปเพื่อกินผลไม้และถั่ว จากนั้น ในวันที่ 13 มันได้ขโมยอาหารในที่พักของนักเดินทางแล้วแอบหนีไป พวกเขาได้ควบคุมการค้นหา แต่การค้นหาที่ภูเขาชองเกซานนี้ก็เป็นไปอย่างยากลำบาก วันที่ 16 ธันวาคม เจ้าหน้าที่ได้วางกับดักที่มีผลไม้เป็นเหยื่อล่อ และถูกจับได้ในที่สุด ซึ่งโกมายังคงมีสุขภาพแข็งแรง และมีรอยขีดข่วนบนเท้าของมันเพียงไม่กี่รอย และผู้เยี่ยมชมต่างมีโอกาสได้เห็นมันอีกครั้งหนึ่ง</doc>
