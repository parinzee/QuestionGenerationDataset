<doc id="142936" url="https://th.wikipedia.org/wiki?curid=142936" title="ศุภักษร">ศุภักษร ศุภวัฒน์ จงศิริ หรือ ศุภักษร เป็นผู้กำกับภาพยนตร์ และนักเขียนบทชาวไทย ที่มีผลงานสร้างภาพยนตร์ไทยเกี่ยวกับวัยรุ่น ในช่วง พ.ศ. 2523 - 2532 ในระยะแรกผลงานกำกับจะเป็นภาพยนตร์แนวตลก ภายหลังมีชื่อเสียงจากงานเขียนหนังสือชุด "นิยายรักนักศึกษา" ที่ตีพิมพ์ครั้งแรกเมื่อ พ.ศ. 2523 จึงเปลี่ยนเป็นภาพยนตร์แนวรักวัยรุ่น ภาพยนตร์ที่มีชื่อเสียงคือเรื่อง วันวานยังหวานอยู่ (2526) นำแสดงโดย อรพรรณ พานทอง อรรถพล ประเสริฐยิ่ง และ วงศกร รัศมิทัต จากวงดนตรีแมคอินทอช ศุภวัฒน์ จงศิริ เกิดที่จังหวัดนครศรีธรรมราช จบการศึกษาจากคณะนิเทศศาสตร์ จุฬาลงกรณ์มหาวิทยาลัย สมรสกับ ปนัดดา โกมารทัต มีบุตรชายชื่อ ศุภักษร จงศิริ (ไอซ์) นามปากกา และชื่อที่ใช้ในการกำกับภาพยนตร์ นำมาจากชื่อของบุตรชาย ระยะหลัง ศุภักษรหันไปกำกับละครโทรทัศน์ทางช่อง 3 และเป็นโปรดิวเซอร์ให้กับค่ายเพลงนิธิทัศน์ ปัจจุบัน เป็นประธานกรรมการ บริษัท คอมอาร์ต โปรดักชั่น เป็นผู้ควบคุมการแสดง ในพิธีเปิด-ปิด การแข่งขันกีฬา ทั้งในระดับชาติ และระดับนานาชาติ เช่น พิธีเปิด-ปิดการแข่งขันกีฬาซีเกมส์ ครั้งที่ 18 พ.ศ. 2538 ที่จังหวัดเชียงใหม่ และ ครั้งที่ 24 พ.ศ. 2550 ที่จังหวัดนครราชสีมา รวมทั้งกิจการร้านอาหารปักษ์ใต้ "บ้านไอซ์"ผลงานภาพยนตร์ผลงาน. ภาพยนตร์. - รักทะเล้น (2522) - อำภา ภูษิต, ทรงวิทย์ จิรโสภิณ, วิไล เพ็ชรเงาวิไล - ปริญญาครึ่งใบ (2522) - อำภา ภูษิต, ทรงวิทย์ จิรโสภิณ, สิริธนา หงส์โสภณ - หมอซ้ง (2522) - ทรงวิทย์ จิรโสภิณ, เนาวรัตน์ ยุกตะนันท์, อำภา ภูษิต, มนฤดี ยมาภัย - ไอ้จู๋ (2523) - เนาวรัตน์ ยุกตะนันท์, อภิศักดิ์ เจตสมมา, ปาริจฉัตร นนทรี, ธานี ศรีสว่าง - อ้วนผอมจอมทะเล้น - ธานี ศรีสว่าง อำภา ภูษิต จุ๋มจิ๋ม เข็มเล็ก - ผู้ใหญ่อ้วน กำนันผอม (2524) - นันทิดา แก้วบัวสาย, จุ๋มจิ๋ม เข็มเล็ก, ธานี ศรีสว่าง, เทพ โพธิ์งาม, เด๋อ ดอกสะเดา, เพชร ดาราฉาย - กุนซืออ้วน (2525) - จุ๋มจิ๋ม เข็มเล็ก, อรพรรณ พานทอง, ทนงศักดิ์ ศุภการ - รักน่ารัก (2525) - ม.ล.อภิวุฒิ เกษมสันติ์, มนัสสวาสดิ์ สุวรรณรัตน์ - อาจารย์อ้วนสติเฟื่อง (2525) - จุ๋มจิ๋ม เข็มเล็ก, อำภา ภูษิต, นันทิดา แก้วบัวสาย, อรพรรณ พานทอง - วันนี้ยังมีเธอ (2526) - อรพรรณ พานทอง, อรรถพล ประเสริฐยิ่ง, วงศกร รัศมิทัต, สมบัติ ขจรไชยกุล, กิติพันธ์ ปุณกะบุตร, วรเทพ เหลี่ยงวรกุล - วันวานยังหวานอยู่ (2526) - อรพรรณ พานทอง, อรรถพล ประเสริฐยิ่ง, วงศกร รัศมิทัต - ท ทหารอดทน (2527) - จุ๋มจิ๋ม เข็มเล็ก, ดี๋ ดอกมะดัน - สยามสแควร์ (2527) - อนุสรา จันทรังษี, สุริวิภา กุลตังวัฒนา - หยุดหัวใจไว้ที่รัก (2527) - อนุสรา จันทรังษี, ปรีชา ชนะภัย - 18 กะรัต (2528) - ศิลปิน 18 กะรัต - ฝันที่เป็นจริง (2528) - ใหม่ เจริญปุระ, สันติ สุวิรัตนภัส - รักกันเล่นๆ (ไม่เห็นเป็นไร) (2529) - อรุณ ภาวิไล, อรพรรณ พานทอง, สรายุทธ คณานุรักษ์, ลีลาวดี วัชโรบล, ยุทธเลิศ ศรีผิวผาก(สิปปภาค), นิภาวรรณ ทวีพรสวรรค์ - เคหาสน์ดาว (2530) - อนุสรา จันทรังษี, สมประสงค์ สิงหวนวัฒน์, ศริญญา บุญยงค์, สุริวิภา กุลตังวัฒนา - จากวันที่เหลืออยู่ (2532) - สถาพร นาควิลัย, ทิพย์ ธรรมศิริ, ตฤณ เศรษฐโชค, จามจุรี เชิดโฉม, วิทยา สุขดำรงค์, เสกสรรค์ ภู่ประดิษฐ์ - เคยเขียนบทภาพยนตร์เรื่อง รักทะเล้น (2521) กำกับการแสดงโดย ศ.ดร.สุรพล วิรุฬรักษ์ และ สามใบเถา (2523) ของ จิรบันเทิงฟิล์ม กำกับการแสดงโดย จิระ-แสนยากร</doc>
