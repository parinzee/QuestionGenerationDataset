<doc id="280608" url="https://th.wikipedia.org/wiki?curid=280608" title="นั่งยางโชว์">นั่งยางโชว์ นั่งยางฮาร์ดคอร์ หรือชื่อเดิม นั่งยาง (นั่งยางโชว์) เป็นรายการวาไรตี้ผสมตลก ผลิตโดย บริษัท ลักษ์ 666 จำกัด ออกอากาศทุกวันหยุดนักขัตฤกษ์ทาง สถานีโทรทัศน์ไทยทีวีสีช่อง 3 ดำเนินรายการโดย นาคร ศิลาชัย วิลลี่ แมคอินทอช และเกียรติศักดิ์ อุดมนาค ปัจจุบันมีเพียงผู้ดำเนินรายการเพียงแค่ วิลลี่ แมคอินทอช และเกียรติศักดิ์ อุดมนาค เท่านั้น ออกอากาศทุกอาทิตย์ เวลา 15:30-16:30 น. ทางช่องเวิร์คพอยท์ทีวี เนื้อหาของรายการในยุคแรก ทางรายการจะเชิญแขกรับเชิญมา 1 คนโดยจะให้เพื่อนสนิทและคนในครอบครัวออกมาเผาแขกรับเชิญกันให้เกรียม ซึ่งในปัจจุบันได้มีการปรับเปลี่ยนโดยทางรายการจะเชิญแขกรับเชิญมาโดยให้มาเป็นกลุ่มหรือมาเป็นคู่เท่านั้น</doc>
