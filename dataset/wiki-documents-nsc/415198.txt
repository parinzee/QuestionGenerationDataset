<doc id="415198" url="https://th.wikipedia.org/wiki?curid=415198" title="แพตช์">แพตช์ แพตช์ () ในทางคอมพิวเตอร์คือโปรแกรมที่ใช้ซ่อมแซมจุดบกพร่องของโปรแกรมคอมพิวเตอร์ หรือปรับปรุงข้อมูลสำหรับโปรแกรมให้ทันสมัย และเพิ่มเติมความสามารถในการใช้งานหรือประสิทธิภาพให้ดีขึ้น แพตช์จำเป็นต้องเกิดขึ้นเนื่องจาก โปรแกรมคอมพิวเตอร์ส่วนใหญ่มักจะมีข้อบกพร่องที่บางครั้งตรวจไม่พบในขณะที่เขียน แต่ไปพบภายหลังการออกจำหน่าย รวมถึงบางครั้งตัวโปรแกรมก็จำเป็นที่จะต้องมีข้อมูลที่ทันสมัยอยู่ตลอดเวลา เช่นโปรแกรมป้องกันไวรัสการอัปเดต การอัปเดต. สำหรับระบบปฏิบัติการในปัจจุบัน จะมีระบบอัปเดตอัตโนมัติซึ่งจะทำการโหลดแพตช์จากเว็บไซต์โดยตรง (ถ้ามีการเชื่อมต่อกับอินเทอร์เน็ต) เพื่อใช้แพตช์ซ่อมแซมจุดบกพร่องและอุดช่องโหว่ที่อาจส่งผลต่อความปลอดภัย ในกรณีของโปรแกรมป้องกันไวรัส และ โปรแกรมป้องกันสปายแวร์ การอัปเดตมีความสำคัญมาก เพราะในการตรวจหาและกำจัดไวรัสคอมพิวเตอร์นั้น จำเป็นต้องพึ่ง Virus Signature ในการทำงาน ซึ่งแน่นอนว่ามีไวรัสใหม่เพิ่มขึ้นทุกวัน หากไม่มีการอัปเดตแล้ว ตัวโปรแกรมจะไม่สามารถตรวจพบไวรัสใหม่ ๆ ได้ สำหรับโปรแกรมอื่น ๆ ก็มักจะเป็นเหตุผลเรื่องข้อบกพร่องหรือเรื่องความปลอดภัย หรือเพื่อให้ทำงานได้ดีขึ้น การอัปเดตสามารถทำได้โดย- เข้าไปที่คำสั่งอัปเดตโดยตรง - ตั้งค่าให้อัปเดตอัตโนมัติ - ในบางโปรแกรม การอัปเดตจะทำตอนปิดเปิดเครื่องหรือเปิดโปรแกรมนั้นใหม่เช่น Google Chrome, Windows 7 เป็นต้น โดยส่วนใหญ่ การอัปเดตต้องมีการรีสตาร์ตเครื่องหรือปิดโปรแกรมไปก่อน แต่ก็มีเช่นกันที่ไม่ต้องทำอย่างนั้น เช่น ลินุกซ์</doc>
