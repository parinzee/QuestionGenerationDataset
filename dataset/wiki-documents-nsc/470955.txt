<doc id="470955" url="https://th.wikipedia.org/wiki?curid=470955" title="เฮเทอร์ มิตต์ส">เฮเทอร์ มิตต์ส เฮเทอร์ แบลน มิตต์ส ฟีลี (; 9 มิถุนายน ค.ศ. 1978 — ปัจจุบัน) หรือชื่อเกิด เฮเทอร์ แบลน มิตต์ส เป็นนักฟุตบอลอาชีพชาวอเมริกันที่เล่นตำแหน่งกองหลัง มิตต์สเล่นฟุตบอลวิทยาลัยให้แก่มหาวิทยาลัยฟลอริดา และหลังจากนั้น เธอได้เล่นในระดับอาชีพในรายการลีกฟุตบอลอาชีพหญิง (WPS) ให้แก่ทีมฟิลาเดลเฟียชาร์จ, บอสตันเบรคเกอร์, ฟิลาเดลเฟียอินดิเพนเดนซ์ และ แอตแลนตาบีท เธอเป็นผู้ได้รับเหรียญทองกีฬาโอลิมปิกสามสมัย และเป็นสมาชิกฟุตบอลหญิงทีมชาติสหรัฐอเมริกาที่เข้าแข่งขันในโอลิมปิกฤดูร้อน 2012 ในกรุงลอนดอน เธอเล่นใน 4 แมตช์ในฟุตบอลโลกหญิง 2011 ที่ซึ่งทีมสหรัฐอเมริกาของเธอได้อันดับสองชีวิตในวัยเยาว์ ชีวิตในวัยเยาว์. มิตต์ส เกิดในซินซินแนติ รัฐโอไฮโอ ใน ค.ศ. 1978 เธอเข้าเรียนที่โรงเรียนเซนต์อูร์ซูลา ในซินซินแนติ ที่ซึ่งเธอเล่นฟุตบอลในระดับไฮสคูลการแข่งขันอาชีพระดับนานาชาติ การแข่งขันอาชีพระดับนานาชาติ. มิตต์ส เป็นผู้ชนะรางวัลเหรียญทองกีฬาโอลิมปิกในฐานะสมาชิกทีมชาติหญิงสหรัฐอเมริกาในโอลิมปิกฤดูร้อน 2004, 2008 และ 2012 รวมถึงเป็นตัวแทนสหรัฐอเมริกาในการแข่งขันกว่า 100 ประเทศ เธอยังเป็นสมาชิกคนหนึ่งของทีมชาติสหรัฐอเมริกาที่ประสบความสำเร็จอันดับสองในรายการ แอลการ์ฟคัพ ค.ศ. 2006 เมื่อวันที่ 12 พฤษภาคม ค.ศ. 2007 เอ็นไขว้หน้าข้อเข่าของมิตต์สเกิดฉีกออกในการแข่งขันนัดกระชับมิตรกับทีมแคนาดา จากการบาดเจ็บดังกล่าว ส่งผลให้มิตต์สต้องออกจากการแข่งขันฟุตบอลโลกหญิง 2007 วันที่ 9 พฤษภาคม ค.ศ. 2011 มิตต์สได้รับการเสนอชื่อเข้าสู่บัญชีรายชื่อของสหรัฐอเมริกาในการแข่งขันฟุตบอลโลกหญิง 2011 ณ ประเทศเยอรมนี และเธอได้เข้าไปอยู่ในบัญชีรายชื่อฟุตบอลหญิงทีมชาติสหรัฐอเมริกา ในการแข่งขันโอลิมปิกฤดูร้อน 2012 ที่กรุงลอนดอน</doc>
