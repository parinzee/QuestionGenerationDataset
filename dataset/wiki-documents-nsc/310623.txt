<doc id="310623" url="https://th.wikipedia.org/wiki?curid=310623" title="คนไททิ้งแผ่นดิน (ภาพยนตร์)">คนไททิ้งแผ่นดิน (ภาพยนตร์) คนไททิ้งแผ่นดิน เป็น ภาพยนตร์ไทยอิงประวัติศาสตร์ ที่สร้างจากวรรณกรรมของ สัญญา ผลประสิทธิ์ เจ้าของรางวัลวรรณกรรมจากมูลนิธิ จอห์น เอฟ เคนเนดี้ (ประเทศไทย) เมื่อ พ.ศ. 2516 โดยเป็นเรื่องราวจากต้นกำเนิดของกลุ่ม “คนไท” ที่ต้องพลัดถิ่นทิ้งบ้านเมือง เพื่อต่อสู้กับการรุกรานของกลุ่มชนฮาน และแสดงถึงความสมานสามัคคีแห่งประวัติศาสตร์ชนชาติไทย กำกับภาพยนตร์โดย นิรัตติศัย กัลย์จาฤก เข้าฉายวันที่ 28 เมษายน พ.ศ. 2553 จัดจำหน่ายโดย กันตนา ภาพยนตร์ทำรายได้ 2.8 ล้านบาทเนื้อเรื่องนักแสดงนักแสดง. - อานัส ฬาพานิช...กุมภวา - ธันญ์ ธนากร...ลำพูน - ซาร่า เล็กจ์...บัวคำ - ลลิสา สนธิรอด...บุญฉวี - ปราบต์ปฎล สุวรรณบาง...ลิตงเจีย - คหบดี กัลย์จาฤก...เฟเสียน - นิรัตติศัย กัลย์จาฤก..จิ๋นอ๋อง - ยืนยง โอภากุล...บุญปัน - อธิวัฒน์ สนิทวงศ์ ณ อยุธยา...เตียวเหลียง - อรรถชัย อนันตเมฆ ...ลิบุ๋น - ดิลก ทองวัฒนา ...ขุนสาย - กลศ อัทธเสรี ...พ่อกุมภวา - นาตยา จันทร์รุ่ง ...แม่กุมภวา - อัศวิน เมืองสุวรรณ ...ลิบอง / สีบุญ - กันตะ กัลย์จาฤก ...ซุนโปความเดิม ความเดิม. ภาพยนตร์เรื่องนี้เป็นลำดับที่ 5 ของ กันตนาโมชั่นพิคเจอร์ ไม่นับงานสร้างแอนิเมชั่นเรื่อง ก้านกล้วย โดยใช้เวลาเตรียมตัวสร้างนานถึง 7 ปี และกำหนดเปิดกล้องต้นปี พ.ศ. 2550 โดยวางตัวผู้แสดงนำคือ ณัฐวุฒิ สกิดใจ และ วรัทยา นิลคูหา โดยมี สหัสชัย ชุมรุม เป็นผู้กำกับภาพยนตร์ แต่เป็นอันต้องเปลี่ยนแปลงโดยให้ นิรัตติศัย กัลย์จาฤก ผู้กำกับภาพยนตร์เรื่อง กาเหว่าที่บางเพลง มารับหน้าที่แทน และเปลี่ยนตัวผู้แสดงนำเกือบหมดคำวิจารณ์และความนิยม คำวิจารณ์และความนิยม. "คนไททิ้งแผ่นดิน" เข้าฉายในโรงภาพยนตร์ท่ามกลางสถานการณ์ความวุ่นวายทางการเมืองอย่างหนัก โดยมีแฟนหนังไปชมภาพยนตร์เรื่องนี้เป็นบางตา ซึ่งผู้ชมบางส่วนให้ความเห็นว่า ภาพยนตร์ขาดความน่าเชื่อถือ เพราะมีความคลาดเคลื่อนทางการอ้างอิง การวางตัวรวมทั้งความสามารถของนักแสดง ยังไม่ดีเท่าที่ควร สุดท้ายภาพยนตร์ก็ไม่สามารถสร้างปาฏิหาริย์ได้ จึงหยุดจำนวนรายได้เพียง 2.8 ล้านบาท โดยในช่วงเดียวกัน มีภาพยนตร์ต่างประเทศเรื่อง Iron Man 2 ที่ทำรายได้การเข้าฉายสูงสุดกว่า 100 ล้านบาท ส่วนภาพยนตร์ไทยอิงประวัติศาสตร์ที่เข้าฉายก่อนหน้านั้นคือ บางระจัน 2 ทำรายได้ประมาณ 14 ล้านบาท</doc>
