<doc id="574513" url="https://th.wikipedia.org/wiki?curid=574513" title="เทศบาลตำบลแชะ">เทศบาลตำบลแชะ เทศบาลตำบลแชะ เป็นเทศบาลตำบลแห่งหนึ่ง ตั้งอยู่ในอำเภอครบุรี จังหวัดนครราชสีมา และเป็นที่ตั้งที่ว่าการอำเภอครบุรีประวัติ ประวัติ. ตำบลแชะ สืบประวัติจากชาวบ้านแชะ และผู้เฒ่าผู้แก่หลายคนให้ความเห็นตรงกันว่า คำว่า “แชะ” ตามภาษาพื้นบ้านจะออกเสียง “แฉะ” แปลว่า พื้นดินชื้นแฉะ บ้านแชะมีพื้นที่ต่ำ มีลำน้ำไหลผ่าน หน้าฝนฝนจะตกชุก มีน้ำขังเจิ่งนอง มีทั้งโคลนตม ระยะแรกบ้านเมืองเป็นป่าดงกว้างขวาง ถนนหนทางไม่มี จะมีเฉพาะทางเกวียน ในหมู่บ้านแชะเพียงสายเดียวเท่านั้น ในหน้าฝนถนนจะ “เปียกแฉะ” ตลอด ทำให้การเดินทางลำบาก ผู้คนที่สัญจรผ่านทางนี้ จึงเรียกหมูบ้านนี้ว่า “บ้านแฉะ”ตามสภาพพื้นที่ แต่ภาษาหนังสือเขียนว่า “แชะ” แม้แต่ที่ทำการป่าไม้ ก็ยังปรากฏข้อความตามภาษาชาวบ้านว่า “ด่านป่าไม้แฉะ” ติดตรงประตูทางเข้าบริเวณที่ทำการป่าไม้ปรากฏให้เห็นจนถึง พ.ศ. 2478 เทศบาลตำบลแชะ เดิมเป็นสุขาภิบาลแชะ ตามประกาศกระทรวงมหาดไทย เรื่อง จัดตั้งสุขาภิบาลแชะ อำเภอครบุรี จังหวัดนครราชสีมา ลงวันที่ 30 สิงหาคม 2499 ได้รับการประกาศในราชกิจจานุเบกษาเล่ม 73 ตอนที่ 75 ลงวันที่ 20 กันยายน 2499 ต่อมา สุขาภิบาลแชะได้รับการยกฐานะเป็นเทศบาลตำบลแชะ ตามพระราชบัญญัติเปลี่ยนแปลงฐานะของสุขาภิบาลเป็นเทศบาล พ.ศ. 2542 ซึ่งประกาศในราชกิจจานุเบกษา เล่ม 116 ตอนที่ 9 ก. วันที่ 24 กุมภาพันธ์ 2542 มีผลตั้งแต่วันที่ 25 พฤษภาคม 2542 เป็นต้นมา และใช้อาคารที่ว่าการอำเภอครบุรี (หลังเดิม) เป็นสำนักงานที่ตั้ง ที่ตั้ง. เทศบาลตำบลแชะ ตั้งอยู่ห่างจังหวัดนครราชสีมา ประมาณ 57 กิโลเมตร- ทิศเหนือ จดองค์การบริหารส่วนตำบลแชะ อำเภอครบุรี จังหวัดนครราชสีมา - ทิศใต้ จดองค์การบริหารส่วนตำบลบ้านใหม่ อำเภอครบุรี จังหวัดนครราชสีมา - ทิศตะวันออก จดองค์การบริหารส่วนตำบลบ้านใหม่ อำเภอครบุรี จังหวัดนครราชสีมา - ทิศตะวันตก จดองค์การบริหารส่วนตำบลแชะ อำเภอครบุรี จังหวัดนครราชสีมาข้อมูลเพิ่มเติมข้อมูลเพิ่มเติม. - อำเภอครบุรี</doc>
