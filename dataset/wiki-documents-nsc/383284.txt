<doc id="383284" url="https://th.wikipedia.org/wiki?curid=383284" title="การตกเลือดทางสูติกรรม">การตกเลือดทางสูติกรรม การตกเลือดทางสูติกรรม () หมายถึง การตกเลือด (hemorrhage) ในช่วงการตั้งครรภ์ การคลอด หรือระยะหลังคลอด ซึ่งอาจหมายถึงการมีการตกเลือดออกทางช่องคลอด หรือตกเลือดในช่องท้องก็ได้ การตกเลือดทางสูติกรรมเป็นสาเหตุอันดับต้นๆ ของการเสียชีวิตของมารดาการตกเลือดก่อนคลอดการตกเลือดก่อนคลอดที่ระยะอายุครรภ์น้อย การตกเลือดก่อนคลอด. การตกเลือดก่อนคลอดที่ระยะอายุครรภ์น้อย. ส่วนใหญ่จะเป็นการแท้ง โดยการแท้งที่อายุครรภ์น้อยมากๆ นั้นแยกไม่ออกจากประจำเดือนที่มามากผิดปกติ แต่ถ้าอายุครรภ์มากขึ้นอาจมีเลือดออกเยอะมากและนานได้ แพทย์อาจจำเป็นต้องขูดมดลูกเพื่อหยุดเลือดไม่ให้ออกมากจนเป็นอันตรายแก่ผู้ตั้งครรภ์ นอกจากนี้ยังมีการตั้งครรภ์นอกมดลูกบางรูปแบบที่อาจทำให้มีเลือดออกได้ทั้งภายในและภายนอก ซึ่งอาจเป็นอันตรายถึงขั้นเสียชีวิตได้การตกเลือดก่อนคลอดที่ระยะอายุครรภ์มาก การตกเลือดก่อนคลอดที่ระยะอายุครรภ์มาก. สาเหตุที่ควรนึกถึงมากที่สุดคือภาวะรกเกาะต่ำ ซึ่งหากเป็นไปได้ควรตรวจพบก่อนเข้าสู่ระยะคลอด และทำคลอดด้วยการผ่าตัด นอกจากนี้ยังมีภาวะรกลอกตัวก่อนกำหนด ซึ่งทำให้มีเลือดออกได้ บางครั้งอาจมีเลือดออกคั่งอยู่ภายในได้การตกเลือดระหว่างการคลอด การตกเลือดระหว่างการคลอด. นอกจากรกเกาะต่ำและรกลอกตัวแล้ว สาเหตุอื่นที่พบได้และมีอันตรายมากได้แก่ภาวะมดลูกแตก ทำให้มีเลือดออกมากทั้งภายในและภายนอก การมีเลือดออกจากตัวทารกนั้นพบได้น้อยมาก ส่วนใหญ่เป็นไม่มาก แต่อาจมีอันตรายต่อทารกได้มากการตกเลือดหลังคลอด การตกเลือดหลังคลอด. การตกเลือดหลังคลอด คือภาวะซึ่งมีการเสียเลือดหลังการคลอด ตั้งแต่ 500 ซีซี ขึ้นไปสำหรับการคลอดทางช่องคลอด หรือตั้งแต่ 1000 ซีซี ขึ้นไปสำหรับการผ่าตัดคลอด เป็นสาเหตุที่พบบ่อยที่สุดของการเสียชีวิตของมารดาในประเทศที่กำลังพัฒนา และเป็นสาเหตุสำคัญของการเสียชีวิตของมารดาทั่วโลก</doc>
