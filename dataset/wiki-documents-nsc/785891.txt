<doc id="785891" url="https://th.wikipedia.org/wiki?curid=785891" title="สตาดียอมมูว์นีซีปาล">สตาดียอมมูว์นีซีปาล สตาดียอมมูว์นีซีปาลเดอตูลูซ () เป็นสนามกีฬาอเนกประสงค์ขนาดใหญ่ประจำเมืองตูลูซ ประเทศฝรั่งเศส สร้างขึ้นเพื่อรองรับการจัดแข่งขันฟุตบอลโลก 1938 รอบสุดท้าย และต่อมาได้รับฉายาว่า "เวมบลีย์น้อย" เนื่องจากมีความคล้ายกับสนามเวมบลีย์ (สนามกีฬาแห่งชาติของอังกฤษ) ปัจจุบันใช้เป็นสนามเหย้าของตูลูซ (สโมสรในระดับลีกเอิง ลีกการแข่งขันฟุตบอลสูงสุดของฝรั่งเศส) ปัจจุบันอยู่ในความดูแลของเทศบาลเมืองตูลูซ สตาดียอมมูว์นีซีปาลได้รับการบูรณะใหม่ในปี ค.ศ. 1949 และ 1997 โดยครั้งสุดท้ายทำเพื่อรองรับฟุตบอลโลก 1998 รอบสุดท้ายที่ตูลูซได้จัดการแข่งขัน 6 นัด หลังจากนั้นได้มีการปรับปรุงอีกครั้งเพื่อรองรับฟุตบอลชิงแชมป์แห่งชาติยุโรป 2016 โดยเปิดใช้งานอีกครั้งเมื่อเดือนมกราคม ค.ศ. 2016 และก่อนหน้านั้นในปี ค.ศ. 2001 เคยเกิดเหตุโรงงานแห่งหนึ่งที่ตั้งอยู่ใกล้สนามเกิดระเบิดอย่างรุนแรงต้องใช้ค่าใช้จ่ายจำนวนมหาศาลเพื่อซ่อมแซม ที่สนามแห่งนี้เคยมีประวัติศาสตร์ในวงการฟุตบอลระดับโลกเกิดขึ้นมากมาย เช่น การแข่งขันยูฟ่าคัพรอบแรกที่ตูลูซเอาชนะนาโปลีไปได้ในเดือนตุลาคม ค.ศ. 1986 โดยเดียโก มาราโดนา กองหน้าของนาโปลีชาวอาร์เจนตินายิงจุดโทษกระเด้งไปชนเสาถึง 2 ครั้ง นอกจากฟุตบอลแล้ว ที่นี่ยังเคยใช้จัดกิจกรรมและการแข่งขันกีฬาอย่างอื่น เช่น รักบี้ชิงแชมป์โลก 2007 เป็นต้นฟุตบอลโลก 1998 ฟุตบอลโลก 1998. สนามแห่งนี้เคยใช้ในการจัดแข่งขันฟุตบอลโลก 1998 รอบสุดท้าย ตามตางรางการแข่งขันดังนี้:ฟุตบอลชิงแชมป์แห่งชาติยุโรป 2016 ฟุตบอลชิงแชมป์แห่งชาติยุโรป 2016. สนามแห่งนี้เคยใช้ในการจัดแข่งขันฟุตบอลชิงแชมป์แห่งชาติยุโรป 2016 รอบสุดท้าย ตามตางรางการแข่งขันดังนี้:</doc>
