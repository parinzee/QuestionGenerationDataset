<doc id="75743" url="https://th.wikipedia.org/wiki?curid=75743" title="วัดใหม่เจริญธรรม (อุตรดิตถ์)">วัดใหม่เจริญธรรม (อุตรดิตถ์) วัดใหม่เจริญธรรม หรือชื่อที่ชาวบ้านเรียก วัดป่าขนุน (ชื่อเดิม: วัดท่าควาย) ตั้งอยู่เลขที่ 109 หมู่บ้านป่าขนุน หมู่ที่ 3 ตำบลคุ้งตะเภา อำเภอเมือง จังหวัดอุตรดิตถ์ ใกล้กับจุดตัดสี่แยกป่าขนุน บนทางหลวงแผ่นดินหมายเลขที่ 1047 มีฐานะเป็นวัดราษฎร์ สังกัดการปกครองคณะสงฆ์มหานิกาย ภาค 5 ปัจจุบันวัดใหม่เจริญธรรม เป็นวัดจำพรรษาของเจ้าคณะตำบลคุ้งตะเภา จึงมีความพยายามจัดให้วัดเป็นศูนย์รวมของกิจกรรมในทุก ๆ ด้านของคณะสงฆ์ โดยนอกจากจะศูนย์กลางการปกครองของพระภิกษุในเขตปกครองคณะสงฆ์ตำบลคุ้งตะเภาแล้ว วัดใหม่เจริญธรรมยังเป็นที่ตั้งของสภาวัฒนธรรมตำบลคุ้งตะเภา ศูนย์พัฒนาคุณธรรมจริยธรรมจังหวัดอุตรดิตถ์ ศูนย์ศึกษาพระพุทธศาสนาวันอาทิตย์ สำนักปฏิบัติธรรมประจำตำบล ศูนย์การเรียนนักธรรมชั้นตรีประจำตำบล และหน่วยอบรมประชาชนประจำตำบลอีกด้วย ปัจจุบันวัดใหม่เจริญธรรมมีพระครูสุจิตพัฒนพิธาน (สมพงษ์ สมจิตฺโต) เจ้าคณะตำบลคุ้งตะเภา เป็นเจ้าอาวาสรูปปัจจุบันประวัติ ประวัติ. วัดใหม่เจริญธรรม (เดิมชื่อ "วัดท่าควาย") ดำเนินการก่อสร้างขึ้นเมื่อปี พ.ศ. 2482 ในหมู่ที่ 3 บ้านป่าขนุน ตำบลคุ้งตะเภา อำเภอเมือง จังหวัดอุตรดิตถ์ ในสมัยนายแกะ มีชำนะ เป็นผู้ใหญ่บ้าน โดยมีผู้มีจิตศรัทธามอบที่ดินให้สร้างวัด คือ นายแกะ มีชำนะ ผู้ใหญ่บ้าน นายพูน คงนิล และนางหยวก พรมแดง รวมกัน มีที่ดินประมาณ 4 ไร่ 2 งาน และนายพูน คงนิล นายบุญ สุขวิทย์ บริจาคเรือนคนละ 1 หลัง สร้างเป็นกุฏิ นางเตียก ไม่ทราบนามสกุล บริจาคบ้าน 1 หลัง สร้างศาลาการเปรียญชั่วคราว ขนาดกว้าง 12 วา ยาว 12 วา ต่อมาได้มีการสร้างศาลาการเปรียญหลังใหญ่ขึ้น ขนาดกว้าง 20 วา ยาว 30 วา มีที่ดินทั้งสิ้น 7 ไร่ 2 งาน 13 ตารางวา และได้รับพระราชวิสุงคามสีมา เมื่อวันที่ 25 ธันวาคม พ.ศ. 2539ปูชนียวัตถุสำคัญอาณาเขตที่ตั้งวัด อาณาเขตที่ตั้งวัด. วัดใหม่เจริญธรรม (อุตรดิตถ์) ได้รับพระบรมราชานุญาตให้สร้างวัด ตามพระราชบัญญัติลักษณะการปกครองคณะสงฆ์ ร.ศ. 121 เมื่อปี พ.ศ. 2480 มีพระบรมราชโองการพระราชทานวิสุงคามสีมา ปี พ.ศ. 2539 ที่ดินเฉพาะบริเวณที่ตั้งวัด มีเนื้อที่ 7 ไร่ 1 งาน 13 ตารางวา โดยมีหนังสือแสดงกรรมสิทธิ์ที่ดินเป็นโฉนด เลขที่ 74 กรรมสิทธิ์ที่ดินเป็นของวัด พื้นที่ตั้งของวัดมีลักษณะอยู่ติดกับโรงเรียนป่าขนุนเจริญวิทยา ติดหมู่บ้าน ติดที่ทำกินชาวบ้าน และติดถนนสายเอเชีย- ทิศเหนือ ยาว 100 วา จดที่ชาวบ้านและโรงเรียน - ทิศใต้ ยาว 100 วา จดถนนสาธารณะ - ทิศตะวันออก ยาว 44 วา จดที่ชาวบ้าน - ทิศตะวันตก ยาว 35 วา จดหมู่บ้านเขตติจีวราวิปวาส เขตติจีวราวิปวาส. พื้นที่ตั้งของวัดอยู่ในพื้นที่ลุ่มท้องแม่น้ำน่านโบราณ อยู่ติดกับโรงเรียนป่าขนุนเจริญวิทยา ติดหมู่บ้าน ติดที่ทำกินชาวบ้าน และติดถนนสายเอเชีย เขตติจีวราวิปวาสวัดใหม่เจริญธรรม มีอุโบสถสร้างใหม่เป็นประธานของวัด อยู่ด้านทิศตะวันออก มีพื้นที่ติดต่อกับที่ดินข้างเคียง ดังต่อไปนี้- ทิศเหนือ ยาว 100 วา จดที่ชาวบ้านและโรงเรียน - ทิศใต้ ยาว 100 วา จดถนนสาธารณะ - ทิศตะวันออก ยาว 44 วา จดที่ชาวบ้าน - ทิศตะวันตก ยาว 35 วา จดหมู่บ้านเขตวิสุงคามสีมาที่ธรณีสงฆ์ศาสนสถาน-ถาวรวัตถุศาสนสถาน-ถาวรวัตถุ. - อุโบสถ กว้าง 19.50 เมตร ยาว 29 เมตร สร้างเมื่อ พ.ศ. 2539 - ศาลาการเปรียญ กว้าง 20 เมตร ยาว 30 เมตร สร้างเมื่อ พ.ศ. 2484 เป็นอาคารไม้ - กุฎิทรงไทย จำนวน 1 หลัง เป็นอาคารครึ่งตึกครึ่งไม้ทรงไทย เป็นกุฎิและศูนย์วัฒนธรรมประจำตำบล - กุฏิสงฆ์ จำนวน 2 หลัง เป็นอาคารครึ่งตึกครึ่งไม้ 1 หลัง และตึก 1 หลัง สร้างเมื่อ พ.ศ. 2528 เป็นอาคาร 2 ชั้น - ศาลาเอนกประสงค์ กว้าง 15 เมตร ยาว 25 เมตร สร้างเมื่อ พ.ศ. 2546 เป็นอาคารคอนกรีตเสริมก่ออิฐถือปูน ชั้นเดียว - ซุ้มประตูไม้ลักษณะทรงไทย กว้าง 4 เมตร ยาว 9 เมตร สร้างเมื่อ (พ.ศ. 2551) - พิพิธภัณฑ์ภูมิปัญญาท้องถิ่น กว้าง 15 เมตร ยาว 38 เมตร อาคารชั้นเดียว สร้างเมื่อ (พ.ศ. 2550) หมายเหตุ - ยังสร้างไม่แส้วเสร็จ ยังขาดทุนทรัพย์อยู่อีก จำนวน 500,000 บาท นอกจากนี้ยังมีเสนาสนะต่าง ๆ คือ เมรุเผาศพ หอระฆังการปกครองวัดจำนวนภิกษุสงฆ์ในสังกัดวัด การปกครองวัด. จำนวนภิกษุสงฆ์ในสังกัดวัด. ปัจจุบันวัดใหม่เจริญธรรมมีจำนวนพระภิกษุ 3 รูปลำดับเจ้าอาวาสวัดใหม่เจริญธรรมพระสังฆาธิการวัดใหม่เจริญธรรมรูปปัจจุบันไวยาวัจกรวัดใหม่เจริญธรรมคนปัจจุบันไวยาวัจกรวัดใหม่เจริญธรรมคนปัจจุบัน. 1. นายเกี้ยว มีประไพ 2. นายทองใบ ผอบมเหลือง 3. นายละม่อม พริกทิม 4. ผู้ใหญ่แสวง นวลจร 5. นายกาย มีประไพ 6. อาจารย์สมเกียรติ สาตรจำเริญ 7. นายธนพัฒน์ มีประไพกิจกรรมหลักของวัดสภาวัฒนธรรมตำบลคุ้งตะเภาสำนักงานเจ้าคณะตำบลคุ้งตะเภาศูนย์พัฒนาคุณธรรมจริยธรรมจังหวัดอุตรดิตถ์สำนักเรียนพระปริยัติธรรมแผนกนักธรรมประจำตำบลคุ้งตะเภาสำนักเรียนพระปริยัติธรรมแผนกบาลีประจำตำบลคุ้งตะเภาศูนย์ศึกษาพระพุทธศาสนาวันอาทิตย์วัดใหม่เจริญธรรม</doc>
