<doc id="78274" url="https://th.wikipedia.org/wiki?curid=78274" title="มนต์สิทธิ์ คำสร้อย">มนต์สิทธิ์ คำสร้อย มนต์สิทธิ์ คำสร้อย (ชื่อจริง :บุญเถิง แก้วศรีนวน) เป็นนักร้องลูกทุ่งแนวอีสานชื่อดัง มีลูกคออันเป็นเอกลักษณ์ และอยู่ในวงการเพลงมานานกว่าสิบปีแล้ว โดยที่ยังคงมีผลงานเพลงออกมาอย่างสม่ำเสมอ เริ่มโด่งดังมาจากเพลง " ขายควายช่วยแม่ " และทะยานขึ้นถึงขีดสุดจากเพลง " สั่งนาง " และ "จดหมายผิดซอง "ประวัติ ประวัติ. มนต์สิทธิ์ คำสร้อย มีชื่อเดิมว่า บุญเถิง แก้วศรีนวน เกิดเมื่อวันพฤหัสบดีที่ 30 เมษายน พ.ศ. 2511 ที่ ต.นาอุดม อ.นิคมคำสร้อย จ.มุกดาหาร เป็นบุตรนายหนูลาและนางยุ้น แก้วศรีนวน เกษตรกรปลูกปอและมัน ที่มีฐานะยากจน มนต์สิทธิ์จบการศึกษาชั้นประถมศึกษาปีที่ 4 จากโรงเรียนบ้านทรายไหลแล้ง หลังจบการศึกษาจึงเดินทางเข้ามาทำงานที่กรุงเทพ โดยหวังจะได้เป็นนักร้องตามคาเฟ่ แต่ก็ได้เป็นแค่เด็กรับรถ และพนักงานเสิร์ฟ แม้ในบางโอกาสจะได้ขึ้นร้องเพลงบ้างตอนที่นักร้องขาด ทำให้มนต์สิทธิ์ยังต้องตระเวนประกวดร้องเพลงตามที่ต่างๆเข้าวงการ เข้าวงการ. การประกวดครั้งหนึ่งที่มนต์สิทธิ์ประทับใจอย่างมาก ก็คือครั้งที่ชนะได้ที่ 2 ในการประกวดรายการใหญ่ที่ทุ่งศรีเมือง จ.อุบลราชธานี เพราะที่นี่ได้พบกับ "มนต์รัก กลิ่นบุปผา" นักจัดรายการวิทยุของที่นี่ ซึ่งติดใจเสียงของมนต์สิทธิ์ จึงนำตัวมาอุปการะที่บ้าน และทำเพลงให้ เพื่อนำไปเสนอตามค่ายเพลงต่างๆ แต่ก็ได้รับการปฏิเสธเสมอ ส่วนมากมักจะได้รับการติติงเรื่องหน้าตาว่าไม่หล่อ ไม่มีจุดขาย ประกอบกับช่วงนั้นมนต์สิทธิ์มีวัยมากถึง 29 ปีแล้ว สถานการณ์จึงยิ่งสิ้นหวังไปกันใหญ่ ภายหลังจึงหายุทธวิธีใหม่โดยการส่งเฉพาะเทปเสียงเข้าไปก่อน โดยไม่ส่งรูปตามไป ซึ่งก็ประสบความสำเร็จ เมื่อนายห้างบริษัทชัวร์ออดิโอสนใจเสียงของมนต์สิทธิ์ และแม้ต่อมาจะเห็นหน้าตาคนร้อง ก็ตกลงใจรับโดยให้เหตุผลว่าสงสาร ที่มีหน้าตาจ๋อยๆ จืดๆ และด้วยเหตุนี้นี่เอง ที่นับตั้งแต่ที่เข้าวงการวันแรกจนถึงปัจจุบัน มนต์สิทธิ์ยังไม่เคยย้ายสังกัดแต่อย่างใด หลังซุ่มทำเพลงอยู่นานถึงสองปี มนต์สิทธิ์ก็ผลิตผลงานชุดแรกชื่อ "ขายควายช่วยแม่" ออกมา ก่อนจะออกเดินสายไปกับวงของสมจิตร บ่อทอง ซึ่งตอนนั้นกำลังโด่งดังเพื่อโปรโมตผลงานเพลง และเพื่อฝึกงานด้านหน้าเวที และนับตั้งแต่นั้น มนต์สิทธิ์ คำสร้อย ผู้มีลูกคอไม่เหมือนใคร ที่มากับภาพลักษณ์การเป็นคนซื่อๆ ก็กลายเป็นชื่อที่รู้จักกันไปทั่วฟ้าเมืองไทย โดยเฉพาะอย่างยิ่ง หลังจากที่ส่งผลงานเพลงชุดที่ 2 "สั่งนาง" ออกมารายชื่ออัลบั้ม (ผลงานเดี่ยว)รายชื่ออัลบั้ม (ผลงานกลุ่ม)รายชื่ออัลบั้ม (ผลงานกลุ่ม). - ชัวร์ชะชะช่า ชุดที่ 1 (ธ.ค. 44) - ชัวร์ชะชะช่า ชุดที่ 2 (ธ.ค. 44) ร่วมกับ ดำรง วงศ์ทอง, เกษม คมสันต์, สำราญ บุญลาภ, ฝน ธนสุนทร , อัมพร แหวนเพชร และ บุญตา เมืองใหม่- ชัวร์ชะชะช่า ชุดที่ 3 (ต.ค. 45) - ชัวร์ชะชะช่า ชุดที่ 4 (ต.ค. 45) ร่วมกับ ดำรง วงศ์ทอง, เกษม คมสันต์, สมชาย ไทรงาม, อัมพร แหวนเพชร, ฝน ธนสุนทร ,บุญตา เมืองใหม่ และแอร์ สุชาวดี- จดหมายรักจากชัวร์ (ส.ค.46) ร่วมกับดำรง วงศ์ทอง ,เกษม คมสันต์ , สมชาย ไทรงาม , ฝน ธนสุนทร , บุญตา เมืองใหม่ และแอร์ สุชาวดี- โอเคลูกทุ่ง(ต.ค.2549) ร่วมกับดำรง วงศ์ทอง และเกษม คมสันต์- 'ทัวร์ชมทุ่ง(ก.พ. 50) ร่วมกับดำรง วงศ์ทองรายชื่ออัลบั้ม (ผลงานเพลงคู่)รายชื่ออัลบั้ม (ผลงานเพลงคู่). - เกี่ยวก้อย (ส.ค. 41)ผลงานร่วมกับศิลปินแนวอื่นผลงานร่วมกับศิลปินแนวอื่น. - เพลง "ตุ๊กตา" ในอัลบั้ม มนต์เพลงคาราบาว (2550) - เพลง "ชีวิดผิดเลน" ในอัลบั้ม Boyd-Nop ของ บอย โกสิยพงษ์ และ นภ พรชำนิ (2553)ผลงานเพลงดังผลงานเพลงดัง. - ขายควายช่วยแม่ - สั่งนาง - จดหมายผิดซอง - อกหักตอนพักยก - อิจฉา ดีเจ - คนนอกสายตา - กำลังใจ - กลัว - ในฝัน - ผู้ผิดหวัง - โกสัมพี - คิดถึงจังเลยผลงานละครผลงานละคร. - นางแบบโคกกระโดน รับบท ผู้ใหญ่บุญโฮม ออกอากาศทาง สถานีโทรทัศน์สีกองทัพบกช่อง 7 - คุณพ่อจำเป็น รับบท เถิก ออกอากาศทาง สถานีโทรทัศน์สีกองทัพบกช่อง 7 - มนต์รักสองฝั่งคลอง รับบท ต้นเจ้าของร้านลาบ ออกอากาศทาง พีพีทีวี PPTV HDชีวิตครอบครัว ชีวิตครอบครัว. ในระหว่างที่ มนต์สิทธิ์ กำลังโด่งดังสูงสุด ได้เกิดกรณีที่สาวน้อยนางหนึ่ง อ้างว่าลูกสาวของเธอเกิดมาจากมนต์สิทธิ์ โดยทั้งสองมีความสัมพันธ์กันในระหว่างที่เธอทำงานเป็นหางเครื่องในวงดนตรีสมจิตร บ่อทอง และมนต์สิทธิ์เป็นนักร้อง หลังจากผลการพิสูจน์ยืนยันว่าเด็กเป็นลูกของมนต์สิทธิ์จริง มนต์สิทธิ์จึงแสดงความรับผิดชอบด้วยการดูแลเรื่องค่าใช้จ่ายในการเลี้ยงดูเด็กแต่โดยดี โดยลูกสาวของมนต์สิทธิ์ ชื่อน้องเปีย น.ส.ปิยะพร แก้วศรีนวน ในเดือนตุลาคม 2556 มนต์สิทธิ์ออกมายอมรับว่าตัวเองเป็นเกย์ผ่านรายการโทรทัศน์ทางช่องเคเบิลทีวีการเมือง การเมือง. ในการเลือกตั้งทั่วไปเมื่อวันที่ 3 กรกฎาคม พ.ศ. 2554 มนต์สิทธิ์ได้ลงรับสมัครเลือกตั้งในแบบเขต จังหวัดมุกดาหาร บ้านเกิด สังกัดพรรคชาติไทยพัฒนา แต่ไม่ได้รับการเลือกตั้ง โดยได้คะแนนเพียง 911 คะแนนเกียรติยศเกียรติยศ. - รางวัล“พระพิฆเนศทองพระราชทาน” ครั้งที่ 1 ประเภท ผู้ขับร้องเพลงลูกทุ่งยอดนิยม จากเพลง “ขายควายช่วยแม่” (ปี 2539) - “บุคคลแห่งปี 2539” ( Man of the year’96) จากนสพ. เดอะ เนชั่น - รางวัลโทรทัศน์ทองคำครั้งที่ 11 (2 มีนาคม 2540) สาขามิวสิกวิดีโอดีเด่น จากเพลง “จดหมายผิดซอง” - รางวัลครอบครัวขวัญใจประชาชน จากการจัดของ บริษัท มีเดีย ออฟ มีเดียส์ จำกัด (มหาชน) ในงาน "ครอบครัวในดวงใจ" ครั้งที่ 4 เมื่อวันที่ 26 เม.ย.2540 - รางวัล“พระพิฆเนศทองพระราชทาน” ครั้งที่ 2 ประเภท ผู้ขับร้องเพลงลูกทุ่งยอดนิยมจากเพลง “สั่งนาง” (ปี2540) - "ผู้แต่งกายดีเด่น" ประจำปี 2540 จากการคัดเลือกของสมาคมช่างตัดเสื้อไทย ประเภทบันเทิง สาขานักร้อง - มิวสิกวิดีโอดีเด่นเพลง “ขายควายช่วยแม่” , เพลง “สั่งนาง” และเพลง “กำลังใจ” ร้องโดย “มนต์สิทธิ์ คำสร้อย” จากการคัดเลือกของคณะนิเทศศาสตร์ มหาวิทยาลัยหอการค้าไทย ร่วมกับ สำนักงานคณะกรรมการวัฒนธรรมแห่งชาติ (สวช.) เมื่อวันพุธที่ 29 สิงหาคม 2544</doc>
