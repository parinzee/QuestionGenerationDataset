<doc id="532629" url="https://th.wikipedia.org/wiki?curid=532629" title="มิลล์คอนสตีลอินดัสทรีส์">มิลล์คอนสตีลอินดัสทรีส์ บริษัท มิลล์คอนสตีลอินดัสทรีส์ จำกัด (มหาชน) ( ชื่อย่อ:MILL) ก่อตั้งขึ้นในเดือนกรกฎาคม 2541 โดยมีวัตถุประสงค์เพื่อประกอบธุรกิจผลิตและจำหน่ายผลิตภัณฑ์เหล็ก ซึ่งในระยะเริ่มแรก บริษัทดำเนินกิจการด้วยการเป็นศูนย์บริการเหล็ก คือ การนำเหล็กแผ่นรีดร้อนชนิดม้วนขนาดใหญ่มาตัดเป็นเหล็กแผ่นหรือเหล็กแถบม้วนตามขนาดมาตรฐานหรือขนาดที่ลูกค้าต้องการ รวมทั้งการผลิตขึ้นรูปเหล็กรูปพรรณ เช่น เหล็กรูปตัวซี เป็นต้น โดยผลิตภัณฑ์เหล็กที่ผลิตได้จะถูกนำไปใช้ในอุตสาหกรรมต่างๆ ที่หลากหลาย เช่น อุตสาหกรรมก่อสร้าง อุตสาหกรรมยานยนต์ อุตสาหกรรมเฟอร์นิเจอร์ ในเดือนมิถุนายน 2550 บริษัทได้จดทะเบียนแปรสภาพเป็นบริษัทมหาชนจำกัด และบริษัทได้เข้าจดทะเบียนซื้อขายวันแรกในตลาดหลักทรัพย์ เอ็ม เอ ไอ เมื่อวันที่ 6 พฤศจิกายน 2550 บริษัทได้ย้ายการจดทะเบียนจากตลาดหลักทรัพย์ เอ็ม เอ ไอ เป็นตลาดหลักทรัพย์แห่งประเทศไทย เมื่อวันที่ 9 พฤษภาคม 2551การประกอบธุรกิจ การประกอบธุรกิจ. บริษัทเป็นหนึ่งในผู้ผลิตและผู้จำหน่ายผลิตภัณฑ์เหล็กชั้นนำของไทย และเป็นศูนย์บริการด้านผลิตภัณฑ์เหล็กแบบครบวงจร โดยมีผลิตภัณฑ์นานาชนิดที่เหมาะกับความต้องการที่หลากหลาย อาทิ เหล็กเส้นกลม (Round Bars) เหล็กเส้นข้ออ้อย (Deformed Bars) เหล็กตัวซี (Lip Channel Steel) และผลิตภัณฑ์เหล็กอื่นๆ อีกมากมาย ซึ่งผ่านการรับรองมาตรฐานอุตสาหกรรมจากทั้งในและต่างประเทศ นอกจากนี้บริษัทยังเป็นผู้ผลิตเหล็กแท่งยาว (Billet) ทั้งในระดับใช้งานทั่วไปและระดับคุณภาพพิเศษ เพื่อเป็นวัตถุดิบที่ใช้ในกระบวนการผลิตผลิตภัณฑ์ประเภทต่างๆ โดยอุตสาหกรรมเหล็กขั้นกลาง ถือเป็นขั้นตอนที่ 2 ของกระบวนการผลิตเหล็กครบวงจร ลักษณะผลิตภัณฑ์ของกลุ่มบริษัทแบ่งได้เป็น 5 กลุ่ม- กลุ่มผลิตภัณฑ์เหล็กเส้นกลมและเหล็กเส้นข้ออ้อย - กลุ่มผลิตภัณฑ์เหล็กชนิดเกลียวรับแรงดึงสูง - กลุ่มผลิตภัณฑ์เหล็กเพลา - กลุ่มผลิตภัณฑ์เหล็กรูปพรรณ - กลุ่มผลิตภัณฑ์เหล็กแท่งยาว</doc>
