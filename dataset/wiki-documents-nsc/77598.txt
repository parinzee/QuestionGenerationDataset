<doc id="77598" url="https://th.wikipedia.org/wiki?curid=77598" title="มะหมา 4 ขาครับ">มะหมา 4 ขาครับ มะหมา 4 ขาครับ เป็นภาพยนตร์ไทย ที่มีเนื้อเรื่องเกี่ยวกับหมาข้างถนน ใช้หมาเป็นตัวดำเนินเรื่องตลอดทั้งเรื่อง โดยใช้หมาข้างถนนที่ผ่านการฝึกสอน แสดงจริง ไม่ได้ใช้เทคนิคพิเศษ ภาพยนตร์เรื่องนี้ทำรายได้รวม 58 ล้านบาทเรื่องย่อ เรื่องย่อ. การผจญภัยของ มะขาม หมาพันธุ์ไทยหลังอานที่ถูกนำมาทิ้งที่วัดเพราะทำข้าวของของเจ้านายเสียหาย กับหมาข้างถนนฝูงหนึ่ง ประกอบด้วย ลุงกาแฟ หมาแก่หัวโจก เก่ง หมาขนยุ่งจอมกวน เปี๊ยก ปลากระป๋อง หมาตัวเล็กจอมซ่า เซ็กซี่ หมาพุดเดิลสุดเปรี้ยว และ พิกุล หมาสาวสุดเรียบร้อย สมเป็นกุลสตรี หมาข้างถนนฝูงนี้ แต่เดิมเป็นหมามีเจ้าของ แต่จับพลัดจับผลูต้องกลายเป็นหมาจรจัด เพราะชุมชนที่มันอาศัยอยู่ ถูกเจ้าของที่ดินเผาไล่ที่ เมื่อเจ้าของย้ายไปอยู่ที่อื่น พวกหมาๆ จึงต้องอยู่อย่างยากลำบาก ต้องเร่ร่อนไปตามหมู่บ้านจัดสรร ถูกหมาวัดเจ้าถิ่นรังแก พวกเขาจึงคิดจะเดินทางไป สุนัขวดี สวรรค์ในตำนานของหมาๆ ที่เล่าสืบต่อกันมา การเดินทางไป สุนัขวดี พวกเขาต้องประสบภยันตรายมากมาย ต้องเสี่ยงชีวิตวิ่งข้ามถนน 10 เลน ที่มีรถวิ่งด้วยความเร็วสูงตลอดเวลา สุนัขวดี จะเป็นสวรรค์ดังคำร่ำลือหรือไม่ ไม่มีใครทราบ เพราะไม่เคยมีหมาที่ข้ามไปได้ ข้ามกลับมาเล่าให้ฟัง นอกจากนี้ มะขาม ยังมีเรื่องวุ่นๆ เกี่ยวกับรักสามเส้าแบบหมาๆ กับ น้ำค้าง หมาอเมริกันพันธุ์คอลลี่แสนสวย ที่ต้องชิงรักหักสวาท ชิงไหวชิงพริบกับ ทอมมี่ หมาหนุ่มพันธุ์คอลลี่ พันธุ์แท้ อีกทั้งยังมี เรื่องรักสามเส้าคู่ขนานแบบคนๆ ของ แจ็ค ยามเฝ้าหมู่บ้านจัดสรร คนเลี้ยงมะขาม กับ หนูแหวน ไฮโซสาวสวย เจ้านายของน้ำค้าง ซึ่งก็เป็นที่หมายปองของ คุณองอาจ เจ้าของหมู่บ้านจัดสรร เจ้าของทอมมี่ทีมงานทีมงาน. - ผลิตโดย : บริษัท เอ็น จี อาร์ จำกัด - กำกับการแสดง : พันธุ์ธัมม์ ทองสังข์ และ สมเกียรติ วิทุรานิช - กำกับภาพ : วรรธนะ วันชูเพลา - บันทึกเสียง : ห้องบันทึกเสียงรามอินทรา - ลำดับภาพ : มาเจนตา / ชุมพล พ่อค้า /กรัณย์ คุ้มอนุวงศ์ - ฝึกสุนัข : วันไชย เจียมภักดี / ศูนย์ฝึกไชยภักดิ์ - นักแสดงประกอบ- เฉลิมพล ทิฆัมพรธีรวงศ์ (แจ็ค) - รับบท ยามเฝ้าหมู่บ้านจัดสรร - ปวริศา เพ็ญชาติ (หนูแหวน) - รับบท แหวน เจ้าของ น้ำค้าง - ปิติศักดิ์ เยาวนานนท์ (เต้) - รับบท องอาจ เจ้าของหมู่บ้านจัดสรร เจ้าของ ทอมมี่ - อัญชลี จงคดีกิจ (ปุ๊) - รับบท สัตวแพทย์ - วัชระ ปานเอี่ยม (ซูโม่เจี๊ยบ) - รับบท พนักงานจับหมา - เกรียงไกร อมาตยกุล (ซูโม่เอ๋) - รับบท พนักงานจับหมา - อรุณ ภาวิไล (ซูโม่ตุ๋ย) - รับบท พนักงานจับหมา - เฉลิม ปานเกิด (เจี๊ยบ เชิญยิ้ม) - รับบท นิคม ลูกน้องคุณองอาจ - คมกฤษ ตรีวิมล (เอส) - รับบท วีระ เจ้าของ มะขาม - ปาณิสรา พิมพ์ปรุ (โอปอล์) - รับบท นีรนุช ภรรยาของวีระ. - เสียงพากย์ :- พิชญะ นิธิไพศาลกุล - ให้เสียง มะขาม - พีรชยา พิณเมืองงาม (มิว เดอะสตาร์) - ให้เสียง น้ำค้าง - คริสโตเฟอร์ ไรท์ - ให้เสียง ทอมมี่ - สุเทพ โพธิ์งาม - ให้เสียง ลุงกาแฟ - เกียรติ กิจเจริญ (ซูโม่กิ๊ก) - ให้เสียง เก่ง - ชาญณรงค์ ขันธีท้าว (ติ๊ก กลิ่นสี) - ให้เสียง เปี๊ยก - สกาวใจ พูลสวัสดิ์ - ให้เสียง เซ็กซี่ - มณีรัตน์ คำอ้วน - ให้เสียง พิกุลเกร็ดเกร็ด. - ผู้กำกับ ได้แรงบันดาลใจมาจากหนังสือชื่อ แก๊งข้างถนน ของภาณุพล พลวรรณาภา เป็นหนังสือภาพที่ถ่ายสะท้อนชีวิตของ หมาข้างถนน - หมาที่แสดงเป็นในเรื่อง ส่วนใหญ่เป็นหมาที่ไม่มีเจ้าของจากสถานที่ต่างๆ ทีมงานนำมาฝึก โดยใช้เวลาคัดเลือกและฝึกนาน 1 ปี และถ่ายทำอีก 1 ปี โดยใช้งบประมาณในการสร้าง 50 ล้านบาท</doc>
