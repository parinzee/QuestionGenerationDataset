<doc id="47734" url="https://th.wikipedia.org/wiki?curid=47734" title="วีระพล นครหลวงโปรโมชั่น">วีระพล นครหลวงโปรโมชั่น วีระพล นครหลวงโปรโมชั่น มีชื่อจริงว่า ธีระพล สำราญกลาง เกิดเมื่อวันที่ 16 พฤศจิกายน พ.ศ. 2511 ที่อำเภอแก่งคอย จังหวัดสระบุรี เป็นบุตรของนายแก่เฮง และนางลม สำราญกลาง ต่อมาครอบครัวได้ย้ายมาอยู่ที่จังหวัดนครราชสีมายอดมวยไทย ยอดมวยไทย. วีระพลเคยชกมวยไทยมาก่อนอย่างโชกโชน เป็นมวยฝีมือดี ในชื่อ "วีระพล สหพรหม" ประสบความสำเร็จอย่างมาก เคยเป็นแชมป์มวยไทย 3 รุ่นของเวทีราชดำเนิน เคยผลัดแพ้-ชนะในแบบน็อก กับ "แซมซั่น" แสนเมืองน้อย ลูกเจ้าพ่อมเหศักดิ์ (ซึ่งต่อมากลายมาเป็นแชมป์โลกในรุ่นจูเนียร์แบนตั้มเวท ของสหพันธ์มวยโลก (WBF) ที่ป้องกันตำแหน่งไว้ได้มากถึง 38 ครั้ง) โดยเป็นการแพ้น็อกครั้งแรกในการชกมวยไทยของแสนเมืองน้อยด้วย รวมถึงเคยเป็นนักมวยไทยยอดเยี่ยมของเวทีราชดำเนิน ในปี พ.ศ. 2536 เมื่อหาคู่ชกในแบบมวยไทยไม่ได้แล้ว "เสี่ยฮุย" สุชาติ พิสิฐวุฒินันท์ จึงได้ซื้อตัววีระพลต่อมาจาก "อั้งม้อ" ชูเจริญ ระวีอร่ามวงศ์ ผู้จัดการคนเดิม เพื่อสร้างสรรค์ในแบบมวยสากลอาชีพ โดยตั้งเป้าไว้ที่เป็นแชมป์โลกชก 4 ครั้งเป็นแชมป์โลก ชก 4 ครั้งเป็นแชมป์โลก. วีระพลชกมวยสากลครั้งแรก ก็ได้ชิงแชมป์เลย โดยชิงแชมป์เงารุ่น ซูเปอร์ฟลายเวท ของสภามวยโลก (WBC) กับโจเอล จูนิโอ นักมวยชาวฟิลิปปินส์ โดยชนะน็อกในยกที่ 3 ไป จากนั้นวีระพล อุ่นเครื่องอีก 3 ครั้ง ก็ได้ชิงแชมป์โลกของจริงกับนักมวยไทยด้วยกันเอง คือ ดาวรุ่ง เอ็มพีปิโตรเลี่ยม นับเป็นศึกสายเลือดอีกครั้ง โดยมีเดิมพันวางไว้สูงของผู้จัดการทั้งสองฝ่าย และศึกครั้งนี้ สุชาติ พิฐวุฒินันท์ เป็นผู้จัดเอง นอกจากนี้แล้ว ทั้งคู่เมื่อครั้งยังชกมวยไทย เคยมีผู้จัดการคนเดียวกัน คือ "อั้งม้อ" ชูเจริญ ระวีอร่ามวงศ์ จึงเสมือนเป็นศึกสายเลือดของนักมวยค่ายเดียวกันเองอีกด้วย ซึ่งผลการชก วีระพลเป็นฝ่ายใช้ลีลาหลอกล่อ ดักชกเอาชนะคะแนน 12 ยก ดาวรุ่งไป แม้ในยกที่ 2 จะถูกหมัดของดาวรุ่งชกเอาจนก้นเตี้ย แต่ก็ได้กลายเป็นแชมป์แบนตั้มเวท ของสมาคมมวยโลก (WBA) คนใหม่ และเป็น แชมป์โลกที่มีสถิติการชกมวยน้อยที่สุดเป็นอันดับสองของโลก คือ ชกเพียง 4 ครั้ง ก็ได้แชมป์โลกด้วย (อันดับหนึ่ง คือ แสนศักดิ์ เมืองสุรินทร์ ที่ชกเพียง 3 ครั้ง)แชมป์โลกสมัยที่ 2 แชมป์โลกสมัยที่ 2. แต่วีระพลป้องกันตำแหน่งครั้งแรกกับ นานา คอว์นาดู นักมวยชาวกานา ที่ จังหวัดกาญจนบุรี เมื่อเดือนมกราคม พ.ศ. 2539 วีระพลก็เสียตำแหน่งไปทันที โดยแพ้น็อกในยกที่ 2 เท่านั้น แต่กลุ่มผู้สนับสนุนคือ สุชาติ พิสิฐวุฒินันท์ ก็ไม่ละทิ้งความพยายาม โดยตั้งเป้าไว้ที่จะให้ชิงแชมป์โลกอีกครั้ง วีระพลจึงถูกสร้างสรรค์อีกครั้งอย่างเป็นขั้นเป็นตอน ขึ้นชกสม่ำเสมอสร้างประสบการณ์และความแข็งแกร่ง เมื่อ ศิริมงคล สิงห์มนัสศักดิ์ เสียตำแหน่งแชมป์แบนตั้มเวท สภามวยโลก (WBC) ให้แก่ โจอิชิโร ทัตสุโยชิ นักมวยชาวญี่ปุ่นไป วีระพลจึงมีโอกาสขึ้นชิงแชมป์อีกครั้ง โดยที่วีระพลเดินทางไปชกถึงประเทศญี่ปุ่น และก็สามารถเอาชนะทีเคโอ โจอิชิโร่ ทัตสุโยชิ ไปได้ในยกที่ 6 อย่างงดงาม เป็นที่น่าประทับใจ ซึ่งในการชกครั้งนี้ วีระพลยังต้องเจอกับความชุลมุนจากบรรดาแฟน ๆ ของทัตสุโยชิที่เข้ามารุมทำร้ายด้วย เมื่อวีระพลและคณะได้เดินจากห้องพักถึงเวที และเมื่อชกเสร็จแล้วก็ยังต้องรออีกกว่า 30 นาที จึงจะลงจากเวทีได้ หลังจากนั้นวีระพลได้ชกป้องกันตำแหน่งอีกหลายหลายครั้ง ทั้งในและนอกประเทศ นับ 10 กว่าครั้ง เป็นขวัญใจของแฟนมวย ได้รับรางวัลนักกีฬายอดเยี่ยมของชาติ หลายต่อหลายครั้ง แต่ในการป้องกันตำแหน่งครั้งที่ 15 กับ โฮซูมิ ฮาเซกาวา นักมวยชาวญี่ปุ่น วีระพลกลับเป็นฝ่ายแพ้คะแนนไปอย่างสูสี และเมื่อได้มีการแก้มือกันอีกครั้ง ผลการชกก็ออกมาเป็นว่า วีระพลเป็นฝ่ายแพ้น็อกไปในยกที่ 9 อีก แต่ วีระพลและกลุ่มผู้สนับสนุนก็ยังไม่ละความพยายาม ยังคงสนับสนุนวีระพลต่อไป โดยหวังว่าจะกลับมาเป็นแชมป์อีกครั้ง ในสมัยที่ 3 ท้ายที่สุดในวันที่ 12 มิถุนายน พ.ศ. 2551 วีระพลขึ้นชกตัดเชือกเพื่อไปหาผู้ชนะไปชิงแชมป์โลก โดยพบกับ แชมป์อินเตอร์เนชั่นแนล วูซี่ มาลิงก้า ชาวแอฟริกาใต้ที่ จังหวัดนนทบุรี ปรากฏว่า วีระพล สู้สังขารและสภาพร่างกายไม่ไหว เป็นฝ่ายแพ้ทีเคโอในยกที่ 4 เท่านั้น โดยในปลายยกที่ 3 วีระพลถูกหมัดรัวชุดของมาลิงก้า จนลงไปกองนับแปดก่อนระฆังจะช่วยหมดยกพอดี ขึ้นยกที่ 4 วีระพลยังถูกหมัดฮุกรัวเป็นชุดของมาลิงก้า จนกรรมการบนเวทีเห็นว่าวีระพลหมดทางสู้ จึงยุติการชกไปเพียงแค่ยกที่ 4 เท่านั้น ทำให้หลังจากไฟต์นี้ ความหวังในการขึ้นชิงแชมป์โลกอีกครั้งของวีระพลต้องดับวูบลงไป แต่หลังจากนี้วีระพลก็ยังคงชกเคลื่อนไหวอีกเป็นระยะ ๆ พร้อมกับเป็นเทรนเนอร์ให้กับ นภาพล เกียรติศักดิ์โชคชัย นักมวยในสังกัดเดียวกันเมื่อครั้งขึ้นชิงแชมป์โลกรุ่นซูเปอร์แบนตั้มเวท WBC กับ โตชิอากิ นิชิโอกะ ด้วย ด้วยเห็นว่าวีระพลเคยชกกับนิชิโอกะมาแล้วถึง 4 ครั้งด้วยกัน ก่อนที่จะแขวนนวมไปในที่สุด วีระพลเป็นคนมีหน้าตาเคร่งขรึม จึงได้รับฉายาว่า "พยัคฆ์หน้าขรึม" ในช่วงเดือนกันยายน พ.ศ. 2560 มีกระแสข่าวว่าวีระพลเตรียมจะขึ้นชกมวยไทยกับแสนเมืองน้อย ลูกเจ้าพ่อมเหศักดิ์ อดีตนักมวยไทยชื่อดังและอดีตแชมป์โลกในรุ่นจูเนียร์แบนตั้มเวท สหพันธ์มวยโลก (WBF) ซึ่งแรกๆวีระพลขอปรึกษากับทางครอบครัวก่อนว่าจะให้ชกหรือไม่ ต่อมา นายณัฐเดช วชิรรัตนวงศ์ โปรโมเตอร์ศึกเพชรยินดี ได้ประกาศว่า มวยคู่นี้จะขึ้นชกกันในวันที่ 27 ธันวาคม พ.ศ. 2560 ในรายการศึกเพชรยินดี ที่เวทีราชดำเนิน โดยผลการชกเป็น แสนเมืองน้อย ลูกเจ้าพ่อมเหศักดิ์ เป็นฝ่ายเอาชนะคะแนนไปอย่างขาดลอย โดยไม่มีการถ่ายทอดสดทางโทรทัศน์ แต่มีการนำเทปบันทึกภาพมาออกอากาศทางช่องโทรทัศน์ดาวเทียมหลังการชกไม่กี่ชั่วโมง เช่นเดียวกับมวยไทยเวทีมาตรฐานตามปกติชีวิตส่วนตัว ชีวิตส่วนตัว. วีระพลปัจจุบันสมรสแล้ว มีลูกชายหนึ่งคน และลูกสาวหนึ่งคน หลังจากแขวนนวมแล้ว วีระพลได้เปิดกิจการร้านอาหารที่อำเภอเมืองชัยภูมิ จังหวัดชัยภูมิ ชื่อ "ร้านแชมป์โลก" โดยเป็นผู้ปรุงอาหารเองเกียรติประวัติเกียรติประวัติ. - แชมป์เงารุ่นซูเปอร์ฟลายเวท WBC (2537 - 2538)- ชิง, 5 ธ.ค. 2537 ชนะน็อค ยก 3 โจเอล จูนิโอ () ที่ จ.นนทบุรี - ป้องกันครั้งที่ 1, 26 มี.ค. 2538 ชนะน็อค ยก 9 เมลวิน มากราโม (ฟิลิปปินส์) ที่ จ.นนทบุรี - สิงหาคม 2538 สละแชมป์ - แชมป์โลกรุ่นแบนตั้มเวท WBA (2538 - 2539)- ชิงแชมป์โลกรุ่นแบนตัมเวท WBA 17 กันยายน 2538 ชนะคะแนน ดาวรุ่ง ชูวัฒนะ ที่ จ.นนทบุรี - เสียแชมป์ 28 มกราคม 2539 แพ้น็อค ยก 2 นานา คอนาดู () ที่ สนามกีฬา จ.กาญจนบุรี - แชมป์โลกรุ่นแบนตั้มเวท WBC (2541 - 2549)- ชิง, 29 ธันวาคม 2541 ชนะน็อค ยก 6 โจชิอิโร ทัตสุโยชิ () ที่ เซ็นทรัลยิม โอซาก้า - ป้องกันแชมป์ครั้งที่ 1, 21 พฤษภาคม 2542 ชนะน็อค ยก 5 มัวโร บลังก์ () ที่ สนามกีฬากลาง จ.สระบุรี - ป้องกันแชมป์ครั้งที่ 2, 29 ส.ค. 2542 ชนะน็อค ยก 7 โจชิอิโร ทัตสุโยชิ (ญี่ปุ่น) ที่ โอซาก้าโดม โอซาก้า - ป้องกันแชมป์ครั้งที่ 3, 11 มีนาคม 2543 ชนะคะแนน อดัน วาร์กัส () ที่ สนามกีฬา อ.อรัญประเทศ จ.สระแก้ว - ป้องกันแชมป์ครั้งที่ 4, 25 มิถุนายน 2543 ชนะคะแนน โตชิอากิ นิชิโอกะ (ญี่ปุ่น) ที่ โซโก ซิตี้ยิม โกเบ - ป้องกันแชมป์ครั้งที่ 5, 5 ธันวาคม 2543 ชนะแตก ยก 5 ออสการ์ อาชิเนกา (เม็กซิโก) ที่ มณฑลพิธีท้องสนามหลวง - ป้องกันแชมป์ครั้งที่ 6, 14 พฤษภาคม 2544 ชนะน็อค ยก 3 ริคาร์โด บาราฮาส (เม็กซิโก) ที่ ฝรั่งเศส - ป้องกันแชมป์ครั้งที่ 7, 1 กันยายน 2544 เสมอ โตชิอากิ นิชิโอกะ (ญี่ปุ่น) ที่ อารีนาโยโกฮามา จ.คันนะกะวะ - ป้องกันแชมป์ครั้งที่ 8, 11 มกราคม 2545 ชนะคะแนน เซอร์จิโอ เปเรซ (เม็กซิโก) ที่ อ.ธัญบุรี จ.ปทุมธานี - ป้องกันแชมป์ครั้งที่ 9, 1 พฤษภาคม 2545 ชนะคะแนน ฮูลิโอ โคโรเนล () ที่ จ.นนทบุรี - ป้องกันแชมป์ครั้งที่ 10, 1 พฤษภาคม 2546 ชนะคะแนน ฮูโก เดียนโซ (เม็กซิโก) ที่ เดอะมอลล์ บางแค - ป้องกันแชมป์ครั้งที่ 11, 4 ตุลาคม 2546 เสมอ โตชิอากิ นิชิโอกะ (ญี่ปุ่น) ที่ โตเกียว - ป้องกันแชมป์ครั้งที่ 12, 6 มีนาคม 2547 ชนะคะแนน โตชิอากิ นิชิโอกะ (ญี่ปุ่น) ที่ โตเกียว - ป้องกันแชมป์ครั้งที่ 13, 1 พฤษภาคม 2547 ชนะน็อค ยก 12 ฮูลิโอ ซีซาร์ อวีร่า (เม็กซิโก) ที่ จ.หนองคาย - ป้องกันแชมป์ครั้งที่ 14, 11 กันยายน 2547 ชนะคะแนน เซซิลิโอ ซานโตส (เม็กซิโก) ที่ ลานหน้าเขื่อนเจ้าพระยาจ.ชัยนาท - เสียแชมป์, 16 เม.ย. 2548 แพ้คะแนน โฮซูมิ ฮาเซกาวา (ญี่ปุ่น) ที่ นิฮน บูโดกัน โตเกียว - แชมป์ ABCO รุ่นแบนตั้มเวท- ชิง, 27 พฤศจิกายน 2550 ชนะคะแนน ริชาร์ด ลาเอโน่ (ฟิลิปปินส์) ที่ โรงเรียนวัดเขมาภิรตาราม จ.นนทบุรี - สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นแบนตั้มเวท WBC, 25 มีนาคม 2549 แพ้น็อค ยก 9 โฮซูมิ ฮาเซกาวา (ญี่ปุ่น)ที่ เวิลด์เมมโมเรียลฮอลล์ โกเบ ญี่ปุ่น เทปการชกของ วีระพล นครหลวงโปรโมชั่น กับ วูซี่ มาลิงก้า เมื่อ วันพฤหัสบดีที่ 12 มิ.ย. 2551</doc>
