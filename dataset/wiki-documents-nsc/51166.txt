<doc id="51166" url="https://th.wikipedia.org/wiki?curid=51166" title="มนต์สยาม ฮ. มหาชัย">มนต์สยาม ฮ. มหาชัย มนต์สยาม ฮ. มหาชัย หรือ นายสวย นาคสาม เกิดเมื่อ 4 มีนาคม พ.ศ. 2497 ที่อำเภอดำเนินสะดวก จ. ราชบุรี สถิติการชก 35 ครั้ง ชนะ 26 (น็อค 15) เสมอ 1 แพ้ 8ประวัติ ประวัติ. มนต์สยามเริ่มชกมวยไทยมาก่อนในแถบภาคตะวันตก จนได้มาอยู่ค่าย ฮ. มหาชัย กิมหยู ฤกษ์ชัย เทรนเนอร์ประจำค่ายเห็นว่ามนต์สยามเป็นมวยรูปร่างเตี้ย เสียเปรียบช่วงชก จึงให้หันมาชกมวยสากลแทน มนต์สยามชกมวยสากลครั้งแรกเมื่อ พ.ศ. 2517 ชนะคะแนน ชัยฤทธิ์ เพชรเกษม ที่ เวทีลุมพินี จากนั้นชกชนะรวดมาตลอด จนได้ชิงแชมป์ OPBF รุ่นไลท์ฟลายเวทที่ว่าง เมื่อ 30 พฤษภาคม พ.ศ. 2518 ชนะคะแนน ฟิล ทากูปา ก่อนจะเสียตำแหน่งให้กับ ชุง ซางอิล ในปีต่อมา หลังจากเสียแชมป์ มนต์สยามกลับมาทำฟอร์มใหม่ ชกชนะติดต่อกันสามครั้ง จึงได้ชกกับเนตรน้อย ศ.วรสิงห์ นักมวยดาวรุ่งในขณะนั้น ปรากฏว่ามสนต์สยามเป็นฝ่ายแพ้คะแนน มนต์สยามชกชนะเซกิ สิงห์ทองในไฟต์ต่อมาอีก 1 ครั้งก็ได้รับเชิญให้ไปชิงแชมป์โลกรุ่นจูเนียร์ฟลายเวท WBA กับโยโกะ กูชิเก้น แต่มนต์สยามไปชกด้วยสภาพที่ไม่พร้อม ก่อนชกป่วยจนต้องผ่าตัด ทำให้เป็นฝ่ายแพ้น็อคกูชิเก้นในยกที่ 4 มนต์สยามขึ้นชิงแชมป์ประเทศไทยรุ่นฟลายเวทเมื่อ 12 ตุลาคม 2521 แต่ไม่สำเร็จ เป็นฝ่ายแพ้คะแนนไป มนต์สยามชกชนะนักมวยสากลชาวไทยด้วยกันอีกหลายครั้ง จน พ.ศ. 2523 จึงได้ไปชกกับแฟรงก์ ซีเดโน รองแชมป์โลกชาวฟิลิปปินส์ แต่เป็นฝ่ายแพ้น็อคในยกที่ 7 จากนั้น การชกของมนต์สยามตกต่ำลง ชกแพ้ติดๆกันถึงสามครั้ง จนในที่สุด หลังจากชกแพ้น็อค ศักดิ์สมัย ช.ศิริรัตน์ ยก 3 เมื่อ 19 พฤศจิกายน พ.ศ. 2525 มนต์สยามจึงแขวนนวมไป หลังจากเลิกชกมวยแล้ว มนต์สยามเคยเป็นเทรนเนอร์ให้กับเด่นเก้าแสน เก้าวิชิตเมื่อชกมวยสากลในช่วงแรกๆ ปัจจุบันประกอบอาชีพค้าขายที่จังหวัดนครราชสีมาเกียรติประวัติเกียรติประวัติ. - แชมป์ OPBF รุ่นไลท์ฟลายเวท (2518)- ชิง30 พฤษภาคม 2518 ชนะคะแนน ฟิล ทากูปา () ที่ กรุงเทพฯ - ป้องกันแชมป์ครั้งที่ 1, 24 กันยายน 2518 ชนะน็อค ยก 6 ราวี ศิษย์ช่างศิลป์ ที่ กรุงเทพฯ - เสียแชมป์ 5 มิถุนายน 2519 แพ้คะแนน ชุง ซางอิล () ที่ โซล - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลท์ฟลายเวท WBA เมื่อ 9 ต.ค. 2520 แพ้น็อค ยก 4 โยโกะ กูชิเก้น () ที่ ฮอทสปริงพูล โออิตะ</doc>
