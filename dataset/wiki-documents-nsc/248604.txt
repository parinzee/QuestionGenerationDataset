<doc id="248604" url="https://th.wikipedia.org/wiki?curid=248604" title="อิควานมุสลิมีน">อิควานมุสลิมีน อิควานมุสลิมีน (; gammāʿat /al-ikhwan/el-ekhwan al-muslimīn) เป็นขบวนการขับเคลื่อนทางการเมือง สังคม และเศรษฐกิจตามแนวทางของอิสลาม จัดเป็นกองกำลังทางการเมืองที่มีขนาดใหญ่และมีการจัดองค์กรที่ดีที่สุดในอียิปต์ คาดว่ามีสมาชิกประมาณ 2 ล้านคน หรือ 2.5 ล้านคน ก่อตั้งโดย ฮาซัน อัลบันนา ชาวอียิปต์ เมื่อ พ.ศ. 2471 ขบวนการนี้ในอียิปต์สนับสนุนการประท้วงต่อต้านรัฐบาลใน พ.ศ. 2491 2497 2508 และ 2556 ขบวนการภราดรภาพมุสลิมอียิปต์ หรืออิควานุลมุสลิมูนได้สนับสนุนปาเลสไตน์โดยใน พ.ศ. 2491 ได้ส่งอาสาสมัครไปยับยั้งการก่อสร้างรัฐอิสราเอลทำให้ถูกประธานาธิบดีญะมัล อับดุลนาซิรหรือนัสเซอร์ปราบปรามอย่างรุนแรง ขบวนการภราดรภาพมุสลิมได้รับแรงบันดาลใจจากขบวนการวะฮาบีย์ ก่อตั้งเมื่อ พ.ศ. 2471 ผู้ก่อตั้งคือ ฮะซัน อัล-บันนา ที่มีอาชีพเป็นครู ขบวนการนี้ได้รับการสนับสนุนจากชนทุกชั้น ขบวนการนี้ถูกปราบปรามโดยอับดุลนาซิรจนกระทั่งนาซิรเสียชีวิตใน พ.ศ. 2513 ขบวนการได้ฟื้นตัวขึ้นมาอีกครั้งใน พ.ศ. 2519 โดยมีหนังสือพิมพ์ของตนเอง จนกระทั่งขบวนการได้ใช้การญิฮาดต่อต้านอิสราเอลใน พ.ศ. 2522 รัฐบาลของซาดัตจึงเริ่มปราบปรามขบวนการอย่างรุนแรงโดยใช้เหตุจลาจลในเดือนมกราคม พ.ศ. 2520 เป็นข้ออ้างในการปราบปรามกลุ่มที่สุดโต่งในขบวนการ</doc>
