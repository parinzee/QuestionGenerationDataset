<doc id="740759" url="https://th.wikipedia.org/wiki?curid=740759" title="กามเทพปราบมาร">กามเทพปราบมาร กามเทพปราบมาร (ชื่อภาษาอังกฤษ : Defeating Love) เป็นละครเรื่องสุดท้ายในชุด The Cupids บริษัทรักอุตลุด สร้างจากนิยายชื่อเดียวกัน เพื่อฉลองการครบรอบสี่สิบเจ็ดปีของช่อง 3- บทประพันธ์โดย : ณารา - บทโทรทัศน์โดย : สุธิสา วงษ์อยู่ - กำกับการแสดงโดย : ดุลยสิทธิ์ นิยมกุลตัวละครหลักตัวละครหลัก. - วราลี พิทักษ์ชน (เจ๊ลี) เลขาสาววัยเลขสามของภีม เป็นผู้หญิงเฟอร์เฟ็ค สวย ทำงานเก่ง นิสัยดี เข้าอกเข้าใจผู้อื่น และมีความอดทนสูงมาก เจ๊ลีเป็นที่พึ่งทั้งทางใจทางกายของน้อง ๆ ในบริษัท แต่ตอนนี้น้อง ๆ กลับทำให้วราลีเหงาทั้งทางกายและทางใจ เพราะทุกคนหนีไปมีแฟนกันหมด เธอจึงกลายเป็นผู้หญิงโสดคนเดียวในบริษัท แต่ครั้นจะให้เธอตามหาความรักอย่างที่หลายคนชอบยุ เจ๊ลีก็ไม่ทำ เธอก็เชื่อในคติที่ว่า "ความรักก็เหมือนผีเสื้อ ยิ่งวิ่งไล่ มันก็จะยิ่งบินหนี" เจ๊ลีจึงใช้ความพยายามอย่างหนักหน่วงที่จะทำตัวเองให้เป็นคนโสดที่มีความสุข แต่เจ๊ลีลืมกฎของผีเสื้อไปข้อหนึ่งว่า "ถ้าเราอยู่นิ่ง ๆ ผีเสื้อก็จะบินมาเกาะเราเอง" เพราะอยู่ๆก็มีผู้ชายดีๆมาให้เจ๊ลีเลือกหลายคน และแต่ละคนก็มีความดีความน่ารักเป็นของตัวเอง จากสาวโสดอ้างว้างจึงกลายเป็นสาวโสดผู้แสนหนักใจว่าจะเลือกผู้ชายคนไหนให้ช่วยดึงเธอลงจากคานทองดี ปัจจุบันได้แต่งงานกับภีม- ภีม เตชะดำรงกุล บอสสุดหล่อประจำบริษัทคิวปิดฮัต จบปริญญาโทด้านบริหารจากอเมริกา เป็นลูกชายเจ้าของโรงพยาบาลเอกชนชื่อดัง แต่ไม่อยากทำธุรกิจที่ประสบความสำเร็จมาจากครอบครัว เขาต้องการสร้างบริษัทด้วยมือของเขาเอง จึงเลือกทำธุรกิจจัดหาคู่ ภีมทุ่มเททั้งแรงกายและแรงใจทั้งหมดเพื่อบริษัทนี้ จนเป็นเจ้านายที่ลูกน้องตั้งฉายาให้ว่า "บอสสล็อตไวเลอร์" ภายนอกบุคลิกดูสบาย ๆ ไม่มีกฎระเบียบในเรื่องส่วนตัว แต่สำหรับเรื่องงานเขาเป๊ะเว่อร์ ไม่เคยด่ากราดหยาบคายใส่ลูกน้องซึ่งล้วนมีแต่ผู้หญิง แต่จะใช้วิธีกัด! จิก! เหน็บแนม! ฟังแล้วเจ็บลึกเข้าไปถึงกระดูกดำ ภายใต้ความดุ เขาเป็นคนจิตใจดีมีน้ำใจและพร้อมจะช่วยเหลือลูกน้องในทุกเรื่อง ภีมเคยผิดหวังจากความรัก ดังนั้นในช่วงเวลานี้ที่เขากำลังสร้างธุรกิจให้มั่นคง เขาจึงไม่เคยคิดเรื่องความรัก ทั้งที่หัวใจเขารักเลขาฯผู้รู้ใจอย่างเจ๊ลีไปแล้วหมดหัวใจ แต่กว่าเขาจะยอมรับใจตัวเองได้ เขาก็ต้องต่อสู้ฝ่าฟันกับเหล่ามาร (หัวใจ) หลายคน ปัจจุบันได้แต่งงานกับเจ๊ลีตัวละครรองตัวละครรอง. - เหมือนดาว คนรักเก่าของภีม สวยเฟอร์เฟ็ค มั่นใจในตัวเองสูงมาก แถมยังมีภาษีเรื่องหน้าที่การงานมากกว่าเจ๊ลีด้วยซ้ำ เพราะเหมือนดาวทำงานอยู่บริษัทดูแลภาพลักษณ์ชื่อดังที่อเมริกา แต่สิ่งที่เหมือนดาวไม่มีเหมือนวราลีคือความมีน้ำใจ ความเข้าอกเข้าใจผู้อื่น เหมือนดาวมีนิสัยชอบเอาชนะ และสิ่งที่กำลังอยากจะเอาชนะวราลีก็คือแย่งภีมคืนมา เหมือนดาวกับภีมเคยรักกันสมัยที่เรียนอยู่เมืองนอก แต่แล้วเหมือนดาวก็ทิ้งภีมไปทำงานกับลูกชายเจ้าของบริษัทจับคู่ชื่อดังของอเมริกา เพราะคิดว่าเขาจะทำให้เธอมีชีวิตที่ดีกว่าอยู่กับผู้ชายไม่เอาใจอย่างภีม แต่สุดท้ายพวกเขาก็ต้องเลิกรากัน- ก้องภพ คนรักเก่าของเจ๊ลี สเป๊คชายในอุดมคติของผู้หญิงทั่วโลก เพราะนอกจากความหล่อเนี้ยบ เท่ขาดใจแล้ว เขายังมีความรู้ความสามารถ ตอนนี้เขาเป็นเจ้าของบริษัทสร้างลิฟต์ชื่อดังจากเมืองนอกที่เพิ่งเข้ามาขยายสาขาในเมืองไทย เคยคบกับเจ๊ลีเมื่อสมัยที่เจ๊ลีเรียนจบเพิ่งเข้าทำงานที่บริษัทเอกชนของครอบครัวก้องภพ ทั้งสองรักกันมานานกว่าสามปี และกำลังจะแต่งงานกัน แต่อยู่ๆก้องภพเลิกรากับเจ๊ลีแล้วบินไปเมืองนอกทันทีโดยไม่บอกเหตุผลอะไรเลย ซึ่งความจริงแล้วครอบครัวเขากำลังประสบสภาวะถูกฟ้องล้มละลาย จึงต้องหนีไปเมืองนอก เขาไม่อยากให้เจ๊ลีต้องมาลำบากกับเขา จึงต้องปล่อยเธอไป เมื่อชีวิตดีขึ้น เขาจึงกลับมาหาเจ๊ลีอีกครั้ง กลับมาเพื่อแก้ไขสิ่งผิดพลาดในอดีตที่เขาเคยทำไว้ไม่ดีกับเธอ- ปลา หญิงสาววัยประมาณ 23 ปี รุ่นน้องที่มหาวิทยาลัยเดียวกับแดนชน บุคลิกห้าวลุย พูดจาตรงไปตรงมา เธอเข้ามาเป็นพนักงานในร้านของแดนชน มีหน้าที่ทำงานทุกอย่าง รวมทั้งดูแลรักษาหัวใจของแดนในตอนท้ายด้วย- แดนชน หนุ่มหน้าใส เรียนจบคณะสถาปัตยกรรมจากมหาวิทยาลัย แต่ตอนนี้เปิดร้านกาแฟกึ่งร้านต้นไม้เป็นของตัวเอง แดนชนเป็นคนรุ่นใหม่ที่เลือกใช้ชีวิต Slow Life เขามีมุมมองชีวิตที่ดี อยู่ใกล้แล้วรู้สึกดี กระชุ่มกระชวย เข้าใจโลก เข้าใจคนอื่น แต่เขาไม่เคยเข้าใจตัวเอง ก่อนหน้านี้แดนชนเคยทำงานที่บริษัทเอกสารอยู่สองปี ฝีมือของเขายังไม่ดีพอที่จะทำให้หัวหน้างานชื่นชม แดนชนต้องทำงานภายใต้ความกดดันมากมาย สุดท้ายเขาก็ทนแบกรับไม่ได้ เขาจึงหาสิ่งปลอบใจตัวเองก็คือ การบอกตัวเองว่าให้ใช้ชีวิต Slow Life ทั้งที่เนื้อแท้ข้างในเขายังไม่ได้ต้องการชีวิตแบบนี้- เจตน์ ลูกชายเจ้าของบริษัทจับคู่ชื่อดังของอเมริกา คู่แข่งบริษัทของกวิน และเป็นสามีเก่าของเหมือนดาว ภายนอกเป็นผู้ชายน่ารักยิ้มเก่ง เฟรนด์ลี่มาก ๆ เขาเข้ามาปลอมตัวเป็นลูกค้าของคิวปิดฮัต เพื่อสืบวิธีการทำงานของคิวปิดฮัต เพื่อนำข้อมูลไปทำลายบริษัทของกวินเรื่องย่อ เรื่องย่อ. โสด! สวย! สุข! และ สตรอง! ปณิธานอันแรงกล้าของ วราลี เลขาฯ คู่ใจของเจ้านายประจำบริษัทคิวปิดฮัต เกิดขึ้นเมื่อเธอกลายเป็นสาวโสดคนเดียวในบริษัทคิวปิดฮัต ทั้งที่เธอเป็นผู้หญิงเพียบพร้อมไปทุกด้านแต่กลับไม่มีผู้ชายเข้ามาขายขนมจีบเธอเลย แต่วราลีก็เลือกที่จะดำรงชีวิตอย่างสาวโสดยุคใหม่ คือมีความสุขกับความโสด! แต่ปณิธานของวราลีกำลังจะสั่นคลอน เมื่ออยู่ ๆ ภีม บอสหนุ่มฉายาฮิตเลอร์ ก็ดันเพิ่งจะรู้ใจตัวเองขึ้นมาว่าวราลีคือผู้หญิงที่เขารัก ทั้งที่วราลีเคยบอกไว้ว่าต้องรอให้โลกนี้เหลือเขาเป็นผู้ชายคนเดียวบนโลกเธอถึงจะมองเขา แต่ภีมก็ไม่หวั่นเขามั่นใจว่าเขาจะดึงวราลีลงมาจากคานให้ได้ แต่ภารกิจของภีมไม่ได้เป็นไปง่ายเลย เมื่อมีมาร (หัวใจ) เป็นเหล่าผู้ชายเข้ามาเป็นตัวเลือกให้วราลีถึงสองคน แต่ละคนก็ล้วนมีแต้มเหนือกว่าภีมอย่างสิ้นเชิง ไม่ว่าจะ แดนชน หนุ่มน้อยหน้าใสผู้ที่เลือกใช้ชีวิต Slow Life แต่อยู่ใกล้แล้วหัวใจเต้น Fast สุด ๆ กับ ก้องภพ ผู้เป็นรักแรกของวราลี มิหนำซ้ำวราลีก็เพิ่งจะรู้ความจริงด้วยว่าสาเหตุที่ก้องภพทิ้งเธอไปอย่างไม่ไยดีเมื่อห้าปีก่อน เป็นเพราะเขารักและหวังดีกับวราลี เขาไม่ต้องการให้เธอเข้ามาเป็นทุกข์กับปัญหาหนี้สินของครอบครัวเขา คานทองที่วราลีนั่งอยู่อย่างสตรองมีอันต้องสั่นคลอน เธอกลายเป็นผู้หญิงสวยเลือกได้ ภีมจึงต้องทำหน้าที่ปราบมาร “หัวใจ” ให้ได้! แต่ในขณะเดียวกันบริษัทคิวปิดฮัตก็ต้องประสบกับปัญหาใหญ่โต เพราะภีมเผลอพูดเรื่องที่เขาตั้งบริษัทขึ้นมาไม่ใช่เพราะเชื่อในความรัก แต่ต้องการทำบริษัทที่กำไรมาก ๆ และเรื่องเงื่อนไขที่ภีมมีกฎให้สาว ๆ ในบริษัทหาแฟนเพื่อแลกกับเงิน 1 ล้านบาท ดันรู้ไปถึงบุคคลภายนอก ทำให้ความน่าเชื่อถือของบริษัทคิวปิดฮัตถูกทำลาย และทำท่าว่าจะเจ๊งในไม่ช้า เควิน เบลค ซีอีโอบริษัทจัดหาคู่ชื่อดังจากอเมริกา จึงส่ง เหมือนดาว Image Maker นักดูแลภาพลักษณ์ขององค์กรจากต่างประเทศมาช่วยกู้วิกฤตินี้ด้วย โดยหารู้ไม่ว่าเหมือนดาวไม่ได้ต้องการแค่มากู้วิกฤติแต่เธอต้องการจะมากู้หัวใจของภีมคืนด้วย เพราะภีมเป็นแฟนเก่าที่เหมือนดาวเคยทิ้งไปแต่งงานกับเศรษฐีหนุ่มอนาคตไกล แต่เมื่อชีวิตคู่ไปไม่รอดเหมือนดาวจึงจะกลับมาหาภีมอีกครั้ง การใกล้ชิดกันของภีมกับเหมือนดาวทำให้คะแนนของภีมตก เพราะวราลีไม่ชอบแย่งผู้ชายกับใคร ช่องว่างระหว่างวราลีกับภีมก็ทำให้แดนชนกับก้องภพแทรกเข้ามาได้ง่าย แล้วงานนี้ภีมจะเอาชนะมาร (หัวใจ) ด้วยวิธีไหน หัวใจของวราลีจะเลือกใคร และบริษัทคิวปิดฮัตจะรอดพ้นวิกฤตใหญ่ไปได้อย่างไร โปรดติดตามกามเทพปราบมารทางไทยทีวีสีช่อง3นักแสดงนักแสดง. - นักแสดงนำ - อารยา เอ ฮาร์เก็ต รับบทเป็น วราลี พิทักษ์ชน (เจ๊ลี) - ธีรเดช วงศ์พัวพันธ์ รับบทเป็น ภีม เตชะดำรงกุล (บอส) - ซาร่า เล็กจ์ รับบทเป็น เหมือนดาว - ธรรศภาคย์ ชี รับบทเป็น เจตน์ - หลุยส์ สก็อต รับบทเป็น ก้องภพ - ธนภพ ลีรัตนขจร รับบทเป็น แดนชน (แดน) - อริต์ตา รามณรงค์ รับบทเป็น ลูกปลา (ปลา) - บรมวุฒิ หิรัณยัษฐิติ รับบทเป็น เบนจามิน - สันติสุข พรหมศิริ รับบทเป็น เจริญ เตชะดำรงกุล - วิยะดา โกมารกุล ณ นคร รับบทเป็น อิศริยา เตชะดำรงกุล - ราตรี วิทวัส รับบทเป็น แม่วัน (แม่ของวราลี) - อนุสรา วันทองทักษ์ รับบทเป็น อาพอ- นักแสดงนำรับเชิญ - ปรมะ อิ่มอโนทัย รับบทเป็น ปีมงคล พัฒนาสิน (ปี / พีท) - คริส หอวัง รับบทเป็น หอมหมื่นลี้ ชัยชื่น (หอม) - ภูภูมิ พงศ์ภาณุ รับบทเป็น โรม วชิรวัฒน์ - พิจักขณา วงศารัตนศิลป์ รับบทเป็น แพรวพราว แก้วมณี (พราว) - อินทัช เหลียวรักวงศ์ รับบทเป็น แดเนียล มิลเลอร์ (แดน) / Mr. Daniel Miller - ณิชารีย์ โชคประจักษ์ชัด รับบทเป็น การะเกด ศรีรัตนวดี (เกด) - พงศกร เมตตาริกานนท์ รับบทเป็น อังค์กูณฑ์ มหากิจไพศาล (อัทธ์) - ฑิฆัมพร ฤทธิ์ธาอภินันท์ รับบทเป็น นันทิสา กาญจนาวัฒกุล (ออย) - ภาคิน คำวิลัยศักดิ์ รับบทเป็น หมอศรันย์ (หมอรัน) - ณัฏฐณิชา ดังวัธนาวณิชย์ รับบทเป็น มิลิน ลีลาวณิช (มิ้ม) - จรินทร์พร จุนเกียรติ รับบทเป็น หรรษา แซ่ตั้ง (หนูษา) - กัญญ์ณรัณ วงศ์ขจรไกล รับบทเป็น พริมา พุทธาสกุล (พริม)- นักแสดงรับเชิญ - ณัฎฐพัชร์ วิภัทรเดชตระกูล รับบทเป็น อังกาบ ศาสตราวุธศรีแสงทองคะนองกุ๊กกุ๊ก (แองจี้) - มิณฑิตา วัฒนกุล รับบทเป็น สุคนธา บารมีศรีรำไพพรรณ (ซินดี้) - เอ็ม ธนวัฒน์ รับบทเป็น เก้ - สุขพัฒน์ โล่ห์วัชรินทร์ รับบทเป็น ทรงพลอินทรชิต - กีรติ ศิวะเกื้อ รับบทเป็น อัครมงคล - ปรัชญานันท์ สุวรรณมณี รับบทเป็น ทรงสะคราญนักแสดงสมทบนักแสดงสมทบ. - ด.ช.ธนพัชญ์ จันทศร รับบท ทิม (วัยเด็ก) - ด.ช.กันตพงศ์ เหลืองเจริญกิจ รับบท นายปี (วัยเด็ก) - ด.ช.อภิรักษ์ ตั้งสถาพรพันธ์ รับบท โรม (วัยเด็ก) - ด.ช.จักริน โมแรน รับบท แดเนียล (วัยเด็ก) - ด.ช.ภูชิ ทองดี รับบท อัทธ์ (วัยเด็ก) - ด.ช.ปัญกร จันทศร รับบท หมอรันย์ (วัยเด็ก) - ด.ช.ภคพล ตัณฑ์พาณิชย์ รับบท ภีม (วัยเด็ก) - ด.ญ.ทิพย์รดา ไมเออร์ รับบท หนูษา (วัยเด็ก) - ด.ญ.คาริน่า เคลิน รับบท หอมหมื่นลี้ (วัยเด็ก) - ด.ญ.นันท์นภัส เลิศนามเชิดสกุล รับบท พราว (วัยเด็ก) - ด.ญ.ณัฐธยาน์ องค์ศรีตระกูล รับบท การะเกด (วัยเด็ก) - ด.ญ.ชินารดี อนุพงษ์ภิชาติ รับบท ออย (วัยเด็ก) - ด.ญ.กุลฑีรา ยอดช่าง รับบท มิ้ม (วัยเด็ก) - ด.ญ.นภัสธนันท์ นิมจิรวัฒน์ รับบท พริม (วัยเด็ก)</doc>
