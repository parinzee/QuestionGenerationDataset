<doc id="306886" url="https://th.wikipedia.org/wiki?curid=306886" title="ภัคจีรา วรรณสุทธิ์">ภัคจีรา วรรณสุทธิ์ ภัคจีรา วรรณสุทธิ์ (ชื่อเล่น : โอ๋) เกิดเมื่อวันพฤหัสบดีที่ 3 กุมภาพันธ์ พ.ศ. 2520 เป็นนักแสดง นางแบบ และพิธีกรหญิงชาวไทย เข้าวงการบันเทิง จากการได้รับรางวัลตำแหน่งชนะเลิศ อันดับที่ 1 ในการประกวดเวที Miss Motor Show Thailand เมื่อปี 1996 (พ.ศ. 2539) แจ้งเกิดจาก บทบาทนางร้าย ในละครโทรทัศน์ไทย มีผลงานสร้างชื่ออย่างเรื่อง เสน่ห์นางงิ้ว ทางช่อง 3 ในบท กนกวิภา เมื่อปี พ.ศ. 2542ประวัติ ประวัติ. ภัคจีรา วรรณสุทธิ์ (โอ๋) เริ่มต้นเข้าวงการบันเทิงมาโดย ในปี 2534 อายุ 14 ปี ไปเดินสยามแสควร์ มีคนชวนมาให้เข้าการประกวด มิสสยามเซ็นเตอร์ ยัง สตาร์ ปรากฏติดรอบ 10 คนสุดท้ายแล้วก็ตกรอบ ในปี 2536 อายุ 16 ปี ชีวิตก็เปลี่ยน คุณปู่ คุณย่าขายบ้านใหญ่ เพราะเศรษฐกิจไม่ดี พูดเลยว่าล้มละลาย คุณพ่อเครียด เริ่มติดเหล้า ตอนนั้นน้องสาวคนเล็กก็เพิ่งเกิด โอ๋เริ่มคิดว่าชีวิตจะต้องรับผิดชอบ ต้องเลี้ยงดูครอบครัว ในฐานะพี่สาวคนโต จึงตัดสินใจโทรไปหา ตี๋ ธรรมนูญ ศรีสดใสสกุล ที่ให้นามบัตรไว้ เขาก็พาไปแคสงาน งานหนึ่ง แต่ก็ไม่ได้ โชคดีไปเดินแถวประตูน้ำ มีคนเรียกไปถ่ายแบบ นิตยสาร วัยน่ารัก พอได้เงินมาบ้าง ในปี 2539 อายุได้ 19 ปี ก็สมัครเข้าประกวด มิสฟิวเจอร์ โมเดล คอนเทสต์ (ประกวดหนุ่มสาวช่างฝัน ของนิตยสาร เธอกับฉัน) ก็ได้รับรางวัลชนะเลิศ และขวัญใจช่างภาพมา จากนั้น อุ๊บ วิริยะ พงษ์อาจหาญ นักปั้นดาราชื่อดัง เห็นแวว ก็พาไปประกวด มิสมอเตอร์โชว์ ในปี 2539 ซึ่งก็ได้ตำแหน่งชนะเลิศมา และถือเป็นการเข้าวงการบันเทิงของโอ๋ อย่างเป็นทางการ และเป็นที่รู้จักของคนอย่างเป็นวงกว้าง สำหรับผลงานในวงการบันเทิงไทย โอ๋ เป็นนักแสดง และพิธีกรอิสระ เธอผ่านผลงานถ่ายแบบ พิธีกร ละครมามากมาย ในผลงานละครเรื่องแรก ลูกผู้ชายหัวใจไม้ฉาก ในปี 2539 เสนอฉายทางช่อง 9 ของค่ายกันตนา ในบทนางเอก โดยประกบคู่กับ สันติ ประกายเลิศลักษณ์ หรือที่ทุกคนรู้จักกันดี ในชื่อ สันติ จีมส์ นั่นเอง ซึ่งเป็นผลงานในบทนางเอก จากนั้นก็เริ่มผันตัวมาเล่นบทนางร้าย ในละคร อีแตน และ ไฟลวง ทางช่อง 3 ในปี 2541 ซึ่งเธอ ก็ตีบทนางร้ายแตกกระจุย โดย 2 เรื่องนี้ ออกอากาศต่อกัน ซึ่งเป็นผลงานสร้างชื่อให้โอ๋เป็นอย่างมาก จากนั้นก็ได้รับบทนางร้ายมาโดยตลอด รวมไปถึง ผลงานเด่นอีกมากมาย เช่น ในปี 2542 เสน่ห์นางงิ้ว และ ปัญญาชนก้นครัว ทางช่อง 3 ในปี 2543 รอยรัก รอยอดีต ทางช่อง 5 ในปี 2544 คน 2 คม ทางช่อง 5 และ เมียจำเป็น ทางช่อง 7 ในปี 2549 อุ้มรัก ทางช่อง 3 ในปี 2550 มาเฟียที่รัก ทางช่อง 3 เป็นต้น โอ๋ ภัคจีรา จึงเป็นนางร้ายอันดับต้นๆ แถวหน้าของวงการบันเทิงไทย ในด้านความรัก อดีต โอ๋เคยคบหาเป็นแฟนกับพระเอก "ติ๊ก" เจษฎาภรณ์ ผลดี ซึ่งเป็นแฟนคนแรกของทั้ง 2 คน ทั้งคู่คบกันนานมาก โอ๋คบกับติ๊ก ก่อนที่ติ๊กจะเข้าวงการบันเทิงเสียอีก คบกันในขณะที่โอ๋ กำลังเริ่มเป็นที่รู้จักในนามของนางร้ายเลย จากนั้น ก็หันมารักข้ามรุ่น กับพิธีกรอารมณ์ดี อย่าง"นีโน่" เมทนี บูรณศิริ แล้วก็เลิกกันในเวลาต่อมา หลังจากนั้นเธอช้ำใจได้ไม่นาน ก็ได้หนุ่มไฮโซ กระเป๋าหนัก ลงแข่งแรลลี่มิหยุดหย่อน นักธุรกิจพันล้านอย่าง "เต๊อะ" วุฒิกร อินทรภูวศักดิ์ บอสใหญ่แห่ง AAS AUTO SERVICE ย่านวิภาวดี คนนี้แข่งกันมามากมายหลายรุ่น ในนามทีม SINGHA-BARAVINSOR-THE TIDE RESORT แต่ก็กลายเป็นรักร้าว หลังจากนั้น โอ๋ก็เปิดตัวคบหากับหนุ่มตี๋ ผู้กำกับภาพยนตร์ และโปรดิวเซอร์รายการโทรทัศน์ชื่อดัง "ยอร์ช" ฤกษ์ชัย พวงเพ็ชร์ เป็นเวลา 4 ปีกว่าๆ ซึ่งเป็นคนที่สาวโอ๋คบด้วยแล้วนานที่สุด และระหว่างที่คบกับหนุ่มยอร์ช ก็มีข่าวออกมาว่าแอบไปกิ๊กกั๊กกับ "อ๊อฟ" อภิชาติ พัวพิมล เนื่องจากได้เล่นละครด้วยกัน คือในเรื่อง ยุทธการปราบเมียน้อย แต่สุดท้ายก็ไม่มีอะไร ต่อมาโอ๋และยอร์ช ก็เลิกกันในเวลาต่อมา ก่อนจะตกเป็นข่าวว่ามีความสัมพันธ์กับ 2 พระเอก "คริต" ชาคริต แย้มนาม” และ "สมาร์ท" กฤษฎา พรเวโรจน์ เนื่องจากมีโอกาสเล่นละครด้วยกัน คือกับคริต ในเรื่องมาเฟียที่รัก และกับสมาร์ท ในเรื่องแม่ค้าขนมหวาน แต่สุดท้ายก็เป็นเพียงแค่ข่าวลือ ในปี 2552 โอ๋ได้แต่งงาน และจดทะเบียนสมรสแล้ว กับหนุ่ม "เฟี๊ยต" มธุกร พสวงศ์ เป็นทายาท รุ่นที่ 3 ของร้านทอง ฮั่ว เซ่ง เฮง ชื่อดัง ใน 4 สาขา บนถนนย่านเยาวราช, 1 สาขา ในห้าง ซีคอนสแควร์ และอีก 1 สาขา ในตึกยูไนเต็ด ย่านสีลม รวมทั้งสิ้น 6 สาขา ณ ห้องรอยัล บอลรูม โรงแรมแมนดาริน โอเรียนเต็ล ในวันที่ 22 พฤษภาคม พ.ศ. 2552 สำหรับพิธีในช่วงเช้า มีพิธีหมั้นภายในครอบครัวทั้ง 2 ฝ่าย ในฐานะที่เฟี๊ยตเป็นลูกชายคนเดียว แม่สามีจึงทุ่มไม่อั้น โดยเฟี๊ยตหอบสินสอด ทองคำ 200 บาท เงินสดจำนวนหนึ่ง ชุดเครื่องเพชร และแหวนเพชร 4 กะรัต นอกจากนี้ ยังมีพิธียกน้ำชาแบบจีนด้วย ส่วนบรรยากาศงานฉลองสมรสในตอนกลางคืนของ โอ๋-เฟี๊ยต ที่ห้องรอยัล บอลรูม โรงแรมแมนดาริน โอเรียนเต็ล ตกแต่งด้วยดอกไม้โทนสีโอโรส ภายในตกแต่งด้วยดอกไม้พู่ระย้าสีทอง เปรียบเสมือนเส้นทองคำที่สื่อถึงธุรกิจของฝ่ายชาย เป็นงานเลี้ยงค็อกเทล มีแขกร่วมงาน 1 พันคน โดยมี เตช บุนนาค อดีตรัฐมนตรีว่าการกระทรวงการต่างประเทศ เป็นประธานในพิธีตอนกลางคืน โดยมีพิธีกรในงานคือ แหม่ม สุริวิภา กุลตังวัฒนา และ ดุ๊ก ภาณุเดช วัฒนสุชาติ ส่วนชุดเจ้าสาวของโอ๋ ประดับตกแต่งด้วยลูกไม้ฝรั่งเศส ชายกระโปรงผ้าซาติน ออกแบบโดย ไข่ บูติก หรือ สมชาย แก้วทอง ส่วนชุดเจ้าบ่าวเป็นชุดทักซิโด และจากการที่เฟี๊ยต เป็นทายาทร้านทองชื่อดัง งานแต่งงานของโอ๋และเฟี๊ยต ก็ได้ลงหนังสือพิมพ์ชื่อดังของประเทศจีนด้วย ชื่อหนังสือพิมพ์ว่า Asia News Time พ.ศ. 2552 ในปี 2553 โอ๋ป่วยเป็น โรคกล้ามเนื้ออ่อนแรง หรือ Myasthenia Gravis (MG) และได้เข้ารับการผ่าตัด รักษาโรคกล้ามเนื้ออ่อนแรง เพื่อเอาต่อมไธมัส ที่บริเวณกลางหน้าอกออกแล้ว ที่โรงพยาบาลศิริราช เมื่อวันศุกร์ที่ 15 ตุลาคม พ.ศ. 2553 โดยอาการแทบจะหายเป็นปกติกว่า 90% แล้ว แต่ก็ต้องกินยาตามที่คุณหมอสั่งอยู่ ในปี 2556 โอ๋ ให้กำเนิดลูกสาว 1 คน ชื่อ แสนดี พสวงศ์ (แสนดี) ในวันเสาร์ที่ 16 กุมภาพันธ์ พ.ศ. 2556 ด้วยวิธีการผ่าคลอด ที่ โรงพยาบาลบำรุงราษฎร์ครอบครัวครอบครัว. - บิดา : วันชัย พุ่มเจริญ - มารดา : ประยงค์ พุ่มเจริญ - น้องสาว 2 คน : อินทิรา พุ่มเจริญ (อิน) และ ชลิตา พุ่มเจริญ (อุ๋ย) - สามี 1 คน : มธุกร พสวงศ์ (เฟี๊ยต) - ลูกสาว 1 คน : แสนดี พสวงศ์ (แสนดี)การศึกษาการศึกษา. - ระดับอนุบาล - มัธยมศึกษาปีที่ 3 :โรงเรียนโรจนนิมิตวิทยา - ระดับอาชีวศึกษา : จบชั้น ปวช.1-3 ประเภทวิชาคหกรรม มหาวิทยาลัยเทคโนโลยีราชมงคลกรุงเทพ (วิทยาเขตพระนครใต้) - ระดับอุดมศึกษา : ปริญญาตรี คณะนิเทศศาสตร์ มหาวิทยาลัยราชภัฏสวนสุนันทา (ย้ายจากคณะรัฐประศาสนศาสตร์ วิชาเอกการท่องเที่ยว โรงแรม)ผลงานละครโทรทัศน์ ผลงาน. ละครโทรทัศน์. โอ๋ ภัคจีรา เป็นนักแสดงอิสระ ดังนั้น ผลงานการแสดงละครที่ออกอากาศ จึงมีหลากหลายช่องโทรทัศน์ แต่ส่วนใหญ่ จะแสดงทาง สถานีโทรทัศน์ไทยทีวีสีช่อง 3ภาพยนตร์ละครซิตคอมมิวสิกวิดีโอเพลงพิธีกรรายการโทรทัศน์พิธีกรรายการโทรทัศน์. - ยุทธการบันเทิง ทางช่อง ITV - สุดเดชประเทศไทย ทางช่อง 3 - สบายแอดไนน์ ทุกวันจันทร์-พฤหัสบดี เวลา 08.00-08.30 น. ทางช่อง 9 - มิวสิกเกทส์ ทางช่อง 5 - เพลงเด็ดภาคดึก ทางช่อง 5 - เป็นปี่เป็นขลุ่ย ทางช่อง 5 - ซี้ย่ำปึกศึกเจ้าสังเวียน ทางช่อง 5 - โฮมสวีทโฮม บ้านแสนสุข ทุกวันพุธ เวลา 09.30-10.00 น. ทางช่อง 5 - พิธีกรรับเชิญ ศึกน้ำผึ้งพระจันทร์ วันอังคารที่ 2 มีนาคม 2553 และ วันอังคารที่ 9 มีนาคม 2553 ทางช่อง 5 - พิธีกรรับเชิญ บอก 9 เล่าสิบ ทางช่อง 9 โมเดริ์นไนน์ ทีวี - พิธีกรรับเชิญ ปากโป้ง เดือน ส.ค. - ก.ย. พ.ศ. 2557 ทางสถานีโทรทัศน์ช่อง 8 - พิธีกรรับเชิญ หม่ำโชว์ (5 พ.ค. 2550 , 12 พ.ค. 2550) - HOT SHOT "ช็อตเด็ด คนดัง" ทุกวันพุธ ในสัปดาห์ที่ 1 3 และ 5 ของทุกเดือน เวลา 00.20-00.50 น. ทางช่อง 3 - เรื่องเล่าเช้านี้ (ช่วงครอบครัวบันเทิง) ทุกวันจันทร์ เวลา 08.42 น. ทางช่อง 3 (7 มิถุนายน 2554 - 27 สิงหาคม 2555 เนื่องจากลาป่วย) และกลับมาอีกครั้ง ตั้งแต่เดือน สิงหาคม 2556 - 2559 - เรื่องเล่าเสาร์-อาทิตย์ (ช่วงครอบครัวบันเทิง) เวลา 10.30 - 12.15 น. ทางช่อง 3 - ปัจจุบัน - Happy Morning ทุกวันเสาร์ เวลา 08.00-08.30 น. ทางช่อง 5 - ปัจจุบัน - ตีท้ายครัว ทุกวันอาทิตย์ เวลา 14.15-15.00 น. ทางช่อง 3 - ปัจจุบันละครเวทีพากย์เสียงภาพยนตร์งานเขียนงานเขียน. - พ.ศ. 2548 (ค.ศ.2005) Pocket book ชื่อ ถึงร๊ายย...ก็รัก (Tueng Rai...Kor Ruk) ของสำนักพิมพ์ POCKATS (ป๊อกแคทส์) มีทั้งหมด 128 หน้า ข้อความบนหน้าปก "ใครๆก็เรียก คุณหนูนางร้าย โอ๋ ภัคจีรา ถอดรูปเผยตัวจริง ตอกย้ำ...วีรกรรมทำเพราะรัก!!"รางวัล รางวัล. รางวัลที่ได้รับจากการประกวด ตามเวทีต่างๆ รางวัลที่ได้รับ และการถูกเสนอชื่อให้เข้าชิงรางวัล ในฐานะนักแสดงธุรกิจส่วนตัวธุรกิจส่วนตัว. - ร้านขายเสื้อผ้าแฟชั่นผู้หญิง ในห้าง ซีคอนแสควร์ แต่ได้ปิดกิจการลงแล้ว - ร้านขายเสื้อผ้าเด็ก ในชื่อร้าน "โอ๋" ที่โซนสตาร์สตรีท ในห้างประตูน้ำเซ็นเตอร์ แต่ได้ปิดกิจการลงแล้ว - คลีนิคเกี่ยวกับความสวยความงาม ชื่อว่า “ PP CLINIC” ตั้งอยู่ที่ สปอร์ตคลับซิตี้ ประชาชื่น และอีก 1 สาขา ที่ชิดลม ซึ่งธุรกิจนี้เป็นสิ่งที่เธอถนัดและมีความชอบอยู่ในตัวอยู่แล้ว และตอนแรก โอ๋ มีแผนที่จะขยายกิจการออกไปอีก ซึ่งที่ดูไว้จะเป็นแถวศูนย์ราชการแจ้งวัฒนะ และแถวสุขุมวิท แต่สุดท้ายก็ไม่ได้ทำ และได้ปิดกิจการลงแล้ว</doc>
