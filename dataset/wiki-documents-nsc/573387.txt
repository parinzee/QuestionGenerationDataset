<doc id="573387" url="https://th.wikipedia.org/wiki?curid=573387" title="เทศบาลเมืองสระแก้ว">เทศบาลเมืองสระแก้วประวัติเทศบาลเมืองสระแก้ว ประวัติเทศบาลเมืองสระแก้ว. สระน้ำโบราณ 2 สระ ในเขตพื้นที่อำเภอเมืองสระแก้ว ซึ่งสันนิษฐานว่าเกิดขึ้นในสมัยกรุงธนบุรีประมาณปี พ.ศ. 2324 อันมีความสำคัญเมื่อพระบาทสมเด็จพระพุทธยอดฟ้าจุฬาโลกมหาราช ครั้งยังทรงเป็นสมเด็จเจ้าพระยามหากษัตริย์ศึกยกทัพไปตีประเทศเขมร ได้แวะพักกองทัพที่บริเวณสระน้ำทั้งแห่งนี้ จนได้รับการขนานนามว่า “สระแก้ว สระขวัญ” และได้นำน้ำจากสระทั้งสองแห่งนี้ใช้ในการประกอบพิธีถือน้ำพิพัฒน์สัตยา โดยถือว่าเป็นน้ำบริสุทธิ์ ในอดีต สระแก้วมีฐานะเป็นตำบล ซึ่งทางราชการได้ตั้งเป็นด่านตรวจคนและสินค้า เข้า-ออก โดยมี่ข้าราชการตำแหน่งนายกกองทำหน้าที่เป็นนายด่าน จนถึงปี พ.ศ. 2452 ทางราชการจึงได้ยกฐานะขึ้นเป็นกิ่งอำเภอ ชื่อว่า “กิ่งอำเภอสระแก้ว” ขึ้นอยู่ในการปกครองของอำเภอกบินทร์บุรี ต่อมาเมื่อวันที่ 23 กรกฎาคม 2501 ได้มีพระราชกฤษฎีกายกฐานะขึ้นเป็นอำเภอชื่อว่า “อำเภอสระแก้ว” ขึ้นอยู่ในการปกครองของจังหวัดปราจีนบุรี และเมื่อวันที่ 1 ธันวาคม 2536 ได้มีพระราชบัญญัติจัดตั้งจังหวัดสระแก้วขึ้น ประกาศในราชกิจจานุเบกษาฉบับพิเศษ เล่มที่ 110 ตอนที่ 125 ลงวันที่ 2 กันยายน 2536 โดยเป็นจังหวัดที่ 74 ของประเทศไทย ด้วยเหตุนี้ สุขาภิบาลสระแก้ว จึงได้รับการยกฐานะขึ้นเป็นเทศบาลเมืองสระแก้ว โดยขยายรากฐานแห่งงานพัฒนาสู่เทศบาลเมือง ตามพระราชกฤษฎีกาจัดตั้งเทศบาลเมืองสระแก้ว จังหวัดสระแก้ว พ.ศ. 2537 และประกาศในราชกิจจานุเบกษา เล่มที่ 111 ตอนที่ 54 ลงวันที่ 7 ธันวาคม 2537 อันมีผลบังคับใช้ตั้งแต่วันที่ 7 มกราคม 2538 และจากอดีตจวบจนกระทั่งปัจจุบันกาลเวลาได้เป็นตัวสั่งสมประสบการณ์ จนกลายเป็นความพร้อมของเทศบาลเมืองสระแก้วในการเดินหน้าพัฒนาบ้านเมืองอย่างสุดกำลังความสามารถที่ตั้งและอาณาเขต ที่ตั้งและอาณาเขต. เทศบาลเมืองสระแก้ว มีเขตติดต่อดังนี้ ทิศเหนือ ติดต่อกับ อบต.หนองบอน และอบต.ท่าเกษม ทิศใต้ ติดต่อกับ อบต.สระขวัญ อบต.สระแก้ว และอบต.ท่าเกษม ทิศตะวันออก ติดต่อกับ อบต.ท่าเกษม ทิศตะวันตก ติดต่อกับ อบต.สระแก้ว พื้นที่ความรับผิดชอบรวม 28 ตารางกิโลเมตรการศึกษาการศึกษา. - โรงเรียนสังกัดเทศบาลเมืองสระแก้ว จำนวน 2 แห่ง - โรงเรียนในเขตเทศบาลเมืองสระแก้วเขตการปกครองเทศบาลเมืองสระแก้ว เขตการปกครองเทศบาลเมืองสระแก้ว. ได้แบ่งออกเป็น 18 ชุมชนย่อย ดังนี้ ชุมชนย่อยที่ 1 บ้านคำเจริญ ชุมชนย่อยที่ 2 บ้านหนองนกเขา - พี.ที.ที. ชุมชนย่อยที่ 3 บ้านหนองนกเขาฝั่งซ้าย ชุมชนย่อยที่ 4 บ้านใหม่คลองปูน ชุมชนย่อยที่ 5 บ้านเนินสมบูรณ์ ชุมชนย่อยที่ 6 บ้านชาติเจริญ ชุมชนย่อยที่ 7 ศูนย์การค้าสระแก้วเมืองทอง ชุมชนย่อยที่ 8 บ้านเนินรัตนะ 1 (เนินกลอย) ชุมชนย่อยที่ 9 บ้านหลังสุขศาลา ชุมชนย่อยที่ 10 บ้านเนินรัตนะ 2 (หลังวัด) ชุมชนย่อยที่ 11 สระแก้ว - สระขวัญ ชุมชนย่อยที่ 12 บ้านคลองจาน ชุมชนย่อยที่ 13 บ้านโคกกำนัน ชุมชนย่อยที่ 14 บ้านลัดกระสัง ชุมชนย่อยที่ 15 บ้านหนองเสม็ดเหนือ ชุมชนย่อยที่ 16 ตลาดสระแก้ว ชุมชนย่อยที่ 17 บ้านคลองนางชิง ชุมชนย่อยที่ 18 เฉลิมพระเกียรติ ร.9 ชุมชนย่อยที่ 19 บ้านเอื้ออาทร ชุมชนย่อยที่ 20 สระแก้ว - สระขวัญ 2</doc>
