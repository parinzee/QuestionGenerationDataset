<doc id="382629" url="https://th.wikipedia.org/wiki?curid=382629" title="ตำบลนาวง">ตำบลนาวง ตำบลนาวง เป็นตำบลหนึ่งในจังหวัดตรัง เดิมเคยเป็นทุ่งนาที่ใช้เป็นสถานที่ฌาปนสถานเรียกว่า เปรวโคกแซะ ต่อมามีคณะกลุ่มบริษัทวัดมาจัดตั้งเป็นสำนักสงฆ์ขึ้นมาเรียกว่า วัดนาวง ต่อมารัชกาลที่ 5 ได้ทรงยกฐานะระดับหมู่บ้านเป็นระดับตำบลมีชื่อว่า ตำบลนาปยา หลังจากนั้นทางราชการก็จัดรวมพื้นที่ของตำบลนาวงรวมกับตำบลบางกุ้งเพื่อให้จัดระบบการปกครองได้ง่ายขึ้น แต่เมื่อมีประชากรเพิ่มมากขึ้นการปกครองก็ไม่สะดวกจึงได้จัดแยกสองตำบลนี้ออกจากกันอีกครั้ง มีหลักฐานทางประวัติศาสตร์อ้างอิงว่าพื้นที่นี้เคยเป็นชุมชนที่เก่าแก่ของจังหวัดตรัง โดยมีการพบโบราณสถานและโบราณวัตถุที่เขาปินะ ในปัจจุบันตำบลนาวงมีความเจริญรุ่งเรืองมากอันเนื่องมาจากสถานที่ท่องเที่ยวที่สำคัญ การจารจรสี่ช่องทางจารจรที่สะดวกโดยมีถนนเพชรเกษมตัดผ่าน ตำบลนาวงในสมัยยังปกครองด้วยสุขาภิบาลนาวงนั้น เคยได้รับการเสนอให้เป็นอำเภอนาวง เพราะในสมัยนั้นการปกครองยังเข้าไม่ทั่วถึง แต่ในปัจจุบันได้มีการจัดตั้งอำเภอขึ้นมาแทนโดยชื่อว่าอำเภอห้วยยอดภูมิศาสตร์ ภูมิศาสตร์. ตำบลนาวงเป็นตำบลหนึ่งของอำเภอห้วยยอด มีอาณาเขตติดต่อดังต่อไปนี้- ทิศเหนือ ติดต่อกับ ตำบลบางดี (อำเภอห้วยยอด) - ทิศใต้ ติดต่อกับ ตำบลท่าสะบ้า และ ตำบลเขาวิเศษ (อำเภอวังวิเศษ) - ทิศตะวันออก ติดต่อกับ แม่น้ำตรัง และ ตำบลเขากอบ (อำเภอห้วยยอด) - ทิศตะวันตก ติดต่อกับ ตำบลเขาวิเศษ (อำเภอวังวิเศษ) และ ตำบลบางกุ้ง (อำเภอห้วยยอด)ภูมิประเทศ ภูมิประเทศ. ภูมิประเทศส่วนใหญ่เป็นที่ราบลุ่ม มีแหล่งน้ำที่สำคัญคือ คลองบางกุ้ง และ แม่น้ำตรังภูมิอากาศ ภูมิอากาศ. พื้นที่ของตำบลนาวงได้รับอิทธิพลลมมรสุมตะวันตกเฉียงใต้และลมมรสุมตะวันออกเฉียงเหนือ โดยฝนจะเริ่มตกประมาณเดือนพฤษภาคมจนถึงเดือนธันวาคม ซึ่งจะเป็นการเข้าสู่ฤดูฝน และ ในช่วงเดือนกุมภาพันธ์ เดือนมิถุนายน เป็นการเข้าสู่ฤดูร้อนการแบ่งเขตการปกครอง การแบ่งเขตการปกครอง. ตำบลนาวงประกอบด้วย 11 หมู่บ้าน ดังต่อไปนี้- หมู่ที่ 1 บ้านหนองหมอ - หมู่ที่ 2 บ้านไสบ่อ - หมู่ที่ 3 บ้านหนองยาฝ้าย - หมู่ที่ 4 บ้านหัวควน - หมู่ที่ 5 บ้านท้ายทุ่ง - หมู่ที่ 6 บ้านป่ากอ - หมู่ที่ 7 บ้านเขาปินะ - หมู่ที่ 8 บ้านหนองเนียงแตก - หมู่ที่ 9 บ้านสะพานนาคบุตร - หมู่ที่ 10 บ้านควนขี้เสียด - หมู่ที่ 11 บ้านหนองหนักทอง หมายเหตุ หมู่ที่ 1, 2, 5, 6, 8, 10 และ 11 อยู่ในการบริหารของเทศบาลตำบลนาวง หมู่ที่ 3, 4, 7 และ 9 อยู่ในการบริหารขององค์การบริหารส่วนตำบลนาวงประชากร ประชากร. ประชากรในตำบลนาวงมี 1,246 ครัวเรือน และ มีจำนวนประชากร 4,937 คนเศรษฐกิจ เศรษฐกิจ. ประชากรส่วนใหญ่ประกอบอาชีพเกี่ยวกับการทำเกษตร เช่น สวนยางพารา สวนปาล์ม ทำนา ปลูกผักผลไม้ ฯลฯ และยังมีประชากรบางส่วนประกอบอาชีพค้าขายหรือรับจ้างทั่วไป เช่น ขายอาหาร ขายสินค้าวัสดุก่อสร้าง ขายสินค้าของชำ ขายสินค้าหนึ่งตำบลหนึ่งผลิตภัณฑ์ (ผ้าทอไสบ่อ) และทำธุรกิจส่วนตัวธนาคารธนาคาร. 1. ธนาคารเพื่อการเกษตรและสหกรณ์การเกษตร สาขา นาวงสถานที่ท่องเที่ยวที่น่าสนใจธรรมชาติถ้ำเขาปินะ สถานที่ท่องเที่ยวที่น่าสนใจ. ธรรมชาติ. ถ้ำเขาปินะ. ภายในเป็นถ้ำที่มีวัดตั้งอยู่ สามารถเข้าไปทาง สามแยกเขาปินะ ซึ่งมีป้ายบอกทางอยู่ และยังเป็นสถานที่ค้นพบหลักฐานทางประวัติศาสตร์ที่น่าสนใจสวนสาธารณะเขาโพธิ์โทน สวนสาธารณะเขาโพธิ์โทน. มีลักษณะเป็นสระน้ำล้อมรอบภูเขาเป็นสถานที่ที่ใช้ออกกำลังกาย หรือ เป็นสถานที่พักผ่อนหย่อนใจทะเลสองห้อง ทะเลสองห้อง. เป็นแอ่งน้ำธรรมชาติ กว้างใหญ่คล้ายทะเลสาบ มีเนินเขาล้อมรอบ ตอนกลางมีเนินเขายื่นออกมา อยู่ไม่ไกลจากตำบลนาวงมากนัก โดยสามารถไปเยื่อมชมความงามได้ มีทางเข้าอยู่ตรงบริเวณสี่แยกต้นโพธิ์ตลาดนัดตลาดนัดนาวง ตลาดนัด. ตลาดนัดนาวง. ตลาดนัดนาวงเป็นตลาดที่ขายทั้งอาหารสด/อาหารคาว โดยจะเปิดในช่วงวัน อาทิตย์ - อังคาร - ศุกร์ โดยเฉพาะในวันศุกร์ตลาดจะเต็มไปด้วยผู้คนที่คับคั่ง และ ยังเปิดตลาดในตอนเช้ามืดตลาดนัดต้นโพธิ์ ตลาดนัดต้นโพธิ์. ตลาดนัดต้นโพธิ์เป็นตลาดนัดอีกแห่หนึ่งในตำบลนาวง ขายทั้งอาหารสด/อาหารคาว โดยจะเปิดในช่วงวัน จันทร์ - พุธ - พฤหัสบดี - เสาร์ เป็นตลาดที่มีผู้คนไปจับจ่ายซื้อของจำนวนมากที่สุดของตำบลอันเนื่องมาจากตลาดได้มีการปรับพื้นทำให้ตลาดมีเนื้อที่มากขึ้นวัดวัดนาวง วัด. วัดนาวง. เป็นวัดที่มีผู้คนในชุมชนมาปฏิบัติพิธีกรรมทางศาสนาเป็นประจำ เป็นวัดอยู่ใกล้ชุมชนมากที่สุด ด้านหลังของวัดติดกับ โรงเรียนวัดนาวงวัดหูแกง วัดหูแกง. เป็นวัดที่อยู่ริมเขา เป็นแหล่งปฏิบัติธรรมที่มีผู้คนไปจำนวนมาก เนื่องจากรอบๆวัดมีอากาศเย็น ร่มรื่น และกำลังได้รับความสนใจอยู่ไม่น้อยวัดเขาปินะ วัดเขาปินะ. เป็นวัดที่อยู่บริเวณเดียวกับถ้ำเขาปินะ เป็นวัดหนึ่งที่มีการค้นพบโบราณสถานที่สำคัญวัดสวน วัดสวน. อยู่ไม่ไกลจากตัวชุมชนมากนัก ในปัจจุบันวัดสวนได้มีการพัฒนาจนเป็นวัดที่สำคัญอีกแห่งหนึ่งในชุมชนวัดไตรสามัคคี วัดไตรสามัคคี. ตั้งอยู่ในชุมชนต้นโพธิ์ สามารถเข้าไปสักการะพระพุทธรูปที่อยู่ในวัดได้ และ ยังมีโรงเรียนวัดไตรสามัคคีที่ตั้งอยู่ใกล้เคียง</doc>
