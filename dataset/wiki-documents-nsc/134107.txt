<doc id="134107" url="https://th.wikipedia.org/wiki?curid=134107" title="ปัญญาสชาดก">ปัญญาสชาดก ปัญญาสชาดก เป็นวรรณกรรมทางพระพุทธศาสนาเรื่องเอกที่พระเถระนักปราชญ์ชาวเชียงใหม่ได้รวบรวมเรื่องราวปรัมปราที่เป็นนิทานพื้นถิ่นแพร่หลายในยุคนั้น แล้วนำมารจนาเป็นชาดกขึ้นในระหว่างปี พ.ศ. 2000 - 22 โดยเขียนไว้ด้วยภาษาบาลี มีทั้งคำประพันธ์ที่เป็นร้อยแก้วและบทคาถาหรือบทร้อยกรองทั้งสิ้น 50 ชาดก โครงสร้างของปัญญาสชาดกมีลักษณะเลียนแบบนิบาตชาดกหรืออรรถกถาชาดกที่พระสงฆ์ชาวลังกาประพันธ์ไว้ อันประกอบด้วย ปัจจุบันวัตถุ อดีตนิทาน บทคาถาภาษิต และสโมธานหรือประชุมชาดกเนื้อเรื่อง เนื้อเรื่อง. เนื้อหาสาระของปัญญาสชาดกเป็นการพรรณนาถึงเรื่องราวเกี่ยวกับจริยวัตรของตัวละครเอกในเรื่อง คือ พระพุทธเจ้าเมื่อครั้งเสวยพระชาติเป็นพระโพธิสัตว์ซึ่งได้มีปณิธานมุ่งมั่นในการบำเพ็ญบารมีในชาติต่างๆอย่างมั่นคง ไม่ย่อท้อต่อความยากเข็ญและอุปสรรคนานาชนิด โดยปรารถนาสูงสุดเพียงได้บรรลุพระสัมมาสัมโพธิญาณเท่านั้น ซึ่งท้ายที่สุดของแต่ละชาติ พระโพธิสัตว์จะสามารถลุถึงสัมมาสัมโพธิญาณด้วยบารมีที่ถึงพร้อมตามแต่ละชาติชื่อชาดกของปัญญาสชาดกปฐมภาค ชื่อชาดกของปัญญาสชาดก. ปฐมภาค. มี 50 ชาดก- สมุททโฆสชาดก - สุธนชาดก - สุธนุชาดก - รัตนปโชตชาดก - สิริวิบุลกิตติชาดก - วิบุลราชชาดก - สิริจุฑามณชาดก - จันทราชชาด - สุภมิตตชาดก - สิริธรชาดก - ทุลกบัณฑิตชาดก - อาทิตชาดก - ทุกัมมานิกชาดก - มหาสุรเสนชาดก - สุวรรณกุมารชาดก - กนกวรรณราชชาดก - วิริยบัณฑิตชาดก - ธรรมโสณฑกชาดก - สุทัสนชาดก - วัฏฏังคุลีราชชาดก - โปราณกบิลราชชาดก - ธรรมิกบัณฑิตราชชาดก - จาคทานชาดก - ธรรมราชชาดก - นรชีวชาดก - สุรูปชาดก - มหาปทุมชาดก - ภัณฑาคารชาดก - พหลาคาวีชาดก - เสตบัณฑิตชาดก - ปุปผชาดก - พาราณสิราชชาดก - พรหมโฆสราชชาดก - เทวรุกขกุมารชาดก - สลภชาดก - สิทธิสารชาดก - นรชีวกฐินทานชาดก - อติเทวราชชาดก - ปาจิตตกุมารชาดก - สรรพสิทธิชาดก - สังขปัตตชาดก - จันทเสนชาดก - สุวรรณกัจฉปชาดก - สิโสรชาดก - วรวงสชาดก - อรินทมชาดก - รถเสนชาดก - สุวรรณสิรสาชาดก - วนาวนชาดก - พากุลชาดกปัจฉิมภาค ปัจฉิมภาค. มี 11 ชาดก- โสนันทชาดก - สีหนาทชาดก - สุวรรณสังขชาดก - สุรัพภชาดก - สุวรรณกัจฉปชาดก - เทวันธชาดก - สุบินชาดก - สุวรรณวงศชาดก - วรนุชชาดก - สิรสาชาดก - จันทคาธชาดกชาดกแทรก ชาดกแทรก. มี 3 ชาดก- ปัญจพุทธพยากรณ์ - ปัญจพุทธศักราชวรรณนา - อานิสงส์ผ้าบังสุกุล</doc>
