<doc id="40368" url="https://th.wikipedia.org/wiki?curid=40368" title="เอ็มทีวี">เอ็มทีวี เอ็มทีวี () ย่อมาจาก Music Television เป็นสถานีโทรทัศน์สำหรับวัยรุ่น โดยมีบริษัทแม่อยู่ที่นิวยอร์ก แรกเดิมจะเน้นเปิดมิวสิกวีดีโอ ต่อมาเพิ่มความหลากหลาย สร้างเรียลลิตี้โชว์จำนวนมาก และงานอวอร์ดสต่างๆ โดยเอ็มทีวีได้กลายเป็น Pop Culture ของวัยรุ่นอเมริกัน และทั่วโลกในเวลาต่อมา เอ็มทีวีออกอากาศครั้งแรกเมื่อวันที่ 1 สิงหาคม ค.ศ. 1981 ตั้งแต่ที่เอ็มทีวีได้ออกอากาศ มีสโลแกน "I want my MTV" ที่เป็นที่จดจำ, คอนเซ็บของวีเจเป็นที่รู้จักและแพร่หลาย,การแนะนำเพลงผ่านมิวสิกวิดีโอ, เป็นศูนย์กลางระหว่างแฟนเพลงและตัวศิลปิน รวมถึงเป็นศูนย์กลางของข่าวสารดนตรี เทศกาลดนตรี การประชาสัมพันธ์ เอ็มทีวีได้มีบทบาทต่ออุตสาหกรรมดนตรีเป็นอย่างมาก เอ็มทีวีถือเป็นสื่อที่ทรงอิทธิพลที่สุดจากบทสรุปของ BusinessWeek กลับยกให้ MTV ด้วยจำนวนผู้ชมสูงถึงกว่า 1,000 ล้านคนทั่วโลกประวัติ ประวัติ. เอ็มทีวีได้ออกอากาศตั้งแต่ปี 1981 เป็นต้นมา และได้เข้าไปมีอิทธิพลต่อผู้ชมรายการเคเบิลทีวีโดยเฉพาะที่เป็นวัยรุ่น เอ็มทีวีมีชื่อเสียงในการผลิตรายการเรียลลิตี้โชว์ รายการอดีตที่ดังเช่น Real World ยังคงดึงดูดผู้ชมได้อยู่ขณะที่รายการใหม่ๆ อย่าง Cribs, Flipped, Diary and Dismissed ได้สร้างความสนใจให้แก่ผู้ชมในยุคปัจจุบัน นอกจากจะเป็นรายการที่กล่าวมาทั้งหมดแล้วยังมีรายการเช่น Total Request Live, MTV Jammed และ mtvICON ซึ่งผูกติดผู้ชมเข้ากับเพลงและศิลปินที่พวกเขาชื่นชอบ ขณะนี้ สิ่งที่กำลังได้รับความนิยมอย่างล้นหลามไม่แพ้เอ็มทีวีก็คือสถานีเอ็มทีวี 2อิทธิพล อิทธิพล. ปีเตอร์ ริชาร์ดสัน นักวิเคราะห์วัฒนธรรมของอเมริกันบอกว่า "Culture ตัวหนึ่งที่มีพลังมากในการเจาะ ทะลวงเอเชีย ได้ดีก็คือ เอ็มทีวี และในนิตยสาร culture club ของฝรั่งเศส มีการตั้งข้อสังเกตว่า ระยะ 4-5 ปีที่ผ่านมา ชุดแต่งกายที่เคยเป็นทั้งประจำชาติ ไม่ว่าของจีน ญี่ปุ่นและตะวันออกกลาง ค่อย ๆ ถูกละลายด้วยภาพที่เห็นทางเอ็มทีวี และสื่อสะดวกอย่างยูทูบ"</doc>
