<doc id="428168" url="https://th.wikipedia.org/wiki?curid=428168" title="หมู่เกาะฟรีเซียน">หมู่เกาะฟรีเซียน หมู่เกาะฟรีเซียน (Frisian Islands) หรือ หมู่เกาะวัดเดน (Wadden Islands) เป็นหมู่เกาะในตะวันตกเฉียงเหนือของทวีปยุโรป ในทะเลเหนือ ครอบคลุมตั้งแต่ทิศเหนือ-ตะวันตกของเนเธอร์แลนด์ ผ่านเยอรมนี ไปถึงทางตะวันตกของเดนมาร์ก โดยหมู่เกาะฟรีเซียนเหนือ ที่อยู่ทางทิศตะวันตกเฉียงใต้ของชายฝั่งรัฐชเลสวิก-โฮลชไตน์ ประเทศเยอรมนีและทางตะวันตกเฉียงใต้ของชายฝั่งประเทศเดนมาร์ก มีเกาะสำคัญ คือ ซึลท์ เฟอร์ นอร์ดชตรันด์ เพลล์วอร์ม อัมรุม และเฮลโกแลนด์ ซึ่งเป็นของเยอรมนี เกาะเรอเมอ ฟาเนอ และมานเดอ ซึ่งเป็นของเดนมาร์ก ส่วนหมู่เกาะฟรีเซียนตะวันออก อยู่นอกฝั่งรัฐโลว์เออร์แซกโซนี ประเทศเยอรมนี มีเกาะสำคัญคือ บอร์คุม ยูอิสต์ นอร์เดอนีย์ ลังเกอโอก ชปีเคอโรก และวังเกอโรเกอ ส่วนหมู่เกาะฟรีเซียนตะวันตก อยู่นอกฝั่งน่านน้ำวัดเดนซี และชายฝั่งทางตอนเหนือของเนเธอร์แลนด์ เกาะสำคัญคือ เทกเซล วลีลันด์ เทอร์สเกลลิง อามีลันด์ และสกีร์มอนนิโกก พื้นที่ในหมู่เกาะฟรีเซียนส่วนใหญ่เป็นพื้นที่สงวน และเขตสงวนธรรมชาติระหว่างประเทศ ในความร่วมมือระหว่างเนเธอร์แลนด์ เยอรมนี และเดนมาร์ก</doc>
