<doc id="87889" url="https://th.wikipedia.org/wiki?curid=87889" title="มอร์นิงมุซุเมะ ทันโจ 10 เน็งคิเน็นไต">มอร์นิงมุซุเมะ ทันโจ 10 เน็งคิเน็นไต มอร์นิงมุซุเมะ ทันโจ 10 เน็งคิเน็มไต (ญี่ปุ่น: モーニング娘。誕生10年記念隊 / โรมะจิ: Mōningu Musume. Tanjō Jyūnen Kinentai / อังกฤษ: Morning Musume Tanjo 10 Nen Kinentai / แปล: กลุ่มฉลองครบรอบ 10 ปีของมอร์นิงมุซุเมะ) คือ กลุ่มนักร้องพิเศษที่สร้างขึ้นมาเพื่อฉลองครบรอบ 10 ปีแห่งการก่อตั้งกลุ่มนักร้องหญิงญี่ปุ่น "มอร์นิงมุซุเมะ" (モーニング娘。) โดยสมาชิกรุ่นก่อตั้งของกลุ่มประกอบไปด้วยสมาชิกของมอร์นิงมุซุเมะทั้งอดีตและปัจจุบันรวมทั้งสิ้น 5 คน ได้แก่ คาโอริ อีดะ นัตสึมิ อาเบะ มากิ โกะโต ริสะ นีงากิ และโคฮารุ คูซูมิ แต่หลังจากที่มากิ โกะโต ประกาศ 'สำเร็จการศึกษา' จากเฮลโล! โปรเจกต์ ซึ่งเป็นต้นสังกัดของมอร์นิงมุซุเมะ ไปเมื่อเดือนตุลาคม พ.ศ. 2550 สมาชิกของกลุ่มอย่างไม่เป็นทางการก็เหลือทั้งสิ้น 4 คนประวัติ ประวัติ. มอร์นิงมุซุเมะ ทันโจ 10 เน็งคิเน็มไต ได้รับการก่อตั้งขึ้นมาช่วงต้นปี พ.ศ. 2550 เพื่อใช้ในการฉลองครบรอบ 10 ปีแห่งการก่อตั้งกลุ่มนักร้อง มอร์นิงมุซุเมะ สมาชิกของกลุ่มประกอบด้วยสมาชิกทั้งอดีตและปัจจุบันของมอร์นิงมุซุเมะจำนวน 5 คน (จาก 5 รุ่น) ได้แก่ คาโอริ อีดะ, นัตสึมิ อาเบะ, มากิ โกะโต, ริสะ นีงากิ และโคฮารุ คูซูมิ ผลงานหลักของกลุ่มนี้คือเพลงซิงเกิลที่ชื่อ "โบกูระกะอิกิรุ มายเอเชีย" (僕らが生きる MY ASIA) โดยผลงานชิ้นนี้มีเนื้อหาที่ตั้งใจจะทำให้ผู้ฟังรำลึกถึงจุดเริ่มต้นของกลุ่มนี้เมื่อ 10 ปีที่แล้ว ในช่วงวันเสาร์ที่ 11 สิงหาคม จนถึงวันเสาร์ที่ 1 กันยายน พ.ศ. 2550 มอร์นิงมุซุเมะ ทันโจ 10 เน็งคิเน็นไต จะตระเวนแสดงคอนเสิร์ต ณ สนามกีฬาในประเทศญี่ปุ่น 6 สนามด้วยกัน โดยใช้ชื่อคอนเสิร์ตว่า "มอร์นิงมุซุเมะ ทันโจ 10 เน็งคิเน็นไต คอนเสิร์ตทัวร์ 2007 นัตสึ ~แธงกิวมายเดียเรสต์~" (モーニング娘。誕生10年記念隊 2007夏 ～サンキュー My Dearest～)ผลงานซิงเกิลซีดีซิงเกิลดีวีดี</doc>
