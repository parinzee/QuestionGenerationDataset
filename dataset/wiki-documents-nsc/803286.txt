<doc id="803286" url="https://th.wikipedia.org/wiki?curid=803286" title="เรือนแรม">เรือนแรม เรือนแรม () คือการท่องเที่ยวหรือทัศนศึกษารูปแบบหนึ่งที่ผู้เยี่ยมเยียนจะเช่าห้องพักอาศัยและทำกิจกรรมต่าง ๆ ร่วมกับผู้คนในท้องถิ่นใดท้องถิ่นหนึ่ง บางครั้งมีผู้พักเรือนแรมเพื่อฝึกฝนทักษะการใช้ภาษาและทำความคุ้นเคยกับวิถีชีวิตพื้นถิ่นด้วย บางประเทศส่งเสริมการพักเรือนแรมเพราะเห็นว่าเป็นหนทางหนึ่งที่จะช่วยพัฒนาอุตสาหกรรมการท่องเที่ยว การให้เช่าเรือนแรมมีส่วนทำให้บุคคลหรือครอบครัวผู้ให้เช่ามีรายได้เพิ่ม บรรดานักเรียนนักศึกษามักจะหาเรือนแรมผ่านทางโรงเรียนหรือสถาบันการศึกษาของตน แต่พวกเขาก็สามารถเช่าพักเรือนแรมได้อย่างไม่เป็นทางการผ่านทางคนรู้จักหรือตัวแทนเอกชนซึ่งเป็นสื่อกลางระหว่างนักเรียนกับผู้ให้เช่า โดยมักจะเสียค่าธรรมเนียมในอัตราคงที่</doc>
