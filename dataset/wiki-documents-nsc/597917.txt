<doc id="597917" url="https://th.wikipedia.org/wiki?curid=597917" title="พรรคมาชูมี">พรรคมาชูมี พรรคมาชูมี () หรือ สภาแห่งสมาคมมุสลิมแห่งอินโดนีเซีย () เป็นพรรคการเมืองนิยมอิสลามพรรคหลักในอินโดนีเซีย พรรคนี้ถูกคว่ำบาตรเมื่อ พ.ศ. 2503 โดยประธานาธิบดีซูการ์โน เพราะสนับสนุนการกบฏของ PRRIประวัติ ประวัติ. มาชูมีเป็นชื่อองค์กรที่ก่อตั้งขึ้นระหว่าที่ญี่ปุ่นเข้ามายึดครองใน พ.ศ. 2486 ซึ่งเป็นความพยายามที่จะควบคุมศาสนาอิสลามในอินโดนีเซีย หลังจากที่อินโดนีเซียประกาศเอกราชได้มีการจัดต้งมาชูมีขึ้นใหม่เมื่อ 7 พฤศจิกายน พ.ศ. 2488 และกลายเป็นพรรคการเมืองที่ใหญ่ที่สุดในอินโดนีเซีย ในเวลาไม่ถึงปี โดยรวมองค์กรมุสลิมเข้ามาหลายองค์กร เช่น นัดห์ลาตุล อูลามา และมูฮัมหมัดดิยะห์ ในยุคประชาธิปไตย สมาชิกพรรคมาชูมีได้รับเลือกตั้งจำนวนมาก และให้การสนับสนุนนายกรัฐมนตรี เช่น มูฮัมหมัด นัตซีร์ และบูร์ฮันอุดดิน ฮาราฮัป ในการเลือกตั้งพ.ศ. 2498 มาชูมีได้คะแนนเสียง 20.9% และได้ 57 ที่นั่งในสภา มาชูมีได้รับความนิยมมากในพื้นที่นับถือศาสนาอิสลามและมีความทันสมัย เช่น สุมาตราตะวันตก จาการ์ตา และอาเจะห์ คะแนนเสียงของมาชูมี 51.3% มาจากเกาะชวา แต่มาชูมีเป็นพรรคที่มีความโดดเด่นนอกเกาะชวา ในสุมาตรา กาลีมันตัน และซูลาเวซี มาชูมีได้คะแนนเสียง 42.8% 32% 33.9% ของพื้นที่นั้นตามลำดับ ใน พ.ศ. 2501 สมาชิกของพรรคมาชูมีบางคนเข้าร่วมในกบฏ PRRI ต่อต้านซูการ์โน ทำให้ใน พ.ศ. 2503 พรรคมาชูมีถูกคว่ำบาตรไปพร้อมกับพรรคสังคมนิยม หลังถูกคว่ำบาตร สมาชิกพรรคมาชูมีได้จัดตั้งกลุ่มใหม่คือคือครอบครัวดาวเดือนเสี้ยว () เพื่อเรียกร้องให้ใช้กฎหมายอิสลามและการสอนศาสนาอิสลาม มีความพยายามที่จะจัดตั้งพรรคในยุคระเบียบใหม่แต่ไม่ได้รับอนุญาต หลังจากซูฮาร์โตลงจากอำนาจใน พ.ศ. 2541 มีความพยายามที่จะฟื้นฟูพรรคอีกครั้งและได้จัดตั้งพรรคดาวเดือนเสี้ยวเพื่อเข้าร่วมในการเลือกตั้ง พ.ศ. 2542 2547 และ 2552</doc>
