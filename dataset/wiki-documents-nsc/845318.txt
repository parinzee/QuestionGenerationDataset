<doc id="845318" url="https://th.wikipedia.org/wiki?curid=845318" title="พระสิทธัตถพุทธเจ้า">พระสิทธัตถพุทธเจ้า พระสิทธัตถพุทธเจ้า () เป็นพระพุทธเจ้าพระองค์ที่ 16 ในพุทธวงศ์ของพระโคตมพุทธเจ้า ตรัสรู้เมื่อ 94 มหากัปที่แล้วพระประวัติ พระประวัติ. พระสิทธัตถพุทธเจ้า มีพระนามเดิมว่าเจ้าชายสิทธัตถะ เป็นพระราชโอรสในพระเจ้าอุเทนและพระนางสุผัสสาแห่งกรุงเวภาระ ประสูติที่วีริยราชอุทยาน มีปราสาท 3 หลังเป็นที่ประทับคือ โกกาสะ อุปละ และโกกนุทะ (อรรถกถาว่าปทุมะ) และมีพระสนมกำนัล 48,000 นาง เมื่อเจริญวัยได้ทรงอภิเษกสมรสกับพระนางสุมนา มีพระโอรสด้วยกันพระองค์หนึ่งคือ เจ้าชายอนูปมะ เมื่อพระชนมายุได้หมื่นปี ได้ทรงเห็นเทวทูต 4 จึงเกิดความเบื่อหน่ายโลก ตัดสินพระทัยประทับพระวอทองเสด็จออกผนวช โดยมีข้าราชบริพารแสนโกฏิคนออกบวชตามเสด็จ พระองค์ทรงบำเพ็ญเพียรอยู่ 10 เดือน ถึงวันเพ็ญเดือนหก ได้เสวยข้าวมธุปายาสที่ธิดาพราหมณ์ชื่อนางสุเนตตานำมาถวาย แล้วไปประทับพักกลางวันป่าพุทรา ทรงได้รับหญ้า 8 กำที่คนเฝ้าไร่ข้าวเหนียวชื่อวรุณะนำมาถวาย ทรงนำมาปูรองประทับนั่งที่โคนต้นกะหนานปลิง () บำเพ็ญเพียรต่อจนได้ตรัสรู้เป็นพระพุทธเจ้าในตอนรุ่งเช้า หลังจากตรัสรู้ได้ทรงประกาศพระศาสนา ตราบจนเสด็จดับขันธปรินิพพานที่อโนมาราม กรุงกาญจนเวฬุ ขณะพระชนมายุ 100,000 พรรษา พระสิทธัตถพุทธเจ้ามีคู่อัครสาวกนามว่าพระสัมพละและพระสุมิตตะ คู่อัครสาวิกาคือพระสีวลาเถรีและพระสุรามา และพระเรวตะเป็นพระอุปัฏฐากความเกี่ยวข้องกับพระโคตมพุทธเจ้า ความเกี่ยวข้องกับพระโคตมพุทธเจ้า. ในสมัยพระสิทธัตถพุทธเจ้า พระโคตมพุทธเจ้าเสวยพระชาติเป็นดาบสทรงอภิญญา มีชื่อมงคล ได้ถวายผลหว้าแก่พระพุทธเจ้าพระองค์นั้น จึงทรงพยากรณ์ว่ามงคลดาบสจะได้ตรัสรู้เป็นพระพุทธเจ้าในอีก 94 กัปข้างหน้า</doc>
