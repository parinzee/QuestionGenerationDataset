<doc id="539795" url="https://th.wikipedia.org/wiki?curid=539795" title="เพลย์สเตชัน 4">เพลย์สเตชัน 4 เพลย์สเตชัน 4 หรือ PS4 () เป็นเครื่องเล่นวิดีโอเกมตระกูลเพลย์สเตชันรุ่นที่ 4 ของบริษัทโซนี่คอมพิวเตอร์เอ็นเตอร์เทนเมนต์ เปิดตัวต่อจากเพลย์สเตชัน 3 ที่งานแถลงข่าวรอบสื่อมวลชนในวันที่ 20 กุมภาพันธ์ 2013 และเริ่มวางจำหน่ายในวันที่ 15 พฤศจิกายน 2013 ในทวีปอเมริกาเหนือ และต่อมาในวันที่ 29 พฤศจิกายน 2013 จึงวางจำหน่ายในยุโรปและออสเตรเลีย เพลย์สเตชัน 4 มีคู่แข่งที่สำคัญคือ Wii U ของนินเทนโด และ Xbox One ของไมโครซอฟท์ ทั้งนี้ ณ เดือนตุลาคม ค.ศ. 2017 โซนี่ได้จำหน่ายเพลย์สเตชัน 4 ไปแล้วทั้งสิ้นกว่า 67.5 ล้านเครื่องทั่วโลก เป็นเครื่องเล่นวีดีโอเกมยุคที่แปดที่ขายดีเป็นอันดับสองรองจากนินเท็นโด 3ดีเอสรุ่นเพลย์สเตชัน 4 รุ่น. เพลย์สเตชัน 4. เพลย์สเตชัน 4 มีระบบประมวลผลระดับเซลล์ที่ซับซ้อนกว่าเพลย์สเตชันรุ่นก่อน โดยหน่วยประมวลผลเร่ง AMD x86-64 ที่นำมาใช้นี้ เป็นที่คาดหวังว่าจะช่วยดึงดูดนักพัฒนาในวงกว้างมาช่วยพัฒนาระบบ นอกจากนี้ หน่วยประมวลผลกราฟิกส์ของเพลย์สเตชัน 4 สามารถคำนวณทศนิยมลอยได้ถึง 1.843 ล้านล้านคำสั่งต่อวินาที (1.843 เทระฟล็อปส์) โซนี่ถึงกับกล่าวต่อนิตยสาร Edge ว่า เพลย์สเตชัน 4 นั้นเป็น "เครื่องเล่นวีดีโอเกมที่ทรงพลังที่สุดในโลก" นอกจากนี้ นักพัฒนาเกมหลายคนยังออกมาระบุอีกว่า ความเร็วของเพลยสเตชัน 4 นั้น ทิ้งห่าง Xbox One อย่างไม่เห็นฝุ่น เพลย์สเตชัน 4 สามารถเข้าถึงกิจกรรมและบริการออนไลน์ต่างๆได้ ผ่านทาง PlayStation App ที่ออกแบบมาเพื่อปรับปรุงการเล่นเกมผ่านอุปกรณ์พกพา ไอโอเอส และ แอนดรอยด์ และยังมี PlayStation Now ที่เป็นการเล่นเกมผ่านฐานข้อมูลออนไลน์ (คลาวด์) โดยการสตรีมมิง นอกจากนี้ยังมีระบบ Remote Play ที่ทำให้ผู้เล่นสามารถเล่นเกมแบบไร้สายผ่านเครื่องเพลยสเตชัน 4 ของตนเองจากที่ไหนก็ได้ไม่ว่าในบ้านหรือนอกบ้านผ่านอุปกรณ์แสดงผลทุติยภูมิอย่าง PlayStation Vita, โทรศัพท์สมาร์ทโฟน, แท็บเล็ตวินโดวส์และแมค หรือ โทรศัพท์ Xperia ของโซนี่ที่เชื่อมต่ออินเทอร์เน็ตแล้ว โซนี่ยังให้ความสำคัญกับการเล่นเกมผ่านสังคมออนไลน์ จอยควบคุมแบบใหม่มีปุ่ม "share" อยู่ ทำให้สามารถจับภาพหรือวีดีโอบนจอขณะเล่นเกมได้ ผู้เล่นสามารถถ่ายทอดหรือรับชมการเล่นเกมผ่านการสตริมมิงแบบสดได้ นอกจากนี้ คุณลักษณะที่เรียกว่า Share Play ยังสามารถเชิญเพื่อนที่มีเพลย์สเตชัน 4 มาร่วมเล่นเกมด้วยกันได้ แม้ว่าเครื่องเพลย์สเตชันของเพื่อนจะไม่มีเกมเกมเดียวกันอยู่ในเครื่องก็ตาม และด้วยคุณลักษณะเหล่านี้เอง ทำให้ในปี 2014 เพลย์สเตชัน 4 กลายเป็นเครื่องเล่นเกมที่มียอดขายเป็นอันดับหนึ่งของโลกเพลย์สเตชัน 4 สลิม เพลย์สเตชัน 4 สลิม. PlayStation 4 Slim ได้ถูกเปิดตัวเมื่อวันที่ 7 ภุมภาพันธ์ ค.ศ. 2016 และเริ่มวางจำหน่ายเมื่อ 15 กันยายนในปีเดียวกัน รุ่นสลิมนี้มาแทนที่เพลย์สเตชัน 4 รุ่นเดิมซึ่งยุติสายการผลิต รุ่นสลิมนี้มีองค์ประกอบและคุณสมบัติภายในเหมือนกับรุ่นเดิมทุกอย่าง แต่รองรับมาตรฐาน WiFi มากขึ้น มีรูปร่างที่บางลงและมีน้ำหนักที่เบาลง และยังกินไฟน้อยกว่ารุ่นเดิม 35%เพลย์สเตชัน 4 โปร เพลย์สเตชัน 4 โปร. PlayStation 4 Pro ได้ถูกเปิดตัวเมื่อวันที่ 7 กุมภาพันธ์ ค.ศ. 2016 และเริ่มวางจำหน่ายเมื่อ 10 พฤศจิกายนในปีเดียวกัน มีหมายเลขโมเดลคือ CUH-7000 ซึ่งรุ่นโปรนี้เป็นรุ่นอัปเดตจากเพลย์สเตชัน 4 รุ่นเดิม โดยมี GPU ถึง 4.2 เทราฟล็อปซึ่งมากกว่ารุ่นเดิมถึง 128% และยังมีมี CPU ที่แรงกว่าเดิม ซึ่งคุณลักษณะที่แรงกว่าเดิมนี้ถูกออกแบบมาเพื่อให้สามารถเล่นเกมที่ความคมชัดระดับ 4K ได้ และยังช่วยให้เพลย์สเตชัน วีอาร์แสดงผลได้ดีขึ้นด้วย และที่พิเศษคือรุ่นโปรนี้ยังได้เพิ่มขนาดแรมสำรอง จาก 256MB เป็น 1GB สำหรับรันแอปพลิเคชันเบื้องหลัง ทำให้การสลับหน้าจอออกจากเกมไปยังแอพลิเคชันอื่นทำได้โดยไม่สะดุด เกมทุกเกมที่เล่นได้ในเพลย์สเตชัน 4 รุ่นเดิมจะสามารถนำมาเล่นในรุ่นโปรได้ อย่างไรก็ตาม จะมีบางเกมที่ถูกพัฒนามาเพื่อการแสดงผลที่ดีกว่าเดิมในรุ่นโปรโดยเฉพาะ และแม้ว่ารุ่นโปรจะสามารถเล่นวีดีโอสตรีมมิงที่ความชัดระดับ 4K ได้ แต่ก็ไม่สามารถอ่านแผ่น Ultra HD Blu-ray ได้ นอกจากนี้ รุ่นโปรยังเป็นรุ่นเดียวที่สามารถใช้งาน Remote Play ที่ความคมชัดระดับ 1080p ได้ ในขณะที่รุ่นเดิมและสลิมทำได้สูงสุดแค่ 720p รุ่นโปรสามารถประมวลผลความคมชัดระดับ 4K ได้ที่ 30 เฟรมต่อวินาที หากตั้งค่าความคมชัดไว้ที่ 1080p จะสามารถเพิ่มเฟรมเรตไปได้สูงสุดถึง 60 เฟรมต่อวินาทีและมีกราฟิกที่ดีขึ้น รุ่นโปรเริ่มวางจำหน่ายในประเทศไทยเมื่อ 16 พฤศจิกายน 2016 โดยมีราคาเปิดตัวที่ 16,990 บาทอุปกรณ์พื้นฐานและอุปกรณ์เสริมการวางจำหน่าย</doc>
