<doc id="233213" url="https://th.wikipedia.org/wiki?curid=233213" title="พิศณุ นิลกลัด">พิศณุ นิลกลัด พิศณุ นิลกลัด (ชื่อเดิม: พิษณุ ชื่อเล่น: ณุ นามปากกา: เตยหอม) พิธีกรประจำรายการ ข่าวนอกลู่ ทางสถานีวิทยุโทรทัศน์ไทยทีวีสีช่อง 3, อดีตผู้ประกาศข่าว สถานีโทรทัศน์สีกองทัพบกช่อง 7, อดีตพิธีกรรายการโทรทัศน์ สะเก็ดข่าว และ คอข่าว, อดีพิธีกรรายการฟ้ามีตา, อดีตผู้บรรยายการแข่งขันกีฬา ทางช่อง 7 สี และทรูวิชันส์, คอลัมนิสต์ที่มีชื่อเสียงในเครือสยามสปอร์ตซินดิเคท ต่อมาในปี พ.ศ. 2556 พิศณุย้ายออกจากช่อง 7 สี ไปยังไทยทีวีสีช่อง 3 โดยเข้าเป็นพิธีกร ประจำรายการข่าวนอกลู่ประวัติ ประวัติ. พิศณุ เกิดเมื่อวันที่ 16 มกราคม พ.ศ. 2497 ที่จังหวัดเพชรบุรี จบการศึกษาระดับประถม จากโรงเรียนอรุณประดิษฐ, ชั้นมัธยมศึกษา จากโรงเรียนวัดพระศรีมหาธาตุ, ปริญญาตรี รัฐศาสตรบัณฑิต จากจุฬาลงกรณ์มหาวิทยาลัย เข้าสู่แวดวงสื่อมวลชนครั้งแรก โดยเป็นคอลัมนิสต์ และนักข่าวในหนังสือพิมพ์สยามกีฬารายวัน ทำข่าวกีฬาหลายประเภท เช่น มวยไทย, มวยสากล, ฟุตบอล และกอล์ฟ ด้วยความชื่นชอบกีฬามาตั้งแต่เด็ก จากนั้นจึงเข้าสู่แวดวงสื่อมวลชนสายการเมือง และเป็นบรรณาธิการข่าวกีฬา หนังสือพิมพ์สยามรัฐ ในปี พ.ศ. 2520 จากนั้นจึงย้ายไปสังกัดช่อง 7 สี โดยเป็นทั้งบรรณาธิการข่าวการเมือง, ข่าวกีฬา, ผู้ประกาศข่าว และผู้บรรยายกีฬาด้วย มาจนถึงปัจจุบัน โดยพิศณุมีความสามารถบรรยายกีฬาได้หลายประเภท เช่น มวยสากล เทนนิส รวมทั้งเป็นผู้บรรยายกอล์ฟเป็นคนแรกๆ ในประเทศไทย พิธีกรรายการกอล์ฟ กูรู, คอข่าว, ฟ้ามีตา ปัจจุบันมี บริษัท สปอร์ตทิปส์ จำกัด เป็นของตนเอง เพื่อผลิตรายการสั้นๆ เกี่ยวกับกีฬา และมีน้องชายแท้ๆ คือวีรศักดิ์ นิลกลัด (ชื่อเล่น: แอ๊ดดี้) ซึ่งยังคงเป็นผู้ประกาศข่าว และผู้บรรยายกีฬาของช่อง 7 อยู่จนถึงทุกวันนี้ ตั้งแต่ 1 มกราคม พ.ศ. 2556 พิศณุย้ายไปอยู่ร่วมกับครอบครัวข่าว 3 ในสังกัดฝ่ายข่าว สถานีวิทยุโทรทัศน์ไทยทีวีสีช่อง 3 โดยเป็นพิธีกรข่าวในรายการข่าวนอกลู่ ซึ่งออกอากาศทุกวันจันทร์ถึงวันพฤหัสบดี หลังข่าวในพระราชสำนักเและรวมเล่าข่าวสนุก ทุกวันหยุดนักขักฤกษ์ พร้อมทั้งนำรายการของ บจก.สปอร์ตทิปส์ ที่เคยออกอากาศทางช่อง 7 สีคือสปอร์ตกูรู และเสน่ห์กีฬา มาออกอากาศทางไทยทีวีสีช่อง 3รางวัลรางวัล. - รางวัลเกียรติยศคนทีวี ประจำปี 2557 จาก รางวัลโทรทัศน์ทองคำครั้งที่ 29 - 1 ใน 5 ผู้ได้รับการเสนอชื่อเข้าชิง รางวัลผู้ประกาศข่าวยอดเยี่ยม ท็อปอวอร์ด 2008สิ่งสืบเนื่อง สิ่งสืบเนื่อง. พิศณุ นิลกลัด ยังเป็นผู้ตั้งฉายา "ดิ เอ็กโซเซ่" ให้แก่ก้องนภา วัชรวิทย์ ผู้เป็นอดีตแชมป์มวยไทยแห่งสนามมวยราชดำเนิน</doc>
