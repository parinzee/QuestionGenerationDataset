<doc id="217811" url="https://th.wikipedia.org/wiki?curid=217811" title="เชอรีล โครว์">เชอรีล โครว์ เชอรีล ซูซานน์ โครว์ () เกิดเมื่อวันที่ 11 กุมภาพันธ์ ค.ศ. 1962 เป็นนักร้อง นักแต่งเพลง นักดนตรี ชาวอเมริกัน แนวดนตรีของเธอผสมผสานเพลงร็อก เพลงคันทรี ป็อป และโฟล์ก เธอเคยได้รับรางวัลแกรมมี่มาแล้ว 9 รางวัล เธอยังเคยแสดงร่วมกับเดอะโรลลิงสโตนส์ และเคยร้องคู่กับมิก แจ็กเกอร์ ไมเคิล แจ็กสัน อีริก แคลปตัน และคิด ร็อก นอกจากนี้โครว์ยังเคยบันทึกเพลงในเพลงประกอบภาพยนตร์หลายเรื่องอย่างเช่น Cars, Erin Brockovich และ Tomorrow Never Dies และเรื่องอื่น ๆ</doc>
