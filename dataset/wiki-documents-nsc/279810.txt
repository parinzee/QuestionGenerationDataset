<doc id="279810" url="https://th.wikipedia.org/wiki?curid=279810" title="มอนแฟร์ราโต">มอนแฟร์ราโต มอนแฟร์ราโต (), มอนฟรา (พีดมอนต์: ) หรือ มงแฟรา () เป็นภูมิภาคที่เป็นส่วนหนึ่งของแคว้นพีดมอนต์ (ปีเอมอนเต) ทางตอนเหนือของประเทศอิตาลี ที่มีเนื้อที่ในบริเวณที่ในปัจจุบันคือจังหวัดอาเลสซานเดรียและจังหวัดอัสตีประวัติ ประวัติ. มอนแฟร์ราโตเดิมเป็นอาณาจักรเคานต์ที่ได้รับการยกฐานะขึ้นเป็นอาณาจักรมาร์กราฟของจักรวรรดิโรมันอันศักดิ์สิทธิ์ภายในเคานต์อาเลราโมแห่งมอนแฟร์ราโตในปี ค.ศ. 961 หลังจากการเปลี่ยนแปลงอิทธิพลจากการครอบครองทางตอนเหนือของอิตาลีจากเบเรนการ์ที่ 2 แห่งอิตาลี ไปอยู่ภายใต้การปกครองของออตโตที่ 1 แห่งเยอรมนี มาร์ควิสหรือมาร์เคซิผู้ปกครองมอนแฟร์ราโตมีความเกี่ยวดองกับพระมหากษัตริย์ฝรั่งเศสและกับพระจักรพรรดิแห่งจักรวรรดิโรมันอันศักดิ์สิทธิ์ และมักจะเข้าร่วมในสงครามครูเสด และมีการเสกสมรสกับเจ้านายของราชอาณาจักรเยรูซาเลม และราชวงศ์คอมเนนัสและพาเลโลกัสของจักรวรรดิไบแซนไทน์ มอนแฟร์ราโตอยู่ภายใต้การปกครองของสเปนอยู่ชั่วระยะหนึ่งระหว่างปี ค.ศ. 1533 จนถึง ค.ศ. 1536 ก่อนที่จะตกไปเป็นของดุ๊กแห่งมานตัวตระกูลกอนซากา ระหว่างปี ค.ศ. 1536 จนถึง ค.ศ. 1708 ในปี ค.ศ. 1574 มอนแฟร์ราโตได้รับการเลื่อนฐานะขึ้นเป็นดัชชี โดย สมเด็จพระจักรพรรดิแม็กซิมิเลียนที่ 2 แห่งโรมันอันศักดิ์สิทธิ์ หลังจากสงครามสืบครองมานตัว (ค.ศ. 1628-1631) ส่วนหนึ่งของมอนแฟร์ราโตก็ตกไปเป็นของดัชชีแห่งซาวอย ส่วนที่เหลือตกไปเป็นของซาวอยในปี ค.ศ. 1708 สมเด็จพระจักรพรรดิลีโอโพลด์ที่ 1 แห่งโรมันอันศักดิ์สิทธิ์ได้ดินแดนกอนซากา ผู้สืบสายของตระกูลกอนซากาต่อมาได้รับดัชชีแห่งเทสเคนในไซลีเซียเป็นเครื่องตอบแทน ดัชชีมอนแฟร์ราโตมีเนื้อที่ 2750 ตารางกิโลเมตรที่แบ่งเป็นสองส่วนโดยมีพรมแดนติดกับดัชชีซาวอย, ดัชชีมิลาน และสาธารณรัฐเจนัว กาซาเลมอนแฟร์ราโตถือกันว่าเป็นเมืองหลวง แต่ในปัจจุบันอัสตีเป็นเมืองหลวงของมอนแฟร์ราโตวัฒนธรรมภูเขาศักดิ์สิทธิ์แห่งเครอา วัฒนธรรม. ภูเขาศักดิ์สิทธิ์แห่งเครอา. ภูเขาศักดิ์สิทธิ์แห่งเครอา () เป็นคริสต์ศาสนสถานโรมันคาทอลิกที่ตั้งอยู่ในมอนแฟร์ราโต ที่เป็นหนึ่งในเก้าภูเขาศักดิ์สิทธิ์แห่งพีดมอนต์และลอมบาร์ดีที่ได้รับเลือกจากองค์การยูเนสโกให้ขึ้นทะเบียนเป็นมรดกโลกเมื่อปีค.ศ. 2003 ภูเขาศักดิ์สิทธิ์แห่งเครอาเริ่มก่อตั้งในปี ค.ศ. 1589 รอบคริสต์ศาสนสถานเซนต์แมรีเดิม ที่เชื่อกันว่าสร้างโดยนักบุญยูเซเบียสราว ปี ค.ศ. 350</doc>
