<doc id="75129" url="https://th.wikipedia.org/wiki?curid=75129" title="หลี">หลี หลี (ภาษาจีน:黎;พินอิน:Lì) หรือ ไหล เป็นชื่อของกลุ่มชนกลุ่มหนึ่ง ซึ่งอาศัยอยู่แถบเกาะไหหลำ ประเทศจีน ส่วนใหญ่จะถือสัญชาติจีน มีจำนวนประชากรประมาณ 1 ล้านคน และนับถือลัทธิภูติผีวิญญาณ มีภาษาใกล้เคียงกับภาษาไทย แต่เรียกว่าภาษาไหล ซึ่งเป็นภาษาในกลุ่มภาษาไหล ตระกูลภาษาไท-กะได ชาวหลีปรากฏในประวัติศาสตร์จีนในสมัยราชวงศ์สุย รู้จักกันในชื่อ Liliao (ลิเหลียว)การแบ่งกลุ่มชาวหลี การแบ่งกลุ่มชาวหลี. ชาวหลีแบ่งออกเป็น 5 กลุ่มใหญ่ ซึ่งทั้งหมดพูดภาษาไหล ส่วนใหญ่นับถือศาสนาดั้งเดิม และส่วนใหญ่อาศัยอยู่บนเกาะไหหลำ ประเทศจีน ได้แก่- หลีเบนดี (Bendee) มีประชากร 74,000 คน - หลีฮา มีประชากร 646,000 คน - หลีเจียมาว มีประชากร 87,000 คน - หลีเม่ยฟู (Meifu) มีประชากร 50,000 คน - หลีฉี มีประชากร 295,000 คน</doc>
