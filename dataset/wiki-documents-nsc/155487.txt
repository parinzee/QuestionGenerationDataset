<doc id="155487" url="https://th.wikipedia.org/wiki?curid=155487" title="พระเจ้าวิลเลียมที่ 4 แห่งสหราชอาณาจักร">พระเจ้าวิลเลียมที่ 4 แห่งสหราชอาณาจักร พระเจ้าวิลเลียมที่ 4 () (21 สิงหาคม ค.ศ. 1765 – 20 มิถุนายน ค.ศ. 1837) เป็นพระมหากษัตริย์แห่งสหราชอาณาจักรและราชอาณาจักรฮันโนเวอร์ สมัยราชวงศ์แฮโนเวอร์ แห่งระหว่างปี ค.ศ. 1830 ถึงปี ค.ศ. 1837พระราชประวัติ พระราชประวัติ. พระเจ้าวิลเลียมที่ 4 ทรงพระราชสมภพเมื่อวันที่ 21 สิงหาคม ค.ศ. 1765 ณ พระราชวังบักกิงแฮม กรุงลอนดอน เป็นพระราชโอรสในพระเจ้าจอร์จที่ 3 และพระราชินีชาร์ลอตแห่งสหราชอาณาจักร เข้าพิธีบัพติศมาเมื่อวันที่ 18 กันยายน ทรงเสกสมรสกับสมเด็จพระราชินีแอเดเลด|ดัชเชสแอเดเลดแห่งเมคเลนบูร์ก-ชเตรลิทซ์ และทรงครองราชย์ระหว่างวันที่ 26 มิถุนายน ค.ศ. 1830 จนเสด็จสวรรคตเมื่อวันที่ 20 มิถุนายน ค.ศ. 1837 ที่พระราชวังวินด์เซอร์ บาร์คเชอร์ พระบรมศพประดิษฐานในโบสถ์น้อยเซนต์จอร์จ พระราชวังวินด์เซอร์ พระเจ้าวิลเลียมที่ 4 เป็นพระอนุชาของพระเจ้าจอร์จที่ 4 และเป็นพระมหากษัตริย์องค์สุดท้ายของราชวงศ์แฮโนเวอร์ในสหราชอาณาจักร เมื่อยังทรงพระเยาว์ทรงทำราชการในราชนาวี จึงทรงได้รับพระนามเล่นว่า “พระราชากะลาสี” รัชสมัยของพระองค์มีการปฏิรูปหลายอย่างเช่นการปรับปรุง “กฎหมายประชาสงเคราะห์” (Poor Law) รัฐบาลท้องถิ่นเปลื่ยนแปลงเป็นระบอบประชาธิปไตย การจำกัดการใช้แรงงานเด็กและการเลิกทาสทั่วจักรวรรดิอังกฤษ การปฏิรูปที่สำคัญที่สุดในรัชสมัยของพระองค์คือ กฎหมายผู้แทนราษฎร ค.ศ. 1832 (Representation of the People Act 1832) หรือ “กฎหมายปฏิรูป ค.ศ. 1832” ซึ่งเป็นกฎหมายที่เปลื่ยนแปลงระบบการเลือกตั้งของอังกฤษ พระเจ้าวิลเลียมที่ 4 มิได้ทรงเข้าไปเกี่ยวข้องทางการเมืองมากเท่าพระเจ้าจอร์จที่ 3 หรือ พระเจ้าจอร์จที่ 4 แต่ก็ทรงแต่งตั้งนายกรัฐมนตรีที่ไม่ตรงกับความต้องการของรัฐสภาในปี ค.ศ. 1834 พระราชทานรัฐธรรมนูญต่อราชอาณาจักรฮันโนเวอร์ที่เป็นอีกราชอาณาจักรหนึ่งที่ทรงเป็นประมุข พระเจ้าวิลเลียมที่ 4 เสด็จสวรรคตโดยไม่มีพระราชโอรสธิดา ราชบัลลังก์จึงตกไปเป็นของเจ้าหญิงวิกตอเรีย ผู้เป็นพระนัดดา และราชอาณาจักรฮันโนเวอร์ไปเป็นของพระเจ้าแอนสท์ เอากุสท์ที่ 1 แห่งฮันโนเวอร์ปัญหาลูกนอกสมรส ปัญหาลูกนอกสมรส. ทรงประสบ ปัญหาเช่นเดียวกันคือ มีบุตรมากถึง 10 คน ซึ่งล้วนแต่เป็นลูกนอกสมรส ที่เกิดจากโดโรธี จอร์แดน นักแสดงผู้หนึ่ง ตั้งแต่เมื่อครั้งที่ พระองค์ยังไม่ได้ขึ้นครองราชย์ บัลลังก์จึงตกทอดมายังเจ้าหญิงวิกตอเรีย ซึ่งเป็นพระราชภาคิไนย</doc>
