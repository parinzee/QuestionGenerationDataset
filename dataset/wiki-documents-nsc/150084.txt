<doc id="150084" url="https://th.wikipedia.org/wiki?curid=150084" title="ธีระ สลักเพชร">ธีระ สลักเพชร นายธีระ สลักเพชร (9 พฤศจิกายน 2500 - ) อดีตรัฐมนตรีว่าการกระทรวงวัฒนธรรม รองเลขาธิการพรรคประชาธิปัตย์ และ สมาชิกสภาผู้แทนราษฎรจังหวัดตราด หลายสมัยประวัติ ประวัติ. นายธีระ สลักเพชร เป็นบุตรของ นายเพียรพาสน์ สลักเพชร และนางยุพิน สลักเพชร มีพี่น้องทั้งหมดรวม4คน คือ 1.นายพงศธร สลักเพชร นายกองค์การบริหารส่วนตำบล (อบต.) เกาะช้างใต้ กิ่ง อ.เกาะช้าง จ.ตราด 2.นายพิจารณ์ สลักเพชร 3.นางนิศารัตน์ เกิดศักดิ์สิทธิ์ จบมัธยมศึกษาจาก โรงเรียนบดินทรเดชา(สิงห์ สิงหเสนี) จบปริญญาตรี สาธารณสุขศาสตร์ มหาวิทยาลัยมหิดล เมื่อปี พ.ศ. 2526 และปี พ.ศ. 2535 ได้ปริญญาโท วิศวกรรมโยธา มหาวิทยาลัยเกษตรศาสตร์ นายธีระ สลักเพชร สมรสกับ แพทย์หญิงกรพินธุ์ สุดโต เมื่อเดือน กันยายน พ.ศ. 2550การเมือง การเมือง. นายธีระ สลักเพชร เข้าสู่วงการเมือง ได้เป็น ส.ส. สมัยแรกเมื่อ ปี พ.ศ. 2539 โดยลงสมัครที่จังหวัดตราด และเป็น ส.ส.ผูกขาด ของจังหวัดตราด ที่ชนะการเลือกตั้งมาโดยตลอดทุกครั้งที่ลงสมัคร แม้แต่ในการเลือกตั้งปี พ.ศ. 2548 ซึ่งพรรคไทยรักไทยครองพื้นที่ ระยอง จันทบุรี และตราด นายธีระ ยังคงเป็น ส.ส.ประชาธิปัตย์ คนเดียวที่สามารถชนะการเลือกตั้งใน 3 จังหวัดดังกล่าว นายธีระ สลักเพชร มีประสบการณ์ทำงานเป็น รองประธานคณะกรรมาธิการการท่องเที่ยว และ ประธานกรรมาธิการการสาธารณสุขสภาผู้แทนราษฎร ของสภาผู้แทนราษฎร และในฝ่ายบริหารเคยดำรงตำแหน่ง เลขานุการรัฐมนตรีช่วยว่าการกระทรวงศึกษาธิการ นอกจากนี้เคยดำรงตำแหน่ง ที่ปรึกษารัฐมนตรีว่าการกระทรวงวิทยาศาสตร์ และ ที่ปรึกษารองนายกรัฐมนตรี ในการเลือกตั้งวันที่ 23 ธันวาคม พ.ศ. 2550 นายธีระ ลงสมัครรับเลือกตั้ง ส.ส. จังหวัดตราด ชนะการเลือกตั้งได้คะแนนเป็นอันดับ 1 รวม 62,160 คะแนน ทิ้งห่าง นายนฤปนาถ สว่างไสว ผู้สมัครจากพรรคพลังประชาชน ที่ได้ 34,163 คะแนน อย่างขาดลอย ภายหลังการจัดตั้ง รัฐบาลนายสมัคร สุนทรเวช ทำให้ พรรคประชาธิปัตย์ มีสถานะเป็นพรรคฝ่ายค้านพรรคเดียวในสภาผู้แทนราษฎร พรรคประชาธิปัตย์จึงประกาศจัดตั้ง คณะรัฐมนตรีเงา หรือ ครม.เงา ขึ้น เพื่อติดตามตรวจสอบ และเสนอแนะการบริหารงานของรัฐบาล ตามรูปแบบที่มีในต่างประเทศ นายธีระ สลักเพชร ได้รับเลือกจากทางพรรคให้ทำหน้าที่ รัฐมนตรีว่าการกระทรวงวัฒนธรรมเงา เมื่อวันที่ 15 กรกฎาคม พ.ศ. 2551 พรรคประชาธิปัตย์ได้จัดการประชุมใหญ่วิสามัญประจำปี เพื่อเลือกตั้งคณะกรรมการบริหารพรรคชุดใหม่ตามข้อบังคับพรรค และ นายธีระ สลักเพชร ได้รับเลือกให้ดำรงตำแหน่ง รองเลขาธิการพรรคประชาธิปัตย์ ในการจัดตั้งรัฐบาลของพรรคประชาธิปัตย์ช่วงเดือนธันวาคม พ.ศ. 2551 นายธีระ สลักเพชร ได้รับตำแหน่งรัฐมนตรีว่าการกระทรวงวัฒนธรรม แต่กลับได้รับฉายาจากพรรคเพื่อไทย เป็น 1 ใน 10 รัฐมนตรีไร้ผลงาน ว่า "รัฐมนตรีงานไม่ยุ่ง มุ่งเปิดงาน" กระทั่งมีการปรับคณะรัฐมนตรีในเดือนมิถุนายน พ.ศ. 2553 จึงถูกปรับออกจากตำแหน่ง เนื่องจากถูกมองว่าไม่มีผลงานตำแหน่งทางการเมืองตำแหน่งทางการเมือง. - สมาชิกสภาผู้แทนราษฎร จากการเลือกตั้ง ปี พ.ศ. 2539, 2544, 2548 และ 2550 - กรรมการบริหารพรรคประชาธิปัตย์ - รองประธานคณะกรรมาธิการการท่องเที่ยว สภาผู้แทนราษฎร - ประธานกรรมาธิการการสาธารณสุข สภาผู้แทนราษฎร - เลขานุการ รมช. กระทรวงศึกษาธิการ (ดร.วิชัย ตันศิริ) - ที่ปรึกษา รมว.กระทรวงวิทยาศาสตร์ (ดร.อาทิตย์ อุไรรัตน์) - ที่ปรึกษารองนายกรัฐมนตรี (นายสุทัศน์ เงินหมื่น) - รัฐมนตรีเงา กระทรวงวัฒนธรรม - รัฐมนตรีว่าการกระทรวงวัฒนธรรม (พ.ศ. 2551 - พ.ศ. 2553)เครื่องราชอิสริยาภรณ์เครื่องราชอิสริยาภรณ์. - พ.ศ. 2542 : ประถมาภรณ์ช้างเผือก (ป.ช.) - พ.ศ. 2551 - มหาปรมาภรณ์ช้างเผือก (ม.ป.ช.)</doc>
