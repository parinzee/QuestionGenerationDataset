<doc id="10112" url="https://th.wikipedia.org/wiki?curid=10112" title="เนาวรัตน์ พงษ์ไพบูลย์">เนาวรัตน์ พงษ์ไพบูลย์ เนาวรัตน์ พงษ์ไพบูลย์ ศิลปินแห่งชาติ สาขาวรรณศิลป์ ประจำปีพุทธศักราช 2536 กวีรางวัลซีไรต์ และสมาชิกสภาปฏิรูปแห่งชาติประวัติ ประวัติ. เนาวรัตน์ พงษ์ไพบูลย์ เกิดวันที่ 26 มีนาคม พ.ศ. 2483 ที่บ้านพนมทวน อำเภอพนมทวน จังหวัดกาญจนบุรี เป็นบุตรคนโตและเป็นผู้ชายคนเดียวในจำนวนพี่น้อง 5 คน บิดาชื่อนายฮกหรือสมบัติ พงษ์ไพบูลย์ มารดาชื่อนางสมใจ บิดาเคยเป็นหลงจู๊โรงฝิ่น เนาวรัตน์เรียนจบชั้นประถมปีที่ 4 จากโรงเรียนวัดบ้านทวน และต่อชั้นมัธยมศึกษาที่โรงเรียนวิสุทธรังษี จังหวัดกาญจนบุรี ซึ่งเป็นโรงเรียนประจำจังหวัด จากนั้นได้ศึกษาต่อชั้นเตรียมอุดมศึกษาที่โรงเรียนทวีธาภิเศก และจบปริญญาตรีจากคณะนิติศาสตร์ มหาวิทยาลัยธรรมศาสตร์ เมื่อปี พ.ศ. 2508 ครอบครัวของเนาวรัตน์ พงษ์ไพบูลย์ชอบการแต่งโคลงกลอน ชอบดนตรีไทย มารดาชอบอ่านวรรณคดี เขาจึงอ่านหนังสือได้ตั้งแต่อยู่ชั้นประถมปีที่ 1 เป่าขลุ่ยได้ตั้งแต่ชั้นประถมศึกษาปีที่ 2 เขาเป็นคนช่างคิดช่างสังเกตมาตั้งแต่เด็กๆ ขณะที่เนาวรัตน์กำลังศึกษาชั้นมัธยมปีที่ 3 ที่โรงเรียนวิสุทธรังษีอยู่นั้น เนาวรัตน์ได้พบโคลงสี่ที่บิดาเขียนไว้เมื่อยังหนุ่ม จึงเกิดแรงบันดาลใจเขียนโคลงส่งไปลงหนังสือพิมพ์ท้องถิ่น เขาเริ่มเขียนกลอนเมื่อชั้นมัธยมปีที่ 5-6 และเขียนจริงจังช่วงที่เรียนมหาวิทยาลัยธรรมศาสตร์ ช่วงนั้นเขาไม่ค่อยได้เรียนหนังสือ ชอบเอลวิส เพรสลีย์เป็นชีวิตจิตใจ ไว้ผมทรงเดียวกับเอลวิส พกหนังสือ I.S. Song Hits กว่าจะเรียนจบปริญญาตรีที่คณะนิติศาสตร์ มหาวิทยาลัยธรรมศาสตร์จึงใช้เวลาถึง 7 ปี หลังจากเรียนจบแล้วไปบวช ระหว่างพ.ศ. 2511-12 หลังจากลาสิกขาแล้วได้ไปทำงานอยู่ในกองบรรณาธิการ นิตยสาร วิทยาสาร ของ ไทยวัฒนาพานิช เมื่อปี 2514 เนาวรัตน์แต่งงานกับคุณประคองกูล อิศรางกูร ณ อยุธยา มีมีบุตรธิดา 2 คน คือ ประคำกรองและแก้วเก้า เนาวรัตน์เคยเป็นอาจารย์สอนวิชาการประพันธ์อย่างสร้างสรรค์ที่ คณะมนุษยศาสตร์และสังคมศาสตร์ มหาวิทยาลัยสงขลานครินทร์ วิทยาเขตปัตตานีการทำงานในคณะสมัชชาปฏิรูปประเทศ การทำงานในคณะสมัชชาปฏิรูปประเทศ. นายเนาวรัตน์ พงษ์ไพบูลย์ ได้เข้ามามีบทบาททางการเมือง ภายหลังการชุมนุมของกลุ่มคนเสื้อแดง พ.ศ. 2553 ยุติลง โดยเข้ามาทำหน้าที่เป็นคณะสมัชชาปฏิรูปประเทศ ซึ่งประกอบด้วยคณะกรรมการ จำนวน 27 คน เพื่อรวบรวมข้อมูล รับฟังความคิดเห็น และนไปสู่นโยบายในการปฏิรูปประเทศไทยประวัติการศึกษาประวัติการศึกษา. - ปริญญาตรี :นิติศาสตร์บัณฑิต มหาวิทยาลัยธรรมศาสตร์ ศิลปศาสตรบัณฑิตกิตติมศักดิ์ (วัฒนธรรมศึกษา) จากสหวิทยาลัยทราวดี (วิทยาลัยครูกาญจนบุรี) ปัจจุบันเป็นวิทยาลัยราชภัฏ- ปริญญาเอก : ศิลปศาสตร์ดุษฎีบัณฑิตกิตติมาศักดิ์ (ภาษาและวรรณคดีไทย) คณะมนุษย์ศาสตร์ มหาวิทยาลัยสงขลานครินทร์ ศิลปศาสตร์ดุษฎีบัณฑิตกิตติมาศักดิ์ (ภาษาไทย) คณะศิลปศาสตร์ มหาวิทยาลัยธรรมศาสตร์ประวัติการทำงานประวัติการทำงาน. - พ.ศ. 2508 รับราชการในกระทรวงพัฒนาการแห่งชาติ - พ.ศ. 2510 - 2511 อุปสมบทและถือถุดงค์ไปสวนโมกข์ เพื่อศึกษาพระธรรมกับท่านพุทธทาสภิกขุ - พ.ศ. 2511-2512 ประจำกองบรรณาธิการวิทยสาร - พ.ศ. 2513 แสดงภาพยนตร์โทรทัศน์เรื่อง "พระอภัยมณี" ของสุนทรภู่ รับบทเป็น พระอภัย ของไชโยภาพยนตร์ - พ.ศ. 2514-2515 อาจารย์ประจำภาควิชาประพันธ์อย่างสร้างสรรค์ - พ.ศ. 2516 พนักงานฝ่ายการพนักงาน ธนาคารกรุงเทพ จำกัดผลงานงานรวมเล่มร้อยกรองผลงาน. งานรวมเล่มร้อยกรอง. - คำหยาด - อาทิตย์ถึงจันทร์ - เพียงความเคลื่อนไหว (กวีนิพนธ์รางวัลซีไรต์ พ.ศ. 2523) - ชักม้าชมเมือง - เพลงขลุ่ยเหนือทุ่งข้าว - จารึก ร.ศ. 200 - กรุงเทพทวารวดี - เพลงขลุ่ยผิว - ประคำกรอง - วารีดุริยางค์ - ตากรุ้งเรืองโพยม - ข้างคลองคันนายาว 1 - ข้างคลองคันนายาว 2 - ก.ข.ขับขาน - จ๊ะเอ๋ - ลุงเต่ากับลิ่งต้อยติ่ง - คำทายลายแทง - รักใคร่ไยดี - แว่วไหวในสายลม - ขับไม้มโหรี - เหมือนข่าวความรักจักมา - มุมมอง - น้ำใสไม้สวย - เขียนแผ่นดิน - ที่นี่ขัดข้องหนอ - ดาบที่หมกอยู่ในจีวร - ดังนั้นฉันจึงเขียน - แผ่วผ่านธารน้ำไหล - เจ้าประคุณเอ๋ย (พ.ศ. 2532) - นกขมิ้น - หยุดสักนิด คิดสักหน่อย หมุดหมายที่ 1 - หนึ่งได้แรงใจ - ความคิดในดอกบัว (พ.ศ. 2532)ความเรียงความเรียง. - ที่นี่ขัดข้องหนอ - มุมที่ไม่มีเหลี่ยม - ดาบที่หมกอยู่ในจีวร - เจ้าประคุณเอ๋ย - บังอบายเบิกฟ้า - ฝึกพื้นใจเมือง - ความคิดในดอกบัว - มืดจริงหนอ - นอกรั้วโรงเรียน - อยู่เหย้าประจำยาม - คว้างหล่นบนแผ่นดิน - มองพม่า - ลวดลายประแจจีน - เหยียบแผ่นดินหยก - ซอยเท้าเข้าญี่ปุ่น - แผ่วผ่านทางน้ำไหล - เรียงร้อยถ้อยคำ - ดังนั้นฉันจึงเขียน - ปี่ซังข้าวน้อย - บ้านเก่าผลงานแปลที่เขียนกับนักเขียนอื่นผลงานแปลที่เขียนกับนักเขียนอื่น. - คัมภีร์คุณธรรม กับ สมเกียรติ สุขโข - สองตะเกียง กับ ล. เสถียรสุต - ห่วงอาหาร กับ สมเกียรติ สุขโข และ สโรชา - ก.ข.ขับขาน กับวีระศักดิ์ ขุขันธิน - ๖ ตุลามหากาพย์ กับ กลุ่มกวีร่วมสมัย - วันฆ่านกพิราบ กับ มหาสมภาร พรหมทางานเพลงงานเพลง. - อัลบั้ม เพลงแผ่นดิน จาก 3 คีตกานต์กวี ร่วมกับ พงษ์เทพ กระโดนชำนาญ และ ธนิสร์ ศรีกลิ่นดี - เพลงมหาชัย ทำนอง : สมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิต / บทร้อง : เนาวรัตน์ พงษ์ไพบูลย์ - "เพลงใบไม้ร่วง" เนาวรัตน์ พงษ์ไพบูลย์ ได้ประพันธ์บทร้อง ในโอกาส งานพระราชพิธีพระราชทานเพลิงพระศพ สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี ทำนอง : ธนิสร์ ศรีกลิ่นดี ดนตรี : สถาพร นิยมทอง ขับร้อง : ธนพร แวกประยูร (ปาน)สารคดีกวีนิพนธ์สารคดีกวีนิพนธ์. - เขียนแผ่นดิน - เขียนแผ่นดินสุวรรณภูมิลาว - เขียนแผ่นดินสุวรรณภูมิเวียดนามรางวัลรางวัลที่ได้รับรางวัล. รางวัลที่ได้รับ. - รางวัลวรรณกรรมสร้างสรรค์ยอดเยี่ยมแห่งอาเซียน (ซีไรต์) - ศิลปินแห่งชาติ สาขาวรรณศิลป์ - รางวัลศรีบูรพา - พระเกี้ยวทองคำ - รางวัลอัศนี พลจันทรผลงานที่ได้รับรางวัลผลงานที่ได้รับรางวัล. - พ.ศ.​ 2516 บทกวี "อาทิตย์ถึงจันทร์" ได้รับรางวัลชมเชยพิเศษ วรรณกรรมของธนาคารกรุงเทพ จำกัด - พ.ศ.​ 2521 บทกวี "ชักไม้ชนเมือง" ได้รับรางวัลดีเด่นจากงานสัปดาห์หนังสือ - พ.ศ.​ 2523 บทกวี "เพียงความเคลื่อนไหว" ได้รับรางวัลซีไรท์ - พ.ศ. 2537 บทกวี "เพลงขลุ่ยผิว" ได้รับรางวัลดีเด่นจากงานสัปดาห์หนังสือแห่งชาติ - พ.ศ. 2527 บทกวี "ก.ข.ขับขัน" ได้รับรางวัลดีเด่นจากงานสัปดาห์หนังสือแห่งชาติ แต่งร่วมกับ วีระศักดิ์ ขุขันธินเครื่องราชอิสริยาภรณ์เครื่องราชอิสริยาภรณ์. - พ.ศ. 2558 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นตติยดิเรกคุณาภรณ์</doc>
