<doc id="259976" url="https://th.wikipedia.org/wiki?curid=259976" title="วิระ บำรุงศรี">วิระ บำรุงศรี พันตำรวจโทวิระ บำรุงศรี (22 กันยายน พ.ศ. 2505 - ) เป็นนักร้องชายชาวไทย มีชื่อเสียงในฐานะสมาชิกวงเยื่อไม้ ซึ่งนำเพลงเก่าทั้งสุนทราภรณ์และนักร้องท่านอื่นมาขับร้องร่วมกับ อรวี สัจจานนท์ รวมถึงประสบความสำเร็จในนาม มะลิลา บราซิลเลี่ยน อีกด้วยประวัติ ประวัติ. เกิดที่จังหวัดนครสวรรค์ จบการศึกษาระดับปริญญาตรีจากวิทยาลัยการสาธารณสุขสิรินธร จังหวัดพิษณุโลก และจบการศึกษาปริญญาโทจากมหาวิทยาลัยรามคำแหง และระดับปริญญาเอก ด้านดุริยางคศิลป์ มหาวิทยาลัยมหาสารคาม วิระประสบความสำเร็จสูงสุดกับวงมะลิลาฯ กับบทเพลง "ปลายฟ้า" นอกจากนี้ยังมีผลงานบันทึกเพลงลูกทุ่งอีกด้วย วิระสามารถขับร้องเพลงได้ทุกแนวทั้งสุนทราภรณ์ เพลงลูกกรุง สตริง และลูกทุ่ง มีผลงานออกมาหลายสิบชุด ปัจจุบันวิระเป็นนายตำรวจประจำกองสวัสดิการกรมตำรวจ ตำแหน่งสารวัตรหัวหน้าแผนกดุริยางค์ และยังคงร้องเพลงตามงานคอนเสิร์ตและปรากฏตัวต่อสาธารณชนอยู่อย่างต่อเนื่องละครละคร. - 2537 ขอบรั้วริมวัง (ช่อง 9)ภาพยนตร์ภาพยนตร์. - 2537 ผีไม่กลัวสัปเหร่อ - 2532 เรือนแพ</doc>
