<doc id="610373" url="https://th.wikipedia.org/wiki?curid=610373" title="มูลนิธิเพชรรัตน-สุวัทนา">มูลนิธิเพชรรัตน-สุวัทนา มูลนิธิเพชรรัตน-สุวัทนา เป็นมูลนิธิที่ พระนางเจ้าสุวัทนา พระวรราชเทวี ทรงพระกรุณาโปรดให้จัดตั้งขึ้น ในวันที่ 14 พฤศจิกายน พ.ศ. 2522 เลขทะเบียน 1259 สำนักงานมูลนิธิ ตั้งอยู่ที่วังรื่นฤดี เขตคลองเตย กรุงเทพมหานคร โดยมีทุนเริ่มต้น 100,000 บาทประวัติ ประวัติ. พระนางเจ้าสุวัทนา พระวรราชเทวีทรงโปรดให้จัดตั้งมูลนิธิเพชรรัตน-สุวัทนา เนื่องด้วย ในช่วงทรงมีพระชนมายุมากขึ้น นางข้าหลวงและพระประยูรญาติก็คงเริ่มสังเกตได้ว่าพระนางเจ้าสุวัทนาฯ ทรงครุ่นคิดเพื่อตอบคำถามในพระหฤทัย เพราะ เมื่อทรงพระชนมายุมากก็ทรงตระหนักพระหฤทัยแน่แล้วว่า จะทรงพระชนมายุไปอีกได้ไม่เท่าใดนัก และทรงมีห่วงในพระหฤทัยอยู่ 2 สิ่ง คือ หนึ่งทรงห่วงสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดีพระราชธิดา จึงทรงกราบทูลพระบาทสมเด็จพระปรมินทรมหาภูมิพลอดุลยเดชว่า "หม่อมฉันขอฝากเจ้าฟ้าด้วยนะ เพคะ" ซึ่งพระเจ้าอยู่หัวก็ทรงรับคำเป็นมั่นเป็นเหมาะทุกครั้ง จึงทรงคลายห่วงข้อนี้ได้ ส่วนห่วงที่สองของพระองค์นั้น คือ ทรงห่วงประชาชน ซึ่งห่วงข้อนี้ทรงตรึกตรองพระหฤทัยมานานนับปี ในที่สุดก็ทรงได้คำตอบในพระหฤทัยข้อนี้ว่า ฉันจะตั้งมูลนิธิ เมื่อทรงตัดสินพระหฤทัยได้ดังนั้น ก็ทรงปรึกษากับสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดีพระราชธิดาพระองค์เดียวว่าจะทรงจัดตั้งมูลนิธิ โดยทรงพระราชทานนามว่า มูลนิธิเพชรรัตน-สุวัทนา ในพระอุปถัมภ์สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี และ พระนางเจ้าสุวัทนา พระวรราชเทวี โดยมีพระราชธิดาเป็นนายกกิตติมศักดิ์และพระองค์เป็นองค์ประธานมูลนิธิ(ไม่ออกพระนาม) จนเมื่อทรงประชวรด้วยพระโรคอัลไซเมอร์จึงทรงมอบตำแหน่งนี้ให้แก่พระราชธิดา จนสิ้นพระชนม์ ณ โรงพยาบาลศิริราช พระราชธิดาจึงดำเนินการต่อ ในปี พ.ศ. 2554 สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี พระราชธิดา สิ้นพระชนม์จากพระอาการติดเชื้อในกระแสพระโลหิต ณ โรงพยาบาลศิริราช ตำแหน่งประธานมูลนิธิและนายกกิตติมศักดิ์จึงว่างลง ต่อมาพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ จึงทรงรับตำแหน่งทั้งสองวัตถุประสงค์ วัตถุประสงค์. มูลนิธิเพชรรัตน-สุวัทนา ดำเนินงานการกุศลทุกด้านที่จะก่อเกิดประโยชน์แก่ส่วนรวม อาทิ- ให้การสนับสนุน ช่วยเหลือ สงเคราะห์ แก่ผู้สละชีวิต เลือดเนื้อ และร่างกาย เพื่อป้องกันรักษาประเทศชาติ ศาสนา พระมหากษัตริย์ - สนับสนุน ส่งเสริม ทุกวิถีทางเพื่อรักษาไว้ซึ่งขนบธรรมเนียมประเพณีและวัฒนธรรมอันดีงามของไทย - ทำนุบำรุงการพระศาสนา ทั้งในด้านวัตถุและการศึกษา เพื่อดำรงไว้ซึ่งพระพุทธศาสนา ให้เจริญรุ่งเรืองวัฒนาถาวรสืบต่อไป - บำรุงโรงพยาบาล สถานสงเคราะห์ต่าง ๆ และช่วยเหลือผู้ประสบภัยธรรมชาติ - ให้ทุนแก่นักเรียน นิสิต นักศึกษา ที่เรียนเก่งและความประพฤติดี ควรได้รับทุนอุดหนุนตามกฎเกณฑ์ระเบียบข้อบังคับของสถานศึกษานั้น ๆ และให้ทุนแก่บุคคลใดคณะใดเพื่อได้ศึกษาวิจัยวิทยาการต่าง ๆ ที่เป็นประโยชน์แก่ประเทศชาติ - ร่วมมือกับองค์กรการกุศลอื่น ๆ เพื่อการสาธารณประโยชน์ ทั้งนี้ ไม่เกี่ยวข้องกับการเมืองประธานกิตติมศักดิ์นายกกิตติมศักดิ์คณะการดำเนินงานเริ่มแรกคณะการดำเนินงานเริ่มแรก. - หม่อมเจ้าวงศานุวัตร เทวกุล ประธานกรรมการ - พลเอก หลวงสุรณรงค์ กรรมการ - นาย จินตา บุณยอาคม กรรมการ - นาย กัลย์ อิศรเสนา ณ อยุธยา กรรมการ - นาย พูนเพิ่ม ไกรฤกษ์ กรรมการ - นาย ภิญโญ เอครพานิช กรรมการและเหรัญญิก - นาย กิตติ สีหนนทน์ กรรมการและเหรัญญิก คณะกรรมการของมูลนิธินี้มี จำนวนอย่างน้อยไม่ต่ำกว่า ๕ คน อย่างมากไม่เกิน ๒๐ คน อยู่ในตำแหน่งได้คราวละ ๔ ปี ตามที่ได้จดทะเบียนเป็นครั้งคราวต่อพนักงานเจ้าหน้าที่ ให้คณะกรรมการเลือกกันเองเป็นประธานคนหนึ่ง เหรัญญิกคนหนึ่ง และเลขานุการคนหนึ่ง ในกรณีที่ตำแหน่งว่างลงกรรมการที่เหลืออยู่นั้น เป็นผู้พิจารณาเลือกบุคคลเข้าเป็นกรรมการซ่อมแทนให้ครบจำนวน เพื่อให้การบริหารงานและกิจการของมูลนิธิดำเนินไปโดยติดต่อกัน หนึ่งในสองของจำนวนกรรมการมูลนิธิที่ได้รับเลือกตั้งเป็นกรรมการครั้งแรกจะต้องออกจากตำแหน่งโดยวิธีจับฉลาก ในเมื่อกรรมการมูลนิธิชุดแรกได้ทำหน้าที่ครบ ๒ ปี การออกจากตำแหน่งในกรณีนี้ให้ถือว่าเป็นการออกตามวาระ แต่กรรมการที่ออกไปแล้วอาจได้รับเลือกตั้งอีกได้ มูลนิธิอาจแต่งตั้งที่ปรึกษาได้ตามความเหมาะสมตราประจำมูลนิธิตราประจำมูลนิธิ. - อักษร พ สีชมพู หมายถึง สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี ผู้ประสูติวันอังคาร เป็น นายกกิตติมศักดิ์ - อักษร ส สีม่วง หมายถึง พระนางเจ้าสุวัทนา พระวรราชเทวี ผู้ประสูติวันเสาร์ เป็นผู้ก่อตั้งมูลนิธิ - ภายใต้พระชฎามหากฐินและเลข ๖ หมายถึง ทั้งสองพระองค์เป็นราชนารีในรัชกาลที่ ๖ โดยพระชฎามหากฐินนำมาจากตราประจำพระองค์ สมเด็จเจ้าฟ้าเพชรรัตนฯ และ เลข ๖ นำมาจากตราประจำพระองค์พระนางเจ้าสุวัทนาฯ - ด้านล่าง มีข้อความว่า มูลนิธิเพชรรัตน-สุวัทนา</doc>
