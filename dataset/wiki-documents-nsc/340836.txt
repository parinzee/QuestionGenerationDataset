<doc id="340836" url="https://th.wikipedia.org/wiki?curid=340836" title="วัดคูหาสุวรรณ">วัดคูหาสุวรรณ วัดคูหาสุวรรณ มีประวัติความเป็นมาตั้งแต่ครั้งกรุงสุโขทัยเป็นราชธานี ตั้งอยู่ริมแม่น้ำยมด้านทิศตะวันตก ตรงข้ามกับวัดราชธานี เป็นวัดที่หลวงพ่อห้อม อมโร (พระราชพฤฒาจารย์) เคยดำรงตำแหน่งอดีตเจ้าอาวาส และอดีตเจ้าคณะจังหวัดสุโขทัยหลวงพ่อห้อม อมโร เป็นศิษย์ของหลวงพ่อสมฤทธิ์ เทโว แห่งวัดฤทธิ์ศิริราษฎร์เจริญธรรม ที่เป็นศิษย์สายตรงของสมเด็จพระพุฒาจารย์ (โต พรหมรังสี) อีกชั้นหนึ่งประวัติ ประวัติ. วัดคูหาสุวรรณสร้างขึ้นตั้งแต่รัชสมัยพระยาไสสือไทราว พ.ศ. 1920 เดิมชื่อ “วัดโพธานี” ต่อมาใช้ “วัดคูหาสุวรรณาราม” โดยถือเอาเหตุที่มีถ้ำอยู่หน้าวัด ครั้งถึง พ.ศ. 2480 คงใช้เพียงนามว่า “วัดคูหาสุวรรณ” มาจนทุกวันนี้ เป็นวัดที่มีความสำคัญในฐานะเป็นศูนย์กลางของชุมชน รวมทั้งเป็นศูนย์กลางในการบริหารกิจการคณะสงฆ์นับแต่อดีตนับแต่พระครูศุขวโรทัย (ประดับ) อดีตเจ้าคณะเมืองสุโขทัย และพระราชพฤฒาจารย์ (ห้อม อมโร) อดีตเจ้าคณะจังหวัดสุโขทัย ก็มีวัดคูหาสุวรรณเป็นศูนย์กลางในการบริหารกิจการคณะสงฆ์ในช่วงเวลาดังกล่าว พระยารณชัยชาญยุทธ (ครุฑ หงษ์สนันท์) เป็นบุคคลต้นรัชสมัยพระบาทสมเด็จพระจอมเกล้าเจ้าอยู่หัว เมื่อ พ.ศ. 2442 ดำรงตำแหน่งเจ้าเมืองกิตติมศักดิ์ เป็นผู้นำในการสร้างโบสถ์วัดคูหาสุวรรณ (วัดตระพังทอง และศาลาการเปรียญวัดไทยชุมพล)ศิลปวัตถุ ศิลปวัตถุ. 1.พระพุทธรูปสัมฤทธิ์ปางลีลา ศิลปสมัยสุโขทัย ขนาด 1.8 เมตรสิ่งก่อสร้าง/ศาสนสถานในวัดสิ่งก่อสร้าง/ศาสนสถานในวัด. 1. ศาลาการเปรียญ ที่สร้างในสมัยหลวงพ่อห้อม อมโร 2. อุโบสถ (ดำเนินการบูรณะปรับปรุงใหม่) 3. กุฎิที่พักสงฆ์ 4. ศาลาสวดศพ / เมรุ 5. วิหารหลวงพ่อขาวลำดับเจ้าอาวาสลำดับเจ้าอาวาส. 1. พระปลัดทองดี (ไม่ทราบปีที่ดำรงตำแหน่ง) 2. พระอาจารย์มุก (ไม่ทราบปีที่ดำรงตำแหน่ง) 3. พระปลัดทองสุก (ไม่ทราบปีที่ดำรงตำแหน่ง) 4. พระปลัดทิพย์ (ไม่ทราบปีที่ดำรงตำแหน่ง) 5. พระครูสุขวโรทัย (ประดับ อินฺทโชโต) พ.ศ. 2439-2477 6. พระราชพฤฒาจารย์(หลวงพ่อห้อม อมโร) พ.ศ. 2478-2541 7. พระครูปลัดชาญณรงค์ โชติธมฺโม หรือต่อมาเป็นพระครูสุธรรมไพโรจน์ (รักษาการเจ้าอาวาส) พ.ศ. 2541 8. พระครูวิบูลย์ศุภกิจ (ละมูล อํสุธโร) พ.ศ. 2541-- พระครูโสภิตกิจจานุกูล (ชั้น อุปสนฺโต) รองเจ้าอาวาส</doc>
