<doc id="667165" url="https://th.wikipedia.org/wiki?curid=667165" title="พันธนาการ">พันธนาการ "พันธนาการ" เป็นเพลงของวงดนตรีแนวคลาสสิกร็อกร่วมสมัย ค็อกเทล เป็นเพลงลำดับที่ 9 จากอัลบั้ม อินเดอะเมโมรีออฟซัมเมอร์โรมานซ์ ออกจำหน่ายเมื่อวันที่ 27 พฤศจิกายน พ.ศ. 2551 และนำมาทำใหม่อีกครั้ง โดยเป็นเพลงลำดับที่ 4 จากอัลบั้ม เดอะลอดส์ออฟมิสเซอรี ออกจำหน่ายเมื่อวันที่ 2 ตุลาคม พ.ศ. 2557 จากค่ายจีนี่เรคคอร์ดส ในเครือจีเอ็มเอ็ม แกรมมี่ ประพันธ์คำร้องและแต่งทำนองโดย ปัณฑพล ประสารราชกิจ และเรียบเรียงโดย ค็อกเทลองค์ประกอบทางดนตรี องค์ประกอบทางดนตรี. เพลง "พันธนาการ" แต่เดิมเคยออกจำหน่ายมาแล้วในอัลบั้ม อินเดอะเมโมรีออฟซัมเมอร์โรมานซ์ ที่มีแนวเพลงเดิมที่เป็นเฮฟวีเมทัล มีความยาว 7 นาที 59 วินาที ซึ่งเป็นเพลงที่มีความยาวมากที่สุดในอัลบั้มชุดนั้นอีกด้วย เพลงในรูปแบบเดิมนี้มี 2 ส่วน ได้แก่ ส่วนที่เป็นดนตรีมีเนื้อร้องประมาณ 5 นาที และส่วนที่เป็นดนตรีบรรเลงอย่างเดียวประมาณ 3 นาที ต่อมาได้นำมาทำขึ้นใหม่อีกครั้งในอัลบั้ม เดอะลอดส์ออฟมิสเซอรี โดยใช้ชื่อเพลง "พันธนาการ" เหมือนเดิม แต่ทำเป็นเพลงเป็นแนวบัลลาด มีการใช้เครื่องสายและเปียโน ทำให้จังหวะเพลงช้าลง และมีความยาวประมาณ 5 นาที ซึ่งมีความกระชับมากขึ้นการตอบรับและชาร์ต การตอบรับและชาร์ต. เพลง พันธนาการ ติดชาร์ตสูงสุดอันดับ 23 ใน 100 ของชาร์ตหมวดเพลง จีเอ็มเอ็ม จีเมมเบอร์ ชาร์ต ท็อป 100 ประจำวันที่ 11 ตุลาคม พ.ศ. 2557</doc>
