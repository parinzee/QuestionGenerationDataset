<doc id="290328" url="https://th.wikipedia.org/wiki?curid=290328" title="วิเชียรโชติ สุกโชติรัตน์">วิเชียรโชติ สุกโชติรัตน์ พลตำรวจโท ดร.วิเชียรโชติ สุกโชติรัตน์ อดีตโฆษกประจำสำนักนายกรัฐมนตรี ในรัฐบาลของนายสมัคร สุนทรเวช อดีตรองปลัดกระทรวงยุติธรรม อดีตกรรมการป้องกันและปราบปรามการทุจริตแห่งชาติ (ปปช.) และเป็นรุ่นพี่ที่ใกล้ชิด เคยเป็นพี่เลี้ยงของทักษิณ ชินวัตร ในครั้งที่ไปศึกษาต่อต่างประเทศประวัติ ประวัติ. พลตำรวจโท วิเชียรโชติ สุกโชติรัตน์ เกิดเมื่อวันที่ 27 สิงหาคม พ.ศ. 2490 เป็นบุตรของ พันตำรวจตรี วิจิตร สุกโชติรัตน์ และนางประยูร สุกโชติรัตน์ มีบุตรชายทั้งหมด 2 คน คือ ดร. วรงค์ สุกโชติรัตน์ และ ดร. ธรรม์ธีร์ สุกโชติรัตน์การศึกษา การศึกษา. พลตำรวจโท วิเชียรโชติ จบการศึกษาจากโรงเรียนเตรียมทหาร (รุ่นที่ 8) จบปริญญาตรีรัฐประศาสนศาสตร์บัณฑิต (โรงเรียนนายร้อยตำรวจ รุ่นที่ 24) ระดับปริญญาโท (การบริหารงานยุติธรรม) จากมหาวิทยาลัยอีสเทิร์นเคนทักกี สหรัฐอเมริกา และปริญญาเอก (อาชญาวิทยา) จากFlorida State University สหรัฐอเมริกา (คนไทยคนแรกที่จบปริญญาเอกในสาขาวิชานี้) นอกจากนี้ยังสำเร็จการศึกษาในประกาศนียบัตรต่างๆ อาทิ- ประกาศนียบัตรหลักสูตร FBI - ประกาศนียบัตรนักบริหารชั้นสูงระหว่างประเทศ จาก AMC-Australia โดยทุนรัฐบาลออสเตรเลีย - ปริญญาบัตรวิทยาลัยป้องกันราชอาณาจักร (วปรอ.388) - ประกาศนียบัตรหลักสูตร DAP และ DCP จาก IOD (สถาบันกรรมการบริษัทไทย)การทำงาน การทำงาน. พลตำรวจโท วิเชียรโชติ เริ่มรับราชการในตำแหน่งนายเวรเลขานุการกรมตำรวจ จนได้รับตำแหน่งสำคัญหลายตำแหน่งอาทิ ผู้บังคับการศูนย์ข้อมูลสารสนเทศ ผู้บังคับกองวิจัยและพัฒนา รองผู้บัญชาการโรงเรียนนายร้อยตำรวจ อธิบดีกรมคุมประพฤติ และรองปลัดกระทรวงยุติธรรม นอกจานี้ยังเคยดำรงตำแหน่ง กรรมการป้องกันและปราบปรามการทุจริตแห่งชาติ (ป.ป.ช.) และทำหน้าที่โฆษก ป.ป.ช. ซึ่ง พล.ต.ท.วิเชียรโชติ เป็น 1 ใน 9 คณะกรรมการป้องกันและปราบปรามการทุจริตแห่งชาติ (ป.ป.ช.) ชุดที่มีความผิดในการออกระเบียบขึ้นเงินเดือนให้แก่ตัวเอง และศาลฎีกาแผนกคดีอาญา ของผู้ดำรงตำแหน่งทางการเมือง ชี้ขาดว่าคณะกรรมการ ป.ป.ช.ทั้ง 9 คน มีโทษจำคุก 2 ปี แต่ให้รอลงอาญา เมื่อวันที่ 26 พฤษภาคม 2548 ซึ่งมีความผิดตามประมวลกฎหมายอาญามาตรา 157 และ 83 พลตำรวจโท วิเชียรโชติ ได้รับแต่งตั้งให้ดำรงตำแหน่ง โฆษกประจำสำนักนายกรัฐมนตรี ในรัฐบาลของนายสมัคร สุนทรเวช เนื่องเป็นเป็นคนใกล้ชิดของพันตำรวจโททักษิณ ชินวัตร (เป็นพี่เลี้ยงดูแลพันตำรวจโททักษิณ สมัยเรียนที่สหรัฐอเมริกา)เครื่องราชอิสริยาภรณ์</doc>
