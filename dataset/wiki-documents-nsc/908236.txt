<doc id="908236" url="https://th.wikipedia.org/wiki?curid=908236" title="รายชื่อสมาชิกบีเอ็นเคโฟร์ตีเอต">รายชื่อสมาชิกบีเอ็นเคโฟร์ตีเอต บีเอ็นเคโฟร์ตีเอต เป็นกลุ่มไอดอลหญิงของประเทศไทย และเป็นวงน้องสาวของกลุ่มไอดอลญี่ปุ่นเอเคบีโฟร์ตีเอต มีสมาชิกทั้งหมด 53 คนนับตั้งแต่วันที่ 29 เมษายน พ.ศ. 2561 โดยแบ่งเป็นสมาชิกทีมบีทรี (Team BIII) 23 คน และสมาชิกเค็งคิวเซย์อีก 30 คน หัวหน้าวงคนแรกและคนล่าสุดคือเฌอปราง อารีย์กุลสมาชิกปัจจุบันทีมบีทรี สมาชิกปัจจุบัน. ทีมบีทรี. ทางวงได้ก่อตั้งทีมบีทรี (Team BIII) เมื่อวันที่ 24 ธันวาคม พ.ศ. 2560 ปัจจุบันประกอบด้วยสมาชิก 23 คน หัวหน้าทีมบีทรีคือ ปัญสิกรณ์ ติยะกร และรองหัวหน้าคือ เจนนิษฐ์ โอ่ประเสริฐ สาเหตุที่ตั้งชื่อทีมว่าบีทรีนั้น เพราะว่ามีทีมบีมาก่อนสองทีมคือ ทีมบี (Team B) ของเอเคบีโฟร์ตีเอต และทีมบีทู (Team BII) ของเอ็นเอ็มบีโฟร์ตีเอตเค็งคิวเซย์ เค็งคิวเซย์. เค็งคิวเซย์ (; "เด็กฝึกหัด") ประกอบด้วยสมาชิก 30 คน เป็นตำแหน่งที่ใช้เรียกสมาชิกวงที่ยังไม่ได้รับการเลื่อนขั้นให้อยู่ในทีมใดทีมหนึ่ง โดยปกติแล้วจะทำหน้าที่เป็นตัวสำรองให้กับทีมหลักอดีตสมาชิก อดีตสมาชิก. สมาชิกที่ออกจากวงจะถือว่า "จบการศึกษา" คล้ายคลึงกับวงรุ่นพี่ และบางครั้งจะมีการจัดคอนเสิร์ตอำลาแก่สมาชิกที่จะออกจากวงการเปลี่ยนแปลงสมาชิก การเปลี่ยนแปลงสมาชิก. นับตั้งแต่งานเปิดตัวครั้งแรกของบีเอ็นเคโฟร์ตีเอต ทางวงได้มีการคัดเลือกสมาชิกเข้ามาแล้วทั้งสิ้น 2 รุ่น โดยไม่นับสมาชิกที่ย้ายมาจากวงพี่น้องสมาชิกเฌอปราง อารีย์กุล สมาชิก. เฌอปราง อารีย์กุล. เฌอปราง อารีย์กุล (เกิด 2 พฤษภาคม พ.ศ. 2539) ชื่อเล่น เฌอปราง เป็นหัวหน้ากลุ่มไอดอล BNK48 คนแรกและคนปัจจุบัน ทีมบีทรี เฌอปรางเกิดที่ อำเภอหาดใหญ่ จ.สงขลา และย้ายเข้ามาอยู่ในกรุงเทพฯ ตั้งแต่อายุ 5 ขวบ เฌอปรางจบการศึกษาระดับมัธยมศึกษาที่โรงเรียนรุ่งอรุณ ปัจจุบันศึกษาในสาขาวิชาเคมี วิทยาลัยนานาชาติ มหาวิทยาลัยมหิดล โดยใน พ.ศ. 2560 เฌอปรางได้ร่วมงานวิจัยเรื่อง "การทดลองขวดสีน้ำเงิน" ซึ่งได้รับการตีพิมพ์ในวารสาร Royal Society Open Science ของสหราชอาณาจักร เมื่อเดือนพฤศจิกายนปีเดียวกัน เฌอปรางเข้าสู่วงการด้วยการออดิชันสมาชิก BNK48 รุ่นที่หนึ่งโดยได้รับการคัดเลือกเป็น 1 ใน 29 คนในสมาชิกรุ่นแรก และเปิดตัวเมื่อวันที่ 2 มิถุนายน พ.ศ. 2560 โดยได้รับการแต่งตั้งเป็นหัวหน้าวง นอกจากนี้เฌอปรางยังได้รับรางวัลเยาวชนคนต้นแบบจากสมาคมโรตารีจตุจักร และรางวัลทูตพระพุทธศาสนาประจำวันมาฆบูชามหามงคล 2561 ต่อมาเฌอปรางกำลังจะมีผลงานภาพยนตร์เรื่องแรกในชีวิตจากค่ายจีดีเอช ห้าห้าเก้า แนวทริลเลอร์วัยรุ่นกำกับโดย ภาคภูมิ วงศ์ภูมิ แสดงคู่กับ ธีรดนย์ ศุภพันธุ์ภิญโญ กำหนดฉายเดือนตุลาคมนี้(ทางค่ายยังไม่เปิดเผยชื่อเรื่อง)นายิกา ศรีเนียน นายิกา ศรีเนียน. นายิกา ศรีเนียน (เกิด 10 พฤศจิกายน พ.ศ. 2540) ชื่อเล่น แคน หรือ แคนแคน เป็นสมาชิกวงบีเอ็นเคโฟร์ตีเอต ทีมบีทรี ปัจจุบันกำลังศึกษาอยู่วิทยาลัยนานาชาติ มหาวิทยาลัยมหิดล สาขาวิทยาศาสตร์สิ่งแวดล้อม แคนเป็นสมาชิกคนหนึ่งที่มีไลฟ์สไตล์โดดเด่น โดยเฉพาะด้านการท่องเที่ยว ผจญภัย รวมถึงการทำกิจกรรมเพื่อสังคม เช่น การสอนภาษาให้กับเด็กๆ แถบชายแดน เมื่อวันที่ 31 มกราคม พ.ศ. 2561 แคนได้ลงสมัครรับเลือกตั้งสโมสรนักศึกษา ในนามพรรค re-gendณปภัช วรพฤทธานนท์ ณปภัช วรพฤทธานนท์. ณปภัช วรพฤทธานนท์ (เกิด 20 มกราคม พ.ศ. 2546) ชื่อเล่น จ๋า เป็นหนึ่งในสมาชิกวงบีเอ็นเคโฟร์ตีเอตรุ่นที่หนึ่ง เกิดที่กรุงเทพมหานคร ปัจจุบันกำลังศึกษาอยู่ที่โรงเรียนสามเสนวิทยาลัย เข้าสู่วงการครั้งแรกเมื่อ พ.ศ. 2555 กับละครเรื่อง ขุนเดช โดยรับบทเป็น ทิพย์ ต่อมาใน พ.ศ. 2557 ณปภัชแสดงละครเรื่อง บ้านของเรา และรับบทเป็นเด็กกำพร้าในละครเรื่อง พราว รวมถึงได้รับบทเป็น หนูลี (วัยเด็ก) ในละครเรื่อง ลีลาวดีเพลิง ได้เป็นนักแสดงสมทบในละครเรื่อง แหวนทองเหลือง และได้เข้าร่วมแสดงในรายการเด็กอัจฉริยะท้าประลอง ช่อง 3 ถัดมาใน พ.ศ. 2559 ณปภัชเป็นที่รู้จักมากขึ้นจากการแสดงละครเรื่อง ขมิ้นกับปูน โดยรับบทเป็น ปัทมา ธรรมคุณ ในปีต่อมา ณปภัชรับรางวัลเกียรติบัตรเด็กและเยาวชนดีเด่น ครั้งที่ 9 ประจำปี 2560 ณปภัชเข้าร่วมการออดิชันในช่วงปี 2559 และได้รับเลือกให้เป็นสมาชิกรุ่นแรก รวมถึงได้รับเลือกให้เป็นเซ็นเตอร์เพลง "พลิ้ว" ในซิงเกิล คุกกี้เสี่ยงทาย ร่วมกับ ปณิศา ศรีละเลิง ในปีถัดมาเจนนิษฐ์ โอ่ประเสริฐ เจนนิษฐ์ โอ่ประเสริฐ. เจนนิษฐ์ โอ่ประเสริฐ (เกิด 4 กรกฎาคม พ.ศ. 2543) ชื่อเล่น เจนนิษฐ์ หรือ กระเต็น เป็นรองหัวหน้าทีมบีทรี (Team BIII) สำเร็จการศึกษาชั้นอนุบาลและประถมที่โรงเรียนแสงโสม และระดับชั้นมัธยมที่โรงเรียนสามเสนวิทยาลัย เข้าวงการบันเทิงครั้งแรกกับภาพยนตร์ แปดวัน แปลกคน โดยรับบทเป็น น้องแพร และได้เป็นผู้เข้าชิงรางวัลนักแสดงสมทบหญิงยอดเยี่ยม รางวัลสุพรรณหงส์ พ.ศ. 2551 และต่อมารับรางวัลการแข่งขันภาษาไทย เพชรยอดมงกุฎ ครั้งที่ 8 ในช่วง พ.ศ. 2554 เจนนิษฐ์เข้าร่วมการออดิชันของ BNK48 ใน พ.ศ. 2559 และได้รับคัดเลือกให้เป็นสมาชิกรุ่นที่หนึ่ง ในปีต่อมาเจนนิษฐ์ได้รับเลือกให้เป็นเซ็นเตอร์เพลง "365 วันกับเครื่องบินกระดาษ" ในซิงเกิล อยากจะได้พบเธอ และได้รับตำแหน่งรองหัวหน้าทีมบีทรีเมื่อวันที่ 24 ธันวาคมในปีเดียวกัน หลังจากนั้นเจนนิษฐ์แสดงบทเป็น โพนี่ ในละครชุดเรื่อง บีมายบอย รักแล้วไง..หยุดไม่ได้แล้วล่ะ ในช่วงต้นปี 2561แพรวา สุธรรมพงษ์ แพรวา สุธรรมพงษ์. แพรวา สุธรรมพงษ์ (เกิด 24 กุมภาพันธ์ พ.ศ. 2544) ชื่อเล่น มิวสิค เป็นสมาชิกวงบีเอ็นเคโฟร์ตีเอต ทีมบีทรี เคยศึกษาที่โรงเรียนวัฒนาวิทยาลัย ปัจจุบันออกมาสอบ General Education Development GED เทียบเท่าวุฒิการศึกษาระดับมัธยมปลาย เข้าร่วมการออดิชันกับวงเมื่อ พ.ศ. 2559 และได้รับเลือกให้เป็นหนึ่งในสมาชิกรุ่นแรกของวง รวมถึงได้เป็นเซ็นเตอร์จำนวน 3 เพลงด้วยกัน ได้แก่ "อยากจะได้พบเธอ" "ก็ชอบให้รู้ว่าชอบ" และ "วันแรก" ร่วมกับ กานต์ธีรา วัชรทัศนกุล นอกจากนี้แพรวายังได้พากย์เสียงให้กับการ์ตูนเรื่อง เทพจิ๋วฝึกหัด แก๊งป่วนโคโคทามะ โดยพากย์เสียงเป็น โยสึบะ โคโคโระ ตัวละครหลักของเรื่อง และมีผลงานเพลงประกอบการ์ตูนเรื่องเดียวกันในชื่อ "โคะโกะโระไดซุกิโคะโกะทะมะ" (Kokoro Daisuki Cocottama) ซึ่งแพรวาได้แสดงในมิวสิกวีดีโอเช่นกันปัญสิกรณ์ ติยะกร ปัญสิกรณ์ ติยะกร. ปัญสิกรณ์ ติยะกร (เกิด 9 พฤศจิกายน พ.ศ. 2543) ชื่อเล่น ปัญ เป็นสมาชิกและหัวหน้าทีมบีทรี (Team BIII) เกิดที่กรุงเทพมหานคร เป็นคนไทยเชื้อสายจีนและสิงคโปร์ มีพี่น้องอยู่ 2 คนซึ่งปัญเป็นคนที่สอง ปัญสิกรณ์สำเร็จการศึกษาระดับมัธยมศึกษาตอนต้นจากโรงเรียนนานาชาติแอ๊ดเวนต์รามคำแหง และสอบผ่าน General Education Development (GED) เพื่อเข้าศึกษาในระดับอุดมศึกษาได้เมื่อเธอมีอายุ 14 ปี ปัจจุบันปัญสิกรณ์กำลังศึกษาต่อระดับอุดมศึกษาที่ คณะบริหารธุรกิจระหว่างประเทศ มหาวิทยาลัยนานาชาติสแตมฟอร์ด ปัญสิกรณ์เข้าสู่วงการครั้งแรกเมื่ออายุ 15 ปี จากการเป็นนักแสดงในภาพยนตร์เรื่อง เมย์ไหน..ไฟแรงเฟร่อ ผลงานการกำกับของ ชยนพ บุญประกอบ จากค่ายจีทีเอช เมื่อปี พ.ศ. 2558 โดยเธอได้รับบทเป็นดาว ม.2 หนึ่งในแก๊งเชียร์ลีดเดอร์ดาวหกแฉก ในปีต่อมา เธอได้ร่วมการออดิชัน และได้รับคัดเลือกให้เป็นสมาชิกรุ่นแรกของวงบีเอ็นเคโฟร์ตีเอต และเมื่อวันที่ 24 ธันวาคม พ.ศ. 2560 ในงานคอนเสิร์ต "บีเอ็นเคโฟร์ตีเอต วีวิชยู" ทางวงได้ประกาศก่อตั้งทีมบีทรี (BIII) ซึ่งประกอบด้วยสมาชิกในวง 24 คน ซึ่งปัญสิกรณ์ได้รับเลือกให้เป็นหัวหน้าทีม และมีรองหัวหน้าคือ เจนนิษฐ์ โอ่ประเสริฐจิรดาภา อินทจักร จิรดาภา อินทจักร. จิรดาภา อินทจักร (เกิด 18 มกราคม พ.ศ. 2541) มีชื่อเล่นว่า ปูเป้ เกิดที่จังหวัดเชียงราย ประกอบอาชีพไอดอลโดยเป็นสมาชิกวงบีเอ็นเคโฟร์ตีเอต รุ่นที่ 1 ได้รับเลือกเป็นเซ็มบัตสึในเพลง คุกกี้เสี่ยงทาย, วันแรก และ ริเวอร์ ได้รับเลือกเป็นสมาชิกทีมบีทรี โดยในทีมบีทรีสเตจที่ 1 อยู่ในยูนิตเพลงเพื่อนคนพิเศษ</doc>
