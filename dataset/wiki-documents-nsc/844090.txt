<doc id="844090" url="https://th.wikipedia.org/wiki?curid=844090" title="ทุทซิง">ทุทซิง ทุทซิง () เป็นเมืองในอำเภอชตาร์นแบร์ก รัฐบาวาเรีย ประเทศเยอรมนี อยู่ห่างจากนครมิวนิกไปทางตะวันตกเฉียงใต้ราว 41 กิโลเมตร เมืองนี้ตั้งอยู่ติดกับทะเลสาบชตาร์นแบร์กทางทิศตะวันตก สามารถมองเห็นทัศนียภาพของเทือกเขาแอลป์ได้อย่างชัดเจน และจากการที่เป็นเมืองริมทะเลสาบนี้เอง ทำให้เมืองทุทซิงเป็นหนึ่งในเมืองที่ตั้งอยู่บนเส้นทางปั่นจักรยานรอบละเลสาบระยะทางราว 48 กิโลเมตร ซึ่งเป็นเส้นทางปั่นจักรยานที่นิยมในรัฐบาวาเรีย เมืองทุทซิงยังเป็นที่ตั้งของ วิลล่ากราฟชโตลแบร์ก (Villa Graf Stolberg) พระตำหนักส่วนพระองค์ในสมเด็จพระเจ้าอยู่หัวมหาวชิราลงกรณ บดินทรเทพยวรางกูร วิลล่ากราฟชโตลแบร์กเป็นคฤหาสน์ที่สร้างในปี 1926-1928 ด้วยสถาปัตยกรรมฟื้นฟูคลาสสิก ตั้งอยู่ติดกับทะเลสาบชตาร์นแบร์ก</doc>
