<doc id="654094" url="https://th.wikipedia.org/wiki?curid=654094" title="เจ้าชายจอห์นแห่งสหราชอาณาจักร">เจ้าชายจอห์นแห่งสหราชอาณาจักร เจ้าชายจอห์นแห่งสหราชอาณาจักร () หรือพระนามเต็ม จอห์น ชาลส์ ฟรานซิส (; ประสูติ: 12 กรกฎาคม พ.ศ. 2448; สิ้นพระชนม์: 18 มกราคม พ.ศ. 2462) เป็นพระราชโอรสพระองค์ที่ 5 ในสมเด็จพระเจ้าจอร์จที่ 5 แห่งสหราชอาณาจักรกับสมเด็จพระราชินีแมรีแห่งเทก เจ้าชายจอห์นประสูติในขณะที่พระราชบิดามีพระยศเป็นเจ้าชายแห่งเวลส์ และรัชทายาทในราชบัลลังก์แห่งสหราชอาณาจักร ในปีพ.ศ. 2453 สมเด็จพระเจ้าเอ็ดเวิร์ดที่ 7 แห่งสหราชอาณาจักรสวรรคต เจ้าชายจอร์จได้เสด็จขึ้นครองราชย์ เจ้าชายจอห์นจึงอยู่ในลำดับที่ 5 ของลำดับการสืบราชสันตติวงศ์อังกฤษ ในปี พ.ศ. 2452 เจ้าชายจอห์นเริ่มประชวรด้วยโรคลมชัก และพระองค์มีความพิการทางปัญญา ขณะที่พระอาการของพระองค์ทรุดหนักลง พระองค์ถูกส่งไปพำนักที่พระตำหนักซานดริงแฮม (Sandringham House) และถูกปิดบังจากสาธารณชน จนกระทั่งพระองค์สิ้นพระชนม์ในปี พ.ศ. 2462 ข่าวเรื่องการประชวรได้รับการสนใจจากประชาชนอย่างแพร่หลายหลังการสิ้นพระชนม์ของพระองค์</doc>
