<doc id="28994" url="https://th.wikipedia.org/wiki?curid=28994" title="เขตคลองสามวา">เขตคลองสามวา เขตคลองสามวา เป็น 1 ใน 50 เขตการปกครองของกรุงเทพมหานคร จัดอยู่ในกลุ่มเขตกรุงเทพตะวันออก สภาพทั่วไปเป็นท้องทุ่ง มีคลองสามวาผ่านกลางพื้นที่และมีคลองซอยเชื่อมระหว่างคลองหลักเป็นก้างปลา ประชาชนส่วนใหญ่ประกอบอาชีพกสิกรรม ปัจจุบันเขตคลองสามวาเป็นเขตที่มีจำนวนประชากรมากเป็นอันดับที่ 2 รองจากเขตสายไหมที่ตั้งและอาณาเขต ที่ตั้งและอาณาเขต. ตั้งอยู่ทางทิศตะวันออกของแม่น้ำเจ้าพระยา (ฝั่งพระนคร) มีอาณาเขตติดต่อกับเขตต่าง ๆ เรียงตามเข็มนาฬิกา ดังนี้- ทิศเหนือ ติดต่อกับอำเภอลำลูกกา (จังหวัดปทุมธานี) มีแนวคันนาแบ่งเขตการปกครองระหว่างกรุงเทพมหานครกับจังหวัดปทุมธานีเป็นเส้นแบ่งเขต - ทิศตะวันออก ติดต่อกับเขตหนองจอก มีคลองเก้า คลองแบนชะโด และคลองลัดตาเตี้ยเป็นเส้นแบ่งเขต - ทิศใต้ ติดต่อกับเขตมีนบุรี มีคลองแสนแสบ คลองลำบึงไผ่ ซอยนิมิตใหม่ 8 (วีแสงชัย) ถนนนิมิตใหม่ ซอยนิมิตใหม่ 5 (เหมือนสวาท) คลองสามวา ลำรางสามวา คลองเจ๊ก ลำรางโต๊ะสุข ถนนหทัยราษฎร์ ซอยหทัยราษฎร์ 29 (โชคอนันต์) ลำรางคูคต และคลองพระยาสุเรนทร์ 1 (กีบหมู) เป็นเส้นแบ่งเขต - ทิศตะวันตก ติดต่อกับเขตคันนายาว เขตบางเขน และเขตสายไหม มีคลองบางชัน คลองคู้บอน คลองคู้ชุมเห็ด และคลองพระยาสุเรนทร์ (หนองใหญ่) เป็นเส้นแบ่งเขตประวัติ ประวัติ. บริเวณเขตคลองสามวาในปัจจุบันเดิมอยู่ในเขตการปกครองของ อำเภอคลองสามวา ซึ่งเป็นอำเภอหนึ่งที่ขึ้นกับมณฑลกรุงเทพ ต่อมาในปี พ.ศ. 2445 พระบาทสมเด็จพระจุลจอมเกล้าเจ้าอยู่หัวโปรดเกล้าฯ ให้ยกท้องที่บริเวณทุ่งแสนแสบทางทิศตะวันออกของพระนครขึ้นเป็นเมืองและพระราชทานนามว่า "เมืองมีนบุรี" อำเภอคลองสามวาจึงเปลี่ยนชื่อเป็น อำเภอเมือง เนื่องจากเป็นอำเภอที่ตั้งของเมือง (จังหวัด) ใหม่แห่งนี้ จนกระทั่งในปี พ.ศ. 2474 ประเทศไทยประสบปัญหาเศรษฐกิจตกต่ำ เพื่อเป็นการลดค่าใช้จ่าย ทางการจึงได้ยุบจังหวัดมีนบุรีเข้ากับจังหวัดพระนคร อำเภอเมืองถูกเปลี่ยนชื่อเป็น อำเภอมีนบุรี ในปี พ.ศ. 2505 กระทรวงมหาดไทยได้ประกาศตั้งตำบลทรายกองดินใต้โดยแบ่งพื้นที่จากตำบลทรายกองดิน โดยในปีถัดมาก็ได้ขยายเขตสุขาภิบาลมีนบุรีให้ครอบคลุมทั้งอำเภอด้วย ต่อมาในปี พ.ศ. 2515 มีการปรับปรุงการบริหารราชการเมืองหลวงใหม่ อำเภอมีนบุรีจึงได้รับการเปลี่ยนแปลงฐานะเป็น เขตมีนบุรี ขึ้นกับกรุงเทพมหานคร แบ่งพื้นที่ออกเป็น 7 แขวง ต่อมาเขตมีนบุรีมีประชากรหนาแน่นและมีความเจริญเพิ่มขึ้น ในวันที่ 14 ตุลาคม พ.ศ. 2540 กระทรวงมหาดไทยจึงได้ประกาศแยกพื้นที่ 5 แขวงทางด้านเหนือของเขตมีนบุรีมาจัดตั้งเป็นเขตใหม่เพื่อประโยชน์แก่การปกครอง การให้บริการของรัฐ และความสะดวกของประชาชน และได้ใช้ชื่อเขตใหม่นี้ว่า เขตคลองสามวา เพื่อคงชื่อในประวัติศาสตร์ไว้ โดยสำนักงานเขตคลองสามวาได้เปิดให้บริการตั้งแต่วันที่ 21 พฤศจิกายน พ.ศ. 2540 พร้อมกับสำนักงานเขตแยกใหม่ทางฝั่งพระนครอีก 5 แห่ง ได้แก่ เขตหลักสี่ เขตสายไหม เขตคันนายาว เขตสะพานสูง และเขตวังทองหลางการแบ่งเขตการปกครอง การแบ่งเขตการปกครอง. เขตคลองสามวาแบ่งหน่วยการปกครองย่อยออกเป็น 5 แขวง (khwaeng) ได้แก่ประชากรการคมนาคม การคมนาคม. ในพื้นที่เขตคลองสามวามีถนนสายหลักซึ่งเชื่อมการคมนาคมเขตนี้เข้ากับเขตใกล้เคียง ได้แก่- ถนนกาญจนาภิเษก (ฝั่งตะวันออก) เชื่อมระหว่างเขตคันนายาว เขตบางเขน เขตสายไหม เขตคลองสามวา และอำเภอลำลูกกา จังหวัดปทุมธานี - ถนนนิมิตใหม่ เชื่อมระหว่างเขตมีนบุรี เขตคลองสามวา และอำเภอลำลูกกา จังหวัดปทุมธานี - ถนนหทัยราษฎร์ เชื่อมระหว่างเขตมีนบุรี เขตคลองสามวา และอำเภอลำลูกกา จังหวัดปทุมธานี - ถนนพระยาสุเรนทร์ (รามอินทรา 109) เชื่อมระหว่างเขตมีนบุรีกับเขตคลองสามวา - ถนนคู้บอนและถนนเลียบคลองสอง เชื่อมระหว่างเขตคันนายาวกับเขตคลองสามวา - ถนนปัญญาอินทรา เชื่อมระหว่างเขตคันนายาวกับเขตคลองสามวา - ถนนไมตรีจิต เชื่อมระหว่างเขตคลองสามวากับเขตหนองจอก - ถนนประชาร่วมใจ เชื่อมระหว่างเขตคลองสามวากับเขตหนองจอก - ทางพิเศษฉลองรัช เชื่อมระหว่างเขตคลองสามวา เขตสายไหม และเขตพื้นที่ชั้นในของกรุงเทพมหานคร ส่วนถนนสายรองและถนนที่ตัดผ่านเฉพาะแต่ละท้องถิ่น ได้แก่- ถนนสามวา แขวงบางชัน - ถนนเจริญพัฒนา (รามอินทรา 117) แขวงบางชัน - ถนนหทัยมิตร แขวงบางชันและทรายกองดิน - ถนนจตุโชติ แขวงสามวาตะวันตก - ถนนหนองระแหง แขวงสามวาตะวันตก - ถนนไทยรามัญ แขวงสามวาตะวันตก- ถนนราษฎร์นิมิตร แขวงสามวาตะวันตกและสามวาตะวันออก - ถนนลำมะเขือขื่น แขวงสามวาตะวันออก - ถนนวัดสุขใจ แขวงทรายกองดินและทรายกองดินใต้ - ถนนแบนชะโด แขวงทรายกองดินใต้ - ถนนราษฎร์ร่วมใจ แขวงทรายกองดินใต้ ทางน้ำมีคลองแสนแสบและคลองบางชันสถานที่สำคัญโรงเรียนสถานที่สำคัญ. โรงเรียน. - โรงเรียนนวมินทราชินูทิศ สตรีวิทยา 2 - โรงเรียนนวมินทราชินูทิศ เบญจมราชาลัย - โรงเรียนสาธิตพัฒนา - โรงเรียนวัดพระยาสุเรนทร์ - โรงเรียนโสมาภาพัฒนา - โรงเรียนวัดแป้นทอง - โรงเรียนขุมทองวิทยา- โรงเรียนประชาราษฎร์อุปภ์วิทยา - โรงเรียนวัดสุขใจ - โรงเรียนสุเหร่าแสนแสบ - โรงเรียนสุเหร่าคลองหนึ่ง (มานะราษฎร์บำรุง) - โรงเรียนสารสาสน์วิเทศนิมิตใหม่ - โรงเรียนวัดสุทธิสะอาด - โรงเรียนบางชัน(ปลื้มวิทยานุสรณ์)วิทยาลัยวิทยาลัย. - วิทยาลัยเทคโนโลยีมีนบุรีโปลีเทคนิค (ปวช.,ปวส) - วิทยาลัยอาชีวศึกษาเจริญพัฒนาบริหารธุรกิจ (ปวช.,ปวส)สถานที่ท่องเที่ยวสถานที่ท่องเที่ยว. - ซาฟารีเวิลด์ - บางกอกฟาร์ม - มัสยิดมาลุลอิสลาม - มารีนปาร์ค - วัดแป้นทองโสภาราม - วัดพระยาสุเรนทร์ - วัดลำกระดาน - วัดสัมมาชัญญาวาส (วัดใหม่) - แหล่งเพาะพันธุ์ปลาสวยงาม</doc>
