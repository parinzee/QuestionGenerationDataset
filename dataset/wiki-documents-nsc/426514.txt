<doc id="426514" url="https://th.wikipedia.org/wiki?curid=426514" title="โรงเรียนแสงทองวิทยา">โรงเรียนแสงทองวิทยา โรงเรียนแสงทองวิทยา () เป็นโรงเรียนเอกชนชายล้วนขนาดใหญ่แห่งหนึ่งและเป็นโรงเรียนที่มีระบบการเรียนและกิจกรรมที่ดีมากที่สุดแห่งหนึ่งในประเทศไทย อยู่ในเครือคณะซาเลเซียนของคุณพ่อบอสโก ซึ่งก่อตั้งในปี ค.ศ. 1947 เปิดสอนตั้งแต่ระดับชั้นประถมศึกษาปีที่ 1 ถึงระดับชั้นมัธยมศึกษาปีที่ 6 ปัจจุบันตั้งอยู่เลขที่ 145 ถนนธรรมนูญวิถี ตำบลหาดใหญ่ อำเภอหาดใหญ่ จังหวัดสงขลาประวัติ ประวัติ. ตอนที่พระคุณเจ้าปาชอตตีมาเยี่ยมภาคใต้ในปี ค.ศ.1938 มีผู้ที่ขอให้ท่านเปิดกิจการโรงเรียนตามแบบของโรงเรียนอัสสัมชัญกรุงเทพฯ เมื่อเถ้าแก่ชีกิมหยงได้ถวายที่ดินจำนวน 6 ไร่ ให้แก่มิสซังในปี ค.ศ.1941 และต่อมาพร้อมที่จะถวายที่ดิน 3 ไร่ ให้แก่คณะซิสเตอร์ธิดาแม่พระองค์อุปถัมภ์ในปี ค.ศ.1949 (เดือนตุลาคม) เถ้าแก่ต้องการที่จะถวายเพื่อกิจการโรงเรียน ในปี ค.ศ.1950 ความฝันจึงเป็นจริงในที่สุด วันที่ 14 เดือนมีนาคม คณะธิดาแม่พระองค์อุปถัมภ์ได้มาหาดใหญ่เพื่อยื่นเรื่องขออนุญาตจัดตั้งโรงเรียนคอนแวนต์ ซึ่งตรงกับเวลาที่คณะซาเลเซียนเตรียมการเพื่อเปิดโรงเรียนหาดใหญ่วิทยา เช่นเดียวกัน คุณพ่อยอแซฟ วิตาลี ได้รับคำสั่งจากเจ้าคณะแขวงซาเลเซียนแห่งประเทศไทย คือ คุณพ่อเปโตร คาเร็ตโต ให้ย้ายไปอยู่หาดใหญ่ (22 เมษายน 1950) และดำเนินการขอจัดตั้งโรงเรียน โดยคุณพ่อยอบ การ์นินี เป็นเจ้าของ และคุณพ่อนาตัล มาเน เป็นผู้จัดการและครูใหญ่คนแรก ในวันที่ 17 พฤษภาคม 1950 มีการเปิดโรงเรียน (ไม่เป็นทางการ) มีจำนวนนักเรียน 22 คน และในวันที่ 6 มิถุนายน ปีเดียวกัน ได้รับใบอนุญาตเปิดโรงเรียนจากทางราชการ ในระดับชั้นประถมศึกษาปีที่ 1 ถึงระดับประถมศึกษาชั้นปีที่ 4 และมีพิธีเปิดโรงเรียนในวันที่ 15 มิถุนายน และในวันที่ 26 ธันวาคม ได้รับอนุญาตให้ขยายระดับชั้นเรียนถึงชั้นมัธยมศึกษาปีที่ 6 (มัธยมศึกษาปีที่ 3 ปัจจุบัน) และรับนักเรียนได้จำนวน 212 คน ในวันที่ 6 กันยายน มีการขยายที่ดินที่คอหงส์ 14 ไร่ ที่คุณพ่อมารีโอเคยซื้อไว้ และวันที่ 30 พฤศจิกายน บุตรของเถ้าแก่ชีกิมหยงได้ถวายที่ดินอีก 3 ไร่ เพราะเห็นแก่ความช่วยเหลือที่คุณพ่อเจ้าคณะ เปโตร คาเร็ตโต ได้ให้แก่ครอบครัวนี้เพื่อช่วยให้ฟื้นตัวหลังจากเหตุการณ์ไฟไหม้ครั้งใหญ่ในวันที่ 18 มีนาคม 1950 ต่อมาในวันที่ 19 พฤศจิกายน ค.ศ.1953 ลูกๆของเถ้าแก่ได้ถวายที่ดินอีก 4 ไร่ เพื่อให้ครบแปลง แต่จะมีการโอนที่ดินในปี ค.ศ.1958 ตั้งแต่ปี 1951 มีการขยายอาคารเรียนและระดับชั้นมากขึ้นเรื่อยๆ พร้อมกับการเพิ่มขึ้นของนักเรียนในโรงเรียนด้วย และในเดือนพฤษภาคม 1953 มีคุณพ่อการ์โร กาเซตตา ซึ่งเดินทางมาจากโรงเรียนหัวหินวิทยาลัย จังหวัดประจวบคีรีขันธ์ ได้ย้ายมาเป็นคุณพ่ออธิการโรงเรียนต่อจากนั้นในเดือนตุลาคมปีเดียวกันคุณพ่อการ์โร กาเซตตา ก็ได้ย้ายไปประจำอยู่ที่โรงเรียนโรงเรียนสารสิทธิ์พิทยาลัย บ้านโป่ง ราชบุรี และมีคุณพ่อยอแซฟ วิตาลี กลับมาเป็นคุณพ่ออธิการอีกครั้งหนึ่ง ในวันที่ 3 พฤษภาคม 1954 โรงเรียนหาดใหญ่วิทยาได้รับการเปลี่ยนเป็นชื่อโรงเรียนแสงทองวิทยา โดยคุณพ่อประชุม มิ่นประพาฬ เป็นผู้ดำเนินเรื่อง ห้าปีแรกของโรงเรียนเป็นระยะเวลาที่ค่อนข้างลำบากและไม่แน่นอน อาคารยังเป็นไม้ ที่ดินยังแคบและมีผู้ที่อาศัยอยู่ในที่ดินหลายครอบครัว แต่ความตั้งใจของคณะซาเลเซียนที่จะรับใช้ชาวหาดใหญ่ตามที่เขาคาดหวัง ทำให้ คุณพ่อยอแซฟ วิตาลี อธิการและคุณพ่อเจมส์ ได้ทุ่มเทสอนภาษาอังกฤษและสร้างความครึกครื้นสนุกสนานด้วยการร้องเพลงและเริ่มวงดุริยางค์ ใน 4 ปีแรกมีการเก็บค่าเล่าเรียนเพียง 30 บาท ต่อมาเมื่อเปลี่ยนชื่อโรงเรียนแล้วมีการเก็บค่าเล่าเรียน 100 บาท จำนวนนักเรียนเพิ่มขึ้นถึง 450 คน และในปี 1955 คุณพ่อยอร์ช ไบบอตตี มารับหน้าที่คุณพ่ออธิการแทนคุณพ่อยอแซฟ วิตาลี, คุณพ่อวีระ เจนผาสุกเป็นคุณพ่อศึกษา และต่อมาบราเดอร์สนั่น เป็นผู้จัดการ ส่วนคุณพ่อยอแซฟ ฟอร์ลัสซีนี เป็นรองอธิการและคุณพ่อเจ้าวัด ในขณะนั้นโรงเรียนได้รับอนุญาตให้ขยายชั้นเรียนเพิ่มขึ้นและมีนักเรียนจำนวน 764 คน ในวันที่ 16 กรกฎาคม 1958 ทางกระทรวงศึกษาธิการได้รับรองวิทยฐานะของโรงเรียน ตั้งแต่ ค.ศ.1955-1960 เป็นระยะเวลาที่โรงเรียนมีระเบียบวินัยเคร่งครัดและมีการขยายตัวอย่างมั่นคง มีการก่อสร้างตึก 3 ชั้นซึ่งในปัจจุบันนี้ยังเป็นสัญลักษณ์ของโรงเรียนแสงทอง เริ่มก่อสร้างและวางศิลาฤกษ์ในวันที่ 11 กุมภาพันธ์ ค.ศ. 1959 และทำพิธีเปิดในวันที่ 24 กันยายน ค.ศ.1960 โดยมีสมณทูตท่านกอร์ดอล ผู้ว่าราชการจังหวัดสงขลา และคุณพ่อเจ้าคณะมารีโอ รูเซ็ดดิ ให้เกียรติเป็นประธานในพิธี ระยะนี้โรงเรียนแสงทองมีชื่อเสียงดังทั่วภาคใต้เป็นโรงเรียนมั่นคงและดีเด่น มีนักเรียนจำนวน 1,522 คน ในปี 1962 มีคุณพ่อปีเตอร์ เปนซา มารับหน้าที่คุณพ่ออธิการแทนคุณพ่อยอร์ช ไบบอตตี (ซึ่งย้ายไปรับตำแหน่งเหรัญญิกแขวงที่กรุงเทพฯ) คุณพ่อปีเตอร์ รับตำแหน่งได้ 2 ปี ก็มีคุณพ่อเฟาส์โต มอตตา มารับหน้าที่อธิการแทน จนถึงปี ค.ศ.1967 ต่อมาคุณพ่อยวงโกลมบินี เป็นอธิการและมีคุณพ่อสนมเป็นผู้จัดการ ในปี ค.ศ. 1968 มีคุณพ่อนาตัล มาเน มารับหน้าที่เป็นคุณพ่ออธิการของโรงเรียน (ซึ่งเคยเป็นผู้จัดการ/ครูใหญ่คนแรกของโรงเรียน) ในวาระที่ท่านกำลังดำรงตำแหน่งในระหว่างปี 1968–1973 มีการพัฒนาอาคารสถานที่ของวัดและโรงเรียนแสงทองวิทยาครั้งใหญ่ โดยที่คุณพ่อยอห์น วิสเซอร์ เป็นรองอธิการฯในปี ค.ศ.1969-1970 มีการก่อสร้างโบสถ์หลังปัจจุบัน โดยคุณพ่อไมเคิ้ล เดลมอตต์ คุณพ่อเจ้าวัดในวันที่ 29 ตุลาคม ค.ศ. 1970 มีการเตรียมก่อสร้างตึก 4 ชั้นใช้เวลาก่อสร้างประมาณ 1 ปีครึ่ง ทำพิธีเปิดในวันที่ 7 กรกฎาคม ค.ศ. 1972 โดยผู้ว่าราชการจังหวัดสงขลา ชื่อ ทองเปลว มีสมณทูตท่านมอเร็ตตี พระคุณเจ้าเปโตร คาเร็ตโตมาเป็นเกียรติ ท่านราชทูตประเทศฮอนแลนด์มามอบตึก เพราะท่านเป็นผู้สนับสนุนเงินการก่อสร้างในวันที่ 18 เมษายน ค.ศ.1972 เริ่มการก่อสร้างอาคารซาวีโอปัจจุบัน เปิดใช้ในปีถัดไป มีการสร้างห้องอาหารสำหรับนักเรียน ไป – กลับ และโรงครัวนักเรียนประจำปัจจุบัน ตอนที่คุณพ่อไรมุนโด การ์เซียเป็นคุณพ่ออธิการแล้ว ในขณะนั้นโรงเรียนแสงทองวิทยาได้พัฒนาวงดุริยางค์ และได้รับเชิญให้ไปบรรเลงเพื่อรับเสด็จพระบาทสมเด็จพระปรมิทรมหาภูมิพลอดุลยเดช ซึ่งได้เสด็จพระราชดำเนินกระทำพิธีเปิดรูปพระราชบิดาและโรงพยาบาลประสาทสงขลา ต่อจากนั้นวงดนตรีของโรงเรียนได้ไปแสดงตามสถานที่ต่างๆ และในปี 1969 นักเรียนดนตรีได้แปรขบวนพาเหรดในโอกาสเปิดการแข่งขันกีฬาเขตแห่งประเทศไทยครั้งที่ 3 ณ สนามกลางเทศบาลเมืองหาดใหญ่ และการแสดงครั้งนี้ได้นำชื่อเสียงมาสู่โรงเรียนเป็นอย่างมาก ในปีถัดไปวงดนตรีของโรงเรียนได้รับเชิญให้ไปรับและส่งเสด็จพระบาทสมเด็จพระปรมิทรมหาภูมิพลอดุลยเดชและสมเด็จพระนางเจ้าฯ พระบรมราชินีนาถ และสมเด็จพระบรมโอรสาธิราช สยามมงกุฎราชกุมาร ณ ท่าอากาศยานสงขลา ต่อจากนั้นในปี 1973 มีคุณพ่อไรมุนโต การ์เซีย มาเป็นอธิการโรงเรียน ท่านได้เอาใจใส่ปรับปรุงสภาพของห้องเรียนที่ยังเป็นไม้ และเทถนนคอนกรีตตั้งแต่ประตูมาถึงหน้าอาคารสำนักงาน และปรับปรุงสนามฟุตบอลสนามบาสเกตบอลเสียใหม่ ในวันที่ 4 กันยายน 1974 คุณพ่อเจ้าคณะแขวงซาเลเซียนทำพิธีเปิดอนุสาวรีย์นักบุญดอมินิก ซาวีโอทั้งหมดเพื่อการฉลอง 25 ปีของโรงเรียน ในปี ค.ศ.1975 นับว่าตอนนี้บริเวณโรงเรียนแสงทองวิทยา มีสภาพสมบูรณ์แบบซึ่งจะคงอยู่นานอีกหลายปี ในปี ค.ศ.1974 มีการริเริ่มรวมตัวของศิษย์เก่ารุ่นต่างๆเพื่อจัดตั้งสมาคมศิษย์เก่า ซึ่งในวันที่ 17 สิงหาคม ค.ศ.1979 มีการตั้งสมาคมศิษย์เก่าเป็นครั้งแรกและเปิดป้ายของสมาคมในวันที่ 24 ธันวาคม ในปีเดียวกัน ในวันที่ 21 มิถุนายน ค.ศ.1977 มีการวางศิลาฤกษ์เพื่อต่ออาคารสำนักงานไปทางตะวันตก (อาคาร 2 ปัจจุบัน) เพื่อเตรียมอาคารสถานที่เพื่อเปิดชั้น ม.ปลาย ซึ่งจะเปิดทำการสอนในวันที่ 23 พฤษภาคม ค.ศ.1978 ตามความเรียกร้องของประชาชน และให้สอดคล้องกับแผนการศึกษาของชาติ เพื่อทำห้องสมุดและห้องอุปกรณ์โรงเรียนด้วย และในปี ค.ศ.1978 ได้เปิดการสอนในระดับมัธยมปลายและได้เปิดการฝึกวิชาทหารในปีถัดไป ในปี ค.ศ. 1979 คุณพ่อประธาน ศรีดารุณศีล เป็นอธิการโรงเรียนแสงทองวิทยาเพียง 1 ปี ในวันที่ 16 พฤษภาคม ค.ศ.1980 คุณพ่อวีระ เจนผาสุก มาเป็นคุณพ่ออธิการโรงเรียนแสงทองวิทยา ท่านได้เอาใจใส่การสอนภาษาอังกฤษเป็นพิเศษและการสอนจริยธรรม ในปี ค.ศ.1986 คุณพ่อยอห์น วิสเซอร์มาเป็นอธิการฯท่านได้ลงมือสร้างอาคาร 36 และปรับปรุงสนามทั้งหมดเสียใหม่ เพื่อฉลอง 36 ปีของโรงเรียน ในวันที่ 2 พฤศจิกายนในปีเดียวกัน ท่านได้ก่อตั้งชมรมครูและผู้ปกครองโรงเรียนแสงทองวิทยา ในปีต่อไปคุณพ่อยังได้เปิดห้องคอมพิวเตอร์ครั้งแรกในโรงเรียนแสงทองวิทยา ในปีค.ศ. 1995 คุรพ่อการ์เซียมาเป็นอธิการอีกครั้ง ท่านได้ปรับปรุงวิธีการสอนภาษาอังกฤษเสียใหม่ โดยเปิดห้องปฏิบัติการทางภาษาอังกฤษระดับมัธยมศึกษา (ปี ค.ศ.1989) และประถมศึกษา (ปี ค.ศ. 1992) ท่านได้เป็นห่วงการเป็นอยู่ของคณะครูและพนักงานของโรงเรียนจึงลงมือสร้งบ้านพักครู และในวันที่ 15 มิถุนายน ค.ศ.1994 ท่านได้ทำพิธีเปิดบ้านพักครูแสงทอง ในปี ค.ศ.1995 คุณพ่อสมชาย กิจนิชี มาเป็นคุณพ่ออธิการ ระยะเวลา 5 ปีจากนี้ไปเป็นเวลาที่มีการปรับปรุงโรงเรียนให้ทันสมัย ให้มีคุณภาพทางด้านการจัดการทางด้านการศึกษาและอุปกรณ์การศึกษา ในปีนี้คุณพ่อได้ส่งเสริมให้วงดุริยางค์ให้สมบูรณ์ ได้ปรับปรุงห้องโสตฯ หอประชุมอาคารซาวีโอ และได้ปรับปรุงระบบไฟของโรงเรียนให้ทันสมัย ได้ปรับปรุงร้านอาหาร ในปี ค.ศ.1996 คุณพ่อไมเกิ้ล อดุลย์เกษม มาเป็นคุณพ่อรองอธิการที่อำเภอหาดใหญ่ เป็นเวลา 4 ปี และทำสวนนกมีการฉลองซาเลเซียนเกมส์ (Salesian Games) ที่หาดใหญ่อย่างสง่างาม ในปี ค.ศ. 1997 คุณพ่อสุเทพ ช้อนทอง เข้ารับตำแหน่งครูใหญ่ มีการปรับปรุงห้องสมุดระดับต่างๆให้เป็นไฮเทค การลงทะเบียน การทำบัตร และการยืมด้วยระบบบาร์โค๊ดและคอมพิวเตอร์ ในปี ค.ศ.1998 คุณพ่อแอนโทนีได้รับแต่งตั้งเป็นอธิการฯที่โรงเรียนแสงทองวิทยา และคุณพ่อสุเทพ ช้อนทอง เป็นครูใหญ่ มีการปรับปรุงที่ทำงานในสำนักงาน มีการย้ายห้องเรียนและห้องกิจกรรมนักเรียนและห้องดุริยางค์เพื่อความเหมาะสม และมีการเพิ่มห้องคอมพิวเตอร์และริเริ่มโครงการติดตั้งระบบคอมพิวเตอร์ให้เชื่อมต่อถึงกันหมดทั้งโรงเรียน ในวันที่ 24 มิถุนายน ค.ศ.1998 มีการก่อสร้างค่ายลูกเสือ ในพื้นที่ 36 ไร่ เขาเทียมดาว ตำบลเขารูปช้าง เพื่อการเตรียมชุมนุมลูกเสือซาเลเซียนในเดือนมีนาคม ค.ศ.1999 ในเดือนมกราคม ค.ศ.2000 โรงเรียนได้รับการตรวจผ่านมาตรฐาน ISO 9002 :1994 โดยบริษัท Quality Science Universal( QSU) CN:309069 ในปีนี้มีการทำโครงการปรับปรุงอาคารและบริเวณสนามให้เหมาะสมเพื่อการฉลอง 50 ปี โรงเรียนแสงทองวิทยา เปลี่ยนหลังคาอาคารหลังแรก ทำสนามฟุตบอล ติดเครื่องปรับอากาศหลายห้องเรียน และทำป้ายและประตูโรงเรียนใหม่โดยที่สมาคมศิษย์เก่าให้การสนับสนุน ในปี ค.ศ. 2000 นี้เองโรงเรียนแสงทองวิทยาร่วมกับโรงเรียนธิดานุเคราะห์จัดกิจกรรมร่วมกันตลอดปี อาทิ เช่น การเดินเฉลิมพระเกียรติ 50 ปีธิดา – แสงทอง จัดกีฬาสี 50 ปี ธิดา – แสงทอง ในวันที่ 22 ธันวาคม จะมีการจัดแสดงอันยิ่งใหญ่เพื่อเฉลิมฉลอง 50 ปีแสงทออย่างเป็นทางการ แต่เกิดเหตุการณ์น้ำท่วมครั้งใหญ่ 21 – 26 พฤศจิกายน อุปกรณ์และเอกสารสำคัญเสียหายมาก ทำให้ต้องเลื่อนงานฉลองไปเป็นวันที่ 8 กุมภาพันธ์ 2001 ในปี ค.ศ. 2002 คุณพ่อยะรัตน์ ไชยรา เข้ามารับตำแหน่งครูใหญ่และได้ประสานต่อในด้านการบริหารจัดการ เกี่ยวกับหัวหน้าช่วงชั้น หัวหน้ากลุ่มสาระต่างๆ ตลอดจนมีการปรับปรุง – เปลี่ยนแปลงอาคารสำนักงาน ในปี ค.ศ. 2003 มีคุณพ่อแอนโทนี เรสเต็ลลี่ เป็นอธิการ, คุณพ่อนิพนธ์ สาราจิตต์ เป็นรองอธิการ, ภราดาเกรียงศักดิ์ ฮอรีกุจิ, คุณพ่อปิยะ พืชจันทร์ เป็นคุณพ่อศึกษานักเรียนประจำ และคุณพ่อภูวนัส กิจสวัสดิ์ ได้รับแต่งตั้งเข้ามาเป็นครูใหญ่/ผู้จัดการ หมู่คณะโรงเรียนแสงทองวิทยาได้จัดทำธรรมนูญ 2004 – 2008 มีการพัฒนาบุคลากรครูในด้านการประกันคุณภาพภายนอก ภายใน ด้านวิชาการและด้านคุณธรรมจริยธรรมอย่างต่อเนื่อง เปิดทางเลือกให้กับนักเรียนตั้งแต่ชั้น ป. – ป.6 ทางด้านดนตรี กีฬา ศิลปะ ทัศนศิลป์ สรรหาอุปกรณ์การเรียนการสอน เช่น เปลี่ยนคอมพิวเตอร์ช่วงชั้นที่ 1 ทำห้องสมุดคอมพิวเตอร์ อุปกรณ์เทคโนโลยีสำหรับบุคลากรครู อุปกรณ์ห้องวิทยาศาสตร์ เครื่องฉายภาพ อุปกรณ์วงโยธวาฑิต ดนตรีไทย ดนตรีสากล อุปกรณ์กีฬา โต๊ะปิงปอง ยานพาหนะรถตู้ ด้านอาคารสถานที่ ได้มีการก่อสร้างอนุสาวรีย์แม่พระ ศาลาไทย น้ำพุ มีการเปิดประตูด้านหลังเพื่อสะดวกต่อการรับ – ส่ง นักเรียน อีกทั้งได้มีการริเริ่มทำโครงการสร้างอาคารหลังใหม่ ในปี ค.ศ. 2004 คุณพ่อสมชาย กิจนิชี ได้รับแต่งตั้งเป็นอธิการ และมีคุณพ่อนิพนธ์ สาราจิตต์ เป็นรองอธิการ, ภราดาเกรียงศักดิ์ ฮอรีกุจิ เป็นเหรัญญิก , คุณพ่อปิยะ พืชจันทร์ เป็นคุณพ่อศึกษานักเรียนประจำ และคุณพ่อภูวนัส กิจสวัสดิ์ เป็นครูใหญ่/ผู้จัดการ ดำเนินการก่อสร้างสะพานข้ามคลอง ด้านหลังโรงเรียนบริเวณอาคาร 2 ในปี ค.ศ. 2005 คุณพ่อสมชาย กิจนิชี เป็นอธิการ ,คุณพ่อนิพนธ์ สาราจิตต์ เป็นรองอธิการ / เจ้าอาวาส , ภราดาเกรียงศักดิ์ ฮอรีกุจี เป็นเหรัญญิก , คุณพ่อภูวนัส กิจสวัสดิ์ เป็นครูใหญ่ / ผู้จัดการ และ บราเดอร์ สุธรรม ฉายาบรรณ ได้เข้ามารับตำแหน่งผู้ช่วยเหรัญญิก และได้โยกย้ายคุณพ่อปิยะ พืชจันทร์ ไปรับตำแหน่งเหรัญญิก ณ โรงเรียนสารสิทธิ์พิทยาลัย จ. ราชบุรี ส่วนในปีนี้ได้มีการเปิด ห้องเรียน Mini EnglishProgramในระดับชั้น ป.4 – ม.1 ให้กับนักเรียนที่มีความสามารถทางด้านภาษาอังกฤษโดยเฉพาะ ได้พัฒนาเนื้อหาการเรียนการสอนและการประเมินผล เพิ่มหนังสือและตู้หนังสือในห้องสมุดเพื่อให้นักเรียนเกิดการรักการอ่าน ส่งเสริมความรักด้าน-ดนตรี จัดซื้อเครื่องดนตรีเพิ่มเติมเสมอ ไม่ว่าจะเป็นดนตรีไทยหรือดนตรีสากล เพิ่มห้องคอมพิวเตอร์อีก 1 ห้องเรียน เป็นจอ LCD เพิ่มห้องเรียนศิลปะ เพิ่มห้องเรียนภาษาอังกฤษโดยเฉพาะ เพิ่มห้องวิทยาศาสตร์ และจัดซื้ออุปกรณ์ (ห้องเพาะเลี้ยงเนื้อเยื่อ) มีสวนพฤกษชาติ สวนแห่งการเรียนรู้ธรรมชาติ และอาคารดนตรีไทยหลังใหม่ นอกจากนี้ได้มีการจัดทัศนศึกษาทัวร์บูรณาการ และทัศนศึกษาประเทศออสเตรเลีย ในปี ค.ศ. 2006 คุณพ่อสมชาย กิจนิชี เป็นอธิการ , คุณพ่อนิพนธ์ สาราจิตต์ เป็นรองอธิการ/เจ้าอาวาส , ภราดาเกรียงศักดิ์ ฮอรีกุจี เป็นเหรัญญิก, บราเดอร์สุธรรม ฉายาบรรณ เป็นผู้ช่วยเหรัญญิก, คุณพ่อภูวนัส กิจสวัสดิ์ เป็นครูใหญ่ / ผู้จัดการ และคุณพ่อพรจิต พูลวิทยกิจ ได้เข้ามารับตำแหน่ง รองเจ้าอาวาส นอกจากจะมีการเปิดห้องเรียน Mini English Programในระดับชั้นป.1 - ม.2 แล้ว ในปีนี้ได้มีการเปิดห้องเรียน วิทย์ – คณิต ชั้น ม.1 ขึ้น เพื่อเป็นทางเลือกให้กับนักเรียนอีกทางหนึ่ง มีการปรับปรุงและ จัดซื้อเครื่องคอมพิวเตอร์ใหม่ จำนวน 60 เครื่อง สำหรับห้องคอมพิวเตอร์ช่วงชั้น 2 เพิ่มห้องน้ำให้กับนักเรียน อีก 3 ห้อง มีการจัดทำกันสาดหน้าโรงเรียน และเปิดร้านหนังสือ S.T. BOOK เพื่อส่งเสริมนักเรียนให้อ่านหนังสือมากยิ่งขึ้น ในปี ค.ศ.2007คุณพ่อสมชาย กิจนิชี เป็นอธิการ, คุณพ่อยอห์น ลิสซันดริน เป็นรองอธิการ/เจ้าอาวาส, ภราดาเกรียงศักดิ์ ฮอรีกุจี เป็นเหรัญญิก , บราเดอร์สุธรรม ฉายาบรรณ เป็นผู้ช่วยเหรัญญิก , คุณพ่อภูวนัส กิจสวัสดิ์ เป็นครูใหญ่ /ผู้จัดการ และคุณพ่อพรจิต พูลวิทยกิจ เป็นรองเจ้าอาวาส มีการดำเนินการก่อสร้างอาคารเรียนหลังใหม่ (ตึก 7 ชั้น) มีการจัดซื้อโปรเจกต์เตอร์ให้ในห้องเรียนระดับชั้นเรียนละ 1-2 ตัว รวมทั้งสิ้น 20 ตัว/ ปรับปรุงและจัดซื้อเครื่องคอมพิวเตอร์ใหม่ จำนวน 60 เครื่อง สำหรับห้องคอมพิวเตอร์ช่วงชั้น 3/จัดซื้อเครื่องคอมพิวเตอร์พกพา(Notebook) จำนวน 4 เครื่อง/ จัดทำบอร์ดบริเวณด้านหน้าโรงเรียน และบอร์ดประชาสัมพันธ์กิจกรรมภายในโรงเรียน /ปรับเปลี่ยนห้องเรียนศิลปะ อาคาร 36/ปรับหลักสูตรวิทยาศาสตร์ และหนังสือเรียน ในปี ค.ศ. 2008 คุณพ่อสมชาย กิจนิชี เป็นอธิการ/ผู้รับใบอนุญาต/เหรัญญิก คุณพ่อภูวนัส กิจสวัสดิ์ เป็นผู้อำนวยการโรงเรียน/ผู้จัดการ ในภาคเรียนที่ 2 ได้ย้ายนักเรียนประจำไปอยู่ชั้น 6-7 ของอาคารใหม่ 7 ชั้น ปรับปรุงถนนหน้าอาคาร 36 หน้าอาคาร 1 สนามบาส สนามตะกร้อ สนามฟุตบอล ในปี ค.ศ. 2009 คุณพ่อสมชาย กิจนิชี เป็นอธิการ/ผู้รับใบอนุญาต คุณพ่อแอนโทนี เรสเตอรี่ ย้ายมาเป็นเหรัญญิก ภราดาพิทยา เต็งล่อไล้ย้ายมาเป็นผู้ดูแลนักเรียนประจำ คุณพ่อยอห์น ลิสซันดริน เป็นรองอธิการ/พ่อเจ้าวัด ภราดาสุธรรม ฉายาบรรณ เป็นที่ปรึกษา ในปีนี้ได้ทำการเคลื่อนย้ายห้องพักครูช่วงชั้นที่ 3 จากอาคาร 1 ไปอยู่อาคารใหม่ชั้น 3 ย้ายห้องพักครูช่วงชั้นที่ 4 จากอาคาร 2 ไปอยู่อาคารใหม่ชั้น 5 และยังได้- ปรับปรุงอาคาร 2 ชั้นที่ 2 จากห้องเรียนชั้นประถม 3 เป็นห้องพักครูช่วงชั้นที่ 1 และ 2 - ปรับปรุงอาคาร 2 ชั้นที่ 3 จากห้องเรียนชั้นประถม 4 เป็นห้องเรียนชั้นประถม 6 - ปรับปรุงอาคาร 3 ชั้นที่ 2 จากห้องเรียนชั้นประถม 2 และ 3 ห้องพักผู้ใหญ่ ห้องโสต เป็นห้องทำงานของคณะผู้ใหญ่ วัดน้อย และห้องทำงานของฝ่ายต่างๆ - ปรับปรุงอาคาร 3 ชั้นที่ 3 จากที่พักนักเรียนประจำ เป็นเกียรติยศ ห้องเรียนชั้นมัธยมปีที่ 3 ห้องซักรีด ห้องพักรับรอง และห้องพักคนงานซักรีด - ปรับปรุงอาคาร 3 ชั้นที่ 1 จากห้องพยาบาล ห้องทำงานคณะผู้ใหญ่ ห้องทำงานของฝ่ายต่างๆ เป็นโถงโล่งใช้เข้าแถวนักเรียนมัธยมปลาย - ปรับปรุงห้องพักครูช่วงชั้นที่ 1-2 และห้องเรียนชั้นประถม 1 เป็นห้องครัว และห้องอาหารนักเรียนประจำ - ปรับปรุงใต้อาคาร 2 เป็นห้องพยาบาล และห้องประชาสัมพันธ์ใหม่ - สร้างสะพานเหล็ก เชื่อมระหว่างอาคาร 1 กับอาคาร 2 บริเวณชั้น 2 และชั้น 3 - สร้างและปรับปรุงหลังคาห้องน้ำอาคาร 2 ใหม่ - เปิดใช้ประตูที่ 3 อาคารใหม่ ด้านถนนชลธารา - จัดทำสวนหย่อมระหว่างอาคารใหม่ 7 ชั้น กับอาคาร 3 ในปี ค.ศ. 2010 คุณพ่อแอนโทนี เรสเตอรี่ เป็นอธิการและเหรัญญิก คุณพ่อภูวนัส กิจสวัสดิ์ เป็นผู้อำนวยการ / ผู้จัดการ และผู้แทนผู้รับใบอนุญาต คุณพ่อยอห์น ลิสซีดริน เป็นรองอธิการและพ่อเจ้าวัด ภราดาพิทยา เต็งล่อไล้ เป็นผู้ดูแลนักเรียนประจำ ภราดาสุธรรม ฉายาบรรณ เป็นที่ปรึกษาและได้มีการ- ปรับปรุงอาคาร 1 ชั้น 4 จากห้อง Lab วิทยาศาสตร์ 2 ห้อง ยุบเหลือ 1 ห้อง เพื่อทำเป็นห้องเรียน ชั้น ป. 5/3 และห้องเรียนเสริมกลุ่มอ่อน ห้องพักครูวิทยาศาสตร์ อาคาร 1 ชั้น 4 เป็นห้องเรียนชั้นประถม 5/4- ติดตั้งจอและเครื่อง Projector ในห้องเรียนชั้นประถม 1 ถึงมัธยมศึกษาปีที่ 6 และห้องกิจกรรมทุกห้อง - เพิ่มจำนวนห้องเรียนเป็น 62 ห้องเรียน - ซึ่งได้รับอนุญาตจากสำนักบริหารงานคณะกรรมการส่งเสริมเอกชน ให้ใช้อาคารใหม่ 7 ชั้น และเพิ่มความจุนักเรียนทั้งหมด 4,242 คน เมื่อวันที่ 24 มิถุนายน 2553 ในปี ค.ศ. 2011 คุณพ่อแอนโทนี่ เรสเตอรี่ เป็นอธิการและเหรัญญิก คุณพ่อภูวนัส กิจสวัสดิ์ เป็นผู้อำนวยการ / ผู้จัดการ ภราดาพิทยา เต็งล่อไล้ เป็นผู้ดูแลนักเรียนประจำ ภราดาสุธรรม ฉายาบรรณ เป็นที่ปรึกษา- เดือนเมษายน 2554 ได้ทำการรื้อถอนโรงอาหารเก่าเพื่อจัดสร้างอาคารโรงอาหารใหม่ 6 ชั้น โดยใช้อาคารซาวีโอ และใต้อาคารใหม่เป็นโรงอาหารชั่วคราว - มีจำนวนนักเรียนทั้งหมด 3,032 คน เพิ่มเป็น 66 ห้องเรียน โดยมีนักเรียนเฉพาะนักเรียนแสงทอง 2,956 คน ในปี ค.ศ. 2012 คุณพ่อแอนโทนี่ เรสเตอรี่ เป็นอธิการและเหรัญญิก คุณพ่อภูวนัส กิจสวัสดิ์ เป็นผู้อำนวยการ / ผู้จัดการ ภราดาพิทยา เต็งล่อไล้ เป็นผู้ดูแลนักเรียนประจำ ภราดาสุธรรม ฉายาบรรณ เป็นที่ปรึกษา- ดำเนินการสร้างอาคารเรียนและโรงอาหาร 6 ชั้น (อาคารดอมินิก เป็นอาคารสำหรับนักเรียนโปรแกรมพิเศษ SME และ IEP), มีการติดตั้งโทรทัศน์กล้องวงจรปิดในห้องเรียน และกำลังดำเนินการติดตั้งเครื่องเสียงภายในห้องเรียน ในปี ค.ศ. 2016 คุณพ่อบัญชา กิจประเสริฐ เป็นอธิการ คุณพ่อสุเทพ จูสวย เป็นเหรัญญิก ภราดา ดร.ถนัด อนันต์ เป็นผู้อำนวยการ / ผู้จัดการ ภราดาพิทยา เต็งล่อไล้ เป็นผู้ดูแลนักเรียนประจำ และคุณพ่อยอห์น แปร์ติเล่เป็นรองอธิการ / เจ้าวัด ในปี ค.ศ. 2017 คุณพ่อบัญชา กิจประเสริฐ เป็นอธิการ คุณพ่อสุเทพ จูสวย เป็นเหรัญญิก ภราดา ดร.ถนัด อนันต์ เป็นผู้อำนวยการ / ผู้จัดการ ภราดาพิทยา เต็งล่อไล้ เป็นผู้ดูแลนักเรียนประจำ และคุณพ่อยอห์น แปร์ติเล่เป็นรองอธิการ / เจ้าวัด- เปิดใช้สนามฟุตบอลหญ้าเทียมและที่จอดรถชั้นใต้ดินสัญลักษณ์ประจำโรงเรียนพระประจำโรงเรียน สัญลักษณ์ประจำโรงเรียน. พระประจำโรงเรียน. แม่พระองค์อุปถัมป์, นักบุญ ยอห์น บอสโก, นักบุญ ดอมินิก ซาวีโอสีประจำโรงเรียน สีประจำโรงเรียน. น้ำเงิน-ขาวแนวทางในการจัดการศึกษาอบรมแบบซาเลเซียน แนวทางในการจัดการศึกษาอบรมแบบซาเลเซียน. โรงเรียนแสงทองวิทยาเป็นโรงเรียนที่มีคณะนักบวชซาเลเซียนบริหารงานโดยยึดหลักจิตตารมณ์ของคุณพ่อบอสโกผู้ก่อตั้งคณะ และเป็นผู้ซึ่งได้รับการขนานนามว่า “บิดา อาจารย์ และเพื่อนของเยาวชน” เราจึงยึดท่านเป็นแบบอย่างในการอบรมเยาวชน ดังนั้น โรงเรียนแสงทองวิทยามีแนวทางในการจัดการศึกษาอบรมเยาวชนแบบซาเลเซียน ดังนี้ปรัชญาโรงเรียน ปรัชญาโรงเรียน. มนุษย์ทุกคนเป็นลูกของพระ มีกาย และวิญญาณ นักเรียนจึงมีการพัฒนาด้านปัญญา อารมณ์ สังคม ร่างกาย และจิตใจ ที่จะต้องเติบโตสู่ความจริงแห่งชีวิต พบทางแห่งความสุขแท้ในการรู้จักรัก และ รับใช้พระ และมนุษย์คติพจน์ประจำโรงเรียน คติพจน์ประจำโรงเรียน. ขยัน ศรัทธา ร่าเริง- ขยัน หมายถึง การมีความตั้งใจในการทำหน้าที่ของตนอย่างดีที่สุด และสม่ำเสมอ - ศรัทธา หมายถึง การมีความเลื่อมใส เชื่อมั่นในอุดมการณ์แห่งความดี ปฏิบัติศาสนกิจของศาสนาที่ ตนนับถืออย่างครบถ้วน รวมทั้งเคารพยกย่องในการกระทำ ความดีของ ทุก ๆ คน- ร่าเริง หมายถึง การมีจิตใจบริสุทธิ์ ดีงาม โดยสะท้อนออกมาให้เห็นเด่นชัดภายนอกด้วยกิริยา ท่าทางที่สดชื่นแจ่มใส และมีชีวิตชีวาวิธีการอบรมแบบซาเลเซียน (ระบบป้องกัน) วิธีการอบรมแบบซาเลเซียน (ระบบป้องกัน). เหตุผล ศาสนา ความรักใจดี เหตุผล หมายถึง การรู้กฎระเบียบ ข้อตกลงที่กำหนด และรู้ว่าทุกอย่างมีเหตุ และมีผลในการปฏิบัติ ศาสนา หมายถึง คำสอน หลักปฏิบัติ ที่เป็นแก่นของคุณธรรม จริยธรรม ความรักใจดี หมายถึง การแสดงความรักที่บริสุทธิ์ และไม่มีเงื่อนไข ทำให้ทุกคนที่เราอยู่ด้วยรู้ว่าเรารัก และรักในสิ่งที่เขาชอบบรรยากาศซาเลเซียน บรรยากาศซาเลเซียน. บ้าน วัด โรงเรียน สนาม- บ้าน ซึ่งพร้อมต้อนรับโดย: ผูกมัดตนเองในการเอาใจใส่ บ่มเพาะความสัมพันธ์ที่มีพื้นฐานในความรักที่แท้จริง การเปิดเผย และการยอมรับผู้อื่น สนับสนุนท่าทีของการมองโลกในแง่ดี- วัด ซึ่งประกาศพระวารสารโดย: ตอบสนองต่อความกระหายทางชีวิตจิต ให้ความสำคัญต่อการพัฒนาด้านความเชื่อและการอบรม- โรงเรียน ซึ่งเตรียมสำหรับชีวิตโดย: ส่งเสริมความปรารถนาที่จะเรียนรู้ตลอดชีวิต มีไหวพริบปฏิภาณ รู้จักปรับตัวมุ่งมั่นไปสู่สิ่งที่ดีที่สุด ด้วยความรับผิดชอบ มีระเบียบวินัย รับใช้ และอุทิศตนเพื่อผู้อื่น - สนาม สถานที่สำหรับเพื่อมาพบปะกันและมีความสุขร่วมกันโดย: มาอยู่ร่วมกันอย่างมีชีวิตชีวา มีส่วนร่วมและอย่างสร้างสรรค์ด้วยความซื่อสัตย์ สร้างความสัมพันธ์เชิงบวกที่ลึกซึ้งต่อกัน มีประสบการณ์ที่มีคุณค่าในการปฏิสัมพันธ์ และรู้จักแบ่งปันโดยเฉพาะอย่างยิ่งระหว่างนักเรียนกับอาจารย์ ด้วยเอกลักษณ์และบรรยากาศซาเลเซียน คุณพ่อบอสโก บิดา อาจารย์ และเพื่อนของเยาวชน ท้าทายเราให้เข้าใจและดำเนินชีวิตตามแบบอย่างของท่าน ซึ่งเป็นหนทางและแนวทางในการจัดการศึกษาอบรมแบบซาเลเซียนที่นำเราทุกคนไปสู่ความสำเร็จในชีวิตของเราระบบการเรียนของโรงเรียนแสงทองวิทยาระดับประถมระบบการเรียนของโรงเรียนแสงทองวิทยา. ระดับประถม. - IEP (โปรแกรมนานาชาติ) - Mini English Programme - GP (โปรแกรมทั่วไป)ระดับมัธยมศึกษาตอนต้นระดับมัธยมศึกษาตอนต้น. - Science Math Programme (SMP) โปรแกรมวิทย์-คณิต (ม.1-2-3/4-5) - Mini English Programme (MEP) (ม.1-2-3/6-7) - Science Math Cadet (SMC) เตรียมเพื่อสอบโรงเรียนเตรียมทหาร โรงเรียนนายร้อยตำรวจ - Innovation Programme (INP) (ม.1-2-3/1-2-3) - Science Math English Programme (SME Boy) โปรแกรมวิทย์-คณิต-อังกฤษ (ม.1-2-3/8-9) - Science Math English Programme (SME ST-TN) โปรแกรมวิทย์-คณิต-อังกฤษ (ม.1-2-3/10) (โครงการร่วมระหว่างโรงเรียนแสงทองวิทยาและโรงเรียนธิดานุเคระห์)ระดับมัธยมศึกษาตอนปลายระดับมัธยมศึกษาตอนปลาย. - โปรแกรมเตรียมแพทย์ (ม.4-5-6/1) - โปรแกรมเตรียมวิศวะ (ม.4-5-6/2-3) - โปรแกรมเตรียมวิศวะ-คอมพิวเตอร์ (ม.4-5-6/3) - โปรแกรมวิทย์-คณิต (ม.4-5-6/4-5) - โปรแกรมศิลป์-คำนวณ (ม.4-5-6/6) - โปรแกรม SME Boy (ม.4-5-6/7) - โปรแกรม SME ST-TN (ม.4-5-6/8) (โครงการร่วมระหว่างโรงเรียนแสงทองวิทยาและโรงเรียนธิดานุเคระห์)ประเภทนักเรียนประเภทนักเรียน. - นักเรียนไป-กลับ - นักเรียนประจำศิษย์เก่าที่มีชื่อเสียงศิษย์เก่าที่มีชื่อเสียง. - สุทธิชัย หยุ่น : นักหนังสือพิมพ์ นักเขียน และบรรณาธิการอำนวยการเครือเนชั่น - เทพชัย หย่อง : พิธีกร ผู้ประกาศข่าว ผู้อำนวยการองค์การกระจายเสียงและแพร่ภาพสาธารณะแห่งประเทศไทย และ สถานีโทรทัศน์ไทยพีบีเอส - วิษณุ เครืองาม : อดีตรองนายกรัฐมนตรี อดีตเลขาธิการคณะรัฐมนตรี - บวรศักดิ์ อุวรรณโณ : อดีตคณบดีคณะนิติศาสตร์ จุฬาลงกรณ์มหาวิทยาลัย อดีตเลขาธิการคณะรัฐมนตรี - วินทร์ เลียววาริณ : นักเขียนรางวัลซีไรต์ - ศิวัฒน์ โชติชัยชรินทร์ (ซี) : นักแสดง - โอสธี ซุ่นมงคล (กราฟ) : นักร้อง นักดนตรี วงแบล็ควานิลลา สังกัดอาร์เอส - คณาธิป สุนทรรักษ์ (ลูกกอล์ฟ) : นักแสดง เจ้าของสถาบัน Angkriz - ธนพล เชาว์วาณิชย์ (ดิว) : นักแสดง ทีมงานเขียนบทซีรีส์วัยรุ่น Hormones - ทองเอก หอศิริธรรม (เอก) : อดีตมือเบสวง Lomosonic สถาปนิก</doc>
