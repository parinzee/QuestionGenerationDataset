<doc id="332585" url="https://th.wikipedia.org/wiki?curid=332585" title="สำนักเลขาธิการนายกรัฐมนตรี">สำนักเลขาธิการนายกรัฐมนตรี สำนักเลขาธิการนายกรัฐมนตรี เป็นส่วนราชการ ระดับกรม ในสังกัดสำนักนายกรัฐมนตรี มี ภารกิจเกี่ยวกับการปฏิบัติราชการด้านการเมือง ด้านวิชาการ ด้านเลขานุการ ตลอดจนการบริหารราชการของนายกรัฐมนตรี รองนายกรัฐมนตรี รัฐมนตรีประจำสำนักนายกรัฐมนตรี รวมทั้งข้าราชการการเมืองในสำนักเพื่อให้การปฏิบัติงานเป็นไปอย่างมีประสิทธิภาพและประสิทธิผลประวัติ ประวัติ. สำนักเลขาธิการนายกรัฐมนตรี ก่อตั้งขึ้นภายหลังการเปลี่ยนแปลงการปกครอง พ.ศ. 2475 เพื่อทำหน้าที่เลขานุการของนายกรัฐมนตรี ต่อมาได้เพิ่มบทบาทมากขึ้นและเปลี่ยนชื่อเป็น สำนักเลขาธิการนายกรัฐมนตรี กระทั่งปี พ.ศ. 2502 ได้มีการแยกหน่วยงานที่ทำหน้าที่เลขานุการนายกรัฐมนตรีออกเป็น 2 หน่วยงาน คือ สำนักทำเนียบนายกรัฐมนตรี และสำนักบริหารของนายกรัฐมนตรี แต่ในปี พ.ศ. 2508 จึงได้ยุบรวมสำนักบริหารของนายกรัฐมนตรี เข้ารวมกับสำนักทำเนียบนายกรัฐมนตรี และได้เปลี่ยนชื่อเป็น สำนักเลขาธิการนายกรัฐมนตรี ในปี พ.ศ. 2517 จนถึงปัจจุบันเลขาธิการนายกรัฐมนตรี เลขาธิการนายกรัฐมนตรี. เลขาธิการนายกรัฐมนตรี และรองเลขาธิการนายกรัฐมนตรีฝ่ายการเมือง เป็นข้าราชการการเมือง และรองเลขาธิการนายกรัฐมนตรีฝ่ายบริหาร และผู้ช่วยเลขาธิการนายกรัฐมนตรี เป็นข้าราชการพลเรือนสามัญ ปัจจุบันมี พลเอก วิลาศ อรุณศรี เป็นเลขาธิการนายกรัฐมนตรี รองเลขาธิการนายกรัฐมนตรี ฝ่ายการเมือง มีจำนวนเท่ากับจำนวนรองนายกรัฐมนตรี บวกสาม ประกอบด้วย- เรณู ตังคจิวางกูร - ดร.อนุสนธิ์ ชินวรรโณ - ผู้ช่วยศาสตราจารย์ ดร.นพปฎล สุนทรนนท์ (รองนายกรัฐมนตรี พลอากาศเอก ดร.ประจิน จั่นตอง) - พลเอก นาวิน ดำริกาญจน์ (รองนายกรัฐมนตรี รศ. ดร.สมคิด จาตุศรีพิทักษ์) - สุรชัย ภู่ประเสริฐ (รองนายกรัฐมนตรี ศาสตราจารย์ ดร.วิษณุ เครืองาม) - พลเอก ประสาท สุขเกษตร (รองนายกรัฐมนตรี พลเอก ฉัตรชัย สาริกัลยะ)หน่วยงานในสังกัดหน่วยงานในสังกัด. - สำนักบริหารกลาง - สำนักเลขานุการนายกรัฐมนตรี รองนายกรัฐมนตรี และรัฐมนตรีประจำสำนักนายกรัฐมนตรี - สำนักพิธีการ - สำนักโฆษก - สำนักสุนทรพจน์ - สำนักประสานงานการเมือง - สำนักประสานและติดตามนโยบายชาติ - สำนักการต่างประเทศ - สำนักงานผู้แทนการค้าไทย - สำนักสถานที่ ยานพาหนะ และการรักษาความปลอดภัย - ศูนย์เทคโนโลยีสารสนเทศและการสื่อสาร - ศูนย์พัฒนาระบบบริหาร - กลุ่มตรวจสอบภายใน</doc>
