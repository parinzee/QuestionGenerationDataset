<doc id="438867" url="https://th.wikipedia.org/wiki?curid=438867" title="ซัมเมอร์รักจากต่างดาว">ซัมเมอร์รักจากต่างดาว ซัมเมอร์รักจากต่างดาว (; "ในหน้าร้อนนั้นฉันจะรอเธอ") เป็นอะนิเมะโทรทัศน์ซึ่งทะสึยุกิ นะไง (Tatsuyuki Nagai) กำกับ โยซุเกะ คุโระดะ (Yōsuke Kuroda) เขียนเรื่อง ทะระกุ อุอง (Taraku Uon) ออกแบบตัวละครต้นฉบับ บริษัทเจซีสตาฟ (J.C. Staff) ผลิต และบริษัทเจ็นโกะ (Genco) กับบริษัทเจเนียน (Geneon) อำนวยการผลิต ฉายในประเทศญี่ปุ่นทางทีวีไอชิ (TV Aichi) และ เคบีเอส (KBS) ตั้งแต่วันที่ 10 มกราคม 2555 ต่อมา บริษัทเซ็นไตฟิล์มเวิกส์ (Sentai Filmworks) ได้รับอนุญาตให้นำไปเผยแพร่ในทวีปอเมริกาเหนือ และเพะปะโกะ โดะกุตะ (Pepako Dokuta) ดัดแปลงเป็นมังงะลงพิมพ์เป็นตอน ๆ ในนิตยสาร เด็งเงะกิไดโอ (Dengeki Daioh) ของสำนักพิมพ์แอสกีมีเดียเวิกส์ (ASCII Media Works) ตั้งแต่ฉบับเดือนมีนาคม 2555 อะนิเมะนี้มีแนวตลกและวีรคติเป็นหลัก เนื้อหาว่าด้วยชายหนุ่มนักเรียนมัธยมศึกษาตอนปลายคนหนึ่งซึ่งพบรักกับหญิงสาวมนุษย์ต่างดาวผู้เดินทางมายังโลกเพื่อตามหาสถานที่ที่ปรากฏบ่อยครั้งในจินตภาพของเธอ แต่เมื่อทั้งคู่ฟันฝ่าสถานการณ์ต่าง ๆ จนกล้าเปิดเผยความในใจต่อกันและครองรักกันได้ชั่วระยะหนึ่งแล้ว หญิงสาวถูกจับกุมกลับไปดาวบ้านเกิดเพราะฝ่าฝืนกฎหมายต่างดาวที่ห้ามติดต่อกับมนุษย์โลก แม้ทั้งคู่จะได้ต่อสู้และผู้คนรอบข้างจะได้ช่วยเหลืออย่างเต็มกำลัง แต่ก็มิสำเร็จ ทั้งสองต้องจำนนต่อเหตุการณ์และยอมถูกพรากจากกัน กระนั้น ภายหลังก็ได้กลับมาพบกันอีก นอกจากนี้ เรื่องยังว่าด้วยตัวละครอื่น ๆ ซึ่งหลงรักกันสลับไปมา เป็นโศกนาฏกรรมรักทำนองรักสามเส้าสื่ออะนิเมะการผลิต สื่อ. อะนิเมะ. การผลิต. อะนิเมะนี้ ทะสึยุกิ นะไง ผู้มีชื่อเสียงจากอะนิเมะเรื่อง อะโนะฮะนะ (AnoHana) กำกับ บริษัทเจซีสตาฟผลิต บริษัทเจ็นโกะกับบริษัเจเนียนอำนวยการผลิต โยซุเกะ คุโระดะ และทะระกุ อุอง ร่วมกันเขียนเรื่อง อุองยังรับหน้าที่ออกแบบตัวละครต้นฉบับด้วย คนทั้งสองนี้ได้รับความนิยมมาจากผลงานอะนิเมเรื่อง พลีสทีเชอร์! (Please Teacher!) และ พลีสทวินส์! (Please Twins!) แล้วมะซะโยะชิ ทะนะกะ (Masayoshi Tanaka) จึงออกแบบตัวละครที่ใช้ในอะนิเมะตามแนวความคิดของอุองการเผยแพร่ การเผยแพร่. อะนิเมะมีความยาวสิบสองตอน ตอนละยี่สิบสี่นาที ฉายในประเทศญี่ปุ่นทางเครือข่ายโทรทัศน์ของทีวีไอชิและเคบีเอสทุกวันจันทร์ ตั้งแต่วันจันทร์ที่ 10 มกราคม 2555 จนถึงวันจันทร์ที่ 26 มีนาคม 2555 ในช่วงเวลาเดียวกัน บริษัทเซ็นไตฟิล์มเวิกส์ได้รับอนุญาตให้นำไปเผยแพร่ในทวีปอเมริกาเหนือ ขณะที่บริษัทครันชีโรล (Crunchyroll) ได้รับอนุญาตให้นำเผยแพร่ผ่านเว็บไซต์ในทวีปอเมริกาเหนือและทวีปอเมริกาใต้ โดยใช้ชื่อภาษาอังกฤษว่า "เวทิงอินเดอะซัมเมอร์" (Waiting in the Summer) ส่วนในประเทศออสเตรเลียและประเทศนิวซีแลนด์ บริษัทแมดแมนเอนเตอร์เทนเมนต์ (Madman Entertainment) ได้รับอนุญาตให้นำออกเผยแพร่เพลง เพลง. อะนิเมะนี้ กลุ่มไอฟ์ซาวด์ (I've Sound) ซึ่งโด่งดังมาจากผลงานเพลงประกอบวิชวลโนเวล แคลนนาด (Clannad) สร้างสรรค์เพลงประกอบ และจิน อะเกะตะงะวะ (Jin Aketagawa) กำกับเสียงประกอบ เพลงหลักที่ใช้ในอะนิเมะมีอยู่สองเพลง เป็นเพลงเปิดหนึ่ง เพลงปิดหนึ่ง เพลงเปิดชื่อ "ไซน์" (Sign) ชินจิ โอะริโตะ (Shinji Orito) จากบริษัทคีย์ (Key) แต่งทำนอง, โคะโตะโกะ (Kotoko) แต่งเนื้อร้อง และเรย์ (Ray) ร้อง แล้ววางขายเป็นซิงเกิลตั้งแต่วันที่ 8 กุมภาพันธ์ 2555 ส่วนเพลงปิดนั้นชื่อ "วีโดรโมะโย" (; "Vidro Moyō") โทะโมะยุกิ นะกะซะวะ (Tomoyuki Nakazawa) จากกลุ่มไอฟ์ซาวด์แต่งทำนอง, นะงิ ยะนะงิ (Nagi Yanagi) แต่งเนื้อและขับร้อง และวางขายเป็นซิงเกิลตั้งแต่วันที่ 29 กุมภาพันธ์ 2555ตอนรายการวิทยุทางอินเทอร์เน็ต รายการวิทยุทางอินเทอร์เน็ต. เพื่อประชาสัมพันธ์อะนิเมะนี้ ได้มีการจัดรายการวิทยุทางอินเทอร์เน็ตชื่อ อิชิกะโทะรินอนโนะนะสึมะชิเรดิโอ (; "รายการวิทยุในหน้าร้อนของอิชิกะและรินอน") ทดลองเผยแพร่เมื่อวันที่ 26 ธันวาคม 2554 ต่อมาจึงเผยแพร่อย่างเป็นทางการอาทิตย์ละครั้งตั้งแต่วันที่ 16 มกราคม 2555 จนอะนิเมะจบ รายการนี้ สถานีวิทยุฮิบิกิ (Hibiki Radio Station) ผลิต และฮะรุกะ โทะมะสึ ซึ่งพากย์เป็นอิชิกะ กับรินะ ฮิดะกะ ซึ่งพากย์เป็นรินอน ดำเนินมังงะ มังงะ. จิตรกรเพะปะโกะ โดะกุตะ ได้ดัดแปลงอะนิเมะนี้เป็นมังงะใช้ชื่อเดียวกัน และเริ่มลงพิมพ์เป็นตอน ๆ ในนิตยสาร เด็งเงะกิไดโอ ของสำนักพิมพ์แอสกีมีเดียเวิกส์ ตั้งแต่เดือนมีนาคม 2555ตัวละคร</doc>
