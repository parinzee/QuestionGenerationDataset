<doc id="202593" url="https://th.wikipedia.org/wiki?curid=202593" title="โลติด">โลติด โลติด (; ) เป็นตัวละครในวรรณกรรมจีนอิงประวัติศาสตร์เรื่องสามก๊กที่มีตัวตนจริงในประวัติศาสตร์ยุคสามก๊ก แม่ทัพแห่งราชวงศ์ฮั่นตะวันออก เป็น 1 ใน 3 แม่ทัพใหญ่ซึ่งมีหน้าที่ในการปราบปรามโจรโพกผ้าเหลือง อันได้แก่ โลติด ฮองฮูสง จูฮีประวัติ ประวัติ. แต่เดิมโลติดเป็นอาจารย์สอนวิชาการต่อสู้ เคยสอนวิชาให้กับเล่าปี่และกองซุนจ้านในวัยหนุ่ม ต่อมาได้รับราชการในราชสำนักฮั่น มีตำแหน่งเป็นนตำแหน่งจงหลังเจียง ได้รับการแต่งตั้งเป็นแม่ทัพใหญ่ให้ไปปราบโจรโพกผ้าเหลืองที่เมืองกงจ๋ง ต่อมา ขันทีจูฮงได้มาขอสินบนจากโลติด แต่โลติดไม่ให้ จูฮงขุ่นเคืองจึงไปเป่าหูพระเจ้าเลนเต้ว่าโลติดไม่เอาใจใส่ในการปราบปรามโจรโพกผ้าเหลือง โลติดจึงถูกคุมขัง แล้วให้ตั๋งโต๊ะทำหน้าที่แม่ทัพแทนโลติด ต่อมา โลติดได้รับพระราชทานอภัยโทษ จึงได้กลับมารับราชการตามเดิม หลังจากพระเจ้าเลนเต้สวรรคต เกิดการแย่งชิงบัลลังก์ภายใน โฮจิ๋นแม่ทัพใหญ่ได้ส่งเทียบเชิญตั๋งโต๊ะให้มาปราบปรามสิบขันที แต่โลติดและขุนนางคนอื่นคัดค้านเพราะเกรงว่าตั๋งโต๊ะจะเข้ามายึดอำนาจเสียเอง แต่โฮจิ๋นไม่รับฟัง โลติดและขุนนางคนอื่นๆจึงลาออกจากราชการ ต่อมา โฮจิ๋นถูกสิบขันทีสังหาร โจโฉและอ้วนเสี้ยวจึงยกพลเข้ากำจัดสิบขันที เตียวเหยียงและต๋วนกุยจับตัวพระนางโฮเฮา พระเจ้าเซ่าตี้ และตันลิวอ๋อง (หองจูเหียบ)ไว้เป็นตัวประกัน โลติดได้มาช่วยพระนางโฮเฮาจากขันที ด้วยความชอบครั้งนี้ ต่อมา จึงได้กลับมารับราชการตามเดิม ต่อมา ตั๋งโต๊ะซึ่งยกทัพมาได้มีอำนาจในเมืองหลวง ได้เสนอขุนนางให้ปลดพระเจ้าเซ่าตี้ออก แล้วตั้งตันลิวอ๋องขึ้นเป็นกษัตริย์ โลติดเป็นคนหนึ่งที่คัดค้านการกระทำดังกล่าว ตั๋งโต๊ะโกรธจะฆ่าโลติดเสีย แต่ขุนนางทั้งปวงห้ามไว้ โลติดจึงรอดตาย แต่หลังจากนั้นสามก๊กก็ไม่มีการกล่าวถึงโลติดอีกเลย</doc>
