<doc id="519315" url="https://th.wikipedia.org/wiki?curid=519315" title="กร็องดีล (สทราซบูร์)">กร็องดีล (สทราซบูร์) กร็องดีล () แปลตามความหมายอย่างลำลองว่า "เกาะใหญ่" เป็นสถานที่สำคัญทางประวัติศาสตร์ตั้งอยู่ในเมืองสทราซบูร์ ประเทศฝรั่งเศส มีลักษณะเป็นเกาะกลางแม่น้ำอีล ซึ่งได้ขึ้นทะเบียนเป็นมรดกโลกในปี ค.ศ. 1988 โดยองค์การยูเนสโก โดยมีความสำคัญในฐานะที่เป็นแบบอย่างของย่านเมืองเก่าสมัยยุคกลาง โดยบนเกาะยังเป็นที่ตั้งของมหาวิหารสทราซบูร์ซึ่งเป็นอาสนวิหารที่สูงเป็นอันดับที่ 4 ของโลก และยังเป็นตัวอย่างที่วิจิตรของสถาปัตยกรรมกอทิกของช่วงคริสต์ศตวรรษที่ 15 รวมทั้งยังเป็นที่ตั้งของโบสถ์เก่าอีก 4 แห่ง ได้แก่ โบสถ์แซ็ง-ตอมา, โบสถ์แซ็ง-ปีแยร์-เลอ-วีเยอ, โบสถ์แซ็ง-ปีแยร์-เลอ-เฌิน และโบสถ์แซ็งเตเตียน เพื่อเป็นการเฉลิมฉลองการขึ้นทะเบียนเป็นมรดกโลก ทางการได้มีการปักหมุดทองเหลืองจำนวน 22 หมุดบนสะพานที่ใช้ข้ามมายังเกาะเพื่อเป็นที่ระลึกอีกด้วย</doc>
