<doc id="155653" url="https://th.wikipedia.org/wiki?curid=155653" title="ปรินส์ออฟเปอร์เซีย 2: เดอะแชโดวแอนด์เดอะเฟลม">ปรินส์ออฟเปอร์เซีย 2: เดอะแชโดวแอนด์เดอะเฟลม หลังจากออกวางจำหน่ายเกมภาคแล้วประสบความสำเร็จ ได้รับเสียงตอบรับวิพากษ์วิจารณ์จากเหล่าเกมเมอร์ไปได้ด้วยดี Brøderbundจึงสร้างเกมภาคต่อที่มีชื่อภาคว่า The Shadow and The Flame พร้อมพัฒนาระบบต่าง ๆ ให้ดีขึ้นกว่าเก่าและเนื้อเรื่องในระหว่างเล่นด้วยเนื้อเรื่อง เนื้อเรื่อง. หลังจากเหตุการณ์ที่เจ้าชายมูราดปกป้องเจ้าหญิงและทำลายแผนการของจาฟฟาร์ อัครมหาเสนาบดีประจำของสุลต่านเป็นที่เรียบร้อยแล้ว เจ้าชายทรงบอกความจริงของแผนการทรยศของจาฟฟาร์ให้สุลต่านฟัง ผู้ซึ่งตอบแทนบุญคุณที่ช่วยบุตรสาวของตนพร้อมยกให้เจ้าหญิงสมรสกับเจ้าชายอย่างเป็นทางการ 11 วันต่อมา ชีวิตของเจ้าชายหักมุมพลิกชะตากรรมเหมือนเงาของตัวเองเลือนหายไป เจ้าชายที่เคยมีตำแหน่งอันสูงส่งกลับกลายเป็นบุรุษขอทานพร้อมเข้าเฝ้าพระองค์ ชะตากรรมกลับเล่นตลกเมื่อมีเจ้าชายอีกคนหนึ่งที่เค้าโครงลักษณะเหมือนตัวเองทุกอย่าง ไม่มีใครเชื่อว่าคนขอทานเพิ่งเข้ามาพบเป็นเจ้าชายตัวจริง อีกทั้งเจ้าชายตัวปลอมสั่งทหารจับกุม ซึ่งความจริงแล้วจาฟฟาร์กำลังปลอมตัวเป็นเจ้าชายอยู่ ส่วนเจ้าชายตัวจริงลี้ภัยเอาตัวรอดออกจากเมืองเปอร์เซียด้วยการขึ้นเรือสินค้าที่เพิ่งออกจากท่า แต่จาฟฟาร์ส่งสาปทำลายเรือหวังไม่ให้เจ้าชายกลับมาเป็นครั้งที่สอง ทำให้เจ้าชายต้องฝ่าวิบากกรรมครั้งที่สองอีกครั้ง ในขณะเดียวกัน สุลต่านทรงกรีฑาทัพออกจากเมืองและรบกับข้าศึกที่สมรภูมิ เจ้าหญิงทรงอกหักเจ้าชายที่ทรยศความศรัทธาของพระบิดาและเขียนจดหมายให้พระบิดากลับเมืองพร้อมกองทัพ แต่ถูกจาฟฟาร์ในร่างเจ้าชายขัดขวางและทำให้นางกลายเป็นเจ้าหญิงนิทรา จนเกิดมีข่าวการประชวรของเจ้าหญิง และจาฟฟาร์ในร่างเจ้าชายทรงประกาศกฎอัยการศึก ซึ่งนำไปสู่การฆ่าฟันหนองเลือดภายในประเทศ ทางด้านหนึ่ง เจ้าชายตัวจริงออกจากเกาะร้างด้วยการขี่พรมที่พบภายในถ้ำ แล้วกลับสู่เมืองเปอร์เซียแต่มาช้าเกินไปเสียแล้ว ทั้งเมืองถูกภัยสงครามจนพังพินาศสิ้นและไร้ผู้รอดชีวิต</doc>
