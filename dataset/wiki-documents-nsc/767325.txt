<doc id="767325" url="https://th.wikipedia.org/wiki?curid=767325" title="ซัมซุง กาแลคซีเอส 7">ซัมซุง กาแลคซีเอส 7 ซัมซุง กาแลคซีเอส 7 (; ชื่อรหัส Project Lucky) เป็นสมาร์ตโฟน ผลิตโดยซัมซุง เปิดตัวครั้งแรกเมื่อวันที่ 21 กุมภาพันธ์ ค.ศ. 2016 ที่งานโมบายล์เวิลด์คองเกรส เมืองบาร์เซโลนา ประเทศสเปน และวางจำหน่ายในยุโรปและอเมริกาเหนือเมื่อวันที่ 11 มีนาคม ปีเดียวกัน ซัมซุง กาแลคซีเอส 7 มีสองรุ่นคือ รุ่นปกติและรุ่น Edge (ขอบจอโค้งทั้งสองข้าง) ซัมซุง กาแลคซีเอส 7 มีการปรับปรุงจากรุ่นก่อน เช่น เพิ่มความจุแบตเตอรี, กันน้ำกันฝุ่นตามมาตรฐาน IP68, รองรับไมโครเอสดีการ์ด, ปรับปรุงกล้องโดยใช้เทคโนโลยี Dual Pixel, เพิ่มฟังก์ชัน "Always On" ซึ่งช่วยประหยัดพลังงาน เป็นต้น</doc>
