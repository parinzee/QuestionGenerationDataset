<doc id="229591" url="https://th.wikipedia.org/wiki?curid=229591" title="สุรัตนาวี ภัทรานุกุล">สุรัตนาวี ภัทรานุกุล สุรัตนาวี ภัทรานุกุล (สกุลเดิม: สุวิพร; 15 เมษายนพ.ศ. 2524) เป็นนักร้อง, นักแสดง, พิธีกร และดีเจไทย เข้าสู่วงการบันเทิงจากการเป็นอดีตศิลปินดูโอ้นามไทรอัมพ์ส คิงดอม ร่วมกับพรพรรณ รัตนเมธานนท์ ในสังกัดโดโจ ซิตี้ของเบเกอรี่มิวสิก ที่มีชื่อเสียงมาจากแนวดนตรีแบบป็อปแดนซ์ และเป็นที่วิพากษ์วิจารณ์จากการแต่งตัวที่ในเวลานั้นถูกมองว่าขาดความเหมาะสมตามค่านิยมของสังคมไทย นอกจากนี้เธอยังเป็นพิธีกรรายการโทรทัศน์ เป็นดีเจจัดรายการวิทยุคลื่น 93.5 EFM และ 95.5 Virgin Hitz อีกด้วยประวัติ ประวัติ. สุรัตนาวีเกิดที่โรงพยาบาลพญาไท 1 เป็นบุตรสาวของสุรชัย สุวิพร ทำงานเป็นโปรกอล์ฟ กับมารดาชื่อวิไล นิธิวรรณากุล นักธุรกิจและนักสังคมสงเคราะห์ มีพี่ชายสอง คนคือสาลวิท (เบียร์) และสรวรรธน์ (เบน) ตามลำดับ เดิมสุรัตนาวีนับถือศาสนาพุทธ ภายหลังเปลี่ยนไปนับถือศาสนาคริสต์นิกายโปรเตสแตนต์จากคำแนะนำของบอย โกสิยพงษ์ สุรัตนาวีสำเร็จการศึกษาระดับประถมศึกษาและมัธยมศึกษาตอนต้นจากโรงเรียนเซนต์โยเซฟคอนแวนต์ ระดับมัธยมศึกษาตอนปลายจากโรงเรียนเตรียมอุดมศึกษาพัฒนาการ ระดับปริญญาตรี สาขานิเทศศาสตร์ เอกโฆษณา มหาวิทยาลัยกรุงเทพ และระดับปริญญาโท คณะนิเทศศาสตร์ มหาวิทยาลัยกรุงเทพ สุรัตนาวีออกผลงานดนตรีเป็นครั้งแรกในปี พ.ศ. 2542 ในนามของไทรอัพส์ คิงดอม คู่กับ พรพรรณ รัตนเมธานนท์ โดยมีผลงานออกมา 3 อัลบั้มด้วยกัน ได้แก่ อัลบั้ม ไทรอัมพ์ส คิงดอม, ทไวซ์ ทีเค และทีเค วิชั่น ซึ่งมีชื่อเสียงส่วนหนึ่งมาจากแฟชั่นของเธอและพรพรรณ ซึ่งมีลักษณะเป็นการใส่เสื้อสายเดี่ยว เกาะอกจนนักร้องทั้งสองได้รับฉายาว่าเป็น "เจ้าแม่สายเดี่ยว" "ตำนานแห่งเซ็นเตอร์พ้อยท์" ในปี 2556 สุรัตนาวีได้ขึ้นคอนเสิร์ตที่รวบรวมศิลปินค่ายเบเกอรี่มิวสิค และค่ายโดโจ ซิตี้ อาทิศิลปินค่ายโดโจ โบ สุรัตนาวี สุวิพร (โบ ทีเค), นีซ, เอช, ออย ช็อคกิ้งพิ้งค์ และอีกมากมาย ชื่อคอนเสิร์ตว่า "BMW Millennium Auto Presents P.O.P Party of The Bakerian" และในปีเดียวกันได้ขึ้นคอนเสิร์ตอีกครั้งกับ "Boyd Ko Family Christmas Together" เมื่อวันเสาร์ที่ 28 ธันวาคม พ.ศ. 2556 สุรัตนาวีสมรสภาษิต ภัทรานุกุล ซึ่งเป็นวิศวกร หลังคบหา 3 ปี ทั้งคู่เข้าพิธีแต่งงานตามหลักศาสนาคริสต์ที่โบสถ์โรงเรียนปรินส์รอยแยลส์วิทยาลัย จังหวัดเชียงใหม่ เมื่อวันที่ 29 ธันวาคม พ.ศ. 2554 ปัจจุบันสุรัตนาวีมีตำแหน่งเป็นรองผู้อำนวยการของศูนย์รวมนักศึกษาแบ๊บติสต์ (Baptist Student Center) เป็นผู้นำนมัสการในคริสตจักรแห่งความสุข (Church of Joy) เป็นเจ้าของร้านอาหารในเครือ Sumi Grand เป็นพรีเซนเตอร์ให้กับแบรนด์ Dprompt เป็นดีเจคลื่น 95.5 Virgin Hitz และเป็นพิธีกรรายการ 108 Living ร่วมกับวิริฒิพา ภักดีประสงค์ผลงานสตูดิโออัลบั้มไทรอัมพ์ส คิงดอมอัลบั้มเดี่ยวเพลงประกอบละครผลงาน. เพลงประกอบละคร. - เพลง "ไม่ใช่คนเรียบร้อย" ประกอบละครเรื่อง แม่ค้าขนมหวาน (ช่อง 3)การแสดงละครโทรทัศน์การแสดง. ละครโทรทัศน์. - ละครเรื่อง เกิร์ลคลับ รับเอาคืน รับบท...เกี๊ยว (พ.ศ. 2545) - ซิตคอมเรื่อง ห้าโมง.. โป๊งโป๊งชึ่ง ตอน...บริษัทรับเอาคืน (พ.ศ. 2545) - ซิตคอมเรื่อง Love Blood จัดรักให้ตรงกรุ๊ป ตอน ช่วยเก็บผ้าเช็ดให้แม่หน่อย (พ.ศ. 2558)ภาพยนตร์ภาพยนตร์. - Goal Club เกมล้มโต๊ะ (2544) รับบท...เจ - ฟรีแลนซ์..ห้ามป่วย ห้ามพัก ห้ามรักหมอ (2558) (นักแสดงรับเชิญ ร่วมกับพรพรรณ รัตนเมธานนท์)มิวสิกวีดีโอมิวสิกวีดีโอ. - "ต่อให้ใครไม่รัก" ของ วงเอช - "สาละวัน" ของ โจอี้ บอย - "ทำไม่ไหว" ของ พีโอพีโฆษณาโฆษณา. - เชนไดรท์คอนเสิร์ต</doc>
