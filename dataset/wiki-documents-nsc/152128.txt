<doc id="152128" url="https://th.wikipedia.org/wiki?curid=152128" title="กล้ามเนื้อเฟลกเซอร์ พอลิซิส ลองกัส">กล้ามเนื้อเฟลกเซอร์ พอลิซิส ลองกัส กล้ามเนื้อเฟลกเซอร์ พอลิซิส ลองกัส () เป็นกล้ามเนื้อที่อยู่ในปลายแขน (forearm) และมือ ที่ทำหน้าที่งอนิ้วหัวแม่มือ กล้ามเนื้อนี้วางตัวอยู่ในระนาบเดียวกันกับกล้ามเนื้อเฟลกเซอร์ ดิจิทอรุม โปรฟันดัส (flexor digitorum profundus)จุดเกาะต้นและจุดเกาะปลาย จุดเกาะต้นและจุดเกาะปลาย. กล้ามเนื้อนี้มีจุดเกาะเริ่มมาจากร่องพื้นผิวด้านหน้าของตัวกระดูกเรเดียส จุดเกาะต้นเริ่มจากบริเวณใต้ต่อปุ่มนูนเรเดียส (radial tuberosity) และแนวเฉียงของกระดูกเรเดียส (oblique line of the radius) ไปจนจรดกล้ามเนื้อโปรเนเตอร์ ควอดราตัส (pronator quadratus) นอกจากนี้จุดเกาะต้นยังออกมาจากบริเวณที่ติดกับเอ็นเยื่อระหว่างกระดูกของปลายแขน (interosseous membrane of the forearm) และโดยเป็นแผ่นเอ็นอ้วนๆ (fleshy slip) เกาะจากขอบด้านใกล้กลางของโคโรนอยด์ โพรเซส (coronoid process) ของกระดูกอัลนา (ulna) หรือจากปุ่มมีเดียล อีพิคอนไดล์ (medial epicondyle) ของกระดูกต้นแขน (humerus) ใยกล้ามเนื้อนี้จะกลายเป็นเอ็นแบนๆ ผ่านใต้เฟลกเซอร์ เรตินาคิวลัมของมือ (flexor retinaculum) ผ่านคาร์ปัล ทันเนล (carpal tunnel) แล้วลอดอยู่ระหว่างปลายจุดเกาะด้านข้าง (lateral head) ของกล้ามเนื้อเฟลกเซอร์ พอลิซิส เบรวิส (flexor pollicis brevis) และส่วนเฉียง (oblique part) ของกล้ามเนื้อแอดดักเตอร์ พอลิซิส (adductor pollicis) แล้วจึงเข้าสู่ช่อง osseoaponeurotic canal เช่นเดียวกับเอ็นกล้ามเนื้อกลุ่มงอนิ้วมืออันอื่นๆ แล้วไปเกาะปลายกับฐานของกระดูกนิ่วมือท่อนปลาย (distal phalanx) ของนิ้วหัวแม่มือความสัมพันธ์ ความสัมพันธ์. เส้นประสาทแอนทีเรียร์อินเตอร์ออสเซียส (anterior interosseous nerve) ซึ่งเป็นแขนงของเส้นประสาทมีเดียน (median nerve) และหลอดเลือดดำและหลอดเลือดแดงแอนทีเรียร์อินเตอร์ออสเซียส (anterior interosseous artery and vein) ผ่านด้านหน้าของเอ็นเยื่อระหว่างกระดูกของปลายแขนไปทางด้านล่าง ระหว่างกล้ามเนื้อเฟลกเซอร์ พอลิซิส ลองกัสและกล้ามเนื้อเฟลกเซอร์ ดิจิทอรุม โปรฟันดัส (flexor digitorum profundus) การบาดเจ็บต่อเอ็นกล้ามเนื้อนี้มักจะหายได้ยากเนื่องจากมีเลือดมาเลี้ยงอย่างจำกัดหน้าที่ หน้าที่. กล้ามเนื้อเฟลกเซอร์ พอลิซิส ลองกัสเป็นกล้ามเนื้อทำหน้าที่งอกระดูกนิ้วหัวแม่มือ เมื่อนิ้วหัวแม่มืองอ กล้ามเนื้อนี้จะช่วยงอข้อมือความแปรผัน ความแปรผัน. แผ่นกล้ามเนื้ออาจเชื่อมกับกล้ามเนื้อเฟลกเซอร์ ดิจิทอรุม ซุเปอร์ฟิเชียลิส (flexor digitorum superficialis) , กล้ามเนื้อเฟลกเซอร์ ดิจิทอรุม โปรฟันดัส (flexor digitorum profundus) , หรือ กล้ามเนื้อโปรเนเตอร์ เทเรส (pronator teres) หรือบางครั้งอาจพบเอ็นที่เกินมาไปเกาะกับกระดูกของนิ้วชี้ภาพอื่นๆ</doc>
