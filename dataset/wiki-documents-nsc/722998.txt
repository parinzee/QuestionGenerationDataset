<doc id="722998" url="https://th.wikipedia.org/wiki?curid=722998" title="สึกุโยะมิ">สึกุโยะมิ สึกุโยะมิ () เป็นจันทรเทพในศาสนาชินโตและคติชนญี่ปุ่น สึกุโยะมิเป็นบุตรองค์ที่สองในบรรดาพี่น้องสามคนที่กำเนิดขึ้นมาเมื่อเทพอิซะนะงิ เทพผู้ให้กำเนิดผืนแผ่นดินแห่งแรก เกาะโอะโนะโงะโระ ได้อาบน้ำเพื่อชำระล้างตัวเองจากมลทิลภายหลังเดินทางไปโลกบาดาลเพื่อพบเทพีอิซะนะมิ ภริยาที่ตายแล้ว ด้วยความรังเกียจรูปลักษณ์ของภริยาจึงหนีกลับมายังโลก เมื่อกลับมายังโลกจึงอาบน้ำชำระล้างตัวเอง ระหว่างที่ชำระล้างดวงตาข้างขวานั้น ก็เกิดขึ้นมาเป็นสึกุโยะมิ ภายหลังสึกุโยะมิได้ปีนบันไดขึ้นไปบนสวรรค์และอาศัยอยู่บนนั้น และแต่งงานกับพี่สาวตัวเอง สุริยเทพีอะมะเตะระซุ จนกระทั่งวันหนึ่งสึกุโยะมิได้พบว่า เบื้องหลังการเตรียมกระยาหารที่เลิศรสนั้น อุเกะ โมะชิ เทพีแห่งสรรพาหาร ได้ดึงออกมาจากดวงตา จมูก ปาก และทวารหนักของนาง ด้วยความรังเกียจ เขาจึงได้บันดาลโทสะสังหารนาง เมื่อเรื่องทราบถึงสุริยเทพี นางจึงโกรธสึกุโยะมิมาก และไม่ขอพบกันอีก นับแต่นั้นดวงอาทิตย์และดวงจันทร์ก็ไม่เคยได้พบกันอีกเลย สึกุโยะมิมีศักดิ์เป็นปู่ของทวดของคะมุยะมะโตะ อิวะเระบิโกะ ปฐมจักรพรรดิแห่งญี่ปุ่น</doc>
