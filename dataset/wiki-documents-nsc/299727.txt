<doc id="299727" url="https://th.wikipedia.org/wiki?curid=299727" title="คุณครูครับ">คุณครูครับ "คุณครูครับ" เป็นเพลงที่ขับร้องโดยจุฑาภัทร เหล่าธรรมทัศน์ หรือน้องพลับ แต่งเนื้อร้องโดยจักราวุธ แสวงผล เป็นเพลงที่บรรจุอยู่ในอัลบั้ม พลับ (พ.ศ. 2545) เป็นเพลงสุดท้ายที่อัดในอัลบั้ม มีเนื้อหาเกี่ยวกับเด็กนักเรียนคนหนึ่งที่กำลังจะสารภาพครูว่าทำแจกันแตก แต่เล่าเรื่องในลักษณะแบบป่าล้อมเมือง ค่อย ๆ หว่านล้อมชักแม่น้ำทั้งห้า ก่อนจะเข้าประเด็นในที่สุด มิวสิกวิดีโอเพลงนี้มีเนื้อเรื่องตรงกับเนื้อเพลง คนที่รับบทบาทครูในมิวสิกวิดีโอคือ เยาวลักษณ์ ไตรสุรัตน์ มิสไทยแลนด์ยูนิเวิร์ส ประจำปี 2546 เพลงนี้ถูกนำมาทำใหม่ในเวอร์ชันภาษาลาว โดยกลุ่มดนตรีสัญชาติลาวที่มีสมาชิก 6 คนที่ชื่อวง เซลล์ โดยใช้ชื่อเพลงว่า "สาวครูเอ้ย" ซึ่งบรรจุอยู่ในอัลบั้ม แซว และ Sanamluang Connects</doc>
