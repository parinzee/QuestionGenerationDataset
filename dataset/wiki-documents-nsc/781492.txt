<doc id="781492" url="https://th.wikipedia.org/wiki?curid=781492" title="แยกยุคล 2">แยกยุคล 2 แยกยุคล 2 () หรือที่รู้จักกันในนาม สามแยกยุคล หรือ สามแยกสวนมะลิ เป็นทางสามแยกจุดตัดถนนบำรุงเมือง และถนนยุคล 2 ในพื้นที่แขวงวัดเทพศิรินทร์และแขวงคลองมหานาค เขตป้อมปราบศัตรูพ่าย กรุงเทพมหานคร ในย่านสวนมะลิสามแยกคู่แฝด สามแยกคู่แฝด. นอกจากนี้แยกยุคล 2 ยังถือได้ว่าเป็นสามแยกฝาแฝดกับ "สามแยกอนามัย" (ถนนบำรุงเมือง ตัดกับ ถนนพลับพลาไชย) ซึ่งเป็นสามแยกถัดไป เนื่องจากเสาไฟจราจรตั้งแบบเดียวกันเมื่อมองมาจากถนนบำรุงเมือง ซึ่งความแตกต่างของสามแยกทั้งสองอยู่ที่ ที่แยกอนามัยมีการติดกล้องวงจรปิดบริเวณเสาไฟจราจร 4 เสา ส่วนแยกยุคล 2 จะมีเสากล้องแยกออกมา 2 เสา (บริเวณแยกและบริเวณซอยสวนมะลิ 3) และไฟสำหรับข้ามถนน โดยที่แยกอนามัย จะมีไฟสำหรับข้ามถนน 3 เสาไฟจราจร แต่แยกยุคล 2 มีเพียงเสาเดียว อีกประการคือ จำนวนเสาไฟจราจรที่แยกอนามัยมี 6 เสา ส่วนแยกยุคล 2 มีเพียง 4 เสาเท่านั้นถนนยุคล ถนนยุคล. ถนนยุคล เป็นถนนสายสั้น ๆ โดยแบ่งแยกออกเป็นถนนยุคล 1 ซึ่งมีลักษณะเป็นซอยตัดแยกจากถนนบำรุงเมือง เชื่อมกับซอยเทวีวรญาติ ที่ตัดแยกจากถนนพลับพลาไชย ด้านฝั่งตรงข้ามกับวัดเทพศิรินทราวาสราชวรวิหาร และถนนยุคล 2 ซึ่งมุ่งหน้าเข้าสู่ถนนเสือป่า ที่สี่แยกโรงพยาบาลกลาง โดยชื่อ "ยุคล" ทั้งที่เป็นชื่อถนนและทางแยก ตั้งตามพระนามของสมเด็จพระเจ้าบรมวงศ์เธอ เจ้าฟ้ายุคลฑิฆัมพร กรมหลวงลพบุรีราเมศร์  พระราชโอรสในพระบาทสมเด็จพระจุลจอมเกล้าเจ้าอยู่หัว องค์ผู้ทรงเป็นต้นราชสกุลยุคลสถานที่สำคัญบริเวณทางแยกสถานที่สำคัญบริเวณทางแยก. - ธนาคารกรุงศรีอยุธยา สาขา สวนมะลิ - ธนาคารกสิกรไทย สาขา สวนมะลิ - ธนาคารศรีนคร (เดิม) หรือ ธนาคารธนชาต สาขาสวนมะลิ (ปัจจุบัน) - โรงพยาบาลกลาง - สถานีดับเพลิงสวนมะลิ - สวนมะลิเซ็นเตอร์ (บริเวณแยก) - นอกจากนี้แล้วย่านนี้ยังเป็นแหล่งของร้านอาหารที่ขึ้นชื่อหลายอย่าง ทั้งภัตตาคารอาหารจีน, ก๋วยเตี๋ยวคั่วไก่, ราดหน้า, สุกี้ เช่นเดียวกับย่านยศเสที่อยู่ใกล้เคียงด้วย</doc>
