<doc id="540953" url="https://th.wikipedia.org/wiki?curid=540953" title="อัญชลี ไชยศิริ">อัญชลี ไชยศิริ อัญชลี ไชยศิริ (ชื่อเล่น: จุ๋ม; 22 เมษายน พ.ศ. 2499 — 23 พฤษภาคม พ.ศ. 2556) เป็นนักแสดงหญิงชาวไทยประวัติ ประวัติ. อัญชลี ไชยศิริ มีชื่อจริงคือ "อัญชลี ไชยศิริโกสินทร์" เป็นลูกครึ่งไทย-จีน โดยบิดาของเธออพยพมาจากประเทศจีน เธอเคยไปศึกษาต่อและใช้ชีวิตอยู่ที่ประเทศอังกฤษ เป็นเวลากว่า 2 ปี เมื่อกลับมาประเทศไทย จึงเริ่มเข้าสู่วงการด้วยการประกวดมิสคิงคอง อันเป็นกิจกรรมส่งเสริมการฉายภาพยนตร์ฮอลลีวู้ดเรื่อง คิงคอง (พ.ศ. 2520) หลังจากนั้นได้มีผลงานเดินแบบให้กับห้องเสื้อต่าง ๆ ต่อมา เธอได้รับการทาบทามจากหม่อมเจ้าทิพยฉัตร ฉัตรชัยให้มาร่วมแสดงภาพยนตร์เพลงเรื่อง เพลงรักบ้านนา (พ.ศ. 2520) คู่กับ สมบัติ เมทะนี พระเอกยอดนิยมยุคนั้น และ มธุรส รัตนา นางเอกใหม่อีกคน ซึ่งเข้าประกวดมิสคิงคองเช่นเดียวกัน แต่ผลงานเรื่องแรกไม่ประสบความสำเร็จเท่าที่ควร จึงหันมารับบทรองให้ภาพยนตร์ของ หม่อมเจ้าทิพยฉัตรในเรื่องต่อ ๆ มา และยังถูกทาบทามให้มารับงานนอกสังกัด ก่อนที่จะมาประสบความสำเร็จในภาพยนตร์เรื่อง ตะเคียนคะนอง ของ ประยูร วงษ์ชื่น และมีผลงานในวงการภาพยนตร์เรื่อยมา โดยเฉพาะภาพยนตร์ผีหรือภาพยนตร์สยองขวัญ เนื่องจากมีใบหน้าที่สวยดุ ต่อมา เมื่อผลงานด้านภาพยนตร์ซาลง จึงหันไปประกอบอาชีพค้าขาย และรับงานละครโทรทัศน์ โดยมีผลงานสร้างชื่อคือ มงกุฎดอกส้ม (พ.ศ. 2539) ทางช่อง 7 ในบทของคุณนายที่ 1 และมีผลงานชิ้นสุดท้าย ในบทย่าของนางเอกในเรื่อง ปิ่นรัก ด้านชีวิตส่วนตัว 'จุ๋ม' อยู่เป็นโสด โดยรับเลี้ยงหลานชายแท้ๆ เป็นบุตรบุญธรรม เธอมีพี่น้องท้องเดียวกันถึง 8 คน โดย 5 คน อาศัยและมีครอบครัวอยู่ที่ต่างประเทศ มีเพียงเธอและ พี่น้องอีก 2 คนเท่านั้น ที่อาศัยอยู่ในประเทศไทย เคยทำธุรกิจด้านอาหารมาหลายอย่าง ทั้งกระเพาะปลาน้ำแดง ก๋วยเตี๋ยวหลอด แต่ปัจจุบันเธอมีกิจการทำขนมไทยชนิดแห้งที่ทำจากกล้วย และมะขาม อยู่ที่ ฟิวเจอร์ปาร์ค รังสิต และออกบู้ทตามงานต่างๆ สำหรับการเป็นนักแสดง อัญชลี เคยได้รับการเสนอชื่อเข้าชิงรางวัลเกียรติยศ เมขลา หลายครั้งด้วยกัน ในที่สุด เธอก็สามารถคว้ารางวัล นักแสดงสนับสนุนหญิงดีเด่นประจำปี 2536 จากเรื่อง คนบาป ทางช่อง 5 ได้เป็นผลสำเร็จ ณ วันที่ 30 เมษายน พ.ศ. 2556 เธอประสบเหตุเส้นเลือดในสมองแตกและไม่สามารถขยับร่างกายซีกขวาได้ ต่อมา เธอได้เสียชีวิต ณ วันที่ 23 พฤษภาคม พ.ศ. 2556 เนื่องจากติดเชื้อในกระแสเลือด จนทำให้เกิดภาวะหัวใจล้มเหลวผลงานละครผลงาน. ละคร. - เชลยศักดิ์ ช่อง 3 ปี 2522 - รอยมลทิน ช่อง 5 ปี 2522 - คลั่ง ช่อง 5 ปี 2522 - จำเลยรัก ช่อง 5 ปี 2523 - คุณผู้หญิง ช่อง 5 ปี 2523 - หมูแดง ช่อง 3 ปี 2524 - เคหาสน์สีแดง ช่อง 5 ปี 2524 - โดมทอง ช่อง 3 ปี 2524 - พล นิกร กิมหงวน ช่อง 5 ปี 2524 - โอ้มาดา ช่อง 3 ปี 2524 - นกยูง ช่อง 7 ปี 2524 - สามหัวใจ ช่อง 3 ปี 2525 - เศรษฐีนี ช่อง 5 ปี 2525 - พรหมไม่ได้ลิขิต ช่อง 9 ปี 2525 - เครื่องแบบสีขาว ช่อง 9 ปี 2525 - สาปสวาท ช่อง 9 ปี 2526 - ขอเพียงรัก ช่อง 5 ปี 2526 - ผู้หญิงคนนั้นชื่อบุญรอด ช่อง 7 ปี 2526 - อสูรสวาท ช่อง 3 ปี 2528 - ดอกรักสีรุ้ง ช่อง 3 ปี 2528 - แม่ปูเปรี้ยว ช่อง 7 ปี 2529 - คลั่ง ช่อง 5 ปี 2529 - 2530 - แต่ปางก่อน ช่อง 3 ปี 2530 - กฤตยา ช่อง 3 ปี 2532 - รุ้งแต่งสี ช่อง 9 ปี 2532 - โก๋ตี๋กี๋หมวย ช่อง 3 ปี 2533 - สุสานคนเป็น ช่อง 7 ปี 2534 - แม่ผัวมหาภัยกับสะใภ้สารพัดพิษ ช่อง 5 ปี 2534 - แก้วตาดวงใจ ช่อง 7 ปี 2534 - สะใภ้ปฏิวัติ ช่อง 5 ปี 2534 - กาในฝูงหงส์ ช่อง 5 ปี 2535 - เจ้าสาวแสนกล ช่อง 5 ปี 2535 - คนบาป ช่อง 5 ปี 2535 - หมาดำ ช่อง 5 ปี 2535 - มนุษย์ ช่อง 9 ปี 2535 - ไผ่ลอดกอ ช่อง 3 ปี 2535 - บ้านเล็ก ช่อง 3 ปี 2535 - สกุลกา ช่อง 5 ปี 2536 - ฉุยฉาย ช่อง 3 ปี 2536 - คุณหญิงจอมแก่น ช่อง 3 ปี 2536 - บ้านไร่ริมธาร ช่อง 5 ปี 2536 - ศพ 5 ปี ช่อง 3 ปี 2536 - พรหมพยศ ช่อง 9 ปี 2536 - ด้วยสองมือแม่นี้ที่สร้างโลก ช่อง 3 ปี 2536 - ไฟในดวงตา ช่อง 3 ปี 2536 - นวลนางข้างเขียง ช่อง 7 ปี 2536 - ความฝันที่ถูกทำลาย ช่อง 5 ปี 2537 - เกมเกียรติยศ ช่อง 5 ปี 2537 - ถนนสายสุดท้าย ช่อง 7 ปี 2537 - สาวรำวง ช่อง 3 ปี 2537 - เยาวราชในพายุฝน ช่อง 3 ปี 2538 - เฮฮาเมียนาวี ช่อง 5 ปี 2538 - เพลิงริษยา ช่อง 5 ปี 2539 - มงกุฎดอกส้ม ช่อง 7 ปี 2539 - สาบนรสิงห์ ช่อง 5 ปี 2539 - สาวใช้คนใหม่ ช่อง 9 ปี 2539 - ญาติกา ช่อง 7 ปี 2539 - เพลิงริษยา ช่อง 5 ปี 2539 - รักเดียวของเจนจิรา ช่อง 3 ปี 2539 - แม่ศรีไพร ช่อง 3 ปี 2539 - รอยไถ ช่อง 7 ปี 2540 - ขังแปด ช่อง 5 ปี 2540 - กระท่อมไม้ไผ่ ช่อง 7 ปี 2540 - การะเกด ช่อง 7 ปี 2540 - เรือนมยุรา ช่อง 3 ปี 2540 - คู่เขย คู่ขวัญ ช่อง 7 ปี 2541 - ธรณีนี่นี้ใครครอง ช่อง 3 ปี 2541 - ชวนฝันพนันรัก ช่อง 7 ปี 2541 - สะใภ้ปฏิวัติ ช่อง 7 ปี 2541 - บ้านไร่เรือนรัก ช่อง 3 ปี 2541 - ขุนเดช ช่อง 7 ปี 2542 - เขยลิเก ช่อง 3 ปี 2542 - รักไร้พรมแดน ช่อง 7 ปี 2542 - ลูกแม่ ช่อง 7 ปี 2542 - บ้านทรายทอง ช่อง 3 ปี 2543 - ดร.ครก ช่อง 3 ปี 2543 - ใต้ร่มไม้เลื้อย เรือนศิรา ช่อง 7 ปี 2543 - เทพบุตรสลัม ช่อง 7 ปี 2543 - ทองพูน โคกโพ ราษฎรเต็มขั้น ช่อง 3 ปี 2544 - ทัณฑ์กามเทพ ช่อง 7 ปี 2544 - มณีเมขลา ช่อง 3 ปี 2545 - พิกุลทอง ช่อง 7 ปี 2545 - สาวน้อย ช่อง 7 ปี 2545 - ดาวพระศุกร์ ช่อง 7 ปี 2545 - ใครกำหนด ช่อง 7 ปี 2545 - สาวน้อยในตะเกียงแก้ว ช่อง 7 ปี 2545 - รอยไถ ช่อง 7 ปี 2545 - แก้วตาหวานใจ ช่อง 3 ปี 2546 - ดงดอกเหมย ช่อง 3 ปี 2546 - พุทธานุภาพ ช่อง 3 ปี 2546 (รับเชิญ) - ยอพระกลิ่น ช่อง 7 ปี 2546 - ฝันกลางตะวัน ช่อง 7 ปี 2546 - นารีลุยไฟ ช่อง 7 ปี 2546 - แหวนทองเหลือง ช่อง 7 ปี 2547 - หวานใจไทยแลนด์ ช่อง 3 ปี 2547 - สะใภ้ภูธร ช่อง 3 ปี 2547 - ภูตพิศวาส ช่อง 7 ปี 2547 - หนึ่งตะวันพันดาว ช่อง 7 ปี 2548 - รักริษยา ช่อง 3 ปี 2548 - เหมราช ช่อง 7 ปี 2548 - คุณหนูดอกฟ้ากะแมวข้างบ้าน ช่อง 7 ปี 2548 - สาวน้อยร้อยล้าน ช่อง 7 ปี 2549 - ยิ่งเกลียด(เธอ)ยิ่งเจอรัก ช่อง 3 ปี 2549 - แสงดาวแห่งหัวใจ ช่อง 7 ปี 2550 - ฟ้ามีตา ตอน คนลวงโลก ช่อง 7 ปี 2550 (ออกอากาศ 29 กันยายน 2550) - มงกุฎดอกส้ม ช่อง 3 ปี 2553 - ดอกส้มสีทอง ช่อง 3 ปี 2554 - ฟ้ามีตา ตอน นางนกต่อ ช่อง 7 ปี 2556 - ปิ่นรัก ช่อง 7 ปี 2556ภาพยนตร์ภาพยนตร์. - ขบวนการคนใช้ ปี 2520 - เพลงรักบ้านนา ปี 2520 - รักเอย ปี 2520 - มนต์รักอสูร ปี 2521 - ตะเคียนคะนอง ปี 2522 - ภูติพิศวาส ปี 2523 - คุณหญิงพวงแข ปี 2524 - ลูกกรอกคะนอง ปี 2524 - สวรรค์เบี่ยง ปี 2524 - แม้เลือกเกิดได้ ปี 2525 - รักต้องหึง ปี 2525 - เหนือชีวิต ปี 2525 - คำอธิษฐานของดวงดาว ปี 2525 - ปริศนา ปี 2525 - มายาพิศวาส ปี 2526 - หัวใจทมิฬ ปี 2526 - แม่จอมยุ่ง ปี 2526 - ไอ้เก่ง ปี 2526 - ข้าจะอยู่ค้ำฟ้า ปี 2527 - ผี เอ๊าะ เอ๊าะ ปี 2527 - ยันต์สู้ปืน ปี 2527 - วันนั้นคงมาถึง (ฤๅสักแต่ว่าเป็นนารี) ปี 2527 - ถล่มเจ้าพ่อ ปี 2527 - กองพันทหารหญิง ปี 2528 - ผู้หญิงคนนั้นชื่อบุญรอด ปี 2528 - หงส์ฟ้า ปี 2528 - น้ำเซาะทราย ปี 2529 - หัวใจเดียวกัน ปี 2529 - ไฟเสน่หา ปี 2530 - ภูติเสน่หา ปี 2530 - จะกู่รักกอดน้องให้ก้องโลก ปี 2535 - หอ หึ หึ (ภาพยนตร์) ปี 2535 - ดิฉันไม่ใช่โสเภณี ปี 2536 - กอดคอกันแหวว ปี 2536 - ฮวงจุ้ย ฟ้า-ดิน-คน-มรณะ ปี 2546</doc>
