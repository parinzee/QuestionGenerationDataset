<doc id="890899" url="https://th.wikipedia.org/wiki?curid=890899" title="ชัยสิทธิ์ เตชะสว่างวงศ์">ชัยสิทธิ์ เตชะสว่างวงศ์ นาวาเอก ชัยสิทธิ์ เตชะสว่างวงศ์ หรือ หมวดเนท (30 เมษายน พ.ศ. 2528 — 22 เมษายน พ.ศ. 2556) เป็นหัวหน้าหน่วยทำลายล้างวัตถุระเบิด (EOD) ที่เสียชีวิตจากการปฏิบัติหน้าที่ หลังจากเข้าพิธีสมรสกับคนรักเพียงไม่กี่เดือนประวัติ ประวัติ. ชัยสิทธิ์ เตชะสว่างวงศ์ มีบิดาชื่อ ประเวศ เตชะสว่างวงศ์ (เสียชีวิตช่วงที่ชัยสิทธิ์กำลังเตรียมตัวสอบเข้าโรงเรียนเตรียมทหารเพียงหนึ่งสัปดาห์) และมารดาชื่ออำไพ เครื่องถมยา ซึ่งในวัยเด็กของชัยสิทธิ์มีผู้อุปการะเป็นตากับยาย ชัยสิทธิ์เข้าศึกษาที่โรงเรียนเทพศิรินทร์ นนทบุรี จากนั้น เขาสำเร็จการศึกษาจากโรงเรียนนายเรือ และเข้ารับพระราชทานกระบี่ ณ วันที่ 11 มีนาคม พ.ศ. 2553 โดยได้รับการส่งตัวเข้าประจำการเรือหลวงเจ้าพระยา ก่อนที่จะตัดสินใจเข้ารับการฝึกหลักสูตรการทำลายล้างวัตถุระเบิดของกรมสรรพาวุธทหารเรือ ทั้งนี้ ชัยสิทธิ์มีครูฝึกประดาน้ำชื่อ นาวาตรี นิรันดร์ คงนาน หัวหน้าหมวดประดาน้ำ 3 และมีครูฝึกหลักสูตรทำลายล้างวัตถุระเบิดชื่อ เรือตรี ทรงกลด มณีเรือง รวมทั้งพันเอก ทวีศักดิ์ จันทราสินธุ์กิจกรรมเพื่อสังคม กิจกรรมเพื่อสังคม. เมื่อครั้งที่ชัยสิทธิ์เรียนหลักสูตรนายทหารอยู่ชั้นปี 1 เขาเป็นเพียงคนเดียวของรุ่น ที่อาสาเข้าช่วยเหลือผู้ประสบเหตุแผ่นดินไหวและคลื่นสึนามิในมหาสมุทรอินเดีย พ.ศ. 2547 จากนั้น เขาได้เป็นหนึ่งในผู้ทำการช่วยเหลือประชาชน เมื่อครั้งที่เกิดเหตุการณ์อุทกภัยในประเทศไทย พ.ศ. 2554 วันที่ 31 มีนาคม พ.ศ. 2556 ชัยสิทธิ์ได้ลงปฏิบัติหน้าที่ ณ จังหวัดนราธิวาส เนื่องด้วยความไม่สงบในชายแดนภาคใต้ของประเทศไทยชีวิตส่วนตัว ชีวิตส่วนตัว. ชัยสิทธิ์ เตชะสว่างวงศ์ เคยเข้ารับการคัดตัวเข้าทีมเยาวชนของสโมสรฟุตบอลการท่าเรือไทย แต่ต้องยุติลง เมื่อประสบอุบัติเหตุกระดูกข้อเท้าแตกช่วงที่ฝึกซ้อมอยู่กับสโมสร และชัยสิทธิ์มีทีมฟุตบอลในดวงใจคือสโมสรฟุตบอลเชลซี เขาได้รับการกล่าวว่าเป็นผู้ไม่ถือตัว สามารถเข้ากับคนได้ทุกระดับ และมีความเป็นผู้นำ ส่วนในวันที่ 1 ธันวาคม พ.ศ. 2555 ได้เข้าพิธีมงคลสมรสกับแฟนสาวชื่อ กชมน คำรส หลังจากที่ทั้งคู่ได้คบหาดูใจกว่า 7 ปีเสียชีวิต เสียชีวิต. ณ วันที่ 22 เมษายน พ.ศ. 2556 เจ้าหน้าที่เก็บกู้และทำลายวัตถุระเบิด เฉพาะกิจนาวิกโยธิน ได้พบระเบิดแสวงเครื่องชนิดแอมโมเนียไนเตรท ที่บรรจุในถังแก๊สปิกนิกสีส้ม หนัก 25 กก. ณ บริเวณริมถนนสายปัตตานี-นราธิวาส และได้มีการนำไปตรวจสอบที่ฐาน ณ กองบังคับการหน่วยเฉพาะกิจนราธิวาส 32 อำเภอบาเจาะ จังหวัดนราธิวาส โดยในช่วงเวลา 13.15 น. ชัยสิทธิ์ เตชะสว่างวงศ์ ได้ทำการตรวจสอบวัตถุพยานดังกล่าว และได้มีการระเบิดขึ้น ซึ่งมาจากการที่ผู้ก่อการได้วางระเบิดไว้สองชั้น ส่งผลให้ชัยสิทธิ์เสียชีวิตขณะปฏิบัติหน้าที่ หลังจากที่เขาแต่งงานกับแฟนสาวได้เพียงไม่กี่เดือน พล.อ.ประยุทธ์ จันทร์โอชา ผู้บัญชาการทหารบก ได้แสดงความเสียใจต่อการสูญเสียดังกล่าว และกองทัพบกได้รับดูแลด้านเบี้ยประกันชีวิต และเงินตอบแทน รวมถึงวาสนา นาน่วม ซึ่งเป็นผู้สื่อข่าวสายทหารจากหนังสือพิมพ์บางกอกโพสต์ได้เขียนข้อความแสดงความอาลัยถึงชัยสิทธิ์ผ่านทางเฟซบุ๊กส่วนตัว วันที่ 30 เมษายน พ.ศ. 2556 ซึ่งตรงกับวันเกิด ได้มีพิธีพระราชทานเพลิงศพเรือโท ชัยสิทธิ์ เตชะสว่างวงศ์ ที่ฌาปนสถานกองทัพเรือ วัดเครือวัลย์วรวิหาร เขตบางกอกใหญ่ กรุงเทพมหานคร โดยมีพลเรือเอก สุรศักดิ์ หรุ่นเริงรมย์ ผู้บัญชาการทหารเรือ เป็นประธานในพิธี และในวันที่ 3 พฤษภาคม พ.ศ. 2556 ได้มีการลอยเถ้าอังคารของชัยสิทธิ์ ที่ท่าเรือแหลมเทียน การท่าเรือสัตหีบ ฐานทัพเรือสัตหีบ รวมถึงได้มีการเตรียมนำอัฐิและอังคารส่วนหนึ่งไปไว้ในที่เหมาะสมตามคตินิยมสิ่งสืบเนื่องและอนุสรณ์ สิ่งสืบเนื่องและอนุสรณ์. หลังจากเหตุการณ์ความสูญเสียดังกล่าว พลเรือเอก สุรศักดิ์ หรุ่นเริงรมย์ ผู้บัญชาการทหารเรือได้จัดตั้งกองทุนน้ำใจไทยเพื่อผู้เสียสละในจังหวัดชายแดนภาคใต้และพื้นที่รับผิดชอบกองทัพเรือ ซึ่งครอบครัวของชัยสิทธิ์จะได้รับเงินช่วยเหลือจากกองทุนดังกล่าว เช่นเดียวกับบุคคลอื่น ๆ ที่ได้รับบาดเจ็บจนพิการทุพพลภาพ ส่วนทางกองทัพเรือ ได้ทำการขอพระราชทานยศนาวาเอก และเครื่องราชอิสริยาภรณ์ชั้นตริตาภรณ์ช้างเผือก แก่ชัยสิทธิ์ เตชะสว่างวงศ์ วันที่ 31 กรกฎาคม ชัยสิทธิ์ได้รับการบรรจุอัฐิและจารึกชื่อ ณ อนุสาวรีย์ทหารนาวิกโยธิน ที่อำเภอสัตหีบ จังหวัดชลบุรี เพื่อเป็นเกียรติแก่ตระกูล รวมถึงได้ยกย่องให้ชัยสิทธิ์ เป็นวีรบุรุษของทหารนาวิกโยธินตลอดกาล นอกจากนี้ ที่กรมสรรพาวุธทหารเรือ อำเภอสัตหีบ จังหวัดชลบุรี เหล่าประดาน้ำและอีโอดีได้พร้อมใจกันตั้งชื่อให้แก่สนามฝึกทำลายวัตถุระเบิด โดยใช้ชื่อ “ชอ ชัยสิทธิ์” เพื่อเป็นอนุสรณ์แก่ชัยสิทธิ์ เตชะสว่างวงศ์ ร่วมกับทหารอีก 2 นายรางวัลที่ได้รับรางวัลที่ได้รับ. - โล่รางวัลผู้ปฏิบัติงานดีเด่น ประจำปี 2552 จากโรงเรียนชุมพลทหารเรือ - รับพระราชทานเหรียญกล้าหาญ ทหารผ่านศึกกีฬากีฬา. - นักเรียนเตรียมทหาร - 1 เหรียญเงิน 400 เมตร - กีฬา 4 เหล่าทัพ - 1 เหรียญทองแดง ช่วงอยู่นายเรือชั้น 3 - 2 เหรียญเงิน ช่วงอยู่นายเรือชั้น 4เครื่องราชอิสริยาภรณ์</doc>
