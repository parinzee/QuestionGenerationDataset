<doc id="858254" url="https://th.wikipedia.org/wiki?curid=858254" title="วิทยาลัยเทคโนโลยีและอุตสาหกรรมการต่อเรือพระนครศรีอยุธยา สถาบันการอาชีวศึกษาภาคกลาง ๑">วิทยาลัยเทคโนโลยีและอุตสาหกรรมการต่อเรือพระนครศรีอยุธยา สถาบันการอาชีวศึกษาภาคกลาง ๑ วิทยาลัยเทคโนโลยีและอุตสาหกรรมการต่อเรือพระนครศรีอยุธยา () เป็นวิทยาลัยด้านอุตสาหกรรมเรือ 1 ใน 3 ของประเทศไทย และหน่วยงานหนึ่งในสถาบันการอาชีวศึกษาภาคกลาง ๑ ในกำกับสำนักงานคณะกรรมการการอาชีวศึกษา กระทรวงศึกษาธิการ เปิดทำการเรียนการสอนระดับประกาศนียบัตรวิชาชีพชั้นสูง (ปวส.) และประกาศนียบัตรวิชาชีพ (ปวช.) ตั้งอยู่ที่อำเภอพระนครศรีอยุธยา จังหวัดพระนครศรีอยุธยาประวัติ ประวัติ. วิทยาลัยเทคโนโลยีและอุตสาหกรรมการต่อเรือพระนครศรีอยุธยา แรกเริ่มจัดตั้งขึ้นเมื่อปี  พ.ศ. 2482 โดยกระทรวงศึกษาธิการ ณ บริเวณพระตำหนักเพนียดคล้องช้าง ตำบลสวนพริก อำเภอกรุงเก่า จังหวัดพระนครศรีอยุธยา ใช้ชื่อว่าโรงเรียนหัตถกรรมพระนครศรีอยุธยา   ในปี  พ.ศ. 2489 โรงเรียนนี้ได้ ถูกแยกเป็นโรงเรียนช่างปั้นและโรงเรียนช่างต่อเรือ ในส่วนของโรงเรียนช่างปั้น ได้ย้ายขึ้นมาอยู่ในเกาะเมืองและพัฒนาเป็นวิทยาลัยเทคนิคพระนครศรีอยุธยา ในปัจจุบันส่วนที่เป็นโรงเรียนช่างต่อเรือได้ย้ายไปอยู่บนเกาะลอยบริเวณพระตำหนักสะพานเกลือ ตำบลหัวรอ  บนเนื้อที่  19  ไร่  2  งาน  และใช้ชื่อว่าโรงเรียนช่างต่อเรือพระนครศรีอยุธยาเปิดสอนการต่อเรือพื้นเมืองเป็นหลัก  และเพิ่มสาขาวิชาที่  เกี่ยวข้องเรื่อยมา   ต่อมาในปี 2519 มีประกาศของกระทรวงศึกษาธิการให้รวมกับโรงเรียนการช่างสตรีและโรงเรียนการช่างพระนครศรีอยุธยา แล้วใช้ชื่อเดียวกัน คือ วิทยาลัยอาชีวศึกษาพระนครศรีอยุธยา ต่อมาในปี 2521 กระทรวงศึกษาธิการมีประกาศแยกวิทยาลัยอาชีวศึกษาออกเป็นสองวิทยาลัย คือ วิทยาลัยเทคนิคพระนครศรีอยุธยา และวิทยาลัยอาชีวศึกษาพระนครศรีอยุธยา โดยให้ส่วนที่เป็นช่างต่อเรือรวมอยู่กับวิทยาลัยเทคนิค   จนกระทั่งในปี พ.ศ. 2523  ได้แยกตัวออกมาเป็นวิทยาลัยการต่อเรือพระนครศรีอยุธยาและในปี พ.ศ. 2539 ได้เปลี่ยนชื่อเป็นวิทยาลัยเทคโนโลยีและอุตสาหกรรมการต่อเรือพระนครศรีอยุธยา พร้อมกับการเปิดสอนสาขาวิชาอื่นๆ เพิ่มเติมจากเดิมที่มีเพียงสาขาช่างต่อเรือเพียงอย่างเดียวหลักสูตรที่เปิดสอน หลักสูตรที่เปิดสอน. วิทยาลัยเทคโนโลยีและอุตสาหกรรมการต่อเรือพระนครศรีอยุธยา เปิดสอนระดับประกาศนียบัตรวิชาชีพชั้นสูง (ปวส.) และประกาศนียบัตรวิชาชีพ (ปวช.) หลักสูตรประกาศนียบัตรวิชาชีพ- การก่อสร้าง - การต่อเรือ - เครื่องกล - เครื่องมือกลและซ่อมบำรุง - พณิชยการ - ไฟฟ้าและอิเล็กทรอนิกส์ - โลหะการ หลักสูตรปรกาศนียบีตรวิชาชีพชั้นสูง- การก่อสร้าง - การจัดการโลจิสติกส์ - เครื่องกล - เทคนิคการผลิต - ไฟฟ้ากำลัง - อิเล็กทรอนิกส์ - อุตสาหกรรมการต่อเรือ - อุตสาหกรรมเครื่องเรือนและตกแต่งภายใน</doc>
