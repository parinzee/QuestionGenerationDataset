<doc id="553079" url="https://th.wikipedia.org/wiki?curid=553079" title="สฤต สันติเมทนีดล">สฤต สันติเมทนีดล ดร.สฤต สันติเมทนีดล เป็นอดีตรัฐมนตรีช่วยว่าการกระทรวงศึกษาธิการ ในรัฐบาลนายชวน หลีกภัย อดีตสมาชิกสภาผู้แทนราษฎรจังหวัดขอนแก่น 1 สมัย และแบบบัญชีรายชื่อ 2 สมัย สังกัดพรรคไทยรักไทย และเป็นสมาชิกบ้านเลขที่ 111ประวัติ ประวัติ. สฤต สันติเมทนีดล เกิดเมื่อวันที่ 1 ธันวาคม พ.ศ. 2489 สำเร็จการศึกษาระดับปริญญาตรีทางด้านเศรษฐศาสตร์ จากจุฬาลงกรณ์มหาวิทยาลัย ปริญญาโททางด้านวิศวกรรมและแผนการขนส่ง จากประเทศสหรัฐอเมริกา และปริญญาเอกทางด้านวิศวกรรมการขนส่ง จากมหาวิทยาลัยโตรันโตการทำงาน การทำงาน. สฤต สันติเมทนีดล ได้รับเลือกตั้งเป็นสมาชิกสภาผู้แทนราษฎรจังหวัดขอนแก่น เขต 4 สังกัดพรรคพลังธรรม ในการเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 และได้รับแต่งตั้งเป็นรัฐมนตรีช่วยว่าการกระทรวงศึกษาธิการ ในรัฐบาลนายชวน หลีกภัย ในปี พ.ศ. 2537 แทนนายอดิศร เพียงเกษ ซึ่งถูกปรับออกจากตำแหน่ง จากนั้นในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 เขาได้รับเลือกตั้งเป็นสมาชิกสภาผู้แทนราษฎรแบบบัญชีรายชื่อ สังกัดพรรคไทยรักไทย และได้รับแต่งตั้งเป็นกรรมการบริหารพรรคไทยรักไทย ต่อมาเขาได้ลาออกเพื่อไปร่วมงานกับพรรคพลังแผ่นดินไทย พร้อมกับ ลิขิต ธีรเวคิน</doc>
