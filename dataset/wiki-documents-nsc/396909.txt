<doc id="396909" url="https://th.wikipedia.org/wiki?curid=396909" title="แจ็ก รูบี">แจ็ก รูบี จาคอบ ลีออน รูเบนสไตน์ (25 เมษายน ค.ศ. 1911 - 3 มกราคม ค.ศ. 1967) เปลี่ยนชื่อตามกฎหมายเป็น แจ็ก ลีออน รูบี ใน ค.ศ. 1947 เป็นผู้ต้องโทษฆาตกรรมลี ฮาร์วีย์ ออสวอลด์ ผู้ที่มักเชื่อกันว่าเป็นมือลอบสังหารประธานาธิบดีจอห์น เอฟ. เคนเนดี เมื่อวันที่ 24 พฤศจิกายน ค.ศ. 1963 รูบี ซึ่งเกิดที่ชิคาโก รัฐอิลลินอยส์ เป็นผู้บริหารไนท์คลับแห่งหนึ่งในดัลลาส รัฐเทกซัส ในเวลานั้น หลังถูกพิพากษาว่ามีความผิดเมื่อวันที่ 14 มีนาคม ค.ศ. 1964 รูบีอุทธรณ์คำตัดสินและโทษประหารชีวิต ก่อนจะมีกำหนดไต่สวนคดีครั้งใหม่ เขาป่วยลงและเสียชีวิตด้วยโรคมะเร็งปอดเมื่อวันที่ 3 มกราคม ค.ศ. 1967</doc>
