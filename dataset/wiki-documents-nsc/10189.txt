<doc id="10189" url="https://th.wikipedia.org/wiki?curid=10189" title="ธงชาติอินเดีย">ธงชาติอินเดีย ธงชาติสาธารณรัฐอินเดีย หรือ ติรังคา () คำนี้เป็นคำเดียวกับคำว่า "ไตรรงค์" ซึ่งเป็นชื่ออีกอย่างของธงชาติไทย แปลว่า "สามสี" เป็นธงสี่เหลี่ยมผืนผ้า กว้าง 2 ส่วน ยาว 3 ส่วน ภายในแบ่งเป็นแถบ 3 สี ตามแนวนอน ได้แก่ สีแสด สีขาว สีเขียว เรียงลำดับจากบนลงล่าง กลางแถบสีขาวมีรูปธรรมจักรของพระเจ้าอโศกมหาราชสีน้ำเงิน ภายในแบ่งกำเป็น 24 ซี่ วงธรรมจักรนั้นกว้างเป็น 3 ใน 4 ของความกว้างแถบสีขาวการออกแบบแบบสีธง แบบสีธง. แบบสีมาตรฐานของธงชาติอินเดียโดยประมาณตามระบบต่างๆ มีดังนี้ประวัติ ประวัติ. ธงติรังคามีที่มาจากธงของพรรคคองเกรสแห่งอินเดียซึ่งเป็นองค์กรที่ก่อตั้งขึ้นเมื่อปี พ.ศ. 2398 เพื่อการเรียกร้องเอกราช สีแสดหมายถึงความกล้าหาญ เสียสละ สีขาวหมายถึงความบริสุทธิ์ สีเขียวหมายถึงความศรัทธาและความอุดมสมบูรณ์ ธรรมจักรมีกำ 24 ซี่ มาจากธรรมจักรในเสาอโศกที่เมืองสารนาถ อันเป็นสัญลักษณ์ของการเผยแผ่พระพุทธศาสนาในสมัยของพระองค์ แต่ในธงนี้ได้ใช้เป็นสัญลักษณ์แสดงถึงประวัติศาสตร์อันยาวนานของประเทศอินเดีย ธงนี้ได้รับการยอมรับเป็นธงชาติสาธารณรัฐอินเดีย ในการประชุมเฉพาะกิจของสภาร่างรัฐธรรมนูญอินเดีย เมื่อวันที่ 22 กรกฎาคม พ.ศ. 2490 อันเป็นเวลา 2 สัปดาห์ก่อนหน้าการประกาศเอกราชจากสหราชอาณาจักรอย่างเป็นทางการ ในวันที่ 15 สิงหาคม ปีเดียวกันการทำลายธงชาติเมื่อมีสภาพชำรุด การทำลายธงชาติเมื่อมีสภาพชำรุด. ธงชาติอินเดียเมื่อมีสภาพเก่าและขาดวิ่นชำรุดควรทำลายด้วยวิธีดังต่อไปนี้1. นำไปฝังลงในพื้นดิน 2. นำไปถ่วงให้จมลงแม่น้ำคงคา 3. นำไปเผาไฟในที่รโหฐานให้เป็นเศษผงแล้วทำตามวิธีที่ 1 หรือวิธีที่ 2</doc>
