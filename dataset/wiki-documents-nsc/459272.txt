<doc id="459272" url="https://th.wikipedia.org/wiki?curid=459272" title="สมชาติ เลขาลาวัณย์">สมชาติ เลขาลาวัณย์ นายสมชาติ เลขาลาวัณย์ (ม.ว.ม.,ป.ช.) อดีตอธิบดีกรมพัฒนาฝีมือแรงงาน กระทรวงแรงงาน (4 มีนาคม พ.ศ. 2547 - 1 ตุลาคม พ.ศ. 2549)เดิมชื่อ จงเยี้ยน แซ่ไล่ เกิดเมื่อวันที่ 20 มีนาคม พ.ศ. 2489 ที่ตำบลสะเตง อำเภอเมืองยะลา จังหวัดยะลา เป็นบุตรคนที่ 3 ของคุณพ่อยุ่นช่อง แซ่ไล่ และคุณแม่หยุ่นแจ่ว แซ่หลิ่ว ซึ่งเป็นชาวจีนแคะ นายสมชาติ เลขาลาวัณย์ เป็นผู้มีส่วนสำคัญในการผลักดันพระราชบัญญัติส่งเสริมการพัฒนาฝีมือแรงงาน พ.ศ. 2545 เพื่อการพัฒนาฝีมือแรงงานไทยให้ได้มาตรฐาน และมีศักยภาพทัดเทียมนานาประเทศในระดับสากล ภายหลังการเกษียณอายุราชการ ยังคงได้รับความไว้วางใจให้ดำรงตำแหน่งสำคัญในองค์กรต่าง ๆ และทำงานอย่างหนักตราบจนวาระสุดท้ายของชีวิต ถึงแก่อนิจกรรมเมื่อวันที่ 15 มีนาคม พ.ศ. 2555 โดยโรคหัวใจขาดเลือด ระหว่างพักการบรรยายให้ความรู้ด้านการพัฒนาฝีมือแรงงาน ณ ศูนย์พัฒนาฝีมือแรงงานอุตรดิตถ์ ท่ามกลางพี่น้องมิตรสหายที่รู้จักในนาม "ชาวกรมพัฒน์"ชีวิตครอบครัว ชีวิตครอบครัว. นายสมชาติ เลขาลาวัณย์ สมรสกับนางฉวีทิพย์ โกมลเสน บุตรสาวคนโตของ พ.ต.อ. สำเริง และนางนลินี โกมลเสน เมื่อวันที่ 5 พฤษภาคม พ.ศ. 2525 ได้รับเกียรติจาก พล.ต.อ. วสิษฐ เดชกุญชร มาร่วมงานและรับไหว้ในวันดังกล่าว นายสมชาติ และนางฉวีทิพย์ มีบุตรธิดา 2 คน คือ นายนิติพงศ์ เลขาลาวัณย์ และนางสาวอนงค์นาถ เลขาลาวัณย์การศึกษาและการอบรมการศึกษาและการอบรม. - พ.ศ. 2497 - 2500 โรงเรียนยะลาบำรุง (ชั้น ป.1 - 4) จังหวัดยะลา - พ.ศ. 2500 - 2506 โรงเรียนผดุงประชา (ชั้น ป.5 - ม.ศ.3) จังหวัดยะลา - พ.ศ. 2506 - 2508 โรงเรียนอำนวยศิลป์ (ชั้น ม.ศ.4 - ม.ศ.5) กรุงเทพมหานคร - พ.ศ. 2508 - 2513 คณะสถาปัตยกรรมศาสตร์ จุฬาลงกรณ์มหาวิทยาลัย (สถ.บ.) กรุงเทพมหานคร - พ.ศ. 2538 หลักสูตรนักบริหาระดับสูง (นบส.1) รุ่นที่ 20 สำนักงาน ก.พ. - พ.ศ. 2541 หลักสูตรการป้องกันราชอาณาจักรภาครัฐร่วมเอกชน (ปรอ. รุ่น 11) วิทยาลัยป้องกันราชอาณาจักร - พ.ศ. 2542 ศิลปศาสตร์มหาบัณฑิต (พัฒนาสังคม) สถาบันบัณฑิตพัฒนบริหารศาสตร์ (NIDA)เครื่องราชอิสริยาภรณ์เครื่องราชอิสริยาภรณ์. - จัตุรถาภรณ์มงกุฎไทย - ได้รับเมื่อ 5 ธันวาคม 2520 - ตริตาภรณ์มงกุฎไทย - ได้รับเมื่อ 5 ธันวาคม 2522 - ตริตาภรณ์ช้างเผือก - ได้รับเมื่อ 5 ธันวาคม 2525 - ทวีติยาภรณ์มงกุฎไทย - ได้รับเมื่อ 5 ธันวาคม 2527 - ทวีติยาภรณ์ช้างเผือก - ได้รับเมื่อ 5 ธันวาคม 2532 - ประถมาภรณ์มงกุฎไทย - ได้รับเมื่อ 5 ธันวาคม 2540 - เหรียญจักรพรรดิมาลา - ได้รับเมื่อ 5 ธันวาคม 2540 - ประถมาภรณ์ช้างเผือก - ได้รับเมื่อ 5 ธันวาคม 2543 - มหาวชิรมงกุฎไทย - ได้รับเมื่อ 5 ธันวาคม 2546ประวัติการทำงาน ประวัติการทำงาน. เมื่อสำเร็จการศึกษาจากจุฬาลงกรณ์มหาวิทยาลัย ได้เข้าทำงานที่บริษัท แอลแคนไทย จำกัด และเข้ารับราชการเมื่อวันที่ 9 พฤศจิกายน พ.ศ. 2514 ในตำแหน่งครูตรี ฝ่ายช่างเขียนแบบ กรมแรงงาน กระทรวงมหาดไทย ได้รับการเลื่อนขั้นจนกระทั่งได้รับตำแหน่งหัวหน้าสถาบันพัฒนาฝีมือแรงงานภาคตะวันออกชลบุรี ต่อมาได้รับคำสั่งให้ไปดูแลการก่อสร้างสถาบันพัฒนาฝีมือแรงงานนครสวรรค์- 19 พฤศจิกายน พ.ศ. 2526 ได้รับการเลื่อนขั้นเป็นผู้อำนวยการสถาบันพัฒนาฝีมือแรงงานลำปาง - 1 กุมภาพันธ์ พ.ศ. 2526 ดำรงตำแหน่งผู้อำนวยการสถาบันพัฒนาฝีมือแรงงานขอนแก่น - 27 มีนาคม พ.ศ. 2534 ดำรงตำแหน่งสถาบันพัฒนาฝีมือแรงงานภาคตะวันออกชลบุรี - 2 พฤศจิกายน พ.ศ. 2535 ดำรงตำแหน่งผู้อำนวยการสถาบันพัฒนาฝีมือแรงงานกลาง - 30 เมษายน พ.ศ. 2540 ดำรงตำแหน่งรองอธิบดี กรมพัฒนาฝีมือแรงงาน - 9 ตุลาคม พ.ศ. 2545 ดำรงตำแหน่งผู้ตรวจราชการกระทรวงแรงงาน - 4 มีนาคม พ.ศ. 2547 ดำรงตำแหน่งอธิบดี กรมพัฒนาฝีมือแรงงาน จนเกษียณอายุราชการชีวิตการทำงานหลังเกษียณอายุราชการชีวิตการทำงานหลังเกษียณอายุราชการ. - เข้าร่วมทำหน้าที่สรรหาสภาร่างรัฐธรรมนูญ (สสร.) - ที่ปรึกษาและสถาปนิกอาวุโส บริษัท บุญถาวรเซรามิค จำกัด - ประธานมูลนิธิพัฒนาฝีมือแรงงาน - ประธานชมรมสูงวัย กรมพัฒนาฝีมือแรงงาน (สว. กพร.) - สร้างเครือข่ายชมรมศิษย์เก่ากรมพัฒนาฝีมือแรงงาน - กรรมการคณะที่ปรึกษาเพื่อพัฒนาแรงงานแห่งชาติ ชุดที่ 15 - อนุกรรมการข้าราชการพลเรือน (อ.ก.พ.) กรมพัฒนาฝีมือแรงงาน - ร่วมก่อตั้งบริษัท ภูเก็ตทัศน์ จำกัด และช่วยกำกับดูแลการก่อสร้างรีสอร์ท ณ จังหวัดภูเก็ต - คณะอนุกรรมาธิการติดตามศึกษาเชิงนโยบายและกฎหมายแรงงาน - วิทยากรบรรยายให้ความรู้แก่องค์กรและหน่วยงานต่าง ๆ - งานสาธารณกุศลอื่น ๆ</doc>
