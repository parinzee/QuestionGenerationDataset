<doc id="535915" url="https://th.wikipedia.org/wiki?curid=535915" title="เดอะดาร์กไซด์ออฟเดอะมูน">เดอะดาร์กไซด์ออฟเดอะมูน เดอะดาร์กไซด์ออฟเดอะมูน () เป็นสตูดิโออัลบั้มลำดับที่ 8 ของวงโพรเกรสซีฟร็อคสัญชาติอังกฤษ พิงก์ ฟลอยด์ อัลบั้มได้วางจำหน่ายในวันที่ 1 มีนาคม ค.ศ. 1973 ผ่านทางค่ายฮาร์เวสต์เรเคิดส์ ประกอบด้วยซิงเกิลทั้งหมด 10 แทร็ค ใช้เวลาทั้งหมด 43 นาที โดยสมาชิก 4 คนได้แก่ ได้แก่ เดวิด กิลมอร์ ทำหน้าที่ร้องนำ มือกีตาร์ และโปรดิวเซอร์, นิค เมสัน ทำหน้าที่เป็นฝ่ายเทคนิค แต่งเสียงเพลง, โรเจอร์ วอเทอร์ส มือเบสกีตาร์ นักร้องประสานเสียง และริชาร์ด ไรท์ มือคีย์บอร์ด/ร้องประสานเสียง อัลบั้มได้ถ่ายทอดธีมเกี่ยวกับการพิพาท (Conflict), ความโลภ (Greed), ช่วงเวลา (Time) และปัญหาทางสภาพจิต (Mental illness) โดยได้รับแนวความคิดขึ้นจากช่วงบันทึกเสียงแรกๆของวง รวมถึงการแสดงสดต่างๆที่ผ่านมา ซึ่งโดยหลักแล้วมาจาก ซิด บาร์เร็ตต์ หัวหน้าวง ที่ได้ป่วยทางสภาพจิตจนออกจากวงไปในปี ค.ศ. 1968 อัลบั้มได้นำเสนอรูปแบบทางดนตรึใหม่คือลดช่วงบรรเลงขยายทางดนตรีลง ซึ่งแตกต่างจากอัลบั้มนี้ที่เน้นนำเสนอท่อนขยาย การบันทึกเสียงของวงได้เริ่มขึ้นตั้งแต่ระหว่างช่วงแสดงสด โดยในเวอร์ชันแรก ๆ ได้ทำไว้ก่อนหน้านั้นหลายเดือน ก่อนการบันทึกเสียงที่สตูดิโอจะเริ่มขึ้น ซึ่งได้แบ่งออกเป็น 2 ส่วน คือในปี ค.ศ. 1972 และในปี ค.ศ. 1973 ที่แอบบีโรดสตูดิโอ ณ กรุงลอนดอน วงได้นำเทคโนโลยีทางดนตรีที่นับว่าทันสมัยที่สุดในขณะนั้นเข้ามาใช้ในการบันทึกเสียง ไม่ว่าจะเป็น การบันทึกระบบมัลติแทร็ก (MTR) และการใช้ม้วนเทป รวมไปถึงการใช้เครื่องสังเคราะห์เสียงระบบอนาล็อกเข้าไปสอดแทรกในหลายท่อนของอัลบั้ม และการนำเสนอปรัชญาเข้าสู่งานดนตรี สำหรับส่วนของหน้าปกของอัลบั้ม ได้รับการออกแบบโดย สตอร์ม ทอร์เกอร์สัน (Storm Thorgerson) เป็นรูปภาพของปริซึมที่รับแสงแล้วกระจายแสงออกเป็นแสงสีรุ้ง ซึ่งมีความหมายแทนถึงแสงสีบนเวทีอีกด้วยรวมไปถึงการเข้าถึงธีมในเนื้อเพลง อ้างจากริชาร์ท ไรท์ ที่เขาต้องการการออกแบบที่ "เรียบง่ายและชัดเจน" เดอะดาร์กไซด์ออฟเดอะมูน ได้กลายเป็นอัลบั้มที่ประสบความสำเร็จมากที่สุดของวงและในวงการดนตรีโปรเกรสซีฟร็อค เป็นอัลบั้มที่ทำรายได้กว่า 45 ล้านชุดทั่วโลกหรือสูงที่สุดเป็นอันดับ 2 ของโลก ตามหลังอัลบั้ม ทริลเลอร์ ของไมเคิล แจ็กสัน และเคียงคู่กับอัลบั้ม แบ็กอินแบล็ก ของ เอซี/ดีซี อัลบั้มได้ไต่ขึ้นไปอยู่อันดับ 1 ของ บิลบอร์ด 200 สามารถคงอยู่ได้ภายในอาทิตย์เดียว แต่ก็ยังคงยืนหยัดบนชาร์ทต่อเนื่องกว่า 741 สัปดาห์ ซึ่งก็คือระหว่างปี ค.ศ. 1973-1988 นับเป็นอัลบั้มที่ยืนหยัดอยู่บนชาร์ดได้ยาวนานที่สุดในประวัติศาตร์อัลบั้มทั่วโลก อัลบั้มยังได้รับการทำใหม่อีก 2 ครั้ง และได้รับการโคเวอร์อีกหลายครั้ง โดยเฉพาะในซิงเกิล "Money" และ "Us and Them" เดอะดาร์กไซด์ออฟเดอะมูน ยังได้กลายเป็นอัลบั้มที่ยอดนิยมที่สุดของวง โดยได้รับคำวิจารณ์เชิงบวกจากหลายสำนักและได้จัดอันดับให้เป็นหนึ่งในอัลบั้มที่ยิ่งใหญ่ที่สุดตลอดกาลอีกด้วยรายชื่อเพลง</doc>
