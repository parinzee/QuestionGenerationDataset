<doc id="147980" url="https://th.wikipedia.org/wiki?curid=147980" title="โมบิลอาเมอร์">โมบิลอาเมอร์ โมบิลอาเมอร์ ((ญี่ปุ่น:モビルアーマー ;อังกฤษ:Mobile Armour มีคำย่อว่า MA) เป็นกลุ่มของหุ่นยนต์ขนาดใหญ่ในซีรีส์กันดั้ม โมบิลอาเมอร์ต่างจากโมบิลสูทโดยมักมีลักษณะที่ดูไม่เหมือนมนุษย์ โมบิลอาเมอร์ยังมักมีสมรรถนะสูงในด้านหนึ่ง ระหว่างความเร็ว พลังทำลาย หรือ พลังป้องกัน ในขณะที่โมบิลสูทส่วนใหญ่จะมีสมรรถนะโดยรวมที่สมดุลกว่าศักราช Universal Century ศักราช Universal Century. ชื่อ Mobile Armour เป็นคำย่อของ Mobile All Range Maneuverability Offence Utility Reinforcement โมบิลอาเมอร์ได้รับการพัฒนาโดยบริษัท MIP เพื่อเป็นอาวุธหลังการพัฒนาเตาปฏิกรณ์ฟิวชั่นไมนอฟสกี้ ซึ่งนอกจากจะเป็นเตาปฏิกรณ์ที่มีขนาดเล็กแล้วยังสามารถกระจายอนุภาคไมนอฟสกี้ซึ่งสามารถรบกวนคลื่นวิทยุรวมทั้งเรดาร์ได้ แต่ในการแข่งขันกับโมบิลสูท ZI-XA3 ของบริษัทซีโอนิค โมบิลอาเมอร์รุ่นต้นแบบ MIP-X1 นั้นใช้ท่อขับดันในการขับเคลื่อนเท่านั้น จึงมีเวลาในการปฏิบัติการที่สั้นกว่าโมบิลสูทซึ่งใช้ระบบ AMBAC (Active Mass Balance Auto Control) ซึ่งทำให้โมบิลสูทสามารถควบคุมทิศทางในอวกาศได้โดยการขยับแขนและขาโดยไม่ต้องใช้ท่อขับดัน โมบิลสูทจึงได้รับเลือกให้เป็นอาวุธหลักของอาณาจักรซีอ้อน แต่โมบิลอาเมอร์ได้รับการผลิตในภายหลังเพื่อรองรับอุปกรณ์ที่มีขนาดใหญ่เกินกว่าจะติดตั้งไว้กับโมบิลสูทได้ ซึ่ง MIP-X1 นั้นได้รับการดัดแปลงเป็น MA-05 บิโกร โดยติดตั้งแขนกลเข้าไปเพื่อให้สามารถใช้ระบบ AMBAC ปรับทิศทางในอวกาศได้ เนื่องจากค่าใช้จ่ายในการผลิตโมบิลอาเมอร์สูงกว่าโมบิลสูทมากจึงมีการผลิตในจำนวนจำกัดเท่านั้น ในช่วงสงครามหนึ่งปีนั้น มีเพียงอาณาจักรซีอ้อนเท่านั้นที่ใช้งานโมบิลอาเมอร์ แต่หลังจากศักราช UC 0085 สหพันธ์โลกได้เริ่มใช้งานโมบิลอาเมอร์ โดยตั้งแต่ช่วงของศึกกรีปส์ โมบิลสูทและโมบิลอาเมอร์บางรุ่นมีความสามารถในการแปลงร่างเป็นอีกแบบเพื่อให้เหมาะแก่การใช้งานตามสถานการณ์ได้ แม้จะไม่เป็นที่แพร่หลายเท่าโมบิลสูท แต่ก็มีการใช้งานโมบิลอาเมอร์ต่อมาโดยกองกำลังต่างๆจนถึงสงครามซันสคารศักราช Future Century ศักราช Future Century. เท่าที่ปรากฏในภาคจีกันดั้ม มีเพียงนีโอเจแปนเท่านั้นที่ใช้งานโมบิลอาเมอร์เต็มรูปแบบ โดย JDG-009X เดวิลกันดั้มมีรูปร่างแบบโมบิลอาเมอร์ และในตอนที่กองทัพนีโอเจแปนพยายามจับเดวิลกันดั้มนั้นได้ใช้งานโมบิลอาเมอร์ JMA-27T แฟนโทม่าศักราช After Colony ศักราช After Colony. ในศักราช After Colony นั้นไม่มีโมบิลอาเมอร์เต็มรูปแบบ มีเพียงโมบิลสูทบางรุ่นที่สามารถแปลงร่างเป็นโมบิลอาเมอร์ได้เท่านั้นศักราช After War ศักราช After War. โมบิลอาเมอร์ในศักราช After War เป็นอาวุธที่ใช้งานโดยกองกำลังปฏิวัติอวกาศในช่วงสงครามอวกาศครั้งที่ 7 แต่หลังจากโลกตกอยู่ในสภาพหลังหายนะก็ไม่มีโมบิลอาเมอร์รุ่นใหม่ของกองกำลังปฏิวัติอวกาศอีก ในขณะที่มีการใช้งานโมบิลสูทขนาดเล็กทั้งโดยพลเรือนและสหพันธ์โลกซึ่งก่อตั้งขึ้นใหม่ศักราช CC ศักราช CC. ในช่วงแรกของเทิร์นเอกันดั้มนั้น ชาวจันทราใช้โมบิลอาเมอร์ขนาดใหญ่คือ JMA0530 วอโดม และในช่วงหลังได้ขุดพบโมบิลสูทที่แปลงร่างเป็นโมบิลอาเมอร์ได้คือ MRC-F31/J-2126 มุทโทวูศักราช Cosmic Era ศักราช Cosmic Era. โมบิลอาเมอร์ในศักราช Cosmic Era เป็นอาวุธที่กลุ่มพันธมิตรโลกพัฒนาขึ้นในขณะที่โคออดิเนเตอร์พัฒนาโมบิลสูท โมบิลอาเมอร์สามารถควบคุมง่ายกว่าแต่ก็มีพลังในการต่อสู้ต่ำกว่าโมบิลสูทอย่างมาก โดยเมื่อเทียบกับโมบิลสูท ZGMF-1017 จินน์ของซาฟท์แล้ว โมบิลอาเมอร์ TS-MA2 โมเบียส มีพลังในการต่อสู้ที่ด้อยกว่ามาก โมบิลอาเมอร์ในกันดั้มซี้ดมักมีลักษณะคล้ายกับเครื่องบินรบและมีขนาดเล็ก แต่ในภาคต่อ กันดั้มซี้ดเดสทินีก็ได้มีการพัฒนาโมบิลอาเมอร์ขนาดใหญ่ที่มีพลังในการต่อสู้สูงกว่าโมบิลสูททั่วไปออกมาเช่นกันศักราช Anno Dominic ศักราช Anno Dominic. โมบิลอาร์เมอร์ในศักราช Anno Dominic ไม่ค่อยมีปรากฏออกมามากนัก แต่โดยรวมแล้วถือว่าเป็นอาวุธรบที่ถูกนำมาใช้งานในสงครามเสียส่วนใหญ่ ทั้งการใช้ในการรบโดยตรง หรือใช้เป็นอุปกรณ์เสริมประสิทธิภาพของโมบิลซูทอย่าง Aggressor โดยโมบิลอาร์เมอร์จะมีสมรรถณะที่แตกต่างกันออกไปขึ้นอยู่กับสภาพการใช้งานในแต่ละช่วง แต่ในเนื้อเรื่องช่วงท้ายได้มีการปรากฏโมบิลอาร์เมอร์ที่ติดตั้งระบบเตาพลังงาน GN Drive ซึ่งประสิทธิภาพในการรบสูงอย่าง Alvatore ออกมา</doc>
