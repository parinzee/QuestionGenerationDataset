<doc id="877715" url="https://th.wikipedia.org/wiki?curid=877715" title="ดับเบิลยูดับเบิลยูอี ทูโอไฟว์ ไลว์ฟ">ดับเบิลยูดับเบิลยูอี ทูโอไฟว์ ไลว์ฟ ดับเบิลยูดับเบิลยูอี ทูโอไฟว์ ไลว์ฟ (WWE 205 Live) เป็นรายการโทรทัศน์ที่เกี่ยวกับมวยปล้ำอาชีพ ของ เวิลด์เรสต์ลิงเอ็นเตอร์เทนเมนต์ (WWE) โดยเป็นรายการที่แยกออกมาเป็นการปล้ำของนักมวยปล้ำรุ่นครุยเซอร์เวทโดยเฉพาะ ซึ่งนักมวยปล้ำทุกคนที่ปล้ำในรายการนี้จะต้องมีน้ำหนักอยู่ที่ไม่เกิน 205 ปอนด์ โดยรายการ ทูโอไฟว์ ไลว์ฟ จะออกอากาศทุกคืนวันอังคาร หลังจบรายการ สแมคดาวน์ ไลว์ฟ และ ทอล์คกิ้ง สแมค เวลา 4 ทุ่มตรง ตามเวลาของอเมริกา โดยภายหลังได้ย้ายเวลาออกอากาศไปเป็น 5 ทุ่มตรงจนถึงช่วงเดือนกรกฎาคม 2017ประวัติรายการ ประวัติรายการ. รายการจะคัดเอานักมวยปล้ำจากผู้เข้าแข่งขันในรายการ ครุยเซอร์เวท คลาสสิค ทัวร์นาเม้นท์ และคนอื่นๆที่เพิ่งเซ็นสัญญาเพิ่มเข้ามาใหม่ก็จะเข้ามาเป็นนักมวยปล้ำแบบฟูลไทม์ในรุ่นครุยเซอร์เวท ดับเบิลยูดับเบิลยูอี ซึ่ง ทริปเปิล เอช นักมวยปล้ำชื่อดังและเจ้าหน้าที่ฝ่ายบริหารและการผลิตคนปัจจุบัน ได้กล่าวว่า รายการได้ถูกออกแบบมาเพื่อแสดงจุดเด่นของลีคนี้โดนเฉพาะ ซึ่งจะมีความโดดเด่นและเป็นเอกลักษณ์ของเฉพาะตัวเมื่อเทียบรายการอื่นของดับเบิลยูดับเบิลยูอี โดยในรายการ รอว์ นั้น ก็จะมีช่วงเวลาของการปล้ำและเนื้อเรื่องของนักมวยปล้ำรุ่นครุยเซอร์เวทโดยเฉพาะ นับตั้งแต่ที่มีการแยกค่าย รอว์ กับ สแมคดาวน์ ไลว์ฟ ในปี 2016 ซึ่งหลังจากที่มีรายการ ทูโอไฟว์ ไลว์ฟ ออกอากาศตามมา นักมวยปล้ำรุ่นครุยเซอร์เวทก็จะปรากฏตัวได้ทั้งในรายการ รอว์ และ ทูโอไฟว์ ไลว์ฟ อีกทั้งยังไปปรากฏตัวในรายการ เอ็นเอ็กซ์ที ได้เป็นครั้งคราวอีกด้วย รายการ ทูโอไฟว์ ไลว์ฟ ออกอากาศครั้งแรกในวันที่ 29 พฤศจิกายน 2016 โดยคู่เอกในคืนวันนั้นเป็นการปล้ำระหว่าง ริช ซวอนน์ ปะทะ ดิ ไบรอัน เคนดริก ชิงดับเบิลยูดับเบิลยูอีครุยเซอร์เวทแชมเปียนชิป โดยซวอนน์สามารถเอาชนะและกระชากแชมป์จาก เคนดริก ไปได้</doc>
