<doc id="702311" url="https://th.wikipedia.org/wiki?curid=702311" title="เกอร์ทรูด เวียเวอร์">เกอร์ทรูด เวียเวอร์ เกอร์ทรูด เวียเวอร์ (; 4 กรกฎาคม พ.ศ. 2441 – 6 เมษายน พ.ศ. 2558) เป็นชาวอเมริกันที่มีอายุมากกว่า 110 ปี เธอเกิดในรัฐอาร์คันซอ ใกล้กับเขตแดนของรัฐเทกซัส ด้วยอายุ เธอกลายเป็นบุคคลที่อายุมากที่สุดในโลกที่ได้รับการยืนยันแล้ว เธอกลายเป็นบุคคลที่อายุมากที่สุดในสหรัฐอเมริกา หลังจากการเสียชีวิตของดีนา แมนเฟรดนี เมื่อวันที่ 12 ธันวาคม พ.ศ. 2555 และกลายเป็นบุคคลที่มีอายุมากที่สุดในโลกหลักการเสียชีวิตของมิซะโอะ โอกะวะ เมื่อวันที่ 1 เมษายน พ.ศ. 2558 เธอยังเป็นบุคคลที่อายุมากที่สุดตลอดกาลที่ได้รับการยืนยันแล้วอันดับที่ 7 และเป็นบุคคลที่มีอายุมากที่สุดตลอดกาลในสหรัฐอเมริกาอันดับ 3 รองจากซาราห์ นอสส์ และลูซี ฮันนาห์ชีวประวัติ ชีวประวัติ. เวียเวอร์เกิดทางตอนใต้ของรัฐอาร์คันซอ โดยมีบิดาชื่อ ชาร์ล เกนส์ เวียเวอร์ (เกิด เดือนพฤษภาคม พ.ศ. 2404) และมารดาชื่อ โอฟีเลีย เจฟฟรีย์ (เกิด เดือนธันวาคม พ.ศ. 2409) ทั้งคู่ทำงานเป็นชาวนา เวียเวอร์แต่งงานในวันที่ 18 กรกฎาคม พ.ศ. 2458 และมีลูก 4 คน ในวันเกิดครบรอบ 116 ปี ของเธอ โจ เวียเวอร์ซึ่งเป็นลูกชายของเธอยังคงมีชีวิตอยู่ด้วยอายุ 93 ปี เมือ่เธออายุ 104 ปี เธอย้ายไปอยู่ในสถานพยาบาลแคมเดน หลังจากที่สะโพกของเธอหัก ด้วยการพักฟื้น เธอหายจากอาการเจ็บจากสะโพกของเธอ และสามารถกลับไปอยู่ที่บ้านได้ โดยความช่วยเหลือของหลานสาวของเธอ เมื่อเธออายุ 109 ปี เธอกลับมาที่สถานพยาบาลอีกครั้ง เนื่องด้วยอาการป่วยและพักฟื้นในเมืองแคมเดน รัฐอาร์คันซอ สุขภาพของเธอค่อยๆแย่ลงตั้งแต่วันเกิดครบรอบอายุ 115 ปีของเธอ แต่เธอก็ยังสามารถออกจากห้องเพื่อไปทำกิจกรรมต่างๆได้ เวียเวอร์ไม่ได้มีปัญหาสุขภาพใดๆ ซึ่งเป็นปัญหาใหญ่ของคนอื่นๆ ที่อายุเท่ากับเธอ เนื่องจากเธอนอนหลับอย่างเพียงพอ และไม่ดื่มหรือสูบบุหรี่เลย ในวันเกิดครบรอบอายุ 116 ปีของเธอ กลุ่มวิจัยผู้สูงอายุ (จีอาร์จี) ได้ออกมาประกาศว่าพวกเขายืนยันได้แล้วว่า เกอร์ทรูด เวียเวอร์ เป็นบุคคลที่มีอายุมากที่สุดในสหรัฐอเมริกา และพวกเขาก็ส่งของขวัญวันเกิดมาเป็นแผ่นโลหะที่จารึกไว้ชื่อเธอไว้ว่าเป็นบุคคลที่มีอายุมากที่สุดในสหรัฐอเมริกา (ทั้งจีอาร์อี และบันทึกสถิติโลกกินเนสส์ ก็เชื่อกันว่าเธอมีอายุมากกว่าเจราลีน แทลลีย์ ผู้ที่เชื่อกันว่าจะมีอายุมากที่สุดในสหรัฐอเมริกา) เธอยังได้รับจดหมายจากประธานาธิบดีบารัค โอบามา และนายกเทศมนตรีเมืองแคมเดน ว่าได้ประกาศในวันเกิดของเธอเป็น "วันเกอร์ทรูด" ในวันที่ 6 เมษายน พ.ศ. 2558 เวียเวอร์เสียชีวิตที่สถานพยาบาลซิลเวอร์โอ๊ก ในวัย 116 ปีด้วยโรคปอดบวมรายการอ้างอิง</doc>
