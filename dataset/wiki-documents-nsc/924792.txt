<doc id="924792" url="https://th.wikipedia.org/wiki?curid=924792" title="ถนนพระพิพิธ">ถนนพระพิพิธ ถนนพระพิพิธ เป็นถนนสายสั้น ๆ เส้นหนึ่งในพื้นที่แขวงพระราชวัง เขตพระนคร กรุงเทพมหานคร มีจุดเริ่มต้นจากถนนสนามไชย ผ่านด่านข้างโรงเรียนวัดราชบพิธ, สนามยิงปืน หน่วยบัญชาการกำลังสำรอง และกรมที่ดิน กระทรวงมหาดไทย ไปสิ้นสุดที่ถนนพระพิทักษ์ เชิงสะพานอุบลรัตน์ อันเป็นจุดตัดระหว่างถนนพระพิพิธ, ถนนพระพิทักษ์, ถนนราชินี และถนนอัษฎางค์ โดยชื่อ "พระพิพิธ" นั้นได้มาจากพระนามของพระเจ้าบรมวงศ์เธอ พระองค์เจ้าพนมวัน กรมพระพิพิธโภคภูเบนทร พระราชโอรสในพระบาทสมเด็จพระพุทธเลิศหล้านภาลัย ซึ่งทรงเคยมีวังที่ประทับในบริเวณนี้ คือ วังท้ายหับเผย</doc>
