<doc id="85373" url="https://th.wikipedia.org/wiki?curid=85373" title="นทีทิพย์ กฤษณามระ">นทีทิพย์ กฤษณามระ ศาสตราจารย์ นทีทิพย์ กฤษณามระ เกิดวันที่ 1 มิถุนายน พ.ศ. 2494 ที่กรุงเทพมหานคร เป็นนักวิทยาศาสตร์ชาวไทยที่มีผลงานดีเด่นทางด้านสรีรวิทยา เป็นผู้เชี่ยวชาญด้านระบบต่อมไร้ท่อโดยเฉพาะเกี่ยวกับฮอร์โมนโพรแลคติน ที่พบว่ามีหน้าที่ควบคุมเมตาบอลิสมของแคลเซียม มีประสบการณ์งานวิจัยเกี่ยวกับกลไกการดูดซึมแคลเซียมที่ลำไส้ การขนส่งแคลเซียมในเซลล์เต้านม และสรีรวิทยาของกระดูก ปัจจุบันดำรงตำแหน่งศาสตราจารย์ระดับ 11 หัวหน้าเครือข่ายวิจัยด้านแคลเซียมและกระดูก คณะวิทยาศาสตร์ มหาวิทยาลัยมหิดล สมรสกับศาสตราจารย์สมฤกษ์ กฤษณามระ มี บุตร 1 คน คือ นายศมกฤตประวัติการศึกษาประวัติการศึกษา. - ชั้นประถมและมัธยมตอนต้น จากโรงเรียนวัฒนาวิทยาลัย - ศึกษาต่อระดับมัธยมตอนปลายที่ประเทศอังกฤษ จนจบการศึกษาระดับ Advanced Levels จากโรงเรียน Ashford School ใน Kent - พ.ศ. 2517 - จบปริญญาตรี เกียรตินิยมอันดับหนึ่ง สาขา Biological Sciences จาก Westfield-Queen Mary College มหาวิทยาลัยลอนดอน ประเทศอังกฤษ - พ.ศ. 2520 - จบปริญญาโท วิทยาศาสตรมหาบัณฑิต สาขาสรีรวิทยา จากมหาวิทยาลัยมหิดล - พ.ศ. 2523 - จบปริญญาเอก วิทยาศาสตรดุษฎีบัณฑิต สาขาสรีรวิทยา จากมหาวิทยาลัยมหิดล โดยได้รับรางวัลการศึกษาระดับปริญญาเอก มูลนิธิศาสตราจารย์ ดร.แถบ นีละนิธิประวัติการทำงานประวัติการทำงาน. - พ.ศ. 2517 - หลังจากจบการศึกษาระดับปริญญาตรี ได้เดินทางกลับประเทศไทย และเข้ารับราชการเป็นอาจารย์ ภาควิชาสรีรวิทยา คณะวิทยาศาสตร์ มหาวิทยาลัยมหิดล และได้ลาราชการเพื่อศึกษาต่อในระดับปริญญาโทและเอกที่ภาควิชาฯ โดยมีศาสตราจารย์ ดร. เลียงชัย ลิ้มล้อมวงศ์ เป็นอาจารย์ที่ปรึกษาวิทยานิพนธ์ หลังจากจบการศึกษาได้กลับเข้ารับราชการ ทำหน้าที่สอนวิชาสรีรวิทยาแก่นักศึกษาแพทย์และนักศึกษาบัณฑิตวิทยาลัย และปฏิบัติงานวิจัยด้านระบบต่อมไร้ท่อและเมตาบอลิสมของแคลเซียมและกระดูก- พ.ศ. 2524 - ได้รับแต่งตั้งเป็นผู้ช่วยศาสตราจารย์ ภาควิชาสรีรวิทยา คณะวิทยาศาสตร์ มหาวิทยาลัยมหิดล - พ.ศ. 2530 - ได้รับแต่งตั้งเป็นรองศาสตราจารย์ ภาควิชาสรีรวิทยา คณะวิทยาศาสตร์ มหาวิทยาลัยมหิดล - พ.ศ. 2539 - ได้รับโปรดเกล้าฯ ให้ดำรงตำแหน่งศาสตราจารย์ ภาควิชาสรีรวิทยา คณะวิทยาศาสตร์ มหาวิทยาลัยมหิดล - พ.ศ. 2550 - ดำรงตำแหน่งศาสตราจารย์ระดับ 11 ภาควิชาสรีรวิทยา คณะวิทยาศาสตร์ มหาวิทยาลัยมหิดล ตำแหน่งอื่นๆ ที่สำคัญ- พ.ศ. 2542-2545 - รองคณบดีฝ่ายนโยบายและแผน คณะวิทยาศาสตร์ มหาวิทยาลัยมหิดล - พ.ศ. 2543-ปัจจุบัน - อนุกรรมการพิจารณาคุณสมบัติและผลงานทางวิชาการของมหาวิทยาลัยมหิดล - พ.ศ. 2545-ปัจจุบัน - หัวหน้าเครือข่ายวิจัยด้านแคลเซียมและกระดูก (Consortium for Calcium and Bone Research หรือ COCAB) คณะวิทยาศาสตร์ มหาวิทยาลัยมหิดล - พ.ศ. 2547-2549 - รองประธานสภาวิชาการมหาวิทยาลัยมหิดล - พ.ศ. 2547-ปัจจุบัน - คณะกรรมการดำเนินการประกันคุณภาพการศึกษาของมหาวิทยาลัยมหิดล - พ.ศ. 2548-ปัจจุบัน - กรรมการปรับปรุงหลักสูตรวิทยาศาสตร์มหาบัณฑิต สาขาวิชาสรีรวิทยาทางการแพทย์ คณะแพทยศาสตร์ มหาวิทยาลัยขอนแก่น - พ.ศ. 2540-ปัจจุบัน - กองบรรณาธิการวารสาร Science Asia - พ.ศ. 2540-ปัจจุบัน - เลขานุการมูลนิธิท่านผู้หญิงดุษฎีมาลา มาลากุล - พ.ศ. 2549-ปัจจุบัน - คณะกรรมการการจัดการความรู้ คณะวิทยาศาสตร์ มหาวิทยาลัยมหิดล - ผู้ทรงคุณวุฒิพิจารณาโครงการวิจัย สำนักงานกองทุนสนับสนุนการวิจัย (สกว.) - สมาชิกสมาคมวิชาชีพต่างๆ ได้แก่ สมาคมต่อมไร้ท่อ สรีรวิทยาสมาคม และ International Bone and Mineral Societyเกียรติคุณและรางวัลเกียรติคุณและรางวัล. - พ.ศ. 2545 - ได้รับรางวัลอาจารย์ดีเด่นของ คณะวิทยาศาสตร์ มหาวิทยาลัยมหิดล - พ.ศ. 2547-2550 - เมธีวิจัยอาวุโส สกว. สาขาสรีรวิทยา - พ.ศ. 2551-2553 - เมธีวิจัยอาวุโส สกว. สาขาสรีรวิทยา - พ.ศ. 2553 - นักวิทยาศาสตร์สตรีดีเด่นเพื่อการพัฒนาที่ยั่งยืน จากบริษัท ลอริอัล ในวาระครบรอบ 100 ปี ของบริษัทผลงานด้านการวิจัย ผลงานด้านการวิจัย. ศาสตราจารย์ ดร. นทีทิพย์ กฤษณามระ มีผลงานวิจัยที่พิมพ์ในวารสารวิชาการนานาชาติ จำนวน 63 เรื่อง ผลงานวิจัยและบทความนิพนธ์ปริทัศน์ ตีพิมพ์ในวารสารวิชาการในประเทศ 11 เรื่อง งานวิจัยเน้นการศึกษาเกี่ยวกับผลของฮอร์โมนโพรแลคติน ในฐานะฮอร์โมนควบคุมเมตาบอลิซึมของแคลเซียมและกระดูก และความผิดปกติของแคลเซียมเมตาบอลิซึมและกระดูก ในโรค metabolic bone diseases และโรคกระดูกพรุน ซึ่งการศึกษาในระดับเซลล์และโมเลกุล จะสามารถพัฒนาไปสู่วิธีวินิจฉัย รักษา และการป้องกันความผิดปกติได้อย่างมีประสิทธิภาพ</doc>
