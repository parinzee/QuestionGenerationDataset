<doc id="287659" url="https://th.wikipedia.org/wiki?curid=287659" title="รีโอเดลาปลาตา">รีโอเดลาปลาตา รีโอเดลาปลาตา ( หมายถึง "แม่น้ำแห่งแร่เงิน") หรือที่นิยมเรียกว่า แม่น้ำเพลต () ในอังกฤษบริติชและกลุ่มประเทศในเครือจักรภพ และในประเทศที่พูดภาษาอังกฤษอื่น ๆ ในบางครั้งอาจใช้ว่า [La] Plata River เป็นแม่น้ำซึ่งเกิดจากการรวมกันของแม่น้ำอุรุกวัยและแม่น้ำปารานา ในบางครั้ง รีโอเดลาปลาตาไม่ถูกนับว่าเป็นแม่น้ำ แต่หากนับแล้ว รีโอเดลาปลาตาจะเป็นแม่น้ำที่กว้างที่สุดในโลก ซึ่งมีความกว้าง 30 กิโลเมตรในบริเวณจุดบรรจบกันของแม่น้ำอุรุกวัยและแม่น้ำปารานา และเพิ่มขึ้นเป็น 220 กิโลเมตรในบริเวณที่จะออกสู่มหาสมุทรแอตแลนติก เป็นพรมแดนทางธรรมชาติระหว่างประเทศอาร์เจนตินากับประเทศอุรุกวัย โดยมีเมืองท่าหลักและเมืองหลวงอย่างบัวโนสไอเรสทางตะวันตกเฉียงเหนือ และมอนเตวิเดโอทางตะวันออกเฉียงใต้</doc>
