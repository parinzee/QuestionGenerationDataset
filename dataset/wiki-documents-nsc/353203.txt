<doc id="353203" url="https://th.wikipedia.org/wiki?curid=353203" title="อะกิตะอินุ">อะกิตะอินุ อะกิตะอินุ (; ) หรือนิยมเรียกสั้น ๆ ว่า อะกิตะ (อินุ เป็นภาษาญี่ปุ่นแปลว่า "สุนัข") เป็นสายพันธุ์สุนัข ที่มีถิ่นกำเนิดอยู่ที่เกาะฮอนชู ประเทศญี่ปุ่น ซึ่งแต่เดิมใช้เป็นสุนัขอารักขาให้กับโชกุน และใช้เป็นสุนัขสำหรับการล่าสัตว์ มีทักษะในการดมกลิ่น การมองเห็น และการได้ยินในระดับสูง สุนัขสายพันธุ์นี้เกือบตกอยู่ในภาวะสูญพันธุ์ในช่วงสงครามโลกครั้งที่ 2 หลังสงครามโลกครั้งที่2มีกลุ่มทหารและมิชชันนารีชาวอเมริกันนำสุนัขพันธุ์นี้ไปอเมริกาไปดัดแปลงพันธุ์ใหม่กลายเป็นพันธุ์อเมริกันอะกิตะ ทำให้ปัจจุบันมีอะกิตะ 2 พันธุ์ คือ อะกิตะอเมริกา และอะกิตะญี่ปุ่นขนาดและรูปร่าง ขนาดและรูปร่าง. ขนาดวัดจากการยืนนับจากไหล่วัดได้ 60 ถึง 66 ซม. (24 ถึง 26 นิ้ว) เพศเมียมีน้ำหนัก 30 ถึง 45 กก. (70 ถึง 100 ปอนด์) ส่วนเพศผู้น้ำหนัก 35 ถึง 54 กก. (75 ถึง 119 ปอนด์) และมีเพียงห้าสีได้แก่: สีแดง, เทาแกมเหลือง, สีเมล็ดงา, แบบเป็นลาย และขาวบริสุทธิ์ลักษณะนิสัย ลักษณะนิสัย. อะกิตะอินุ เป็นสุนัขที่มีความจงรักภักดีต่อเจ้าของมาก ตามประวัติความเป็นมา มีสุนัขชื่อ ฮาจิโกะ ซึ่งเป็นสุนัขพันธุ์ อะกิตะอินุ ยืนรอที่สถานีรถไฟชิบูยาทุกวันตลอดระยะเวลา 9 ปี เพื่อรอคอยให้เจ้าของกลับมา อะกิตะอินุ เป็นสุนัขที่เบื่อง่าย หากเขาหงุดหงิดอาจรื้อและทำลายข้าวของในบ้านเสียหายได้ ดังนั้นจึงควรพาสุนัข พันธุ์นี้เดินออกกำลังกายในบริเวณสนามกว้างๆเพื่อเป็นการลดความเครียด สุนัขพันธ์นี้เหมาะสำหรับเลี้ยงเพื่อเฝ้าบ้าน มีความเป็นมิตรกับสมาชิกในครอบครัววัฒนธรรมร่วมสมัย วัฒนธรรมร่วมสมัย. อะกิตะอินุ ได้กลายเป็นตัวละครเอกในการ์ตูนญี่ปุ่นแนวโชเน็นถึง 2 เรื่องในช่วงทศวรรษที่ 80 คือ ยามาโต้ ยอดนักสู้ (白い戦士ヤマト; Shiroi Senshi Yamato) และไอ้เขี้ยวเงิน (銀牙伝説ウィ; Ginga: Nagareboshi Gin) เป็นเรื่องราวของสุนัขอะกิตะอินุที่ต่อสู้อย่างทรหด เช่น การกัดสุนัข หรือการล่าหมี</doc>
