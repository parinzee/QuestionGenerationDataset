<doc id="625446" url="https://th.wikipedia.org/wiki?curid=625446" title="วัดปลักแรด">วัดปลักแรด วัดปลักแรด ตั้งอยู่เลขที่ 40 ริมแม่น้ำแม่กลอง หมู่ 4 ตำบลเบิกไพร อำเภอบ้านโป่ง จังหวัดราชบุรี ฝ่ายเถรวาท มหานิกายเนื้อที่ เนื้อที่. แต่เดิมมีเนื้อที่ประมาณ 50 ไร่เศษ ต่อมาถูกน้ำในแม่น้ำแม่กลองกัดเซาะพังลงบ้าง และด้วยสาเหตุอื่นๆบ้าง ในปัจจุบันจึงมีเนื้อที่เหลือเพียงประมาณ 24 ไร่ 30 วาประวัติวัดปลักแรด ประวัติวัดปลักแรด. เดิมวัดปลักแรด ตั้งอยู่ใกล้กับที่ตั้งในปัจจุบันนี้ ซึ่งติดกับท่าควาย ต่อมาถูกน้ำในแม่น้ำแม่กลองกัดเซาะตลิ่งพังเข้ามาหาวัดเรื่อย ๆ จึงขยับขยายไปตั้งอยู่ที่บริเวณคลองวัดร้างทางฝั่งขวาของคลอง ในที่สุดต้องย้ายวัดอีกครั้ง จึงได้ย้ายวัดมาตั้งในสถานที่ปัจจุบัน วัดปลักแรดได้รับพระราชทานวิสุงคามสีมา เมื่อ พ.ศ. 2517 ภายในวัดมีวิหารหลวงพ่อบ้านแหลม หลังเก่าสร้างในปี พ.ศ. 2504 การเวลาผ่านวิหารหลังเก่าเล็กและทรุดโทรมลง พระครูเกษมปัญญาพิสุทธิ์ เจ้าอาวาสรูปปัจจุบัน ( สมัยนั้นดำรงตำแหน่งพระครูวินัยธรหลอด เขมจาโร ) จึงได้รื้อถอน แล้วสร้างวิหารหลังใหม่ลงในที่เดิม แล้วเสร็จเฉลิมฉลองเมื่อวันที่ 5 พฤษภาคม พ.ศ. 2551 ซึ่งหลวงพ่อบ้านแหลมจำลองนี้ เป็นที่สักการะนับถือของชาวตำบลเบิกไพรและใกล้เคียง วัดปลักแรดได้จัดให้มีงานประจำปีปิดทองหลวงพ่อบ้านแหลม ในวันแรม 13 - 15 ค่ำเดือน 4 ของทุกปีลำดับเจ้าอาวาส ลำดับเจ้าอาวาส. จะมีมาก่อนกี่รูปนั้นไม่มีใครจดจำได้และไม่มีการจดบันทึกไว้ เท่าที่สืบค้นได้เพียง 13 รูปคือ1. อาจารย์โทน ผู้ริเริ่มสร้างพระอุโบสถหลังเก่าที่รื้อไปแล้ว 2. อาจารย์โล่ ผู้สร้างต่อเติมพระอุโบสถหลังเก่าที่รื้อไปแล้ว 3. อาจารย์โรย สร้างหอสวดมนต์เก่า 4. อาจารย์นา บูรณะวัด 5. อาจารย์เอียง บูรณะวัด 6. อาจารย์ปิ่น บูรณะวัด 7. ท่านอธิการที สร้างศาลาการเปรียญหลังเก่าเมื่อปี พ. ศ. 2468 ต่อมาท่านย้ายไปเป็นเจ้าอาวาสวัดร้างทาง อ.สังขละ จ.กาญจนบุรี 8. ท่านอธิการหมุน (พี่ชายพระครูวรรัตนธาดา) ผู้สร้างซุ้มประตูศาลาการเปรียญ 9. ท่านอธิการผึ่ง ฐานทินฺโน 10. พระครูวรรัตนธาดา (ฮึ่ม กนฺตธโร ป้องสุ) 11. พระอธิการหลุย สุจิณฺโณ 12. พระครูสาทรปิยธรรม ( เฉลิม ปิยวณฺโณ สุวรรณประเสริฐ ) 13. พระครูเกษมปัญญาพิสุทธิ์ (หลอด เขมจาโร เจ้าอาวาสรูปปัจจุบัน )ประวัติอดีตเจ้าอาวาส</doc>
