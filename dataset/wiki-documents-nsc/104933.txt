<doc id="104933" url="https://th.wikipedia.org/wiki?curid=104933" title="เหงียน ถิ มิญ ทือ">เหงียน ถิ มิญ ทือ เหงียน ถิ มิญ ทือ () หรือ สื่อมวลชนเรียกว่า มิญ ทือ () นักร้องเพลงร็อกชาวเวียดนาม ซึ่งมาร้องเพลงไทยในประเทศไทย โดยมีผลงานอัลบั้มอินเฮ้าส์ 1 (In House 1) ร่วมมือกับ "หมู มูซู" และ "เป้ วราวุฒิ" เหงียน ถิ มิญ ทือ เป็นมิสยามาฮ่า เป็นพรีเซนเตอร์ให้กับรถจักรยานยนต์รุ่น Classico ของค่ายนี้ และยังเป็นนางแบบโฆษณาของ PepsiCo หรือเครื่องดื่มเป๊ปซี่ในเวียดนามอีกด้วยประวัติ ประวัติ. มิญ ทือ เริ่มจากการเริ่มหัดเล่นเปียโน ร้องเพลง แต่งเพลง พร้อมกับตระเวนร้องเพลงตามผับต่าง ๆ ขณะเดียวกันก็เป็นนักร้องประสานเสียงให้กับนักร้องยอดนิยม และได้เป็นศิลปินรับเชิญในงาน Miss Vietnam 2000 Concert จนออกอัลบั้มชุดแรกในปี 2548 เพลงแอมม็องเหว่ยโท () ซึ่งเป็นชื่อเดียวกับอัลบั้ม ได้รับการคัดเลือกให้เป็นเพลงประกอบภาพยนตร์ให้กับภาพยนตร์วัยรุ่นชื่อดัง เตวี้ยตเหญียตเด๊ย () ชื่อเสียงของ มิญ ทือ ในวงการเพลงเวียดนามถือว่าเป็นหนึ่งไม่เป็นรองใคร โดยวัดได้จากยอดขายอัลบั้มแรก และคิวการร้องเพลงของเธอแน่นมากๆ รวมทั้งเธอยังได้รับโอกาสในการเป็นนักร้องรับเชิญให้กับเวทีการแสดงระดับนานาชาติ Art Festival เมืองฟุกุโอะกะ ประเทศญี่ปุ่น มิญ ทือ เข้าร่วมการประกวดร้องเพลงทั้งในเวทีระดับภูมิภาคและระดับประเทศ โดยเฉพาะการประกวดร้องเพลงซาวมายเดี๋ยมแห่น () จัดโดยสถานีโทรทัศน์ VTV 3 เป็นเวทีการประกวดร้องเพลงที่ได้รับความนิยมมากที่สุดเมื่อปีที่ผ่านมา ปัจจุบันมิญ ทือ เป็นนักร้องหน้าใหม่ที่ได้รับการจับตามองมากที่สุดในเวียดนาม</doc>
