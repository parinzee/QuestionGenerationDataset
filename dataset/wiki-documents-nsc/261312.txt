<doc id="261312" url="https://th.wikipedia.org/wiki?curid=261312" title="โรคระบาดยุสตินิอานุส">โรคระบาดยุสตินิอานุส โรคระบาดยุสตินิอานุส () เป็นโรคระบาดระดับโรคระบาดทั่วที่เกิดขึ้นในจักรวรรดิไบแซนไทน์ที่รวมทั้งในกรุงคอนสแตนติโนเปิลระหว่างปี ค.ศ. 541 ถึงปี ค.ศ. 542 สาเหตุที่ยอมรับกันโดยทั่วไปของโรคระบาดคือกาฬโรค (bubonic plague) ที่ต่อมากลายมาเป็นเชื้อโรคที่มาระบาดครั้งใหญ่ในเหตุการณ์ที่เรียกว่ากาฬโรคระบาดในยุโรปในคริสต์ศตวรรษที่ 14 ผลกระทบกระเทือนของวิกฤติการณ์ครั้งนี้เทียบได้กับเมื่อเกิดการระบาดของกาฬโรคในคริสต์ศตวรรษที่ 14 ตามความเห็นของนักประวัติศาสตร์ตะวันตกของคริสต์ศตวรรษที่ 6 เป็นเหตุการณ์ที่ครอบคลุมทั่วโลกและในยุโรปเองทางตอนเหนือก็แพร่ไปถึงเดนมาร์ก และทางตะวันตกไปถึงไอร์แลนด์ โรคระบาดหวนกลับมาระบาดทุกชั่วอายุคนในบริเวณเมดิเตอร์เรเนียนมาจนถึงประมาณปี ค.ศ. 750 นอกจากนั้นก็ยังมีผลกระทบกระเทือนต่อแนวโน้มของอนาคตของประวัติศาสตร์ยุโรป นักประวัติศาสตร์สมัยใหม่ตั้งชื่อการระบาดครั้งนี้ตามชื่อจักรพรรดิยุสตินิอานุสที่ 1 ผู้ทรงสมเด็จพระจักรพรรดิแห่งจักรวรรดิไบแซนไทน์ ผู้ทรงราชย์ในสมัยที่เกิดการระบาดของโรคและพระองค์เองก็ประชวรด้วยโรคที่ว่า</doc>
