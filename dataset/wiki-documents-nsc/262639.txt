<doc id="262639" url="https://th.wikipedia.org/wiki?curid=262639" title="โรงเรียนสารสาสน์วิเทศศึกษา">โรงเรียนสารสาสน์วิเทศศึกษา โรงเรียนสารสาสน์วิเทศศึกษา () เป็นโรงเรียนอันดับที่ 12 ของกลุ่มโรงเรียนในเครือสารสาสน์ ซึ่งก่อตั้งโดย นายพิบูลย์ และ นางเพ็ญศรี ยงค์กมล เริ่มแรกได้จัดสร้างขึ้นบนเนื้อที่ 5 ไร่ 48 ตารางวา โดยเริ่มก่อสร้างในเดือน ตุลาคม พ.ศ. 2539 และเสร็จสิ้นในเดือนพฤษภาคม พ.ศ. 2540 เป็นอาคารเรียนความยาว 72 เมตร จำนวน 6 ชั้น ต่อมาในปี พ.ศ. 2542 ได้ขยายพื้นที่เพิ่มอีก 8 ไร่ 378 ตารางวา สำหรับก่อสร้างสระว่ายน้ำ โรงอาหาร ที่จอดรถในร่ม และอาคารเรียนหลังที่ 2 ต่อมาในปี พ.ศ. 2549 โรงเรียนได้ขยายพื้นที่ด้านหน้าอาคารเรียนที่ 1 เดิมเป็นบ่อน้ำ เพื่อก่อสร้างอาคารเรียนหลังที่ 3 สนามฟุตบอล และ ที่จอดรถกลางแจ้ง เพื่อให้เพียงพอต่อจำนวนของนักเรียนและบุคคลากรที่เพิ่มขึ้น ปัจจุบันโรงเรียนมีเนื้อที่รวมทั้งหมด 13 ไร่ 1 งาน 26 ตารางวา โรงเรียนสารสาสน์วิเทศศึกษาเป็นแห่งที่ 3 ของโรงเรียนในเครือสารสาสน์ที่เปิดทำการสอนแบบ Bilingual Program (แผนการเรียนการสอนแบบ 2 ภาษา) คือ ภาษาอังกฤษ, คณิตศาสตร์, สร้างเสริมประสบการณ์ชีวิต, ดนตรี, คอมพิวเตอร์ โดยใช้สื่อการเรียนการสอนเป็นภาษาอังกฤษ และใช้ครูต่างชาติสอน ตามหลักสูตรของกระทรวงศึกษาธิการ เน้นเด็กเป็นศูนย์กลางการเรียนรู้ ควบคู่คุณธรรม ความเป็นไทย ปัจจุบันได้ทำการเปิดสอนหลักสูตร International Educational Programme หรือ IEP ในระดับชั้นอนุบาล 3 และระดับประถมศึกษาปีที่ 1-6 เพื่อขยายขีดความสามารถของนักเรียนประวัติโรงเรียน ประวัติโรงเรียน. เดิม (ปี พ.ศ. 2539) โรงเรียนสารสาสน์วิเทศศึกษา ได้ทำการทดลองเปิดทำการสอนแผนก 2 ภาษา ในโรงเรียนสารสาสน์ประชาอุทิศพิทยาคาร ตั้งแต่ระดับชั้น อนุบาล 3 ถึง ประถมศึกษาปีที่ 2 จำนวน 3 ห้องเรียน โดยมีนักเรียนจำนวน 90 คน เมื่อโรงเรียนสารสาสน์วิเทศศึกษาก่อสร้างเสร็จ และเปิดทำการสอนจึงย้ายนักเรียนมาเรียนต่อ พร้อมทั้งเปิดรับนักเรียนใหม่ในปีการศึกษา 2540 ระดับอนุบาล 3 ถึง ประถมศึกษาปีที่ 5 จำนวนนักเรียน 469 คน (แผนกสองภาษา) และแผนกสามัญ อีก 360 คน รวม 2 แผนก 829 คน มีครูไทย 35 คน ครูต่างชาติ 12 คน ปัจจุบันปีการศึกษา 2545 ทางโรงเรียนได้เปิดรับสอนตั้งแต่ระดับชั้นอนุบาล 1 ถึงมัธยมศึกษาปีที่ 6 ซึ่งมีนักเรียนตั้งแต่ระดับชั้นอนุบาล 1 ถึงมัธยมศึกษาปีที่ 4 ทั้งสิ้น 1,827 คน ครูไทย 110 คน และครูต่างชาติ 32 คน ตั้งแต่ปีการศึกษา 2551 เป็นต้นมาโรงเรียนในเครือสารสาน์เขต 3 ได้แยกเป็น 2 กลุ่ม ได้แก่ เขต 3ก ดูแลแผนกสามัญ เขต 3ข ดูแลแผนกสองภาษา และสามัญบางส่วน ผู้อำนวยการสุวนิตย์ ยงค์กมล จึงได้แต่งตั้งอาจารย์ใหญ่ขึ้น เพื่อปฏิบัติหน้าที่แทนท่าน ส่วนท่านไปดำรงตำแหน่งผู้อำนวยการสารสาสน์เขต 3ขทำเนียบผู้บริหารโรงเรียน ทำเนียบผู้บริหารโรงเรียน. ข้อมูลปีการศึกษา พ.ศ. 2557บุคลากร บุคลากร. ข้อมูลปีการศึกษา พ.ศ. 2557 และ หนังสือ SWS Year Book Vol.13 (ประจำปี พ.ศ. 2557)สิ่งปลูกสร้างในโรงเรียน สิ่งปลูกสร้างในโรงเรียน. อาคาร 1 ก่อสร้างเมื่อ พ.ศ. 2540 เป็นอาคารคอนกรีต 6 ชั้น ปัจจุบันใช้สำหรับการเรียนการสอนในระดับประถมศึกษาปีที่ 1-5 มีห้องเรียนทั้งหมด 35 ห้อง พร้อมห้องประเภทอื่นๆ ได้แก่ ห้องธุรการ ห้องสารสนเทศ ห้องรับรอง ห้องพักครู ห้องคอมพิวเตอร์ ห้องเรียนคีย์บอร์ด ห้องเรียนกลองชุด ห้องเรียนดนตรีไทย ห้องเรียนกีต้าร์ ห้องฉายภาพยนตร์ ห้องปฏิบัติการ ห้องสมุด ห้องคอมพิวเตอร์ ห้องผู้อำนวยการและผู้บริหาร ห้องพยาบาล และ โรงอาหาร ส่วนในชั้น 6 จะเป็นโถงประชุม อาคาร 2 สร้างเสร็จเมื่อ พ.ศ. 2543 เป็นอาคารคอนกรีต 5 ชั้น ปัจจุบันใช้สำหรับการเรียนการสอนในระดับอนุบาลปีที่ 1-3 มีห้องเรียนทั้งหมด 18 ห้องเรียน พร้อมห้องประกอบการอื่นๆ ได้แก่ ห้องกิจกรรม ห้องศูนย์การเรียนรู้ ห้องพยาบาง โถงห้องอาหาร ห้องพักครู ห้องปฏิบัติการ และ ห้องประกอบอาหาร ส่วนในชั้นที่ 5 จัดเป็นห้องประชุมขนาดใหญ่ มีความยาวตลอดอาคารเรียน ใช้เก็บของและจัดกิจกรรมต่างๆๆ อาคาร 3 สร้างเสร็จเมื่อ พ.ศ. 2549 เป็นอาคารคอนกรีต 9 ชั้น ปัจจุบันใช้สำหรับการเรียนการสอนในระดับประถมศึกษาปีที่ 6 และมัธยมศึกษาปีที่ 1-6 มีห้องเรียนทั้งหมดจำนวน 35 ห้อง แบ่งเป็น มัธยมศึกษาตอนต้น 16 ห้อง และ มัธยมศึกษาตอนปลาย 19 ห้อง พร้อมห้องประกอบการอื่นๆ ได้แก่ ห้องธุรการ ห้องรับรอง ห้องสมุด ห้องเรียนเปียโน ห้องเรียนไวโอลิน ห้องวงโยธวาทิต ห้องพักครู ห้องพยาบาล ห้องประชุม ห้องเรียนกีตาร์ ห้องเรียนดนตรีไทย ห้องศูนย์การเรียนรู้ ห้องคอมพิวเตอร์ ห้องอินเทอร์เน็ต ห้องปฏิบัติการ โถงเก็บของ และห้องพยาบาล อาคารหอประชุม สร้างเสร็จเมื่อ พ.ศ. 2555 เป็นอาการคอนกรีต 3 ชั้น เริ่มเปิดใช้งานในปีการศึกษา 2555 ใช้สำหรับจัดกิจกรรมต่างๆ ได้แก่ กิจกรรมไหว้ครู กิจกรรมแนะแนวศึกษาต่อ กิจกรรมแข่งขันวิชาการ งานแสดงวันคริสต์มาส จัดประชุมสัมนา และ อื่นๆ โดยในชั้นที่ 1 จะเป็นห้องเรียนสำหรับระดับชั้นเตรียมอนุบาล และ จัดกิจกรรมต่างๆ</doc>
