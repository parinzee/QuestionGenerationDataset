<doc id="287198" url="https://th.wikipedia.org/wiki?curid=287198" title="มาสด้า ดีมิโอ">มาสด้า ดีมิโอ มาสด้า ดีมิโอ () เป็นรถยนต์นั่งขนาดเล็กมาก รุ่นหนึ่ง ผลิตโดยค่ายรถยนต์มาสด้า ในปัจจุบัน ดีมิโอ เป็นชื่อจริงของรถยนต์ มาสด้า 2 ซึ่งปัจจุบันเป็นที่รู้จักอย่างกว้างขวางในสังคมไทย แรกเริ่มนั้น ดีมิโอถูกออกแบบให้มีลักษณะเป็นรถมินิแวน กับ สเตชันวากอน (ยกตัวอย่างรถมินิแวนเช่น โตโยต้า อแวนซา ซึ่งคือรถตู้ย่อส่วน ซึ่งมีขนาดใหญ่เมื่อเทียบกับรถเก๋ง) แต่ต่อมา ก็ได้เปลี่ยนจากรถขนาดใหญ่กลายเป็นรถขนาดกะทัดรัด โดยแบ่งวิวัฒนาการตามช่วงเวลาของดีมิโอออกได้เป็น 3 รุ่น (Generation) ได้ดังนี้รุ่นที่ 1 (พ.ศ. 2539 - 2545) รุ่นที่ 1 (พ.ศ. 2539 - 2545). ดีมิโอรุ่นแรก ใช้รหัสรถว่า DW การขายนอกประเทศญี่ปุ่นมักจะใช้ชื่อ มาสด้า 121 (ในช่วงนั้น มีมาสด้า 121 มาขายบ้างประปรายในประเทศไทย แต่ 121 รุ่นนั้น ไม่ได้มาจากดีมิโอ แต่มาจากรถอีกรุ่นหนึ่งในเครือมาสด้า มีชื่อจริงว่า ออโต้แซม เรวิว (Autozam Revue)) DW ถูกออกแบบให้เป็นรถแฮทช์แบ็กหลังคาสูงขนาดใหญ่ มีเครื่องยนต์ 2 ขนาดให้เลือก คือ 1300 กับ 1500 ซีซี มีความยาว 3800 มม., กว้าง 1670 มม., สูง 1535 มม. และฐานล้อ 2390 มม. ในโฆษณาโทรทัศน์ของ DW มีนักบาสเก็ตบอลชื่อดังในยุคนั้น "สก็อตตี ปิปเปน" เป็นพรีเซนเตอร์ด้วยรุ่นที่ 2 (พ.ศ. 2545 - 2550) รุ่นที่ 2 (พ.ศ. 2545 - 2550). ดีมิโอรุ่นที่ 2 ใช้รหัสรถว่า DY การขายนอกประเทศมักจะใช้ชื่อ มาสด้า 2 ถือเป็นมาสด้า 2 รุ่นแรก แต่รุ่นนี้ยังไม่เป็นที่รู้จักในประเทศไทยมากนัก เครื่องยนต์มีตั้งแต่ขนาด 1250 ซีซี ถึง 1600 ซีซี ดีมิโอรุ่นนี้ ในบางประเทศมีการทำรถเครื่องยนต์ไฮบริดด้วย (เครื่องยนต์ไฮบริด คือเครื่องยนต์ที่ใช้แบตเตอรี่ชนิดพิเศษช่วยในการขับเคลื่อนในบางสถานการณ์ ทำให้ประหยัดน้ำมันได้ ในปัจจุบัน ประเทศไทยมีรถที่เป็นไฮบริดที่มีชื่อเสียงคือ โตโยต้า คัมรี่) มีความกว้าง 1680 มม., ยาว 3925 มม. , สูง 1530 มม. ระยะฐานล้อ 2490 มม. ในโฆษณาโทรทัศน์ของ DY มีนักแสดงชาวญี่ปุ่น มิซากิ อิโตะ (Misaki Ito) เป็นพรีเซนเตอร์รุ่นที่ 3 (พ.ศ. 2550 - พ.ศ. 2557) รุ่นที่ 3 (พ.ศ. 2550 - พ.ศ. 2557). ดีมิโอรุ่นที่ 3 หรือ มาสด้า 2 ใหม่ ใช้รหัสรถว่า DE มีการออกแบบใหม่ทั้งหมด มีการผลิตรถซีดาน 4 ประตูด้วย (แต่ในช่วงแรกยังไม่เข้าประเทศไทย กำลังจะเข้าใน พ.ศ. 2552) รุ่นนี้ได้รับความนิยมอย่างสูง ภายใน 1 เดือนหลังการเปิดตัว สามารถทำยอดขายได้ถึง 15,000 คัน และในพ.ศ. 2551 ดีมิโอรุ่นที่ 3 นี้ได้รับรางวัลรถยนต์ยอดเยี่ยมแห่งปี ระดับโลก (World Car of the Year 2008) รุ่นนี้ เป็นรุ่นแรกที่เข้ามาผลิตและมีชื่อเสียงในประเทศไทย โดยมีสายการผลิตที่ จังหวัดระยอง เริ่มการขายในช่วงปลายปี พ.ศ. 2552 ด้านมิติ มีความยาว 3885 มม., กว้าง 1695 มม., สูง 1475 มม. ระยะฐานล้อ 2490 มม. ไม่กี่เดือนต่อมา มาสด้า 2 ได้รับรางวัล รถยนต์ยอดเยี่ยมแห่งปี 2010 ระดับประเทศไทย (Thailand Car of the Year 2010) ประเภทรถยนต์แฮทช์แบ็ก ขนาดเครื่องยนต์ต่ำกว่า 1500 ซีซี หลังจากนั้น ในต้นปี พ.ศ. 2553 ก็ได้มีการเปิดตัวรุ่นซีดานในประเทศไทย ซึ่งประสบความสำเร็จมากในวงกว้าง และได้มีการปรับโฉม (Minorchange) ในปี พ.ศ. 2554 โดยแยกออกเป็น 2 รุ่น คือ ตัวถังแฮทช์แบค 5 ประตู ใช้ชื่อว่า มาสด้า 2 สปอร์ต () และตัวถังซีดาน 4 ประตู ใช้ชื่อว่า มาสด้า 2 เอลิแกนซ์ ()รุ่นที่ 4 (พ.ศ. 2558 - ปัจจุบัน) รุ่นที่ 4 (พ.ศ. 2558 - ปัจจุบัน). มาสด้า ดีมิโอ หรือ มาสด้า 2 รุ่นที่ 4 มีรหัสว่า DJ ได้ถูกเปิดตัวในประเทศไทยเมื่อเดือนมกราคม 2558 ต่อจาก มาสด้า CX-5 และ มาสด้า 3 ภายใต้โครงการอีโคคาร์ เฟส 2 ในปี 2559 มาสด้า 2 ได้รับรางวัลรถยนต์ยอดเยี่ยมแห่งปี 2016 (Thailand Car of The Year 2016) ประเภทรถอีโคคาร์ประเภทดีเซล มาสด้า 2 มีเครื่องยนต์เบนซิน SKYACTIV-G 1.3 ลิตร อัตราส่วนการอัด 12.0:1 กำลังสูงสุด 93 แรงม้า ซึ่งมีอัตราการประหยัดน้ำมันสูงสุด 23.3 กิโลเมตรต่อลิตร และเครื่องยนต์ดีเซล SKYACTIV-D 1.5 ลิตร อัตราส่วนการอัด 14.8:1 กำลังสูงสุด 105 แรงม้า ซึ่งมีอัตราการประหยัดน้ำมันสูงสุด 26.3 กิโลเมตรต่อลิตร ซึ่งเครื่องยนต์ทั้ง 2 เครื่องมีอัตราการปล่อยคาร์บอนไดออกไซด์ในไอเสีย 100 กรัม/กม. ผ่านมาตรฐาน Euro 5 ทั้งคู่ และเป็นครั้งแรกของมาสด้าที่นำเครื่องยนต์ดีเซลมาใส่ในกลุ่มรถยนต์นั่ง ในต้นปี พ.ศ. 2560 มาสด้า 2 ได้มีการปรับอุปกรณ์ให้กับตัวรถโดยเพิ่มระบบเทคโนโลยีความปลอดภัยเข้ามา ได้แก่ ระบบ i-Activesense และ ระบบ G-Victoring Control (GVC) อีกทั้งยังมีระะบบควบคุมความเร็วรถอัตโนมัติ (Cruise Control) และเกียร์ Paddle Shift ส่วนภายนอกมีการเปลี่ยนแปลงเพียงแค่เพิ่มคิ้วของโคมไฟหน้าด้วยกรอบโครเมียม ส่วนภายในมีการตกแต่งด้วยวัสดุใหม่ๆ เช่น เบาะผ้าสีดำหรือหนังแท้สีดำ แผงแดชบอร์ดเปียโนแบล็ค และมีการเดินตะเข็บที่แผงประตู แต่การตกแต่งจะแตกต่างกันไปตามแต่ละรุ่นย่อย ส่วนสีของตัวถังภายนอก ได้มีการเพิ่มสีมา 3 สี ได้แก่ สีดำ เจ็ทแบล็ค, สีเงิน เมทิออร์ เกรย์ และสีน้ำเงิน อีเทอนอล บลู</doc>
