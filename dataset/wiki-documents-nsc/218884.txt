<doc id="218884" url="https://th.wikipedia.org/wiki?curid=218884" title="สะโลเมกับศีรษะของยอห์นแบปติสต์ (การาวัจโจ) มาดริด">สะโลเมกับศีรษะของยอห์นแบปติสต์ (การาวัจโจ) มาดริด สะโลเมกับศีรษะของยอห์นแบปติสต์ () เป็นภาพเขียนสีน้ำมันที่เขียนโดยการาวัจโจจิตรกรสมัยบาโรกคนสำคัญชาวอิตาลีที่ปัจจุบันตั้งแสดงอยู่ที่พระราชวังมาดริด ในประเทศสเปน นักชีวประวัติโจวันนี ปีเอโตร เบลโลรี (Giovanni Bellori) กล่าวถึงภาพเขียน “สะโลเมกับศีรษะของยอห์นแบปติสต์” ในปี ค.ศ. 1672 ที่การาวัจโจส่งจากเนเปิลส์ไปให้อลอฟ เด วิยาคอร์ท (Alof de Wignacourt) แกรนด์มาสเตอร์แห่งคณะอัศวินฮอสปิทัลเลอร์ เพื่อหวังจะขอขมาหลังจากที่ถูกไล่ออกจากคณะก่อนหน้านั้นในปี ค.ศ. 1608 ซี่งน่าจะเป็นภาพเขียนนี้และไม่ใช่ภาพ “สะโลเมกับศีรษะของยอห์นแบปติสต์ (ลอนดอน)” ตามความเห็นของจอห์น แกชผู้เชี่ยวชาญเกี่ยวกับงานเขียนของการาวัจโจ นอกจากนั้นแกชก็ยังมีความเห็นว่าภาพที่ผู้สังหารที่ยืนอยู่ในเงามืดข้างหลังสะโลเมมองลงไปยังศีรษะที่ตัดขาดของนักบุญยอห์นแบปติสต์ ยังเป็นกิริยาทีทำให้ภาพเขียนกลายเป็นภาพที่ไม่เพียงแต่จะทำให้ผู้ดูตื่นตระหนกในเหตุการณ์แต่ยังเป็น “ภาพที่สื่อความหมายของการตรึกตรองเรื่องความตายและความทารุณของมนุษย์”</doc>
