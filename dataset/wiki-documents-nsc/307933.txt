<doc id="307933" url="https://th.wikipedia.org/wiki?curid=307933" title="วิทยาลัยนานาชาติ มหาวิทยาลัยศิลปากร">วิทยาลัยนานาชาติ มหาวิทยาลัยศิลปากร วิทยาลัยนานาชาติ มหาวิทยาลัยศิลปากร (; ชื่อย่อ: SUIC) จัดตั้งขึ้นเป็นคณะวิชาที่ 14 ในมหาวิทยาลัยศิลปากร โดยมีจุดประสงค์ในการจัดการเรียนการสอนหลักสูตรนานาชาติเพื่อพัฒนาบัณฑิตซึ่งมีศักยภาพสู่ตลาดแรงงานซึ่งมีภาวะการแข่งขันสูงได้ประวัติ ประวัติ. มหาวิทยาลัยศิลปากรได้ตระหนักถึงอิทธิพลของโลกาภิวัฒน์ที่มีบทบาทเพิ่มมากขึ้น และส่งผลกระทบต่อสังคมในยุคปัจจุบัน จึงได้ก่อก่อตั้งวิทยาลัยนานาชาติขึ้นในปี พ.ศ. 2546 เพื่อนำเสนอหลักสูตรที่มีคุณภาพและที่ดำเนินการเรียนการสอนเป็นภาษาอังกฤษ วิทยาลัยนานาชาติ ได้เปิดหลักสูตรการจัดการโรงแรม ระดับปริญญาตรี (ปริญญาร่วม 2 สถาบัน) โดยร่วมมือกับสถาบันวาแตล ประเทศฝรั่งเศส โดยในปีแรก มีนักเรียนทั้งหมด 30 คน ต่อมาในปี พ.ศ. 2547 ได้เปิดหลักสูตรเพิ่ม 2 หลักสูตรคือ หลักสูตรปริญญาตรีสาขาการออกแบบสื่อสารดิจิทัล (ปริญญาร่วม 2 สถาบัน) โดยร่วมมือกับมหาวิทยาลัยเบอร์มิงแฮมซิตี้ ประเทศอังกฤษ และหลักสูตรปริญญาโทบริหารธุรกิจ สาขาการโรงแรมและการท่องเที่ยว (เป็นหลักสูตรปริญญาโทร่วม 2 สถาบัน โดยร่วมกับสถาบันวาแตล ประเทศฝรั่งเศส) ปริญญาโทการจัดการธุรกิจระหว่างประเทศ โดยร่วมมือจัด Work Study Tour กับมหาวิทยาลัยเทคโนโลยีซิดนีย์ ประเทศออสเตรเลีย ในปัจจุบัน วิทยาลัยนานาชาติเป็นที่ยอมรับมากขึ้นและมีจำนวนนักศึกษาที่เพิ่มขึ้นถึง 500 คน ทางวิทยาลัยฯ จึงต้องขยายเพิ่มพื้นที่และสิ่งอำนวยความสะดวกต่าง ๆ ในการเรียนการสอน โดยการขอใช้พื้นที่เพิ่มในตึกสำนักงานอธิการบดี ตลิ่งชัน สร้างภัตตาคารใหม่ในบริเวณใกล้กับมหาวิทยาลัย เพื่อให้นักศึกษาการโรงแรมได้ฝึกปฏิบัติ และย้ายสาขามัลติมีเดียไปอยู่ที่อาคารธนาลงกรณ์ ปิ่นเกล้า ในวงการการโรงแรม องค์กรและบริษัทต่าง ๆ ยอมรับถึงคุณภาพ และความสามารถของนักเรียนจากวิทยาลัยนานาชาติ และในขณะเดียวกันก็ชื่นชมกับหลักสูตรการเรียนการสอนที่มีประสิทธิภาพ ด้วยเหตุนี้ วัตถุประสงค์หลักของวิทยาลัยนานาชาติคือการนำเสนอ และสอนหลักสูตรมืออาชีพที่มีประสิทธิภาพอย่างต่อเนิ่อง และขยายเพิ่มมากขึ้นในอนาคตอันใกล้นี้ อีกเป้าหมายหนึ่งของวิทยาลัยฯ คือการทำงานอย่างใกล้ชิดกับโรงเรียน หน่วยงานราชการและเอกชน โดยการนำเสนอหลักสูตรการอบรมต่าง ๆหลักสูตรทำเนียบผู้อำนวยการทำเนียบผู้อำนวยการ. - หมายเหตุ ตำแหน่งทางวิชาการในระหว่างที่ดำรงตำแหน่งในขณะนั้น</doc>
