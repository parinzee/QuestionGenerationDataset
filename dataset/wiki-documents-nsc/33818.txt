<doc id="33818" url="https://th.wikipedia.org/wiki?curid=33818" title="บ้านตุ๊กตา">บ้านตุ๊กตา บ้านตุ๊กตา ตั้งอยู่เลขที่ 42 ซอยต้นสน ถนนเพลินจิต แขวงลุมพินี เขตปทุมวัน กรุงเทพมหานคร ออกแบบและก่อสร้างโดยศาสตราจารย์หม่อมเจ้าโวฒยากร วรวรรณ อดีตคณบดีคณะสถาปัตยกรรมศาสตร์ จุฬาลงกรณ์มหาวิทยาลัย ราว พ.ศ. 2473 - 2474 เพื่อใช้เป็นเรือนหอของพระองค์ โดยรูปแบบของบ้านคล้ายกับบ้านในชนบทของอังกฤษ ต่อมาทายาทคือหม่อมราชวงศ์ชาญวุฒิ วรวรรณ ได้บูรณะเมื่อ พ.ศ. 2532 ดัดแปลงบานหน้าต่างจากไม้มาเป็นกระจก ปัจจุบันบ้านตุ๊กตาให้เช่าเปิดเป็นสปา ชื่อ 1930 สปาสถาปัตยกรรม สถาปัตยกรรม. บ้านตุ๊กตาเป็นบ้าน 2 ชั้น และห้องใต้ดิน 1 ชั้น ลักษณะสถาปัตยกรรมแบบทิวดอร์ มีโครงสร้าง Half-Timber คือโครงสร้างหลักเป็นไม้เต็งรังและไม้สัก ผนังเป็นโครงระแนงไม้สักตามนอน ฉาบปูนเรียบ นับเป็นอาคารแห่งแรกในประเทศไทยที่มีห้องใต้ดินสมบูรณ์แบบ มีระบบถ่ายเทอากาศที่เหมาะสม บ้านตุ๊กตาได้รับรางวัลอาคารอนุรักษ์ดีเด่น จากสมาคมสถาปนิกสยาม เมื่อ พ.ศ. 2537</doc>
