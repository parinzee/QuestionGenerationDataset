<doc id="900939" url="https://th.wikipedia.org/wiki?curid=900939" title="กาตาเนีย">กาตาเนีย กาตาเนีย () เป็นเมืองใหญ่อันดับ 2 ของแคว้นปกครองตนเองซิซิลี ตั้งอยู่บนชายฝั่งทิศตะวันออกของทะเลไอโอเนียน เป็นเมืองหลวงของมหานครกาตาเนีย เป็นเมืองใหญ่ 1 ใน 10 ของอิตาลี และเป็นมหานครใหญ่เป็นอันดับ 7 ของอิตาลี มีประชากร 313,000 คน และประชากรของเขตเมืองขยาย ประมาณ 767,003 คน และเขตมหานครมีประชากร 1,115,310 คน กาตาเนียเป็นที่รู้จักจากเหตุการณ์แผ่นดินไหว ได้รับความเสียหายอย่างหนักจากแผ่นดินไหวในปี ค.ศ. 1169 และ ค.ศ. 1693 มีการปะทุของภูเขาไฟที่เกิดจากภูเขาไฟเอตนา มีเหตุรุนแรงที่สุดเกิดขึ้นในปี ค.ศ. 1669 กาตาเนียมีประวัติศาสตร์อันยาวนาน ก่อตั้งมาตั้งแต่ศตวรรษที่ 8 ก่อนคริสตกาล ในปี ค.ศ. 1434 มีมหาวิทยาลัยแห่งแรกของซิซิลี ในศตวรรษที่ 14 ในสมัยฟื้นฟูศิลปวิทยา กาตาเนียเป็นหนึ่งในเมืองสำคัญของอิตาลี เป็นศูนย์กลางด้านวัฒนธรรม ศิลปะ และการเมือง เมืองมีความอุดมสมบูรณ์ด้านศิลปะและประวัติศาสตร์ มีพิพิธภัณฑ์ ร้านอาหาร โบสถ์ สวนสาธารณะ และโรงละครหลายแห่ง กาตาเนียยังขึ้นชื่อด้านอาหารริมทาง</doc>
