<doc id="923048" url="https://th.wikipedia.org/wiki?curid=923048" title="ท่าสี่พระยา">ท่าสี่พระยา ท่าสี่พระยา (; รหัส: น3, N3)เป็นท่าเรือแห่งหนึ่งในพื้นที่กรุงเทพมหานคร ตั้งอยู่ริมฝั่งแม่น้ำเจ้าพระยาฝั่งตะวันออก หรือฝั่งพระนคร ณ เลขที่ 23 ถนนโยธา แขวงตลาดน้อย เขตสัมพันธวงศ์ เป็นท่าเรือข้ามฟากระหว่างท่าคลองสาน ในพื้นที่เขตคลองสาน ฝั่งธนบุรี ที่อยู่ตรงข้าม และเป็นท่าที่ให้บริการของเรือด่วนเจ้าพระยา เปิดให้บริการตั้งแต่เวลา 05:30–24:00 น. ในส่วนของเรือข้ามฟาก ท่าสี่พระยา อยู่ใกล้กับแหล่งท่องเที่ยวและสถานที่สำคัญ เช่น ริเวอร์ซิตี้, โรงแรมรอยัลออร์คิดเชอราตัน, ถนนสี่พระยา, วัดแก้วแจ่มฟ้า โดยสามารถเดินไปยังชุมชนตลาดน้อยได้ ซึ่งภายในชุมชนมีหลายสิ่งที่น่าสนใจ เช่น โบสถ์กาลหว่าร์, ธนาคารไทยพาณิชย์ สาขาตลาดน้อย, ศาลเจ้าโจวซือกง หรือบ้านโซวเฮงไถ่ บ้านสถาปัตยกรรมจีนโบราณ อายุกว่า 200 ปี และสามารถเดินเชื่อมต่อไปยังวงเวียนโอเดียน อันจุดเริ่มต้นของถนนเยาวราชได้</doc>
