<doc id="54692" url="https://th.wikipedia.org/wiki?curid=54692" title="รัฐบุรุษ">รัฐบุรุษ รัฐบุรุษคือ บุคคลผู้ซึ่งเคยดำรงตำแหน่งสำคัญในการบริหารราชการแผ่นดินในฐานะต่าง ๆ อาทิ ผู้นำทางการเมือง หรือผู้นำทางทหาร โดยตลอดระยะเวลาที่อยู่ในตำแหน่งได้ประกอบคุณงามความดี ปฏิบัติราชการอย่างเต็มกำลังความสามารถ ด้วยความซื่อสัตย์สุจริต และได้ช่วยเหลือจงรักภักดีต่อชาตินั้น ๆ จนเป็นที่ประจักษ์กันโดยทั่วไปในประเทศไทยรัฐบุรุษอาวุโส ในประเทศไทย. รัฐบุรุษอาวุโส. ประเทศไทยเคยมีตำแหน่ง รัฐบุรุษอาวุโส หมายถึง บุคคลผู้เคยดำรงตำแหน่งสำคัญในราชการ ในฐานะผู้นำทางการเมืองหรือผู้สำเร็จราชการแทนพระองค์ และตลอดระยะเวลาที่ดำรงตำแหน่ง ได้ปฏิบัติราชการด้วยความซื่อสัตย์สุจริต จงรักภักดีต่อชาติ ศาสนา พระมหากษัตริย์ จนเป็นที่ประจักษ์แก่ปวงชนชาวไทยโดยทั่วไป พระมหากษัตริย์ไทยจะมีพระบรมราชโองการโปรดเกล้าฯ ยกย่องเป็นรัฐบุรุษอาวุโส มีผู้ได้รับยกย่อง 1 คน คือ- ปรีดี พนมยงค์ ผู้สำเร็จราชการแทนพระองค์พระบาทสมเด็จพระปรเมนทรมหาอานันทมหิดล นายกรัฐมนตรี ผู้นำสมาชิกคณะราษฎรฝ่ายพลเรือน ผู้นำขบวนการเสรีไทย และผู้ก่อตั้งมหาวิทยาลัยธรรมศาสตร์ ได้รับยกย่องเป็นรัฐบุรุษอาวุโสเมื่อวันที่ 8 ธันวาคม พ.ศ. 2488รัฐบุรุษ รัฐบุรุษ. ส่วนตำแหน่ง รัฐบุรุษ หมายถึง ผู้มีความรู้ความสามารถในการบริหารบ้านเมือง ได้ปฏิบัติหน้าที่โดยซื่อสัตย์สุจริตเป็นที่ประจักษ์มาโดยตลอด ไม่มีความด่างพร้อย และเป็นที่ยอมรับของประชาชน คณะรัฐมนตรีจะมีมติเสนอชื่อให้รัฐสภาเห็นชอบแล้วทูลเกล้าฯ ถวายให้พระมหากษัตริย์ไทยยกย่องต่อไป ปัจจุบัน มีผู้ได้รับยกย่อง 1 คน คือ- พลเอก เปรม ติณสูลานนท์ ผู้สำเร็จราชการแทนพระองค์ ประธานองคมนตรี ผู้บัญชาการทหารบก และนายกรัฐมนตรี ได้รับยกย่องเป็นรัฐบุรุษเมื่อวันที่ 29 สิงหาคม พ.ศ. 2531</doc>
