<doc id="15950" url="https://th.wikipedia.org/wiki?curid=15950" title="รูมิโกะ ทากาฮาชิ">รูมิโกะ ทากาฮาชิ รูมิโกะ ทากาฮาชิ (; เกิด 10 ตุลาคม พ.ศ. 2500) เป็นนักเขียนการ์ตูนญี่ปุ่นผู้เขียน ลามู ทรามวัยจากต่างดาว, อิกโคคุ บ้านพักหรรษา, วนาแห่งเงือก, รันม่า ½, ฤทธิ์หมัดเสือหิว, อินุยาฉะ, รินเนะ เธอเป็นนักเขียนการ์ตูนที่มีชื่อเสียงโด่งดังและได้รับความนิยมอย่างมากทั้งจากผู้คนในวัยเด็กวัยผู้ใหญ่ ผลงานสร้างสรรค์ของเธอมีเอกลักษณ์เป็นที่ยอมรับและมีผู้คนติดตามชื่นชอบทั้งในญี่ปุ่นในต่างประเทศ เนื่องจากการ์ตูนของเธอมีลายเส้นน่ารักอ่านง่ายมีความสนุกสนานในตัวเองการงาน การงาน. ชีวิตการเรียนของเธอไม่ได้เรียนจบมาในด้านศิลปะ แต่เรียนมาในด้านโบราณคดี และตอนแรกเธอคิดว่า เรียนมาทางไหน ก็ไปทางด้านนั้น ไม่ได้สนใจจะมาทางด้านสายงานวาดเขียนการ์ตูน แต่เมื่อเธอได้เจอกับสมุดบันทึกของเพื่อนที่เต็มไปด้วย การ์ตูน และ การ์ตูน จึงเป็นแรงบันดาลใจให้เธอหันมาฝึกเขียนการ์ตูน ผลงานเปิดตัวที่ทำให้เธอเป็นที่รู้จักคือ Katte na Yatsura (勝手なやつら) มังงะเรื่องสั้นที่ได้ตีพิมพ์กับโชเน็งซันเดย์และชนะรางวัลนักเขียนหน้าใหม่จากผลงานนี้ใน พ.ศ. 2521 และภายในปีเดียวกัน ลามู ทรามวัยจากต่างดาว ได้เริ่มลงตีพิมพ์เผยแพร่ หลังจากนั้นผลงานเรื่องเด่นหลัก ๆ ของเธอในนิตยสารโชเน็งรายสัปดาห์ และรวมเล่มกับสำนักพิมพ์โชงะกุกัง ทั้ง ลามู ทรามวัยจากต่างดาว, อิกโคคุ บ้านพักหรรษา, รันม่า ½, อินุยาฉะ เทพอสูรจิ้งจอกเงิน และ รินเนะ ก็ได้กลายมาเป็นอะนิเมะ รูมิโกะ ทากาฮาชิ เป็นหนึ่งในนักเขียนการ์ตูนที่ร่ำรวยที่สุดคนหนึ่งในญี่ปุ่นและเป็นนักเขียนการ์ตูนที่เสียภาษีมากที่สุดผลงาน ผลงาน. และผลงานเรื่องสั้นอีกมากมายหลากเรื่องหลายแนว ซึ่งตีพิมพ์รวมเล่มภายในชื่อ รูมิกเวิลด์ (Rumic World) และ รูมิกเทียเตอร์ (Rumic Theater) อีกทั้งยังมีมังงะเรื่องสั้นจบในตอนเรื่องอื่นและผลงานใหม่ที่เขียนขึ้นในภายหลัง ซึ่งยังไม่ได้จัดพิมพ์เป็นรวมเล่ม เช่น- Sennen no Mushin (Mindlessness for A Thousand Years)รางวัล รางวัล. พ.ศ. 2521 Best New Comic Artist Award รางวัลนักเขียนหน้าใหม่ของสำนักพิมพ์โชงะกุกัง จากมังงะเรื่องสั้นเรื่อง 勝手なやつら "คัตเตะ นะ ยาสึรา" (พวกงั่งผู้ตั้งมั่น) พ.ศ. 2523 Shogakukan Manga Award ในสาขา Shōnen Shōjo จากมังงะเรื่อง うる星やつら "ยูเซ ยาสึรา" (ลามู ทรามวัยจากต่างดาว) พ.ศ. 2530 Seiun Award ในงานประกาศรางวัล ครั้งที่ 18 จากมังงะเรื่อง うる星やつら "ยูเซ ยาสึรา" (ลามู ทรามวัยจากต่างดาว) พ.ศ. 2532 Seiun Award ในงานประกาศรางวัล ครั้งที่ 20 จากมังงะเรื่อง 人魚の森 "นินเงียวโนะโมริ" (วนาแห่งเงือก) มังงะเล่มหนึ่งในชุด 人魚シリーズ "นินเงียวชิริซุ" (เงือกซีรีส์) พ.ศ. 2537 Inkpot Award ของ Comic-Con International: San Diego พ.ศ. 2544 Shogakukan Manga Award ในสาขา Shōnen จากมังงะเรื่อง 犬夜叉 "อินุยาฉะ" (เทพอสูรจิ้งจอกเงิน) พ.ศ. 2560 Science Fiction Hall of Fame สาขา Creator</doc>
