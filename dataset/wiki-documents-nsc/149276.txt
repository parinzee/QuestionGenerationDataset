<doc id="149276" url="https://th.wikipedia.org/wiki?curid=149276" title="พระเจ้าอินจงแห่งโชซ็อน">พระเจ้าอินจงแห่งโชซ็อน พระเจ้าอินจง ( ค.ศ. 1515 - ค.ศ. 1545) เป็นกษัตริย์องค์ที่ 12 แห่งราชวงศ์โชซอน (ค.ศ. 1544 - ค.ศ. 1545) ประสูติเมื่อค.ศ. 1515 เป็นพระโอรสของพระเจ้าจุงจง (중종, 中宗) และพระมเหสีจังกยอง (장경왕후, 章敬王后) จากตระกูลยุนแห่งพาพยอง (파평윤씨, 坡平尹氏) ซึ่งสิ้นพระชนม์ในระหว่างมีพระประสูติการพระเจ้าอินจง พระเจ้าอินจงทรงได้รับการสถาปนาเป็นองค์ชายรัชทายาทเมื่อค.ศ. 1520 ในค.ศ. 1534 พระมเหสีมุนจอง (문정왕후, 文定王后) พระมเหสีองค์ใหม่จากตระกูลยุนเช่นกัน ได้ประสูติพระอนุชาของพระเจ้าอินจงคือ องค์ชายคยองวอน (경원대군, 慶原大君) ทำให้ตระกูลยุนแตกออกเป็นสองฝ่าย ได้แก่ ฝ่ายยุนใหญ่ (대윤, 大尹) นำโดยยุนนิม (윤임, 尹任) พระเชษฐาของพระมเหสีจังกยองและพระมาตุลาขององค์ชายรัชทายาท สนับสนุนองค์ชายรัชทายาทให้ได้เป็นกษัตริย์ และฝ่ายยุนเล็ก นำโดยยุนวอนฮย็อง (윤원형, 尹元衡) พระอนุชาของพระมเหสีมุนจอง สนับสนุนองค์ชายคยองวอน พระเจ้าจุงจงสวรรคตในค.ศ. 1544 องค์ชายรัชทายาทจึงได้ขึ้นครองราชสมบัติต่อ ฝ่ายยุนใหญ่จึงก้าวขึ้นมามีอำนาจเหนือฝ่ายยุนเล็ก แต่พระเจ้าอินจงนั้นมีพระพลานามัยไม่ค่อยดีนัก อยู่ในราชสมบัติได้แปดเดือนก็สวรรคตในค.ศ. 1545 องค์ชายคยองวอนพระอนุชาจึงได้ขึ้นครองราชย์ต่อมาเป็นพระเจ้ามยองจง (명종, 明宗)พระนามเต็ม พระนามเต็ม. สมเด็จพระราชา อินจง ยองจอง ฮอนมุน อึยมู จางซุก ฮุมฮโย แห่งเกาหลีพระบรมวงศานุวงศ์พระบรมวงศานุวงศ์. - พระราชบิดา: พระเจ้าจุงจง (중종, 中宗) - พระราชมารดา: สมเด็จพระราชินีจางคยอง ตระกูลยุน แห่งพาพยอง (장경왕후 윤씨) พระมเหสี- สมเด็จพระราชินีอินซอง ตระกูลปาร์ค แห่งนาจู (인성왕후 박씨) พระสนม- พระสนมซุกบิน จากตระกูลยุน แห่งพาพยอง - พระสนมฮเยบิน จากตระกูลจอง แห่งคยองจู - พระสนมควีอิน จากตระกูลจอง แห่งยอนอิล - พระสนมยังเจ จากตระกูลยุน แห่งพาพยอง (ยังเจ คือ พระสนมขององค์รัชทายาท)</doc>
