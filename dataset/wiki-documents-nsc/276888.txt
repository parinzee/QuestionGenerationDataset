<doc id="276888" url="https://th.wikipedia.org/wiki?curid=276888" title="ตูแรน">ตูแรน ตูแรน () ตูแรนเป็นอดีตจังหวัดของฝรั่งเศส ที่มีเมืองหลวงอยู่ที่ตูร์ ระหว่างการเปลี่ยนแปลงระบบเขตบริหารในปี ค.ศ. 1790 ระหว่างการปฏิวัติฝรั่งเศส ตูแรนก็ถูกแบ่งระหว่างจังหวัดแองดร์-เอต์-ลัวร์, ลัว-เรต์-แชร์ และ แองดร์ "Touraine" เป็นชื่อที่มาจากกลุ่มชนเคลท์ที่เรียกว่าทูโรนส์ (Turones) ผู้ตั้งถิ่นฐานอยู่ในบริเวณนั้นมาร่วมสองพันปีก่อนหน้านั้น ในปี ค.ศ. 1044 ตูแรนก็ตกอยู่ภายใต้อำนาจของราชวงศ์อองชู (ในฐานะราชวงศ์แพลนทาเจเน็ท) ผู้กลายมาเป็นพระมหากษัตริย์อังกฤษในปี ค.ศ. 1154 โดยมีที่ตั้งมั่นสำคัญอยู่ที่ปราสาทที่ชินง ในปี ค.ศ. 1205 ฟิลิปที่ 2 ออกัสตัสแห่งฝรั่งเศสก็ยึดตูแรนคืนมาได้ ในช่วงนี้ตูแรนก็ได้รับเลื่อนฐานะขึ้นเป็นอาณาจักรดยุคของหลวง ในปี ค.ศ. 1429 โจนออฟอาร์คก็ได้ทำการเข้าเฝ้าครั้งสำคัญในประวัติศาสตร์ในชาร์ลส์ที่ 7 ผู้ต่อมาขึ้นครองราชย์เป็นพระมหากษัตริย์ฝรั่งเศสที่ชินง ตั้งแต่ปลายคริสต์ศตวรรษที่ 15 จนถึง คริสต์ศตวรรษที่ 16 ตูแรนก็กลายเป็นที่ประทับอันเป็นที่โปรดปรานของพระมหากษัตริย์ฝรั่งเศสหลายพระองค์ ปราสาทที่เคยเป็นปราสาทที่มืดทมึนของยุคกลางก็ได้รับการเปลี่ยนแปลงไปเป็นวังแบบเรอเนสซองซ์ ซึ่งทำให้ตูแรนได้ชื่อว่าเป็น "อุทยานแห่งฝรั่งเศส" ฐานะอาณาจักรดยุคของหลวงเปลี่ยนมาเป็นจังหวัดในปี ค.ศ. 1584 และถูกแบ่งย่อยอีกครั้งในปี ค.ศ. 1790</doc>
