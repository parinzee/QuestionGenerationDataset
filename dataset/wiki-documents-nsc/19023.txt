<doc id="19023" url="https://th.wikipedia.org/wiki?curid=19023" title="สึบาสะ สงครามเทพข้ามมิติ">สึบาสะ สงครามเทพข้ามมิติ สึบาสะ สงครามเทพข้ามมิติ () เป็นการ์ตูนญี่ปุ่น ผลงานของกลุ่มนักวาดการ์ตูน แคลมป์ ซึ่งลงในหนังสือการ์ตูนโชเน็นแม็กกาซีนรายสัปดาห์ ฉบับรวมเล่มมีจำนวน 28 เล่มจบ จำนวนตอนหลัก 233 ตอน ต่อมาได้รับการสร้างเป็นภาพยนตร์การ์ตูนโทรทัศน์ และออกอากาศเมื่อ 9 เมษายน ถึง 15 ตุลาคม พ.ศ. 2548 ซึ่งในเดือนตุลาคม พ.ศ. 2548 ได้มีการฉายซ้ำ และฉายภาคต่อชุดที่ 2 ในเดือน เมษายน พ.ศ. 2549 และยังมีฉบับภาพยนตร์ ชื่อ The Princess of the Birdcage Land (劇場版ツバサ・クロニクル 鳥カゴの国の姫君) ออกฉายเมื่อ 20 สิงหาคม พ.ศ. 2548 ซึ่งมีความเกี่ยวโยงกับเรื่อง XXXโฮลิค ในประเทศไทย สึบาสะ สงครามเทพข้ามมิติ ได้รับลิขสิทธิ์ตีพิมพ์โดย สำนักพิมพ์วิบูลย์กิจ ส่วนฉบับแอนิเมชันทั้งภาค1และ2 ออกวางจำหน่ายในรูปแบบวีซีดี-ดีวีดีลิขสิทธิ์โดย TIGAเรื่องย่อ เรื่องย่อ. เชารัน นักสำรวจโบราณสถานและยังเป็นเพื่อนกับเจ้าหญิงซากุระแห่งอาณาจักรโคลว ได้ทำการสำรวจโบราณสถานของอาณาจักรโคลว ทำให้ประตูมิติเปิดออก เชารันช่วยซากุระไว้ แต่กลับทำให้ความทรงจำของซากุระทั้งหมดกระจัดกระจายออกไปยังมิติต่างๆ ยูกิโตะ นักบวชแห่งอาณาจักรโคลวจึงส่งเชารันและซากุระไปหา ยูโกะ แม่มดแห่งมิติเพื่อบอกวิธีการรวบรวมปีกขนนกความทรงจำของซากุระกลับมาให้ได้ทั้งหมดเพื่อรักษาชีวิตของซากุระไว้ โดยยูโกะเสนอสิ่งแลกเปลี่ยนในการเดินทางข้ามมิติ และวิธีการนำความทรงจำของซากุระกลับมานั้นต้องเอากลับมาด้วยกำลังของตนเองเท่านั้น แต่สิ่งแลกเปลี่ยนที่เชารันต้องจ่ายคือความผูกพันของทั้งคู่ ดังนั้น ต่อให้ความทรงจำของซากุระจะกลับมาทั้งหมด แต่ความผูกพันระหว่างซากุระและเชารันจะไม่หลงเหลืออยู่เลย- เชารัน (Syaoran) : เด็กหนุ่มนักโบราณคดีผู้ดูแลงานขุดซากโบราณสถานเก่าในอาณาจักรโคลวต่อจากฟูจิทากะผู้เป็นบิดา(เพราะว่าชื่นชอบอยู่แล้วด้วย) และได้เกิดหลงรัก องค์หญิงซากุระ แห่งอาณาจักรโคลว แต่ฐานะของทั้ง 2 ก็แตกต่างกันเกินไป รวมทั้งตาด้านขวาซึ่งไม่สามารถมองเห็นได้ ทำให้เชารันมีการตอบสนองที่สายตาด้านขวาช้ากว่าปกติ แต่ว่าไม่มีใครรู้ความเป็นมาจริงๆของเชารัน แม้แต่ตัวเขาเอง- ซากุระ : เจ้าหญิงแห่งอาณาจักรโคลว เป็นเพื่อนสนิทคุ้นเคยกันมาตั้งแต่เด็กกับเชารัน ต่างฝ่ายต่างมีความรู้สึกดีๆ ให้กันเรื่อยมาแต่แล้ว วันหนึ่งในขณะที่เชารันทำงานอยู่ ซากุระก็มาหาเขาและสัมผัสกับสัญลักษณ์บนพื้นของเมืองโบราณดังกล่าว และทำให้ประตูมิติได้เปิดออก เชารันสามารถช่วยซากุระที่ถูกดูดเข้าไปออกมาได้ทัน แต่ถึงอย่างนั้นเธอก็หมดสติ ร่างกายของเธอค่อยๆเย็นลงเรื่อยๆ จึงออกตามหาเศษขนนก ที่ซึ่งเปรียบเสมือนกับหัวใจกลับมาให้ครบ ทั้งนี้ซากุระยังมีพลังพิเศษสามารถมองเห็นหรือพูดคุยกับสิ่งที่ไม่มีชีวิตได้อีกด้วย เช่น วิญญาณ และพายุหมุน- ยูกิโตะ : นักบวชแห่งอาณาจักรโคลว ทั้งที่อายุยังน้อยแต่กลับมีความสามารถและพรสวรรค์จึงเป็นตัวเก็งของนักบวชตั้งแต่ยังเยาว์ เป็นเพื่อนกับโทยะตั้งแต่เด็ก ทั้งยังมีพลังเวทย์มหาศาล สามารถพาคนที่ข้ามมิติได้ถึง 2 คนในคราวเดียว จึงได้ส่งเชารันและองค์หญิงซากุระไปหาแม่มดแห่งมิติเพื่อออกเดินทางตามหาขนนกที่หายไป- โทยะ : พี่ชายของซากุระและราชาแห่งอาณาจักรโคลว หลังจากราชาองค์ก่อน ซึ่งเป็นบิดาของโทยะและซากุระ สิ้นพระชนม์ลง โทยะก็ได้รับสืบทอดตำแหน่งต่อจากผู้เป็นบิดาตั้งแต่ยังหนุ่ม- เฟย์ ดี ฟลอไรท์ (Fay D. Flourite) : จอมเวทย์จากอาณาจักรเซเรส สาเหตุที่ร่วมเดินทางไปกับพวกเชารันเพราะต้องการไปยังโลกอื่นๆ ที่ไม่ใช่โลกที่ตนจากมาเพื่อหนีจากอาชูร่าโอ เป็นจอมเวทย์ที่มีพลังเวทย์มหาศาล เพื่อแลกกับการเดินทางข้ามมิติ แม่มดแห่งมิติจึงขอรอยสักเวทย์ของเฟย์ไปเป็นค่าตอบแทน ซึ่งเฟย์สาบานกับตนเองว่าจะไม่ใช้เวทมนตร์อีก ถ้าหากไม่มีรอยสัก เฟย์มักแสดงออกอย่างยิ้มแย้มและร่าเริงอยู่ตลอดเวลา แม้ว่าความจริงจะไม่ได้รู้สึกเช่นนั้นก็ตาม- คุโรงาเนะ : ซามูไรจากอาณาจักรญี่ปุ่น ถูกองค์หญิงโทโมโยะส่งตัวมาเนื่องจากต้องการให้คุโรงาเนะเข้าใจถึงความแข็งแกร่งที่แท้จริง เดินทางไปกับพวกเชารันเพราะต้องการไปยังโลกเดิมตนจากมา มีความสามารถด้านดาบเป็นเลิศ ทั้งยังโดนเวทย์อาคมที่มีพลังอันกล้าแกล่งจากองค์หญิงโทโมโยะ ซึ่งถ้าคุโรงาเนะฆ่าคนไปเท่าไหร่ ความแข็งแกร่งของตนก็จะลดไปเท่านั้น- แม่มดแห่งมิติ หรืออิจิฮาระ ยูโกะ (XXXโฮลิค) : ได้บอกเขาว่าดวงจิตของซากุระนั้นบินกระจัดกระจายไปอยู่ตามอาณาจักรและมิติต่างๆ การจะตามไปเอาคืนมานั้น จะต้องใช้พลังเคลื่อนย้ายไปยังมิติต่างๆ และเพื่อแลกกับพลังดังกล่าวนี้ จะต้องมีของแลกเปลี่ยน ซึ่งยูโกะได้ขอความสัมพันธ์ระหว่างเขากับซากุระเป็นสิ่งแลกเปลี่ยน โดยเธอตั้งเงื่อนไขอย่างโหดหินว่า ความทรงจำที่เกี่ยวกับเชารันของซากุระจะถูกลบทิ้ง และแม้สามารถจะนำดวงจิตกลับมาได้ครบหมด ทั้ง 2 คนก็ไม่สามารถที่จะกลับไปมีความสัมพันธ์ดังเดิมได้อีก ยูโกะก็ได้มอบ-[โมโคน่า=โมโดกิ](ขาว-โซเอล) -ซึ่งมีพลังเคลื่อนย้ายข้ามมิติไว้ให้ส่วน-[โมโคน่า=โมโดกิ](ดำ-ลาร์ก) -ใช้ในการติดต่อกับโมโคน่าสีขาว พวกเขาออกเดินทางไปยังอาณาจักรต่างๆพร้อมกับซากุระ เพื่อช่วยกันตามหาปีกแห่งความทรงจำของซากุระ ที่กระจัดกระจายไปในกระแสแห่งเวลาการเดินทางของทั้ง 4 คนยังคงดำเนินต่อไป จนกว่าจะได้ดวงจิตกลับมาครบถ้วนโดยที่ยูโกะบอกว่าหากพบคนที่หน้าตาเหมือนกับคนที่รู้จักนั้นในอีกโลกหนึ่งเขาคือคนละคนกับคนที่เรารู้จักมีอาชีพและนิสัยที่แตกต่าง แต่ก็ไม่วายไปยุ่งจนได้ (เช่น ในเล่มที่ 2) -โดยความนัยสำคัญของการเอาความทรงจำซากุระที่เกี่ยวกับเชารันไปแต่ในความในความเป็นจริงซากุระเป็นฝ่ายที่นึกได้เองต่างหากเพราะ 2 คนนั้นมีความสำคัญต่อกันและกันให้ความรักเป็นตัวสร้างความทรงจำใหม่ที่ไม่มีก่อนหน้านี้และรวมเดินทางไปสร้างความทรงจำที่ดีกว่าแม้ว่าเชารันจะเสียใจอย่างมากเมื่อรู้ว่าจำไม่ได้แต่ในเล่ม 3-4 ซากุระเป็นห่วงเชารันมากแสดงว่าทั้ง 2 ยังมีความทรงจำกันและกันอยู่- เฟย หวัง รี้ด : จอมเวทย์ผู้มีพลังมหาศาล มีพลังเช่นเดียวกับโคลว รี้ด ต้องการใช้พลังขององค์หญิงซากุระเพื่อให้ตนบรรลุความปรารถนาบางอย่างที่ไม่อาจเป็นจริงได้ ตัวตนที่แท้จริงของเฟย หวัง รี้ด ยังคงเป็นปริศนารายชื่อตอน</doc>
