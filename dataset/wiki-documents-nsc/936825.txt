<doc id="936825" url="https://th.wikipedia.org/wiki?curid=936825" title="พระครูเมตตาธิการี (นิยม กนฺตจาโร)">พระครูเมตตาธิการี (นิยม กนฺตจาโร) พระครูเมตตาธิการี (หลวงพ่อนิยม หรือหลวงพ่อแกะ) อดีตเจ้าอาวาสวัดนาลิกวนาราม (วัดตะเคียนเตี้ย) เกจิดังของตำบลตะเคียนเตี้ย อำเภอบางละมุง จังหวัดชลบุรี หลวงพ่อนิยม ท่านเป็นพระเกจิและพระนักพัฒนา ท่านพัฒนาวัดนาลิกวนาราม (วัดตะเคียนเตี้ย) จนมีความรุ่งเรืองในทุกๆ ด้าน ปัจจุบันสังขารหลวงพ่อนิยมไม่เน่าเปือยทางวัดเก็บรักษาสังขารท่านไว้ในโรงแก้วประวัติ และสถานะเดิม ประวัติ และสถานะเดิม. พระครูเมตตาธิการี (หลวงพ่อนิยม) ท่านมีนามเดิมว่า " แกะ " นามสกุล " ประกอบธรรม " เกิดเมื่อวันพุธ ปีขาล เดือนหก ตรงกับปี พ.ศ. 2481 หลวงพ่อเกิดที่บ้านตะเคียนเตี้ย อำเภอบางละมุง จังหวัดชลบุรี โยมบิดาชื่อ นายโด๊ด มารดาชื่อ นางสังวาลย์ ประกอบธรรม มีพี่น้องฝาแฝด 2 คน หลวงพ่อนิยมเป็นแฝดผู้น้อง แฝดผู้พี่เสียชีวิตตั้งแต่มีอายุได้เพียง 15 วัน ครอบครัวมีอาชีพทำนา ในช่วงวัยเยาว์ ได้เรียนหนังสือที่โรงเรียนบ้านตะเคียนเตี้ย สำเร็จการศึกษาชั้นประถมปีที่ 4บรรพชา บรรพชา. เมื่ออายุได้ 17 ปี พ.ศ. 2498 ได้เข้าพิธีบรรพชาเป็นสามเณรเพื่อศึกษาเล่าเรียน ณ วัดนาลิกวนาราม (วัดตะเคียนเตี้ย)อุปสมบทครั้งแรก อุปสมบทครั้งแรก. จนอายุครบ 20 ปีบริบูรณ์ ได้เข้าพิธีอุปสมบท เมื่อปี พ.ศ. 2501 แต่ปรากฏว่าท่านบวชได้เพียงพรรษาเดียว ต้องมีเหตุต้องให้ลาสิกขา เนื่องจากไปเกณฑ์ทหาร และจับได้ใบแดงอุปสมบทครั้งที่ 2 อุปสมบทครั้งที่ 2. หลังพ้นเกณฑ์ทหาร ท่านได้ใช้ชีวิตทางโลก กระทั่งเกิดความเบื่อหน่ายในชีวิตฆราวาส จึงเข้าพิธีอุปสมบทเป็นครั้งที่สอง เมื่อปี พ.ศ. 2517 (อายุ 36 ปี) ณ พัทธสีมาวัดประชุมคงคา (โรงโป๊ะ) โดยมี ได้รับฉายาว่า " กันตจาโร " แปลว่า " ผู้มีมารยาทน่ารัก " หลังจากนั้นได้ย้ายมาอยู่จำพรรษา ณ วัดนาลิกวนาราม (วัดตะเคียนเตี้ย) ได้ศึกษาพระปริยัติธรรม จนสามารถสอบได้นักธรรมชั้นเอก สำนักเรียนคณะจังหวัดชลบุรี ต่อมา ท่านเป็นพระนักเทศน์ที่มีชื่อเสียง มีสำเนียงเสียงที่ไพเราะจับจิตจับใจผู้ฟัง และสนับสนุนด้านการศึกษาให้พระภิกษุ-สามเณรอย่างจริงจังวิทยฐานะวิทยฐานะ. - สอบได้ ป.4 โรงเรียนบ้านตะเคียนเตี้ย - สอบได้ น.ธ.ตรี วัดนาลิกวนาราม (วัดตะเคียนเตี้ย) - สอบได้ น.ธ.โท วัดนาลิกวนาราม (วัดตะเคียนเตี้ย) - สอบได้ น.ธ.เอก วัดนาลิกวนาราม (วัดตะเคียนเตี้ย)สมณศักดิ์สมณศักดิ์. - พ.ศ. 2530 ได้รับแต่งตั้งเป็นเจ้าอาวาสวัดนาลิกวนาราม (ตะเคียนเตี้ย) ฐานานุกรมในตำแหน่งพระใบฎีกาแกะ กันตจาโร - พ.ศ. 2549 ได้รับพระราชทานเลื่อนสมณศักดิ์เป็นพระครูสัญญาบัตรที่ " พระครูเมตตาธิการี " (วันที่ 5 ธันวาคม พ.ศ. 2549) ท่านได้พัฒนา และสร้างความเจริญให้วัดนาลิกวนาราม (วัดตะเคียนเตี้ย) ด้วยการสร้างศาลาการเปรียญต่อจากพระใบฎีกาประยงค์ อดีตเจ้าอาวาสองค์ก่อนให้แล้วเสร็จสมบูรณ์ สร้างศาลาทรงไทย ศาลาฌาปนกิจ สร้างเมรุ ซื้อที่ดินขยายพื้นที่วัดเพิ่มอีกประมาณ 12 ไร่ เป็นต้นฝากตัวเป็นศิษย์ ฝากตัวเป็นศิษย์. หลวงพ่อนิยมมีความสนใจ และเริ่มศึกษาเรื่องวิทยาคมตั้งแต่มีอายุได้เพียง 10 ขวบ กับโยมตาสืบ เปลี่ยนสี (เป็นอาจารย์ฆราวาสจอมขมังเวท และหมอยาเลื่องชื่อ) อีกทั้งท่านยังได้รับการสักยันต์ และร่ำเรียนวิชาจากพระเกจิอาจารย์แห่งภาคตะวันออกหลายท่าน อาทิ หลวงพ่อเฉย สุชาโต วัดตะเคียนเตี้ย อ.บางละมุง จ.ชลบุรี, หลวงพ่อหิน วัดหนองสนม อ.เมือง จ.ระยอง, หลวงพ่อดิ่ง วัดบางวัว อ.บางปะกง จ.ฉะเชิงเทรา, หลวงพ่อทัต วรุตฺตโม วัดช่องแสมสาร อ.สัตหีบ จ.ชลบุรี, หลวงพ่อสงฆ์ วัดหนองสนม, หลวงปู่คร่ำ ยโสธโร วัดวังหว้า อ.แกลง จ.ระยอง ครั้งหนึ่ง ท่านได้เดินทางไปเรียนวิชาลงตะกรุดโทนกับหลวงพ่อเขียน หิริธมฺโม วัดตะพุนทอง อ.เมือง จ.ระยอง พ.ศ. 2528 ศึกษาวิทยาคมจากหลวงปู่เริ่ม ปรโม วัดจุกกะเฌอ อ.ศรีราชา จ.ชลบุรี ทั้งยังศึกษาจากอาจารย์ฆราวาสอีกหลายท่านมรณภาพ มรณภาพ. หลวงพ่อนิยมได้มรณภาพด้วยอาการอันสงบ เมื่อวันที่ 19 มกราคม พ.ศ. 2552 ในขณะที่ท่านนั่งสมาธิวิปัสสนากัมมัฏฐาน (โดยท่านนั่งสมาธิมรณภาพ) สิริอายุได้ 70 ปี พรรษาที่ 35 การจากไปของท่านได้สร้างความเศร้าสลดแก่คณะศิษย์และผู้ที่ศรัทธาในตัวหลวงพ่อเป็นอย่างมาก ปัจจุบันสังขารหลวงพ่อนิยม ไม่เน่าเปือย ทางวัดนาลิกวนาราม (วัดตะเคียนเตี้ย) ได้เก็บสังขารท่านไว้ให้ประชาชนทั่วไปได้กราบไหว้จนถึงทุกวันนี้</doc>
