<doc id="348694" url="https://th.wikipedia.org/wiki?curid=348694" title="รัฐอันธพาล">รัฐอันธพาล รัฐอันธพาล () เป็นคำที่ก่อให้เกิดการโต้แย้งที่ใช้โดยนักทฤษฎีระหว่างประเทศบางคนโดยหมายถึงรัฐที่พวกเขาพิจารณาว่าคุกคามต่อสันติภาพของโลก ซึ่งหมายความว่ารัฐเหล่านี้มีพฤติการณ์ตามเกณฑ์บางประการโดยเฉพาะ อย่างเช่น ปกครองโดยรัฐบาลอำนาจนิยมที่จำกัดสิทธิมนุษยชนอย่างรุนแรง ให้การสนับสนุนการก่อการร้าย และแสวงหาการเผยแพร่อาวุธอานุภาพทำลายล้างสูง คำดังกล่าวถูกใช้บ่อยครั้งที่สุดโดยสหรัฐอเมริกา ถึงแม้ว่าบางครั้งอาจพบถูกใช้ในประเทศอื่นก็ตาม รัฐอันธพาลแตกต่างจาก "รัฐที่ไม่เป็นที่ยอมรับของสังคมนานาชาติ" อย่างเช่น พม่าและซิมบับเว ซึ่งถูกกล่าวหาว่าละเมิดสิทธิมนุษยชนต่อประชากรของตัวเอง ในขณะที่ยังไม่ถูกพิจารณาว่าเป็นภัยคุกคามที่เห็นได้ชัดนอกเหนือจากพรมแดนของตน ถึงแม้ว่าคำดังกล่าวจะสามารถใช้เปลี่ยนกันได้</doc>
