<doc id="223506" url="https://th.wikipedia.org/wiki?curid=223506" title="จอนนี่ แอนโฟเน่">จอนนี่ แอนโฟเน่ จอนนี่ แอนโฟเน่ (; 28 ตุลาคม 2512) เป็นนักแสดงชาวไทย และอดีตสมาชิกวงดนตรีแกรนด์เอ็กซ์ประวัติ ประวัติ. จอนนี่เป็นบุตรชายของเรเน แอนโฟเน่ เป็นนักดนตรีชาวฟิลิปปินส์ กับละอองทิพย์ ภู่บุญ ลูกครึ่งไทย-เยอรมัน ระดับประถมศึกษาถึงมัธยมศึกษาตอนต้นศึกษาที่ โรงเรียนอัสสัมชัญศรีราชา ส่วนตัวนับถือศาสนาพุทธ เข้าสู่วงการบันเทิงจากการถ่ายแบบ ตั้งแต่อายุ 15 ปี ในช่วงที่ศึกษาอยู่ที่โรงเรียนเซนต์ดอมินิก และได้ถ่ายแบบนิตยสารเปรียวเป็นเล่มแรกจากนั้นมีผลงาน ภาพยนตร์โฆษณามากขึ้นต่อมาได้รับการติดต่อจาก นคร เวชสุภาพร มือกีตาร์ นักร้องนำ และหัวหน้าวงแกรนด์เอ็กซ์ที่เห็นผลงานจากโฆษณาห้างสรรพสินค้าเซ็นทรัลและสืบทราบว่าครอบครัวของจอนนี่อาศัยอยู่ในหมู่บ้านเดียวกับนครให้เข้ามาเป็นสมาชิกวง แกรนด์เอ็กซ์ ในอัลบั้มชุด ขวดโหล เมื่อ พ.ศ. 2529 ทำหน้าที่เป็นมือคีย์บอร์ดและร้องประสานนาน 3 ปี จากนั้นเข้าศึกษาต่อที่มหาวิทยาลัยอัสสัมชัญ จึงได้ลาออกจากวงและอีกสาเหตุหนึ่งที่ทำให้จอนนี่ต้องลาออกจากวงคือแฟนเพลงมักบุกไปที่บ้านทำให้ไม่มีเวลาเป็นส่วนตัวพอเรียนถึงชั้นปี 3 จอนนี่ได้เล่นละครโทรทัศน์กับบริษัทกันตนา โดยเล่นละครเรื่องแรกคือ มิติมืด เป็นละครตอนเดียวจบ และมาเล่นละครยาวเรื่องแรกคือ ปีศาจในโลงศพ กำกับการแสดงโดย ฐาปกรณ์ ดิษยนันทน์ และมาเล่นละครเรื่อง ผู้การเรือเร่ คู่กับนิออน อิศรา ซึ่งถือว่าเล่นเป็นพระเอกเต็มตัวเรื่องแรก จากนั้นมีผลงานการแสดงละครและภาพยนตร์เป็นจำนวนมากกว่า 60 เรื่อง จอนนี่สมรสกับจริยา สรณะคม มีบุตร 3 คน ได้แก่ จิรายุ (เจมส์), จอมภัค (เจมมี่) และจิรชยา (จีนส์) ตามลำดับผลงานละครโทรทัศน์พิธีกรผลงาน. พิธีกร. - ร้อยเรื่องเครื่องประดับ ช่อง 3 - เกมละครปริศนา ช่อง 7 - บุพเพอาละวาด ช่อง 7 - บัดดี้เกม ช่อง 3 - 168 ชั่วโมง ช่อง 3 - นาทีฉุกเฉิน ช่อง 5 - The Eyes มองตาก็รู้ใคร ช่อง 3ภาพยนตร์ภาพยนตร์. - ความรักของคุณฉุย (2532) ... โกมล - เปลวไฟในตะวัน (2534) ... สกล - เสียดาย (2537) - ศยามล (2538) - ฟ้า (2541) ... - สุริโยไท (2544) ...พันบุตรศรีเทพ (ขุนชินราช, ขุนวรวงศา)มิวสิกวีดีโอมิวสิกวีดีโอ. - เพลง โอ๊ย..โอ๊ย ของ ดนุพล แก้วกาญจน์ คู่กับ วสุ แสงสิงแก้ว - เพลง สองเวลา ของ ศรัณย่า ส่งเสริมสวัสดิ์ - เพลง น้อยไปอีกหรือ ของ ศรัณย่า ส่งเสริมสวัสดิ์ - เพลง อีกนิดนึง ของ ศรัณย่า ส่งเสริมสวัสดิ์ คู่กับ นาตาชา สัจจกุล - เพลง แฟนเก่า ของ ธรรพ์ณธร ปาลกะวงศ์ ณ อยุธยา - เพลง คนดี คนโง่ ของ ธรรพ์ณธร ปาลกะวงศ์ ณ อยุธยา - เพลง จากเพื่อจำ...ทำเพื่อฉัน ของ ธรรพ์ณธร ปาลกะวงศ์ ณ อยุธยาโฆษณาโฆษณา. - แป้งเย็น ชาวเวอร์ ทู ชาวเวอร์ - สูงวัย โรคร้ายหายห่วง จาก อลิอันซ์ อยุธยา Allianz Ayudhya - ยาสีฟันคอลเกตรางวัลรางวัล. - รางวัลตุ๊กตาทอง พ.ศ. 2537 สาขาผู้แสดงนำชายยอดเยี่ยม จาก ภาพยนตร์เรื่อง เสียดาย - รางวัลตุ๊กตาทอง พ.ศ. 2541 สาขารางวัลพิเศษศิลปินต่อต้านยาเสพติด - เข้าชิงรางวัลคมชัดลึก อวอร์ด ครั้งที่ 9 สาขานักแสดงสมทบชายยอดเยี่ยม จากละครเรื่อง ตะวันเดือด</doc>
