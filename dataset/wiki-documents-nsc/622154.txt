<doc id="622154" url="https://th.wikipedia.org/wiki?curid=622154" title="สมาพันธ์ฟุตบอลโอเชียเนีย">สมาพันธ์ฟุตบอลโอเชียเนีย สมาพันธ์ฟุตบอลโอเชียเนีย (, ) หรือ โอเอฟซี (OFC) เป็นสมาพันธ์ฟุตบอลที่ดูแลการจัดการแข่งขันฟุตบอลในพื้นที่ทวีปโอเชียเนีย โดยสมาพันธ์ฟุตบอลโอเชียเนียเป็น 1 ใน 6 สมาคมที่จัดการแข่งขันฟุตบอลทั่วโลกของฟีฟ่า สมาพันธ์ฟุตบอลโอเชียเนียก่อตั้งขึ้นในปี ค.ศ. 1966 มีสำนักงานใหญ่อยู่ที่เมืองออกแลนด์ ประเทศนิวซีแลนด์ สมาพันธ์ฟุตบอลโอเชียเนียจัดการแข่งขันภายในทวีปหลายรายการ ที่สำคัญคือ โอเอฟซีเนชันส์คัพ ฟุตบอลโลกรอบคัดเลือกโซนโอเชียเนีย โอเอฟซีวีเมนส์เนชันส์คัพและโอเอฟซี แชมเปีนส์ลีก ซึ่งผู้ชนะจะได้สิทธิ์เข้าร่วมการแข่งขันฟุตบอลชิงแชมป์สโมสรโลก ชาติสมาชิกของสมาพันธ์ฟุตบอลโอเชียเนียเคยเข้าร่วมการแข่งขันรายการฟุตบอลโลก 4 ครั้ง โดยฟุตบอลทีมชาติออสเตรเลียผ่านการคัดเลือกเข้าแข่งขันฟุตบอลโลกในปี ค.ศ. 1974และ ค.ศ. 2006 และฟุตบอลทีมชาตินิวซีแลนด์ในปี ค.ศ. 1982และ ค.ศ. 2010 ในกรณีของฟุตบอลทีมชาติออสเตรเลีย แม้จะลาออกจากการเป็นสมาชิกของสมาพันธ์ฟุตบอลโอเชียเนียและเข้าสมัครเป็นสมาชิกใหม่ของสมาพันธ์ฟุตบอลเอเชียในปี ค.ศ. 2006 แต่ในขณะนั้นฟุตบอลทีมชาติออสเตรเลียเข้าแข่งขันรอบคัดเลือกในเขตโอเชียเนีย จึงนับได้ว่าการเข้าแข่งขันฟุตบอลโลกในครั้งนั้นมาจากตัวแทนของทวีปโอเชียเนีย สมาพันธ์ฟุตบอลโอเชียเนียเป็นเพียงสมาพันธ์เดียวเท่านั้น ที่ไม่มีโควตาโดยตรงในการเข้าแข่งขันฟุตบอลโลกตามรูปแบบการแบ่งโควตาในปัจจุบัน ฟุตบอลทีมชาติออสเตรเลียเป็นชาติสมาชิกของสมาพันธ์ฟุตบอลโอเชียเนียที่มีผลการแข่งขันดีที่สุดในการแข่งขันฟุตบอลโลก โดยสามารถเข้ารอบ 16 ทีมสุดท้ายในปี ค.ศ. 2006 ส่วนในอีก 3 ครั้งที่เหลือทั้งออสเตรเลียและนิวซีแลนด์ไม่สามารถผ่านเข้าสู่รอบต่อไปได้ ในการแข่งขัน 13 นัดของชาติสมาชิกโอเอฟซี พบว่ามีเพียงนัดเดียวเท่านั้นที่ชาติสมาชิกโอเอฟซีได้รับชัยชนะ คือ ฟุตบอลทีมชาติออสเตรเลียชนะฟุตบอลทีมชาติญี่ปุ่นในปี ค.ศ. 2006 3 - 1 ในขณะที่ฟุตบอลทีมชาตินิวซีแลนด์เป็นเพียงชาติเดียวที่ไม่พ่ายแพ้ต่อฟุตบอลทีมชาติอื่นในการแข่งขันฟุตบอลโลก ค.ศ. 2010 ที่แอฟริกาใต้ โดยเป็นผลเสมอทั้ง 3 นัด ในส่วนการแข่งขันระดับทวีป ตัวแทนจากฟุตบอลทีมชาตินิวซีแลนด์เป็นผู้ชนะเลิศในการแข่งขันโอเอฟซีเนชันส์คัพ โอเอฟซี แชมเปียนส์ชิพรุ่นอายุต่ำกว่า 20 ปีและโอเอฟซี แชมเปียนส์ชิพรุ่นอายุต่ำกว่า 17 ปี มากกว่า 1 ครั้ง ในส่วนของฟุตบอลหญิง นิวซีแลนด์เป็นผู้ชนะเลิศการแข่งขับระดับทวีปทุกรายการที่สมาพันธ์ฟุตบอลโอเชียเนียเป็นผู้จัด อย่างไรก็ตามในส่วนของฟุตซอล เมื่อออสเตรเลียออกจากการเป็นสมาชิกของสมาพันธ์ฟุตบอลโอเชียเนียแล้ว ฟุตซอลทีมชาติหมู่เกาะโซโลมอนกลายมาเป็นทีมชาติที่แข็งแกร่งที่สุดในทวีป โดยเป็นผู้ชนะเลิศการแข่งขันฟุตซอลโอเชียเนียแชมเปียนส์ชิพทุกครั้งนับแต่นั้นมา สำหรับฟุตบอลชายหาด หมู่เกาะโซโลมอนมีโอกาสเข้าร่วมการแข่งขันฟุตบอลชายหาดโลก 5 ครั้งติดต่อกัน ในขณะที่ตาฮีติเป็นชาติที่ประสบความสำเร็จมากที่สุด โดยได้อันดับ 4 ในการแข่งขันปี ค.ศ. 2013 ในการแข่งขันระดับสโมสร สโมสรจากออสเตรเลียและนิวซีแลนด์เป็นผู้ชนะเลิศการแข่งขันโอเอฟซี แชมเปีนส์ลีก ซึ่งเป็นการแข่งขันระดับสโมสรที่สำคัญที่สุดของภูมิภาคทุกครั้ง ยกเว้นในปี ค.ศ. 2009 - 2010 เมื่อเฮการี ยูไนเต็ดจากประเทศปาปัวนิวกินีชนะการแข่งขันในปีนั้นสมาชิกชาติสมาชิกอดีตสมาชิกสมาชิก. ชาติสมาชิก. อดีตสมาชิก. - : สมาคมฟุตบอลออสเตรเลีย (FFA) เป็นสมาชิกผู้ก่อตั้งสมาพันธ์ฟุตบอลโอเชียเนียในปี ค.ศ. 1966 แต่ออกจากการเป็นสมาชิกในปี ค.ศ. 2006 เพื่อเข้าร่วมเป็นสมาชิกของสมาพันธ์ฟุตบอลเอเชีย - : สมาคมฟุตบอลจีนไทเป (AFCT) เข้าร่วมเป็นสมาชิกของสมาพันธ์ฟุตบอลโอเชียเนียในปี ค.ศ. 1975 หลังจากสมาพันธ์ฟุตบอลเอเชียขับออกจากการเป็นสมาชิกภาพ ฟุตบอลหญิงทีมชาติจีนไทเปเป็นผู้ชนะเลิศการแข่งขันโอเอฟซีวีเมนส์เนชันส์คัพ 2 ครั้ง ในปี ค.ศ. 1989 สมาคมฟุตบอลจีนไทเปเข้าร่วมเป็นสมาชิกของสมาพันธ์ฟุตบอลเอเชียอีกครั้งสมาชิกสมทบ สมาชิกสมทบ. สมาคมฟุตบอลในทวีปโอเชียเนียเป็นสมาชิกสมทบของสมาพันธ์ฟุตบอลโอเชียเนีย 3 ประเทศ โดยที่ไม่ได้เป็นสมาชิกสมบูรณ์ของสมาพันธ์ฟุตบอลโอเชียเนียและสหพันธ์ฟุตบอลระหว่างประเทศ จึงมีสิทธิ์เข้าร่วมการแข่งขันที่จัดโดยสมาพันธ์ฟุตบอลโอเชียเนียเท่านั้น ไม่สามารถเข้าร่วมการแข่งขันที่จัดโดยสหพันธ์ฟุตบอลระหว่างประเทศได้อดีตสมาชิกสมทบอดีตสมาชิกสมทบ. - : สมาคมฟุตบอลอิสราเอล (AFI) เข้าร่วมเป็นสมาชิกสมทบของสมาพันธ์ฟุตบอลโอเชียเนีย หลังจากออกจากการเป็นสมาชิกของสมาพันธ์ฟุตบอลเอเชีย ในปี ค.ศ. 1991 สมาคมฟุตบอลอิสราเอลออกจากการเป็นสมาชิกสมทบของสมาพันธ์ฟุตบอลโอเชียเนียและเข้าร่วมเป็นสมาชิกของยูฟ่า - : สมาคมฟุตบอลหมู่เกาะนอร์เทิร์นมาเรียนา (AFISN) เป็นสมาชิกสมทบของสมาพันธ์ฟุตบอลโอเชียเนียจนถึงปี ค.ศ. 2009 หลังจากนั้นเป็นต้นมาเข้าร่วมเป็นส่วนหนึ่งของสมาพันธ์ฟุตบอลเอเชีย - : สมาคมฟุตบอลปาเลา (AFP) เข้าเป็นสมาชิกสมทบของสมาพันธ์ฟุตบอลโอเชียเนียในปี ค.ศ. 2007 ในปี ค.ศ. 2009 สมาคมฟุตบอลปาเลาแสดงความจำนงค์เข้าร่วมสมาพันธ์ฟุตบอลเอเชีย โดยในขณะนี้อยู่ระหว่างการดำเนินการไม่ได้เป็นสมาชิกไม่ได้เป็นสมาชิก. - อดีตสมาชิกสมทบโอเอฟซี และกำลังอยู่ในระหว่างการขอเป็นสมาชิกเอเอฟซี - เป็นสมาชิกเอเอฟซี - อดีตสมาชิกสมทบโอเอฟซี ปัจจุบันเป็นสมาชิกเอเอฟซีการแข่งขันที่จัดโดยโอเอฟซีการแข่งขันที่จัดโดยโอเอฟซี. - โอเอฟซีเนชันส์คัพ การแข่งขันระหว่างทีมชาติ - โอเอฟซีแชมเปียนส์ลีก การแข่งขันระหว่างทีมสโมสร - โอเอฟซีเพรสสิเดนท์สคัพ การแข่งขันระหว่างทีมสโมสรทีมที่ผ่านเข้ารอบฟุตบอลโลกทีมที่ผ่านเข้ารอบฟุตบอลโลก. - เหตุการณ์- 1930 – ไม่มี - 1934 – ไม่มี - 1938 – ไม่มี - 1950 – ไม่มี - 1954 – ไม่มี - 1958 – ไม่มี - 1962 – ไม่มี - 1966 – ไม่มี - 1970 – ไม่มี - 1974 – ออสเตรเลีย - 1978 – ไม่มี - 1982 – นิวซีแลนด์ - 1986 – ไม่มี - 1990 – ไม่มี - 1994 – ไม่มี - 1998 – ไม่มี - 2002 – ไม่มี - 2006 – ออสเตรเลีย - 2010 – นิวซีแลนด์ - 2014 – ไม่มี - 2018 – ไม่มี - 2022 – - 2026 –อันดับทีมชาติอันดับทีมชาติ. - Last updates:- Men's national teams – 1 October 2015 – - Women's national teams – 25 September 2015 –</doc>
