<doc id="347394" url="https://th.wikipedia.org/wiki?curid=347394" title="โชคชัย เจริญสุข">โชคชัย เจริญสุข โชคชัย เจริญสุข เกิดเมื่อวันที่ 27 กรกฎาคม พ.ศ. 2509 เป็นนักแสดง และ นักร้องชาวไทยประวัติ ประวัติ. โชคชัยเกิดที่กรุงเทพ เป็นลูกชายคนโต มีน้องสาวอีก 2 คน เมื่ออายุได้ 3 ปี ย้ายไปอยู่ที่จังหวัดชัยนาท อาศัยอยู่กับคุณป้า คุณตาและคุณยาย ใช้ชีวิตต่อสู้ด้วยตัวเอง ทำงานเลี้ยงตัวเองมาตั้งแต่ยังเด็ก เขามักช่วยคุณป้าทำงานร้านอาหารที่กรุงเทพฯ โดยเข้ามากรุงเทพเย็นวันศุกร์ และกลับชัยนาทเย็นวันอาทิตย์ นอกจากนั้นเขายังทำงานหาเงินอื่นอย่างเช่น ขายหนังสือพิมพ์ เครื่องดื่ม ยาดม ลุกอม ที่ขนส่งหมอชิตเก่า เขาทำงานมาโดยตลอดโดยเข้ามากรุงเทพทำงานในวันวันหยุดเสาร์อาทิตย์ หลังจากจบชั้น ม.3 ได้เรียนต่อที่กรุงเทพฯ จบการศึกษาระดับ ปวช. ในสาขาช่างไฟฟ้า จากเทคโนโลยีกรุงเทพ หลังจากนั้นเริ่มทำงานเต็มเวลา เริ่มจากเป็นช่างเครื่องเย็น ช่างประจำโรงแรม เซลล์ขายของ จนเข้าสู่วงการบันเทิงจากการทำงานเป็นพนักงานในหน้าที่บันทึกเทปและเสียงของบริษัทกันตนา โดยเริ่มแสดงในละครสั้นและละครต่าง ๆ ของบริษัท เช่น ละครสั้นรู้จักชีวิต (ภายหลังเปลี่ยนชื่อ เป็นบ้านนี้ไม่มีปัญหา) ยังเป็นพิธีกรภาคสนามในรายการ มนุษย์เจ้าปัญหา และ โลกนี้สิพิสดาร แต่เริ่มเป็นที่รู้จักจากการเป็นนายแบบโฆษณา เช่น โฆษณา เซเว่น-อีเลฟเว่น สีซุปเปอร์โค้ท ฟิลม์สีฟูจิเอ็กซ์ตร้า ห้างเมอรรี่คิงส์ สุราวีคเอนส์ จากนั้นโด่งดังจากบท ฤกษ์ดี ในละครเรื่อง อรุณสวัสดิ์ ที่ออกอากาศในปี พ.ศ. 2535 หลังจากนั้นมีละครตามมาเล่น จะไม่มีช่องว่างระหว่างเรา ยังได้ร่วมแสดงภาพยนตร์อย่าง เกิดอีกทีต้องมีเธอ นำแสดงโดยทัช ณ ตะกั่วทุ่ง และกุลสตรี ศิริพงษ์ปรีดา ในปี พ.ศ. 2538 เขายังเป็นนักร้องในค่ายอาร์เอส ออกอัลบั้มชุด โชค ในปี พ.ศ. 2537 มีเพลงดังอย่าง "หนีร้อน", "ข้างเดียว", "เข็ด" และ "ฆ่าเวลา" ยังร้องเพลงประกอบละครโทรทัศน์เรื่อง เหมือนคนละฟากฟ้า นำแสดงโดยวิลลี่ แมคอินทอชและจินตหรา สุขพัฒน์ นอกเหนือจากนั้น โชค ได้มีส่วนร่วมในการร้องเพลง RS Unplugged ในเพลง ไฟตกน้ำ ซึ่งต้นฉบับ ร้องโดย "ไฮแจ็ค" อีกด้วย ปัจจุบันมีครอบครัว อยู่กับภรรยาและลูกเปิดร้านอาหารที่จังหวัดพระนครศรีอยุธยา ชื่อร้านเถ้าแก่ลาว เขากลับทำงานเพลงร่วมกับศิลปินอีกหลายคนในอัลบั้ม เดอะ สมอลล์ ดรีม โปรเจกต์ผลงานภาพยนตร์ผลงาน. ภาพยนตร์. - ฮัลโหล ขอรบกวนหน่อยนะ (2536) - เกิดอีกทีต้องมีเธอ (2538) รับบท เชน - ผีคนเป็น (2549) รับบท จรัล - ผีตุ๋มติ๋ม (2552) รับบท จรัล - สยามยุทธ (2558)ละครละคร. - จะไม่มีช่องว่างระหว่างเรา (2535) - อรุณสวัสดิ์ (2535) - แม่นาคพระนคร (2539) - รักไร้อันดับ (2540) - จำเลยรัก (2540) - ดวงไฟในพายุ (2540) - กรงเกียรติยศ (2541) - ฉลุย (2541) - เงาอโศก (2542) - แก้วกินรี (2542) - ตำรับรัก (2542) - ตามจับตามจีบ (2543) - มัสยา (2543) - หนี้รัก (2544) - ปิ่นไพร (2544) - 5 คม (2545) - ผี! วิญญาณและความผูกพัน ตอน พ่อเพลงแม่เพลง - มัจจุรีพักร้อน (2547) - มิตร ชัยบัญชา มายาชีวิต (2548) - หุบเขากินคน (2550) - The Sixth Sense สื่อรักสัมผัสหัวใจ (2555) - ลูกผู้ชายหัวใจเข้ม (2557) - จับกัง (ละครโทรทัศน์) (2558) - Med In Love รักเธอคุณหมอฝึกหัด (2560) - บ่วงนาคราช (2561) - ลมไพรผูกรัก (2561)อัลบั้มอัลบั้ม. - "โชคชัย เจริญสุข ชุดแรก (2537) - โชคชัย เจริญสุข ชุด อาร์เอส อันปลั๊ก ดนตรีนอกเวลา]] (2537) - "โชคชัย เจริญสุข ชุด OPEN CHOKE (2545) - "โชคชัย เจริญสุข เพลง Restart ชุด รวมศิลปิน The Small Dream Project</doc>
