<doc id="392254" url="https://th.wikipedia.org/wiki?curid=392254" title="ระยะทางแฮมมิง">ระยะทางแฮมมิง ในทางทฤษฎีข้อมูลแล้ว ระยะทางแฮมมิง () ระหว่าง 2 ข้อความที่มีความยาวเท่ากัน คือจำนวนตำแหน่งที่มีสัญลักษณ์หรืออักขระที่แตกต่างกัน กล่าวอีกนัยหนึ่ง มันคือจำนวนน้อยที่สุดที่ต้องใช้เพื่อเปลี่ยนจากข้อความหนึ่งไปเป็นอีกข้อความหนึ่ง หรือจำนวนตัวอักษรที่คลาดเคลื่อนที่เปลี่ยนจากข้อความหนึ่งไปเป็นอีกข้อความหนึ่งตัวอย่าง ตัวอย่าง. ระยะทางแฮมมิงระหว่าง: "ความรัก" กับ "ความสุข" คือ 3 1011101 กับ 1001001 คือ 2 2173596 กับ 2733996 คือ 3คุณสมบัติพิเศษ คุณสมบัติพิเศษ. ระยะทางแฮมมิง สำหรับเลขฐานสอง มักจะเห็นได้ชัดใน ลูกบาศก์แฮมมิง หรือ กราฟทรงลูกบาศก์ใดๆ เพราะว่าพิกัดใดๆ บนทรงลูกบาศก์ที่มีเส้นเชื่อมถึงกันจะมีระยะทางแฮมมิงเป็น 1 ทุกคู่ประวัติ ประวัติ. ระยะทางแฮมมิง ตั้งชื่อตาม ริชาร์ด แฮมมิง (Richard Hamming) ผู้ที่นำเสนอให้ใช้ระยะทางแฮมมิงในการตรวจสอบคำ ในคริสต์ทศวรรษ 1950 ระยะทางแฮมมิงได้ถูกใช้ในการสื่อสาร โดยการนับจำนวนเลขฐานสองที่มีความยาวคงที่ ที่มีหลักต่างไปเพื่อตรวจเช็คความผิดพลาด หรือเรียกว่า ระยะทางสัญญาณ (Signal distance) โดยการสื่อสารในระบบดิจิตอลโดยส่วนมากไม่ว่าจะเป็นภาคพื้นดินเช่นระบบโทรศัพท์มือถือจนถึงการสื่อสารผ่านดาวเทียมมีโอกาสที่ข้อมูลที่ส่งผ่านระบบส่อสารผิดพลาดจึงมีการนำ Error Control Coding มาใช้ในการสื่อสารด้วย เพื่อลดความผิดพลาดของการสื่อสาร โดยจากสื่อสาร Error Control Coding คือการเข้ารหัสสัญญาณ และการถอดรหัสสัญญาณ โดยวิธีการลดความผิดพลาดของการสื่อสารทำโดยการตรวจจับความผิดพลาด (Error Detection) หรือแก้ไขข้อมูลความผิดพลาด (Error Correction)ในช่องสัญญาณแต่ละประเภทจะมีความจุของช่องสัญญาณ (Channel Capacity) ที่ไม่เท่ากับคุณสมบัติของช่องสัญญาณกับรหัสมีความสัมพันธ์กันโดยที่ การเข้ารหัสที่ซับซ้อนจะทำให้ข้อมูลที่เข้ารหัสเปลี่ยนไปอยู่ในรูปข้อมูลที่มีขนาดใหญ่ขึ้น ทำให้โอกาสที่จะเกิดการผิดพลาดของข้อมูลสูงขึ้น น้ำหนักของแฮมมิงถูกใช้ในการวิเคราะห์ได้หลายอย่างโดยการนำมาต่อยอดจากทฤษฎี เช่นในทางด้านการออกแบบฮาร์ดแวร์คอมพิวเตอร์ จะใช้ระยะทางแฮมมิงในการลดเวลาในการเปลี่ยนขั้นการทำงานของฮาร์ดแวร์ ซอฟต์แวร์ ที่ใช้เช่นระบบ เอทีเอ็ม ซึ่งข้อมูลที่รับส่งในการสื่อสารต้องไม่มีการผิดพลาดเลย จึงมีการตรวจสอบว่าข้อมูลที่ได้รับผิดพลาดหรือไม่ และหารข้อมูลนั้นผิดพลาดสามารถแก้ไขได้หรือไม่ เป็นต้นขั้นตอนวิธีขั้นตอนวิธี. 1. ตรวจสอบข้อความที่จะทำการเปรียบเทียบว่ามีขนาดเท่ากัน 2. นำอักษร ณ ตำแหน่งเดียวกันมาเปรียบเทียบว่ามีตำแหน่งไหนที่ไม่เป็นตัวเดียวกันบ้าง 3. จำนวนตัวอักษรที่ไม่เป็นตัวเดียวกันนั้น คือ ระยะแฮมมิงตัวอย่างการเขียนโปรแกรมเพื่อตรวจสอบระยะทางแฮมมิงตัวอย่างการเขียนโปรแกรมเพื่อตรวจสอบระยะทางแฮมมิง. - รหัสเทียม- ในภาษาCวิเคราะห์เวลาการทำงาน วิเคราะห์เวลาการทำงาน. กำหนดให้ความยาวของตัวอักษรที่ต้องการตรวจสอบให้มีค่าเท่ากับ N และเนื่องจากการตรวจสอบจำเป็นต้องตรวจเช็คทุกตัวอักษร ตามตัวอย่างโปรแกรมข้างต้น โดยยึดจากบรรทัดคำสั่งที่ใช้บ่อยที่สุด ซึ่งในที่นี้คือบรรทัดที่อยู่ในวงวน ซึ่งทำงาน N รอบ เพราะฉะนั้นจะได้เวลาการทำงานไม่เกิน N หรือ O(N)สรุป สรุป. ระยะทางแฮมมิง เกิดจากข้อความสองข้อความที่มีความยาวเท่ากัน ซึ่งระยะทางแฮมมิง คือจำนวนตัวอักษรที่แตกต่างกัน จากความหมายนี้เองทำให้เกิดการนำไปประยุกต์ใช้ในการเช็คคำผิดในการส่งข้อความหรือค้นหาข้อความ ลดเวลาการทำงานของฮาร์ดแวร์คอมพิวเตอร์ ซึ่งเกิดประโยชน์ในการพัฒนาทางด้านคอมพิวเตอร์และการสื่อสารเป็นอย่างมาก</doc>
