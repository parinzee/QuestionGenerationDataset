<doc id="372841" url="https://th.wikipedia.org/wiki?curid=372841" title="เพลนเครซี">เพลนเครซี เพลนเครซี () เป็นภาพยนตร์การ์ตูนที่มิกกี้ เมาส์และมินนี่เมาส์ปรากฏตัวเป็นครั้งแรก โดยถูกผลิตจาก วอลต์ ดิสนี่ย์ โปรดักชั่นในปี ค.ศ.1928 และเป็นภาพยนตร์การ์ตูนเรื่องที่สามของบริษัท โดยการ์ตูนสั้นเรื่องนี้จัดเป็นจุดกำเนิดของมิกกี้ เมาส์, มินนี่ เมาส์ และคาราเบล คาว การ์ตูนเรื่องนี้ถูกสร้างออกมาเป็นภาพยนตร์เงียบ และทดลองฉายเมื่อวันที่ 15 พฤษภาคม ค.ศ. 1928 ที่เมืองลอสแอนเจลิส แต่ไม่กระสบความสำเร็จในการหาผู้จัดจำหน่าย หลังจากนี้ทางวอลต์ ดิสนี่ย์ ก็ได้ผลิตการ์ตูนเกี่ยวกับมิกกี้ เมาส์เป็นเรื่องที่สอง ชื่อว่า The Gallopin' Gaucho ซึ่งก็ประสบความล้มเหลวในการทดลองฉายเช่นกัน อย่างไรก็ตามดิสนี่ย์ยังคงเดินหน้าสร้างการ์ตูนมิกกี้ เมาส์เรื่องที่สามต่อไป ชื่อ Steamboat Willie ซึ่งประสบความสำเร็จอย่างมากหลังการออกฉายเมื่อวันที่ 18 พฤศจิกายน ค.ศ. 1928 จนทำให้บริษัทตัดสินใจออกฉายภาพยนตร์การ์ตูนเรื่อง เพลนเครซี อีกครั้งในวันที่ 17 มีนาคม ค.ศ. 1929 โดยมีการเพิ่มเสียงเข้าไปจากเวอร์ชันแรกที่เป็นภาพยนตร์เงียบ สิ่งนี้ทำให้เกิดความสับสนว่าภาพยนตร์เรื่องใด เป็นการ์ตูนมิกกี้ เมาส์เรื่องแรก เนื่องจากเพลนเครซีถูกสร้างขึ้นก่อน แต่ Steamboat Willie ถูกฉายแก่สาธารณชนก่อน โดยปัจจุบันนี้ทางบริษัท วอลต์ ดิสนี่ย์ ถือว่า Steamboat Willie เป็นภาพยนตร์การ์ตูนเปิดตัวของ มิกกี้ เมาส์</doc>
