<doc id="434200" url="https://th.wikipedia.org/wiki?curid=434200" title="ดุลยสิทธิ์ นิยมกุล">ดุลยสิทธิ์ นิยมกุล ดุลยสิทธิ์ นิยมกุล (เกิด: ) เป็นผู้กำกับภาพยนตร์และผู้เขียนบทภาพยนตร์ จบการศึกษาด้านจิตวิทยา เริ่มงานในอุตสาหกรรมภาพยนตร์ในปี พ.ศ. 2530 เป็นผู้ช่วยผู้กำกับและผู้เขียนบทภาพยนตร์ ให้บริษัทพรพจน์ ฟิล์ม และ บริษัท ไท เอ็นเตอร์เทนเม้นท์ หลายเรื่อง อาทิ ฝากฝันไว้เดี๋ยว จะเลี้ยวมาเอา, สยึ๋มกึ๋ย, วิ่งหน้าตั้งก้อยังรักเธอ, มังกรเจ้าพระยา เป็นผู้ช่วยหัวหน้าแผนกภาพยนตร์ และหัวหน้าทีมเขียนบทภาพยนตร์ อาร์เอส ฟิล์ม เขียนบทเรื่อ เกิดอีกทีต้องมีเธอ, เด็กระเบิดยืดแล้วยึด ในปี พ.ศ. 2538 ได้รับรางวัลบทภาพยนตร์ยอดเยี่ยม สุพรรณหงส์ จาก โลกทั้งใบให้นายคนเดียว ปี พ.ศ. 2539 กำกับภาพยนตร์เรื่อง เจนนี่ กลางวันครับกลางคืนค่ะ ร่วมกับ ธีรวัฒน์ รุจินธรรม ได้รับรางวัลผู้กำกับยอดเยี่ยม Cinemag Spirit Award นอกจากนี้ยังเขียนบทภาพยนตร์เรื่อง โกลด์คลับ เกมล้มโต๊ะ ร่วมกับกิตติกร เลียวศิริกุล และธนกร พงษ์สุวรรณ, แม่เบี้ย ร่วมกับสมจริง ศรีสุภาพ และสมภพ เวชชพิพัฒน์ ก่อนที่จะเข้าไปมีส่วนร่วมกับ สุทธากร สันติธวัช ร่วม-กำกับ ขวัญเรียม ปี พ.ศ. 2545 กำกับภาพยนตร์ เรื่อง ก็เคยสัญญา ปี พ.ศ. 2548 และกำกับซีรี่ทางโทรทัศน์เรื่อง ตีลังกาท้าฝัน และเขียนเรื่อง โหน่งเท่ง นักเลงภูเขาทอง ให้ เวิร์คพอยท์ ปี พ.ศ. 2549 มีผลงานกำกับภาพยนตร์เขย่าขวัญอินดี้ทุนต่ำเรื่อง อาจารย์ใหญ่ (ศพ) ซึ่งประสพความสำเร็จด้านรายได้จำนวนมากในปีนั้นให้กับสหมงคลฟิล์มอินเตอร์เนชั่นแนล กำกับภาพยนตร์เรื่อง สาธุ (หลวงพี่กับผีขนุน) ในปี พ.ศ. 2552 หลังจากนั้นก็ตั้งบริษัท กานจาบ ฟิล์ม จำกัด และเข้าสู่วงการโทรทัศน์ โดยผลิตรายการ และภาพยนตร์สำหรับในโทรศัพท์หลายต่อหลายเรื่องผลงานกำกับผลงานกำกับ. - เจนนี่ กลางวันครับ กลางคืนค่ะ (2539) - ก็เคยสัญญา (2548) - ศพ (อาจารย์ใหญ่) (2549) - หลวงพี่กับผีขนุน (2552) - ปาย อินเลิฟ (2552) - ซีรีส์ เหลี่ยมโจร (2556-2557) - น้ำมันพราย 3D (2557) - หมอผีไซเบอร์ (2558) - กามเทพปราบมาร (ซีรีส์ เดอะคิวปิด บริษัทรักอุตลุด) (2560) - เน็ตไอดาย #สวยตายล่ะมึง! (2560)</doc>
