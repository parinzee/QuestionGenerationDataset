<doc id="158515" url="https://th.wikipedia.org/wiki?curid=158515" title="กริฟฟิน ไมนอส">กริฟฟิน ไมนอส กริฟฟิน ไมนอส หรือ กริฟฟอน มินอส เป็นตัวละครในการ์ตูนญี่ปุ่นเรื่อง "เซนต์เซย่า ภาคเจ้านรกฮาเดส" เป็น 1 ใน 108 สเป็คเตอร์ เป็น 1 ใน 3 ขุนพลผู้พิพากษาแห่งยมโลก คู่กับ ไวเวิร์น ราดาแมนทีส และ การูด้า ไออาคอสประวัติตามเนื้อเรื่อง ประวัติตามเนื้อเรื่อง. กริฟฟิน ไมนอส เป็นผู้พิพากษาประจำศาลในยมโลก แต่ยกหน้าที่ให้แก่บัลร็อค รูเน่ ทำหน้าที่แทน ปรากฏตัวครั้งแรกพร้อมกับไออาคอส ที่ปราสาทชูดิกเกอร์ เมื่อได้รับคำสั่งจากแพนโดร่าให้มาฟังเพลงพิณของไลร่า โอฟี่พร้อมกัน ไมนอส ปรากฏตัวอีกครั้งพร้อมกับไออาคอส เมื่อมาช่วยราดาแมนทีสสู้กับเจมินี่ คาน่อน ไมนอสใช้ได้ท่าไม้ตาย คอสมิก มาริโอเนท ซึ่งเหมือนกับการใช้เส้นด้ายที่มองไม่เห็นชักคู่ต่อสู้ให้เหมือนกับหุ่นกระบอก ขณะกำลังจะหักคอคาน่อน ฟีนิกซ์ อิคคิ ได้ปรากฏตัวขึ้นขัดขวาง และเป็นอิคคิที่ได้สู้กับไออาคอส ไมนอส ปรากฏตัวอีกครั้งเมื่อเหล่า 12 โกลด์เซนต์รวมตัวกันอีกครั้งเพื่อทำลายกำแพงอาดูร ไมนอสพยายามขัดขวางแต่ก็ไม่สำเร็จ กลับถูกแรงระเบิดจากการทำลายกำแพงอาดูรกระเด็นไป และปรากฏตัวอีกครั้งเมื่อพยายามขัดขวางซิกนัส เฮียวกะ ที่กำลังจะเข้าไปในอุโมงค์สู่ห้วงอวกาศที่ผันแปรเพื่อไปยังเอริเซี่ยน ไมนอสได้สู้กับเฮียวกะด้วยท่า คอสมิก มาริโอเนท แต่เฮียวกะแก้ได้ด้วยการแช่แข็งเส้นด้ายที่มองไม่เห็นนี้และโต้กลับไปด้วยท่า ออโรร่า เอ็กคิวชั่น ขณะกระโดดออกไปยังห้วงจักรวาลผันแปร ไมนอสยังไม่ตายและได้กระโดดตามเฮียวกะไปหมายจะเล่นงานต่อ แต่ทว่าถูกแรงดันของห้วงจักรวาลที่ผันแปรสลายร่างหายไป เพราะชุดเซอร์พลีสของไมนอสไม่ได้อาบด้วยเลือดของเทพเจ้า เช่น บรรดาบรอนเซนต์ทั้ง 4เซอร์พลีส เซอร์พลีส. ไมนอส สวมชุดเซอร์พลีสรูปกริฟฟิน หรือ กริฟฟอน ซึ่งเป็นสัตว์ประหลาดที่มีรูปร่างเป็นสิงโตแต่มีหัวและปีกเป็นนกอินทรี</doc>
