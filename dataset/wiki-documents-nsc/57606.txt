<doc id="57606" url="https://th.wikipedia.org/wiki?curid=57606" title="กันแคนน่อน">กันแคนน่อน RX-77-2 กันแคนน่อน () () เป็นหุ่นยนต์ที่ปรากฏตัวในการ์ตูนญี่ปุ่นอะนิเมะซีรีส์โมบิลสูทกันดั้ม ออกแบบโดยคุนิโอะ โอคาวาระ กันแคนน่อนเป็นหนึ่งในโมบิลสูทที่พัฒนาในโปรเจกต์Vของสหพันธ์โลกเพื่อใช้ต่อสู้กับโมบิลสูทของอาณาจักรซีอ้อน กันแคนน่อนมีลักษณะคล้ายกับมนุษย์มากกว่า RX-75 กันแทงก์ซึ่งมีลักษณะคล้ายกับยานพาหนะมากกว่า กันแคนน่อนมีอาวุธหลักเป็นปืนใหญ่ 240 มม.ประทับบนบ่าทั้งสองข้างสำหรับใช้ยิงสนับสนุนในระยะกลาง ที่หัวติดตั้งปืนวัลแคน 60 มม. โครงสร้างของกันแคนน่อนเป็นระบบคอร์บล็อกซึ่งใช้ยานขับไล่ FF-X7 คอร์ไฟเตอร์ เป็นห้องควบคุมและสามารถบินหนีออกมาได้ในยามคับขัน กันแคนน่อนยังเป็นโมบิลสูทรุ่นแรกที่สามารถใช้งานบีมไรเฟิลได้ เนื่องจากบรรทุกกระสุนปืนใหญ่ได้จำกัดและไม่มีอาวุธสำหรับต่อสู้ในระยะประชิดตัวจึงเป็นจุดอ่อน ปืนใหญ่สองกระบอกนี้สามารถติดตั้งสเปรย์มิสไซล์ลันเชอร์แทนได้ มีกันแคนน่อนเพียงหนึ่งเครื่องเท่านั้นที่ไม่ได้ถูกทำลายจากการโจมตีหน่วยรบของซีอ้อนที่ไซด์ 7 ภายใต้การบัญชาการของชาร์ อัซนาเบิ้ล ซึ่งกันแคนน่อนเครื่องนี้ได้ประจำการกับยานชั้นเปกาซัส ไวต์เบส โดยมีพลเรือน ไค ชิเด็น เป็นนักบิน ในฉบับหนังตัดต่อใหม่ ยานไวต์เบสยังได้กันแคนน่อนเครื่องที่สองเข้าประจำการแทนกันแทงก์โดยมี ฮายาโตะ โคบายาชิ เป็นนักบิน กันแคนน่อนเป็นโมบิลสูทเพียงรุ่นเดียวจากโปรเจกต์Vที่ได้เข้าสู่การผลิตจำนวนจำกัด กันแคนน่อนนับเป็นหุ่นยนต์ที่มีอิทธิพลต่อการ์ตูนญี่ปุ่นค่อนข้างสูง อะนิเมะแนวหุ่นยนต์หลายเรื่องในเวลาต่อมาจะมีหุ่นยนต์ซึ่งมีลักษณะคล้ายกับกันแคนน่อน เช่น ดรากูนาร์ 2 ในเมทัลอาเมอร์ดรากูนาร์ แดนคอฟ ในเอสพีทีเลซเนอร์ และ ชวาลซ์ ในเกมซุปเปอร์โรบ็อตไทเซ็น ออริจินัลเจเนเรชันรูปแบบอื่นๆRX-77-1A กันแคนน่อน A รูปแบบอื่นๆ. RX-77-1A กันแคนน่อน A. รูปแบบดั้งเดิมของกันแคนน่อน มีเกราะที่หนาทำให้การขับเคลื่อนต่ำกว่าที่ควร ซึ่งปัญหานี้ได้รับการแก้ไขเมื่อปรับรูปแบบเป็นกันแคนน่อน กันแคนน่อน Aเป็นส่วนหนึ่งของดีไซน์ต้นฉบับโมบิลสูทคอลลเคชั่นของคุนิโอะ โอคาวาระ ออกแบบโดยคุนิโอะ โอคาวาระRX-77D กันแคนน่อนรุ่นผลิตจำนวนมาก RX-77D กันแคนน่อนรุ่นผลิตจำนวนมาก. กันแคนน่อนที่ปรับโครงสร้างโดยปรับระบบคอร์บล็อกออกไปและใช้เกราะโลหะผสมไททาเนี่ยมกับเซรามิคแทนลูน่าไททาเนี่ยม ปืนใหญ่แฝดซึ่งเป็นอาวุธหลักถูกลดขนาดลงมาเหลือ 200 มม. กันแคนน่อนรุ่นผลิตจำนวนมากมีท่อขับดันมากกว่าของรุ่นต้นแบบจึงมีความคล่องตัวสูงกว่า แต่ในภายหลังกลับไม่มีการผลิตจำนวนมากตามที่วางแผนไว้ กันแคนน่อนรุ่นผลิตจำนวนมากปรากฏตัวครั้งแรกในโอวีเอกันดั้ม 0080 ออกแบบโดยยูทากะ อิซุบุจิRX-77-3 กันแคนน่อนรุ่นติดตั้งอาวุธหนัก RX-77-3 กันแคนน่อนรุ่นติดตั้งอาวุธหนัก. กันแคนน่อนที่เน้นการใช้งานแบบเดี่ยวแทนการเป็นหน่วยสนับสนุนโดยปรับปรุงเกราะและอาวุธที่ติดตั้งให้ดีขึ้น กันแคนน่อนรุ่นติดตั้งอาวุธหนักเป็นส่วนหนึ่งของดีไซน์ต้นฉบับโมบิลสูทวาริเอชั่น ออกแบบโดยคุนิโอะ โอคาวาระRX-77-4 กันแคนน่อนทูว์ RX-77-4 กันแคนน่อนทูว์. กันแคนน่อนที่ใช้บีมแคนน่อนติดเซ็นเซอร์เล็งเป้าแทนปืนใหญ่แฝด เนื่องจากไม่ต้องแบกน้ำหนักของกระสุนปืนใหญ่ กันแคนน่อนทูว์จึงมีความคล่องตัวสูงกว่ารุ่นก่อนหน้านี้มาก กันแคนน่อนทูว์เป็นส่วนหนึ่งของดีไซน์ต้นฉบับโมบิลสูทวาริเอชั่น ออกแบบโดยคุนิโอะ โอคาวาระ</doc>
