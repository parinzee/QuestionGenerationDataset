<doc id="565386" url="https://th.wikipedia.org/wiki?curid=565386" title="ไส้กรอกแอฟริกา">ไส้กรอกแอฟริกา ไส้กรอกแอฟริกา () เป็นพืชเพียงชนิดเดียวในสกุล Kigelia ในวงศ์ Bignoniaceae พบในเขตร้อนของแอฟริกาตั้งแต่เอริเทรียและชาด ไปจนถึงทางเหนือของแอฟริกาใต้ เซเนกัล และนามิเบียชื่อ ชื่อ. ชื่อของสกุลนี้มาจากภาษาบันตูในโมซัมบิก kigeli-keia ชื่อสามัญในภาษาอังกฤษคือ sausage tree และ cucumber tree เนื่องจากผลมีลักษณะคล้ายไส้กรอก ชื่อในภาษาแอฟริคานส์ Worsboom หมายถึงต้นไส้กรอก และชื่อในภาษาอาหรับหมายถึง "the father of kit bags"ลักษณะ ลักษณะ. ไส้กรอกแอฟริกาเป็นไม้ไม่ผลัดใบ ลำต้นสีเทาและเรียบเมื่ออ่อน อายุมากขึ้นจึงเป็นสะเก็ด เนื้อไม้สีน้ำตาลหรือเหลือง ไม่ผลัดใบ ยกเว้นเมื่อเกิดฤดูแล้งที่ยาวนาน ใบประกอบแบบขนนก ดอกช่อ ดอกย่อยรูปคล้ายระฆัง สีส้ม แดง หรือเหลือง มีนกและค้างคาวเข้าไปผสมเกสร ผลแบบเบอร์รี แข็ง ยาว แขวนบนต้น มีเมล็ดมาก เป็นอาหารของสัตว์หลายชนิดการใช้ประโยชน์ การใช้ประโยชน์. ในทวีปแอฟริกา ผลใช้เป็นยารักษาได้หลายโรค เช่นรูมาติก งูกัด ซิฟิลิส (Watkins 1975) ใช้ผลทำเครื่องดื่มหมักคล้ายเบียร์ ผลสดมีพิษและเป็นยาระบายอย่างแรง ผลต้องนำไปตากแห้ง อบหรือหมักก่อน (Joffe 2003; McBurney 2004) ในบอตสวานา นำไม้ไปทำพายและเครื่องใช้ ต้นใช้ปลูกเป็นไม้ประดับในสวนได้ แต่ผลอาจทำให้คนบาดเจ็บหรือยานพาหนะเสียหายชื่อพ้อง ชื่อพ้อง. ยังมีชื่อพ้องที่นักพืชสวนถือว่าเป็นคนละชนิดแต่ในทางพฤกษศาสตร์ถือว่าเป็นชนิดเดียวกัน ได้แก่ (Joffe 2003, GRIN).- Bignonia africana Lam. (basionym)- Tecoma africana (Lam.) G.Don - Crescentia pinnata Jacq.- Kigelia pinnata (Jacq.) DC. - Kigelia abyssinica A.Rich. - Kigelia aethiopica Decne.ระเบียงภาพ</doc>
