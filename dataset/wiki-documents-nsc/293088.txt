<doc id="293088" url="https://th.wikipedia.org/wiki?curid=293088" title="บิลลี เรย์ ไซรัส">บิลลี เรย์ ไซรัส บิลลี เรย์ ไซรัส () เกิดเมื่อวันที่ 25 สิงหาคม ค.ศ. 1961 เป็นนักร้องเพลงคันทรีชาวอเมริกัน นักแต่งเพลง นักแสดง เป็นที่รู้จักที่สุดในผลงานซิงเกิล "Achy Breaky Heart" ไซรัสมียอดขายอัลบั้มหลายแผ่นเสียงทองคำขาว มีซิงเกิลติดท็อป 10 บนชาร์ตยูเอสบิลบอร์ดฮอตคันทรีซองส์ อยู่ 8 ซิงเกิล อัลบั้มที่ประสบความสำเร็จที่สุดของเขาคือ ผลงานอัลบั้มเปิดตัว Some Gave All ที่มียอดขาย 9 แผ่นเสียงทองคำขาว ในสหรัฐอเมริกา และถือเป็นอัลบั้มเปิดตัวที่อันดับ 1 ยาวนานที่สุดบนบิลบอร์ด 200 (อันดับ 1 ยาวนาน 17 สัปดาห์ติดต่อกัน) และยังเป็นอัลบั้มติดอันดับ 1 ติดต่อกันยาวนานที่สุดจากการสำรวจของยุคซาวด์สแกน อัลบั้มติดอยู่บนท็อป 10 นาน 43 สัปดาห์ ซึ่งจำนวนสัปดาห์เป็นรองเพียงอัลบั้ม Ropin' The Wind ของการ์ธ บรูกส์ อัลบั้มมียอดขาย 20 ล้านชุดทั่วโลก ถือเป็นอัลบั้มเปิดตัวที่ขายดีที่สุดตลอดกาลของศิลปินเดี่ยว Some Gave All ยังเป็นอัลบั้มขายดีที่สุดประจำปี 1992 ด้วยยอดขาย 4,832,000 ชุดและยังเป็นอัลบั้มคันทรีเพลงสุดท้ายที่เป็นอัลบั้มขายดีที่สุดประจำปี ในการเป็นนักร้องไซรัสออกซิงเกิลติดชาร์ต 29 ซิงเกิล และมี 15 ซิงเกิลติดท็อป 40 ตั้งแต่ปี 2001-2004 ไซรัสมีผลงานแสดงทางรายการโทรทัศน์ Doc มีเนื้อหาเกี่ยวกับหมอชนบทที่ย้ายจากมอนแทนามายังนครนิวยอร์ก ในปลายปี 2005 เขาเริ่มร่วมแสดงในซีรีส์ทางช่องดิสนีย์เรื่อง Hannah Montana ร่วมกับลูกสาวของเขา ไมลีย์ ไซรัส ออกอากาศยาวนาน 3 ฤดูกาล</doc>
