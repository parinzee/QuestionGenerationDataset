<doc id="716208" url="https://th.wikipedia.org/wiki?curid=716208" title="เอ็มทีวีอันพลักด์ (อัลบั้มเคที เพร์รี)">เอ็มทีวีอันพลักด์ (อัลบั้มเคที เพร์รี) เอ็มทีวีอันพลักด์ ( แสดงในไอทูนส์ในชื่อ เอ็มทีวีอันพลักด์: เคที เพร์รี) เป็นอีพี และอัลบั้มบันทึกการแสดงสดของนักร้องอเมริกัน เคที เพร์รี ออกจำหน่ายในสหรัฐอเมริกาในวันที่ 13 พฤศจิกายน ค.ศ. 2009 โดยสังกัดแคปิตอลเรเคิดส์ หลังจากออกอากาศรายการเอ็มทีวีอันพลักด์ตอนพิเศษมากกว่า 100 ตอน เอ็มทีวีต้องการนำซีรีส์นี้กลับมาเพื่อฉายให้คนรุ่นหลัง ช่องเอ็มทีวีจ้างนักร้องที่มีชื่อเสียงและกำลังเป็นกระแสมาแสดงในซีรีส์ชุดนี้ รวมถึงเพร์รี ซึ่งแสดงความสนใจในความคิดที่เธอจะได้แสดงความสามารถในฐานะนักร้องและแบ่งบันเรื่องราวผ่านบทเพลงที่เธอขับร้อง อีพีประกอบด้วยเพลงฉบับเรียบเรียงใหม่ 5 เพลงจากอัลบั้มวันออฟเดอะบอยส์ เพลงที่ไม่ได้ออกจำหน่าย 1 เพลง และเพลงของฟาวเทนส์ออฟเวนฉบับทำใหม่ 1 เพลง อัลบั้มประกอบด้วยแผ่นดิสก์ออดิโอ และดีวีดีวิดีโอบันทึกการแสดง และบทสัมภาษณ์ เมื่ออัลบั้มออกจำหน่าย เอ็มทีวีอันพลักด์ได้รับคำวิจารณ์แบบคละกัน โดยนักวิจารณ์สงสัยความคิดที่ให้เพร์รีขับร้องเพลงในแบบอะคูสติก ขณะที่บางคนมองว่าเพร์รีเป็นนักร้องที่ขยัน บนชาร์ตบิลบอร์ด 200 ของสหรัฐอเมริกา อัลบั้มเปิดตัวที่อันดับที่ 168 ขณะที่ในชาร์ตอัลบั้มของฝรั่งเศสและสวิตเซอร์แลนด์ อัลบั้มขึ้นอันดับที่ 192 และ 82</doc>
