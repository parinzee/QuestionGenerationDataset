<doc id="760331" url="https://th.wikipedia.org/wiki?curid=760331" title="ยงอินเอ็มบีซีดราเมีย">ยงอินเอ็มบีซีดราเมีย ยงอินเอ็มบีซีดราเมีย (Yongin MBC Dramia) หรือ ยงอินแดจังกึมพาร์ค (Yongin Daejanggeum Park) ตั้งอยู่ในเขตชออิน เมืองยงอิน จังหวัดคย็องกี ประเทศเกาหลีใต้ เป็นฉากกึ่งถาวรกลางแจ้ง สำหรับถ่ายทำละครหรือภาพยนตร์ มีละครแนวประวัติศาสตร์เกาหลีจำนวนมากถ่ายทำที่นี่ เช่น จูมง มหาบุรุษกู้บัลลังก์ ลีซาน จอมบัลลังก์พลิกแผ่นดิน ทงอี จอมนางคู่บัลลังก์ เป็นต้น เกิดขึ้นจากความร่วมมือระหว่างเอ็มบีซีกับเมืองยงอินที่ตกลงกันสร้างฉากกลางแจ้งเพื่อใช้ในการถ่ายทำละคร เริ่มก่อสร้างในปี พ.ศ. 2548 (ค.ศ. 2005) และเปิดให้นักท่องเที่ยวเข้าชมครั้งแรกในปี พ.ศ. 2554 (ค.ศ. 2011) มีพื้นที่ขนาด 2,500,000 ตารางเมตร ประกอบด้วยอาคารต่าง ๆ ที่จำลองมาจากยุคสามราชอาณาจักรเกาหลี ยุคราชวงศ์โครยอ และยุคราชวงศ์โชซ็อนสิ่งที่จัดแสดงสิ่งที่จัดแสดง. - ฉากกึ่งถาวร ประกอบด้วยกลุ่มอาคารที่สร้างขึ้นเพื่อใช้ในการถ่ายทำ เช่น พระที่นั่งอินจ็องจ็อนและลานหน้าพระที่นั่ง ตำหนักจังกุงจ็อนหรือตำหนักพระมเหสี สระบัวในพระราชวัง สำนักหมอหลวง ลานประลองยุทธ์ เป็นต้น - กลุ่มฉากละครแดจังกึม เป็นฉากที่ใช้ถ่ายทำละครเรื่องแดจังกึมที่ออกอากาศช่วงปลายปี ค.ศ. 2003 ถึงต้นปี ค.ศ. 2004 กลุ่มฉากนี้ย้ายมาจากโรงถ่ายในเมืองยางจู จังหวัดคย็องกี - โซนจัดแสดงลายเซ็นนักแสดง จัดแสดงลายเซ็นของนักแสดงที่เข้ามาถ่ายทำละครที่นี่ - โซนจัดแสดงเครื่องแต่งกายนักแสดง จัดแสดงเครื่องแต่งกายที่ใช้ในละครที่มีสวยงามและความโดดเด่น เป็นที่คุ้นตาของผู้ชมละครรายชื่อละครที่มาถ่ายทำวิธีการเดินทาง</doc>
