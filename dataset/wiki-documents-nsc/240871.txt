<doc id="240871" url="https://th.wikipedia.org/wiki?curid=240871" title="ภูเขาศักดิ์สิทธิ์แห่งโอโรปา">ภูเขาศักดิ์สิทธิ์แห่งโอโรปา ภูเขาศักดิ์สิทธิ์แห่งโอโรปา () เป็นกลุ่มคริสต์ศาสนสถานของโรมันคาทอลิกตั้งอยู่บนเนินเขาไม่ไกลจากบิเอลลาในแคว้นพีดมอนต์ทางตอนเหนือของประเทศอิตาลี ภูเขาศักดิ์สิทธิ์แห่งออร์ตาเป็นหนึ่งในเก้าภูเขาศักดิ์สิทธิ์แห่งพีดมอนต์และลอมบาร์ดีที่ได้รับเลือกจากองค์การยูเนสโกให้ขึ้นทะเบียนเป็นมรดกโลกเมื่อปีค.ศ. 2003 ภูเขาศักดิ์สิทธิ์แห่งโอโรปาเริ่มก่อสร้างในปี ค.ศ. 1617 บนสถานที่ที่เดิมเป็นวัดพระแม่มารีซึ่งเป็นวัดที่เก่าที่สุดในพีดมอนต์และเป็นวัดที่เป็นที่รู้จักกันดีที่สุดในบริเวณเทือกเขาแอลป์ กลุ่มสิ่งก่อสร้างประกอบชาเปล 19 ชาเปลที่ตั้งอยู่เป็นระยะๆ ภายในแต่ละชาเปลก็เป็นฉากจากชีวิตของพระแม่มารี ที่สร้างโดยใช้ประติมากรรมผสมจิตรกรรม ที่ผู้ชมสามารถติดตามได้จากชาเปลหนึ่งไปอีกชาเปลหนึ่งบนถนนที่ขึ้นไปสู่วัดบาโรกใหญ่ตนบนเหนือสุดของเนิน จิตรกรผู้สร้างฉากเหล่านี้คือจิโอวานนิ เอ็นริโค เวย์เมอร์ และทันซิโอ ดา วาราลลโล ผู้ประดิษฐ์ตกแต่งหุ่นที่ใช้ด้วยกันทั้งหมดถึง 156 ตัว</doc>
