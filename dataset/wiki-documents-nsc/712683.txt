<doc id="712683" url="https://th.wikipedia.org/wiki?curid=712683" title="เคทีเอ็ม อีทีเอส">เคทีเอ็ม อีทีเอส เคทีเอ็ม อีทีเอส () เป็นเส้นทางรถไฟฟ้าระหว่างเมืองอีโปะฮ์–กัวลาลัมเปอร์ในประเทศมาเลเซีย เดิมรถไฟฟ้าสายนี้เคยวิ่งจากกัวลาลัมเปอร์ไปเซอเร็มบัน แต่หยุดให้บริการในเดือนตุลาคม ค.ศ. 2012 รถไฟฟ้ามีความเร็ว 140 กิโลเมตรต่อชั่วโมง ดำเนินการโดยอีทีเอส ภายใต้การควบคุมของเกอเรตาปีตานะฮ์เมอลายู (เคทีเอ็ม)ประวัติ ประวัติ. เกอเรตาปีตานะฮ์เมอลายู เปิดให้บริการรถไฟฟ้าสายนี้ในวันที่ 12 สิงหาคม ค.ศ. 2010 โดยเป็นเส้นหนึ่งของทางรถไฟสายชายฝั่งทะเลตะวันตกการให้บริการ การให้บริการ. ให้บริการใน 2 ระดับชั้น ได้แก่ ขบวนรถโกลด์ และขบวนรถซิลเวอร์ โดยขบวนรถโกลด์ ใช้เวลาในการเดินทาง 2 ชั่วโมง 20 นาที จอด 11 สถานี ขณะที่ขบวนรถซิลเวอร์ ใช้เวลาในการเดินทาง 2 ชั่วโมง 30 นาที จอด 14 สถานี ในช่วงเดือนตุลาคม ค.ศ. 2012 ขบวนรถโกลด์ได้เปลี่ยนสถานีที่จอด โดยเปลี่ยนมาจอดที่สถานีถนนตาปะห์ และซุงไก แทนที่สถานีซูไง-บูโละฮ์, กัวลากูบูบาห์รู และเบอห์รัง ส่งผลให้ใช้เวลาในการเดินทางมากขึ้น 5 นาที ในอดีตเคยมีขบวนรถแพลตินัมให้บริการด้วย แต่ได้ยกเลิกในภายหลัง ขบวนรถนี้ใช้เวลาในการเดินทาง 1 ชั่วโมง 58 นาทีระบบรถไฟรุ่นแรก ระบบรถไฟ. รุ่นแรก. รถไฟฟ้ารุ่นแรกคือรุ่น 91 มีจำนวน 5 ขบวน ขบวนละ 6 คัน สั่งซื้อมาในราคา 67 ล้านดอลลาร์สหรัฐ ออกแบบโดยมะรุเบะนิ ผลิตโดยฮุนไดและมิตซูบิชิ เดิมมีความเร็วสูงสุด 140 กิโลเมตรต่อชั่วโมง แต่ถูกออกแบบให้สามารถวิ่งได้เต็มพิกัดถึง 160 กิโลเมตรต่อชั่วโมง รถไฟฟ้า 1 ขบวน มีความยาว 138 เมตร หนัก 231.8 ตัน ถ้าเป็น 1 คันจะยาว 22.95 เมตร กว้าง 2.75 เมตร สูง 4 เมตร แต่ละขบวนจุผู้โดยสารได้มากที่สุดถึง 350 คน พร้อมกับมีสิ่งอำนวยความสะดวกมากมาย ได้แก่ ห้องน้ำ จอโทรทัศน์รุ่นที่สอง รุ่นที่สอง. ขบวนรถไฟฟ้ารุ่น 93 ปัจจุบันอยู่ในระหว่างการทดสอบ และจะวิ่งให้บริการในเร็ว ๆ นี้สมุดภาพในอนาคต ในอนาคต. โครงการรถไฟฟ้าจะมีการขยายเส้นทางเพิ่มไปยังเมืองบัตเตอร์เวิร์ท รัฐปีนัง ในวันที่ 2 ธันวาคม ค.ศ. 2014 บริษัทผลิตรถจักรจากจีนใต้ ได้ชนะการประกวดราคาระบบรถไฟความเร็วสูง 200 กิโลเมตร จากกัวลาลัมเปอร์–อีโปะฮ์ โดยจะมีความเร็วสูงสุดถึง 160 กิโลเมตรต่อชั่วโมง และจะมีการขยายเส้นทางต่อไปยังปาดังเบซาร์และยะโฮร์บาห์รู นอกจากนี้ ยังได้ใช้งบประมาณ 131 ล้านดอลลาร์สหรัฐ ในการผลิตรถโดยสาร 98 คัน ในวันที่ 6 ธันวาคม ค.ศ. 2014 ประธานบริษัทเกอเรตาปีตานะฮ์เมอลายู ประกาศว่า จะเปิดใช้งานรถไฟฟ้าอีทีเอส กัวลาลัมเปอร์–บัตเตอร์เวิร์ท ในเดือนมิถุนายน ค.ศ. 2015 และจะได้รับรถไฟฟ้าใหม่อีก 10 ขบวน โดยจะเริ่มวิ่งในเดือนมกราคม ค.ศ. 2016</doc>
