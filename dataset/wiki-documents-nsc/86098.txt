<doc id="86098" url="https://th.wikipedia.org/wiki?curid=86098" title="เทศบาลนครรังสิต">เทศบาลนครรังสิต เทศบาลนครรังสิต หรือ นครรังสิต เป็นเทศบาลนครในเขตอำเภอธัญบุรี จังหวัดปทุมธานี โดยนครรังสิตเป็นเมืองปริมณฑลที่รองรับการขยายตัวของกรุงเทพมหานครในทางตอนเหนือ ในปัจจุบัน รังสิตกลายเป็นจุดศูนย์กลางในการเดินทางต่อไปยังบางจังหวัดในภาคเหนือ ภาคตะวันออกเฉียงเหนือ และภาคตะวันออกประวัติประวัติ. - พ.ศ. 2537 สุขาภิบาลประชาธิปัตย์ได้ยกฐานะเป็น เทศบาลตำบลประชาธิปัตย์ ตามราชกิจจานุเบกษา เล่มที่ 111 ตอนที่ 94 ลงวันที่ 2 พฤศจิกายน พ.ศ. 2537 และมีผลบังคับใช้ตั้งแต่วันที่ 2 ธันวาคม พ.ศ. 2537 - 2 พฤษภาคม พ.ศ. 2546 เทศบาลตำบลประชาธิปัตย์ได้จัดตั้งเป็นเทศบาลเมือง และเปลี่ยนชื่อใหม่เป็น เทศบาลเมืองรังสิต การจัดตั้งและเปลี่ยนชื่อเป็นไปตามพระราชกฤษฎีกา ประกาศในราชกิจจานุเบกษาเล่มที่ 120 ตอนที่ 36 ก ลงวันที่ 1 พฤษภาคม พ.ศ. 2546 - 29 เมษายน พ.ศ. 2554 กระทรวงมหาดไทยได้ยกฐานะเป็นเทศบาลนครรังสิตภูมิศาสตร์ที่ตั้งและอาณาเขต ภูมิศาสตร์. ที่ตั้งและอาณาเขต. เทศบาลนครรังสิตมีเขตการปกครองครอบคลุมพื้นที่ตำบลประชาธิปัตย์ทั้งตำบล มีเนื้อที่ 20.80 ตารางกิโลเมตร และมีอาณาเขตติดต่อกับเขตองค์กรปกครองส่วนท้องถิ่นข้างเคียงดังต่อไปนี้- ทิศเหนือ ติดต่อกับเขตเทศบาลเมืองคลองหลวงและเขตองค์การบริหารส่วนตำบลคลองสาม (อำเภอคลองหลวง จังหวัดปทุมธานี) - ทิศตะวันออก ติดต่อกับเขตเทศบาลเมืองบึงยี่โถ (อำเภอธัญบุรี จังหวัดปทุมธานี) - ทิศใต้ ติดต่อกับเขตเทศบาลเมืองลำสามแก้วและเขตเทศบาลเมืองคูคต (อำเภอลำลูกกา จังหวัดปทุมธานี) - ทิศตะวันตก ติดต่อกับเขตเทศบาลตำบลหลักหกและเขตเทศบาลตำบลบางพูน (อำเภอเมืองปทุมธานี จังหวัดปทุมธานี)ลักษณะภูมิประเทศ ลักษณะภูมิประเทศ. สภาพทั่วไปในเขตเทศบาลเป็นที่ราบลุ่ม มีคลองรังสิตประยูรศักดิ์ผ่านกลาง แบ่งเขตพื้นที่ออกเป็น 2 ส่วน ซึ่งพระบาทสมเด็จพระจุลจอมเกล้าเจ้าอยู่หัวมีพระราชดำริให้ขุด ตั้งแต่ปี พ.ศ. 2433 โดยขุดแยกจากแม่น้ำเจ้าพระยาที่ ตำบลบ้านใหม่ อำเภอเมืองปทุมธานี ไปจนถึงเขตอำเภอองครักษ์ จังหวัดนครนายก ความยาวโดยประมาณ 38.4 กิโลเมตร มีคลองซอย 14 คลอง อยู่ในเขตเทศบาลนครรังสิตจำนวน 3 คลองซอย ใช้สำหรับส่งน้ำเพื่อประโยชน์ทางกสิกรรมและคมนาคมขนส่งลักษณะภูมิอากาศ ลักษณะภูมิอากาศ. มีสภาพภูมิอากาศเหมือนกับจังหวัดทั่วไปในภาคกลาง แบ่งเป็น 3 ฤดู ได้แก่ ฤดูร้อน ตั้งแต่เดือน กุมภาพันธ์ ถึงเดือนเมษายน ฤดูฝนตั้งแต่เดือนพฤษภาคม ถึงเดือนกันยายน และฤดูหนาวตั้งแต่เดือนตุลาคม ถึงเดือนมกราคม อุณหภูมิเฉลี่ยตลอดปีอยู่ระหว่าง 28-29 องศาเซลเซียสสัญลักษณ์ สัญลักษณ์. สัญลักษณ์ดวงตราเทศบาลนครรังสิต เป็นรูปวงกลม ประกอบด้วย คำว่า “เทศบาลนครรังสิต” “จังหวัดปทุมธานี” รูปรวงข้าว ก๋วยเตี๋ยวเรือ และรูปดอกบัวหลวง โดยรวงข้าวแสดงถึงความอุดมสมบูรณ์จากน้ำคลองรังสิต ก๋วยเตี๋ยวเรือ แสดงถึงวิถีการดำรงชีวิตของชาวคลองรังสิต รูปดอกบัวหลวงเป็นสัญลักษณ์ที่อยู่คู่กับคลองรังสิตมาแต่โบราณ นอกจากนี้ด้านล่างยังมีเงาของสัตว์พื้นถิ่นปทุมธานีที่เคยพบในพื้นที่ของทุ่งรังสิตในอดีตและได้สูญพันธุ์ไปแล้ว ได้แก่ กวางสมัน หรือ เนื้อสมัน ช้างป่า ควายป่า และเสือ ซึ่งลงมาจากป่าเขาใหญ่เพื่อหาอาหารกินบริเวณทุ่งหญ้าอาณาเขตบริเวณรังสิต ซึ่งต่อมาพื้นที่บริเวณนี้ถูกเรียกว่าทุ่งหลวง และทุ่งรังสิต และยังกินพื้นที่ไปถึง เมืองท่าโขลงของ อำเภอคลองหลวง และชื่ออำเภอหนองเสือในปัจจุบันประชากร ประชากร. เทศบาลนครรังสิตมีประชากรทั้งสิ้น จำนวน 76,973 คน แยกเป็นประชากรชายจำนวน 36,263 คน ประชากรหญิงจำนวน 40,710 คน ความหนาแน่นประชากรโดยเฉลี่ย 3,701 คน ต่อพื้นที่ 1 ตารางกิโลเมตร ประชากรส่วนใหญ่มีอาชีพที่ผสมผสานระหว่างการเกษตร,การอุตสาหกรรม,การบริการ และการพาณิชย์ ปัจจุบันการขยายตัวในภาคอุตสาหกรรม การพาณิชย์ และการบริการอยู่ในอัตราที่สูง ทำให้มีผู้สนใจในภาคการเกษตรอยู่ในอัตราที่น้อยลง ในด้านศาสนานั้น เทศบาลนครรังสิตมีวัดจำนวน 3 แห่ง ได้แก่ วัดแสงสรรค์ วัดคลองหนึ่งแก้วนิมิตร และวัดจันทรสุขโครงสร้างพื้นฐานการศึกษาโครงสร้างพื้นฐาน. การศึกษา. - ศูนย์พัฒนาเด็กเล็กสังกัดเทศบาลนครรังสิต 2 แห่ง คือ- ศูนย์พัฒนาเด็กเล็กเทศบาลนครรังสิต (เทพธัญญะอุปถัมภ์) - ศูนย์พัฒนาเด็กเล็กเทศบาลนครรังสิต (สิริเวชชะพันธ์) - ศูนย์พัฒนาเด็กเล็กเทศบาลนครรังสิต (รัตนโกสินทร์) - ศูนย์พัฒนาเด็กเล็กเทศบาลนครรังสิต (เอื้ออาทรรังสิต) - ศูนย์พัฒนาเด็กเล็กเทศบาลนครรังสิต (สินสมุทร) - โรงเรียนในสังกัดสำนักงานเขตพื้นที่การศึกษามัธยมศึกษาเขต 3 จำนน 2 แห่ง คือ- โรงเรียนสายปัญญารังสิต - โรงเรียนธัญบุรี - โรงเรียนในสังกัดสำนักงานเขตพื้นที่การศึกษาประถมศึกษาปทุมธานี เขต 2 จำนวน 3 แห่ง คือ- โรงเรียนชุมชนประชาธิปัตย์วิทยาคาร - โรงเรียนทองพูลอุทิศ และโรงเรียนวัดแสงสรรค์ - โรงเรียนเอกชน 13 แห่ง คือ- โรงเรียนศิริศึกษา - โรงเรียนแก้วสว่างวิทยาม - โรงเรียนทิพพากรวิทยาการ - โรงเรียนอุดมศึกษา - โรงเรียนบริบูรณ์ศิลป์รังสิต - โรงเรียนอนุบาลรังสิต - โรงเรียนรัตนโกสินทร์รังสิต - โรงเรียนอนุบาลบรรจบรักษ์ - โรงเรียนอนุบาลรังสฤษฎ์ - โรงเรียนอนุบาลฟ้าสิรินทร์ - โรงเรียนธัญวิทย์ - โรงเรียนอนุบาลบ้านวังทอง - โรงเรียนบ้านวังทองวัฒนา - โรงเรียนสังกัดเทศบาลนครรังสิต- โรงเรียนมัธยมนครรังสิต - โรงเรียนดวงกมล - โรงเรียนนครรังสิต รัตนโกสินทร์ - โรงเรียนนครรังสิต สิริเวชชะภัณฑ์ - โรงเรียนนครรังสิต สิเทพธัญญะอุปถัมภ์ - โรงเรียนเพียรปัญญา - โรงเรียนนครรังสิต เปรมปรีดิ์สาธารณสุข สาธารณสุข. เทศบาลนครรังสิต มีศูนย์บริการสาธารณสุขจำนวน 3 แห่งและยังอยู่ในการดำเนินก่อสร้างอีก 1 แห่งการขนส่ง การขนส่ง. ถนนในเขตเทศบาลนครรังสิตมีจำนวน 41 สาย รวมเป็นระยะทาง 53,670 เมตร ประชาชนโดยส่วนใหญ่ใช้ถนนเป็นเส้นทางคมนาคม เส้นทางคมนาคมรองลงมาคือ ทางน้ำ ซึ่งเป็นเส้นทางคมนาคมที่สำคัญมากในอดีต ในปัจจุบันยังมีการคมนาคม ขนส่งทางน้ำบ้างสำหรับติดต่อภายในเขตนครรังสิต และพื้นที่ใกล้เคียง เส้นทางน้ำที่สำคัญ ได้แก่ คลองหนึ่ง ถึงคลองสาม และคลองรังสิตประยูรศักดิ์ และทางรถไฟสามารถขึ้นรถไฟจากสถานีรถไฟกรุงเทพแล้วลงที่สถานีรถไฟรังสิตได้</doc>
