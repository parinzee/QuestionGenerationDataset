<doc id="601620" url="https://th.wikipedia.org/wiki?curid=601620" title="นีอูอาส">นีอูอาส นีอูอาส หรือ นีอูอา หรือ โอโงนีอูอา เป็นหนึ่งในห้าเขตการปกครองของราชอาณาจักรตองกา ตั้งอยู่ทางตอนเหนือสุดของราชอาณาจักร เขตการปกครองนีอูอาสประกอบไปด้วยเกาะทั้งสิ้น 3 เกาะคือ นีอูอาโฟโออู นีอูอาโตปูตาปูและตาฟาฮี ซึ่งเมื่อรวมกันแล้วมีพื้นที่ทั้งสิ้น 71.69 ตารางกิโลเมตร มีประชากรทั้งสิ้น 1,281 คน เมืองที่เป็นศูนย์กลางการปกครองและเป็นเมืองที่ใหญ่ที่สุดคือฮิหิโฟ บนเกาะนีอูอาโตปูตาปู จุดที่สูงที่สุดของเขตการปกครองนี้คือปีอูโอตาฟาฮีมีความสูงจากระดับน้ำทะเลทั้งสิ้น 560 เมตร เกาะส่วนใหญ่ของเขตการปกครองเป็นยอดของภูเขาไฟใต้ทะเลซึ่งยังคงประทุอยู่ ชาวยุโรปกลุ่มแรกที่เดินทางมาถึงนีอูอาสคือนักสำรวจชาวดัตช์ที่เข้ามาสำรวจในปี ค.ศ. 1606</doc>
