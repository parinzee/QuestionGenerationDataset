<doc id="115167" url="https://th.wikipedia.org/wiki?curid=115167" title="โรงเรียนสาธิตมหาวิทยาลัยราชภัฏเทพสตรี">โรงเรียนสาธิตมหาวิทยาลัยราชภัฏเทพสตรี โรงเรียนสาธิตมหาวิทยาลัยราชภัฏเทพสตรี เป็นโรงเรียนประเภทสหศึกษา สังกัดสำนักงานคณะกรรมการการอุดมศึกษา กระทรวงศึกษาธิการ เปิดทำการเรียนการสอน 2 ช่วงชั้นคือช่วงชั้นที่ 3 และ 4 ตั้งอยู่ในมหาวิทยาลัยราชภัฏเทพสตรี ใช้อาคาร 7 อาคาร 15 และอาคาร 18 ของมหาวิทยาลัยฯ เลขที่ 321 ถนนนารายณ์มหาราช ตำบลทะเลชุบศร อำเภอเมืองลพบุรี จังหวัดลพบุรี ห่างจากวงเวียนศรีสุริโยทัยไปทางทิศตะวันตกประมาณ 2 กิโลเมตร บนพื้นที่ 1 ไร่ประวัติ ประวัติ. "โรงเรียนลวะศรี" จัดตั้งขึ้นเมื่อ พ.ศ. 2463 เป็นชื่อแรกของโรงเรียนสาธิตมหาวิทยาลัยราชภัฏเทพสตรี ตั้งอยู่บนพื้นที่ 1 ไร่ ถนนวิชาเยนทร์ ต.ท่าหิน อำเภอเมืองลพบุรี จังหวัดลพบุรี มีนักเรียนรวม 67 คน ครู 8 คน เปิดสอนเป็นสองระดับ คือ ชั้นประถมศึกษาปีที่ 1-4 เป็นสหศึกษาและชั้นมัธยมศึกษาปีที่ 1-3 รับเฉพาะนักเรียนหญิง อีก 15 ปีต่อมา เริ่มเปิดสอนระดับมัธยมศึกษาตอนปลาย ในปี 2479 รับเฉพาะนักเรียนหญิง เข้าเรียนในชั้นมัธยมศึกษาปีที่4 และเปิดสอนชั้นมัธยมศึกษาปีที่ 5 6 ในปีต่อมาตามลำดับ จนถึงวันที่ 14 มิถุนายน พ.ศ. 2483 โรงเรียนได้ย้ายมาตั้งในพื้นที่ 59 ไร่ 2 งาน ของกระทรวงกลาโหม ถนนนารายณ์มหาราช และได้เปลี่ยนชื่อเป็น โรงเรียนสตรีลพบุรีเทพสตรีวิทยาลัย สังกัดกรมสามัญศึกษา โดยความช่วยเหลือของทางราชการและเงินส่วนตัวของจอมพล ป. พิบูลสงคราม พ.ศ. 2486 เปิดสอนแผนกอนุบาล รับนักเรียนชาย-หญิง ตั้งแต่อายุ 3 ปี เข้าเรียนถึงชั้นประถมศึกษาปีที่ 4 จน พ.ศ. 2497 แยกแผนกอนุบาลออกตั้งเป็นโรงเรียนใหม่ พร้อมอาคารที่ใช้ชือ โรงเรียนอนุบาลลพบุรี มาจนถึงปัจจุบัน วันที่ 29 มีนาคม พ.ศ. 2498 โรงเรียนได้รับการเปลี่ยนชื่อเป็น โรงเรียนเทพสตรีวิทยาลัย สังกัดกรมฝึกหัดครู และได้รับการยกฐานะเป็น วิทยาลัยครูเทพสตรี เมื่อวันที่ 1 พฤศจิกายน พ.ศ. 2501 พร้อมทั้งเปิดรับนักเรียนชั้นประถมศึกษา เพื่อเตรียมไว้สำหรับนัเรียนฝึกหัดครูสังเกตการสอนและฝึกสอน จนถึง พ.ศ. 2521 จึงงดรับนักเรียนชั้นประถมศึกษา เปิดสอนเฉพาะนักเรียนชั้นมัธยมศึกษา ใช้ชื่อ โรงเรียนสาธิตวิทยาลัยครูเทพสตรี และเปลี่ยนชื่อมาเป็น โรงเรียนสาธิตสถาบันราชภัฏเทพสตรี เมื่อพระบาทสมเด็จพระเจ้าอยู่หัวทรงพระกรุณาโปรดเกล้าฯ พระราชทานนาม สถาบันราชภัฏ เป็นชื่อ สถาบันการศึกษาในกรมฝึกหัดครู กระทรวงศึกษาธิการแทนชื่อ วิทยาลัยครู เมื่อวันที่ 14 กุมภาพันธ์ พ.ศ. 2535 และได้รับสถาปนาเป็นมหาวิทยาลัยราชภัฏ ตามพระราชบัญญัติมหาวิทยาลัยราชภัฏ พ.ศ. 2547 จึงใช้ชื่อว่า โรงเรียนสาธิตมหาวิทยาลัยราชภัฏเทพสตรี ปัจจุบันโรงเรียนสาธิตมหาวิทยาลัยราชภัฏเทพสตรี ตั้งอยู่บนพื้นที่ส่วนหลังของมหาวิทยาลัยราชภัฏเทพสตรี ใช้อาคาร 7, 15 และ 18 เปิดสอนช่วงชั้นที่ 3-4 เน้นทางด้านวิทยาศาสตร์-คณิตศาสตร์สัญลักษณ์ประจำสถาบันตราสัญลักษณ์สัญลักษณ์ประจำสถาบัน. ตราสัญลักษณ์. - พระราชลัญจกรประจำพระองค์รัชกาลที่ 9 เป็นรูปพระที่นั่งอัฐทิศ ประกอบด้วยวงจักร กลางวงจักรมีอักขระเป็นอุหรือเลข 9 รอบวงจักรมีรัศมีเปล่งออกโดยรอบ เหนือจักรเป็นรูปเศวตฉัตรเจ็ดชั้น ฉัตรตั้งอยู่บนพระที่นั่งอัฐทิศ แปลความหมายว่า มีพระบรมเดชานุภาพในแผ่นดิน โดยที่วันบรมราชาภิเษกตามโบราณราชประเพณีได้เสด็จประทับเหนือพระที่นั่งอัฐทิศ สมาชิกรัฐสภาถวายน้ำอภิเษกจากทิศทั้งแปด นับเป็นครั้งแรกในประวัติศาสตร์ ที่พระมหากษัตริย์ในระบอบประชาธิปไตย ทรงรับน้ำอภิเษกจากสมาชิกรัฐสภาแทนที่จะทรงรับจากราชบัณฑิตดังในรัชกาลก่อน- ที่มาของรูปแบบตัวอักษรราชภัฏสัญลักษณ์ แสดงถึงพระราชกรณียกิจของพระบาทสมเด็จพระจุลจอมเกล้าเจ้าอยู่หัวอย่างชัดเจน ในประเด็นการปรับแผนการศึกษา ของชาติที่เด่นชัด โดยพัฒนาจากระบบ บ้าน วัด วัง และโรงเรียน โดยเฉพาะเมื่อโปรดเกล้าฯ ให้มีการจัดตั้งโรงเรียนฝึกหัดอาจารย์ขึ้นเป็นครั้งแรก ทรงใช้กระบวนการทางปัญญาแก้ปัญหาระบบการพัฒนาประเทศ ตัวอักษรจึงเป็นประเด็นสำคัญในการจัดวางรูปแบบ ดังนั้น ตัวอักษรไทยในราชภัฏสัญลักษณ์ จึงมีโครงสร้างในลักษณะใกล้เคียงระบบสากล คือใช้อักษรโรมันแบบ Gothic หรือตัวอักษรอังกฤษแบบ Old English และอักษรขอม เป็นแนวทางในการพัฒนารูปแบบตัวอักษร ให้สามารถแทนค่าความรู้สึกในการสื่อสารร่วมสมัย และแสดงความสูงส่งแห่งสถาบันพระมหากษัตริย์- ความหมายของสีพระราชลัญจกรประจำพระองค์รัชกาลที่ 9 - สีน้ำเงิน แทนค่าสถาบันพระมหากษัตริย์ผู้ให้กำเนิด และพระราชทานนาม “มหาวิทยาลัยราชภัฏ” - สีเขียว แทนค่าแหล่งที่ตั้งของสถาบันฯ 41 แห่งในแหล่งธรรมชาติและสิ่งแวดล้อมที่สวยงาม - สีทอง แทนค่าความเจริญรุ่งเรืองทางภูมิปัญญา - สีส้ม แทนค่าความรุ่งเรืองทางศิลปวัฒนธรรมท้องถิ่น ที่ก้าวไกลใน 41 สถาบัน - สีขาว แทนค่าความคิดอันบริสุทธิ์ของนักปราชญ์แห่งพระบาทสมเด็จพระเจ้าอยู่หัวฯ ตราสัญลักษณ์โรงเรียน เป็นรูปวงรีสองวงล้อมตราพระราชลัญจกรของพระบาทสมเด็จพระเจ้าอยู่หัวภูมิพลอดุลยเดชที่พระราชทานให้แก่มหาวิทยาลัยราชภัฏ ภายในวงรีด้านบนเป็นอักษรภาษาไทยเขียนว่า "มหาวิทยาลัยราชภัฏเทพสตรี" ด้านล่างเป็นอักษรภาษาอังกฤษเขียนว่า " THEPSATRI RAJABHAT UNIVERSITY" (เดิมตราสัญลักษณ์ของโรงเรียนด้านล่างเป็นอักษรภาษาไทยเขียนว่า "โรงเรียนสาธิต")อาคารสถานที่ อาคารสถานที่. โรงเรียนสาธิตมหาวิทยาลัยราชภัฏเทพสตรี มีอาคารเรียนหลักอยู่ 3 อาคาร ประกอบไปด้วย- อาคาร 7 เป็นอาคารเรียน 6 ชั้น ซึ่งประกอบไปด้วยห้องต่างๆดังนี้- ชั้น 1 ประกอบไปด้วย ห้องเอกสาร ห้องธุรการ ห้องผู้อำนวยการและฝ่ายวิชาการ ห้องธุรการ ห้องวิชาการ ห้องพยาบาล และห้องศิลปะ - ชั้น 2 ประกอบไปด้วย ห้องจัดแสดงผลงานนักเรียนกลุ่มสาระการเรียนรู้วิทยาศาสตร์ ห้องปฏิบัติการวิทยาศาสตร์มัธยมศึกษาตอนต้น 1 ห้องปฏิบัติการวิทยาศาสตร์มัธยมศึกษาตอนต้น 2 และห้องปฏิบัติการเคมี - ชั้น 3 ประกอบไปด้วย ห้องพักอาจารย์แนะแนว ห้องสมุด - ชั้น 4 ประกอบไปด้วย ห้องพักครูกลุ่มสาระการเรียนรู้คณิตศาสตร์ ห้องแนะแนว ห้องเรียนปรับอากาศนักเรียนชั้นม.3/1, ม.3/2, ม.3/3 - ชั้น 5 ประกอบไปด้วย ห้องพักครูกลุ่มสาระการเรียนรู้สังคมศึกษาฯ ห้องกลุ่มสาระการเรียนรู้ภาษาอังกฤษ ห้องเรียนของนักเรียนชั้นม.3/4, ม.3/5 ห้องอาเซียน และห้องพักครูกลุ่มสาระการเรียนรู้ภาษาต่างประเทศ - ชั้น 6 ประกอบไปด้วย ห้องดนตรีไทย และ ห้องปฏิบัติการคอมพิวเตอร์ - อาคาร 15 เป็นอาคารเรียน 6 ชั้น ซึ่งประกอบไปด้วยห้องต่างๆดังนี้- ชั้น 1 ประกอบไปด้วย ห้องสุขศึกษาและพลศึกษา ห้องคหกรรมศาสตร์ และห้องฝ่ายกิจการนักเรียน-คณะกรรมการนักเรียน - ชั้น 2 ประกอบไปด้วย ห้องปฏิบัติการชีววิทยา ห้องปฏิบัติการฟิสิกส์ และห้องดาราศาสตร์ - ชั้น 3 ประกอบไปด้วย ห้องเรียนปรับอากาศของนักเรียนชั้น ม.2/1,ห้องนาฏศิลป์ และห้องเก็บอุปกรณ์การเรียน - ชั้น 4 ประกอบไปด้วย ห้องเรียนปรับอากาศของนักเรียนชั้น ม.2/2-ม.2/4 - ชั้น 5 ประกอบไปด้วย ห้องเรียนปรับอากาศของนักเรียนชั้น ม.2/5,ม.1/1-ม.1/2 - ชั้น 6 ประกอบไปด้วย ห้องเรียนปรับอากาศของนักเรียนชั้น ม.1/3-ม.1/5 - ในปีการศึกษา 2554 โรงเรียนได้ก่อสร้างอาคาร 18 มาเพิ่มเติม (สร้างเสร็จในปี 2556) เป็นอาคารสูง 6 ชั้น ซึ่งประกอบไปด้วยห้องต่างๆดังนี้- ชั้น 1 และ 2 เป็นใต้ถุนยกสูงเพื่อการใช้งานแบบอเนกประสงค์ - ชั้น 3 ประกอบด้วย ห้องศึกษาค้นคว้า ห้องพักครูกลุ่มสาระการเรียนรู้วิทยาศาสตร์ และห้องประชุม - ชั้น 4 ประกอบด้วย ห้องพักครูกลุ่มสาระการเรียนรู้ภาษาไทย ห้องเรียนปรับอากาศของนักเรียนชั้น ม.4/1,ม.5/1 และม.6/1 - ชั้น 5 ประกอบด้วย ห้องเรียนปรับอากาศของนักเรียนชั้น ม.4/2,ม.4/3,ม.5/2 และม.5/3 - ชั้น 6 ประกอบด้วย ห้องเรียนปรับอากาศของนักเรียนชั้น ม.6/2,ม.6/3 และห้องดนตรีสากล - นอกจากนี้โรงเรียนยังใช้พื้นที่บางส่วนของมหาวิทยาลัย และทำกิจกรรมต่างๆได้ เช่น สำนักวิทยบริการและเทคโนโลยีสารสนเทศ โรงยิมพลศึกษา โรงยิมโสมสวลี ศูนย์วิทยาศาสตร์ อาคารเรียนของคณะต่างๆภายในมหาวิทยาลัย และสนามกีฬามหาวิทยาลัย เป็นต้นทำเนียบผู้บริหารโรงเรียนบุคลากรบุคลากร. - ผู้อำนวยการ ดร.วิไล ทองแผ่- รองผู้อำนวยการ โรงเรียนสาธิตมหาวิทยาลัยราชภัฏเทพสตรี สาขาวัดพระพุทธบาท นายรัตนไตร พรรคพวก- รองผู้อำนวยการฝ่ายบริหาร อ.บุญตา สุวรรโณ- รองผู้อำนวยการฝ่ายวิชาการ อ.ฉัตรชัย. พันธุ- รองผู้อำนวยการฝ่ายกิจการนักเรียน อ.สุเมธ เปียศิริ- อาจารย์ผู้สอน โดย มีอาจารย์ประจำที่โรงเรียนสาธิต รวม 35 ท่าน ดังนี้- กลุ่มสาระการเรียนรู้วิทยาศาสตร์- อ.บุญตา สุวรรโณ (หัวหน้ากลุ่มสาระ ฯ) - อ.ศศิธร มงคลทอง - อ.พนิน ศรีนวลแก้ว - อ.รุจิรัตน์ ใหญ่ยิ่ง - อ.สุภัทรา แสงบรรจบ - อ.ชมพูนุช ชนะภัย - อ.นนทวัช ขวัญเริงใจ - อ.สุภาณี จำปาขาว- กลุ่มสาระการเรียนรู้คณิตศาสตร์- อ.ณัฏฐกัลย์ ตั้งชัยวรรณา (หัวหน้ากลุ่มสาระ ฯ) - อ.ปณิตา วงศ์เกษม - อ.ญาธิป สังข์กรมภา - อ.สินจัย นอกสระ - อ.รุ่งอรุณ ต่ายโพธิ์ - อ.อิสริยาภรณ์ ลิ้มสกุล- กลุ่มสาระการเรียนรู้ภาษาไทย- อ.ศิริพร หรัดดี (หัวหน้ากลุ่มสาระ ฯ) - อ.อมรรัตน์ หรัดดี - อ.กัลยา ภูผา- กลุ่มสาระการเรียนรู้ภาษาต่างประเทศ- อ.รุ่งทิวา เกตุมาก (หัวหน้ากลุ่มสาระ ฯ) - อ.วิภาภรณ์ สิวทองคำ - อ.ปริฉัตร สุขาวดี - อ.พงษ์เทพ ไทยฉาย - Mr.Rich Mackereth- กลุ่มสาระการเรียนรู้สังคมศึกษา ศาสนา และวัฒนธรรม- อ.สุณีวรรณ หยดย้อย (หัวหน้ากลุ่มสาระ ฯ) - อ.อัญณี สีหะวงค์ - อ.อมรรัตน์ ช้างน้อย - อ.ฉัตรชัย พันธุ- กลุ่มสาระการเรียนรู้ศิลปะ- อ.เสรี แก้ววิเชียร (หัวหน้ากลุ่มสาระ ฯ) - อ.เอกพล พ่วงเพ็ชร - กลุ่มสาระการเรียนรู้การงานอาชีพและเทคโนโลยี- อ.อวิรุทธิ์ นพรัตน์ (หัวหน้ากลุ่มสาระ ฯ) - อ.ปาณิสรา หาดแก้ว - อ.สาวินี สวนใหญ่- กลุ่มสาระการเรียนรู้สุขศึกษาและพลศึกษา- อ.สุเมธ เปียศิริ (หัวหน้ากลุ่มสาระ ฯ) - อ.กลิ่นสุคนธ์ อ่อนเงิน - อ.ธีนุพงศ์ นิ่งพุทซา- อาจารย์แนะแนวและจิตวิทยา- อ.นิตยา รามศิริ- เจ้าหน้าที่ 13 ท่าน - จำนวนนักเรียนรวมประมาณ 1050 คนเกียรติประวัติเกียรติประวัติ. - นักเรียนชั้นมัธยมศึกษาปีที่ 6 สามารถทำคะแนนจากการทดสอบทางการศึกษาขั้นพื้นฐานหรือ O-NET ประจำปีการศึกษา 2548 เป็นอันดับที่ 29 ของประเทศ จาก 2,875 โรงเรียน ได้คะแนนรวม 269.7 โดยจำแนกตามกลุ่มสาระดังนี้- ภาษาไทย ได้อันดับที่ 23 คะแนนเฉลี่ย 67.58 - สังคมศึกษาฯ อันดับที่ 32 คะแนนเฉลี่ย 57.71 - ภาษาอังกฤษ อันดับที่ 50 คะแนนเฉลี่ย 44.68 - คณิตศาสตร์ อันดับที่ 18 คะแนนเฉลี่ย 49.28 - วิทยาศาสตร์ อันดับที่ 18 คะแนนเฉลี่ย 54.51 - ได้รับรางวัลรองชนะเลิศอันดับ 1 การประกวด Science Show ณ ศูนย์วิทยาศาสตร์เพื่อการศึกษา จ.พระนครศรีอยุธยา - ได้รับราชวัลชนะเลิศการแข่งขันตอบปัญหากฎหมาย วันรพี 49 จัดโดยศาลจังหวัดลพบุรี - ได้รับรางวัลรองชนะเลิศอันดับที่ 3 การประกวดโครงงานวิทยาศาสตร์สาขากายภาพ ระดับ ม.ต้น เรื่องพลังงานความร้อนจากปฏิกิริยาเคมี - มีนักเรียนผ่านการสอบคัดเลือก เข้ารับฝึกอบรมโครงการเตรียมโอลิมปิกวิชาการ (สอวน.) ค่ายที่1-2 สาขาคอมพิวเตอร์ ศูนย์คณะวิทยาศาสตร์ มหาวิทยาลัยเกษตรศาสตร์ และสามารถสอบผ่านการคัดเลือกเป็นตัวแทนค่ายสอวน.มหาวิทยาลัยเกษตรศาสตร์ สาขาคอมพิวเตอร์ (คัดจาก 35 คน (จากส่วนภาคกลาง) เหลือ 6 คน) ไปแข่งขันที่จังหวัดขอนแก่น ณ มหาวิทยาลัยขอนแก่น ได้รับรางวัล เหรียญทองแดงทั้งคู่ (คัดจาก 90 คน (จากค่ายสอวน.ทั่วประเทศ) เหลือ 40 คน (ที่ได้เหรียญคือ 40 คนนี้) ) และ ทางค่ายสอวน.จึงได้ส่งนักเรียนสองคนนี้ต่อให้ สสวท.รับผิดชอบ ในการส่งนักเรียนของเราเขาแข่งคัดเลือกผู้แทนประเทศไทยไปแข่งขันโอลิมปิกวิชาการ รอบ 25 คนระดับประเทศ (คัดจาก 90 คน (จากสอวน.40คน + สสวท.50คน) เหลือ 25คน) ได้แก่ นายกำพล กองเงินงาม และ นายอิสระพงศ์ จิโรจน์วงศ์ - นักเรียนสาธิต ได้รับคัดเลือกให้เป็นนักกีฬาตัวแทนจังหวัดลพบุรี ชนิดกีฬา เทนนิส ได้แก่ เด็กชายศุภณัฐ ศรีสงวน นางสาวปาริชาติ ดวงเกิด และ นางสาวพรรษรินทร์ แจ้งวงษ์โรงเรียนสาธิตมหาวิทยาลัยราชภัฏเทพสตรี สาขาวัดพระพุทธบาทราชวรมหาวิหาร โรงเรียนสาธิตมหาวิทยาลัยราชภัฏเทพสตรี สาขาวัดพระพุทธบาทราชวรมหาวิหาร. ในปีการศึกษา 2553 มหาวิทยาลัยราชภัฏเทพสตรี ได้มีการจัดตั้งโรงเรียนสาธิตมหาวิทยาลัยราชภัฏเทพสตรี สาขาวัดพระพุทธบาทราชวรมหาวิหารขึ้น ซึ่งเกิดจากความร่วมมือทางวิชาการกันระหว่างมหาวิทยาลัยราชภัฏเทพสตรีและวัดพระพุทธบาทวรมหาวิหาร โดยมีพระธรรมปิฎก เจ้าอาวาสวัดพระพุทธบาทวรมหาวิหาร เป็นองค์อุปถัมป์ ในปีการศึกษาแรก มีการรับนักเรียนในระดับชั้นมัธยมศึกษาปีที่ 1 และชั้นมัธยมศึกษาปีที่ 4 โดยได้ใช้สถานที่ของวัดพระพุทธบาทวรมหาวิหาร จังหวัดพระพุทธบาท จังหวัดสระบุรี ซึ่งได้มีการก่อสร้างอาคารเรียน 3 ชั้น เป็นสถานที่ในการจัดการเรียนการสอน โรงเรียนสาธิตฯ สาขานี้จะเน้นการจัดการเรียนการสอนตามแนวคุณธรรม นำความรู้ โดยใช้หลักสูตรเดียวกับโรงเรียนสาธิตมหาวิทยาลัยราชภัฎเทพสตรี โดยมี รองผู้อำนวยการ โรงเรียนสาธิตมหาวิทยาลัยราชภัฏเทพสตรี สาขาวัดพระพุทธบาท คือ นายไตรรัตน์ พรรคพวกศิษย์เก่าที่มีชื่อเสียงศิษย์เก่าที่มีชื่อเสียง. 1. ศาสตราจารย์ นายแพทย์สุชัย เจริญรัตนกุล อดีต รองนายกรัฐมนตรี, รัฐมนตรีว่าการกระทรวงสาธารณสุข และรัฐมนตรีช่วยว่าการกระทรวงสาธารณสุข ในปี พ.ศ. 2547 – 2549, ดำรงตำแหน่งกรรมการบริษัท การบินไทย จำกัด (มหาชน) ในปี พ.ศ. 2546 – 2547, ประธานกรรมการสำนักงานกองทุนสนับสนุนการสร้างเสริมสุขภาพ (สสส) พ.ศ. 2548 – 2549, ประธานกรรมการคุ้มครองผู้บริโภค (สคบ) พ.ศ. 2548 – 2549 2. คุณศศิวรรณ เลิศวิริยะประภา ผู้ประกาศข่าว สถานีโทรทัศน์สีกองทัพบกช่อง 7 สถานีวิทยุโทรทัศน์ไทยทีวีสีช่อง 3 3. ร้อยเอก นายแพทย์สรวิชญ์ สุบุญ (หมอก้อง) ดารานักแสดง พิธีกร สถานีวิทยุโทรทัศน์ไทยทีวีสีช่อง 3กิจกรรมต่างๆโรงเรียนกิจกรรมต่างๆโรงเรียน. - กิจกรรมภายในโรงเรียน 1. กิจกรรมไหว้ครูโรงเรียนสาธิต กิจกรรมนี้จัดขึ้นในช่วงของเดือนมิถุนายมของทุกปี โดยนักเรียนสาธิตจะได้ทำการไหว้ครู โดยตัวแทนนักเรียน นำพานดอกไม้ขึ้นบูชาครู โดยมีท่านอธิการบดีมหาวิทยาลัยราชภัฏเทพสตรีเป็นประธานในพิธี หลักจากนั้นก็เป็นกล่าวคำปฏิญาณของนักเรียนสาธิต และในช่วงสุดท้ายจะมีการมอบโลห์ศิษย์เก่าดีเด่น เกียรติบัตรแก่นักเรียนที่ทำประโยชน์แรงเรียน และทุนหารศึกษาแก่นักเรียนที่เรียนดีและทำประโยชน์แก่โรงเรียน 2. การรับน้อง ในแต่ละปีโรงเรียนจะมีการรับนักเรียนใหม่ในระดับชั้น ม.1 และ 4 ซึ่งมีกิจกรรมที่ปฏิบัติสืบต่อกันมาดังนี้- กิจกรรมพี่ take น้อง take โดยที่รุ่นพี่ในระดับชั้นมัธยมศึกษาปีที่ 2,3,5,6 จับสลากชื่อน้องๆ ที่เป็นนักเรียน ม.1และ4 แล้วทำการตั้งฉายา เขียนไว้ที่ชื่อน้องที่ตนเองจับได้ น้องๆก็มีหน้าที่ในการตามหาพี่ๆตามฉายาที่ได้ตั้งไว้ โดยมีกำหนดเวลาให้น้องตามหาจนถึงก่อนพิธีไหว้ครู โดยพี่จะค่อย take น้องๆหลังจากการทำพิธีไหว้ครูจบลง - กิจกรรมบายสีสู่ขวัญ เป็นกิจกรรมที่พี่จัดให้กับน้องเพื่อเป็นการรับน้อง โดยประธานนักเรียนและตัวแทนจะเชิญพานบายสี มาให้ท่านผู้อำนวยการ หลังจากนั้นท่านผู้อำนวยการผูกข้อมือให้กับประธานนักเรียน เมื่อเสร็จแล้วพี่ร่วมร้องเพลงรับน้อง และทำการผูกข้อมือให้กับน้องๆ - กิจกรรมลอดซุ้มมือ โดยพี่ๆจะพาน้องๆ ไปทำการสักการะพระพุทธรูปประจำมหาวิทยาลัย แล้วพาน้องๆมาลอดซุ้มมือของพี่ โดยเริ่มจากหน้ามหาวิทยาลัยยาวไปจนถึงบริเวณหน้าโรงเรียน เพื่อเป็นการรับน้องเข้าสู่โรงเรียน - กิจกรรมรับน้อง กิจกรรมนี้พี่จะแบ่งกันทำกิจกรรมเป็นซุ้มของแต่ละระดับชั้น ให้น้องๆได้ร่วมกิจกรรมที่พี่ๆในแต่ละห้องได้จัดเพื่อเป็นการสร้างความสัมพันธืที่ดีระหว่างพี่กับน้อง - กิจกรรมเลือกเฟรชชี่ กิจกรรมนี้จะเป็นการเลือกเฟรชชี่จากนักเรียนชั้นมัธยมศึกษาปี่ที่ 1 ชาย 1 คน หญิง 1 คน และนักเรียนจากชั้นมัธยมศึกษาปีที่4 ชาย 1 คน หญิง 1 คน โดยการเสนอชื่อของพี่ๆ และเพื่อนในโรงเรียน ทำการคัดเลือกโดยการโหวตของทุกคนในโรงเรียน 3. กิจกรรมลอยกระทง ในทุกๆปีโรงเรียนจะมีการจัดกิจกรรมลอยกระทง โดยมีการประกวดนางและนายนพมาศของนักเรียนในแต่ละห้อง และการแสดงของนักเรียน 4. กิจกรรมแห่เทียนพรรษา ในทุกๆปีโรงเรียนจะส่งตัวแทนนักเรียนไปทำการถวายเทียนพรรษาที่วัด ในช่วงของเทศกาลเข้าพรรษา 5. กิจกรรมวันปีใหม่ ภายในงานก็จะมีการแสดงของนักเรียนทุกระดับชั้น พร้อมทั้งมีการจับสลากแจกของขวัญจากทางโรงเรียน นอกจากนี้นักเรียนในแต่ละชั้นจะมีการเล่นบัดดี้ 6. งานสาธิตวิชาการ เป็นการแสดงผลงานและศักยภาพของนักเรียนและบุคลากรของโรงเรียนสาธิตมหาวิทยาลัยราชภัฏเทพเทพสตรี ซึ่งภายในงานก็จะมีการจัดกิจกรรมการแข่งขันทักษะทางวิชาการ การจักนิทรรศการของทั้ง 8 กลุ่มสาระ และ โรงเรียนต่างๆ นอกจากนี้ยังมีการออกร้านของนักเรียน และหน่วยงานภายนอก 7. งานย้อนคืนวันอันแสนสุขของพวกเราชาวสาธิต ลวะศรี เทพสตรี เป็นงานคืนสู่เหย้าของศิษย์เก่า ตั้งแต่โรงเรียนลวะศรี จนมาเป็นสาธิต ในปัจจุบัน จัดขึ้นครั้งแรกเมื่อปี 2548 เมื่อปี 2550 ได้งดการจัดกิจกรรมดังกล่าวมาเป็นงานสาธิตวิชาการแทน และในปีการศึกษา 2551 ได้มีการจัดงานขึ้นอีกครั้ง ในวันที่ 10 มกราคม 2552 โดยถือว่าเป็นการจัดในครั้งที่ 3 8. กิจกรรมคริสต์มาสกิจกรรมนี้จัดโดยกลุ่มสาระการเรียนรู้ภาษาต่างประเทศ ในช่วงเข้าแถวเคารพธงชาติคุณแซนต้าจะมาแจกลูกอมให้นักเรียนทุกคน นอกจากนี้ยังจัดให้มีการนำของขวัญไปส่งไว้ที่กลุ่มสาระภาษาต่างประเทศแล้วลงทะเบียนไว้ว่าจะส่งให้ใคร หลังจากนั้นคุณเซนต้าจะนำของขวัญไปส่งให้ผู้รับตามห้องเรียน 9. การแข่งขันกีฬาสีภายใน เป็นการสร้างความสามัคคีของนักเรียนในโรงเรียนให้มีน้ำใจเป็นนักกีฬา รู้แพ้ รู้ชนะ รู้อภัย โดยแบ่งคณะสีออกเป็น 4 สีได้แก่ สีแดง สีเขียว สีน้ำเงิน และสีชมพู(แต่ในปัจจุบันได้มีการเปลี่ยนสีประจำคณะเป็นสีเหลือง) มีชื่อการแข่งขันว่า สาธิตเทพสตรีเกมส์- กิจกรรมภายนอกโรงเรียน 1. การแข่งขันกีฬาสาธิตราชภัฏสัมพันธ์ (มัธยมศึกษา) กีฬาสาธิตราชภัฏสัมพันธ์ เป็นการแข่งขันกีฬาระหว่างโรงเรียนมัธยมสาธิตที่สังกัดมหาวิทยาลัยราชภัฏ เพื่อสร้างความสัมพันธ์อันดีงามทั้ง 9 สถาบัน โดยจะเวียนเป็นเจ้าภาพใน 10 สถาบัน ซึ่งประกอบไปด้วย1. โรงเรียนสาธิตมหาวิทยาลัยราชภัฏเทพสตรี 2. โรงเรียนมัธยมสาธิตวัดพระศรีมหาธาตุ มหาวิทยาลัยราชภัฏพระนคร 3. โรงเรียนมัธยมสาธิตมหาวิทยาลัยราชภัฏสวนสุนันทา 4. โรงเรียนมัธยมสาธิตมหาวิทยาลัยราชภัฏบ้านสมเด็จเจ้าพระยา 5. โรงเรียนสาธิตมหาวิทยาลัยราชภัฏพระนครศรีอยุธยา 6. โรงเรียนสาธิตมหาวิทยาลัยราชภัฏนครปฐม 7. โรงเรียนสาธิตมหาวิทยาลัยราชภัฏนครสวรรค์ 8. โรงเรียนสาธิตมหาวิทยาลัยราชภัฏมหาสารคาม 9. โรงเรียนสาธิตมหาวิทยาลัยราชภัฏวไลยอลงกรณ์ ในพระบรมราชูปถัมภ์ เข้าร่วมในปี 2551 10. โรงเรียนสาธิตมหาวิทยาลัยราชภัฏเพชรบุรี เข้าร่วมในปี 2554 สำหรับในปีการศึกษา 2551 โรงเรียนสาธิตมหาวิทยาลัยราชภัฏเทพสตรี จังหวัดลพบุรี ได้รับให้เป็นเจ้าภาพในการจัดการแข่งขันกีฬาสาธิตราชภัฏสัมพันธ์ ครั้งที่ 21 ภายใต้ชื่อการแข่งขันว่า "หนุมานเกมส์" มีสัญลักษณ์ประจำการแข่งขันเป็นหนุมาน และมีมาสคอตประจำการแข่งขันคือ ลิง จะจัดขึ้นในระหว่างวันที่ 11-12 ธันวาคม 2551 ณ สนามกีฬาพระราเมศวร จังหวัดลพบุรี ภายใต้หัวข้องานที่ว่า วัยรุ่นยุคใหม่ ใส่ใจโลกเขียว รวมใจเป็นหนึ่งเดียว ลดโลกร้อน และสุขภาวะ 2. กิจกรรมลอยกระทงย้อนยุคฯ ลพบุรี ในช่วงของเทศกาลลอยกระทง ทางจังหวัดลพบุรีมีการจัดกิจกรรมลอยกระทง บริเวณวงเวียนศรีสุริโยทัย โดยทางโรงเรียนสาธิตมหาวิทยาลัยราชภัฏเทพสตรี ได้จัดให้นักเรียนไปร่วมในขบวนแห่ของมหาวิทยาลัยราชภัฏเทพสตรี เป็นประจำทุกปี</doc>
