<doc id="642006" url="https://th.wikipedia.org/wiki?curid=642006" title="โบยะญูน">โบยะญูน โบยะญูน (Bo Ya Nyun) เป็นทหารม้าที่เคยรับราชการในสมัยพระเจ้ามินดงและพระเจ้าสีป่อ เมื่ออังกฤษเข้ายึดมัณฑะเลย์ เขาตัดสินใจรวบรวมกำลังต่อต้านอังกฤษ โดยใช้ทหารม้าที่เคยอยู่ใต้บังคับบัญชาและอาสาสมัครที่เป็นชาวบ้าน กลุ่มของโบยะญูนต่อสู้กับอังกฤษนานถึง 5 ปี อังกฤษตอบโต้กลุ่มของโบยะญูนด้วยการเข้ายึดครองมยีนจาน บ้านเดิมของโบยะญูน เผาหมู่บ้าน จับญาติพี่น้องของเขาไปเข้าคุกหรือฆ่าทิ้ง ในที่สุด โบยะญูนต้องยอมมอบตัวต่ออังกฤษเพื่อไม่ให้คนในหมู่บ้านของเขาถูกฆ่า เขายอมมอบตัวเมื่อเมื่อ 30 พฤษภาคม พ.ศ. 2433 ตอนแรกเขาถูกพิพากษาให้ประหารชีวิต ต่อมาลดโทษเป็นจำคุกตลอดชีวิต และถูกนำไปกักขังที่หมู่เกาะอันดามัน</doc>
