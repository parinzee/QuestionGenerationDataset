<doc id="866056" url="https://th.wikipedia.org/wiki?curid=866056" title="เจ้าหญิงมะซะโกะ (จักรพรรดิเรเซ)">เจ้าหญิงมะซะโกะ (จักรพรรดิเรเซ) เจ้าหญิงมะซะโกะ ( ; 1493 – 10 มกราคม 1543) เจ้าหญิงและจักรพรรดินีแห่งญี่ปุ่นพระองค์เป็น ชูงู หรือจักรพรรดินีใน จักรพรรดิเรเซ เจ้าหญิงมะซะโกะประสูติเมื่อ พ.ศ. 1493 เป็นพระธิดาในอดีต จักรพรรดิซุซะกุ ที่ประสูติแต่ เจ้าหญิงฮิโระโกะ พระราชนัดดาของ จักรพรรดิไดโงะ ทำให้เจ้าหญิงมะซะโกะมีศักดิ์เป็นพระราชปนัดดา (เหลน) ของจักรพรรดิไดโงะ เมื่อเจ้าหญิงมะซะโกะประสูตินั้นพระบิดาคืออดีตจักรพรรดิซุซะกุได้สละราชบัลลังก์ไปแล้วตั้งแต่ พ.ศ. 1489 และหลังจากประสูติได้ไม่นานเจ้าหญิงฮิโระโกะพระมารดาก็เกิดพระอาการตกพระโลหิตและสิ้นพระชนม์ในอีก 2 ปีต่อมาคือ พ.ศ. 1495 อดีตจักรพรรดิซุซะกุพระบิดาก็สิ้นพระชนม์ลงอีกทำให้ จักรพรรดิมุระกะมิ ผู้เป็นพระปิตุลา (อา) ได้รับอุปการะเจ้าหญิงมะซะโกะ ต่อมาพระองค์อภิเษกกับเจ้าชายโนะริฮิระและได้รับการสถาปนาเป็นจักรพรรดินีเมื่อ พ.ศ. 1510 ขณะพระชนมายุเพียง 17 พรรษาภายหลังจากที่เจ้าชายโนะริฮิระพระสวามีขึ้นสืบราชบัลลังก์เป็นจักรพรรดิเรเซกระทั่งจักรพรรดิเรเซสละราชบัลลังก์ใน พ.ศ. 1516 พระองค์ได้รับการสถาปนาเป็น โคไทโง หรือพระพันปีและได้รับการสถาปนาเป็น ไทโคไทโง หรือสมเด็จพระอัยยิกาเจ้าเมื่อ พ.ศ. 1529 ก่อนจะสิ้นพระชนม์เมื่อวันที่ 10 มกราคม พ.ศ. 1543บันทึก</doc>
