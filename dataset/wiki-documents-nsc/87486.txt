<doc id="87486" url="https://th.wikipedia.org/wiki?curid=87486" title="โรงเรียนอุตรดิตถ์">โรงเรียนอุตรดิตถ์ โรงเรียนอุตรดิตถ์ เป็น โรงเรียนชายประจำจังหวัดอุตรดิตถ์ ก่อตั้งเมื่อปี พ.ศ. 2452 เดิมชื่อ "โรงเรียนประจำจังหวัดอุตรดิตถ์ " ก่อนจะย้ายไปยังที่ตั้งโรงเรียนอนุบาลจังหวัดอุตรดิตถ์ และย้ายมายังที่ตั้งปัจจุบันในปี พ.ศ. 2484 โรงเรียนอุตรดิตถ์ เป็นสถานศึกษาที่เคยได้รับรางวัลโรงเรียนพระราชทานประเภทโรงเรียนมัธยมศึกษาขนาดใหญ่ ปัจจุบันโรงเรียนแบ่งการเปิดการสอนเป็น ระดับมัธยมศึกษาตอนต้นและมัธยมศึกษาตอนปลายเปิดสอนแบบ "สหศึกษา" เป็นโรงเรียนประเภท มัธยมศึกษาตอนต้น-ตอนปลาย โรงเรียนอุตรดิตถ์ในปัจจุบันจัดเป็นสถานมัธยมศึกษาขนาดใหญ่ และเป็นส่วนราชการในบังคับของสำนักงานเขตพื้นที่การศึกษามัธยมศึกษา เขต 39 สำนักงานคณะกรรมการการศึกษาขั้นพื้นฐาน กระทรวงศึกษาธิการ มีสถานะเป็นนิติบุคคลตามกฎหมายว่าด้วยระเบียบบริหารราชการกระทรวงศึกษาธิการประวัติ ประวัติ. ปี พ.ศ. 2452 ก่อตั้ง ณ บริเวณวัดท่าถนน ปี พ.ศ. 2471 ย้ายไปตั้งอยู่ที่บริเวณโรงเรียนอนุบาลอุตรดิตถ์ ปี พ.ศ. 2484 ย้ายมาตั้งอยู่ ณ ที่ตั้งปัจจุบัน เดิมเปิดสอนระดับมัธยมศึกษาตอนต้น ปี พ.ศ. 2495 เปลี่ยนชื่อจาก "โรงเรียนประจำจังหวัดอุตรดิตถ์ " เป็น "โรงเรียนอุตรดิตถ์ " ปีการศึกษา 2506 เปิดสอนระดับมัธยมศึกษาตอนปลายและปีการศึกษา 2512 เข้าโครงการ คมช. ปีการศึกษา 2519 เข้าโครงการ คมภ. 2 ใช้หลักสูตร คมส. ปีการศึกษา 2528 เปิดโรงเรียนสาขา 1 แห่ง (ปัจจุบันยกเลิกแล้ว และตั้งเป็นโรงเรียนมัธยมศึกษาใหม่ ชื่อ โรงเรียนน้ำริดวิทยา) ปี พ.ศ. 2543 กระทรวงศึกษาธิการ ได้ประกาศจัดตั้งให้โรงเรียนอุตรดิตถ์ เป็นเครือข่ายสถานศึกษาต้นแบบ ของสถาบัน พัฒนาผู้บริหารสถานศึกษา กระทรวงศึกษาธิการ เพื่อทำหน้าที่เป็นตัวแทนและชี้แนะกลวิธีในการพัฒนาสถานศึกษาให้แก่ผู้ บริหารสถานศึกษาที่สถาบันพัฒนาผู้บริหารการศึกษา ส่งไปศึกษาดูงานทั่วประเทศ ปี พ.ศ. 2548 เข้าโครงการโรงเรียนวิถีพุทธ ปีการศึกษา 2552 โรงเรียนอุตรดิตถ์ครบรอบ 100 ปี ได้มีการเปิดห้องเรียนพิเศษทางวิทยาศาสตร์และคณิตศาสตร์ ของนักเรียนชั้นมัธยมศึกษาปีที่ 1 และ ชั้นมัธยมศึกษาปีที่ 4 ระดับชั้นละ 2 ห้องเรียน เป็นปีการศึกษาแรกและรุ่นแรก ปี พ.ศ. 2553 เข้าสู่โครงการโรงเรียนมาตรฐานสากล และมีการเปิดสอนวิชาภาษาจีนในทุกระดับชั้น และ วงดนตรีลูกทุ่งโรงเรียนอุตรดิตถ์เข้าร่วมการแข่งขันในรายการชิงช้าสวรรค์ทางสถานีโทรทัศน์ช่อง 9โมเดิร์นไนน์ทีวี ประสบความสำเร็จได้รับแชมป์ออฟเดอะแชมป์ โดยมีนักร้องนำ นายศราวุธ บุญหวา ได้รับถ้วยรางวัลพระราชทานจากสมเด็จพระเทพรัตนราชสุดา สยามบรมราชกุมารี และทุนการศึกษา 100,000 บาท พร้อมตั๋วเครื่องบินไปกลับกรุงเทพ - ฮ่องกง 40 ที่นั่ง ปี พ.ศ. 2554 เปิดห้องเรียนพิเศษทางวิทยาศาสตร์และคณิตศาสตร์ครบทุกระดับชั้น ปีพ.ศ. 2555ได้ทำการปรับปรุงโรงเรียนเช่นทาสีอาคารให้ดูดีมากขึ้น มีการสอบแข่งขันทักษ์วิชาต่างๆมากมาย ปีพ.ศ. 2556 สร้างอาคารเรียนที่ 7 ของโรงเรียนอุตรดิตถ์ มูลค่า 17,769,000.- บาท และเปิดตัวห้องเรียน E - Classroom โรงเรียนอุตรดิตถ์ จังหวัดอุตรดิตถ์ สนับสนุนโดยองค์การบริหารส่วนจังหวัดอุตรดิตถ์ ปีงบประมาณ 2556พื้นที่ของสถานศึกษาอาณาบริเวณของสถานศึกษา พื้นที่ของสถานศึกษา. อาณาบริเวณของสถานศึกษา. โรงเรียนอุตรดิตถ์ ตั้งอยู่เลขที่ 15 ถนน อินใจมี - ประชานิมิตร ตำบลท่าอิฐ อำเภอเมืองอุตรดิตถ์ จังหวัดอุตรดิตถ์ มีพื้นที่ตั้งอยู่ในที่ดินราชพัสดุ เขตเทศบาลเมืองอุตรดิตถ์ เนื้อที่ 19 ไร่ 3 งาน 67 ตารางวา และนอกจากแปลงที่ตั้งโรงเรียนแล้วยังมีที่ดินฝึกปฏิบัติการวิชาเกษตรกรรมนักเรียนโดยตั้งอยู่ ณ ตำบลชัยจุมพล อำเภอลับแล จังหวัดอุตรดิตถ์ ที่ดินสาธารณประโยชน์กระทรวงมหาดไทยมอบให้กรมสามัญศึกษา โรงเรียนอุตรดิตถ์ เป็นผู้ดูแล มีเนื้อที่ 63 ไร่ 2 งาน 29 ตารางวา ห่างจากแปลงที่ 1 ประมาณ 8 กิโลเมตรอาคารสถานที่การศึกษาการจัดการศึกษา ปีการศึกษา 2554 การศึกษา. การจัดการศึกษา ปีการศึกษา 2554. แผนการเรียนชั้นมัธยมศึกษาตอนต้น ! ระดับชั้น !!ห้องเรียนพิเศษวิทย์คณิต  (ห้อง) !!ห้องเรียนปกติ  (ห้อง) !!รวมทั้งสิ้น  (ห้อง)  แผนการเรียนชั้นมัธยมศึกษาตอนปลาย ! ระดับชั้น !!ห้องเรียนพิเศษวิทยาศาสตร์-คณิตศาสตร์  (ห้อง) !!วิทยาศาสตร์-คณิตศาสตร์ (ห้อง) !!คณิตศาสตร์-คอมพิวเตอร์ (ห้อง) !!อังกฤษ-คณิตศาสตร์ (ห้อง) !!อังกฤษ-จีน  (ห้อง) !! อังกฤษ-ญีปุ่น  (ห้อง) !! อังกฤษ-สังคม  (ห้อง) !! รวมทั้งสิ้น  (ห้อง) การรับบุคคลเข้าศึกษาห้องเรียนพิเศษระดับมัธยมศึกษาปีที่ 1การรับบุคคลเข้าศึกษา. ระดับมัธยมศึกษาปีที่ 1. - ชั้นมัธยมศึกษาปีที่ 1 ห้องเรียนพิเศษด้านวิทยาศาสตร์และคณิตศาสตร์ (โดยสานักงานเขตพื้นที่การศึกษา) รับนักเรียนจำนวน 80 คน คุณสมบัติของนักเรียน ที่สมัครห้องเรียนพิเศษด้านวิทยาศาสตร์และคณิตศาสตร์ ชั้นมัธยมศึกษาปีที่ 1 ดังนี้ระดับมัธยมศึกษาปีที่ 4ระดับมัธยมศึกษาปีที่ 4. - ชั้นมัธยมศึกษาปีที่ 4 ห้องเรียนพิเศษวิทยาศาสตร์ (โดยสานักงานคณะกรรมการการศึกษา ขั้นพื้นฐาน) รับนักเรียนจานวน 30 คน คุณสมบัติของนักเรียน ที่สมัครเข้าเรียนห้องเรียนพิเศษวิทยาศาสตร์ ชั้นมัธยมศึกษาปีที่ 4 ดังนี้- ชั้นมัธยมศึกษาปีที่ 4 ห้องเรียนพิเศษด้านวิทยาศาสตร์และคณิตศาสตร์ (โดยสานักงานเขตพื้นที่การศึกษา) รับนักเรียนจานวน 40 คน คุณสมบัติของนักเรียน ที่สมัครเข้าเรียนห้องเรียนพิเศษด้านวิทยาศาสตร์และคณิตศาสตร์ ชั้นมัธยมศึกษาปีที่ 4 ดังนี้ห้องเรียนปกติระดับมัธยมศึกษาปีที่ 1 ระดับมัธยมศึกษาปีที่ 1. แบ่งเป็น 2 ส่วน คือ1. รับจากโควตานักเรียนในเขตพื้นที่โดยใช้วิธีจับสลาก 2. รับนักเรียนนอกเขตพื้นที่โดยใช้วิธีสอบคัดเลือกระดับมัธยมศึกษาปีที่ 4 ระดับมัธยมศึกษาปีที่ 4. แบ่งเป็น 2 ส่วน คือ1. รับนักเรียนเก่าที่เรียนชั้นมัธยมศึกษาตอนต้นที่มีความต้องการเรียนต่อมัธยมศึกษาตอนปลาย 2. รับนักเรียนทั่วประเทศโดยใช้วิธีสอบคัดเลือกการสำเร็จการศึกษา การสำเร็จการศึกษา. ผู้เรียนสำเร็จการศึกษาระดับมัธยมศึกษาปีที่ 1—3 จะได้รับอนุมัติประกาศนียบัตรรับรองการสำเร็จการศึกษาระดับมัธยมศึกษาตอนต้น และผู้เรียนที่สำเร็จการศึกษาระดับมัธยมศึกษาปีที่ 4—6 จะได้ประกาศนียบัตรรับรองการสำเร็จการศึกษาระดับมัธยมศึกษาตอนปลายกิจกรรมและประเพณีกิจกรรมและประเพณี. 1. กิจกรรมรับน้อง ชั้นมัธยมศึกษาปีที่ 1 และชั้นมัธยมศึกษาปีที่ 4 ช่วงก่อนเปิดภาคเรียนที่ 1 2. กิจกรรมแนะแนวการศึกษาต่อมหาวิทยาลัย โดยรุ่นพี่ศิษย์เก่า ช่วงต้นภาคเรียนที่ 1 ณ หอประชุมน้ำเงินชมพู 3. กีฬาสี ช่วงภาคเรียนที่ 1 ใช้เวลาหลังเลิกเรียน ใช้เวลาประมาณ 1 เดือน จัด ณ โรงเรียนอุตรดิตถ์ 4. กรีฑาสี ช่วงเดือนพฤศจิกายน จำนวน 3 วัน จัด ณ สนามกีฬาจังหวัดอุตรดิตถ์ (หมอนไม้) 5. วันถ่ายรูปหมู่นักเรียนชั้นมัธยมศึกษาปีที่ 3 และนักเรียนชั้นมัธยมศึกษาปีที่ 6 ช่วงต้นเดือนกุมภาพันธ์ ณ สนามหญ้าโรงเรียน 6. งานสานสัมพันธ์น้องพี่สีน้ำเงินชมพู รุ่นน้องชั้นมัธยมศึกษาปีที่ 2 ทำให้กับรุ่นพี่ชั้นมัธยมศึกษาปีที่ 3 และรุ่นน้องชั้นมัธยมศึกษาปีที่ 5 ทำให้กับรุ่นพี่ชั้นมัธยมศึกษาปีที่ 6 ช่วงต้นเดือนกุมภาพันธ์ หลังวันถ่ายรูปหมู่ ณ สนามหญ้าโรงเรียน 7. วันมอบดอกไม้ สำหรับนักเรียนชั้นมัธยมศึกษาปีที่ 6 ที่สอบติดรับตรงมหาวิทยาลัยต่างๆ ช่วงเดือนกุมภาพันธ์ หลังงานสานมันพันธ์น้องพี่สีน้ำเงินชมพู หน้าเสาธง 8. วันปัจฉิมและมอบประกาศนียบัตร สำหรับนักเรียนชั้นมัธยมศึกษาปีที่ 6 ที่จบการศึกษาระดับชั้นมัธยมศึกษาตอนปลาย ช่วงปลายเดือนกุมภาพันธ์ ณ หอประชุมน้ำเงินชมพูและหอประชุมพลศึกษา</doc>
