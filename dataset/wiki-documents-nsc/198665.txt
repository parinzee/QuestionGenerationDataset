<doc id="198665" url="https://th.wikipedia.org/wiki?curid=198665" title="เริงจิตร์แจรง อาภากร">เริงจิตร์แจรง อาภากร ท่านหญิงเริงจิตร์แจรง อาภากร (พระยศเดิม: หม่อมเจ้าเริงจิตร์แจรง อาภากร; ประสูติ: 7 มิถุนายน พ.ศ. 2448 — สิ้นชีพิตักษัย: 19 สิงหาคม พ.ศ. 2536) เป็นพระธิดาพระองค์ที่ 3 ในพระเจ้าบรมวงศ์เธอ พระองค์เจ้าอาภากรเกียรติวงศ์ กรมหลวงชุมพรเขตรอุดมศักดิ์ ประสูติในหม่อมกิม อาภากร ณ อยุธยา ธิดานายตั๊น ซุ่นเพียว หม่อมเจ้าเริงจิตร์แจรง อาภากร เสกสมรสกับหม่อมเจ้าไขแสงรพี รพีพัฒน์ พระโอรสในพระเจ้าบรมวงศ์เธอ กรมหลวงราชบุรีดิเรกฤทธิ์ มีพระธิดาเพียงคนเดียวคือ1. หม่อมราชวงศ์เติมแสงไข กรรณสูต (เกิด: 27 มิถุนายน พ.ศ. 2468 — ตาย: 14 พฤษภาคม พ.ศ. 2497) สมรสกับปรีดา กรรณสูต มีบุตรสี่คน คือ รุจน์, จรัลธาดา, แสงสูรย์ และดาลัต กรรณสูต ต่อมาได้ทรงหย่าขาดกับหม่อมเจ้าไขแสงรพี และได้ลาออกจากฐานันดรศักดิ์ เมื่อวันที่ 1 กันยายน พ.ศ. 2487 เพื่อสมรสกับพลเรือตรีวงศ์ สุจริตกุล (พระจักรานุกรกิจ) อดีตเจ้ากรมอู่ทหารเรือ แต่ไม่มีบุตรธิดาด้วยกันและทรงหย่าในเวลาต่อมา ท่านหญิงเริงจิตร์แจรง โปรดปรานการเล่นเทนนิส และออกสังคม เป็นนักธุรกิจ ตัวแทนค้าและเช่าอสังหาริมทรัพย์ และสิ้นชีพิตักษัยเมื่อวันที่ 19 สิงหาคม พ.ศ. 2536เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้นตติยจุลจอมเกล้า ต.จ.</doc>
