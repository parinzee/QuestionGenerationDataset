<doc id="119130" url="https://th.wikipedia.org/wiki?curid=119130" title="อุดม อริยอุดมโรจน์">อุดม อริยอุดมโรจน์ อุดม อริยอุดมโรจน์(อรย) หรือนามแฝงว่า อุดม อุดมโรจน์ (27 มิถุนายน พ.ศ. 2496-11 มกราคม พ.ศ. 2554) เป็นผู้กำกับภาพยนตร์ชาวไทย มีผลงานเด่นจากเรื่อง "ปุกปุย"ประวัติ ประวัติ. อุดม เกิดที่บ้านหม้อ ย่านตรีเพชร กรุงเทพมหานคร จบการศึกษาระดับมัธยมศึกษาที่โรงเรียนอำนวยศิลป์ และจบปริญญาตรีจาก คณะสถาปัตยกรรมศาสตร์ มหาวิทยาลัยศิลปากร การทำงาน เริ่มเป็นอาร์ตไดเรกเตอร์(ผู้กำกับศิลป์) ให้กับภาพยนตร์ไทยหลายเรื่อง อาทิ เทพธิดาโรงงาน, เงิน เงิน เงิน ของ ยุทธนา มุกดาสนิท, นิจ, ป.ล.ผมรักคุณ, เมียแต่ง ฯลฯ ต่อมาจึงได้เป็นผู้กำกับภาพยนตร์ให้กับ ไท เอ็นเตอร์เทนเมนต์ โดยเรื่องแรกคือ โปรดทราบ..คิดถึงมาก ตามด้วย ปุกปุย, บุญตั้งไข่ และ คู่แท้ 2 โลก จากนั้นได้กำกับละครโทรทัศน์เรื่อง คู่รัก 2 ชาติ และเป็นโปรดิวเซอร์ภาพยนตร์เรื่อง 9 พระคุ้มครอง, ละครเรื่อง หักเหลี่ยมกุหลาบ และ กำแพงรัก ชีวิตครอบครัว อุดมมีสถานภาพโสด โดยมารดาและพี่ชายทำกิจการขายอะไหล่ที่บ้านเกิด อุดม อุดมโรจน์ ถึงแก่กรรมด้วยโรคไวรัสตับอักเสบบี เมื่อวันที่ 11 มกราคม พ.ศ. 2554 ที่โรงพยาบาลกลาง โดยผลงานกำกับภาพยนตร์เรื่องสุดท้าย คือ บังเอิญ...รักไม่สิ้นสุดผลงานกำกับภาพยนตร์ผลงานกำกับภาพยนตร์. - โปรดทราบ..คิดถึงมาก (2529) - ปุกปุย (2533) - บุญตั้งไข่ (2535) - คู่แท้ 2 โลก (2537) - คนป่วนสายฟ้า (2540) - มากับพระ (2549) - บังเอิญ...รักไม่สิ้นสุด (2552) - สารคดีเรื่อง การจราจรเทิดพระเกียรติในหลวง</doc>
