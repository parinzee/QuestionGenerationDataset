<doc id="45228" url="https://th.wikipedia.org/wiki?curid=45228" title="ประสาท สุขุม">ประสาท สุขุม ประสาท สุขุม เป็นบุตรของ เจ้าพระยายมราช (ปั้น สุขุม) กับ ท่านผู้หญิงตลับ ( สกุลเดิม ณ ป้อมเพชร ) มีพี่น้องดังรายนามคือ- พระยาสุขุมนัยวินิต ( สวาสดิ์ ) - ไสว สุขุม - แปลก สุขุม - หลวงพิสิษฐสุขุมการ ( ประพาส ) - พระพิศาลสุขุมวิท ( ประสบ ) - ประสาท สุขุม - หลวงสุขุมนัยประดิษฐ์ ( ประดิษฐ์ ) - ประวัติ สุขุม - เล็ก สุขุม - คุณหญิงประจวบ สุขุม สมรสกับ เจ้าพันธ์คำ ณ เชียงใหม่ อดีตข้าหลวงใน พระวิมาดาเธอ พระองค์เจ้าสายสวลีภิรมย์ กรมพระสุทธาสินีนาฏ ปิยมหาราชปดิวรัดา เป็น ช่างกล้องถ่ายภาพยนตร์ และเป็นสมาชิกในสมาคมช่างถ่ายภาพยนตร์อเมริกัน (American Society of Cinematographer : A.S.C.) ซึ่งเป็นคนไทยคนแรกได้ไปเรียนและฝึกงานการถ่ายทำภาพยนตร์ในโรงถ่ายภาพยนตร์ที่ฮอลลีวู้ด ตั้งแต่ปี พ.ศ. 2466 รุ่นเดียวกับ เจมส์ หว่อง โห ตากล้องชาวจีน ประสาท สุขุม เป็นหนึ่งในผู้ร่วมก่อตั้ง บริษัทไทยฟิล์ม ร่วมกับ พระเจ้าวรวงศ์เธอ พระองค์เจ้าภาณุพันธุ์ยุคล และนายพจน์ สารสิน เมื่อ พ.ศ. 2481 สร้างภาพยนตร์ขึ้น 3 เรื่อง คือ ถ่านไฟเก่า (2481), แม่สื่อสาว (2481) และ วันเพ็ญ (2482) ก่อนจะขายกิจการและโรงถ่ายให้แก่กองทัพอากาศไทย ไปใน พ.ศ. 2483 ประสาทสุขุมยังเป็นผู้กำกับภาพในภาพยนตร์เรื่อง พระเจ้าช้างเผือก</doc>
