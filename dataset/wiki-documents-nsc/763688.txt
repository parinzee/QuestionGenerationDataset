<doc id="763688" url="https://th.wikipedia.org/wiki?curid=763688" title="หลวงเสียงเสนาะกรรณ (พัน มุกตวาภัย)">หลวงเสียงเสนาะกรรณ (พัน มุกตวาภัย) หลวงเสียงเสนาะกรรณ (พัน มุกตวาภัย) เกิดที่ตำบลงิ้วราย อำเภอนครไชยศรี จังหวัดนครปฐม เดิมเป็นนักเทศน์และนักสวดคฤหัสถ์มาก่อน แล้วจึงเข้ารับราชการเป็นนักร้องในกรมมหรสพ หลวงเสียงเสนาะกรรณได้ต่อเพลงจากพระยาประสานดุริยศัพท์ (แปลก ประสานศัพท์) และหม่อมส้มจีน และได้ต่อเพลงละครดึกดำบรรพ์จากหม่อมจันทร์ กุญชร ณ อยุธยา จนในสมัยรัชกาลพระบาทสมเด็จพระมงกุฎเกล้าเจ้าอยู่หัว ได้เป็นครูสอนขับร้องอยู่ในวัง และที่พระตำหนักของพระสุจริตสุดา หลวงเสียงเสนาะกรรณ ได้บันทึกแผ่นเสียงกับบริษัทแผ่นเสียงตราสุนัขเมื่อ พ.ศ. 2468 เพลงที่บันทึกไว้ครั้งนั้น ได้แก่ เพลงเขมรไทรโยค ละครดึกดำบรรพ์เรื่องอิเหนา ตอนบวงสรวง ตอนตัดดอกไม้ฉายกริช ละครดึกดำบรรพ์เรื่องคาวี เป็นต้น เคยเป็นผู้ขับเสภาถวายพระบาทสมเด็จพระมงกุฎเกล้าเจ้าอยู่หัว เวลาทรงพระเครื่องใหญ่ โดยขับเสภา เรื่องขุนช้างขุนแผนและพระยาราชวังสันอังอิงอังอิง. - http://sirindhornmusiclibrary.mahidol.ac.th/musiclibrary/index.php?ac=hall_of_fame/hall_of_fame_dataperson&id=70&languages=th#001</doc>
