<doc id="133354" url="https://th.wikipedia.org/wiki?curid=133354" title="นุภาพ สวันตรัจฉ์">นุภาพ สวันตรัจฉ์ นุภาพ สวันตรัจฉ์ นักทำโฆษณา นักร้อง นักดนตรี นักแต่งเพลง โปรดิวเซอร์ ปัจจุบันเป็นประธานเครือข่ายศิลปินเพื่อชีวิต นุภาพ สวันตรัจฉ์ จบการศึกษาจากโรงเรียนเพาะช่าง แล้วทำงานในสายงานครีเอทีฟและโฆษณา เคยทำงานเป็นดีไซเนอร์ ที่บริษัทในเครือสุโกศล เมื่อประมาณ พ.ศ. 2523 เคยเป็นครีเอทีฟไดเรกเตอร์ ของบริษัทโฆษณา ในเครือลินตาส นุภาพ สวันตรัจฉ์ ศึกษาดนตรีเพิ่มเติมจาก โกวิท นิลจันทร์ มีผลงานชิ้นแรกเป็นอัลบั้มเดี่ยว ชุด "แป๊ะเจี๊ยะ" ในแนวร็อก กับค่ายไนท์สปอต โดยใช้นักดนตรีต่างประเทศ บันทึกเสียงที่ประเทศอังกฤษ เมื่อ พ.ศ. 2527 และจากนั้นมีผลงานคู่กับชัคกี้ ธัญญรัตน์ อัลบั้ม "ศรัทธา" เมื่อ พ.ศ. 2528 จากนั้นทำอัลบั้มร่วมกับ พรชัย วงษ์ชีพ ในนามวง "มิติ" มีผลงานชุดที่สอง กับวง "บิ๊กโบ" ในแนวพ็อพร็อก ชื่ออัลบั้ม ”ปฏิวัติความเครียด” สมาชิกในวงประกอบด้วย พรชัย วงษ์ชีพ, พิทูร บุณยะปานะ, อนุสรณ์ พัฒนกุล,จเร อับดุล ลาฮิม และเป็นโปรดิวเซอร์ให้กับ อรสา สีบุญเรือง แนวโพรเกรสซีฟร็อก อัลบั้ม "เดียวดาย" นุภาพ มีผลงานเดี่ยว ในปี พ.ศ. 2536 ใช้ชื่อว่า "Nupachino" ชื่ออัลบั้ม "Lonely Planet" กับค่ายโซนี่มิวสิค เปลี่ยนเป็นดนตรีแนวพื้นบ้านไทย ผสมผสานกับดนตรีตะวันออก โดยเขานำซีตาร์ เครื่องดนตรีอินเดียมาใช้ในผลงานด้วย อัลบั้มนี้ได้รางวัลสีสันอวอร์ด ประจำปี พ.ศ. 2537 นุภาพตั้งบริษัทโฆษณาเป็นของตัวเอง ชื่อ บริษัท วอยซ์ สตูดิโอ นอกจากนี้ยังมีผลงานแต่งเพลงโฆษณา และเล่นดนตรีเป็นบางครั้ง มีผลงานเพลงประกอบภาพยนตร์ ครูแก แรงรัก แรงอาถรรพ์ ภาพยนตร์ปี พ.ศ. 2547 ที่สร้างจากเรื่องสั้นของ มนัส จรรยงค์ นอกเหนือจากผลงานของตัวเองแล้ว นุภาพยังเป็นผู้แต่งคำร้อง และทำนอง ให้กับศิลปินอื่นๆ เช่น แกรนด์เอ็กซ์ ในปี พ.ศ. 2550 นุภาพมีผลงานในแนวเวิลด์มิวสิก ใช้ชื่อว่า Nupachino & Friends ชื่ออัลบั้ม "Escape From Bangkok" เริ่มวางจำหน่ายวันที่ 28 พฤศจิกายน พ.ศ. 2550ผลงานผลงาน. - นุภาพ - แป๊ะเจี๊ยะ (2527) - WEA- แป๊ะเจี๊ยะ - ของรักของหวง - ขอบคุณที่เป็นคุณ - มากเกินไปแล้วละลุง- ทำไม - ผี - ผู้ใหญ่ลี - แชร์แม่ชม้าย - ติดปีกให้ความฝัน- ร่วมกับ ชัคกี้ ธัญญรัตน์ - ศรัทธา (2528) - ร่วมกับ พรชัย วงษ์ชีพ "มิติ" - บิ๊กโบ - ปฏิวัติความเครียด - ละครเวที "ความรักบนฝาโลง" - Nupachino - Lonely Planet (2536) - Sony Music - ดนตรีประกอบภาพยนตร์ ครูแก แรงรัก แรงอาถรรพ์ (2547) - ร่วมร้องเพลงและดนตรีในอัลบั้ม "ซับน้ำตาอันดามัน" (2548) - Nupachino & Friends - Escape From Bangkok (2550) - Tonic Records</doc>
