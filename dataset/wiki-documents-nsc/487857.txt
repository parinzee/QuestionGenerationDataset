<doc id="487857" url="https://th.wikipedia.org/wiki?curid=487857" title="ผีเสื้อหนอนม้วนใบเขานัน">ผีเสื้อหนอนม้วนใบเขานัน ผีเสื้อหนอนม้วนใบเขานัน (; ชื่อสามัญ: Khao Nan Leaf Rollers) เป็นสัตว์จัดเป็นผีเสื้อกลางคืน หรือ มอสขนาดเล็ก (Microlepidoptera) ในวงศ์ผีเสื้อหนอนม้วนใบ (Family Tortricidae) ที่พบเฉพาะประเทศไทย ซึ่งถูกค้นพบโดย ผศ.ดร.นันทศักดิ์ ปิ่นแก้วที่มาของชื่อ ที่มาของชื่อ. ผีเสื้อหนอนม้วนใบเขานัน ได้รับการตั้งชื่อวิทยาศาสตร์ไว้ว่า Fibuloides khaonanensis ชื่อระบุชนิด "khaonanensis" นั้น ตั้งตามชื่อสถานที่ค้นพบ คือ เขานัน เป็นชื่อทิวเขาที่ตั้งอยู่ในแนวทิวเขานครศรีธรรมราช เขตจังหวัดนครศรีธรรมราชประวัติการค้นพบ ประวัติการค้นพบ. ผีเสื้อหนอนม้วนใบเขานันถูกค้นพบโดย ผศ.ดร.นันทศักดิ์ ปิ่นแก้ว อาจารย์ประจำภาควิชากีฏวิทยา คณะเกษตรกำแพงแสน มหาวิทยาลัยเกษตรศาสตร์ วิทยาเขตกำแพงแสน ค้นพบในบริเวณจุดชมบัวแฉก เขานัน อุทยานแห่งชาติเขานัน ต.ทุ่งศาลา อ.สิชล จ.นครศรีธรรมราช ที่ระดับความสูงประมาณ 310 เมตรจากระดับน้ำทะเล ภายใต้โครงการศึกษาความหลากหลายทางชีวภาพในระบบนิเวศป่าเมฆ สนับสนุนงบประมาณโดยโครงการพัฒนาองค์ความรู้และศึกษานโยบายการจัดการทรัพยากรชีวภาพในประเทศไทย (BRT) ซึ่งเก็บตัวอย่างได้ 4 ตัวและเป็นเพศผู้ทั้งหมด เก็บได้ในช่วงเดือนพฤษภาคมและเดือนมิถุนายน ปี พ.ศ. 2549ลักษณะ ลักษณะ. ผีเสื้อหนอนม้วนใบเขานันมีความกว้างของปีกขณะกางปีกวัดได้ประมาณ 6.6-6.7 มิลลิเมตร ซึ่งถือว่ามีขนาดเล็กมาก ลำตัวมีสีน้ำตาลอ่อนและมีเกล็ดขนาดใหญ่คลุมทั่วตัว ปีกคู่หน้าและปีกคู่หลังมีขนาดไม่เท่ากัน โดยปีกคู่หน้าค่อนข้างแคบและยาวกว่าปีกคู่หลัง (คล้ายกับรูประฆังนอนตะแคง) พื้นปีกสีน้ำตาลเข้มและมีลายแถบสีขาวครีมเล็กๆ คาดบริเวณขอบปีกด้านหน้า ส่วนปีกคู่หลังขนาดปีกใหญ่และกว้างมากกว่าปีกคู่หน้า (คล้ายกับรูปห้าเหลี่ยม) พื้นปีกสีน้ำตาลอ่อน และมีส่วนคล้ายกับเส้นขนละเอียดยาว ขึ้นเรียงกันรอบขอบปีกด้านนอกทั้งสองปีก ส่วนหนวดหนึ่งคู่มีสีน้ำตาลอ่อนลักษณะเรียวยาวคล้ายเส้นด้าย และส่วนขามีเกล็ดสีน้ำตาลแถบสีขาวคาดสลับเป็นปล้องขึ้นคลุมทั่วทั้งสามคู่ นอกจากนี้บริจาคด้านข้างส่วนท้องปล่องที่ 4, 5, 6 และ 7 มีกลุ่มแถบเกล็ดพิเศษขึ้นคลุมอีกด้วยแหล่งที่อยู่อาศัยและการแพร่กระจาย แหล่งที่อยู่อาศัยและการแพร่กระจาย. ผีเสื้อหนอนม้วนใบเขานันมีแหล่งที่อยู่อาศัยในป่าดิบชื้นและแพร่กระจายอยู่ในอุทยานแห่งชาติเขานัน จ.นครศรีธรรมราช</doc>
