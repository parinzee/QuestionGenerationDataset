<doc id="80315" url="https://th.wikipedia.org/wiki?curid=80315" title="ธงชัย เล็กกัมพล">ธงชัย เล็กกัมพล ธงชัย เล็กกัมพล เป็นนักแต่งเพลงลูกทุ่งฝีมือดี มีผลงานฮิต ติดหูคนฟังมากมายหลายสิบเพลงเช่น "ทหารบกพ่ายรัก" ,"ไร่อ้อยคอยรัก" , "สัญญาเมื่อสายัณห์", "สัญญา 5 ปี", "ลารักจากสวนแตง", "เสียงครวญจากสวนแตง" ฯลฯประวัติ ประวัติ. ธงชัย เล็กกัมพล หรือที่คนในวงการเรียกกันว่าหมอธงชัย มีชื่อจริงว่า ธงชัย เล็กกัมพร เป็นชาว จ. สุพรรณบุรี ได้รับปริญญาวิทยาศาสตร์ มหาบัณฑิต ด้านสุขศึกษาและพฤติกรรมศาสตร์ จากศิริราช เส้นทางในวงการลูกทุ่งไทยของหมอธงชัยค่อนข้างแตกต่างจากนักแต่งเพลงลูกทุ่งคนอื่นอยู่มาก เพราะหมอธงชัยมาจากครอบครัวที่มีฐานะค่อนข้างดี โดยครอบครัวของหมอธงชัยเป็นคนจีนในตลาดสวนแตง จ.สุพรรณบุรี จึงได้รับการศึกษาที่ดี และสามารถเข้าเรียนระดับปริญญาตรี ที่คณะแพทยศาสตร์ศิริราชพยาบาล ได้ และระหว่างเรียน ก็ได้หารายได้พิเศษ ด้วยการแต่งเพลงให้กับนักร้องลูกทุ่ง โดยเฉพาะนักร้องวงพรนารายณ์ และมีเพลงสร้างชื่อเสียงให้เขามากมาย อย่าง สัญญาเมื่อสายัณห์, สัญญา 5 ปี, ลารักจากสวนแตง, เสียงครวญจากสวนแตง ฯลฯ เมื่อจบปริญญาตรีแพทย์จากศิริราช สาขาสาธารณสุขศาสตร์ เอกสุขศึกษา ในปี 2518 หมอธงชัยเลือกที่จะไปทำงานเป็นนักวิชาการสาธารณสุข มากกว่าจะเป็นหมอโรงพยาบาล และราวปี 2520 ในยุคที่วงพรนารายณ์เริ่มราโรย หมอธงชัยจึงคิดปั้นนักร้องเอง โดยเลือก แหวนเพชร วงทอง จากวงเพลิน พรมแดน ที่ดังจากเพลง รักข้ามโขง และ ไร่อ้อยคอยรัก อันเป็นฝีมือการแต่งของหมอเองมาปั้น ซึ่งก็ประสบความสำเร็จในระดับหนึ่ง ก่อนที่นักร้องจะมีปัญหา จึงต้องแยกย้ายกันไป หมอธงชัยแนะนำเคล็ดลับในการแต่งเพลงว่า "นักแต่งเพลงจริงๆ เรื่องโน้ตไม่จำเป็น เพราะต้องปล่อยสมองให้เป็นอิสระ นักดนตรีเก่งๆ ไม่จำเป็นต้องแต่งเพลงเป็น และนักแต่งเพลงเก่งๆ ก็ไม่จำเป็นต้องเป็นดนตรี แต่มันแมทช์กันโดยสมอง.." และ " คนแต่งเพลงดีๆแล้วไม่ดัง อย่าไปน้อยใจ มันไม่ใช่โชคชะตา มันเป็นวิทยาศาสตร์ ตัวแปรอยู่ที่การประชาสัมพันธ์ คุณภาพของเพลง และการจัดการ เช่นการโชว์ คอนเสิร์ตต่างๆ " ปัจจุบัน หมอธงชัย เล็กกัมพลมีตำแหน่งเป็นนักวิชาการสาธารณสุขระดับ 9 ของกระทรวงสาธารณสุขผลงานแต่งเพลงผลงานแต่งเพลง. - รักข้ามโขง (แหวนเพชร วงทอง) - ไร่อ้อยคอยรัก (แหวนเพชร วงทอง) - ครู ปกส. (แหวนเพชร วงทอง) - สัญญาเมื่อสายัณห์ (สัญญา พรนารายณ์) - ทหารบกพ่ายรัก (สัญญา พรนารายณ์) - เผลอใจรัก (ยอดรัก สลักใจ) - รักแรกพบ - รักคนที่เขารักเราดีกว่า - เด็กขายมาลัย - สัญญา 5 ปี (สายัณห์ สัญญา) - ลารักจากสวนแตง (สายัณห์ สัญญา) - เสียงครวญจากสวนแตง (น้ำอ้อย พรวิเชียร) - ส.จ.คนจน - กลิ่นฟางนางลืม - สัญญารักน้ำอ้อยผลงานแต่งหนังสือผลงานแต่งหนังสือ. - เขียนฝัน ปั้นเพลงกับ อ.ธงชัย เล็กกัมพล (2547)</doc>
