<doc id="16593" url="https://th.wikipedia.org/wiki?curid=16593" title="ริชาร์ด ฮาร์ดิง เดวิส">ริชาร์ด ฮาร์ดิง เดวิส ริชาร์ด ฮาร์ดิง เดวิส ( 18 เมษายน ค.ศ. 1864 - 11 เมษายน ค.ศ. 1916) เป็นนักเขียนและนักหนังสือพิมพ์ที่เกิดในฟิดาเลเฟีย ซึ่งทั้งบิดาและมารดาล้วนเป็นนักเขียนมีชื่อในสมัยนั้น หลังจากเรียนจบจากมหาวิทยาลัยจอห์น ฮอปกินส์ ได้ไม่นานก็เข้าทำงานเป็นนักข่าวและประสบความสำเร็จสูงมากในยุคหนังสือพิมพ์ใส่ไข่ของเฮิร์ตส์ เมื่ออายุได้เพียง 26 เขาก็ได้รับตำแหน่งบรรณาธิการบริหารของ Harper’s Weekly เดวิสเป็นนักข่าวประเภทชีพจรลงเท้า เขาเดินทางมาอย่างโชกโชนทั้งในอเมริกากลางและแคริบเบียน และได้ทำข่าวสงครามทุกครั้งในสมัยนั้น รายงานด่วนที่มีสีสัน ทว่ามักจะเป็นข่าวใส่ไข่ของเดวิสเป็นที่ชื่นชอบของคนอ่านและทำให้เขาเป็นนักข่าวค่าตัวแพงติดเพดาน ตอนที่ไปเบลเยียมเมื่อปี ค.ศ. 1914 เขาเกือบจะถูกเยอรมันยิงตายมาแล้วครั้งหนึ่ง เพราะถูกกล่าวหาว่าเป็นสายลับ เดวิสเขียนหนังสือท่องเที่ยวไว้หลายเล่ม และเรื่องสั้นอีกจำนวนหนึ่ง บทละครยี่สิบกว่าเรื่อง และนวนิยายรักหกเรื่อง เรื่องที่มีชื่อเสียงยาวนานที่สุดคือ The Bar Sinister (ค.ศ. 1903) ซึ่งเป็นนวนิยายขนาดสั้นที่ใช้สุนัขเป็นตัวเล่าเรื่องคำคมผลงานบางส่วนผลงานบางส่วน. - The West From A Car Window (ค.ศ. 1892) - Exiles and other stories (ค.ศ. 1894) - Three Gringos in Venezuela (ค.ศ. 1896) - Cuba in War Time (ค.ศ. 1897) - The Cuban & Porto Rican campaigns (ค.ศ. 1899) - Cinderella, and other stories (ค.ศ. 1899) - Gallegher, and other stories (ค.ศ. 1899) - The Lion and the Unicorn (ค.ศ. 1899) - Ranson's folly (ค.ศ. 1902) - The bar sinister (ค.ศ. 1903) - Real Soldiers of Fortune (ค.ศ. 1906) - an early biography of วินสตัน เชอร์ชิลล์ (1874-1965) , Frederick Russell Burnham, (1861-1947) , et.al. - The Congo and coasts of Africa (ค.ศ. 1907) - Notes of a War Correspondent (ค.ศ. 1910) - "Peace manoeuvres บทละครจบในหนึ่งองก์ (ค.ศ. 1914)</doc>
