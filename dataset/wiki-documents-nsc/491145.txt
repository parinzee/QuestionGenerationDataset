<doc id="491145" url="https://th.wikipedia.org/wiki?curid=491145" title="จอห์นเรียล คาซิเมโร">จอห์นเรียล คาซิเมโร จอห์นเรียล คาซิเมโร () มีชื่อเต็มว่า จอห์น ริเอล รีพอนเต คาชิเมโร (John Riel Reponte Casimero) นักมวยสากลอาชีพชาวฟิลิปปินส์ เกิดเมื่อวันที่ 13 กุมภาพันธ์ พ.ศ. 2533 ที่เมืองออร์มอกซิตี จังหวัดเลย์เต ประเทศฟิลิปปินส์ เป็นอดีตแชมป์โลกในรุ่นไลท์ฟลายเวท (108 ปอนด์) ของสหพันธ์มวยนานาชาติ (IBF) และปัจจุบันเป็นแชมป์โลกในรุ่นฟลายเวท (112 ปอนด์) ของ IBF ปัจจุบัน คาซิเมโรอาศัยอยู่ที่ย่านกิวโซ ในเมืองแมนดูซิตี ในจังหวัดเซบู ฝึกซ้อมและใช้ชีวิตอยู่ที่ไอพีไอยิมประวัติ ประวัติ. คาซิเมโรขึ้นชกมวยสากลอาชีพครั้งแรกเมื่อวันที่ 3 มิถุนายน พ.ศ. 2550 ชนะคะแนน โลเบิร์ต บาโย จากนั้นขึ้นชกชนะรวดมาตลอดจนได้ครองแชมป์ฟิลิปปินส์รุ่นฟลายเวท (112 ปอนด์) เมื่อวันที่ 23 สิงหาคม พ.ศ. 2551 ชนะคะแนน โรเดล กีลาตนจากนั้น ขึ้นชิงแชมป์องค์กรมวยโลก (WBO) เอเชียรุ่นไลท์ฟลายเวท (108 ปอนด์) ที่ว่างเมื่อวันที่ 3 ตุลาคม พ.ศ. 2551 ชนะน็อก เหลี่ยมเพชร ศ.วีระพล ยก 5 ขึ้นชกป้องกันตำแหน่งได้ 1 ครั้ง จากนั้น ได้ครองแชมป์เฉพาะกาลรุ่นไลท์ฟลายเวทของ WBO เมื่อวันที่ 19 ธันวาคม พ.ศ. 2552 ชนะน็อก ซีซาร์ กันชิลา ยก11 ที่นิคารากัว แต่พอป้องกันแชมป์ครั้งแรกก็เป็นฝ่ายแพ้คะแนน รามอน การ์เซีย ฮิราเลส ที่เม็กซิโกเมื่อวันที่ 24 กรกฎาคม พ.ศ. 2553 เสียแชมป์ไป จากนั้น ขึ้นชิงแชมป์โลกรุ่นฟลายเวท IBF เมื่อวันที่ 26 มีนาคม พ.ศ. 2554 ก็เป็นฝ่ายแพ้น็อค โมรูอิท ทาลาเน ยก 5 ที่แอฟริกาใต้ คาชิเมโรได้ชิงแชมป์โลกอีกครั้งเมื่อวันที่ 10 กุมภาพันธ์ พ.ศ. 2555 โดยไปชิงแชมป์เฉพาะกาลรุ่นไลท์ฟลายเวท IBF พบกับหลุยส์ อัลเบอร์โต ลาซาร์เต การชกจบลงโดยคาชิเมโรเป็นฝ่ายชนะทีเคโอในยกที่ 10 เมื่อการชกจบลง กองเชียร์ของลาซาร์เตไม่พอใจได้ก่อความวุ่นวายขึ้นในสนามจนเป็นข่าวดังไปทั่วโลก หลังจากการชกครั้งนั้น คาชิเมโรได้เลื่อนเป็นแชมป์โลกตัวจริงในรุ่นนี้ และป้องกันแชมป์โลกไว้ได้แล้ว 3 ก่อนที่จะเสียแชมป์ในการชกป้องกันตำแหน่งครั้งที่ 4 เนื่องจากทำน้ำหนักไม่ผ่านในการชกกับ มัวริซิโอ ฟูเอนเตส นักมวยชาวโคลัมเบีย ถึงแม้ว่าคาชิเมโรจะเป็นฝ่ายเอาชนะน็อกไปได้เพียงแค่ยกแรกก็ตาม เมื่อวันที่ 3 พฤษภาคม พ.ศ. 2557 ก่อนที่ในปลายปีเดียวกันจะเป็นฝ่ายเอาชนะน็อกยก 2 อาร์มันโด ซานโตส นักมวยชาวเม็กซิกัน ถึงประเทศเม็กซิโก ไปได้ ในการชกคัดเลือกตัวผู้ท้าชิงแชมป์โลกในรุ่นฟลายเวท IBF ในวันที่ 27 มิถุนายน พ.ศ. 2558 คาชิเมโรขึ้นชิงแชมป์โลกในรุ่นฟลายเวท IBF ภาคบังคับ กับ อำนาจ รื่นเริง เจ้าของตำแหน่งชาวไทย ที่อินดอร์สเตเดียมหัวหมาก ผลการชก ปรากฏว่า คาชิเมโรถูกนับ 8 ไปถึง 2 ครั้งในยกที่ 2 และยกที่ 7 เมื่อครบ 12 ยก จึงเป็นฝ่ายแพ้อำนาจไปอย่างเป็นเอกฉันท์ด้วยคะแนน 116-110, 113-112 และ 115-110 โดยหลังการชกครั้งแล้ว ทางฝ่ายคาซิเมโรได้ร้องเรียนไปยัง IBF ขอให้มีการจัดชกใหม่ โดยเห็นว่าฝ่ายตนไม่ได้รับความเป็นธรรมในการชกครั้งนี้ เนื่องจากอำนาจได้ใช้การเหวี่ยงและกอดรัดแบบมวยไทยหลายครั้งอีกทั้งกรรมการห้ามบนเวทีก็ไม่ได้ห้ามปราม แต่ทางฝ่าย IBF ได้พิจารณาแล้วเห็นว่ากรรมการทำหน้าที่อย่างเป็นธรรมแล้ว และมีมติว่าไม่ต้องชกใหม่ แต่ต่อมาทาง IBF ได้กำหนดให้ทั้งคู่ชกกันอีกครั้ง โดยคาซิเมโรไม่ได้ขึ้นชกอีกเลย นับตั้งแต่แพ้อำนาจมาเป็นเวลากว่า 11 เดือน การชกเกิดขึ้นภายในสนามกีฬาแห่งชาติปักกิ่ง ที่กรุงปักกิ่ง ประเทศจีน โดยในการชั่งน้ำหนักต้องชั่งถึงสองครั้ง เนื่องจากทั้งคู่ทำน้ำหนักไม่ผ่านในการชั่งครั้งแรกทั้งคู่ ต้องทำการชั่งใหม่ในเช้าวันชก ผลการชกปรากฏว่า คาซิเมโรเอาชนะทีเคโออำนาจไปได้ในยกที่ 4 โดยไม่มีใครคาดคิด โดยเป็นฝ่ายใช้หมัดฮุกซ้ายเข้าที่หน้าอำนาจอย่างเต็มในจังหวะบวก และใช้หมัดซ้ายตัดลำตัวอำนาจจนแพ้ไปในที่สุด และคาซิเมโรป้องกันตำแหน่งไว้ได้ครั้งหนึ่งด้วยการชกน็อกผู้ท้าชิงชาวอังกฤษ ถึงกรุงลอนดอน ประเทศอังกฤษ จากนั้นในปลายปีเดียวกัน คาซิเมโรได้สละแชมป์ไปเนื่องจากต้องการเลื่อนรุ่นขึ้นไปชกในรุ่นที่ใหญ่ขึ้นเกียรติประวัติเกียรติประวัติ. - แชมป์ฟิลิปปินส์รุ่นฟลายเวท (2551) - แชมป์ WBO เอเชียแปซิฟิค รุ่นไลท์ฟลายเวท- ชิง 3 ตุลาคม 2551 ชนะน็อค เหลี่ยมเพชร ศ.วีระพล ยก 5 ที่เซบู - ป้องกันแชมป์ครั้งที่ 1, 28 พฤษภาคม 2552 ชนะน็อค อาร์ดิน เดียเล ยก 8 ที่ เซบู - แชมป์โลกเฉพาะกาลรุ่นไลท์ฟลายเวท WBO- ชิง 19 ธันวาคม 2552 ชนะน็อค เซซาร์ แคนชิลา ยก 11 ที่ นิคารากัว - เสียแชมป์ 24 กรกฎาคม 2553 แพ้คะแนน รามอน การ์เซีย ฮิราเลส ที่ เม็กซิโก - แชมป์โลกรุ่นไลท์ฟลายเวท IBF- ชิงแชมป์เฉพาะกาล 10 กุมภาพันธ์ 2555 ชนะน็อค ลุยส์ อัลเบร์โต ลาซาร์เต ยก 10 ที่ อาร์เจนตินา (หลังจากนั้นได้รับการแต่งตั้งให้เป็นแชมป์จริง) - ป้องกันแชมป์ครั้งที่ 1, 4 สิงหาคม 2555 ชนะคะแนน เปโดร กูเอวารา ที่ เม็กซิโก - ป้องกันแชมป์ครั้งที่ 2, 16 มีนาคม 2556 ชนะคะแนน หลุยส์ อัลเบอร์โต ริออส ที่ ปานามา - ป้องกันแชมป์ครั้งที่ 3, 26 ตุลาคม 2556 ชนะน็อค เฟลิเป ซัลเกโร ยก 11 ที่ ฟิลิปปินส์ - แชมป์โลกรุ่นฟลายเวท IBF- ชิง 25 พฤษภาคม 2559 ชนะทีเคโอ อำนาจ รื่นเริง ยก 4 ที่ สนามกีฬาแห่งชาติปักกิ่ง กรุงปักกิ่ง จีน - ป้องกันแชมป์ครั้งที่ 1, 10 กันยายน 2559 ชนะทีเคโอ ชาร์ลี เอ็ดเวิร์ด ยก 10 ที่ ดิโอทูอารีนา ลอนดอน อังกฤษ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวท IBF เมื่อ 26 มีนาคม พ.ศ. 2554 แพ้น็อค โมรูติ เอ็มทาลาเน ยก 5 ที่ แอฟริกาใต้ - ชิงแชมป์โลกรุ่นฟลายเวท IBF เมื่อ 27 มิถุนายน พ.ศ. 2558 แพ้คะแนน อำนาจ รื่นเริง ที่ อินดอร์สเตเดียม การกีฬาแห่งประเทศไทย แขวงหัวหมาก เขตบางกะปิ กรุงเทพมหานครอ้างอิงและเชิงอรรถ</doc>
