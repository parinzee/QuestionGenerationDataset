<doc id="536714" url="https://th.wikipedia.org/wiki?curid=536714" title="Rance">Rance Rance () เป็นซีรีส์เอโรเกะ สร้างโดยบริษัท AliceSoft โดยมีตัวละครเอกชื่อ Rance ตามชื่อเรื่อง ภาคแรกวางขายเมื่อเดือนกรกฎาคม พ.ศ. 2532 บนระบบปฏิบัติการ MSX-DOS ภาคล่าสุดที่วางขายคือ Rance Quest ซึ่งนับตามเนื้อเรื่องเป็นภาคที่ 8 ของซีรีส์ วางขายเมื่อวันที่ 26 สิงหาคม พ.ศ. 2554 แรนซ์เป็นเอโรเกะที่มีประวัติศาสตร์ยาวนานกว่า 20 ปี ซึ่งนับเป็น 1 ในเอโรเกะที่มีประวัติศาสตร์ยาวนานที่สุดเนื้อเรื่องย่อภาค 1 เนื้อเรื่องย่อ. ภาค 1. แรนซ์ เป็นนักดาบที่นับว่ามีฝีมือดีมากคนหนึ่ง ประกอบอาชีพรับจ้างทำภารกิจทุกชนิด โดยมี ซิล ทาสรับใช้ของเขาเป็นผู้ช่วย อยู่มาวันหนึ่งแรนซ์ที่ใช้เงินสุรุ่ยสุร่ายจนหมดตัวก็ไปรับงานจากเอเย่นต์ โดยเลือกรับงานที่มีค่าตอบแทนสูงที่สุด คือการตามหาลูกสาวของเศรษฐีคนหนึ่งซึ่งหายสาบสูญไป โดยเด็กสาวคนนี้เรียนอยู่ที่โรงเรียนสตรีในเมืองหลวงแห่งอาณาจักรลีซาส แรนซ์จึงให้ซิลแฝงตัวเข้าไปสืบเรื่องราวในโรงเรียน (แท้จริงแล้วซิลมีเชื้อสายจอมเวทย์ ซึ่งมีฐานันดรเสมือนขุนนาง แต่ถูกลักพาตัวในตอนเด็กและแรนซ์เป็นคนซื้อตัวไว้เป็นทาส) แต่เมื่อทั้งสองสืบเรื่องราวลึกลงไปเรื่อย ๆ ก็พบว่าเรื่องราวนั้นใหญ่โตกว่าที่คิดมาก...ภาค 2 ภาค 2. แรนซ์ที่ใช้เงินสุรุ่ยสุร่ายจนหมดตัวเช่นเคยได้ไปรับงานจากเอเย่นต์เจ้าเก่า งานครั้งนี้คือการไปปราบแม่มดทั้ง 4 ที่ใช้เวทมนตร์จมเมืองคัสตั้มลงไปใต้ดินและปิดผนึกทำให้คนข้างในไม่สามารถออกจากเมืองได้ภาค 3 ภาค 3. คืนหนึ่ง จักรวรรดิเฮลแมนได้ยกทัพบุกเข้าตีเมืองหลวงของอาณาจักรลีซาสอย่างไม่ได้คาดฝัน โดยกองทัพเฮลแมนได้รับความช่วยเหลือจาก "มาร" เผ่าพันธุ์ชั่วร้ายที่อยู่สูงกว่าปิศาจ ซึ่งมนุษย์นั้นไม่สามารถต่อกรกับมารได้เลย ลีอา ราชินีแห่งอาณาจักรลีซาส(จากภาค 1) ได้มอบหมายให้ คานามิ นินจารับใช้ของเธอไปขอความช่วยเหลือจากแรนซ์ โดยให้นำโล่ศักดิ์สิทธิ์แห่งลีซาสไปด้วย ซึ่งปัจจุบันแรนซ์เป็นผู้ถือครองสมบัติในตำนานของลีซาส 2 ใน 3 ชิ้นได้แก่ ดาบศักดิ์สิทธิ์ และเกราะศักดิ์สิทธิ์ ซึ่งมีตำนานเล่าขานกันว่าผู้ครอบครองสมบัติทั้ง 3 จะสามารถต่อสู้กับมารได้ (ลีอามอบสมบัติทั้ง 2 ให้แรนซ์เพราะตั้งใจให้แรนซ์เป็นราชาแห่งลีซาสเคียงคู่กับเธอ แต่แรนซ์ได้หอบสมบัติหนีการแต่งงานออกมา) แต่เมื่อคานามิมาพบกับแรนซ์ เธอกลับพบว่าแรนซ์ได้ขายสมบัติทั้งสองไปแล้ว... ชะตากรรมของอาณาจักรลีซาสจะเป็นเช่นไร ? มารจะยึดครองแผ่นดินมนุษย์ไปได้อีกส่วนหรือไม่ ? ความหวังเพียงหนึ่งเดียวคือบุรุษในชุดเขียวผู้นี้เท่านั้นภาค 4 ภาค 4. จักรวรรดิเฮลแมนได้พยายามฟื้นคืนเกาะโทชิน ป้อมปราการลอยฟ้า-อาวุธโบราณที่ครั้งหนึ่งมนุษย์เคยใช้ต่อกรกับจอมมารได้ เพื่อใช้เป็นอาวุธทำลายล้างอาณาจักรลีซาสให้สิ้นซาก แต่แผนการกลับถูกแรนซ์ขัดขวางโดยบังเอิญภาค 4.1-4.2 ภาค 4.1-4.2. เป็นภาคพิเศษที่เนื้อเรื่องเป็นแค่เหตุการณ์สมมติ ไม่นับเป็นเหตุการณ์ที่เกิดขึ้นต่อจากภาค 4 แรนซ์ทำงานรับจ้างและผจญภัย-แก้ปัญหาให้แก่ลูกค้าภาคคิจิคุโอ (ราชันย์ผู้เป็นเยี่ยงสัตว์ป่า) ภาคคิจิคุโอ (ราชันย์ผู้เป็นเยี่ยงสัตว์ป่า). เป็นภาคพิเศษที่เนื้อเรื่องเป็นแค่เหตุการณ์สมมติ ไม่นับเป็นเหตุการณ์ที่เกิดขึ้นต่อจากภาค 4 ภาคนี้แรนซ์เป็นหัวหน้ากลุ่มโจรออกปล้นชาวบ้านอยู่บริเวณชายแดนเฮลแมน แต่ถูกทหารเฮลแมนส่งอัศวินมาตีจนกลุ่มโจรแตกพ่ายและซิลยังถูกจับตัวไป แรนซ์ได้หนีไปที่อาณาจักรลีซาสและยอมแต่งงานกับลีอาเพื่อขึ้นเป็นพระราชาแห่งลีซาส จากนั้นจึงยกทัพไปตีเฮลแมนเพื่อชิงตัวซิลคืนมา แล้วจึงคุมกองทัพเฮลแมนเข้าตีดินแดนอื่น ๆ เพื่อยึดครองโลกให้ได้ในท้ายที่สุดภาค 5D ภาค 5D. ขณะผจญภัย แรนซ์กับซิลติดกับดักและถูกส่งข้ามมิติไปอยู่ในปราสาทเกนบุซึ่งเป็นเขาวงกตที่อยู่คนละมิติเวลากับโลกของแรนซ์ ที่นั่นแรนซ์ได้พบกับ ริซน่า ที่ติดอยู่ในปราสาทนี้มากว่า 30 ปี(แต่รูปลักษณ์ยังเหมือนอายุ 18) แรนซ์สาบานว่าจะช่วยพาเธอออกจากปราสาทเกนบุภาค 6 ภาค 6. แรนซ์ได้เดินทางไปที่อาณาจักร "เซธ" มหานครแห่งเวทมนตร์ อาณาจักรหนึ่งเดียวของมนุษย์ที่สามารถต้านทานการบุกยึดครองของมารได้ด้วยการสร้างข่ายเวทย์ป้องกันขนาดยักษ์ที่เรียกว่า "มาจิโนะไลน์" ที่เซธ แรนซ์ได้แสดงพฤติกรรมไม่เหมาะสมต่อจอมเวทย์จึงถูกทหารจับขังคุกใต้ดิน ส่วนซิลนั้นกลับได้รับการปฏิบัติเยี่ยง VIP แรนซ์ที่ถูกขังคุกได้เข้าร่วมกับกลุ่มกองกำลังปฏิวัติเซธแหกคุกออกมาได้สำเร็จและตั้งใจว่าจะแก้แค้นรัฐบาลของเซธอย่างสาสม ( ความจริงกะหวังแอ้มสาวๆในกลุ่มต่อต้าน ) ด้วยการร่วมมือกับกองกำลังปฏิวัติในภารกิจก่อการร้ายต่าง ๆ ขณะเดียวกันนั้นเองทางฝ่ายมารก็เริ่มเคลื่อนไหวอย่างลับ ๆ เพื่อสลายมาจิโนะไลน์และเข้ายึดครองอาณาจักรแห่งเวทมนตร์นี้ภาค 7 (เซ็นโงคุ) ภาค 7 (เซ็นโงคุ). หลังจากช่วยเหลืออาณาจักรเซธให้รอดพ้นจากเงื้อมมือของมารได้แล้ว แรนซ์กับซิลก็ได้เดินทางไปท่องเที่ยวที่อาณาจักร "JAPAN" ซึ่งเป็นเกาะที่อยู่นอกทวีป แรนซ์ได้ยินว่าโคฮิเมะแห่งเมืองโอวาริเป็นเจ้าหญิงที่มีรูปโฉมงดงามจึงตั้งใจมาทำให้เป็นของตน ที่เมืองโอวาริแรนซ์ได้รู้จักกับ โอดะ โนบุนางะ และ โอดะ โค โดยบังเอิญ(ทั้งสองเป็นเจ้าเมืองโอวาริแต่เปิดร้านขายดังโงะที่ชานเมืองเป็นงานอดิเรก) และได้รู้ว่า โอดะ โค ก็คือโคฮิเมะที่ร่ำลือกันนั่นเอง แม้จะงดงามสมคำร่ำลือแต่เธอนั้นเพิ่งจะอายุเพียง 12-13 ปีเท่านั้นทำให้แรนซ์ผิดหวังมาก แต่คืนนั้นแรนซ์ได้ดื่มเหล้ากับโนบุนางะและพูดคุยกันอย่างถูกคอ โนบุนางะบอกว่าตนเบื่อเต็มทีกับการทำศึกสงครามยึดครองแคว้นอื่น ๆ แรนซ์จึงเสนอตัวทำสงครามแทนโนบุนางะโดยตั้งใจไว้ว่าจะทำให้เจ้าหญิงทั่วทั้ง JAPAN กลายเป็นผู้หญิงของตนภาค 8 ภาค 8. แรนซ์ได้ออกเดินทางไปที่ดินแดนทางตอนเหนือของแผ่นดินใหญ่เพื่อไปหาวิธีละลายน้ำแข็งของซิลจากเผ่า "คาร่า" (ในภาค 7 ซิลได้เข้ามาปกป้องแรนซ์จากการโจมตีด้วยเวทมนตร์ของจอมมาร Little Princess ทำให้เธอถูกแช่แข็งอยู่ในก้อนน้ำแข็งขนาดยักษ์ที่ไม่ว่าจะทำอย่างไรก็ไม่ละลาย) เผ่าคาร่าเป็นเผ่าพันธุ์ที่มีแต่สตรีเท่านั้น มีลักษณะเด่นคือหูที่ยาวเหมือนเอลฟ์และมีผลึกที่หน้าผาก ผลึกนี้แรกเริ่มจะเป็นสีแดงแต่หากได้สมสู่กับผู้ชายก็จะเปลี่ยนเป็นสีฟ้าและได้รับพลังเวทย์ที่สูงชั้นยิ่งขึ้น หมู่บ้านของชนเผ่าคาร่านั้นเป็นหมู่บ้านมายาอยู่ในป่าใกล้ ๆ กับจักรวรรดิเฮลแมนที่ขึ้นชื่อเรื่องความป่าเถื่อน ชนเผ่าคาร่าเคยถูกทหารเฮลแมนรุกรานบ่อยครั้งทำให้พวกเธอไม่เชื่อใจมนุษย์ แรนซ์ได้ลักลอบเข้าไปในหมู่บ้านของชนเผ่าคาร่าและได้พบกับ "ปาสเทล" ราชินีของเผ่าคาร่าที่กำลังหลับสนิทอยู่ แรกเริ่มนั้นแรนซ์ตั้งใจจะมาพูดคุยกันเท่านั้นแต่ด้วยนิสัยของแรนซ์เมื่อมีสาวงามอยู่ตรงหน้าในสภาพไร้การป้องกันก็ไม่อาจข่มใจได้ แรนซ์ได้ลักหลับปาสเทลในคืนนั้นและหนีออกมา แต่ในวันถัดไปปาสเทลที่มีพลังเวทย์สูงขึ้นก็มาหาแรนซ์ถึงในเมืองและได้สาปแรนซ์ให้ไม่สามารถสมสู่กับสตรีทั่วไปได้ สามารถสมสู่ได้กับสตรีที่มีระดับความสามารถเกินขั้นที่ 35 เท่านั้น (ถือว่าสูงพอสมควรในเกมนี้) และหากสตรีดังกล่าวสมสู่กับแรนซ์ก็จะอ่อนกำลังลงไปหลายขั้น ด้วยเหตุนี้เองแรนซ์จึงต้องพบกับชีวิตที่ไร้เซ็กซ์เป็นเวลานานอย่างไม่เคยเป็นมาก่อน นอกจากนี้การเจรจากับปาสเทลนั้นก็คงยากที่จะสำเร็จตามที่ต้องการ แล้วเขาจะสามารถช่วย ซิล ทาสสาวคู่ขวัญของเขาได้อย่างไร ?ตัวละครแรนซ์ ตัวละคร. แรนซ์. พระเอกของเรื่อง มีนิสัยลามก บ้าบิ่น และเจ้าเล่ห์ มักแต่งกายด้วยชุดสีเขียว ชอบการสมสู่กับผู้หญิงมากยิ่งกว่าอาหาร 3 มื้อ ถือคติว่าหญิงงามทุกคนเป็นสมบัติของมนุษยชาติและเป็นสมบัติของแรนซ์เองด้วย ดังนั้นแรนซ์จะไม่ยอมให้ใครทำร้ายผู้หญิง(สวย ๆ)เด็ดขาด ไม่ว่าอีกฝ่ายจะเป็นปิศาจหรือเทพเจ้าก็ตาม แรนซ์มีความสัมพันธ์กับผู้หญิงมากมาย ตลอด 8 ภาครวมกันไม่ต่ำกว่า 100 คน หากนับตัวละครที่ไม่สำคัญด้วยก็เกิน 1000 คน (ในภาค 7 ที่แรนซ์ยึด JAPAN มีเควสให้แรนซ์มี sex กับผู้หญิงเกิน 300 คน) ในผู้หญิงมากมายนั้นมีบางคนที่แรนซ์ผูกพันด้วยเป็นพิเศษและปรากฏตัวตลอดหลายภาคเช่น คานามิ, มาเรีย, ชิซุกะ, ริซน่า, อุลซ่า, เมจิก และเคนชิน แต่คนที่พิเศษที่สุดสำหรับแรนซ์ก็คือซิลทาสรับใช้ของเขานั่นเอง แม้ว่าตัวแรนซ์จะไม่ยอมรับเรื่องนี้ ทุกครั้งที่มีคนเรียกซิลว่าเป็นคนรักของแรนซ์เขาจะบอกว่าเป็นแค่ทาสเท่านั้น แต่เรื่องที่แรนซ์รักซิลที่สุดนี้ก็ชัดเจนและเป็นที่รู้กันในหมู่ผู้หญิงที่หลงรักแรนซ์ว่าซิลคือตัวจริงซิล เพลน ซิล เพลน. ทาสรับใช้ของแรนซ์ มีผมสีชมพูฟูนุ่ม สามารถใช้เวทมนตร์ได้หลายสาย ที่โดดเด่นคือเวทย์รักษาและเวทย์ไฟ ซิลนั้นเกิดในตระกูลชนชั้นสูงแต่ถูกลักพาตัวตั้งแต่ยังเล็ก และด้วยการที่ซิลสามารถใช้เวทย์ได้นี้เองทำให้เธอถูกนำมาประมูลขายด้วยราคาแพง แต่แรนซ์ในตอนนั้นก็ยอมทุ่มเงินซื้อเธอมาเป็นทาสรับใช้ ซิลถูกร่ายเวทย์ไว้ให้เชื่อฟังคำสั่งของแรนซ์ตั้งแต่ตอนที่แรนซ์ซื้อเธอมา แต่เมื่ออยู่ด้วยกันมานานจนถึงบัดนี้ เธอไม่ได้เชื่อฟังแรนซ์เพราะฤทธิ์ของเวทย์นั้นแล้ว แต่เป็นด้วยความรู้สึกของเธอเองที่พร้อมจะอุทิศทุกสิ่งทุกอย่างเพื่อแรนซ์ ในภาค 6 มีเหตุการณ์ที่ทำให้รู้ว่าซิลเป็น 1 ใน 10 ผู้หญิงที่มีด้ายแดงแห่งโชคชะตาผูกติดอยู่กับแรนซ์ (คนปกติจะมีด้ายแดงเพียงเส้นเดียวที่นิ้วก้อย แต่แรนซ์มีครบทั้ง 10 นิ้วผูกติดอยู่กับผู้หญิง 10 คน) ในภาค 7 ขณะที่แรนซ์กำลังจะถูกเวทย์ของจอมมาร Little Princess ฆ่า ซิลได้เข้ามาขวางและรับเวทย์ไว้แทนทำให้เธอถูกแช่แข็งอยู่ในน้ำแข็งของจอมมาร เมื่อจบภาค 7 หลังจากที่แรนซ์สามารถรวม JAPAN เป็นหนึ่งเดียวได้แล้ว แรนซ์ก็ออกเดินทางเพื่อหาวิธีช่วยซิลซึ่งเป็นเนื้อเรื่องต่อไปในภาค 8ลีอา ปาราปารา ลีซาส ลีอา ปาราปารา ลีซาส. ราชินีแห่งอาณาจักรลีซาส หน้าตาใสซื่อบริสุทธิ์แต่แท้จริงแล้วกลับมีงานอดิเรกในการทรมานสาว ๆ ชอบจับผู้หญิงมาทรมานเหมือนเป็นของเล่น แต่หลังจากที่พบกับแรนซ์และถูกแรนซ์ข่มขืนลงโทษ เธอก็หลงรักแรนซ์และได้สัญญาว่าจะเลิกลักพาตัวหญิงสาวมาทรมานอีก ลีอานั้นไม่ค่อยมีความสามารถในการต่อสู้ แต่เธอมีสัตว์เลี้ยงเป็นลูกมังกรสายฟ้าชื่อ ฮารุมากิ ซึ่งเป็นเผ่าพันธุ์ที่หายากมาก สายฟ้าของฮารุมากินั้นทรงพลังมาก แต่ใช้ได้เพียงไม่กี่ครั้งในการต่อสู้แต่ละวัน ในวัยเด็กลีอามีนิสัยเรียบร้อยสมเป็นองค์หญิงรัชทายาท แต่มีครั้งหนึ่งที่สาวรับใช้ได้ทำให้อีกัวน่าของเธอตายโดยไม่ได้ตั้งใจ ลีอาได้ลงโทษสาวรับใช้คนนั้นและเป็นครั้งแรกที่เธอรู้สึกถึงความปลาบปลื้มยินดีจากการทรมานคน นั่นคือความซาดิสม์ของเธอได้ตื่นขึ้นในวันนั้นนั่นเอง หลังจากนั้นเธอจึงได้เริ่มลักพาตัวเด็กสาวที่ถูกใจมาทรมานที่ปราสาท ซึ่งเป็นชนวนเหตุของ Rance ภาคที่ 1 ลีอาเป็นราชินีที่ฉลาด เธอสามารถดูแลการเมืองของลีซาสได้เป็นอย่างดีและได้รับความนิยมจากประชาชนเป็นอย่างมาก แม้รูปลักษณ์ภายนอกของเธอจะดูบริสุทธิ์และสูงส่งแต่แท้จริงแล้วเธอมีนิสัยโหดร้าย ซาดิสม์ และทะเยอทะยานมาก เธอพร้อมจะใช้อำนาจความเป็นราชินีของเธอเพื่อให้ได้ทุกสิ่งที่เธอต้องการโดยไม่เลือกวิธีการ ความฝันของเธอคือการครองโลก ในเรื่องความรัก เธอมองว่าซิลเป็นอุปสรรคที่สำคัญที่สุดและเคยสั่งให้คานามิหาโอกาสลอบสังหารซิลในภาค 3 แต่คานามิทำไม่ได้และถูกลีอาต่อว่าอย่างหนัก ในภาค 6 ขณะที่เซธกำลังอยู่ในสภาพย่ำแย่จากการรุกรานของมาร ลีอาเห็นเป็นจังหวะเหมาะเธอก็ได้ยกทัพมาเตรียมรุกรานเซธ แต่แรนซ์ได้เกลี้ยกล่อมให้เธอใช้กองทัพนั้นช่วยเซธต่อสู้กับมารแทน ในภาคนี้เธอได้พบกับเจ้าหญิงเมจิกแห่งเซธซึ่งเป็นคู่หมั้นของแรนซ์เช่นกัน แต่เธอก็ไม่เห็นว่าเป็นอุปสรรคที่สำคัญเท่าซิล ในภาค 8 ลีอามีบทบาทมาก เนื่องจากซิลไม่อยู่เธอจึงรีบใช้โอกาสนี้มาอยู่ใกล้ ๆ แรนซ์เพื่อทำคะแนน โดยถึงกับทิ้งประเทศไว้ให้มาริสบริหารแทนตน (เธอเคยตั้งใจจะทำเช่นนี้ตั้งแต่ภาค 7 แต่มาริสห้ามไว้) ลีอาเรียกแรนซ์ว่า ดาร์ลิ้ง เสมอเคนโต คานามิ เคนโต คานามิ. คานามิเป็นนินจาที่รับใช้ลีอาโดยตรง เมื่อตอนเด็กเธอสังกัดกลุ่มฟูมะใน JAPAN แต่พลัดหลงกับกลุ่มขณะมาฝึกฝนที่แผ่นดินใหญ่ ลีอาได้พบกับเธอและได้ช่วยเธอให้รอดจากการอดตาย เธอจึงเป็นนินจารับใช้ลีอาตั้งแต่นั้นมา คานามินั้นจงรักภักดีต่อลีอามาก เธอพร้อมจะทำทุกอย่างตามที่ลีอาสั่ง เช่นในภาค 1 ที่เธอลักพาตัวผู้หญิงมาให้ลีอาทรมาน หลังจากที่พ่ายแพ้และเสียตัวให้แก่แรนซ์เธอก็รังเกียจแรนซ์มาตลอด แต่ก็มักจะได้รับคำสั่งจากลีอาให้มาอยู่ใกล้ ๆ แรนซ์เป็นประจำ แม้ปกติเธอจะทำตัวเฉยชาไม่แยแสต่อแรนซ์แต่แท้จริงแล้วเธอกังวลเรื่องความสามารถของเธอมาก (คานามิมักจะทำพลาดจนแรนซ์ต้องช่วยอยู่เสมอและมักจะล้อเธอว่าเป็นนินจาที่ไม่ได้เรื่อง) เวลาอยู่คนเดียวเธอจะฝึกอย่างหนัก หวังว่าสักวันแรนซ์จะยอมรับในความสามารถทางนินจาของเธอ ในภาค 6 เธอได้รู้ว่าเธอก็เป็น 1 ใน 10 ผู้หญิงที่มีด้ายแดงแห่งโชคชะตาผูกติดอยู่กับแรนซ์ ในภาค 7 คานามิมีโอกาสกลับมาที่ JAPAN เพราะลีอาสั่งให้เธอยกทัพมาช่วยแรนซ์ ซึ่งเธอไม่อยากกลับมาเพราะนินจาที่ทิ้งหมู่บ้านไปจะถูกตามล่าและมีโทษถึงตาย ตอนที่แรนซ์แกล้งส่งเธอไปทำภารกิจแถวเอโดะซึ่งเป็นถิ่นของนินจาฟูมะเธอก็พลาดท่าถูกจับไปจริง ๆ และเกือบถูกฆ่าแต่แรนซ์ก็มาช่วยไว้ได้ทัน ในภาค 7 นี้คานามิได้พบนินจาที่เก่งกว่าเธอหลายคนและเคยท้อใจจนถึงกับจะหนีกลับลีซาสเพราะคิดว่าเธออยู่ไปก็ไม่มีประโยชน์ แต่แรนซ์รู้ทันและมาดักรอเธอที่หน้าปราสาท แรนซ์ได้บอกกับคานามิว่าเขาต้องการเธอและเธอไม่จำเป็นต้องเก่งกว่าใคร แค่เป็นอย่างที่เป็นอยู่ตอนนี้ก็เพียงพอ ทำให้คานามิซึ้งใจมากมาริส อมาริลลิส มาริส อมาริลลิส. มาริสเป็นหัวหน้าสาวรับใช้ของปราสาทลีซาส ทำหน้าที่รับใช้ลีอาโดยตรง มาริสนั้นรักและจงรักภักดีต่อลีอามาก เธอเป็นคนที่มากด้วยความสามารถ สามารถทำได้ทุกอย่างตั้งแต่การต่อสู้ไปจนถึงการบริหารบ้านเมือง ลีอาไว้ใจเธอมากและปรึกษาเธอในทุก ๆ เรื่อง เธอจึงเปรียบเสมือนเป็นผู้ครองนครอีกคนหนึ่งของอาณาจักรลีซาสมาเรีย คัสตาร์ด มาเรีย คัสตาร์ด. 1 ใน 4 แม่มดแห่งเมืองคัสตั้ม ถนัดเวทย์น้ำ หลังจากที่แรนซ์ช่วยเธอให้พ้นจากการควบคุมของแหวน เธอก็สูญเสียพลังเวทย์เกือบทั้งหมดไป แต่เธอมีพรสวรรค์ทางด้านการประดิษฐ์และเครื่องกลมาตั้งแต่เด็ก เธอจึงหันมาเอาดีทางด้านนี้แทน มาเรียเป็นคนฉลาด โอบอ้อมอารี และค่อนข้างใสซื่อ ในภาค 2 เธอตกหลุมรักแรนซ์ตั้งแต่ตอนที่แรนซ์ช่วยเธอและสัญญาว่าจะช่วยเพื่อน ๆ ของเธอด้วย หลังจากที่เหตุการณ์คลี่คลายลงเธอได้เปิดโรงงานในเมืองคัสตั้มเพื่อเป็นการชดใช้ในสิ่งที่เธอทำตอนที่ถูกแหวนควบคุม สิ่งประดิษฐ์ของเธอทำรายได้มากพอที่จะกอบกู้เมืองขึ้นมาได้ มาเรียปรากฏตัวในภาคต่อ ๆ ไปแทบทุกภาคในฐานะนักประดิษฐ์ อาวุธของเธอคือปืนประดิษฐ์ที่เรียกว่าทิวลิปที่มีพลังทำลายสูงมาก ในภาค 6 มีดันเจี้ยนแห่งหนึ่งที่ถ้าพาคน 2 คนที่มีด้ายแดงแห่งโชคชะตาผูกติดกันลงไปยังชั้นล่างสุดได้จะทำให้ฝ่ายหญิงได้รับอาวุธที่ดีที่สุดของตน คนที่แรนซ์พาลงไปในดันเจียนแล้วได้รับอาวุธคือ ซิล, คานามิ และ ชิซุกะ แต่แรนซ์คิดว่ามาเรียก็เป็น 1 ใน 10 คนที่มีด้ายแดงผูกติดกับตนด้วยเช่นกัน เพียงแต่มาเรียสามารถประดิษฐ์อาวุธที่ดีที่สุดของตนได้จึงไม่ได้รับอาวุธจากดันเจี้ยนมิลลี่ ยอคส์ มิลลี่ ยอคส์. มิลลี่เป็นนักดาบหญิงซึ่งเป็นพี่สาวของ มิล ยอคส์ 1 ใน 4 แม่มดแห่งเมืองคัสตั้ม เธอกับเพื่อน ๆ ได้ลงไปในเขาวงกตเมืองคัสตั้มเพื่อช่วยน้องสาวแต่พ่ายแพ้ต่อสัตว์ประหลาดในเขาวงกต เพื่อน ๆ ของเธอเสียชีวิตทั้งหมด แรนซ์ได้ช่วยเธอไว้ก่อนที่เธอจะถูกฆ่าและให้เธอร่วมเดินทางไปด้วยกัน มิลลี่ชื่นชอบและเชี่ยวชาญเรื่อง sex มาก ด้วยความคล้ายกันนี้ทำให้เธอสนิทกับแรนซ์ได้อย่างรวดเร็วและร่วมหลับนอนกับแรนซ์อยู่บ่อย ๆ นอกจากนี้เธอยังเป็นไบเซ็กชวล เธอมีเทคนิคที่เหนือกว่าแรนซ์ในการทำให้ผู้หญิงรู้สึกดี ในภาค 3 เธอสามารถแย่งผู้หญิงจากแรนซ์ได้ด้วย ในภาค 3 มิลลี่ได้ร่วมต่อสู้ด้วยกันกับแรนซ์ในกองกำลังปลดปล่อยลีซาส อย่างไรก็ตามเธอได้ทำผิดพลาดบ่อยครั้งในการสู้รบจนทำให้แรนซ์เป็นกังวล น้องสาวของเธอบอกว่าพักหลังสุขภาพของพี่ไม่ค่อยดี มิลลี่ได้รับยาจากซิสเตอร์เซล แต่เนื้อเรื่องไม่ได้อธิบายเกี่ยวกับอาการของเธอหรือโรคที่เธอเป็น ในภาค 8 น้องสาวของเธอได้บอกกับแรนซ์ว่าเธอเสียชีวิตไปแล้วจากโรคร้ายดังกล่าวมิล ยอคส์ มิล ยอคส์. 1 ใน 4 แม่มดแห่งเมืองคัสตั้ม ใช้เวทย์อัญเชิญสัตว์ภูติ ตัวจริงของเธอเป็นเด็กอายุเพียง 9-10 ขวบเท่านั้นแต่อำนาจของแหวนทำให้ร่างกายของเธอโตเป็นสาว หลังจากที่แรนซ์ช่วยเธอให้พ้นจากการควบคุมของแหวนเธอก็คืนร่างเป็นเด็กทันที ทำให้แรนซ์รู้สึกผิดมาก กลายเป็นตราบาปไปชั่วชีวิตที่เคยมี sex กับเด็ก หลังเหตุการณ์คลี่คลาย มิลได้เปิดร้านขายยากับมิลลี่พี่สาวของเธอในเมืองคัสตั้ม เธอปรากฏตัวอีกครั้งในภาค 8 และแสดงความรักที่มีต่อแรนซ์อย่างเปิดเผย เวลา 4 ปีที่ผ่านไปทำให้เธอโตเป็นสาวขึ้นพอสมควรแต่ก็ยังเด็กเกินไปสำหรับแรนซ์เอเลโนอา รัน เอเลโนอา รัน. 1 ใน 4 แม่มดแห่งเมืองคัสตั้ม ใช้เวทย์มายาโดยผู้ที่มองตาเธอจะถูกควบคุมร่าง นอกจากนี้ยังมีวิชาดาบทำให้เธอเป็นนักดาบเวทย์ที่น่ากลัว แท้จริงแล้วเธอมีจิตใจที่ดีงามและออกจะเป็นคนขี้อายแต่ด้วยการควบคุมของแหวนทำให้เธอเป็นคนโหดร้ายมาก เธอทำหน้าที่ลักพาตัวหญิงสาวในเมืองลงไปให้ชิซุกะใช้เป็นแหล่งพลังงาน หลังจากที่แรนซ์ช่วยเธอให้พ้นจากการควบคุมของแหวน นิสัยของเธอก็กลับเป็นดังเดิม รันรู้สึกผิดมากกับเหตุการณ์ที่เกิดขึ้น หลังเหตุการณ์คลี่คลาย เธอทำหน้าที่บริหารจัดการการบูรณะเมืองคัสตั้มโดยมีการกู้เงินจากอาณาจักรลีซาสในช่วงแรกมาโซว ชิซุกะ มาโซว ชิซุกะ. แม่มดผมสีเขียว เธอเป็นหัวหน้าของ 4 แม่มดแห่งเมืองคัสตั้ม มีพรสวรรค์ทางด้านเวทมนตร์สูงมาก สามารถใช้เวทมนตร์ขั้นสูงได้แทบทุกสายแต่ที่ถนัดที่สุดคือเวทย์ไฟ หลังจากที่แรนซ์ช่วยเธอให้พ้นจากการควบคุมของแหวน-ซึ่งในขณะเดียวกันก็เป็นการทำลายความหวังของเธอที่จะใช้พลังจากแหวนย้อนอดีตกลับไปช่วยพ่อของเธอที่ถูกฆ่า เธอก็เปลี่ยนเป้าหมายเป็นการตามหาฆาตกรที่ฆ่าพ่อของเธอแทน แม้ชิซุกะจะเป็น 1 ใน 10 คนที่มีด้ายแดงแห่งโชคชะตาผูกติดกับแรนซ์แต่เธอกลับรังเกียจแรนซ์มาก ตลอดทั้ง 8 ภาคชิซุกะมี sex กับแรนซ์เพียง 3-4 ครั้งเท่านั้นซึ่งทุกครั้งก็เป็นเหตุสุดวิสัยทั้งสิ้น ไม่เคยเป็นไปด้วยความต้องการของเธอเลย ชิซุกะมีน้องสาวต่างบิดาชื่อ นางิ ซึ่งเป็นจอมเวทย์ที่แข็งแกร่งมาก เป็น 1 ใน 4 จตุรเทพผู้พิทักษ์เซธ-นครเวทมนตร์ ในภาค 6 มีเหตุการณ์ที่ทำให้พ่อของนางิตาย นางิเชื่อว่าชิซุกะเป็นคนฆ่าพ่อของเธอจึงไล่ตามฆ่าชิซุกะตลอดหลังจากนั้นเลย์ล่า เกรคนี เลย์ล่า เกรคนี. เลย์ล่าเป็นหัวหน้าหน่วยทหารองครักษ์ของลีซาส เธอเป็นนักดาบที่เก่งเป็นอันดับ 2 ของลีซาสรองจากแม่ทัพริค อะดิสัน ในภาค 3 หลังจากที่ลีซาสถูกกองทัพเฮลแมนเข้าโจมตี เลย์ล่าถูกมาร "ไอเซล" สะกดจิต ภายหลังเมื่อแรนซ์คุมทัพเข้าตีลีซาสคืนจากกองทัพเฮลแมน แรนซ์สู้ชนะเธอและคลายมนต์สะกดให้เธอ เธอจึงมี sex กับแรนซ์เป็นการตอบแทน เลย์ล่าตั้งใจไว้ว่าเธอจะนอนกับผู้ชายที่แข็งแกร่งเท่านั้น เธอเคยหลับนอนกับผู้ชาย 3 คนคือ อาจารย์จิบะที่สอนดาบให้เธอเมื่อตอนอายุ 16, นักดาบที่ชื่อโคบายาชิเมื่อตอนเธออายุ 20 และแรนซ์เป็นคนที่ 3 ในภาค 4 เธอได้ร่วมทีมกับแม่ทัพริคในการตามหาแรนซ์และได้ตกหลุมรักแม่ทัพริค หลังจากนั้นเธอจึงปฏิเสธแรนซ์ไม่ร่วมหลับนอนด้วยกันอีก แรนซ์ได้แอบใส่ยานอนหลับลงในเบียร์ของเธอเพื่อที่จะมี sex กับเธอให้ได้ แต่ระหว่างที่มี sex กันนั้นเลย์ล่าได้ละเมอชื่อริคออกมาทำให้แรนซ์หมดอารมณ์ ในภาค 7 เธอได้ยกทัพไปช่วยแรนซ์ที่ JAPAN ตามคำสั่งของลีอา เธอได้ท้าประลองและพ่ายแพ้ต่อ อุเอซึกิ เคนชิน นักดาบที่เก่งที่สุดของ JAPAN</doc>
