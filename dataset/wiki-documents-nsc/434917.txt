<doc id="434917" url="https://th.wikipedia.org/wiki?curid=434917" title="ปลาฉลามแนวปะการัง">ปลาฉลามแนวปะการัง ปลาฉลามแนวปะการัง หรือ ปลาฉลามปะการัง () เป็นสกุลของปลาฉลามสกุลหนึ่ง ในวงศ์ปลาฉลามครีบดำ (Carcharhinidae) ใช้ชื่อสกุลว่า Carcharhinus (/คา-คา-ไร-นัส/) เป็นปลาฉลามที่ว่ายหากินอยู่บริเวณผิวน้ำและตามแนวปะการังเป็นหลัก จึงมักเป็นปลาฉลามที่เป็นที่รู้จักดีและพบเห็นได้บ่อยที่สุดในทะเล จากการศึกษาของนักวิทยาศาสตร์ที่ออสเตรเลียพบว่า ปลาฉลามกลุ่มนี้มีประโยชน์ในเชิงนิเวศวิทยา คือ ช่วยรักษาแนวปะการังและปะการังให้ดำรงยั่งยืนอยู่ได้ เนื่องจากเป็นสัตว์นักล่าที่อยู่บนสุดของห่วงโซ่อาหาร จึงเป็นตัวควบคุมนักล่าระดับกลางที่กินปลาขนาดเล็กที่มีประโยชน์ต่อปะการัง และดูแลปะการังให้เจริญเติบโต โดยพบจากการศึกษาว่า น่านน้ำแถบเกรตแบร์ริเออร์รีฟ คือ แถบตะวันตกเฉียงเหนือมีจำนวนปลาฉลามกลุ่มนี้มากกว่าน่านน้ำแถบตะวันออกเฉียงเหนือ ปะการังในแถบที่พบปลาฉลามกลุ่มนี้มากจะเจริญเติบโตมากขึ้นรวมถึงการฟื้นตัวจากภาวะปะการังฟอกขาวก็เร็วกว่าด้วย เป็นปลาฉลามที่ใช้เวลาอุ้มท้องนานประมาณ 8–12 เดือน มีลูกครั้งละ 10–40 ตัว ออกลูกเป็นตัว โดยอาจจะมีการกินกันเองตั้งแต่อยู่ในท้องแม่ เข้าสู่วัยเจริญพันธุ์ด้วยอายุอย่างน้อยที่สุด 4–5 ปี พบทั้งหมด 32 ชนิด โดยมี ปลาฉลามครีบดำ (C. melanopterus) เป็นชนิดต้นแบบการจำแนกการจำแนก. - Carcharhinus acronotus - Carcharhinus albimarginatus - Carcharhinus altimus - Carcharhinus amblyrhynchoides - Carcharhinus amblyrhynchos - Carcharhinus amboinensis - Carcharhinus borneensis - Carcharhinus brachyurus - Carcharhinus brevipinna - Carcharhinus cerdale - Carcharhinus cautus - Carcharhinus dussumieri - Carcharhinus falciformis - Carcharhinus fitzroyensis - Carcharhinus galapagensis - Carcharhinus hemiodon - Carcharhinus isodon - Carcharhinus leiodon - Carcharhinus leucas - Carcharhinus limbatus - Carcharhinus longimanus - Carcharhinus macloti - Carcharhinus macrops - Carcharhinus melanopterus - Carcharhinus obscurus - Carcharhinus perezii - Carcharhinus plumbeus - Carcharhinus porosus - Carcharhinus sealei - Carcharhinus signatus - Carcharhinus sorrah - Carcharhinus tilstoni</doc>
