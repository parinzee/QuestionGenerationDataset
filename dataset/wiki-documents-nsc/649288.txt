<doc id="649288" url="https://th.wikipedia.org/wiki?curid=649288" title="ศรวณี โพธิเทศ">ศรวณี โพธิเทศ สารนิตย์ โพธิเทศ เป็นที่รู้จักในนาม ศรวณี โพธิเทศ [สะระวะนี] (5 สิงหาคม พ.ศ. 2486) ชื่อเล่น นิตย์ เป็นนักร้องลูกกรุงหญิงชาวไทย โดยเป็นนักร้องลูกกรุงหญิงเพียงหนึ่งเดียวที่ได้รับรางวัลเสาอากาศทองคำพระราชทาน 3 ปีซ้อน จากเพลง "น้ำตาหรือจะแก้ปัญหาใจ" (2519), "ตะแลงแกงแทงใจ" (2520) และ "พะวงรัก" (2521) ตามลำดับ และรางวัลอารีรัง (นักร้องยอดเยี่ยม) จากประเทศเกาหลีใต้ประวัติ ประวัติ. ศรวณี โพธิเทศ มีชื่อจริงว่าสารนิตย์ โพธิเทศ มีชื่อเล่นว่านิตย์ เกิดที่จังหวัดสุรินทร์ เมื่อวันที่ 5 สิงหาคม พ.ศ. 2485 เข้าศึกษาที่โรงเรียนสุรินทรศึกษาจนจบชั้นมัธยมศึกษาปีที่ 6 จากนั้นก็เดินทางเข้ากรุงเทพฯ มาศึกษาที่ต่อที่โรงเรียนการช่างสตรีพระนครใต้ (ปัจจุบันคือคณะเทคโนโลยีคหกรรมศาสตร์ มหาวิทยาลัยเทคโนโลยีราชมงคลกรุงเทพ พระนครใต้) เริ่มต้นเข้าวงการบันเทิง เมื่อปี พ.ศ. 2504 ผลงานที่สร้างชื่อเสียง เพลง "เธอเท่านั้น" โดยได้บันทึกแผ่นเสียงเป็นครั้งแรก เมื่อวันที่ 24 พฤศจิกายน 2511 ศรวณี เป็นคนชอบและสนใจการร้องเพลง และอยากจะเอาดีในอาชีพนี้ ในปีพ.ศ. 2504 ระหว่างที่กำลังศึกษาก็ได้เข้ามาสมัครเป็น “นักร้องดาวรุ่งพรุ่งนี้ของสุนทราภรณ์” ซึ่งเป็นการบ่งบอกถึงศิลปินคุณภาพภายใต้การฟูมฟักของครูเอื้อ สุนทรสนาน มีหลายคนประสบผลความสำเร็จได้บรรจุเข้ารับราชการ และบางคนก็เกิดอาการท้อถอยถอดใจกลางคัน โดย “ศรวณี” ต้องใช้เวลาถึง 7 ปี กว่าที่จะได้รับบรรจุตำแหน่งศิลปินจัตวาสังกัดกรมประชาสัมพันธ์ กินเงินเดือน 450 บาทโดยได้บันทึกแผ่นเสียงเพลงแรก คือ “เธอเท่านั้น” ทำนอง ครูเอื้อ สุนทรสนาน คำร้อง ครูศรีสวัสดิ์ พิจิตรวรการ จากนั้นได้เข้ารับบรรจุเป็นข้าราชการ แต่ 4 ปีหลังจากได้บรรจุรับราชการ ร่วมตระเวนร้องเพลงกับครูเอื้อทั้งในวงกรมประชาสัมพันธ์และวงสุนทราภรณ์ ปี พ.ศ. 2515 เธอก็ต้องลาออกจากกรมประชาสัมพันธ์ เพราะภาระทางครอบครัวและได้บันทึกเสียงผลงานเพลงของวินัย รุ่งอนันต์ ชื่อว่าเพลง “น้ำตาหรือจะแก้ปัญหาใจ” เมื่อปีพ.ศ. 2519 ต่อมาปีพ.ศ. 2520 ก็ได้บันทึกเสียงเพลง “ตะแลงแกงแทงใจ” ในยุคเพลงไทยลูกกรุงเฟื่องฟู นักร้องหลายคนก้าวขึ้นสู่เวทีระดับอาชีพ มีผลงานเพลงของตัวเองเพราะราชรถมาเกยถึงตัก แต่นักร้องลูกหม้อวงกรมประชาสัมพันธ์คนนี้ “ศรวณี” เธอไขว่คว้าหาโอกาส และต้องจ่ายเงิน 5,000 บาทจากน้ำพักน้ำแรงร้องเพลงกลางคืนมากว่า 7 ปี เพื่อผลิตผลงานเพลง การลงทุนครั้งนั้นทำให้เธอเข้าใจกระบวนการผลิต เรื่องค่าใช้จ่ายนักดนตรี ค่าห้องบันทึกเสียง รวมถึงการวิ่งแจกแผ่นตามสถานีวิทยุ และผลแห่งความวิริยอุตสาหะ เธอจึงประสบความสำเร็จในชีวิตนักร้อง ได้รับรางวัลพระราชทานเสาอากาศทองคำต่อเนื่อง 3 ปีซ้อน ในปี 2519 เพลง "น้ำตาหรือจะแก้ปัญหาใจ", ปี 2520 เพลง "ตะแลงแกงแทงใจ" และปี 2521 เพลง "พะวงรัก" ในปีพ.ศ. 2521 ทางประเทศเกาหลีได้เชิญประเทศไทยให้ส่งนักร้องไปประกวดร้องเพลง ณ ประเทศเกาหลี ซึ่งศรวณี ได้รับคัดเลือกให้เป็นตัวแทนของประเทศไทยไปร่วมการแข่งขัน โดยใช้บทเพลงที่มีชื่อว่า “พะวงรัก” และได้รับ “รางวัลอารีรังอวอร์ด” (รางวัลนักร้องยอดเยี่ยม)นับเป็นนักร้องจากประเทศไทยคนเดียวที่ได้รับรางวัลนี้ ปัจจุบัน “ศรวณี โพธิเทศ” มีบุตรธิดา 2 คน คือ นายสมาธิ โพธิเทศ และ นางสาวสุวิภา โพธิเทศผลงานผลงาน. - วิวาห์วาย - อำลา-ที่เหลืออาลัย - น้ำตาหรือจะแก้ปัญหาใจ - พะวงรัก - ตะแลงแกงแทงใจ - คำขอร้องครั้งสุดท้าย - ไร้อาวรณ์ - ยิ้มที่เปื้อนน้ำตา - คิดถึงทุกลมหายใจ - ความคิดถึงเป็นส่วนหนึ่งของความรัก - รักครั้งแรก - เธอเท่านั้นรางวัลรางวัล. - รางวัลพระราชทานเสาอากาศทองคำพระราชทานจากเพลง "น้ำตาหรือจะแก้ปัญหาใจ ปี พ.ศ. 2519 - รางวัลพระราชทานเสาอากาศทองคำพระราชทานจากเพลง "ตะแลงแกงแทงใจ" ปี พ.ศ. 2520 - รางวัลพระราชทานเสาอากาศทองคำพระราชทานจากเพลง "พะวงรัก" ปี พ.ศ. 2521 - รางวัลอารีรังอวอร์ด จากเพลง"พะวงรัก"ประเทศเกาหลี ปี พ.ศ. 2521</doc>
