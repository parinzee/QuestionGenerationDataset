<doc id="355279" url="https://th.wikipedia.org/wiki?curid=355279" title="วอนโดนเตะ!!">วอนโดนเตะ!! วอนโดนเตะ!! (; ) เป็นภาพยนตร์แนวศิลปะการต่อสู้ที่ได้รับการจัดฉายใน พ.ศ. 2554 โดยเป็นผลงานสร้างร่วมทุนระหว่าง ซีเจเอ็นเตอร์เทนเมนท์ จากเกาหลีใต้ กับสหมงคลฟิล์ม อินเตอร์เนชั่นแนล จากประเทศไทย ซึ่ง จีจ้า ญาณิน ได้ร่วมกับนักแสดงที่มีชื่อเสียงของเกาหลี รวมทั้งได้เชิญนักแสดงเจ้าของตำแหน่งแชมป์เทควันโดชาวเกาหลีใต้สองรายมาเป็นตัวละครหลักของเรื่อง กำกับโดยปรัชญา ปิ่นแก้ว กำหนดฉายวันที่ 3 ธันวาคม พ.ศ. 2554 ในเกาหลีใต้ และ 22 ธันวาคม พ.ศ. 2554 ในประเทศไทย ซึ่งภาพยนตร์ชุดนี้ มีเนื้อหาเกี่ยวกับกลุ่มนักลงทุนด้านอาหารไทยกับเกาหลี ต้องมาต่อสู้กับกลุ่มผู้มีอิทธิพล โดยพวกเขาได้นำวิชาเทควันโดและมวยไทยมาใช้ในการต่อสู้กับศัตรูเนื้อเรื่องย่อ เนื้อเรื่องย่อ. มูนกับยูน ซึ่งเป็นสองอดีตนักเทควันโดทีมชาติชาวเกาหลีได้เดินทางมาเปิดร้านอาหารเกาหลี และเปิดโรงฝึกเทควันโดในประเทศไทย หลังจากที่มูนผิดหวังจากแชมป์การแข่งขันเทควันโดระดับโลก ซึ่งพวกเขายังมีลูกอีกสามคน ได้แก่ แทยัง (แสดงโดย นา แทจู) ผู้ชื่นชอบกระแสเค-ป็อปมากกว่าการเป็นนักเทควันโด, แทมิ ลูกสาวที่ชอบกีฬาฟุตบอล และแทพุงซึ่งเป็นลูกชายคนเล็ก แต่มูนจะปลูกฝังเทควันโดให้กับลูกๆทั้ง 3 คน พร้อมกับตั้งความหวังแชมป์เทควันโดไว้ที่แทยัง แต่ว่าแทยังกลับมีความใฝ่ฝันอยากเป็นนักร้อง จึงทำให้เขาทะเลาะกับพ่อและถูกทำโทษอยู่เป็นประจำ ในภายหลัง ครอบครัวของชาวเกาหลีได้เดินทางไปแสดงเทควันโดที่งานแห่งหนึ่ง ได้เกิดการลอบขโมย กริชโบราณ ที่ชาวไทยเพิ่งค้นพบ โดยเป็นแผนของซอคดู (แสดงโดย ลี ควันฮุน) ซึ่งเป็นหัวหน้ากลุ่มมาเฟียข้ามชาติ ที่ต้องการขโมยมาเป็นสมบัติของตนเอง ครอบครัวของมูนจึงตกอยู่ในสภาวะอันตราย และถูกตามล่าจากเหตุการณ์ครั้งนั้น มูนตัดสินใจพาลูกทั้ง 3 คนหลบหนี โดยนำไปฝากไว้ที่บ้านป่าของ หม่ำ เพื่อนสนิทที่เป็นชาวไทย ซึ่งทำอาชีพเป็นผู้ดูแลสวนสัตว์ และคอยให้ความช่วยเหลือครอบครัวของเขามาโดยตลอด ทั้งแทยัง, แทมิ และแทพุง จึงได้รู้จักกับ หว่าหวา (แสดงโดย จีจ้า ญาณิน) หลานสาวของหม่ำที่มีความสามารถเก่งกาจด้านมวยไทยเป็นพิเศษ และยังเป็นผู้ถ่ายทอดการต่อสู้ให้กับแทยังอีกด้วย เมื่อการต่อสู้ของสองชาติ เทควันโดและมวยไทยถูกนำมารวมเป็นหนึ่งเดียวกัน การต่อสู้เพื่อปกป้องครอบครัว คนรัก และ การเผชิญหน้าของเหล่านักสู้จึงเริ่มต้นขึ้นนักแสดงนักแสดงนำนักแสดง. นักแสดงนำ. - นา แทจู (; ) รับบทเป็น แทยัง - คิม กยองซุค (; ) รับบทเป็น แทมิ - โช แจฮุน (; ) รับบทเป็น มูน - เย จีวอน (; ) รับบทเป็น ยูน - ลี ควันฮุน (; ) รับบทเป็น ซอคดู - คิม อีรุ (; ) รับบทเป็น อีรุ - จีจ้า ญาณิน รับบทเป็น หว่าหวา - หม่ำ จ๊กมก รับบทเป็น เพชรทาย ปิ่นแก้ว (หม่ำ)นักแสดงสมทบนักแสดงสมทบ. - ธนเทพ สุจริตจันทร์ (ยูโร) รับบทเป็น แทพุง - จำเริญ สมบูรณ์ รับบทเป็น แจ็ค (แก๊งค์ซอคดู) - สำเร็จ เมืองพุทธ รับบทเป็น เอ็กซ์ (นักมวยไทยแก๊งค์ซอคดู) - ศราวุธ คำสอน รับบทเป็น ต่าย (แก๊งค์ซอคดู)เพลงประกอบภาพยนตร์เพลงประกอบภาพยนตร์. - Run to the World ขับร้องโดยการสร้าง การสร้าง. เป็นภาพยนตร์ร่วมทุนจากเกาหลี 70 เปอร์เซ็นต์ และจากประเทศไทย 30 เปอร์เซ็นต์ โดยมีการเชิญแชมป์เทควันโดสองราย ซึ่งได้แก่ นา แทจู แชมป์เทควันโดระดับชาติ และ คิม กยองซุค สมาชิกวง BABY VOX ซึ่งเป็นแชมป์เทควันโดระดับนานาชาติ มาร่วมแสดงในภาพยนตร์ชุดดังกล่าวนี้ด้วย และในงานประชาสัมพันธ์ที่ประเทศไทย ยังได้เชิญ สริตา ผ่องศรี, ชัชวาล ขาวละออ และ ชเว ยองซอก มาร่วมเป็นแขกพิเศษในครั้งนี้การตอบรับ การตอบรับ. แม้ว่าภาพยนตร์ชุด วอนโดนเตะ!! ได้รับการกล่าวว่าไม่ค่อยได้รับความนิยมเท่าใดนักในประเทศไทย หากแต่ภาพยนตร์ชุดนี้สามารถทำรายได้ค่อนข้างดีในประเทศเกาหลีใต้ รวมถึงได้รับการยกย่องการให้เสียงพากย์ฉบับภาษาเกาหลี ที่สามารถสร้างความตลกขบขันได้เป็นอย่างดี</doc>
