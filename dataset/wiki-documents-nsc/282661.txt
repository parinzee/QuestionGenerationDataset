<doc id="282661" url="https://th.wikipedia.org/wiki?curid=282661" title="วัดทุ่งหมื่นน้อย">วัดทุ่งหมื่นน้อย วัดทุ่งหมื่นน้อย ตั้งอยู่ เลขที่ 289 หมู่ 9 บ้านทุ่งหมื่นน้อย ตำบลหนองหาร อำเภอสันทราย จังหวัดเชียงใหม่ ถนนสายเชียงใหม่-พร้าว เขตเทศบาลเมืองแม่โจ้ เดิมวัดทุ่งหมื่นน้อยนี้เป็นวัดร้าง เก่าแก่อีกแห่งหนึ่งในอำเภอสันทราย ในสมัยก่อนมีพระภิกษุเวียนมาจำพรรษาบ้าง ไม่มีบ้าง จนกลายเป็นวัดร้างไม่มีพระสงฆ์จำพรรษาเป็นช่วงเวลาหนึ่ง วัดสร้างเมื่อไรนั้นไม่มีประวัติเพียงแต่มีคำบอกเล่าของผู้เฒ่าผู้แก่เท่านั้น และวัดนี้ได้เจริญขึ้นมาในสมัยที่หลวงพ่อชัย ชยฺยวุฒฺโฑ ได้เป็นผู้ริเริ่มก่อสร้างถาวรวัตถุภายในวัด ปัจจุบันมีเนื้อที่ 4 ไร่ 3 งาน 49 ตารางวา อาคารเสนาสนะประกอบด้วย วิหาร ศาลาอเนกประสงค์ ศาลาบาตร กุฎิสงฆ์ ปูชนียวัตถุมี เจดีย์  วัดทุ่งหมื่นน้อย ได้มีการลงทะเบียนวัดไว้ว่า สร้างเมื่อ พ.ศ. 2440 การบริหารและการปกครองมีเจ้าอาวาสเท่าที่ทราบนาม คือ1. พระอินตา สุเมโธ (พ.ศ. 2440 – 2462) 2. พระบุญเป็ง ฐานธมฺโม (พ.ศ. 2462 – 2469) 3. พระปัน จกฺกธมฺโม (พ.ศ. 2469 – 2475) 4. พระบุญปั๋น จนฺทวํโส (พ.ศ. 2475 – 2488) 5. พระบุญมา อาภาโส (พ.ศ. 2488 – 2502) 6. พระชัย ชยฺยวุฒฺโฑ (พ.ศ. 2502 – 2512) 7. พระดวงจันทร์ ธมฺมปญฺโญ (พ.ศ. 2512 – 2517) 8. พระวิชัย อคฺควณฺโณ (พ.ศ. 2517 – 2523) 9. พระปฐม ปญฺญาธโร (พ.ศ. 2523 – 2525) 10. พระอำนวย อคฺคธมฺโม (พ.ศ. 2525 – 2527) 11. พระทศพล ธมฺมรโต (พ.ศ. 2527 – 2539) 12. พระอธิการอมร ชินวโร (พ.ศ. 2539 – 2547) 13. พระใบฎีกาชาญณรงค์ จนฺทสโร (พ.ศ. 2547 - ปัจจุบัน)</doc>
