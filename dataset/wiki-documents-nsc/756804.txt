<doc id="756804" url="https://th.wikipedia.org/wiki?curid=756804" title="รอเบิร์ต ลัดลัม">รอเบิร์ต ลัดลัม รอเบิร์ต ลัดลัม (; 25 พฤษภาคม ค.ศ. 1927 – 12 มีนาคม ค.ศ. 2001) เป็นนักเขียนชาวอเมริกัน เกิดที่นครนิวยอร์ก เป็นบุตรของมาร์กาเรต (นามสกุลเดิม วอดส์เวิร์ธ) กับจอร์จ ฮาร์ตฟอร์ด ลัดลัม เขาเรียนที่โรงเรียนเรกทอรี สถาบันเชสไชร์และเรียนจบด้านศิลปะการแสดงจากมหาวิทยาลัยเวสลีอิน ก่อนจะทำงานเป็นนักเขียน ลัดลัมเคยเป็นนาวิกโยธิน นักแสดงและผู้อำนวยการสร้างละคร ในปี ค.ศ. 1971 เขาออกนิยายเล่มแรก ย้อนรอยวีรบุรุษ (The Scarlatti Inheritance) ต่อมาระหว่างปี ค.ศ. 1980–1990 ลัดลัมออกนิยายชุด บอร์น (Bourne) ซึ่งมีสามเล่ม นวนิยายชุดนี้ได้รับความนิยมจนถูกนำไปสร้างเป็นภาพยนตร์และมีการเขียนภาคต่อโดย เอริก แวน ลัสต์เบเดอร์ นักเขียนชาวอเมริกัน รอเบิร์ต ลัดลัมแต่งงานกับแมรี ไรดูคา ในปี ค.ศ. 1951 ทั้งคู่มีบุตรด้วยกัน 3 คน (บุตรชาย 2 คนและบุตรสาว 1 คน) เขาเสียชีวิตด้วยโรคหัวใจในปี ค.ศ. 2001</doc>
