<doc id="420942" url="https://th.wikipedia.org/wiki?curid=420942" title="องค์การบริหารส่วนตำบลโพนโก">องค์การบริหารส่วนตำบลโพนโก องค์การบริหารส่วนตำบลโพนโก เป็นองค์กรปกครองส่วนท้องถิ่นแห่งหนึ่งตั้งอยู่ในท้องที่อำเภอสนม จังหวัดสุรินทร์ประวัติ ประวัติ. โดยยกฐานะจากสภาตำบลโพนโกเป็น องค์การบริหารส่วนตำบลโพนโก ในลำดับที่ 1889จัดตั้งขึ้น ตาม ประกาศกระทรวงมหาดไทยเรื่องการจัดตั้งองค์การบริหารส่วนตำบล โดยที่มาตรา 40 และมาตราที่ 41 แห่งพระราชบัญญัติสภาตำบลและองค์การบริหารส่วนตำบลในปีพุทธศักราช 2537 ได้บัญญัติให้จัดตั้งองค์การบริหารส่วนตำบล และให้โอนงบประมาณ ทรัพย์สิน สิทธิ สิทธิเรียกร้อง หนี้ และเจ้าหน้าที่ของสภาตำบลไปเป็นองค์การบริหารส่วนตำบล ประกาศ ณ วันที่ 19 มกราคม พ.ศ. 2539ลงชื่อ นายบรรหาร ศิลปอาชา รัฐมนตรีว่าการกระทรวงมหาดไทย ประกาศในราชกิจจานุเบกษา เล่ม 113 ตอนที่ 9 ง วันที่ 30 มกราคม พ.ศ. 2539 หน้าที่ 5-219 ทำให้สภาตำบล 2,143 แห่ง เป็น องค์การบริหารส่วนตำบลทันที ทั้งนี้มีผลใช้บังคับในวันที่ 30 มีนาคม พ.ศ. 2539ภูมิศาสตร์ ภูมิศาสตร์. องค์การบริหารส่วนตำบลโพนโก อำเภอสนม จังหวัดสุรินทร์ มีอาคารที่ทำการบริเวณทิศตะวันออก โรงเรียนบ้านโพนดวน “จำลองวิทยา” (ศูนย์พัฒนาตำบล หลังเก่า) ได้รับการปรับปรุง ซ่อมแซม และใช้เป็นที่ทำการในปัจจุบัน มีเนื้อที่ประมาณ 2 ไร่ อยู่ห่างจากที่ว่าการอำเภอสนมไปทางทิศเหนือ ประมาณ 6 กิโลเมตร มีพื้นที่ทั้งหมดประมาณ 41 ตารางกิโลเมตร มีอาณาเขตติดต่อกับองค์กรปกครองส่วนท้องถิ่นอื่น ดังนี้- ทิศเหนือ ติดต่อกับ องค์การบริหารส่วนตำบลหนองบัว อำเภอท่าตูมและองค์การบริหารส่วนตำบลน้ำเขียว อำเภอรัตนบุรี - ทิศใต้ ติดต่อกับ องค์การบริหารส่วนตำบลสนม อำเภอสนม - ทิศตะวันออก ติดต่อกับ องค์การบริหารส่วนตำบลหนองบัวบาน อำเภอรัตนบุรี - ทิศตะวันตก ติดต่อกับ องค์การบริหารส่วนตำบลบัวโคก อำเภอท่าตูมภูมิประเทศ ภูมิประเทศ. ลักษณะภูมิศาสตร์โดยทั่วไปขององค์การบริหารส่วนตำบลโพนโกมีลักษณะเป็นที่ราบสูง ดินร่วนปนทรายและมีพื้นที่ลุ่มบางส่วน ซึ่งส่วนใหญ่เป็นพื้นที่ทางการเกษตร บ้านเรือนตั้งอยู่รวมกันเป็นกลุ่มภูมิอากาศ ภูมิอากาศ. ลักษณะภูมิอากาศเป็นแบบมรสุมมี 3 ฤดู คือ- ฤดูร้อน เริ่มตั้งแต่ เดือนมีนาคม - พฤษภาคม - ฤดูฝน เริ่มตั้งแต่ เดือนมิถุนายน - ตุลาคม - ฤดูหนาว เริ่มตั้งแต่ เดือนพฤศจิกายน - กุมภาพันธ์การปกครอง การปกครอง. องค์การบริหารส่วนตำบลโพนโกมีหมู่บ้านทั้งหมด 12 หมู่ ดังนี้- หมู่ที่ 1 บ้านโพนดวน - หมู่ที่ 2 บ้านโพนโก - หมู่ที่ 3 บ้านเปือยป่าน - หมู่ที่ 4 บ้านเป้า - หมู่ที่ 5 บ้านหนองบัวแดง - หมู่ที่ 6 บ้านโนนเปือย - หมู่ที่ 7 บ้านโนนเปือย - หมู่ที่ 8 บ้านหนองคู - หมู่ที่ 9 บ้านหนองบัวแดง - หมู่ที่ 10 บ้านเป้าน้อย - หมู่ที่ 11 บ้านโพนโก - หมู่ที่ 12 บ้านโนนโพธิ์ประชากร ประชากร. องค์การบริหารส่วนตำบลโพนโกมีประชากรรวมทั้งสิ้น 7,190 คน แยกเป็น ชายจำนวน 3,630 คน หญิงจำนวน 3,560 คน และ มีจำนวนครัวเรือนทั้งหมด 1,673 ครัวเรือน มีความหนาแน่นของประชากร 175.8 คนต่อตารางกิโลเมตร</doc>
