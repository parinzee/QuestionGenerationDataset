<doc id="229904" url="https://th.wikipedia.org/wiki?curid=229904" title="เดอะเม็ท">เดอะเม็ท เดอะเม็ท () เป็นอาคารที่สูงเป็นอันดับ 14 ของประเทศไทย ตั้งอยู่บนถนนสาทรใต้ เขตสาทร กรุงเทพมหานคร มีความสูง 228 เมตร หรือ สูง 69 ชั้น มีเนื้อที่โครงการ 7 ไร่ 40 ตารางวา มีประเภทของห้องคือ 2-4 ห้องนอน, Duplex และ Penthouse เนื้อที่ 456 ตารางเมตร ตึกเดอะเม็ท เป็นของบริษัท Pebble Bay Company Limited-Hotel Properties Limited สถาปนิกออกแบบโดย WOHA Limited+Tandem Architects ตามแผนการก่อสร้างเดิม เริ่มก่อสร้างในเดือนตุลาคม พ.ศ. 2548 แล้วเสร็จในเดือนมีนาคม พ.ศ. 2552 คอนเซ็ปต์ของโครงการ เดอะเม็ท คือ “การพักอาศัยบนอาคารสูงในเขตเมืองร้อน” มีการออกแบบที่ทันสมัย โดยคำนึงถึงเรื่องการไหลเวียนของอากาศ นอกจากนี้ โครงการ เดอะ เม็ท ยังให้ความเป็นส่วนตัวสูง โดยแต่ละยูนิตจะมีโถงลิฟท์ส่วนตัว สิ่งอำนวยความสะดวกระดับหรูครบครันถึง 3 ชั้น รวมถึงสระว่ายน้ำขนาด 50 เมตร สนามเทนนิส และสกาย เทอเรส บนชั้นที่ 28 และ 47 ซึ่งสามารถชมทัศนียภาพอันสวยงามของกรุงเทพฯ ปัจจุบัน การก่อสร้างโครงสร้างหลักของอาคารซึ่งสูง 66 ชั้นเสร็จสมบูรณ์แล้ว การติดตั้งลิฟท์โดยสารความเร็วสูงจำนวน 22 ตัว การตกแต่งสวนบนอาคาร รวมทั้งการตกแต่งผนังอาคารภายนอกด้วยวัสดุอะลูมิเนียมแคลดดิ้ง ก็เสร็จเรียบร้อยแล้วเช่นเดียวกัน</doc>
