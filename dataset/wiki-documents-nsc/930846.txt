<doc id="930846" url="https://th.wikipedia.org/wiki?curid=930846" title="พระนางราชธาตุกัลยา">พระนางราชธาตุกัลยา พระนางราชธาตุกัลยา (, ; 12 พฤศจิกายน 1559 – พฤศจิกายน 1603) เจ้าหญิงรัชทายาทแห่งพม่าจาก ค.ศ. 1586 ถึง 1593 และเจ้าหญิงรัชทายาทแห่ง ตองอู เป็นเวลา 7 เดือนใน ค.ศ. 1603 พระนางเป็นที่รู้จักจากพระสิริโฉมที่งดงามซึ่ง นัดจินหน่อง พระสวามีองค์ที่ 2 ได้นิพนธ์บทกวีถึงความงามของพระนางพระประวัติ พระประวัติ. พระนางราชธาตุกัลยาประสูติเมื่อวันที่ 12 พฤศจิกายน ค.ศ. 1559 ที่ หงสาวดี เป็นพระราชธิดาของ พระเจ้าบุเรงนอง ที่ประสูติจาก พระนางราชเทวี จากทางฝั่งของพระมารดาพระนางสืบเชื้อสายจากอาณาจักรอังวะโดยพระนางมีพระเชษฐาและพระอนุชาร่วมพระบิดาพระมารดาเดียวกันอีก 2 พระองค์ พระเชษฐาคือ นรธาเมงสอ และพระอนุชา สิริสุธรรมราชา ซึ่งทั้งสามพระองค์เจริญพระชนม์ที่ พระราชวังกัมโพชธานี ใน หงสาวดี และได้เลื่อนขึ้นเป็นเชื้อพระวงศ์ชั้นสูงเมื่อเดือนมีนาคม ค.ศ. 1563 เมื่อพระมารดาได้รับการสถาปนาเป็นพระมเหสีองค์ที่ 3 และองค์สุดท้ายของพระเจ้าบุเรงนอง พระนางได้รับการศึกษาในพระราชวังซึ่งพระนางโปรดการแต่งกลอนเมื่อพระชนมายุ 15 พรรษาพระนางได้เข้าพิธี ชินบยู หรือพิธีเจาะหูของเด็กผู้หญิงเมื่อวันที่ 27 กุมภาพันธ์ ค.ศ. 1574</doc>
