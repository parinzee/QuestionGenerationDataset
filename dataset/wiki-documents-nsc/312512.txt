<doc id="312512" url="https://th.wikipedia.org/wiki?curid=312512" title="อกธรณี">อกธรณี อกธรณี เป็นผลงานการประพันธ์เรื่องแนวชีวิต/ดราม่า ของ ธม ธาตรี หรือ เชิด ทรงศรี แฝงแง่คิดที่ว่าคุณค่าของคนวัดกันที่จิตใจมิใช่ฐานะหรือเงินทอง เรื่องราวของหญิงสาวผู้มีใจรักมั่นคงต่อพี่เขย เธอจึงยอมถูกตราหน้าว่าเป็นชู้กับเขา แถมยังรับดูแลหลานสาวที่ถูกทอดทิ้งเพราะพี่สาวหนีไปแต่งงานใหม่ ส่วนพี่เขยป่วยหนักและหายตัวไป แม้จะมีปัญหาและอุปสรรคเข้ามาทดสอบเธอกับหลานต่าง ๆ นานา แต่ด้วยความดี ทำให้ทั้งคู่ผ่านพ้นชีวิตที่แสนรันทดไปได้ หลานสาวได้คนดีมาดูแลหัวใจ ขณะที่เธอก็ได้เขากลับคืนมาพร้อมคำสัญญาว่าจะดูแลเธอไปจนชั่วชีวิต มีการสร้างเป็นภาพยนตร์ไทยออกฉายในปี พ.ศ. 2511 กำกับโดย เชิด ทรงศรี ถูกนำมาสร้างใหม่ในปี พ.ศ. 2525 และละครโทรทัศน์ออกอากาศทางสถานีโทรทัศน์สีกองทัพบกช่อง 7 ในปี พ.ศ. 2548 และ พ.ศ. 2560 พ.ศ. 2511 ภาพยนตร์เรื่อง อกธรณี ฉายครั้งแรกที่โรงภาพยนตร์เอ็มไพร์ นำแสดงโดย พิศมัย วิไลศักดิ์, สมบัติ เมทะนี, ครรชิต ขวัญประชา, และ โสภา สถาพร โดยเป็นภาพยนตร์เรื่องแรกของ เชิด ทรงศรี ที่ถ่ายทำด้วยฟิล์ม 35 ม.ม. เสียงในฟิล์ม แต่ถ่ายเฉพาะบางฉาก นอกนั้นถ่ายทำด้วยฟิล์ม 16 ม.ม. ฉายครั้งแรกเมื่อวันที่ 6 กันยายน พ.ศ. 2511 ที่โรงหนังเอ็มไพร์ พ.ศ. 2525 ถูกนำมาสร้างเป็นภาพยนตร์ครั้งที่ 2 ใช้ชื่อว่า กระท่อมนกบินหลา สร้างโดย วีซีโปรโมชั่นแอนด์พิคเจอร์ เข้าฉายครั้งแรกเมื่อวันที่ 4 ธันวาคม พ.ศ. 2525 ที่โรงภาพยนตร์โคลีเซี่ยม-เฉลิมกรุง-พาราเมาท์-ดาดา-ลอนดอน พ.ศ. 2548 ถูกสร้างเป็นละครโทรทัศน์ครั้งแรก ใช้ชื่อเรื่องว่า "อกธรณี" ออกอากาศทุกวันทางสถานีโทรทัศน์สีกองทัพบกช่อง 7 เวลา 18.45 - 19.40 น. พ.ศ. 2560 ถูกสร้างเป็นละครโทรทัศน์ครั้งที่ 2 ใช้ชื่อเรื่องว่า "อกธรณี" โดยสถานีโทรทัศน์สีกองทัพบกช่อง 7 นำแสดงโดย อัญรินทร์ ธีราธนันพัฒน์,เขตต์ ฐานทัพ,อธิชนัน ศรีเสวก,วรพล จินตโกศล,คริษฐา สังสะโอภาส,ภาณุ สุวรรณโณ,ฉัตรดาว สิทธิผล ออกอากาศทุกวัน เวลา 18.50 น. ทางช่อง 7 สี ละคร อกธรณี เริ่มตอนแรกวันเสาร์ที่ 25 กุมภาพันธ์ 2560นักแสดงนำเพลงประกอบละคร เพลงประกอบละคร. พ.ศ. 2548- เพลง อกธรณี - ขับร้องโดย จุฑามาศ ใบม่วง พ.ศ. 2560- เพลง อกธรณี - ขับร้องโดย อัญรินทร์ ธีราธนันพัฒน์ข้อมูลการออกอากาศข้อมูลการออกอากาศ. - ละครงดออกอากาศ 1 วัน เฉพาะวันพฤหัสบดีที่ 23 มีนาคม พ.ศ. 2560 ตั้งแต่เวลา 18.20 - 21.10 น. เนื่องจากทางสถานีได้ดำเนินการออกอากาศรายการสดวิเคราะห์ก่อนเกม 30 นาที ไปกับรายการพิเศษ เชียร์สดถึงใจ เชียร์บอลไทย กับช่อง 7 สี แล้วต่อด้วยสัญญาณการถ่ายทอดสดการแข่งขัน ฟุตบอลโลก 2018 รอบคัดเลือก โซนเอเชีย รอบ 12 ทีมสุดท้าย กลุ่ม บี นัดที่ 6 คู่ระหว่าง ไทย พบกับ ซาอุดิอาระเบีย จากสนามราชมังคลากีฬาสถาน กรุงเทพมหานคร - ละครงดออกอากาศ 1 วัน เฉพาะวันอังคารที่ 28 มีนาคม พ.ศ. 2560 ตั้งแต่เวลา 16.55 - 17.25 น. เนื่องจากทางสถานีได้ดำเนินการออกอากาศรายการสดวิเคราะห์ก่อนเกม 30 นาที ไปกับรายการพิเศษ เชียร์สดถึงใจ เชียร์บอลไทย กับช่อง 7 สี แล้วต่อด้วยในเวลา 17.35 - 19.35 น. เป็นสัญญาณการถ่ายทอดสดการแข่งขัน ฟุตบอลโลก 2018 รอบคัดเลือก โซนเอเชีย รอบ 12 ทีมสุดท้าย กลุ่ม บี นัดที่ 7 คู่ระหว่าง ญี่ปุ่น พบกับ ไทย จากสนามกีฬาไซตะมะ 2002 ไซตะมะ ประเทศญี่ปุ่น</doc>
