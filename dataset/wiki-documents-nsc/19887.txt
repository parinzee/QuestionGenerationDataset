<doc id="19887" url="https://th.wikipedia.org/wiki?curid=19887" title="ไฮดร้า (วงดนตรี)">ไฮดร้า (วงดนตรี) ไฮดร้า เป็นวงดนตรีไทยแนวป๊อปร็อก มีสมาชิกอันประกอบไปด้วย นครินทร์ กิ่งศักดิ์ (ป้าง) และ ธนา ลวสุต (ปอนด์) โดยป้างเป็นคนแต่งคำร้อง และปอนด์แต่งทำนอง วงไฮดร้าเป็นศิลปินในสังกัดค่ายนิธิทัศน์ และวงไฮดร้ายังด้รับรางวัลสีสันอวอร์ด สาขาวงดนตรีหน้าใหม่ยอดเยี่ยม ปี 2535 จากอัลบั้มชุดเดียวคือ "อัศเจรีย์" ซึ่งใช้เวลาเตรียมตัวทำอัลบั้มนานถึง 5 ปีประวัติ ประวัติ. ป้าง นครินทร์ กิ่งศักดิ์ ผู้ชื่นชอบการร้องเพลงและเล่นกีตาร์ ได้แต่งเนื้อเพลงขึ้นมาแล้วนำไปให้ ปอนด์ ธนา ลวสุต ผู้ซึ่งรู้จักกับป้างและเล่นกีตาร์เหมือนกัน แต่งทำนอง จากนั้น ทั้งสองคนจึงทำงานดนตรีร่วมกัน โดยป้างจะคอยแต่งคำร้อง และปอนด์เป็นผู้แต่งทำนองและเรียบเรียงเสียงประสาน ก่อนหน้านี้ ปอนด์เคยรวมวงกับเพื่อนทำวงดนตรีชื่อว่า ฟีดแบค ในแนวเทคโนป็อป แต่ก็ได้แยกย้ายวงไป ความหมายของชื่อวงไฮดร้าจึงสื่อว่า เมื่อหน่อหนึ่งตายไปก็จะเกิดใหม่เป็นสองหน่อ ซึ่งก็คือวงเก่าของปอนด์กลายมาเป็น ป้างกับปอนด์ ภายหลัง ปอนด์ ธนา จึงตั้งชื่อวงใหม่ว่า "ไฮดร้า" วงไฮดร้า มีเพลงที่ได้รับความนิยมอย่างเช่น ไกลเท่าเดิม, ไว้ใจ, น.ส.หุ่นยนต์, ตัวปลอม และ ดึกแล้ว เพลงเดียวที่ปอนด์ร้องในอัลบั้มแรกการแยกวงและปัจจุบัน การแยกวงและปัจจุบัน. หลังแยกจากวงไฮดร้า ป้างเป็นศิลปินเดี่ยวให้กับค่าย โซนี่ มิวสิก และ จีเอ็มเอ็ม แกรมมี่ ตามลำดับ ขณะที่ ปอนด์ ได้ย้ายจากนิธิทัศน์ไปทำงานเป็นโปรดิวเซอร์ให้กับค่ายจีเอ็มเอ็ม แกรมมี่ และได้เป็นผู้บริหารค่ายเพลงในเครือชื่อ "แกรมมี่ คิวเอ็กซ์" อยู่ช่วงหนึ่งจนปิดตัวลง จากนั้นได้เป็นผู้บริหารค่ายเพลง จีโนม เรคคอร์ดส ในเครือ อาร์.เอส. และกลับมาทำงานเพลงให้กับแกรมมี่จนถึงปัจจุบันคอนเสิร์ตรียูเนี่ยน คอนเสิร์ตรียูเนี่ยน. สมาชิกวงไฮดร้าได้ประกาศรวมตัวอีกครั้งเพื่อขึ้นคอนเสิร์ต "The Famous Five A Tribute To Hydra" ในวันที่ 15 มีนาคมพ.ศ. 2553 ณ อินดอร์สเตเดียม หัวหมาก โดยเป็นการแสดงสดของศิลปิน 5 วงที่นำเพลงของวงไฮดร้ามาขับร้องใหม่ อันได้แก่ พันกร บุณยะจินดา สุนิสา สุขบุญสังข์ , อีทีซี , บุรินทร์ บุญวิสุทธิ์ , โมเดิร์นด็อก วง OMG (ศิลปินหน้าใหม่จากค่าย REVOL MUSIC CREATION) และวงไฮดร้าในฐานะศิลปินต้นฉบับก็ได้ร่วมขึ้นเวทีในครั้งนี้ด้วยผลงานเพลงอัลบั้ม ผลงานเพลง. อัลบั้ม. ภายหลังนิธิทัศน์ ได้วางจำหน่ายอัลบั้ม "HYDRA! Special" โดยเพิ่มอีก 2 เพลงจากอัลบั้ม อัศเจรีย์ คือ ใกล้บ้า และ เรื่องงมงาย ในปี พ.ศ. 2537 และปี พ.ศ. 2558 ได้มีการวางจำหน่ายในรูปแบบ Audiophile Remastered รีมาสเตอร์ โดย สราวุธ พรพิทักษ์สุข- คำร้อง : นครินทร์ กิ่งศักดิ์ - ทำนอง/เรียบเรียง : ธนา ลวสุต - โปรดิวเซอร์ : ธนา ลวสุต - ศิลปินรับเชิญ : พีรสันติ จวบสมัย, สุกานดา บุณยธรรมิก - ผสมเสียง : แมง ณ ลำพูน, กิติเวช เกิดบ้านไร่ - บันทึกเสียง : ห้องบันทึกเสียงศรีสยาม - ครีเอทีฟ ไดเร็กเตอร์ : ชาย วงศาโรจน์ - สไตลิสต์/ ออกแบบปกเทป : สุขสมิทธิ์ (ตุ้ม) ชื่นประสิทธิ์ - อำนวยการผลิต : ธานี ลวสุต - ที่ปรึกษา : วิเชียร อัศว์ศิวะกุล, วิทยา ศุภพรโอภาส - ปีที่ผลิต : 2535 (1992)</doc>
