<doc id="227788" url="https://th.wikipedia.org/wiki?curid=227788" title="Lovetaurant">Lovetaurant Lovetaurant เป็นรายการ Talk Variety ที่มีการพูดคุยกับแขกรับเชิญ เกี่ยวกับ เรื่องราวของความรัก ในมุมมองใด มุมมองหนึ่ง โดยมีอาหารเป็นตัวดำเนินเรื่อง พูดคุยกันแบบกันเองในบรรยากาศที่สบายๆและอบอุ่น ผลิตโดยบริษัท สกาวใจ จำกัด ดำเนินรายการโดย สกาวใจ พูนสวัสดิ์ ออกอากาศ วันทุกอาทิตย์ เวลา 12.00น. และจะมีรีรัน ทุกวันจันทร์ เวลา 6.30น. อังคาร เวลา 9.30น. พุธ เวลา 18.30น. ทาง True Visions ช่อง19 (True Inside)แนวคิดเบื้องต้น แนวคิดเบื้องต้น. มนุษย์เป็นสิ่งมีชีวิตที่ต้องการอาหารในการดำรงชีวิตเช่นเดียวกับสิ่งมีชีวิตชนิดอื่น แต่สิ่งที่แตกต่าง คือ มนุษย์มีความคิดและสติปัญญาที่สามารถสร้างสรรค์อาหารให้หลากหลายตามแต่ที่ตัวเองต้องการ อีกทั้งยังสามารถปรุงให้มีรสชาติที่อร่อย ประดิดประดอยให้อาหารดูสวยงามน่ารับประทาน สิ่งเหล่านี้ล้วนทำให้อาหารมีความหมายมากกว่าสิ่งที่สามารถรับประทานเข้าไปได้ ในหนึ่งวัน มนุษย์ต้องการอาหาร 3 มื้อ ได้แก่ มื้อเช้า มื้อเที่ยง และมื้อเย็น มื้อเช้า เป็นมื้อที่สำคัญที่สุดแต่คนก็มักให้ความสำคัญน้อยที่สุด เนื่องจากมื้อเช้ามักอยู่ในเวลาที่รีบเร่ง ส่วนใหญ่เป็นช่วงเวลาก่อนไปโรงเรียน หรือเข้างาน ทำให้ผู้คนละเลยหรือไม่ค่อยให้ความสำคัญกับอาหารเช้า มื้อเที่ยง เป็นมื้อระหว่างวันที่ผู้คนมักรับประทานอาหารมากเป็นพิเศษ เนื่องจากทานอาหารมาน้อยในมื้อเช้า พวกเขาจึงต้องการอาหารในปริมาณที่มากขึ้นเพื่อเปลี่ยนเป็นพลังงาน และนำไปใช้ในการเรียนหรือทำงานในช่วงบ่าย แต่ด้วยความเร่งรัดของเวลา คนเหล่านี้ก็ยังคงรับประทานอาหารเที่ยงอย่างเร่งรีบ และไม่ค่อยพูดคุยกับคนรอบข้างเท่าที่ควร มื้อเย็น เป็นมื้อที่คนทั่วไปใช้เวลาบนโต๊ะอาหารมากกว่ามื้ออื่นๆ เนื่องจากเป็นช่วงเวลาพักผ่อน มีเวลามากไม่ต้องรีบไปทำงานหรือเรียนหนังสือ นอกเหนือจากการรับประทานอาหารแล้ว เรายังมีกิจกรรมอย่างอื่นในช่วงเย็นนี้ด้วย เช่น พบปะสังสรรค์กับเพื่อนฝูง จัดงานปาร์ตี้ สรุปแล้วก็คือ มื้อเย็นเป็นมื้อที่มีการรวมตัวของผู้คนมากมาย มีการพูดคุยกันระหว่างที่รับประทานอาหารไปด้วย บรรยากาศแห่งความอบอุ่นก็มักจะเกิดขึ้นในช่วงมื้อเย็นนี้ และเรื่องที่นำมาพูดคุยกัน ก็มักเป็นเรื่องทั่วๆไป เช่น เรื่องสถานการณ์บ้านเมือง ซุบซิบดารา หรือความรัก ฯลฯ ความรัก เป็นเรื่องหนึ่งที่คนให้ความสนใจมากเป็นพิเศษ เพราะความรักอยู่รอบตัวเรา อยู่ทุกที่ ความรักเกิดขึ้นได้ตลอดเวลา กับใครก็ได้ ไม่ว่าจะเป็นกับครอบครัว ญาติมิตร แฟน สัตว์เลี้ยง หรือแม้แต่สิ่งของ ดังนั้นเราจึงมีบทสนทนาเกี่ยวกับความรักเกิดขึ้นเสมอ ตราบเท่าที่เราอยากจะเอ่ยปากเล่าให้ใครสักคนฟัง และช่วงเวลาหนึ่งที่คนมักใช้เวลาพูดถึงเรื่องราวความรักของตัวเองกับเพื่อนได้อย่างสบายใจนั้น ก็คือ ช่วงเวลาทานอาหาร การปรึกษาหารือเรื่องต่างๆในหลายต่อหลายครั้งประสบความสำเร็จบนโต๊ะอาหาร เมื่อบรรยากาศสบายสบาย แสนโรแมนติก ที่มีคนมาพูดคุยบนโต๊ะอาหารในเรื่องต่างๆ โดยเฉพาะเรื่องของความรัก พูดไปก็ทานอาหารไปด้วยอย่างมีความสุข นับว่าเป็นช่วงเวลาที่น่าประทับใจและอบอุ่นสำหรับเพื่อนพ้องที่ได้เล่าประสบการณ์และเรื่องราวความรักของตนเองสู่กันฟัง จากที่กล่าวมาแล้วข้างต้น รายการของเราจึงเกิดขึ้นมาเพื่อตอบสนองความต้องการของคนกลุ่มนี้ คนที่หัวใจมีรัก รักอะไรก็ได้ และอยากถ่ายทอดเรื่องราวความรักของตัวเองนั้นให้คนรอบข้างฟัง โดยมีช่วงเวลาของอาหารเป็นสื่อกลาง และเป็นตัวสร้างบรรยากาศแห่งความสุข ความอบอุ่นของบทสนทนานี้ออกไปเนื้อหารายการโดยรวม เนื้อหารายการโดยรวม. รายการนี้เป็นรายการ Talk variety ที่นำเสนอเรื่องราวความรักของดารารับเชิญ ซึ่งไม่จำเป็นว่าต้องเป็นความรักระหว่างคู่รักเสมอไป อาจจะเป็นเรื่องราวความรักของบุคคลที่มีต่อครอบครัว ญาติพี่น้อง สัตว์เลี้ยง หรือสิ่งของก็ได้ โดยบทสนทนาดังกล่าวจะเกิดขึ้นในขณะรับประทานอาหาร ทำให้ผู้ชมรับทราบทัศนคติของดารารับเชิญที่มีต่อความรักและรับรู้เรื่องอาหารไปพร้อมๆกัน ช่วง 1 เปิดเข้าตัวรายการโดยเป็นภาพแขกรับเชิญมาเยี่ยมผู้ดำเนินรายการที่บ้าน ทักทายถามสารทุกข์สุขดิบ และนำแขกรับเชิญไปที่มุมที่จะรับประทานอาหาร หรือสถานที่ที่จะจัด มีการเกริ่นเรื่องราวความรักของดารารับเชิญ พร้อมกับเตรียมอาหารไปด้วย หลังจากนั้นพิธีกรและดารารับเชิญก็ทานอาหารเรียกน้ำย่อยร่วมกัน ช่วง 2 เป็นช่วงสำคัญของรายการ เพราะใจความหลักของเรื่องราวความรักของดารารับเชิญจะถูกถ่ายทอดออกมาในช่วงนี้ พร้อมกับการรับประทานอาหาร พิธีกรจะพูดคุยกับดารารับเชิญในเรื่องความรักที่เขามีต่อสิ่งใดสิ่งหนึ่ง ให้ดารารับเชิญเล่าออกมาอย่างเป็นธรรมชาติมากที่สุด ให้บทสนทนามีบรรยากาศของคนที่คุ้นเคยเปิดอกคุยกันอย่างสบายใจ ในระหว่างนั้น พิธีกรก็พูดถึงอาหารบ้างแล้วแต่ความเหมาะสม ช่วง 3 เป็นช่วงท้ายรายการ ปิดท้ายอาหารมื้อนี้ด้วยของว่างหรือผลไม้ที่มักเสริฟหลังจากรับประทานของหนักไปแล้ว พร้อมส่งท้ายเรื่องราวความรักของดารารับเชิญ ด้วยการพูดสรุปทิ้งท้ายให้แง่คิดกับผู้ชมว่าไม่ว่าคุณจะมีความรักแบบไหน กับใคร ความรักนั้นจะให้เสียงหัวเราะหรือรอยน้ำตา แต่ท้ายที่สุดแล้ว ความรักก็เป็นสิ่งที่สวยงาม ทำให้เรื่องดีๆเกิดขึ้นได้เสมอ รวมทั้งยังสร้างความทรงจำที่น่าประทับใจจนต้องนำมาเล่าสู่กันฟังอีกด้วย ปิดรายการด้วยการเปิด VTR ที่นำภาพความรักของดารารับเชิญมาร้อยเรียงเป็นเรื่องราวประกอบบทเพลง ทำให้ผู้ชมเกิดความรู้สึกที่ดีและซาบซึ้งต่อความรักนั้น</doc>
