<doc id="814133" url="https://th.wikipedia.org/wiki?curid=814133" title="ปาร์ตี (เพลงเกิลส์เจเนอเรชัน)">ปาร์ตี (เพลงเกิลส์เจเนอเรชัน) "ปาร์ตี" () เป็นเพลงของวงเกิร์ลกรุปเกาหลีใต้ เกิลส์เจเนอเรชัน จากสตูดิโออัลบั้มที่ห้า ไลออนฮาตส์ (2015) ออกจำหน่ายเป็นซิงเกิลนำของอัลบั้ม โดยค่ายเอสเอ็มเอนเตอร์เทนเมนต์เมื่อวันที่ 7 กรกฎาคม ค.ศ. 2015 เพลงเขียนโดย โช ยุน-คย็อง และดนตรีประกอบโดย อาลบี อัลเวลล์สัน, คริส ยัง และชิน แอกเนส "ปาร์ตี" เป็นเพลงแนวบับเบิลกัมป็อปและอิเล็กโทรป็อปที่มีคุณสมบัติของเครื่องสังเคราะห์เสียง, กีต้าร์ และออโต-จูน ในการเรียบเรียงเสียงดนตรี เพื่อเป็นการส่งเสริมเพลงและอัลบั้มนี้ เกิลส์เจเนอเรชันแสดง "ปาร์ตี" ในรายการเพลงเกาหลีใต้หลายรายการ รวมถึงรายการ มิวสิกแบงก์, มิวสิกคอร์ และอินกีกาโย สำหรับมิวสิกวิดีโอกำกับโดยฮง ว็อน-กี ยังได้รับการปล่อยออกมาในวันที่ 7 กรกฎาคม เพลงได้รับคำวิจารณ์ว่าเป็นที่ชื่นชอบจากนักวิจารณ์เพลง ซึ่งยกย่องเรื่องแนวดนตรีที่ฟังติดหู และถูกนำไปเปรียบเทียบกับเพลง "แคลิฟอร์เนียเกิลส์" ของเคที เพร์รี และ "เก็ตลักกี" ของดาฟต์พังก์ ซิงเกิลประสบความสำเร็จในเกาหลีใต้—ยอดขายดิจิทัล ขึ้นอันดับหนึ่งบนแกออนดิจิทัลชาร์ต ในขณะที่ขายทางกายภาพขึ้นถึงอันดับสองบนแกออนอัลบั้มชาร์ต เพลงขายได้มากกว่า 843,000 ซิงเกิล ในเกาหลีใต้เมื่อเดือนธันวาคม ค.ศ. 2015 เพลงยังติดอันดับสิบบนชาร์ตเจแปนฮอต 100 และอันดับสี่บนชาร์ตบิลบอร์ดเวิลด์ดิจิทัลซองส์เบื้องหลังและการจำหน่าย เบื้องหลังและการจำหน่าย. วงเกิร์ลกรุปเกาหลีใต้ เกิลส์เจเนอเรชัน ได้ประสบความสำเร็จในวงการเพลงเอเชียที่มีซิงเกิลฮิตอย่างเช่น "จี" และ "ไอกอตอะบอย" นับตั้งแต่การเปิดตัวในปี ค.ศ. 2007 เป็นวงเกิร์ลกรุปที่มีสมาชิกถึงเก้าคน ซึ่งประกอบไปด้วย แทย็อน, ซันนี, ทิฟฟานี, ฮโยย็อน, ยูรี, ซูย็อง, ยุนอา, ซอฮย็อน และเจสสิกา ในเดือนกันยายน ค.ศ. 2014 เจสสิกาประกาศว่าถูกถอดออกจากวง ภายหลังเอสเอ็มเอนเตอร์เทนเมนต์ได้ออกมายืนยันเรื่องดังกล่าวและระบุว่าเจสสิกาได้พ้นสภาพการเป็นสมาชิกเกิลส์เจเนอเรชัน เนื่องจากความขัดแย้งระหว่างเธอกับตารางงานของกลุ่มและธุรกิจแฟชัน บล็องเอต์เอแกลร์ ของเธอเอง โดยเกิลส์เจเนอเรชันยังคงดำเนินต่อด้วยสมาชิกที่เหลือเพียง 8 คนหลังจากนี้ เกิลส์เจเนอเรชันประกาศปล่อยซิงเกิลแรกที่มีสมาชิกเพียงแปดคน หลังจากการออกของเจสสิกาในเดือนมีนาคม ค.ศ. 2015—ซิงเกิลชื่อ "แคชมีอิฟยูแคน" โดยได้บันทึกเสียงทั้งในภาษาเกาหลีและญี่ปุ่น และออกจำหน่ายพร้อมกันในเดือนเมษายน ค.ศ. 2015 ในวันที่ 30 มิถุนายน ค.ศ. 2015 เกิลส์เจเนอเรชัน ปล่อยตัวอย่างมิวสิกวิดีโอซิงเกิลใหม่สามเพลงที่กำลังจะมาถึงได้แก่ "ปาร์ตี", "ไลออนฮาตส์" และ "ยูทิงก์" "ปาร์ตี" ออกจำหน่ายเป็นซิงเกิลนำจากสตูดิโออัลบั้มที่ห้า ไลออนฮาตส์ และมีเพลงชื่อ "เช็ก" เป็นหน้าบี ออกจำหน่ายเป็นการสั่งซื้อสินค้าดิจิทัลผ่านทางเอสเอ็มเอนเตอร์เทนเมนต์ในวันที่ 7 กรกฎาคม ค.ศ. 2015 และซีดีซิงเกิลทางกายภาพออกจำหน่ายในวันที่ 8 กรกฎาคมดนตรีและเนื้อเพลง ดนตรีและเนื้อเพลง. "ปาร์ตี" ถูกบรรยายโดยเจฟฟ์ เบนจามิน จากนิตยสาร บิลบอร์ด ว่าเป็นเพลงแนวอิเล็กโทรป็อป เขาได้เปรียบเทียบกับกีตาร์ไลน์ของเคที เพร์รี ในเพลง "แคลิฟอร์เนียเกิลส์" (2010) และออโต-จูนของดาฟต์พังก์ ในเพลง "เก็ตลักกี" (2014) จากเว็บไซต์ฟิวส์ เบนจามินเขียนว่า โดยรวมแล้วเพลง "สดใส" ด้วยกีตาร์, "มีชีวิตชีวา" เพราะเครื่องสังเคราะห์เสียง และ "ติดหู" ตรงท่อนฮุก ในบทวิจารณ์จากหนังสือพิมพ์ เดอะมาเลย์เมล เขียนว่า เพลงมีความโดดเด่นในเรื่อง "จังหวะ" บับเบิลกัมป็อปที่มีรูปแบบคล้ายกับเพลง "แคลิฟอร์เนียเกิลส์" และ "ทิกทอก" (2010) ของเคชา "ปาร์ตี" เป็นเพลงเกี่ยวกับหญิงสาวออกไปกับเพื่อน ๆ ยามราตรี และกล่าวถึงการดื่มเลมอนโซจู, โมฮิโต และเตกีลาการตอบรับ การตอบรับ. "ปาร์ตี" เป็นที่ชื่นชมของนักวิจารณ์ เมลิสซา ล็อกเกอร์ จากนิตยสารวานิตีแฟร์ บรรยายเพลงนี้ว่า "คึกคะนอง ติดหู" และจัดให้เป็นเพลงที่ดีที่สุดในสัปดาห์ที่สองของเดือนกรกฎาคม ค.ศ. 2015 เคซีย์ ลูวิส จากนิตยสารทีนโว้ก เขียนว่า "เป็นเพลงชาติซินธ์ป็อปที่สมบูรณ์แบบในฤดูร้อน" และเปรียบเทียบแนวดนตรีกับผลงานของนักร้องชาวอเมริกัน เคที เพร์รี เจฟฟ์ เบนจามิน จากเว็บไซต์ฟิวส์ ระบุว่าเพลงนี้มีเนื้อเพลง "ทำให้เสพติด" และให้ความรู้สึก "อยากออกมาเล่นในเวลากลางคืน ที่มีผู้หญิงทั้งหลายออกมา" นอกจากนี้เขายังตั้งชื่อให้เป็น "เพลงที่ดีที่สุดในฤดูร้อนของปี ค.ศ. 2015" คำวิจารณ์จาก เดอะมาเลย์เมล เขียนคำวิจารณ์ในเชิงบวกว่า "ถ้าซูเปอร์เกิร์ลกรุปเกาหลีเกิลส์เจเนอเรชันมีเพลงที่เร่งจังหวะใหม่ บับเบิลกัมป็อปเป็นซิงเกิลที่ขาดไม่ได้ในวันของคุณ เป็นเพลงที่เต็มไปด้วยอารมณ์สดใสเพราะเราไม่รู้ว่าจะเกิดอะไรขึ้น" "ปาร์ตี" ประสบความสำเร็จเชิงพาณิชย์ในเกาหลีใต้ เปิดตัวบนแกออนดิจิทัลชาร์ตประจำวันที่ 5–11 กรกฎาคม ค.ศ. 2015 และขายได้ถึง 256,390 หน่วยภายในสัปดาห์แรกที่ถูกปล่อยออกมา ขณะที่ขายทางกายภาพขึ้นสูงสุดที่อันดับที่สองบนแกออนอัลบั้มชาร์ต จนในเดือนธันวาคม ค.ศ. 2015 "ปาร์ตี" มียอดขายมากกว่า 843,843 หน่วยในเกาหลีใต้ กลายเป็นเพลงอันดับที่ 58 ที่มียอดขายดีที่สุดในปี ค.ศ. 2015 นอกจากนี้ ยังอยู่ในอันดับที่ 59 ในรายชื่อการแสดงประเภทเพลงยอดเยี่ยมบนแกออนดิจิทัลชาร์ต จากยอดขายดิจิทัล, สตรีมมิง และยอดดาวน์โหลดเบื้องหลังเพลง (instrumental track) ส่วนขายทางกายภาพ กลายเป็นเพลงเปิดตัวที่ขายดีที่สุดของปีในอันดับที่ 34 ด้วยยอดขาย 76,385 ยูนิต "ปาร์ตี" เปิดตัวที่อันดับที่ 22 บนบิลบอร์ด เจแปนฮอต 100 เมื่อวันที่ 20 กรกฎาคม ค.ศ. 2015 สัปดาห์ต่อมาก็ขึ้นสู่อันดับที่ 10 ซึ่งเป็นอันดับสูงสุด บนชาร์ตบิลบอร์ดเวิลด์ดิจิทัลซองส์ เพลงขึ้นสูงสุดที่อันดับที่ 4 ด้วยคณะทำงาน คณะทำงาน. คณะทำงานปรับปรุงจากโน้ตในอัลบั้ม ไลออนฮาตส์- ฮวัง ฮย็อน ผู้ควบคุมเสียง, ผู้ดำเนินการโปรทูลส์, วิศวกรบันทึกเสียง, ผู้รวบรวมเสียง - ยู ชิน-ฮเยเบื้องหลังเสียง - ชิน แอกเนสเบื้องหลังเสียง - ช็อง อึน-คย็องวิศวกรบันทึกเสียง - ช็อง อึย-ซ็อกมิกเซอร์ - เกิลส์เจเนอเรชันเสียงร้อง- แทย็อนเสียงร้อง - ซันนีเสียงร้อง - ทิฟฟานีเสียงร้อง - ฮโยย็อนเสียงร้อง - ยูรีเสียงร้อง - ซูย็องเสียงร้อง - ยุนอาเสียงร้อง - ซอฮย็อนเสียงร้อง</doc>
