<doc id="345620" url="https://th.wikipedia.org/wiki?curid=345620" title="โรงเรียนด่านขุนทด">โรงเรียนด่านขุนทดประวัติ ประวัติ. โรงเรียนด่านขุนทด ตั้งอยู่เลขที่ 602 หมู่ที่ 2 ถนนสีคิ้ว – ชัยภูมิ ตำบลด่านขุนทด อำเภอด่านขุนทด จังหวัดนครราชสีมา 30210 โทร. 044-389438 สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ มีพื้นที่ 29 ไร่ 2 งาน โรงเรียนด่านขุนทดก่อตั้งขึ้นเมื่อวันที่ 14 มิถุนายน 2494 ตามประกาศของกระทรวงศึกษาธิการ สังกัดกรมสามัญศึกษาชื่อว่า “ โรงเรียนด่านขุนทด ” ใช้อักษรย่อว่า “ น.ม.14 ”- เปิดทำการสอนครั้งแรก โดยอาศัยอาคารเรียนโรงเรียนบ้านหาญ เป็นสถาน ที่เรียน ชั่วคราวเปิดสอนตั้งแต่ชั้นมัธยมศึกษาปีที่ 1 – 3 มีนายสันต์ จรรยาศิริ เป็นครูใหญ่- ต่อมา พ.ศ. 2496 ได้งบประมาณให้ปลูกสร้างอาคารเรียน จำนวน 1 หลัง ตามแบบ กรมสามัญศึกษาทรงจั่วมีมุข ขนาด 6 ห้องเรียน 1 ห้องพักครู งบประมาณ 240,000 บาท อาคารเรียนตั้งอยู่ทางทิศใต้ของที่ว่าการอำเภอด่านขุนทดและมีบริเวณติดต่อกันมาจนถึงปัจจุบันนี้- พ.ศ. 2498 ได้เปลี่ยนหลักสูตร จัดการเรียนการสอนจากสายวิสามัญ มาเป็นการจัดการเรียน การสอนสายสามัญล้วนๆ มาจนถึงปี พ.ศ. 2505 - ต่อมาวันที่ 26 กันยายน 2504 ทางรัฐบาลได้เปลี่ยนแปลงแผนการศึกษาแห่งชาติใหม่ จัดระบบการเรียนการสอนมาเป็นระบบ 7:3:3 และได้โอนมาสังกัดกรมสามัญศึกษา เปิดทำการสอนระดับชั้นประถมศึกษาปีที่ 5 – 7 มาเป็นโรงเรียนประถมศึกษาตอนปลาย โดยในปีแรกเปิดทำการสอนระดับชั้นประถมศึกษาปีที่ 5 ขยายขึ้นปีละชั้น และลดการรับสมัคร ชั้นมัธยมศึกษาปีที่ 1 จนครบชั้นมัธยมศึกษาปีที่ 3- พ.ศ. 2509 โอนไปสังกัดองค์การบริหารส่วนจังหวัดจัดการเรียนการสอน ในระดับเดิมคือ ชั้นประถมศึกษาปีที่ 5 – 7- พ.ศ. 2517 ทางราชการประกาศยุบโรงเรียนบ้านหัวบึง มารวมกับโรงเรียนด่านขุนทด เปิดทำการสอนตั้งแต่ชั้นเด็กเล็ก จนถึงชั้นประถมศึกษาปีที่ 7 ตั้งแต่นั้นมา - พ.ศ. 2521 ทางราชการได้ประกาศใช้แผนการศึกษาแห่งชาติ พุทธศักราช 2521 กำหนดให้มีการจัดการศึกษาระบบ 6:3:3 จัดการเรียนการสอนตามหลักสูตรพุทธศักราช 2521 เปิดทำการสอนชั้นประถมศึกษาปีที่ 1 ในปีการศึกษา 2521 เพิ่มขึ้นปีละชั้นจนถึงชั้น ประถมศึกษาปีที่ 6- พ.ศ. 2534 ได้รับอนุญาตให้ทำการเปิดสอนในระดับอนุบาลเป็นปีแรก - พ.ศ. 2539 ได้รับอนุญาตให้เปิดทำการสอนในระดับชั้นมัธยมศึกษาตอนต้น (โรงเรียนขยายโอกาส) - พ.ศ. 2540 โรงเรียนได้รับคัดเลือกเป็นโรงเรียนปฏิรูปการศึกษา - พ.ศ. 2542 โรงเรียนเข้าร่วมเป็นโรงเรียนสหวิทยาเขต (อนุบาลประจำอำเภอ) โรงเรียนครูต้นแบบ วิทยาการด้านการศึกษา ศิลปและดนตรี และโรงเรียนต้นแบบวิทยาการด้านคอมพิวเตอร์ - พ.ศ. 2546 โรงเรียนได้รับคัดเลือกให้เป็นโรงเรียนหนึ่งอำเภอ หนึ่งโรงเรียนในฝัน ปัจจุบัน ผู้บริหารสถานศึกษา นายชัยวิรัตน์ รัตนวิชัย ผู้อำนวยการระดับ 8 - พ.ศ. 2546 ได้ปรับโครงสร้างการบริหารกระทรวงศึกษาธิการใหม่ โรงเรียนจึง อยู่ใน สังกัดสำนักงานคณะกรรมการการศึกษาขั้นพื้นฐาน- พ.ศ. 2547 ได้รับการคัดเลือกให้เป็นโรงเรียนใน โครงการหนึ่งอำเภอหนึ่ง โรงเรียนในฝัน และเป็นโรงเรียนเร่งสู่ฝัน (Fast Track) - พ.ศ. 2548 ได้รับรองให้เป็นโรงเรียนต้นแบบหนึ่งอำเภอหนึ่งโรงเรียนในฝัน - พ.ศ. 2549 ได้รับรางวัล ห้องสมุดยอดเยี่ยม ประเภทห้องสมุดโรงเรียนมัธยมขนาดใหญ่ จากสำนักงานเขตพื้นที่การศึกษานครราชสีมา เขต 5 - พ.ศ. 2550 ได้รับอนุมัติให้เปิดสอนระดับมัธยมศึกษาตอนปลาย - พ.ศ. 2553 มีนักเรียนที่สำเร็จการศึกษาระดับมัธยมศึกษาตอนปลายรุ่นแรกสามารถสอบเข้าศึกษาต่อในระดับอุดมศึกษาครบ 100 % และได้รับรางวัลหนึ่งโรงเรียนหนึ่งนวัตกรรม จากคุรุสภา มีผู้บริหารสถานศึกษาคนใหม่ นายณรงค์ เลาอลงกรณ์ ผู้อำนวยการโรงเรียนชำนาญการพิเศษ</doc>
