<doc id="205828" url="https://th.wikipedia.org/wiki?curid=205828" title="ทางหลวงแผ่นดินหมายเลข 1095">ทางหลวงแผ่นดินหมายเลข 1095 ทางหลวงแผ่นดินหมายเลข 1095 สายหนองโค้ง–แม่ฮ่องสอน เดิมชื่อ ทางหลวงสายแม่มาลัย-ต่อเขตเทศบาลเมืองแม่ฮ่องสอน หรือที่มักเรียกกันว่า ถนนสายแม่มาลัย-ปาย เป็นทางหลวงแผ่นดินระหว่างอำเภอแม่แตง จังหวัดเชียงใหม่ และอำเภอเมือง จังหวัดแม่ฮ่องสอน เป็นเส้นทางสำคัญที่เชื่อมต่อชุมชนและแหล่งท่องเที่ยวที่สำคัญในพื้นที่ตอนเหนือของจังหวัดแม่ฮ่องสอน ที่อำเภอปายและปางมะผ้า และยังเป็นเส้นทางสำคัญที่ใช้เดินทางเข้าสู่จังหวัดแม่ฮ่องสอน รองจากถนนสายเชียงใหม่-ฮอด โดยเป็นเส้นทางที่ขึ้นชื่อในเรื่องความคดเคี้ยวกว่า 2,000 โค้ง และลาดชัน จากตัวเมืองเชียงใหม่สามารถใช้เส้นทางนี้เดินทางเข้าสู่เมืองแม่ฮ่องสอนได้ด้วยระยะทางประมาณ 245 กิโลเมตรรายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 1095 เป็นถนนขนาด 2 ช่องจราจร ไป-กลับ เดิมมีจุดเริ่มต้นที่ทางหลวงแผ่นดินหมายเลข 107 หรือถนนโชตนา (ถนนสายเชียงใหม่–ฝาง) บริเวณตลาดแม่มาลัย ตำบลขี้เหล็ก อำเภอแม่แตง จังหวัดเชียงใหม่ ต่อมาในปี พ.ศ. 2537 ได้มีการตัดเส้นทางแนวใหม่ให้ไปเริ่มต้นที่บ้านหนองโค้ง บนทางหลวงแผ่นดินหมายเลข 107 ซึ่งเป็นเส้นทางเลี่ยงเมืองแม่มาลัย ส่วนเส้นทางเดิมกำหนดให้เป็นทางหลวงชนบท ชม.3045 จากนั้นเส้นทางมุ่งหน้าเข้าสู่เขตจังหวัดแม่ฮ่องสอน ผ่านอำเภอปาย อำเภอปางมะผ้า และอำเภอเมืองแม่ฮ่องสอน เข้าสู่เทศบาลเมืองแม่ฮ่องสอน ก่อนสิ้นสุดเส้นทางบนถนนขุนลุมประพาส ผ่านใจกลางเมือง และต่อเนื่องไปเป็นทางหลวงแผ่นดินหมายเลข 108 ตลอดเส้นทางมีลักษณะคดเคี้ยวและขึ้นเขาสูงชันเป็นส่วนใหญ่ทางแยกที่สำคัญทางแยกที่สำคัญ. - แยกดงป่าลัน (จุดตัดถนนเส้นทางหลวงแผ่นดินหมายเลข 107 ตัดกับ ถนนเส้นทางหลวงแผ่นดินหมายเลข 1095 และทางหลวงแผ่นดินหมายเลข 1414) - แยกแม่มาลัยเดิม (ทางหลวงชนบท ชม.3045 ทางเข้าบ้านแม่มาลัย) - ทางเข้าอุทยานแห่งชาติห้วยน้ำดัง - แยกแม่ปิง (ไปบ้านวัดจันทร์) กม.85 - แยกราษฎร์ดำรง (ปาย-แม่เย็น-ท่าปาย) - แยกเข้าถ้ำลอด - แยกนาปู่ป้อม กม.152 - แยกทุ่งมะส้าน (แม่ฮ่องสอน-นาปลาจาด-ห้วยผึ้ง) กม.188 - ทางเข้าถ้ำปลา - ทางแยกเข้า บ.หมอกจำแป่ - แยกกุงไม้สัก (ไปบ้านรักไทย) - แยกปางหมู (เลี่ยงเมืองแม่ฮ่องสอนสายใหม่) - แยกทุ่งกองมู - แยกประตูเมืองแม่ฮ่องสอนทิศใต้ (เลี่ยงเมืองแม่ฮ่องสอนสายเดิม) - แยกสะพานขัวแดง - แยกปางล้อนิคม - แยกประชาอุทิศ (ประชาอุทิศ-ขุนลุมประพาส ซอย 2) - แยกหลังตลาดสด (ถนนพาณิชย์วัฒนา) - สี่แยกกลางเมืองแม่ฮ่องสอนสถานที่สำคัญบนเส้นทางสถานที่สำคัญบนเส้นทาง. - อุทยานแห่งชาติห้วยน้ำดัง - โป่งเดือดป่าแป๋ - อำเภอปาย - ถ้ำลอดปางมะผ้า - อุทยานแห่งชาติถ้ำปลา-น้ำตกผาเสื่อ - พระตำหนักปางตอง - โครงการตามพระราชดำริปางตอง 1 (บ้านห้วยมะเขือส้ม) - โครงการตามพระราชดำริปางตอง 2 (ปางอุ๋ง) - โครงการตามพระราชดำริปางตอง 3 (หมอกจำแป่-แม่สะงา) - หมู่บ้านรักไทย</doc>
