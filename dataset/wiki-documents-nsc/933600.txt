<doc id="933600" url="https://th.wikipedia.org/wiki?curid=933600" title="ทางหลวงสหรัฐหมายเลข 6">ทางหลวงสหรัฐหมายเลข 6 ทางหลวงสหรัฐหมายเลข 6 () เรียกอีกชื่อหนึ่งว่า ทางหลวงแกรนด์อาร์มีออฟเดอะรีพับลิก ซึ่งแปลว่า ทางหลวงกองทัพใหญ่แห่งสาธารณรัฐ ตั้งเพื่อเป็นเกียรติแด่สมาคมทหารผ่านศึกสงครามกลางเมืองอเมริกา เป็นเส้นทางหลักในระบบทางหลวงสหรัฐ พาดผ่านจากตะวันตกที่เมืองบิชอป รัฐแคลิฟอร์เนีย ไปยังเมืองโพรวินซ์ทาวน์ รัฐแมสซาชูเซตส์ มีการเปลี่ยนแปลงเส้นทางของทางหลวงสหรัฐหมายเลข 6 นี้หลายครั้ง จนเคยเป็นทางหลวงที่ยาวที่สุดในประเทศในปี ค.ศ. 1936 ถึง ค.ศ. 1964 ซึ่งมีปลายทิศตะวันตกที่เมืองลองบีช รัฐแคลิฟอร์เนีย ในปี ค.ศ. 1964 รัฐแคลิฟอร์เนียได้กำหนดหมายเลขทางหลวงใหม่ ทางหลวงส่วนใหญ่ที่อยู่ภายในรัฐถูกโอนเส้นทางเป็นหมายเลขอื่น ทำให้ระยะทางรวมของทางหลวงเส้นนี้สั้นกว่าทางหลวงสหรัฐหมายเลข 20</doc>
