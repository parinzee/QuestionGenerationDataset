<doc id="936937" url="https://th.wikipedia.org/wiki?curid=936937" title="อมรวิชช์ นาครทรรพ">อมรวิชช์ นาครทรรพ ดร. อมรวิชช์ นาครทรรพ เกิดวันที่ 17 พฤษภาคม พ.ศ. 2503 อาจารย์ประจำภาควิชานโยบายการจัดการและความเป็นผู้นำทางการศึกษา คณะครุศาสตร์ จุฬาลงกรณ์มหาวิทยาลัย เกิดที่กรุงเทพฯ เป็นบุตรของ ศาสตราจารย์ ดร.อรรถ นาครทรรพ (ถึงแก่กรรม) อดีตอาจารย์ในสาขาชีววิทยา มหาวิทยาลัยเกษตรศาสตร์ กับ ศาสตราจารย์กิตติคุณฐะปะนีย์ นาครทรรพ (ถึงแก่กรรม) อดีตอาจารย์ในสาขาการสอนภาษาไทย คณะครุศาสตร์ จุฬาลงกรณ์มหาวิทยาลัย เป็นบุตรคนที่ 4 ในจำนวนพี่น้องสี่คน คือ ดร.คุรุจิต นาครทรรพ อดีตปลัดกระทรวงพลังงาน, นางสาวปฤชญีน นาครทรรพ ข้าราชการบำนาญในสังกัดวิทยาลัยปิโตรเคมี จุฬาลงกรณ์มหาวิทยาลัย และ ดร.สีลาภรณ์ บัวสาย อดีตรองผู้อำนวบการ สำนักงานกองทุนสนับสนุนการวิจัย (สกว.) จบการศึกษาระดับปริญญาตรี ครุศาสตร์บัณฑิต เกียรตินิยมจากจุฬาลงกรณ์มหาวิทยาลัย และได้รับทุนรัฐบาลไปศึกษาต่อที่สหรัฐอเมริกาจนได้รับปริญญา M.S. (Higher Education) จาก Florida State University และ M.A., Ph.D. (Education Research and Evaluation) จาก Ohio State University- 1991 - Certificate in Policy Studies, Cambridge University - 2002 - Fellow, Eisenhower Fellowships, U.S.A.งานประพันธ์ งานประพันธ์. ดร. อมรวิชช์ นาครทรรพ เริ่มต้นผลงานทางวิชาการที่เป็นที่รู้จักในหนังสือชุด "ความฝันของแผ่นดิน" และ "ความจริงของแผ่นดิน" ในโครงการการศึกษาไทยในยุคโลกาภิวัตน์ โดยมีศาสตราจารย์ ดร.สิปปนนท์ เกตุทัตเป็นประธาน นอกจากนี้ยังมีผลงานประพันธ์หนังสือและงานวิจัยที่ได้รับการตีพิมพ์ประมาณ 30 เล่ม บทความวิชาการและบทความเผยแพร่ลักษณะอื่นๆ อีกมากมายชีวิตราชการ ชีวิตราชการ. ดร.อมรวิชช์เข้าาสู่วงการศึกษาด้วยการเริ่มต้นรับราชการที่ทบวงมหาวิทยาลัยในสมัยที่มีศาสตราจารย์ ดร.วิจิตร ศรีสอ้าน เป็นปลัดทบวงฯ ต่อมาในปี พ.ศ. 2539 จึงได้ย้ายมาเป็นอาจารย์ที่คณะครุศาสตร์ จุฬาลงกรณ์มหาวิทยาลัย ระหว่างนั้นได้เริ่มโครงการสำคัญหลายเรื่อง อาทิ งานติดตามสภาวการณ์เด็กและเยาวขนรายจังหวัด (Child Watch) โดยการสนับสนุนของสำนักงานกองทุนสนับสนุนการสร้างเสริมสุขภาพ (สสส.) งานยุววิจัยประวัติศาสตร์ท้องถิ่นร่วมกับสำนักงานกองทุนสนับสนุนการวิจัย (สกว.) และกระทรวงวัฒนธรรม งานพัฒนาการศึกษาตามบริบทวัฒนธรรมในพื้นที่สามจังหวัดชายแดนภาคใต้ ต่อมาในปี พ.ศ. 2550 อาจารย์ได้ถูกยืมตัวไปช่วยงานด้านการศึกษาเป็นที่ปรึกษารัฐมนตรีช่วยว่าการกระทรวงศึกษาธิการ ( ดร.วรากรณ์ สามโกเศศ ) ในสมัยรัฐบาลพลเอกสุรยุทธ จุลานนท์ นอกจากนี้อาจารย์ได้ถูกยืมตัวตามมติคณะรัฐมนตรีเป็นเวลา 4 ปีจากปี 2555-2558 มาเป็นที่ปรึกษาสำนักงานส่งเสริมสังคมแห่งการเรียนรู้และคุณภาพเยาวชน (สสค.) และได้ร่วมพัฒนาการจัดการศึกษาเชิงพื้นที่ (Area-Based Education) ใน 14 จังหวัดนำร่อง ได้แก่ เชียงใหม่ แม่ฮ่องสอน น่าน ลำปาง สุโขทัย สุรินทร์ อำนาจเจริญ ชลบุรี ตราด พระนครศรีอยุธยา กาญจนบุรี ภูเก็ต สุราษฎร์ธานี และยะลา ในปี พ.ศ. 2558 ได้เข้ารับตำแหน่งเลขานุการรัฐมนตรีช่วยว่าการกระทรวงศึกษาธิการ ( ดร.กฤษณพงศ์ กีรติกร ) และโฆษกกระทรวงศึกษาธิการ ในสมัยรัฐบาลพลเอกประยุทธ์ จันทร์โอชา ในขณะเดียวกันก็ดำรงตำแหน่งสมาชิกสภาปฏิรูปแห่งชาติ (สปช.) ควบคู่ไปด้วย โดยได้รับแต่งตั้งให้เป็นโฆษกคณะกรรมาธิการด้านการปฏิรูปการศึกษาและการพัฒนาทรัพยากรมนุษย์อีกด้วย ต่อมาในปี 2558-ปัจจุบัน อาจารย์จึงได้กลับมาสอนหนังสือที่จุฬาลงกรณ์มหาวิทยาลัยอีกครั้ง แต่ก็ยังมีบทบาทช่วยงานพัฒนานโยบายการศึกษาในฐานะ สมาชิกสภาปฏิรูปแห่งชาติด้านการศึกษา (สปช.) และกรรมาธิการด้านการปฏิรูปการศึกษาและการพัฒนาทรัพยากรมนุษย์ของสปช. อนุกรรมาธิการการศึกษาขั้นพื้นฐาน สภานิติบัญญัติแห่งชาติ (สนช.) พร้อมกันอีกด้วย ปัจจุบัน เป็นอาจารย์ประจำภาควิชานโยบายการจัดการและความเป็นผู้นำทางการศึกษา คณะครุศาสตร์ จุฬาลงกรณ์มหาวิทยาลัย และดำรงตำแหน่งกรรมการผู้ทรงคุณวุฒิในคณะกรรมการป้องกันและปราบปรามยาเสพติด (ป.ป.ส.) และเป็นผู้ทรงคุณวุฒิในการพัฒนายุทธศาสตร์การวิจัยด้านการพัฒนาเด็กไทยและคนไทยให้แก่สำนักงานคณะกรรมการวิจัยแห่งชาติ (วช.) รวมถึงเป็นผู้ก่อตั้งและที่ปรึกษาสถาบันรามจิตติ อีกด้วยรางวัลรางวัล. - รางวัลบุคลลดีเด่นแห่งชาติด้านการป้องกันและปราบปรามยาเสพติด ในสมัยนายอภิสิทธิ์ เวชชาชีวะเป็นนายกรัฐมนตรี - ปี 2543 รางวัลงานวิจัยดีเด่น จากสกว. จากชุดโครงการวิจัยการศึกษากับชุมชน - ปี 2545 โครงการพัฒนาเครือข่ายวิจัยระดับปริญญาตรี - ปี 2550 จากโครงการพัฒนาการศึกษาที่สอดคล้องกับบริบทวัฒนธรรมท้องถิ่นในสามจังหวัดชายแดนภาคใต้ - โล่ห์กิตติการจากมหาวิทยาลัยเทคโนโลยีสุรนารี ในฐานะกรรมการผู้ร่วมก่อตั้งและทำคุณประโยชน์แก่มหาวิทยาลัยเครื่องราชอิสริยาภรณ์เครื่องราชอิสริยาภรณ์. - ทวีติยาภรณ์ช้างเผือก (พ.ศ. 2542) - เหรียญจักรพรรดิมาลา</doc>
