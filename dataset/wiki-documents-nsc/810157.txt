<doc id="810157" url="https://th.wikipedia.org/wiki?curid=810157" title="รักเราพระจันทร์เป็นใจ">รักเราพระจันทร์เป็นใจ รักเราพระจันทร์เป็นใจ (; ) เป็นละครโทรทัศน์สัญชาติเกาหลีใต้ในปี พ.ศ. 2559 นำแสดงโดย พัก โบ-ก็อม และ คิม ยู-จ็อง ออกอากาศทุกวันจันทร์และอังคารเวลา 22:00 น. ทางช่องเคบีเอส 2 เริ่มตอนแรกเมื่อวันที่ 22 สิงหาคม พ.ศ. 2559 โดยเป็นเรื่องราวความรักขององค์รัชทายาทแห่งราชวงศ์โชซ็อนและหญิงสาวที่ปลอมตัวเป็นขันทีในวังหลวง ละครสร้างจากนวนิยายในชื่อ Moonlight Drawn by Clouds ของยุน อี-ซู โดยเป็นหนึ่งในการ์ตูนช่องออนไลน์ที่ประสบความสำเร็จบนเว็บตูนเนเวอร์ในปี พ.ศ. 2556 จนได้รับการตีพิมพ์เป็นนวนิยายชุด 5 เล่มในปี พ.ศ. 2558โครงเรื่อง โครงเรื่อง. ฮง รา-ออน (คิม ยู-จ็อง) ปลอมตัวเป็นผู้ชายและเป็นที่ปรึกษาด้านการเดทให้กับผู้ชายมากมาย วันหนึ่งจดหมายที่รา-ออนเขียนให้ลูกค้า ได้ชักนำให้เธอได้พบกับอี ย็อง (พัก โบ-ก็อม) เจ้าชายฮโยมยอง มกุฎราชกุมารซึ่งเป็นอัจฉริยะที่ได้เป็นรัชทายาทและผู้แทนพระองค์ในวัยเพียงแค่ 18 ปี รา-ออนไม่รู้ว่าอีย็องคือองค์รัชทายาท และอีย็องก็ไม่รู้ว่ารา-ออนเป็นผู้หญิง ซึ่งอีย็องสนใจในตัวของรา-ออนมาก จนกระทั่ง รา-ออนถูกขายให้เป็นขันทีในวังหลวง ซึ่งเธอไม่อยากเป็นและพยายามที่จะหลบหนี ระหว่างทางรา-ออนเจอกับอีย็องและถูกเขาจับได้ ทำให้เธอต้องกลับเข้าวังหลวง ในการสอบเป็นขันทีเธอพยายามทำการสอบให้ตก แต่อีย็องยังคาดแค้นรา-ออนที่ทิ้งเขาไว้ที่หลุมดักสัตว์และพยายามทำทุกวิถีทางเพื่อให้เธอเป็นขันทีจนสำเร็จ คิม ยุน-ซ็อง (ช็อง จิน-ย็อง) เป็นนักวิชาการที่เกิดจากครอบครัวที่มีชื่อเสียงและมีอิทธิพลมากกว่าตระกูลสูงศักดิ์ ยุน-ซ็องเจอกับรา-ออนครั้งแรก เขารู้ว่าเธอคือผู้หญิงในทันทีและช่วยปิดบังความลับของเธอ ขณะเดียวกัน ความสนิทสนมของรา-ออนกับอีย็องในฐานะขันทีและเพื่อน ทำให้มีข่าวลือหนาหูเกี่ยวกับรสนิยมทางเพศของอีย็อง เมื่อรา-ออนรู้ข่าวจึงพยายามตีตัวออกห่างเพื่อปกปิดข่าวลือ แต่ความห่างเหินกัน ทำให้อีย็องหัวเสียและตระหนักว่าเขารักเธอ ขณะเดียวกัน รา-ออน กำลังสวมใส่เสื้อผ้าของผู้หญิงที่ยุน-ซ็องซื้อให้ อีย็องเผลอไปเห็นเข้าทำให้เขารู้ว่าเธอคือผู้หญิง รา-ออนเดินไปพบอีย็องตามนัด แต่ก็ต้องประหลาดใจที่อีย็องสารภาพรักกับเธอ หลังจากนั้นอี ย็องกับรา-ออนเริ่มคบหากัน แต่เนื่องจากความแตกต่างทางชนชั้น ทำให้พวกเขาต้องรักแบบหลบ ๆ ซ่อน ๆ จนอีย็องถูกคลุมถุงชนกับโช ฮา-ย็อน (แช ซู-บิน) ลูกสาวของรัฐมนตรีว่าการกระทรวงเข้า ทำให้เขาต้องเผชิญกับรักสามเส้า รวมถึงต้องรับมือกับอัครเสนาบดีที่พยายามขัดขวางเขาในการเป็นกษัตริย์นักแสดงตัวละครหลักนักแสดง. ตัวละครหลัก. - อี ย็อง แสดงโดย พัก โบ-ก็อม และ จุง ยุน-ซ็อก (แสดงเป็นอี ย็องตอนเด็ก) : บุตรองค์เดียวและองค์รัชทายาทของพระเจ้าซุนโจ กษัตริย์ลำดับที่ 23 แห่งราชวงศ์โชซ็อน อายุ 18 ปี หน้าตาดีและฉลาด มีทักษะทั้งทางด้านศิลปะและดนตรี- ฮง รา-ออน แสดงโดย คิม ยู-จ็อง และ คิม จี-ย็อง (แสดงเป็นรา-ออนตอนเด็ก) : อายุ 18 ปี เป็นที่รู้จักในชื่อ ฮง ซัม-นม เธอเป็นคนดังที่ใคร ๆ ก็ชื่นชอบ แต่พลัดพรากกับมารดาตั้งแต่ยังเด็ก เธอปลอมตัวเป็นผู้ชายเพื่อทำมาหากิน โดยเป็นผู้ให้คำปรึกษาด้านความสัมพันธ์ แต่ก็มีเหตุให้ต้องเป็นขันทีของอี ย็อง- คิม ยุน-ซ็อง แสดงโดย ช็อง จิน-ย็อง และ อี ฮโย-ซ็อง (แสดงเป็นยุน-ซ็องตอนเด็ก) : อายุ 19 ปี ยุน-ซ็องเติบโตมาพร้อมกับอี ย็องและเคยเป็นเพื่อนสนิทของอีย็องมาก่อน เขาเป็นนักวิชาการ เกิดในตระกูลที่มีชื่อเสียง เขาเป็นหลานชายของคิม โจ-ซุน และตกหลุมรักฮง รา-ออน- โช ฮา-ย็อน แสดงโดย แช ซู-บิน : อายุ 18 ปี เธอเป็นความภาคภูมิใจของตระกูลโชและเป็นคนตรงไปตรงมา ในฐานะที่เธอเป็นลูกสาวของเสนาบดี โช มัน-ย็อง ทำให้เธอได้รับเลือกเป็นมกุฎราชกุมารของอี ย็อง- คิม บย็อง-ย็อน แสดงโดย กวัก ดง-ย็อน และ โน คัง-มิน (แสดงเป็นบย็อง-ย็อนตอนเด็ก) : อายุ 19 ปี เป็นนักดาบที่มีทักษะศิลปะการฟันดาบที่ยอดเยี่ยม นอกจากนี้ เขายังเป็นทหารองครักษ์และเพื่อนสมัยเด็กของอี ย็องที่ไว้วางใจตัวละครสมทบพระราชวังตัวละครสมทบ. พระราชวัง. - พระเจ้าซุนโจ แสดงโดย คิม ซึง-ซู : อายุ 40 ปี เป็นกษัตริย์ลำดับที่ 23 แห่งราชวงศ์โชซ็อน และเป็นพระราชบิดาของอี ย็อง - พระสนมซูกอุย แสดงโดย ช็อน มี-ซ็อน : อายุ 30 ปี เป็นพระสนมของพระเจ้าซุนโจ - เจ้าหญิงมย็อง-อึน แสดงโดย จุง ฮเย-ซ็อง : อายุ 17 ปี เป็นพระราชธิดาของพระเจ้าซุนโจ และเป็นน้องสาวของอี ย็อง - เจ้าหญิงย็อง-อึน แสดงโดย ฮอ จุง-อึน : อายุ 9 ปี เป็นพระราชธิดาของพระสนมซูกอุย เป็นพยานเห็นเหตุการณ์สำคัญเมื่อ 3 ปีก่อน ของสาวใช้ที่เสียชีวิตเพราะรู้เห็นการสิ้นพระชนม์ของพระมเหสีซุนวอนอย่างไม่เป็นธรรม ทำให้ส่งผลกระทบทางอารมณ์ กลายเป็นคนไม่ยอมพูดและหัวเราะยาก - วอล-ฮี แสดงโดย จุง ยู-มิน : อายุ 20 ปี เป็นสาวใช้ของเจ้าหญิงมย็อง-อึนตระกูลคิมตระกูลคิม. - คิม โจ-ซุน แสดงโดย ช็อน โฮ-จิน : อายุ 60 ปี เป็นขุนนางและพระราชบิดาของคิม ยุน-ซ็อง ท่านเป็นพระอาจารย์ให้กับพระเจ้าซุนโจตั้งแต่เยาว์วัย และเป็นคนอยู่เบื้องหลังการสิ้นพระชนม์ของพระมเหสีซุนวอน - พระมเหสี แสดงโดย ฮัน ซู-ย็อน : อายุ 25 ปี เป็นแม่เลี้ยงของอี ย็อง และพระราชธิดาของคิม โจ-ซุน - คิม อึย-กโย แสดงโดย พัก ช็อล-มิน : อายุ 40 ปี เป็นรัฐมนตรีว่าการกระทรวงบุคลากรของโจ-ซุน - คิม กึน-กโย แสดงโดย บัง จุง-ฮย็อน : อายุ 40 ปี เป็นรัฐมนตรีว่าการกระทรวงการจัดเก็บภาษี และหลานชายของโจ-ซุนตละกูลโชตละกูลโช. - โช มัน-ย็อง แสดงโดย อี แด-ย็อน : อายุ 50 ปี เป็นรัฐมนตรีว่าการกระทรวงพิธีกรรม และพระราชบิดาของโช ฮา-ย็อนตัวละครอื่น ๆตัวละครอื่น ๆ. - ช็อง ยัก-ย็อง แสดงโดย อัน แน-ซัง : เป็นพ่อเลี้ยงของรา-ออน แทนฮง คย็อง-แนผู้เป็นพ่อ - จุง ดอ-ยง แสดงโดย อัน เซ-ฮา - ฮง คย็อง-แน แสดงโดย ช็อง แฮ-คยุน : เป็นพ่อของรา-ออน - คัง คี-ด็อง - ช็อง แฮ-กยุนขันทีขันที. - ขันทีฮัน แสดงโดย ชัง กวัง : อายุ 60 ปี เป็นหัวหน้าขันที และโจรที่แอบแฝงมาเพื่อเหตุผลบางอย่าง - ขันทีจัง แสดงโดย อี จุน-ฮย็อก : เป็นขันทีรับใช้ของอี ย็องที่ได้ทำงานระยะเวลาที่ยาวนานที่สุดในพระราชวัง - โดกี แสดงโดย แท ฮัง-โฮ : อายุ 18 ปี เป็นเพื่อนของซ็องย็อลที่สอบการเป็นขันทีพร้อมกับรา-ออน - ซ็องย็อล แสดงโดย โอ อึย-ชิก : อายุ 18 ปี ชอบเล่าเรื่อง เป็นเพื่อนของโดกีที่สอบการเป็นขันทีพร้อมกับรา-ออน - ขันทีซ็อง แสดงโดย โช ฮี-บง : เป็นขันทีรับใช้ของโจ-ซุน - ขันทีหม่า แสดงโดย ชเว แด-ช็อล : เป็นขันทีที่รู้ว่ารา-ออนเป็นผู้หญิงคนแรก และเป็นคนพาไปพบอัครราชทูตแห่งราชวงศ์ชิงจนรา-ออนถูกเข้าคุก แต่สุดท้ายเขาย้ายออกไปกับนางใน ผู้หญิงที่แอบรักกันในวังหลวงรับเชิญรับเชิญ. - คนรับใช้ในฟาร์ม แสดงโดย ชา แท-ฮย็อน (ตอนที่ 1) - ท่านผู้หญิง แสดงโดย โช ยอ-ช็อง (ตอนที่ 1) - อ็อมกง แสดงโดย อี มุน-ชิก (ตอนที่ 1) - กก ทุล-ซเว แสดงโดย จุง ซ็อก-ยง (ตอนที่ 1, 8) - คิม โซ-ซา แสดงโดย คิม ยอ-จิน : แม่ของรา-ออน (ตอนที่ 1) - พระมเหสีซุนวอน แสดงโดย ซอ ช็อง-ย็อน : เป็นพระราชมารดาของอี ย็องที่ถูกลอบปลงพระชนม์ (ตอนที่ 2) - ซังกุง แสดงโดย คิม โพ-มี (ตอนที่ 9)งานสร้าง งานสร้าง. ในเดือนธันวาคม พ.ศ. 2558 เคบีเอสมีเดีย บริษัทผู้ผลิตประกาศว่า พวกเขาจะสร้างละครย้อนยุคในสมัยราชวงศ์โชซ็อน ที่มีเค้าโครงจากนวนิยายในชื่อ Moonlight Drawn by Clouds ที่เขียนโดยยุน อี-ซู พัก โบ-ก็อมตอบรับบทบาทอี ย็องในเดือนกุมภาพันธ์ พ.ศ. 2559 ส่วนในบทบาท ฮง รา-ออน มีการแคสติงมาเรื่อยๆ ทั้งคิม จี-ว็อนและคิม โก-อึน จนสุดท้ายในเดือนเมษายน คิม ยู-จ็องตอบรับบทบาทนี้ ซึ่งทางเคบีเอสมีเดียให้เหตุผลที่เลือกเธอไว้ว่า "ฮง รา-ออนเป็นตัวละครที่มีทั้งความน่ารัก การตีหน้าซื่อตาใส ซึ่งเราก็เชื่อมั่นว่าคิม ยู-จ็องจะแสดงให้เห็นถึงเสน่ห์ของรา-ออนด้วยฝีมือการแสดงที่ยอดเยี่ยมที่เธอได้แสดงให้เห็นตลอดเวลาที่ผ่านมา" ในวันที่ 26 พฤษภาคม พ.ศ. 2559 การอ่านบทละครร่วมกับนักแสดงในเรื่องเป็นครั้งแรก จัดขึ้นที่ถนนยออีโด ในโซล และเริ่มถ่ายทำในช่วงต้นเดือนมิถุนายน ในงานแถลงข่าวจัดขึ้นในวันที่ 18 สิงหาคม พ.ศ. 2559 โดยผู้กำกับคิม ซ็อง-ยุนกล่าวว่า แม้ละครเรื่องนี้เป็นเรื่องราวในศตวรรษที่ 19 แต่การผลิตจะปรับให้เข้ากับวัฒนธรรมสมัยนิยมมากขึ้น "ละครของเราคือการมุ่งเน้นความโรแมนติกที่สวยและมีเสน่ห์ แต่ยังคงความโศกเศร้า ผมอยากให้คุณมีความสุขเมื่อดูมัน ไม่มีคำเปรียบเทียบไหนที่เป็นอุปสรรค แทนที่เราจะแสดงให้เห็นถึงการเมืองในสมัยนั้น แต่เรามุ่งเน้นไปที่การบอกเล่าที่เป็นเรื่องง่ายทางอารมณ์แทน" รักเราพระจันทร์เป็นใจ เป็นการทำงานร่วมกันระหว่างผู้กำกับ แพ็ก ซัง-ฮุน, ผู้กำกับภาพ คิม ชี-ฮย็อน และผู้ประพันธ์ดนตรีประกอบละคร คัง ดง-ยุน ที่ล้วนแต่เคยทำงานร่วมกันในละครที่ประสบความสำเร็จอย่างสูงในละครเรื่อง ชีวิตเพื่อชาติ รักนี้เพื่อเธอ อีกด้วยงานออกแบบชุดฮันบก งานออกแบบ. ชุดฮันบก. ชุดฮันบกของพัก โบ-ก็อม ใช้เวลาการทำนานถึง 4 เดือน ซึ่งออกแบบโดย อี จิน-ฮี (ผู้ออกแบบเครื่องแต่งกายละครเรื่อง พลิกชีวิต นาทีวิกฤต, บัณฑิตหน้าใส หัวใจว้าวุ่น, มูยุล มหาบุรุษพิชิตแผ่นดิน และ มุ่งสู่ดาว ก้าวตามฝัน) ซึ่งเธอยังกล่าวยกย่องพักว่า "พัก โบ-ก็อมไม่เคยทำให้ฉันผิดหวัง เขามีพรสวรรค์ที่ดูเป็นธรรมชาติ" อีกทั้งยังพูดว่า "นี่เป็นครั้งแรกที่นักแสดงสามารถแสดงความรู้สึกในบทบาทได้สมบูรณ์แบบ"ท่าเต้น ท่าเต้น. ฉากร่ายรำของฮง รา-ออนในตอนที่ 4 คิม ยู-จ็องได้ฝึกซ้อมการร่ายรำนานถึง 2 เดือน เพื่อถ่ายทำฉากรำเดี่ยวของฮง รา-ออน และเนื่องจากฉากดังกล่าวเป็นฉากที่จะทำลายกรอบพื้นฐานของตัวละครฮง รา-ออนที่ปลอมตัวมาเป็นขันทีมากที่สุด คิมจึงได้มีส่วนร่วมในการแลกเปลี่ยนความคิดเห็นกับยุน มี-ย็อง ผู้กำกับฉากรำ เพื่อให้ภาพออกมาโดยมีทั้งความเป็นผู้หญิงและความเป็นอิสระของรา-ออนอยู่ในตัวทั้งคู่ ผู้กำกับยุนที่ให้คำปรึกษาคิมมาตลอด 2 เดือน กล่าวว่า "เราออกแบบท่าเต้นโดยคิดเหมือนกับที่อีย้องพูดในเรื่องว่า 'ถ้าเป็นรา-ออนจะทำแบบนี้ไม่นะ' ซึ่งต้องขอบคุณคิม ยู-จ็องที่ตั้งใจฝึกซ้อมมาตลอด 2 เดือน ทำให้เธอถ่ายทอดฉากร่ำเดี่ยวออกมาได้อย่างยอดเยี่ยมค่ะ” คิมได้เตรียมตัวสำหรับการรับบทเป็นฮง รา-ออน ทั้งเข้าเรียนการรำตั้งแต่ก่อนจะเริ่มถ่ายทำละครอย่างเป็นทางการ เรียนขี่ม้า และได้ฝึกตีกลองเพื่อถ่ายทำฉากการละเล่นใจกลางเมือง ซึ่งเธอกล่าวถึงการแสดงละครเรื่องนี้ว่า "ฉันได้เรียนรู้อะไรหลาย ๆ อย่าง ซึ่งก็มีส่วนช่วยกับตัวฉันเองจริง ๆ ด้วยเยอะเลยค่ะ"การตอบรับ การตอบรับ. รักเราพระจันทร์เป็นใจ ได้รับความนิยมอย่างมาก ทีเซอร์แรกของละครปล่อยออกมาเมื่อวันที่ 17 กรกฎาคม พ.ศ. 2559 ซึ่งเป็นคลิปการเต้นของพัก โบ-ก็อมใส่ชุดองค์รัชทายาทและเหล่าขันทีมาเต้นในเพลง "บอมบา" (Bomba) กลางจัตุรัสควังฮวามุน หน้าพระราชวังคย็องบก เพื่อประชาสัมพันธ์ละคร ซึ่งสร้างความฮือฮาในสื่ออินเทอร์เน็ตของประเทศเกาหลีอย่างมาก จนละครเรื่องนี้ถูกค้นหามากที่สุดเป็นอับดับ 1 ในขณะนั้น ส่วนความนิยมในด้านเรตติงจากผลสำรวจเอจีบีนีลเซนพบว่า ในตอนที่ 3 สามารถทำเรตติงสูงสุดเป็นอับดับ 1 ของช่องในวันจันทร์และอังคาร ซึ่งมีเรตติงสูงถึงร้อยละ 16.0 เพิ่มขึ้นสองเท่า จากตอนที่ 1 และ 2 ซึ่งได้เรตติงเพียงร้อยละ 8.3 และ 8.5 ตามลำดับ สำหรับในต่างประเทศ รักเราพระจันทร์เป็นใจ ถูกซื้อลิขสิทธิ์การเข้าฉายในจีนโดยช่องทีวีออนไลน์ แมนโกทีวี สำหรับสมาชิกที่สมัครแบบพิเศษเท่านั้นที่สามารถรับชมได้และไม่มีการประชาสัมพันธ์ละครเป็นกรณีพิเศษเลย แต่ถึงกระนั้นก็ได้รับการตอบรับอย่างมาก มียอดผู้ชมเกินกว่า 135 ล้านครั้ง รวมถึงถูกซื้อลิขสิทธิ์ไปฉายในหลายประเทศได้แก่ เวียดนาม, ไทย, สิงคโปร์, มาเลเซีย, ฮ่องกง, ไต้หวัน, ญี่ปุ่น, ฟิลิปปินส์ และอินโดนีเซีย นวนิยายเรื่อง Moonlight Drawn by Clouds มียอดขายเพิ่มขึ้นถึง 56% หลังจากการออกอากาศนอกจากนี้ กาเกาทอล์ก (KakaoTalk) และ ไลน์ ได้ปล่อยสติกเกอร์เป็นรูป Moonlight และชุดของรา-ออน 3 ชุด ยังถูกนำไปใช้เป็นสินค้าในเกมส์บนมือถือของ "I Love Nicky" อีกด้วย ส่วนกระแสของนักแสดงก็ได้รับความนิยมเช่นกัน ทางด้านพัก โบ-ก็อมและคิม ยู-จ็องต่างก็รับบทบาทนำเป็นครั้งแรก พวกเขาอยู่ในหัวข้อ "ใครคือคนดังที่คุณต้องการใช้เวลาช่วงเทศกาลชูซ็อกด้วยมากที่สุด" จากความคิดเห็นของนักศึกษาในโรงเรียนศิลปะทั้งหมด 722 คน พักและคิมได้อันดับ 1 ในฝ่ายชายและหญิง แซงพัก แฮ-จินและซอฮย็อน ต่อมา ซีเจอีแอนด์เอ็มและนีลเซนโคเรียน ประกาศผลคะแนนของคอนเทนที่มีอิทธิพล (CPI) ในสัปดาห์สุดท้ายของเดือนสิงหาคม รักเราพระจันทร์เป็นใจ ได้อันดับ 1 ในหัวข้อ "ละครที่ได้รับความสนใจมากที่สุด" และอันอับ 1 ในหัวข้อ "ละครที่มีอิทธิพลสูงสุดประจำเดือนกันยายน" ของสถาบันโคเรียนคอร์พอร์เรทเรตติงคำวิจารณ์ คำวิจารณ์. การเปรียบเทียบต้นฉบับจากเว็บตูนนั้น มีมาโดยตลอดโดยเฉพาะความไม่สมจริงของตัวละคร ฮง รา-ออน ที่แสดงโดยคิม ยู-จ็อง ทั้งการแต่งตัว ภาพลักษณ์ที่ดูขัดตา และไม่สามารถทำให้ผู้ชมเชื่อว่าเป็นผู้ชายได้ รวมถึงการแต่งหน้าจัดเกินไป ทำให้เกิดกระแสวิพากษ์วิจารณ์อย่างกว้างขวาง เช่นในสื่ออินเทอร์เน็ต และสังคมออนไลน์ต่าง ๆ กล่าวว่า "ตัวละครของเธอเป็นเพียงคนเดียวท่ามกลางกลุ่มของขันทีที่ดูมีความเป็นผู้หญิงมากเกินไป" อย่างไรก็ดี ผู้ชมบางคนยังกล่าวว่า "ตัวละครของเธอมีความจำเป็นที่จะต้องทำตัวให้โดดเด่นออกมาจากตัวละครอื่น ๆ มากกว่า" ในวันที่ 23 สิงหาคม พ.ศ. 2559 ยังถูกวิพากษ์วิจารณ์อย่างหนัก ในฉากพันผ้าที่หน้าอกเพื่อปกปิดความเป็นผู้หญิงของคิม ยู-จ็อง ซึ่งเผยให้เห็นมุมกล้องได้โฟกัสไปที่หน้าอกและส่วนล่าง ทำให้ผู้ชมเห็นว่าไม่เหมาะสมอย่างยิ่ง เพราะเธออายุเพียงแค่ 17 ปี ทำให้ละครประสบปัญหากับคณะกรรมการเซ็นเซอร์ในฉากของคิมซึ่งเธอเป็นผู้เยาว์ และฉากนี้ "นานเกินความจำเป็น"รางวัล</doc>
