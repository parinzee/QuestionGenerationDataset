<doc id="847001" url="https://th.wikipedia.org/wiki?curid=847001" title="หญ้าข้าวก่ำ">หญ้าข้าวก่ำ หญ้าข้าวก่ำ () เป็นพืชในวงศ์หญ้าข้าวก่ำ กระจายพันธุ์ในพื้นที่ชุ่มน้ำแถบอินเดีย เอเชียตะวันออกเฉียงใต้ถึงออสเตรเลีย ลักษณะเป็นไม้ล้มลุกลำต้นสีเขียว ใบรูปใบหอกหรือรูปแถบ ยาว 2-15 เซนติเมตร ใบที่โคนต้นเรียงรอบโคนเป็นช่อกระจุกซ้อน ดอกออกเป็นช่อกระจุกด้านเดียว แยกเป็นคู่ ก้านช่อดอกยาว 30-60 เซนติเมตร มีได้ถึง 20 ดอก ใบประดับรูปใบหอก ยาว 0.5-2.5 เซนติเมตร ดอกยาว 1-3 เซนติเมตร หลอดกลีบสีน้ำเงินมี 3 ปีก กว้าง 1-3.5 มิลลิเมตร กลีบรวมสีเหลืองรูปสามเหลี่ยม วงนอกยาว 1.5-4.5 มิลลิเมตร วงกลีบในรูปใบหอก ยาว 1-2 มิลลิเมตร โคนอับเรณูมีเดือย รังไข่รูปรี ยาว 0.6-1.2 เซนติเมตร ผลเป็นแบบแห้งแตก รูปไข่กลับ ยาวได้ถึง 2 เซนติเมตร</doc>
