<doc id="346996" url="https://th.wikipedia.org/wiki?curid=346996" title="13 ฮ่องเต้ตำนานจักรพรรดิราชวงศ์ชิง">13 ฮ่องเต้ตำนานจักรพรรดิราชวงศ์ชิง 13 ฮ่องเต้ตำนานจักรพรรดิราชวงศ์ชิง (; ) ซีรีส์ชุดของสถานีโทรทัศน์ ATV ของฮ่องกง นับเป็นซีรีส์ชุดใหญ่ ด้วยการออกอากาศนานถึง 5 ปี โดยแบ่งเนื้อหาออกเป็นภาคใหญ่ ๆ ทั้งหมด 4 ภาค เป็นเรื่องราวของของประวัติศาสตร์จีนยุคราชวงศ์ชิง ตั้งแต่ยุคบุกเบิกและก่อตั้งราชวงศ์ไปจนกระทั่งมาถึงการล่มสลาย นำแสดงโดยนักแสดงมากมาย อาทิ หวังเหว่ย (รับบทเป็น นูรฮาชี), เหมียว เข่อซิ่ว (รับบทเป็น เสี้ยวจวงไทเฮา), หมีเซียะ (รับบทเป็น ซูสีไทเฮา), ทัง เจิ้นเย่ (รับบทเป็น จักรพรรดิกวางสู), ชี เหม่ยเจิน (รับบทเป็น สมเด็จ พระมเหสีเจิน) เป็นต้นเนื้อเรื่อง เนื้อเรื่อง. ภาคแรก (滿清十三皇朝) กำเนิด ชิงไทจงฮ่องเต้ จักรพรรดิ์บนหลังม้า ปฐมกษัตริย์ หวงไท่จี๋ ซุนจื่อ และคังซี เป็นเรื่องราวในตอนต้นของราชวงศ์ชิง ตั้งแต่ ค.ศ. 1582-ค.ศ. 1722 ที่เป็นการบุกเบิกและสร้างราชวงศ์ชิง โดย นูรฮาชี ที่ได้รับสมัญญานามว่า "จักรพรรดิ์บนหลังม้า" มาจนถึง หวงไท่จื้อ พระราชบุตร และผ่านมายัง คังซี พระจักรพรรดิผู้ยิ่งใหญ่ผู้สร้างความมั่นคงให้แก่แผ่นดิน ในภาคนี้มีทั้งหมด 68 ตอน ออกอากาศตั้งแต่วันที่ 7 กันยายน-11 ธันวาคม ค.ศ. 1987 ภาคสอง (滿清十三皇朝2) จักรพรรดิบัลลังก์เลือด หย่งเจิ้น จักรพรรดิเจ้าสำราญ เฉียนหลง ศึกล่าบัลลังก์ทอง เจี่ยชิ่ง และเต้ากวง เป็นเรื่องราวในยุคกลางราชวงศ์ เมื่อคังซีเสด็จสวรรคต องค์ชาย 4 ได้ขึ้นครองราชย์ในพระนาม หย่งเจิ้น ท่ามกลางเสียงครหาว่าเป็น "จักรพรรดิบัลลังก์เลือด" เพราะได้ราชสมบัติมาจากแก่งแย่งชิงกันเองในหมู่พี่น้อง ก่อนจะส่งผ่านมายังยุคของ เฉียนหลง จักรพรรดิเจ้าสำราญผู้มีสีสันและเรื่องราวเล่าขานต่าง ๆ มากมายในรัชสมัยนี้ ที่ทรงครองราชย์ยาวนานที่สุดในประวัติศาสตร์จีน ก่อนจะส่งมายังยุคของ เจี่ยชิ่ง องค์ชาย 15 ที่ขึ้นครองราชย์ต่อจากพระราชบิดาที่ยังคงครองอำนาจอยู่ ทำให้ไม่อาจมีพระราชอำนาจอย่างเต็มที่ได้นัก ก่อนที่จะจบลงที่รัชกาลของ เต้ากวง หรือองค์ชาย 4 หมิ่นหนิง ที่บ้านเมืองถึงคราวระส่ำ เงินพระคลังเริ่มหดหาย ประกอบกับการรุกรานของมหาอำนาจชาติตะวันตก ในสงครามฝิ่น ในภาคนี้มีทั้งหมด 50 ตอน ออกอากาศตั้งแต่วันที่ 29 มิถุนายน-7 กันยายน ค.ศ. 1988 ภาคสาม (血染紫禁城) หลั่งเลือดชิงบังลังก์ เสียนเฟิง และถงจื่อ เป็นรัชกาลจักรพรรดิเสียนเฟิงที่ขึ้นครองราชย์ต่อจากพระราชบิดาเต้ากวง ด้วยพระพลานามัยที่ไม่สมบูรณ์ แต่ทว่าได้แสดงออกให้เห็นว่าทรงมีความเมตตาจึงได้รับแต่งตั้ง เป็นยุคที่ซูสีไทเฮาได้รุ่งเรืองในฐานะนางสนมเอกและขึ้นกุมอำนาจในวังหลวง โดยที่ทั้ง 2 พระนาง คือ พระนางซูสีไทเฮาและพระนางซูอันไทเฮา ได้ออกว่าราชการหลังม่านของ ถงจื่อ พระโอรสของซูสีไทเฮา ที่ขึ้นครองราชย์ด้วยพระชนมายุเพียง 5 ขวบ ในภาคนี้มีทั้งหมด 20 ตอน ออกอากาศตั้งแต่วันที่ 5 เมษายน-20 กันยายน ค.ศ. 1990 ภาคสี่ (危城爭霸) ล้างชาติราชวงศ์ชิง ปูยี จักรพรรดิ์องค์สุดท้าย ยุคสุดท้ายของราชวงศ์ชิง เมื่อถึงการสิ้นพระชนม์ของจักรพรรดิกวงสู ปูยีได้ขึ้นครองราชย์แทน ด้วยการเป็นหุ่นเชิดของพระนางซูสีไทเฮาต่อไป และได้เป็นจักรพรรดิองค์สุดท้ายในหน้าประวัติศาสตร์จีน ด้วยการสละราชบัลลังก์ในปี ค.ศ. 1911 สิ้นสุดราชวงศ์ชิงที่มีอายุกว่า 268 ปี และถือเป็นการสิ้นสุดระบอบสมบูรณาญาสิทธิราชย์ของจีนที่ปกครองอย่างต่อเนื่องยาวนานกว่า 4,000 ปี ในภาคนี้มีทั้งสิ้น 20 ตอน ออกอากาศตั้งแต่วันที่ 27 เมษายน-22 พฤษภาคม ค.ศ. 1992การออกฉายในประเทศไทย การออกฉายในประเทศไทย. สำหรับในประเทศไทย ได้ออกอากาศทางสถานีโทรทัศน์ไททีวีช่อง 2 ในกลางปี พ.ศ. 2550 ในเวลา 20.00 น. พร้อมกับมีการจำหน่ายวีซีดีซีรีส์พร้อมกันด้วย ซึ่งมีด้วยกันทั้งหมด 17 แผ่น</doc>
