<doc id="850114" url="https://th.wikipedia.org/wiki?curid=850114" title="โรงเรียนคลองหาดพิทยาคม">โรงเรียนคลองหาดพิทยาคม โรงเรียนคลองหาดพิทยาคม เป็นโรงเรียนสหศึกษาระดับมัธยมศึกษา สังกัดสำนักงานเขตพื้นที่การศึกษามัธยมศึกษา เขต 7 ตั้งอยู่ที่ 325 หมู่ 5 ถนนวัฒนานคร-ทุ่งขนาน ตำบลคลองหาด อำเภอคลองหาด จังหวัดสระแก้ว โทรศัพท์และโทรสาร 037-512234สัญลักษณ์ประจำโรงเรียนสัญลักษณ์ประจำโรงเรียน. - ตราประจำโรงเรียน : เป็นรูปเสมา มีจักรล้อมรอบเทียนที่สว่าง ด้านล่างมีรูปรถถังและลูกปืนใหญ่ ล้อมรอบด้วยลายน่องสิงห์ หมายถึงโรงเรียนที่สร้างขึ้นด้วยความร่วมมือของชุมชน และกองกำลังทหาร จนได้สถานศึกษาที่ให้ความรู้ สร้างภูมิปัญญา ดุจเปลวเทียนที่ส่องสว่าง - สีประจำโรงเรียน : ม่วง-ขาว - คติพจน์ : ปญฺ ญาย ปริสุชฺฌติ - ความหมายคติพจน์ : บุคคลจะบริสุทธิ์ด้วยปัญญา - ต้นไม้ประจำโรงเรียน : อินทนิล - ความหมายในตัวย่อ : ค หมายถึง ความรู้ พ หมายถึง พัฒนาประวัติ ประวัติ. โรงเรียนคลองหาดพิทยาคมได้รับการอนุมัติตั้งขึ้นเป็นโรงเรียนมัธยมศึกษาในท้องถิ่นและเป็นโรงเรียนมัธยมศึกษาประจำกิ่งอำเภอคลองหาด แบบสหศึกษาตามความประสงค์ของกรมสามัญศึกษา ในวันที่ 1 พฤษภาคม 2530 ทั้งนี้จากความร่วมมือร่วมใจของ นายวุฒิพงษ์ เธียรธำรงค์ ปลัดอำเภอ ผู้เป็นหัวหน้าประจำกิ่งอำเภอคลองหาด และ นายไสว ทาดี ศึกษาธิการกิ่งอำเภอคลองหาดตลอดจนพ่อค้า ประชาชนชาวคลองหาดทุกคน เริ่มแรกโรงเรียนได้เปิดทำการสอนเมื่อ วันที่ 15 พฤษภาคม 2530โดยอาศัยศาลาประชาคมของหมู่บ้านป้องกันตนเองชายแดนไทยกัมพูชา กิ่งอำเภอคลองหาด จังหวัดปราจีนบุรี ซึ่งได้รับความร่วมมือ จากนายใหญ่ นรสิงห์ ผู้ใหญ่บ้าน ซึ่งเป็นผู้รับผิดชอบดูแล มีนักเรียนทั้งสิ้น 64 คน ครูจำนวน 1 คน คือ นายอำนาจ เดชสุภา ผู้ช่วยผู้อำนวยการโรงเรียนวังน้ำเย็นวิทยาคม รักษาการในตำแหน่งครูใหญ่ โรงเรียนคลองหาดสามัคคีราษฎร์บำรุง และได้รับความช่วยเหลือจากนางจุฑามาศ สมบูรณ์เถกิง หัวหน้าการประถมศึกษากิ่งอำเภอคลองหาด ได้ส่งครูในสังกัดสำนักงานการประถมศึกษากิ่งอำเภอคลองหาด มาช่วยทำการสอนจำนวน 4 คนต่อมาทางกรมสามัญศึกษาได้ส่งครูมาทำการสอน จำนวน 5 คน วันที่ 29 กันยายน 2530 กรมสามัญศึกษาได้แต่งตั้ง นายอำนาจ เดชสุภา ผู้ช่วยผู้อำนวยการโรงเรียนวังน้ำเย็นวิทยาคม เป็นครูใหญ่โรงเรียนคลองหาดสามัคคีราษฎร์บำรุง วันที่ 10 ธันวาคม 2530 ได้ย้ายสถานศึกษาจากที่เรียนเดิมมาสู่ที่ตั้งถาวรของโรงเรียน ในปัจจุบัน ณ บ้านเลขที่ 325 หมู่ที่ 5 ตำบลคลองหาด อำเภอคลองหาด จังหวัดปราจีนบุรี ซึ่งอยู่ห่างจากจังหวัดปราจีนบุรีประมาณ 150 กิโลเมตร และได้เปลี่ยนชื่อ จากโรงเรียนคลองหาดสามัคคีราษฎร์บำรุง เป็นโรงเรียนคลองหาดพิทยาคม พ.ศ. 2536 ได้แยกจังหวัดใหม่ออกจากจังหวัดปราจีนบุรี โรงเรียนคลองหาดพิทยาคม จึงอยู่ในเขตรับผิดชอบของจังหวัดสระแก้ว ซึ่งอยู่ห่างจากจังหวัดสระแก้ว 60 กิโลเมตรหลักสูตรการเรียนการสอนระดับมัธยมศึกษาตอนต้น (มัธยมศึกษาปีที่ 1-3)หลักสูตรการเรียนการสอน. ระดับมัธยมศึกษาตอนต้น (มัธยมศึกษาปีที่ 1-3). - ห้องเรียนสายศิลป์-วิชาชีพ - ห้องเรียนสายวิทย์-คณิต - ห้องเรียนสายวิทย์-คณิต EIS (English for Integated Studies )ระดับมัธยมศึกษาตอนปลาย (มัธยมศึกษาปีที่ 4-6)ระดับมัธยมศึกษาตอนปลาย (มัธยมศึกษาปีที่ 4-6). - ห้องเรียนสายศิลป์ทั่วไป - ห้องเรียนสายวิทย์-คณิต - ห้องเรียนสายวิทย์-คณิต EIS (English for Integated Studies )</doc>
