<doc id="564334" url="https://th.wikipedia.org/wiki?curid=564334" title="คมเพชฌฆาต ล่าพลิกเมือง">คมเพชฌฆาต ล่าพลิกเมือง คมเพชฌฆาต ล่าพลิกเมือง (; ) เป็นภาพยนตร์โรแมนติกคอเมดีและระทึกขวัญอาชญากรรมสัญชาติฮ่องกง-จีน ค.ศ. 2013 กำกับการแสดงโดยตู้ ฉีฟง นำแสดงโดยหลิว เต๋อหัว และเจิ้ง ซิ่วเหวิน ภาพยนตร์เรื่องนี้ได้รับการจัดแสดงในเทศกาลภาพยนตร์นานาชาติเซี่ยงไฮ้เนื้อเรื่องย่อ เนื้อเรื่องย่อ. ชีวิตของอดีตนักสืบชื่อ จวง สื้อตัน (หลิว เต๋อหัว) ต้องมีอันเปลี่ยนไปเมื่อมาเป็นคนตาบอด เขาได้ออกมาโดยทำหน้าที่แก้ปัญหาที่ยากเย็นให้แก่ตำรวจ ในระหว่างการก่อเหตุปล้นธนาคาร เขาได้พบกับสารวัตรสาวผู้ทรงสเน่ห์ชื่อเหอ เจียถง (เจิ้ง ซิ่วเหวิน) เมื่อสารวัตรเหอสังเกตเห็นความสามารถพิเศษในการได้ยินและการดมกลิ่นของจวง เธอก็ได้ขอร้องให้เขาให้มาช่วยในคดีส่วนตัว และเขาได้ตัดสินใจที่จะร่วมสืบในเวลาต่อมานักแสดงนำนักแสดงนำ. - หลิว เต๋อหัว รับบทเป็นจวง สื้อตัน (莊士敦) นักสืบตาบอด อดีตสารวัตรแผนกอาชญากรรมท้องถิ่น ที่รู้จักกันในฐานะ "เทพแห่งคดีรอยร้าว" - เจิ้ง ซิ่วเหวิน รับบทเป็นเหอ เจียถง (何家彤) สารวัตรตำรวจสาว - โกวเทา รับบทเป็นซือถู ฝ่าเป่า - เกา หยวนหยวน รับบทเป็นติงติง - หวัง จื่ออี้ - หลาง เยว่ถิง - หลู ไห่เผิง - ฉินหวง - หลินเสวี่ย - เจียง เห้าเหวินการสร้าง การสร้าง. การถ่ายทำของ คมเพชฌฆาต ล่าพลิกเมือง เริ่มต้นขึ้นในช่วงครึ่งหลังของปี ค.ศ. 2011 ที่เขตบริหารพิเศษฮ่องกง ในเดือนมิถุนายน ค.ศ. 2012 การถ่ายทำได้หยุดลงเมื่อเจิ้ง ซิ่วเหวิน ได้รับการวินิจฉัยว่าป่วยเป็นโรคมีเนียร์ ก่อนที่จะกลับมาถ่ายทำอีกครั้งในเดือนสิงหาคม ค.ศ. 2012 ภาพยนตร์ชุดนี้ได้มีการจัดพิธีบูชาขึ้น ณ วันที่ 3 กันยายน ค.ศ. 2012 เพลงในภาพยนตร์ชุดนี้ได้รับการจัดให้โดยผู้แต่งเพลงโทรทัศน์ชาวแคนาดาชื่อฮัล ฟอกซ์ตัน เบ็กเกตต์การเปิดตัว การเปิดตัว. ภาพยนตร์เรื่องนี้ได้รับเลือกให้เป็นส่วนหนึ่งในการจัดฉายรอบมิดไนท์ในเทศกาลภาพยนตร์เมืองคานส์ 2013 ในขณะที่ได้รับการเปิดตัวในโรงภาพยนตร์ ณ วันที่ 4 กรกฎาคม ค.ศ. 2013 ที่เขตบริหารพิเศษฮ่องกง และวันที่ 11 กรกฎาคม ที่ประเทศจีนการตอบรับ การตอบรับ. นิตยสารฟิล์มบิสิเนสเอเชียวิจารณ์ภาพยนตร์เรื่องนี้ในเชิงลบโดยให้คะแนนสองเต็มสิบ โดยกล่าวว่าเนื้อเรื่องไม่ค่อยดีและอธิบายว่า "เป็นตัวอย่างที่หาได้ยากสำหรับภาพยนตร์ของตู้ ฉีฟง ที่ดูเหมือนกับว่าเขาไม่ได้ทำงาน และแม้กระทั่งฝีมือก็เหมือนอยู่ระดับต่ำกว่ามาตรฐานของผู้กำกับในระดับทั่วไป" ทางเดอะฮอลลีวูดรีพอร์ตเตอร์ ก็ยังวิจารณ์ภาพยนตร์เรื่องนี้ในเชิงลบว่า "มีการทารุณที่ยืดเยื้อ มีมุขคนตาบอดใช้ไม้ตีช่วยอยู่บ่อยครั้งเกิน และแสดงออกมาในแบบผิดลักษณะ รวมทั้งสร้างความขัดข้องใจต่อแนวของภาพยนตร์ที่แปลกหูแปลกตา" นิตยสารสกรีนเดลี ยังวิจารณ์ต่อภาพยนตร์เรื่องนี้ในเชิงลบเช่นกัน โดยกล่าวว่า "คมเพชฌฆาต ล่าพลิกเมือง เป็นการนำเสนอขายเพียงเล็ก ๆ น้อย ๆ จากผู้กำกับ The Mission ซึ่งเป็นเจ้าของผลงานการถ่ายทำในแผ่นดินใหญ่ที่น่าประทับใจอย่าง Drug War"</doc>
