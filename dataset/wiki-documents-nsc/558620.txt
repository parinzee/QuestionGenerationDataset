<doc id="558620" url="https://th.wikipedia.org/wiki?curid=558620" title="อมพระมาพูด">อมพระมาพูด อมพระมาพูด เป็นซิงเกิลเปิดตัวอัลบั้มของ ธงไชย แมคอินไตย์ และเสกสรรค์ ศุขพิมาย ในอัลบั้ม เบิร์ด-เสก ประพันธ์คำร้อง - ทำนองและเรียบเรียงโดย เสกสรรค์ ศุขพิมาย ออกจำหน่ายในวันที่ 5 พฤษภาคม พ.ศ. 2547 (วันฉัตรมงคล) โดยเป็น 1 ในเพลงของโปรเจ็กต์พิเศษที่ทำขึ้นเพื่อเฉลิมฉลองครบรอบ 20 ปีของจีเอ็มเอ็ม แกรมมี่มิวสิกวิดีโอ มิวสิกวิดีโอ. มิวสิกวิดีโอนี้ได้ถูกเผยแพร่ครั้งแรกในวันที่ 5 พฤษภาคม พ.ศ. 2547 (วันฉัตรมงคล) ในรายการ ฮัลโหลวันหยุด ทางสถานีโทรทัศน์สีกองทัพบกช่อง 7 โดยถ่ายทำที่โรงงานน้ำตาลแห่งหนึ่งในอำเภอพนัสนิคม จังหวัดชลบุรี และสตูดิโอ 125 กำกับโดย ณัฐพล มุขขันธ์ โดยมี มาช่า วัฒนพานิช มาร่วมแสดงในบทบาทของสาวงามที่บังเอิญรถเสียและเดินหลงเข้าไปในหมู่บ้านๆหนึ่งเลยทำให้ชาวบ้านร้านตลาดตกตะลึงในความงามของเธอ ส่วนฉากของ เบิร์ด - ธงไชย แมคอินไตย์ และ เสก โลโซ (เสกสรรค์ ศุขพิมาย) นั้น เป็นการประชันของ เบิร์ด - ธงไชย แมคอินไตย์ ซูเปอร์สตาร์ฝั่งป็อปในชุดสูทผูกเนคไทสุดเนี้ยบโดดขึ้นเวทีกับ เสก โลโซ (เสกสรรค์ ศุขพิมาย) ซูเปอร์สตาร์ฝั่งร็อกในบรรยากาศที่เซ็ตขึ้นมาเหมือนคอนเสิร์ตจริง โดยมีแฟนคลับร้อยกว่าชีวิตมาร่วมบรรยากาศข้าง ๆ เวทีด้วยความมันในอารมณ์ตามเพลงชนิดที่ว่าถ่ายกี่เทคกี่คัตยังไม่หายการตอบรับชาร์ต</doc>
