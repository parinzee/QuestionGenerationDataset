<doc id="172543" url="https://th.wikipedia.org/wiki?curid=172543" title="กลุ่มท้องถิ่น">กลุ่มท้องถิ่น กลุ่มท้องถิ่น () เป็นกลุ่มของดาราจักรซึ่งมีดาราจักรทางช้างเผือกของเราเป็นสมาชิกอยู่ ประกอบด้วยดาราจักรมากกว่า 35 แห่ง มีจุดศูนย์กลางแรงโน้มถ่วงอยู่ระหว่างทางช้างเผือกกับดาราจักรแอนโดรเมดา กลุ่มท้องถิ่นกินเนื้อที่เส้นผ่านศูนย์กลางประมาณ 10 ล้านปีแสง และมีรูปร่างเหมือนดัมเบลล์ ประมาณการว่ากลุ่มท้องถิ่นมีมวลรวมประมาณ (1.29 ± 0.14) เท่าของมวลดวงอาทิตย์ และเป็นสมาชิกหนึ่งอยู่ใน กลุ่มกระจุกดาราจักรหญิงสาว (หรือเรียกว่าเป็น กลุ่มกระจุกดาราจักรท้องถิ่น) ด้วย สมาชิกที่มีมวลมากที่สุดสองแห่งในกลุ่มท้องถิ่น คือ ดาราจักรทางช้างเผือก และ ดาราจักรแอนโดรเมดา ดาราจักรชนิดก้นหอยมีคานทั้งสองแห่งนี้มีดาราจักรบริวารโคจรอยู่โดยรอบเป็นระบบดาราจักร ดังนี้- ดาราจักรบริวารของทางช้างเผือก ประกอบด้วย ดาราจักรแคระกลุ่มดาวคนยิงธนู เมฆแมเจลแลนใหญ่ เมฆแมเจลแลนเล็ก ดาราจักรแคระกลุ่มดาวสุนัขใหญ่ ดาราจักรแคระกลุ่มดาวหมีเล็ก ดาราจักรแคระกลุ่มดาวมังกร ดาราจักรแคระกลุ่มดาวกระดูกงูเรือ ดาราจักรแคระกลุ่มดาวเซกซ์แทนต์ ดาราจักรแคระกลุ่มดาวช่างแกะสลัก ดาราจักรแคระกลุ่มดาวเตาหลอม ดาราจักรกลุ่มดาวสิงโต I ดาราจักรกลุ่มดาวสิงโต II และดาราจักรแคระกลุ่มดาวหมีใหญ่- ดาราจักรบริวารของแอนโดรเมดา ประกอบด้วย ดาราจักร M32, M110, NGC 147, NGC 185, แอนโดรเมดา I, แอนโดรเมดา II, แอนโดรเมดา III, แอนโดรเมดา IV, แอนโดรเมดา V, ม้าบิน dSph, ดาราจักรแคระแคสสิโอเปีย, แอนโดรเมดา VIII, แอนโดรเมดา IX, และ แอนโดรเมดา X ส่วนดาราจักรไทรแองกูลัม ซึ่งเป็นดาราจักรที่ใหญ่เป็นอันดับสาม และเป็นดาราจักรชนิดก้นหอยปกติเพียงแห่งเดียวในกลุ่มดาราจักรท้องถิ่น อาจเป็นดาราจักรคู่กับดาราจักรแอนโดรเมดา หรืออาจไม่ใช่ก็ได้ แต่อย่างน้อยมีความเป็นไปได้ว่า มันมีดาราจักรกลุ่มดาวปลาเป็นดาราจักรบริวาร นอกจากนี้ยังมีดาราจักรสมาชิกอื่น ๆ ของกลุ่มดาราจักรท้องถิ่นอีก ที่ถูกดึงดูดอยู่กับดาราจักรขนาดใหญ่ทั้งสามดังกล่าวข้างต้น ได้แก่ ดาราจักร IC1613 ดาราจักรแคระกลุ่มดาวนกฟีนิกซ์ ดาราจักรกลุ่มดาวสิงโต A ดาราจักรแคระกลุ่มดาวนกทูแคน ดาราจักรแคระกลุ่มดาวซีตัส ดาราจักรแคระไร้รูปร่างกลุ่มดาวม้าบิน ดาราจักร WLM ดาราจักรแคระกลุ่มดาวหม้อน้ำ ดาราจักรแคระไร้รูปร่างกลุ่มดาวคนยิงธนูข้อมูลดาราจักรแผนที่รายละเอียดดาราจักรสมาชิก</doc>
