<doc id="143562" url="https://th.wikipedia.org/wiki?curid=143562" title="ธงชาติคาซัคสถาน">ธงชาติคาซัคสถาน ธงชาติคาซัคสถาน () เริ่มใช้อย่างเป็นทางการเมื่อวันที่ 4 มิถุนายน พ.ศ. 2535 หลังจากได้รับเอกราชจากการล่มสลายของสหภาพโซเวียตในปี พ.ศ. 2534 ลักษณะเป็นธงสี่เหลี่ยมผืนผ้า พื้นสีฟ้า กว้าง 1 ส่วน ยาว 2 ส่วน กลางธงมีรูปนกอินทรีบิน หันหน้าไปทางมุมธงด้านคันธง ภายใต้ดวงอาทิตย์สีทองมีรัศมี 32 แฉก ที่ด้านคันธงนั้นมีลวดลายอย่างลายหน้ากระดานตามแบบวัฒนธรรมคาซัคสถาน แบบสีธงอย่างมาตรฐานมีดังนี้ความหมายความหมาย. - ลวดลายที่ด้านคันธง หมายถึงศิลปวัฒนธรรมของชาวคาซัคสถาน และอาณาจักรคาซัคสถานโบราณ - สีฟ้า มีความหมายได้หลายนัย ดังนี้- หมายถึง ความหลากหลายของชนชาติเติร์กกลุ่มต่างๆ ที่รวมกันเข้าเป็นชาวคาซัคสถานในปัจุจบัน เช่น ชาวตาตาร์ ชาวมองโกล ชาวอุยกูร์ เป็นต้น - หมายถึง เทพเจ้าเตงรี (Gök-Tanry หรือ Tengri) ผู้เป็นเทพเจ้าสูงสุดของชนชาติเติร์กเผ่าต่างๆ - ตามนิยามแบบสมัยใหม่ สีฟ้านี้หมายถึง ผืนฟ้าอันกว้างใหญ่ของคาซัคสถาน และเสรีภาพ - นกอินทรีสีทอง หมายถึง ความภูมิใจในประวัติศาสตร์ของชาวคาซัคสถานยุดใหม่ รูปดังกล่าวนี้มีความเชื่อมโยงไปถึงสมัยจักรวรรดิของเจงกีสข่าน ซึ่งใช้ธงนกอินทรีทองพื้นฟ้า เป็นเครื่องหมายในการปกครองดินแดนแห่งนี้</doc>
