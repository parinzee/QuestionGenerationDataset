<doc id="340062" url="https://th.wikipedia.org/wiki?curid=340062" title="เรือลาดตระเวนชั้นติคอนเดอโรกา">เรือลาดตระเวนชั้นติคอนเดอโรกา เรือลาดตระเวนชั้นติคอนเดอโรกา (อังกฤษ : Ticonderoga class cruiser) เป็นชั้นเรือรบหนึ่งในประเภทเรือลาดตระเวนติดอาวุธนำวิถีกองทัพเรือสหรัฐอเมริกา ได้รับอนุมัติการสร้างครั้งแรกในปี พ.ศ. 2521 เรือในชั้นนี้ติดตั้งระบบเรดาร์เฟสอาร์เรย์ แผนแบบแรกเริ่มกำหนดให้เป็นเพียงชั้นเรือพิฆาต ต่อมาได้รับการพัฒนาปรับปรุงเพิ่มขีดความสามารถในการปฏิบัติการรบให้ทันสมัยขึ้น โดยติดตั้งระบบปฏิบัติการรบเอจีส และระบบเรดาห์เอเอ็น/เอสพีวาย 1 ทำให้เรือในชั้นนี้ได้รับการยกระดับจากชั้นเรือพิฆาตติดอาวุธนำวิถี (DDG) มาเป็นเป็นเรือลาดตระเวนติดอาวุธนำวิถี (CG) เรืองทั้งหมด 27 ลำ สร้างโดยอู่ต่อเรืออินกัลส์ และอู่ต่อเรือบาธไอรอนเวิร์ค (BIW) เรือทุกลำในชั้นติคอนเดอโรกา (ยกเว้นเรือ ยูเอสเอส โทมัส เอส. เกตส์) ตั้งชื่อตามเหตุการณ์การรบในประวัติศาสตร์สหรัฐอเมริกาที่สำคัญ ทั้งนี้อย่างน้อยมีเรือ 12 ลำ นำชื่อของเรือบรรทุกเครื่องบินสหรัฐอเมริกาที่เคยประจำการในสมัยสงครามโลกครั้งที่สองมาตั้งใหม่อีกครั้ง เช่น ติคอนเดอโรกา, คาวเพนส์, แอนซิโอ, ยอร์กทาวน์, วัลเลย์ ฟอร์ก, บังเกอร์ ฮิลล์, แอนธีแธม, ซาน จาซินโต, เลค แชมเพล์น, ฟิลิปปินส์ ซี, พรินซ์สตัน, มอนเทอเรย์, และ เวลลา กัลฟ์รายชื่อเรือ</doc>
