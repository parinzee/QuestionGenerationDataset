<doc id="526437" url="https://th.wikipedia.org/wiki?curid=526437" title="พระราชวรวงศ์เธอ พระองค์เจ้าสุนทรีนาฏ">พระราชวรวงศ์เธอ พระองค์เจ้าสุนทรีนาฏ พระราชวรวงศ์เธอ พระองค์เจ้าสุนทรีนาฏ (27 เมษายน พ.ศ. 2423 — 10 ตุลาคม พ.ศ. 2513) เป็นพระราชธิดาลำดับที่ 25 ในกรมพระราชวังบวรวิไชยชาญ ที่ประสูติแต่จอมมารดาสุ่นเล็ก ทรงเป็นต้นสกุล นารถนรกิจ จากการยกเลิกตำแหน่งวังหน้า ส่งผลให้อำนาจและความเป็นอยู่ของเจ้านายวังหน้าร่วงโรย เจ้านายฝ่ายในหลายพระองค์ดำรงพระองค์อย่างอัตคัต พระราชวรวงศ์เธอ พระองค์เจ้าสุนทรีนาฏเองก็ไม่มีรายได้เพียงพอ พระองค์เคยทำหนังสือกราบบังคมทูลขอพระราชทานเงินเพื่อใช้หนี้เก่าจำนวน 10,000 บาท แต่กระทรวงวังเบิกจ่ายให้ 5,560 บาท ต่อมาทรงกู้ยืมเงินจากนางแสง แสงชูคำ จำนวน 350 บาท จนเกิดคดีความขึ้น พระราชวรวงศ์เธอ พระองค์เจ้าสุนทรีนาฏ สิ้นพระชนม์เมื่อวันที่ 10 ตุลาคม พ.ศ. 2513 รวมพระองค์มีพระชนมายุ 90 ปี พระราชทานเพลิงพระศพเมื่อวันที่ 15 มกราคม พ.ศ. 2514 พระวรวงศ์เธอ พระองค์เจ้าธานีนิวัต กรมหมื่นพิทยลาภพฤฒิยากร เสด็จแทนพระองค์ไปในการพระราชทานเพลิงพระศพพระอิสริยยศพระอิสริยยศ. - พระบวรวงศ์เธอ พระองค์เจ้าสุนทรีนาฏ (27 เมษายน พ.ศ. 2423 — 15 กรกฎาคม พ.ศ. 2454) - พระราชวรวงศ์เธอ พระองค์เจ้าสุนทรีนาฏ (15 กรกฎาคม พ.ศ. 2454 — 10 ตุลาคม พ.ศ. 2513)</doc>
