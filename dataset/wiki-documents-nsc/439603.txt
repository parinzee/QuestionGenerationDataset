<doc id="439603" url="https://th.wikipedia.org/wiki?curid=439603" title="แซนตาบาร์บารา (รัฐแคลิฟอร์เนีย)">แซนตาบาร์บารา (รัฐแคลิฟอร์เนีย) แซนตาบาร์บารา () เป็นเคาน์ตีซีตของแซนตาบาร์บาราเคาน์ตี รัฐแคลิฟอร์เนีย สหรัฐอเมริกา ตั้งอยู่บริเวณชายฝั่งตะวันตกของสหรัฐอเมริกา มีสภาพภูมิอากาศที่มักกล่าวว่ามีลักษณะเดียวกับเมดิเตอร์เรเนียน โดยเป็นที่รู้จักในชื่อ "ริเวียราแห่งอเมริกา" จากการสำรวจประชากรในปี ค.ศ. 2010 มีประชากร 88,410 คน ลดลง 1,190 คน จากการสำรวจประชากรครั้งก่อน เป็นเมืองใหญ่อันดับ 2 ในเคาน์ตีรองจากแซนตามาเรีย เมืองมีชื่อเสียงด้านการท่องเที่ยวและรีสอร์ต มีภาคการให้บริการขนาดใหญ่ การศึกษา เทคโนโลยี สุขภาพ การเงิน เกษตรกรรม ภาคการผลิต จากการสำรวจในปี ค.ศ. 2004 ภาคการให้บริการคิดเป็น 35% ของอาชีพคนท้องถิ่น</doc>
