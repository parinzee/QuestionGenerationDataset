<doc id="66347" url="https://th.wikipedia.org/wiki?curid=66347" title="ซัลวาดอร์ ซันเชซ">ซัลวาดอร์ ซันเชซ ซัลวาดอร์ ซันเชซ (Salvador Sánchez) อดีตแชมป์โลกรุ่นเฟเธอร์เวท WBC ชาวเม็กซิโก เกิดเมื่อวันที่ 26 มกราคม พ.ศ. 2502 ที่เมืองซันเตียโกเตียงกิสเตงโก (Santiago Tianguistenco) ประเทศเม็กซิโกซัลวาดอร์ ซันเชซ เป็นนักมวยหน้าตาดี ชกได้สนุก และมีพลังหมัดที่หนักหน่วง เขาได้รับการยกย่องว่าเป็นนักมวยที่ดีที่สุดตลอดกาลของรุ่นเฟเธอร์เวท และเป็นนักมวยที่ยิ่งใหญ่ที่สุดคนหนึ่งของประเทศเม็กซิโกนักมวยดาวรุ่ง นักมวยดาวรุ่ง. เมื่อเข้าสู่วัยรุ่น ซันเชซได้เข้าสู่วงการมวย โดยผู้จัดการคนแรกของเขาคือ เอากุสติน ปาราซีโอส เริ่มชกมวยสากลอาชีพเมื่อ พ.ศ. 2518 ชนะน็อค อัล การ์เดโน่ ยก 3 และได้ขึ้นชกทั้งหมด 6 ไฟต์ โดย 5 ไฟต์แรกชนะน็อกรวด ต่อมาขึ้นชกอีก 9 ไฟต์ ชนะน็อกรวดแพ้ครั้งแรก แพ้ครั้งแรก. จากนั้นในปี พ.ศ. 2520 ซันเชซได้สิทธิ์ขึ้นชิงแชมป์ว่างรุ่นแบนตั้มเวทของเม็กซิโกกับอันโตเนียว เบเซร์รา ไฟต์นั้นชกที่ถิ่นของอันโตเนียว เบเซร์รา ผลการชกในวันนั้น ซันเชซซึ่งอยู่ในวัย 18 ปี เป็นฝ่ายแพ้คะแนน 12 ยกไปอย่างไม่เป็นเอกฉันท์ และเป็นการแพ้ครั้งแรกและครั้งเดียว ของซันเชซ ตลอดชีวิตการชกมวย ไฟต์ต่อมาซันเชซได้ไปชกกับ ฮวน เอสโกบา เพื่อนร่วมชาติ ไฟต์นี้เป็นครั้งแรกที่เขาได้ไปชกที่สหรัฐอเมริกา ผลการชกออกมาคือเสมอกัน จากนั้น ซันเชซได้เจอกับเฟลิกซ์ ตรินิแดด ซีเนียร์ ซึ่งซันเชซก็เอาชนะไปได้ครองแชมป์โลก ครองแชมป์โลก. มาถึงปี พ.ศ. 2523 ซันเชซได้ขึ้นชิงแชมป์โลกกับ แดนนี โลเปซ แชมป์เฟเธอร์เวต WBC เจ้าของฉายา "อินเดียนแดงน้อย" และซันเชซก็ชนะน็อกไปในยกที่ 13 ซันเชซขึ้นป้องกัน ตำแหน่งครั้งแรกกับผู้ท้าชิงชาวอเมริกา รูเบน คัสตินโญ และชนะคะแนนไปอย่างเอกฉันท์ การป้องกันแชมป์ครั้งที่ 2 คราวนี้ แดนนี โลเปซ ขอแก้มือ และซันเชซก็ตอกย้ำความแค้นด้วยการน็อกโลเปซในยกที่ 14 การป้องกันครั้งที่ 6 นั้น ซันเชซต้องพบกับสุดยอดนักชกในรุ่นซูเปอร์แบนตัมเวต คือ วิลเฟรโด โกเมซ ยอดนักชกชาวเปอร์โตริโกที่ข้ามรุ่นมาชิง ซึ่งถือว่าเป็นพิสูจน์ว่าใครจะเป็นราชาน็อกเอาต์ตัวจริงแห่งยุคนั้น ผลออกมา ซันเชซเอาชนะน็อกไปในยกที่ 8 อย่างสุดมัน และซันเชซได้ขึ้นป้องกันอีก 3 ไฟต์ โดยหนึ่งในนั้นเป็นการป้องกันแชมป์โลกกับยอดมวยจากประเทศกานา อซูม่าห์ เนลสัน และซันเชซก็ชนะทีเคโอไปในยกที่ 15 โดยที่การชกในวันนั้น เนลสันเป็นฝ่ายคุมการชกไว้ได้และทำคะแนนนำ ซันเชซตัดสินใจฮึดสู้ในยกสุดท้ายและปล่อยหมัดเด็ดน็อคเนลสันได้ในยกสุดท้ายจากไปก่อนวัยอันควร จากไปก่อนวัยอันควร. จากนั้นในวันที่ 12 สิงหาคม พ.ศ. 2525 เกิดเหตุไม่คาดฝันขึ้น เมื่อซัลวาดอร์ ซันเชซ ได้เสียชีวิตจากการประสบอุบัติเหตุทางรถยนต์โดยโดยรถที่ซันเชซขับเกิดอุบัติเหตุพลิกคว่ำ ขณะที่มีอายุแค่ 23 ปี นับว่าเป็นการสูญเสียครั้งใหญ่ของวงการมวย เมื่อ 12 สิงหาคม พ.ศ. 2550 ที่ผ่านมา ได้มีการจัดงานไว้อาลัยเนื่องในโอกาสครบรอบ 25 ปีของการเสียชีวิตของซันเชซที่ ซานติอาโกฯ ประเทศเม็กซิโก โดยมีนักมวยชื่อดังในยุคเดียวกันไปร่วมงานมากมาย เช่น ฮวน ลาปอร์เต้ วิลเฟรโด โกเมซ ลูเป้ พินเตอร์ คาร์ลอส ซาราเต้ ราฟาเอล ลิมอน เป็นต้นเกียรติประวัติเกียรติประวัติ. - แชมป์โลกรุ่นเฟเธอร์เวท WBC- ชิง 2 กุมภาพันธ์ พ.ศ. 2523 ชนะน็อค แดนนี่ โลเปซ ยก 11 ที่ สหรัฐ - ป้องกันแชมป์ครั้งที่ 1, 12 เมษายน พ.ศ. 2523 ชนะคะแนน รูเบน คัสติญโญ ที่ สหรัฐ - ป้องกันแชมป์ครั้งที่ 2, 21 มิถุนายน พ.ศ. 2523 ชนะน็อค แดนนี่ โลเปซ ยก 14 ที่ สหรัฐ - ป้องกันแชมป์ครั้งที่ 3, 13 กันยายน พ.ศ. 2523 ชนะคะแนน แพทริค ฟอร์ด ที่ สหรัฐ - ป้องกันแชมป์ครั้งที่ 4, 13 ธันวาคม พ.ศ. 2523 ชนะคะแนน ฮวน ลา ปอร์เต้ ที่ สหรัฐ - ป้องกันแชมป์ครั้งที่ 5, 22 มีนาคม พ.ศ. 2524 ชนะน็อค โรเบอร์โต คาสตานอน ยก 10 ที่ สหรัฐ - ป้องกันแชมป์ครั้งที่ 6, 21 สิงหาคม พ.ศ. 2524 ชนะน็อค วิลเฟรโด โกเมซ ยก 8 ที่ สหรัฐ - ป้องกันแชมป์ครั้งที่ 7, 12 ธันวาคม พ.ศ. 2524 ชนะคะแนน แพต คาวเดล ที่ สหรัฐ - ป้องกันแชมป์ครั้งที่ 8, 8 พฤษภาคม พ.ศ. 2525 ชนะคะแนน จอร์จ การ์เซีย ที่ สหรัฐ - ป้องกันแชมป์ครั้งที่ 9, 21 กรกฎาคม พ.ศ. 2525 ชนะน็อค อาซูมาห์ เนลสัน ยก 15 ที่ สหรัฐ - เสียชีวิตด้วยอุบัติเหตุทางรถยนต์</doc>
