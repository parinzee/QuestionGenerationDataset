<doc id="316247" url="https://th.wikipedia.org/wiki?curid=316247" title="เดอะ คาราเต้ คิด (ภาพยนตร์ พ.ศ. 2553)">เดอะ คาราเต้ คิด (ภาพยนตร์ พ.ศ. 2553) เดอะ คาราเต้ คิด () เป็นภาพยนตร์แอคชั่นฉบับรีเมค ซึ่งกำกับโดย ฮารัล สจวร์ต นำแสดงโดย เฉินหลง และ เจเดน สมิธ ซึ่งเป็นบุตรชายของวิล สมิธ และถ่ายทำกันในกรุงปักกิ่ง ที่ประเทศจีนเป็นส่วนใหญ่ โดยภาพยนตร์เวอร์ชันนี้เริ่มถ่ายทำในเดือนกรกฎาคม ค.ศ. 2009 และแล้วเสร็จในวันที่ 16 ตุลาคม ค.ศ. 2009 ซึ่งมีแผนกำหนดฉายในสหรัฐอเมริกาช่วงเดือนมิถุนายน ค.ศ. 2010เนื้อเรื่องย่อ เนื้อเรื่องย่อ. ภาพยนตร์ได้นำเสนอเนื้อหาที่เหมือนกับฉบับดั้งเดิมอยู่หลายส่วน และมีบางส่วนที่แตกต่างออกไปอย่างเห็นได้ชัด เนื้อหากล่าวถึง เด็กวัยสิบสองปีซึ่งมีนามว่า เดร ปาร์กเกอร์ (เจเดน สมิธ) ผู้เป็นเด็กที่มีชื่อเสียงมากที่สุดในดีทรอยต์ แต่แล้ว เขาก็สู่จุดหักเหเมื่อแม่ของเขาได้ย้ายที่อยู่เนื่องจากได้บรรจุงานใหม่ ที่บ้านหลังใหม่ในปักกิ่ง และที่แห่งนี้เอง เดรก็ได้ตกหลุมรักนักเรียนสาวคนหนึ่งซึ่งมีชื่อว่า เหมยอิง แต่ทั้งคู่ก็ปรับตัวเข้าหากันได้ยาก เนื่องจากความแตกต่างทางวัฒนธรรม และพ่อของเหมยอิง เองก็ไม่เห็นด้วยกับความสัมพันธ์ของพวกเขา ดูเหมือนว่าสถานการณ์ย่ำแย่ลงไปอีก การเข้าหากันส่งผลให้เขาต้องเผชิญกับหัวหน้าอันธพาลที่มีชื่อว่า เฉิง ผู้ตั้งฉายาให้กับเดร ว่า 'The Karate Kid' ที่มีความรู้ด้านคาราเต้เพียงน้อยนิด เหล่าอันธพาลเข้ารุมล้อมปาร์กเกอร์และรุมทำร้าย จนกระทั่งเขาได้มาพบกับลุงฮัน (เฉินหลง) ผู้ซึ่งช่วยหยุดยั้งเหล่าอันธพาลลุงฮัน มีความต้องการฝึกวิชาให้กับเดร และยินดีให้เหล่าอันธพาลสู้กับเดรในงานแข่งขันประลองยุทธที่กำลังจะจัดขึ้น โดยมีวิธีการสอนจากครูกังฟูที่แปลกๆ ซึ่งยังคงเป็นความลับ ลุงฮันเริ่มสอนกังฟูให้กับเดร และช่วยให้เขาสามารถเริ่มต้นชีวิตในบ้านหลังใหม่ และช่วยให้เขาสามารถยืนหยัดต่อสู้กับเหล่าอันธพาลได้ โดยสถานที่ที่ใช้ในการฝึกฝนนั้นมีอย่างเช่น กำแพงเมืองจีน แล้วเนื้อเรื่องทั้งหมดจะพุ่งมายังการดวลฝีมือระหว่าง เดร ปาร์กเกอร์ กับเฉิงและพวกพ้อง ในศึกจ้าวยุทธภพที่จัดขึ้นอย่างยิ่งใหญ่การสร้าง การสร้าง. วันที่ 10 พฤศจิกายน 2008 ทางนิตยสารวาไรตี้ได้รายงานถึงภาพยนตร์คาราเต้คิดฉบับรีเมคขึ้น โดยทางนิตยสารวาไรตี้ได้เน้นย้ำว่าภาพยนตร์เรื่องนี้ได้รับการอำนวยการสร้างโดยวิล สมิธ โดยระบุว่า "ความนิยมที่เคยมีในอดีตนั้น ได้ถูกนำมาอีกครั้งโดยเจเดน สมิธ" และ "จะยืมบรรยากาศจากต้นฉบับดั้งเดิม, เกี่ยวกับเด็กอันธพาลที่ได้เรียนรู้ถึงวิถีแห่งการต่อสู้อันแท้จริงจากผู้ชำนาญยุทธ" 22 มิถุนายน ค.ศ. 2009 เฉินหลงกล่าวในงานคอนเสริตในลอสแอนเจลิสไชน่าทาวน์ครั้งนั้นว่า เมื่อเขาไปกรุงปักกิ่งแล้ว เขาจะแสดงภาพยนตร์รีเมคโดยจะรับบทเป็นครูของเจเดน สมิธบทวิเคราะห์ บทวิเคราะห์. ภาพยนตร์เวอร์ชันนี้ ไม่เหมือนกับภาพยนตร์ฉบับ ค.ศ. 1984 โดยฉบับรีเมคนี้จะไม่มีการพรรณาถึงวิชาคาราเต้สมัยใหม่ในโอกินาว่า อย่างไรก็ดี ชื่อเรื่องจะยังคงไว้ แม้ว่าจะมุ่งเน้นไปยังเด็กหนุ่มผู้เรียนวิชากังฟูจากจีน เฉินหลงผู้ให้สัมภาษณ์ กล่าวว่าจากลักษณะของเหล่าตัวละครทั้งหลายที่ปรากฏอยู่ อาจตั้งชื่อใหม่เป็น "เดอะกังฟูคิด" กัน ทั้งนี้ เขาคิดว่าอาจมีการใช้ชื่อ "เดอะคาราเต้คิด" (The Karate Kid) เฉพาะในประเทศสหรัฐอเมริกา ส่วนชื่อ "เดอะกังฟูคิด" (The Kung Fu Kid) อาจใช้เรียกกันในประเทศจีนและประเทศในแถบเอเชียแทน</doc>
