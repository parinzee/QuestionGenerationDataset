<doc id="48800" url="https://th.wikipedia.org/wiki?curid=48800" title="เจอรี่ ปาฮายาไฮ">เจอรี่ ปาฮายาไฮ เจอรี่ ปาฮายาไฮ หรือ เจอร์รี่ กุยยาโน () นักมวยสากลชาวฟิลิปปินส์ เกิดเมื่อ 4 พฤศจิกายน พ.ศ. 2514 ที่มืองเซบู ประเทศฟิลิปปินส์ สถิติการชก 96 ครั้ง ชนะ 40 (น็อค 14) เสมอ 2 แพ้ 54ประวัติ ประวัติ. ปาฮายาไฮ ขึ้นชกมวยสากลอาชีพครั้งแรกเมื่อ 9 มีนาคม พ.ศ. 2533 ชนะคะแนน เรย์ นอกนอก ที่ ฟิลิปปินส์ จากนั้นขึ้นชกชนะเป็นส่วนใหญ่ และมาชกในไทยครั้งแรกเมื่อ 5 มีนาคม พ.ศ. 2537 แพ้คะแนน สงคราม ป.เปาอินทร์ จากนั้น ปาฮายาไฮได้ชิงแชมป์ฟิลิปปินส์รุ่นมินิมัมเวทเมื่อ 26 มีนาคมพ.ศ. 2537 ปรากฏว่าเป็นฝ่ายแพ้คะแนน ลีโอ รามิเรซ ไม่ได้แชมป์ ปาฮายาไฮมาได้ครองแชมป์ฟิลิปปินส์รุ่นแบนตัมเวทเมื่อ 30 กรกฎาคม พ.ศ. 2537 เมื่อเป็นฝ่ายชนะน็อค โจมา แกมบัว ยก 9 แต่เมื่อป้องกันแชมป์ครั้งแรก ก็เป็นฝ่ายแพ้คะแนน โจมา แกมบัว เสียแชมป์ไปเมื่อ 16 พฤศจิกายน พ.ศ. 2537 จากนั้น ปาฮายาไฮได้ชิงแชมป์โลกรุ่นมินิมั่มเวท IBF เมื่อ 25 กุมภาพันธ์ พ.ศ. 2538 ซึ่งปาฮายาไฮเป็นฝ่ายแพ้น็อค รัตนพล ส.วรพิน ยก 3 ไม่ได้แชมป์ หลังจากนั้น ปาฮายาไฮยังได้มาชกในไทยอีกหลายครั้ง โดยชกแพ้นักมวยชื่อดังของไทยหลายคน ได้แก่ หนึ่งเดียว ศักดิ์จารุพร ฟ้าสั่ง ป.พงษ์สว่าง ห้าดาว ซีพียิม ชนะ ป.เปาอินทร์ ศรพิชัย พิษณุราชันย์ สุรชัย แสงมรกต เม็ดเงิน กระทิงแดงยิม ขุนศึก ลูกพระบาท วันมีโชค สิงห์วังชา และยังเคยมาชกชนะนักมวยชาวไทยหลายครั้ง ได้แก่ ชนะน็อค จเร อ. สุวรรณศิลป์ ยก 6 ชนะคะแนน ยอดดอย เปรมเจริญ และชนะน็อคพงษ์ศักดิ์เล็ก ศิษย์คนองศักดิ์ ยก 5 ปาฮายาไฮมีโอกาสได้ชิงแชมป์ PABA รุ่นมินิมัมเวทเมื่อ 28 ธันวาคม พ.ศ. 2539 แต่เป็นฝ่ายแพ้คะแนนโดยเทคนิค ขวัญใจ สามเคแบตเตอรี่ไป จากนั้น ปาฮายาไฮยังคงขึ้นชกอย่างต่อเนื่องแม้จะชกแพ้เป็นส่วนใหญ่ จนกระทั่ง 31 พฤษภาคม พ.ศ. 2545 ปาฮายาไฮจึงได้ชิงแชมป์ PABA รุ่นฟลายเวท แต่ปรากฏว่าเป็นฝ่ายแพ้คะแนน อาร์เชีย วิลลามอร์ ไปไม่ได้แชมป์ ปาฮายาไฮมาประสบความสำเร็จ ได้ครองแชมป์ฟิลิปปินส์รุ่นฟลายเวทเมื่อ 28 สิงหาคม พ.ศ. 2547 เมื่อเป็นฝ่ายชนะคะแนน จูน อีราแฮม แต่ก็เสียตำแหน่งไปในการชกป้องกันตำแหน่งครั้งแรกเมื่อ 3 มกราคม พ.ศ. 2548 โดยเป็นฝ่ายแพ้น็อค เฟเดอริโอ คาตูไบ ยก 10 จากนั้น ปาฮายาไฮยังคงชกมวยต่อเนื่องมา จนได้ชิงแชมป์ PABA รุ่นฟลายเวท เมื่อ 17 มกราคม พ.ศ. 2549 แพ้คะแนน เด่นเก้าแสน เก้าวิชิต หลังจากนั้นก็แขวนนวมไปเกียรติประวัติเกียรติประวัติ. - แชมป์ประเทศฟิลิปปินส์รุ่นมินิมั่มเวท(30 ก.ค. 2537 - 16 พ.ย. 2537) - แชมป์ประเทศฟิลิปปินส์ รุ่นฟลายเวท (28 ส.ค. 2547 - 3 ม.ค. 2548) - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิมั่มเวท IBF เมื่อ 25 กุมภาพันธ์ 2538 แพ้น็อค รัตนพล ส.วรพิน ยก 3 ที่ กทม. - ชิงแชมป์ PABA รุ่นมินิมั่มเวทเมื่อ 28 ธันวาคม 2539 แพ้คะแนนโดยเทคนิค ขวัญใจ 3เคแบตเตอรี่ ที่ สมุทรสาคร - ชิงแชมป์ PABA รุ่นฟลายเวทเมื่อ 31 พฤษภาคม 2545 แพ้คะแนน อาร์เชีย วิลลามอร์ ที่ ฟิลิปปินส์ - ชิงแชมป์ PABA รุ่นฟลายเวทเมื่อ 17 มกราคม 2549 แพ้คะแนน เด่นเก้าแสน เก้าวิชิต ที่ กทม.</doc>
