<doc id="728618" url="https://th.wikipedia.org/wiki?curid=728618" title="โอ ควัง-ซู">โอ ควัง-ซู โอ ควัง-ซู (; เกิดเมื่อ: 30 ตุลาคม ค.ศ. 1965 ที่เมืองโคฮึง จังหวัดช็อลลาใต้ ประเทศเกาหลีใต้) เป็นนักมวยสากลสมัครเล่นชาวเกาหลีใต้ และติดทีมชาติเกาหลีใต้เข้าแข่งขันในกีฬาเอเชียนเกมส์ และมวยสากลสมัครเล่นชิงแชมป์โลก รวมถึงเป็นนักมวยสากลอาชีพด้วย ใน ค.ศ. 1986 โอเข้าแข่งขันมวยสากลสมัครเล่นเวิลด์คัปในรุ่นไลต์ฟลายเวตและได้เหรียญทอง และยังชกชนะราฟาเอล ราโมส นักมวยเหรียญทองกีฬาแพนอเมริกัน ค.ศ. 1983 ได้ในรอบรองชนะเลิศด้วย ใน ค.ศ. 1986 โอได้เหรียญทองแดงในมวยสากลสมัครเล่นชิงแชมป์โลก และชกชนะอาร์เอสซีโรแบร์ต อีชอเซกี ในยกแรก ซึ่งต่อมา อีชอเซกีได้เหรียญทองแดงโอลิมปิก ค.ศ. 1988 ที่กรุงโซล ของเกาหลีใต้เป็นเจ้าภาพ โดยชนะผ่านในรอบแรก ในรอบสองพบกับไมเคิล คาร์บาฮาล นักมวยตัวแทนทีมชาติสหรัฐอเมริกา ซึ่งต่อมาได้เหรียญเงิน และเมื่อหันมาชกมวยสากลอาชีพก็กลายเป็นนักมวยที่มีชื่อเสียงโด่งดัง ผลปรากฏว่าคาร์บาฮาลเป็นฝ่ายชนะไป 2-3 รวมถึงในปีเดียวกันนั้น ยังได้เหรียญทองกีฬาเอเชียนเกมส์ในรุ่นไลต์ฟลายเวตด้วย หลังจากโอลิมปิก 1988 ที่กรุงโซลแล้ว โอ ควัง-ซู ก็หันมาชกมวยสากลอาชีพในรุ่น 105 ปอนด์ หรือสตอร์วเวต ซึ่งเป็นพิกัดที่เล็กที่สุด ทำสถิติชนะมาทั้งหมด 6 ครั้ง จึงได้ชิงแชมป์โลกในรุ่นนี้ของสภามวยโลก (WBC) กับเจ้าของตำแหน่งชาวเม็กซิกัน ริคาร์โด โลเปซ ที่เมืองโปฮัง เมื่อต้นปี ค.ศ. 1993 ผลปรากฏว่าเป็นฝ่ายแพ้ทีเคโอไปในยกที่ 9 และแขวนนวมไปหลังจากนั้น</doc>
