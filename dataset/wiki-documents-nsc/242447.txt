<doc id="242447" url="https://th.wikipedia.org/wiki?curid=242447" title="สแตนลีย์ ทุชชี">สแตนลีย์ ทุชชี สแตนลีย์ ทุชชี จูเนียร์ () นักแสดง นักเขียน ผู้อำนวยการสร้างและผู้กำกับภาพยนตร์ชาวอเมริกัน มีชื่อเสียงจากบทบาทเป็นนักแสดงประกอบในภาพยนตร์โรแมนติกคอมเมดี้หลายเรื่องในช่วงทศวรรษ 1990 ถึง 2000 เช่น America's Sweethearts, The Terminal, Maid in Manhattan, Shall We Dance? โดยเฉพาะบทบาทในภาพยนตร์เรื่อง The Devil Wears Prada (นางมารสวมปราด้า) ที่แสดงร่วมกับ เมอริล สตรีพ และแอนน์ แฮทาเวย์ สแตนลีย์ ทุชชี เกิดในครอบครัวชาวอเมริกันเชื้อสายอิตาลี เริ่มชีวิตการแสดงจากการแสดงละครบรอดเวย์ เคยได้รับการเสนอชื่อเข้าชิงรางวัลลูกโลกทองคำ 2 ครั้ง และได้รับรางวัลทั้งสองครั้ง เคยได้รับการเสนอชื่อเข้าชิงรางวัลของสมาคมนักแสดงอาชีพแห่งอเมริกา และรางวัลโทนี สแตนลีย์ ทุชชี มีบุตรสามคน เกิดจากเคท ทุชชี ภรรยาที่เพิ่งเสียชีวิตด้วยโรคมะเร็งเมื่อเดือนพฤษภาคม พ.ศ. 2552 หลังจากแต่งงานกันมา 14 ปี</doc>
