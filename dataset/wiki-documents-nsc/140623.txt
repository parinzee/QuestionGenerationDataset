<doc id="140623" url="https://th.wikipedia.org/wiki?curid=140623" title="ลีด ซาบู">ลีด ซาบู ลีด ซาบู (Leed Shabu) นักมวยสากลชาวอินโดนีเซีย สถิติการชก 21 ครั้ง ชนะ 7 แพ้ 14ประวัติ ประวัติ. การชกมวยสากลอาชีพครั้งแรกของซาบูที่มีบันทึกไว้ใน Boxrec.com คือการขึ้นชิงแชมป์อินโดนีเซียรุ่นเฟเธอร์เวทเมื่อ 29 มีนาคม พ.ศ. 2544 ซึ่งซาบูเป็นฝ่ายแพ้น็อค คริส จอห์นในยกที่ 3 ในปีต่อมา ซาบูมีโอกาสได้ชิงแชมป์อินโดนีเซียรุ่นเดิมอีกครั้ง คราวนี้ซาบูเป็นฝ่ายชนะคะแนนแซมซัน เอลนีโน ได้แชมป์มาครอง หลังจากนั้น ซาบูไปชกนอกรอบกับนาเดล ฮุสเซนที่ออสเตรเลีย แล้วกลับมาชกแพ้คะแนนเอลนีโนคู่ปรับเก่า ซาบูจึงขอแก้อีกครั้ง และเป็นฝ่ายชนะคะแนนไปได้ และเมื่อชกกันอีกโดยมีตำแหน่งแชมป์อินโดนีเซียเป็นเดิมพัน ซาบูก็เป็นฝ่ายชนะคะแนนเอลนีโน ป้องกันแชมป์ไว้ได้ ในช่วง พ.ศ. 2547 – 2552 การชกของซาบูแย่ลง โดยเป็นฝ่ายชกแพ้กราวรูด ทั้งที่เกาหลีใต้ ฟิลิปปินส์ รวมทั้งที่มาชกนอกรอบในไทย แพ้คะแนนก้องธรณี ป.สุรศักดิ์ เมื่อ พ.ศ. 2547 และมาชิงแชมป์ WBO เอเชียรุ่นเฟเธอร์เวทก็เป็นฝ่ายแพ้น็อค เทอดศักดิ์ ปูนนกอินทรียิม ยก 3 ในปีเดียวกันนั้น ซาบูเสียแชมป์อินโดนีเซียรุ่นเฟเธอร์เวท แพ้น็อค อาฟรีซัล คอตโต ยก 6 และเมื่อขึ้นชิงแชมป์อินโดนีเซียรุ่นซูเปอร์เฟเธอร์เวทในปีต่อมา ก็เป็นฝ่ายแพ้น็อค โมเซส เซเรมยก 9 ซาบูยังคงชกมวยต่อมาจน พ.ศ. 2554 หลังจากที่ขึ้นชิงแชมป์อินโดนีเซียรุ่นไลท์เวลเตอร์เวทไม่สำเร็จเมื่อ 20 มีนาคม พ.ศ. 2554 แพ้น็อค รอย ตัว มานีฮูรุก ยก 9 ซาบูก็แขวนนวมไปเกียรติประวัติเกียรติประวัติ. - แชมป์อินโดนีเซียรุ่นเฟเธอร์เวท (2545 – 2550) - เคยชิงแชมป์ต่อไปนี้แต่ไม่สำเร็จ- ชิงแชมป์ WBO เอเชีย แปซิฟิค รุ่นเฟเธอร์เวท เมื่อ 30 เมษายน 2550 แพ้น็อค เทอดศักดิ์ จันทร์แดง ยก 3 ที่ สุราษฏร์ธานี</doc>
