<doc id="851039" url="https://th.wikipedia.org/wiki?curid=851039" title="เลิฟไลฟ์! ซันไชน์!! ปฏิบัติการล่าฝันสคูลไอดอล">เลิฟไลฟ์! ซันไชน์!! ปฏิบัติการล่าฝันสคูลไอดอล เลิฟไลฟ์! ซันไชน์!! ปฏิบัติการล่าฝันสคูลไอดอล (; ) เป็นโปรเจกต์สื่อของบริษัทแอสกีมีเดียเวิร์กส์, สตูดิโออะนิเมะซันไรส์ และค่ายเพลงแลนติส ที่แยกตัวออกจาก เลิฟไลฟ์! รุ่นแรก โดยเลิฟไลฟ์! ซันไชน์!! เริ่มต้นตั้งแต่วันที่ 30 เมษายน พ.ศ. 2558 ในนิตยสารเด็งเอะกิจีส์แมกกาซีน ฉบับเดือนมิถุนายน ปีเดียวกัน ในเดือนกรกฎาคม พ.ศ. 2559 ได้เริ่มออกอากาศอะนิเมะในภาคแรก และอะนิเมะภาคที่ 2 ออกอากาศตั้งแต่วันที่ 7 ตุลาคม - 30 ธันวาคม พ.ศ. 2560 โดยหลังจากนั้นได้มีการประกาศสร้างต่อในรูปแบบภาพยนตร์เรื่องย่อ เรื่องย่อ. เลิฟไลฟ์! ซันไชน์!! เป็นเรื่องราวกลุ่มไอดอลของโรงเรียนสตรีมัธยมปลายอุราโนะโฮชิ โรงเรียนเอกชนที่ตั้งอยู่ริมทะเลติดกับอ่าวสึรุกะ ในเขตอุชิอุระ เมืองนุมะซุ จังหวัดชิซุโอะกะ ซึ่งโรงเรียนดังกล่าว กำลังจะทำการยุบรวมกับโรงเรียนมัธยมอื่นๆ ในเมืองนุมะซุ ทาคามิ จิกะ นักเรียนชั้นปี 2 ที่ได้แรงบันดาลใจจากวงมิวส์ ในการรวบรวมเพื่อนๆ คนอื่น ในโรงเรียนเดียวกัน แล้วตั้งกลุ่มศิลปินไอดอลว่า อควอร์ส (; ) ซึ่งพยายามที่จะส่งเสริมโรงเรียนเพื่อป้องกันปัญหาการปิดโรงเรียน ด้วยการเข้าร่วมแข่งขันเลิฟไลฟ์! ซึ่งมิวส์เคยชนะมาก่อนหน้าแล้ว แต่ก็เป็นสิ่งที่ยากกว่าเดิมสำหรับความนิยมของพวกเขาตัวละคร ตัวละคร. แนะนำตัวละคร ทาคามิ จิกะ (พากย์โดย : อันจู อินะมิ) Chika Takami (高海千歌) สาวน้อยตัวเอกของภาคนี้ เธอเป็นนักเรียนมัธยมปลายปีที่ 2 ของโรงเรียนสตรีอุราโนโฮชิ (Uranohoshi Girls’ Academy) ในเมืองชายทะเลอุจิอุระ (Uchiura) ของจังหวัดชิซุโอกะ (Shizuoka) ที่ภายหลังบทเพลงของวงมิวส์ได้สร้างความฝันให้กับบรรดาเด็กสาวทั่วญี่ปุ่น เธอจึงได้ติดตามวงมิวส์ในฐานะแฟนคลับคนหนึ่ง และได้สร้างวงสคูลไอดอลขึ้นในโรงเรียน โดยมีเธอเป็นลีดเดอร์ของวงในชื่อ “Aqours” มีนิสัยเป็นคนที่ร่าเริงสมวัย ถึงเธอมักจะคิดว่าตัวเองไม่มีจุดเด่นอะไร แต่ก็มีความพยายามอันมุ่งมั่นเพื่อทำตามความหวังของตนเอง ตัวเธอเป็นน้องสาวคนคนสุดท้องจากพี่น้องสามคน ที่บ้านของเธอเปิดเป็นโรงแรมที่พักที่มีบ่อออนเซ็นกลางแจ้ง ที่สามารถมองเห็นวิวทะเลจากภายนอกได้ ซากุระอุจิ ริโกะ (พากย์โดย : ริคะโกะ ไอดะ) Riko Sakurauchi (桜内梨子) สาวน้อยผมยาว นักเรียนมัธยมปลายปีที่ 2 ของโรงเรียนสตรีอุราโนโฮชิ ซึ่งเธอได้ย้ายมาจากซึ่งเธอได้ย้ายมาจากโรงเรียนสตรีโอโทโนะ คิซากะ (ที่เดียวกันกับโรงเรียนในภาคแรก) มาเรียนต่อที่จังหวัดชิซุโอกะ เพราะเป็นคนต่างท้องถิ่นไม่คุ้นเคยกับสถานที่อยู่แห่งใหม่ ทำให้เธอวางตัวเองแบบเงียบๆ และขาดความั่นใจในตัวเอง แต่ด้วยเป็นคนที่มีความสามารถทางด้านศิลปะและสามารถเล่นเปียโนได้ ทำให้ชิกะเริ่มสนใจในตัวเธอและชักชวนให้เข้ามาร่วมวงสคูลไอดอล Aqours ด้วยกัน มัตซึอุระ คานัน (พากย์โดย : นะนะกะ ซุวะ) Kanan Matsuura (松浦果南 ) สาวน้อยผมยาวมัดหางม้า นักเรียนมัธยมปลายปีที่ 3 ของโรงเรียนสตรีอุราโนโฮชิ ที่เป็นเพื่อนสมัยเด็กๆ ของชิกะ เธอเป็นคนที่เข้าใจถึงเรื่องราวในความหลงใหลในเสียงเพลงของชิกะ และอยากที่จะสร้างบทเพลงของตนเองขึ้นมาบ้าง เธอเลยได้เข้ามาร่วมสานความฝันเดียวกันในฐานะสมาชิกของวงวงสคูลไอดอล Aqours ที่บ้านของเธอเปิดร้านขายอุปกรณ์ดำน้ำ คุโรซาว่า ไดยะ (พากย์โดย : อะริซะ โคะมิยะ) Dia Kurosawa (黒澤ダイヤ) สาวน้อยทรงฮิเมะคัต นักเรียนมัธยมปลายปีที่ 2 ของโรงเรียนสตรีอุราโนโฮชิ เป็นประธานนักเรียนของโรงเรียนนี้ เธอเป็นคนที่ค่อนข้างเอาแต่ใจอยู่ไม่น้อยเพราะถือตัวเองว่าเป็นลูกคุณหนูจากตระกูลที่มีชื่อเสียงประจำเมืองที่ใครต่อใครต้องรู้จักดี ทั้งยังปฏิเสธที่ชิกะจะตั้งชมรมสคูลไอดอลอย่างเด็ดขาด ไม่รู้ว่าชิกะคิดยังไงถึงได้ไปขอให้เธอมาร่วมวงสคูลไอดอล Aqours ด้วยกัน ซึ่งเธอเองก็ได้บอกกลับไปว่า “จะต้องเสียใจภายหลังอย่างแน่นอน” ที่ชวนเธอมาร่วมวง เธอเป็นพี่สาวของ “รูบี้”(Ruby) และชื่อของเธอมีความหมายว่า “เพชร”(Diamond) คุโรซาว่า รูบี้ (พากย์โดย : ไอ ฟุริฮะตะ) Ruby Kurosawa (黒澤ルビィ) สาวน้อยนักเรียนมัธยมปลายปีที่ 1 ของโรงเรียนสตรีอุราโนโฮชิ เธอเป็นน้องสาวของได ที่มีนิสัยเป็นคนที่ขี้อาย ไม่กล้าคุยกับคนแปลกหน้า แถมยังเป็นโรคกลัวผู้ชายขึ้นสมอง ที่ไม่เคยเสวนากับผู้ชายหน้าไหนเว้นแต่คุณพ่อของตัวเอง เธอเป็นเพื่อนสนิทกับฮานามารุ วาตานาเบะ โยว (พากย์โดย : ชุกะ ไซโต) Yō Watanabe (渡辺曜) สาวน้อยผมสั้น นักเรียนมัธยมปลายปีที่ 2 ของโรงเรียนสตรีอุราโนโฮชิ เธอมีความใฝ่ฝันว่าอยากที่จะเป็นกัปตันเรือเฟอร์รี่เช่นเดียวกับคุณพ่อของตัวเอง พอเธอเห็นความพยายามของชิกะที่อยากจะตั้งชมรมได้วงสคูลไอดอล จึงได้เข้าร่วมเป็นสมาชิกคนแรกของวงสคูลไอดอล Aqours เธอเป็นคนที่มีพาวเวอร์แรงเหลือล้น และชอบคิดในเชิงบวกกับทุกๆ เรื่อง ทำให้ชิกะได้ชักชวนให้เธอมาร่วมวงสคูลไอดอล Aqours ด้วยกัน มีคำพูดติดปากว่า “Yōsoro!” ให้ได้ยินอยู่เสมอๆ ซึชิมะ โยชิโกะ (พากย์โดย : ไอกะ โคบะยะชิ) Yoshiko Tsushima (津島善子) สาวน้อย นักเรียนมัธยมปลายปีที่ 1 ของโรงเรียนสตรีอุราโนโฮชิ เธอเคยเป็นเพื่อนร่วมชั้นเรียนของฮานามารุที่เคยเรียนอยู่ที่โรงเรียนมัธยมต้นมาก่อน ตัวเธอมักจะเชื่ออย่างฝังใจว่าจะมีเรื่องราวร้ายๆ เกิดขึ้นอยู่รอบๆ ตัวของเธอเอง อีกทั้งยังมีอาการในแบบโรคเด็กม . ต้น “จูนิเบียว” (Chūnibyō =中二病) แถมเธอยังต้องการให้คนรอบข้างเรียกชื่อของตัวเองว่า “Johanne” (ヨハネ) คุนิคิดะ ฮานามารุ (พากย์โดย : คะนะโกะ ทะกะสึกิ) Hanamaru Kunikida (国木田花丸) สาวน้อยตัวเล็ก นักเรียนมัธยมปลายปีที่ 1 ของโรงเรียนสตรีอุราโนโฮชิ เธอเป็นลูกสาวของผู้ดูแลศาลเจ้าประจำเมือง เป็นเพื่อนสนิทของรูบี้และโยชิโกะ เธอเป็นคนที่เรียบร้อย ชอบการอ่านหนังสือ และรักในการร้องเพลงอย่างมาก ด้วยความเป็นเด็กรุ่นน้อง ทำให้มักจะออกอาการป้ำๆ เป้อๆ ให้ได้เห็นอยู่บ่อยๆ โอฮาระ มาริ (พากย์โดย : ไอนะ ซุซุกิ) Mari Ohara (小原鞠莉) สาวน้อยผมทอง นักเรียนมัธยมปลายปีที่ 3 ของโรงเรียนสตรีอุราโนโฮชิ เธอเป็นลูกครึ่งต่างชาติที่คุณพ่อของเธอประกอบธุรกิจโรงแรม เธอได้ช่วยเหลือรวมถึงแต่งเพลงให้กับวง Aqours ในช่วงแรก โดยที่ไม่ได้หวังในสิ่งใด ด้วยความที่เธอเป็นคนที่สวยและมีความสามารถในการเป็นสคูลไอดอลอยู่ในตัวเอง ซึ่งเธอจะไม่ได้รู้ตัวก็ตามที ทำให้ชิกะได้ชักชวนเธอมาร่วมวงด้วยกันสื่อต่างๆสิ่งพิมพ์อะนิเมะ สื่อต่างๆ. อะนิเมะ. ในภาคอะนิเมะ สร้างโดยสตูดิโอ 8 ของซันไรส์ สตูดิโอที่สร้างเรื่องเดียวกันกับ เลิฟไลฟ์! ในภาคของมิวส์ โดยผู้กำกับคือ คะซุโอะ ซะกะอิ เขียนบทโดย จุกกิ ฮะนะดะ และประพันธ์ดนตรีประกอบโดย ทะสึยะ คะโตะ ในภาคแรก ออกอากาศตั้งแต่วันที่ 2 กรกฎาคม - 24 กันยายน พ.ศ. 2559 ออกอากาศทุกคืนวันเสาร์ เวลา 22:30 - 23:00 น. (JST) ทางช่องโตเกียวเอ็มเอกซ์ และยังออกอากาศไปยังสถานีอื่นตามภูมิภาคหลักของญี่ปุ่นด้วย คือ SUN (เฮียวโงะ), KBS (เคียวโทะ), TVA (ไอจิ), SBC (ชิซุโอะกะ), TVh (ฮอกไกโด), TVQ (ฟุกุโอกะ) และแพร่ภาพทั่วประเทศญี่ปุ่นทางช่อง BS11 ซึ่งเป็นช่องโทรทัศน์ผ่านดาวเทียม ส่วนภาคที่ 2 นั้น มีการประกาศสร้างต่อ เมื่อวันที่ 26 กุมภาพันธ์ พ.ศ. 2560 โดยกำหนดออกอากาศในช่วงเดือนตุลาคม - ธันวาคม พ.ศ. 2560 สำหรับลิขสิทธิ์ในต่างประเทศ ในทวีปอเมริกาเหนือเป็นของฟันนิเมชัน โดยมีการลงเสียงพากย์ใหม่เป็นภาษาอังกฤษ, สหราชอาณาจักร ถือสิทธิ์โดย อะนิเมะลิมิเท็ต, สเปน ถือสิทธิ์โดย โยวูเอ็นเตอร์เทนเมนต์, ออสเตรเลียและนิวซีแลนด์ ถือสิทธิ์โดย แมดแมนเอ็นเตอร์เทนเมนต์, สาธารณรัฐจีนถือสิทธิ์โดย ท็อป-อินไซจ์ ส่วนในประเทศไทย ถือสิทธิ์โดย บริษัท ดรีม เอกซ์เพรส (เดกซ์) จำกัด เช่นเดียวกับเลิฟไลฟ์! ในภาคก่อนหน้า ส่วนการจำหน่ายดีวีดีและบลูเรย์ จำหน่ายโดยบันไดวิชวล โดยฤดูกาลที่ 1 ดีวีดีชุดแรก ออกขายเมื่อวันที่ 27 กันยายน พ.ศ. 2559 และชุดสุดท้าย ออกขายเมื่อวันที่ 24 มีนาคม พ.ศ. 2560 รวม 7 ชุด ส่วนในประเทศไทย ได้มีการเปิดลงขันอะนิเมะฤดูกาลที่ 1 ในราคา 1,953 บาท เพื่อทำการผลิตเป็นดีวีดีต่อไป ถึงแม้ยอดการลงขันจะไม่ตามเป้าหมายที่ตั้งไว้ แต่หลังจากนั้นได้ประกาศการผลิต โดยมีกำหนดสั่งจองล่วงหน้า (Pre-order) ตั้งแต่เดือนมกราคม พ.ศ. 2561 เฉพาะที่ร้านอนิเมท และผ่านเว็บไซต์ของบริษัทฯวิดีโอเกม วิดีโอเกม. อควอร์สถูกเข้ามาเพิ่มในเกม เลิฟไลฟ์! สคูลไอดอลเฟสติวัล ตั้งแต่เดือนกรกฎาคม พ.ศ. 2559 เป็นต้นมา โดยได้เพิ่มส่วนเรื่องราว, เพลง และการ์ดของสมาชิกในวงด้วยดนตรี</doc>
