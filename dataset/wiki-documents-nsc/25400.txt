<doc id="25400" url="https://th.wikipedia.org/wiki?curid=25400" title="เดนเวอร์">เดนเวอร์ เดนเวอร์ () เป็นเมืองหลวงและเมืองที่ใหญ่ที่สุดของ รัฐโคโลราโด ตั้งอยู่บริเวณที่ราบสูง ทางทิศตะวันออกของเทือกเขาร็อกกี้ เดนเวอร์มีประชากรมากเป็นอันดับที่ 25 ของสหรัฐอเมริกา โดยมีประชากร 579,744 คน (ค.ศ. 2005) และรวมบริเวณมหานครเดนเวอร์-ออโรราจะมีประชากรประมาณ 2,830,000 คน ชื่อเล่นของเดนเวอร์ คือ ไมล์ไฮซิตี้ เนื่องจากตัวเมืองสูงจากระดับน้ำทะเลประมาณ 1 ไมล์ (1,609 เมตร) ที่บันไดตึกแคปิตอลทิศตะวันตก ขั้นที่ 15 สูง 1 ไมล์พอดี และบริเวณที่ต่างๆในเมืองเดนเวอร์ เช่น สนามเบสบอลคูรส์ฟิลด์ จะมีที่นั่งหนึ่งที่เป็นสีม่วง (สีประจำทีม โคโลราโด รอกกี้ส์) เพื่อบ่งบอกว่าที่นั่งตัวนั้นสูงระดับ 1 ไมล์เช่นกัน สนามบินนานาชาติเดนเวอร์ สูงจากระดับน้ำทะเล 1,655 เมตร เดนเวอร์ยังได้ชื่อทางประวัติศาสตร์ว่า Queen City of the Plains เนื่องจากความสำคัญของอุตสาหกรรมการเกษตรของเมือง ทำให้เรือรบสหรัฐอเมริกา หลายลำใช้ชื่อว่า USS Denver เพื่อเป็นการให้เกียรติเมือง ทีมกีฬาในเดนเวอร์ที่สำคัญ ได้แก่ เดนเวอร์ บรองโกส์ ทีมอเมริกันฟุตบอล เล่นที่สนามอินเวสโกฟิลด์ มหาวิทยาลัย ในเมืองเดนเวอร์ ได้แก่ มหาวิทยาลัยโคโลราโด เดนเวอร์, มหาวิทยาลัยเดนเวอร์</doc>
