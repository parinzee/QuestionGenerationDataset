<doc id="348997" url="https://th.wikipedia.org/wiki?curid=348997" title="ย็อนพย็อง">ย็อนพย็อง ย็อนพย็องโด () เป็นกลุ่มเกาะของเกาหลีใต้ในทะเลเหลือง ตั้งอยู่ห่างจากเมืองอินช็อนไปทางตะวันตก 80 กิโลเมตร และห่างจากชายฝั่งจังหวัดฮวังแฮใต้ของเกาหลีเหนือไปทางใต้เป็นระยะทาง 12 กิโลเมตร เกาะหลักของย็อนพย็อง ได้แก่ เกาะแทย็อนพย็อง หรือเรียกง่าย ๆ ว่า เกาะย็อนพย็อง โดยมีพื้นที่ 7.01 ตารางกิโลเมตร และมีประชากร 1,176 คน (พ.ศ. 2542) เกาะอื่นที่มีคนอยู่อาศัย ได้แก่ เกาะโซย็อนพย็อง โดยมีประชากรจำนวนหนึ่งและมีพื้นที่ 0.24 ตารางกิโลเมตร กลุ่มเกาะดังกล่าวประกอบกันขึ้นเป็นเขตปกครองท้องถิ่นย็อนพย็อง หนึ่งในเขตการปกครองของอำเภอองจิน เมืองอินช็อน เกาหลีใต้กรณีพิพาท กรณีพิพาท. ย็อนพย็องตั้งแต่ใกล้กับแนวจำกัดตอนเหนือและอยู่ห่างจากชายฝั่งเกาหลีเหนือเพียง 12 กิโลเมตร เนื่องจากที่ตั้งของกลุ่มเกาะอยู่ใกล้กับบริเวณประมงที่อุดมสมบูรณ์ มันจึงได้กลายเป็นพื้นที่ที่เกิดความตึงเครียดระหว่างเกาหลีเหนือและเกาหลีใต้ เกาหลีใต้คงทหารไว้ 1,000 นายบนเกาะ ในอดีต บริเวณดังกล่าวเคยมีการปะทะกันทางทะเลสองครั้งในปี พ.ศ. 2542 และ พ.ศ. 2545 เมื่อวันที่ 23 พฤศจิกายน พ.ศ. 2553 ปืนใหญ่เกาหลีเหนือระดมยิงย็อนพย็อง โดยระดมยิงปืนใหญ่มากกว่า 200 นัดบริเวณเกาะ ทำให้พลเรือนได้รับบาดเจ็บ 3 คน และทำลายบ้านเรือนอีกหลายหลังคาเรือน นาวิกโยธินเกาหลีใต้เสียชีวิต 2 นาย ในขณะที่อีก 16 นายได้รับบาดเจ็บ</doc>
