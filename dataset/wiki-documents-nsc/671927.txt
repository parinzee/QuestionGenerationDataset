<doc id="671927" url="https://th.wikipedia.org/wiki?curid=671927" title="ยัยตัวร้ายกับนายต่างดาว">ยัยตัวร้ายกับนายต่างดาว ยัยตัวร้ายกับนายต่างดาว (เกาหลี: 별에서 온 그대, พยอเรซอ อน คือแด; ) เป็นละครโทรทัศน์แนวรักโรแมนติกและดราม่า ถ่ายทอดเรื่องราวของชายจากต่างดาวที่มาติดอยู่บนโลกมนุษย์กับดาราสาวผู้โด่งดัง เขียนบทโดยพัก จีอึน และกำกับละครโดยจาง แทยู ออกอากาศทางสถานีโทรทัศน์เอสบีเอส ทุกวันพุธและพฤหัสบดี เวลา 21.55 น. เริ่มตั้งแต่วันพุธที่ 18 ธันวาคม พ.ศ 2556 ถึงวันพฤหัสบดีที่ 27 กุมภาพันธ์ พ.ศ. 2557 รวมความยาวทั้งหมด 21 ตอน ส่วนในประเทศไทยออกอากาศทางสถานีโทรทัศน์สีกองทัพบกช่อง 7 ทุกวันอาทิตย์ เวลา 10.00 น. ระหว่างวันที่ 21 กันยายน ถึงวันที่ 28 ธันวาคม พ.ศ. 2557 ละครเรื่องนี้ได้สร้างความนิยมอย่างล้นหลามไปทั่วทั้งเอเชีย และจากกระแสละครเรื่องนี้ยังทำให้พระเอกคิมซูฮยอน ได้รับคัดเลือกเป็นหนึ่งในนักแสดงพิธีเปิดกีฬาเอเชียนเกมส์ 2014ที่เมืองอินชอนอีกด้วย รวมไปถึงเสื้อผ้าและเครื่องสำอางที่ปรากฏในเรื่องก็ยังเกิดกระแสความนิยมคลั่งไคล้ตามมาเช่นกันเนื้อเรื่องย่อ เนื้อเรื่องย่อ. เมื่อ 400 ปีก่อน พงศาวดารโชซอนได้มีบันทึกถึงวัตถุประหลาดรูปอ่างล้างหน้าปรากฏบนฟากฟ้า เคลื่อนที่รวดเร็วดั่งลูกศร มีเสียงก้องดังและหายวับไปดุจดั่งเปลวเพลิง ในเวลานั้นเองโดมินจุนได้มาถึงโลกแห่งนี้ เขามีความสามารถในการได้ยิน การมองเห็น ความเร็วที่เหนือกว่ามนุษย์ถึง 7 เท่า และพลังในการเคลื่อนย้ายสิ่งของ เขาได้ช่วยชีวิตเด็กสาวคนหนึ่งเอาไว้ ด้วยจิตใจที่งดงามของเด็กสาว สุดท้ายเธอยอมแลกชีวิตของตัวเองเพื่อปกป้องมินจุน มินจุนติดอยู่บนโลกเพื่อรอคอยการกลับมาของดาวเคราะห์น้อยและยานจากดาวแม่ การได้รู้จักกับมนุษย์มากมายทำให้เขาเกลียดชังความโลภและความเห็นแก่ตัวของมนุษย์ และไม่คิดจะยุ่งเกี่ยวกับมนุษย์คนใดๆ กระทั่ง 400 ปีผ่านไป เขาได้ช่วยชีวิตของชอนซงอี เด็กที่มีหน้าตาเหมือนกับเด็กสาวคนนั้น เหตุการณ์นั้นยังคงตราตรึงอยู่ในใจของซงอีเสมอมา 12 ปีผ่านไป ชอนซงอีกลายเป็นซูเปอร์สตาร์ผู้แสนโด่งดัง แต่ก็เป็นที่รู้กันทั่วไปว่าเธอทั้งโง่ หลงตัวเอง และมีนิสัยเสียต่างๆ มากมาย และแล้วซงอีก็ย้ายเข้ามาอยู่คอนโดหรูข้างห้องของมินจุน ซงอีมีเพื่อนสนิทคือยูเซมี ที่เป็นดาราเหมือนกัน ส่วนอีฮวีคยองเป็นเพื่อนตั้งแต่สมัยเรียนของทั้งคู่ เซมีหลงรักฮวีคยองมาตั้งแต่เด็ก ในขณะที่ฮวีคยองก็หลงรักซงอีมาโดยตลอดแต่ซงอีไม่เคยรับรักฮวีคยองเลย เธอยังคงรอคอยชายคนที่ช่วยชีวิตเธอไว้เมื่อ 12 ปีที่แล้ว เมื่อซงอีและมินจุนอยู่ห้องติดกันจึงต้องมาเกี่ยวข้องกันเรื่อยๆ ความรู้สึกของทั้ง 2 คน จึงเริ่มพัฒนาขึ้นทีละน้อย แต่ก็เกิดเรื่องไม่คาดฝันคือฮันยูรา ดาราคู่แข่งของซงอีถูกฆ่าตาย ซงอีต้องเข้ามาพัวพันกับคดีนี้และยังถูกตามล่าจากใครบางคนที่อยู่เบื้องหลังเรื่องทั้งหมด ส่วนมินจุนก็ต้องคอยช่วยเหลืออยู่ห่างๆ จนตัวตนของเขาถูกเปิดเผย พร้อมๆ กันนั้นดาวเคราะห์น้อยที่เขารอคอยมานานถึง 400 ปีกำลังจะโคจรมาถึงก่อนที่พลังในตัวเขาจะหมดลง ชายหนุ่มจึงต้องเลือกระหว่างรักษาชีวิตตัวเองไว้ หรือปกป้องชีวิตของมนุษย์โลกที่เขาเคยเกลียดชัง ขณะที่ฆาตกรตัวจริงดูเหมือนจะอยู่ใกล้ตัวมากขึ้นเรื่อยๆนักแสดงเพลงประกอบเพลงประกอบ. - Promise - คิม ซูฮยอน - In Front Of Your House - คิม ซูฮยอน - Every Moment Of You - ซอง ชีคยอง - Tears Fallin' Like Today - Huh Gak - I Love You - Just - Hello, Goodbye -Hyolyn Sistar - Man From The Stars - Younha - Like a star - k.will - My Destiny - Lynรางวัลรีเมก รีเมก. ในประเทศไทย มีการรีเมกโดยทางบรอดคาซท์ ไทย เทเลวิชั่น ออกอากาศทางสถานีโทรทัศน์ไทยทีวีสีช่อง 3 โดยทางสถานีได้ซื้อลิขสิทธิ์ไว้ โดยวางบทพระเอกให้แก่ ณเดชน์ คูกิมิยะ และบทนางเอกได้แก่ ภีรนีย์ คงไทย</doc>
