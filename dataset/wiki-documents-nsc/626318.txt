<doc id="626318" url="https://th.wikipedia.org/wiki?curid=626318" title="23-เอเฟ">23-เอเฟ เบย์นตีเตรส-เอเฟ () เป็นเหตุการณ์ความพยายามรัฐประหารในประเทศสเปนซึ่งเริ่มขึ้นเมื่อวันที่ 23 กุมภาพันธ์ 2524 และสิ้นสุดลงในวันรุ่งขึ้น เหตุการณ์นี้ยังรู้จักกันในอีกชื่อว่า เอลเตเคราโซ () ซึ่งมาจากนามบุคคลที่โดดเด่นที่สุด อันโตนิโอ เตเคโร (Antonio Tejero) ผู้นำกลุ่มนายทหารกวาร์เดียซีบิลติดอาวุธ 200 นาย พังเข้าไปในสภาผู้แทนราษฎรสเปนระหว่างกระบวนการเลือกตั้งเลโอปอลโด กัลโบ โซเตโลให้เป็นนายกรัฐมนตรีคนใหม่ของประเทศ สมเด็จพระราชาธิบดีควน การ์โลสที่ 1 แห่งสเปน พระมหากษัตริย์ ทรงออกแถลงการณ์ทางโทรทัศน์ประณามรัฐประหารและกระตุ้นให้ธำรงไว้ซึ่งกฎหมายและความต่อเนื่องของรัฐบาลที่มาจากการเลือกตั้งตามระบอบประชาธิปไตย ไม่นานรัฐประหารก็ล้มเหลว หลังยึดรัฐสภาและจับคณะรัฐมนตรีเป็นตัวประกันไว้นาน 18 ชั่วโมง ผู้จับตัวประกันยอมจำนนในเช้าวันรุ่งขึ้นโดยไม่มีผู้ใดได้รับอันตราย</doc>
