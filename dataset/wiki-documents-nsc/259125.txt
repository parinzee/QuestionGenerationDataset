<doc id="259125" url="https://th.wikipedia.org/wiki?curid=259125" title="แคว้นปุลยา">แคว้นปุลยา ปุลยา () หรือ อะพิวเลีย () เป็นแคว้นหนึ่งในยี่สิบแคว้นของประเทศอิตาลี อยู่ทางตะวันออกเฉียงใต้ของประเทศ มีอาณาเขตจรดทะเลเอเดรียติกทางทิศตะวันออก จรดทะเลไอโอเนียนทางทิศตะวันออกเฉียงใต้ และจรดช่องแคบโอตรันโตและอ่าวตารันโตทางทิศใต้ ส่วนใต้สุดของแคว้นเป็นคาบสมุทรเล็ก ๆ ที่มีชื่อว่าซาเลนโต มีรูปร่างคล้ายกับส้นรองเท้าหากเปรียบอิตาลีเป็นรองเท้าบูต แคว้นปุลยามีพื้นที่ทั้งหมด 19,358 ตารางกิโลเมตร (7,474 ตารางไมล์) และมีประชากรอาศัยอยู่ประมาณ 4 ล้านคน มีอาณาเขตทางพื้นดินจรดแคว้นโมลีเซทางทิศเหนือ จรดแคว้นคัมปาเนียทางทิศตะวันตก และจรดแคว้นบาซีลีคาตาทางทิศตะวันตกเฉียงใต้ ประเทศที่อยู่ใกล้เคียงได้แก่ โครเอเชีย บอสเนียและเฮอร์เซโกวีนา มอนเตเนโกร แอลเบเนีย และกรีซซึ่งตั้งอยู่อีกฝั่งหนึ่งของทะเลเอเดรียติกและทะเลไอโอเนียน แคว้นนี้มีอาณาเขตขยายไปทางตอนเหนือถึงมอนเตการ์กาโน และเป็นสถานที่ปฏิบัติการครั้งสุดท้ายในสงครามพิวนิกครั้งที่สองภูมิศาสตร์ ภูมิศาสตร์. แคว้นปุลยาตั้งอยู่ตอนปลายสุดของคาบสมุทรอิตาลีทางด้านทิศใต้ ครอบคลุมพื้นที่ 19,357 ตารางกิโลเมตร ซึ่งมีพื้นที่เรียบและที่เนินเขาต่ำ ๆ ส่วนพื้นที่ที่เป็นภูเขามีเพียงแถบการ์กาโนที่ยื่นออกไปในทะเลและมอนตีดาอูนีที่ตั้งอยู่ทางตอนเหนือของแคว้น แต่จะไม่มีพื้นที่ที่สูงกว่า 1,150 เมตร เป็นแคว้นที่มีพื้นที่ภูเขาน้อยที่สุดในประเทศอิตาลี ส่วนลักษณะภูมิอากาศ แคว้นปุลยามีอากาศร้อนและแห้งในฤดูร้อน มีฝนตกในฤดูหนาว มีปริมาณน้ำฝนประมาณ 500 มิลลิเมตรต่อปีการแบ่งเขตการปกครอง การแบ่งเขตการปกครอง. แคว้นปุลยาแบ่งเขตการปกครองออกเป็น 6 จังหวัด แต่ละจังหวัดประกอบด้วยเทศบาลรวมทั้งหมด 258 แห่ง แบ่งออกเป็นจังหวัดบารี 41 เทศบาล, จังหวัดบรินดีซี 20 เทศบาล, จังหวัดฟอจจา 61 เทศบาล, จังหวัดเลชเช 97 เทศบาล, จังหวัดตารันโต 29 เทศบาล และจังหวัดบาร์เลตตา-อันเดรีย-ตรานี 10 เทศบาล</doc>
