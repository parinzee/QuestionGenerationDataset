<doc id="54410" url="https://th.wikipedia.org/wiki?curid=54410" title="แคม (อวัยวะเพศ)">แคม (อวัยวะเพศ) แคม หรือ ลาเบียม () คือส่วนหนึ่งของช่องสังวาส เป็นโครงสร้างคล้ายริมฝีปาก สี ขนาด และลักษณะที่ปรากฏของแคมมีได้หลากหลายในผู้หญิงแต่ละคน บางคนแคมเล็กเกือบไม่มี และในอีกคนอาจอวบและโหนกออกมา เป็นความแตกต่างเฉพาะบุคคล ขณะที่บางอย่างอาจโยงถึงพันธุกรรม เช่น แคมเล็กของชาว (khoisan) ผ้ากันเปื้อน (khoikhoi) อาจย้อยลงมาถึง 4 นิ้ว ออกมานอกแคมใหญ่ เมื่อยืนระหว่างถูกกระตุ้นทางเพศ แคมจะมีเลือดมาคั่งเต็มจนล้นออกมาให้เห็น และมีสีคล้ำหรือแดงขึ้น ลาเบียมเป็นพหูพจน์ labia มาจาภาษาละติน หมายถึง "ริมฝีปาก" ใช้อธิบายถึงโครงสร้างคล้ายริมฝีปาก แต่ในภาษาอังกฤษมักใช้เรียกส่วนของช่องสังวาสกายวิภาคกายวิภาค. - แคมใหญ่ เป็นโครงสร้างคล้ายริมฝีปาก ประกอบขึ้นจากเยื่อไขมันและผิวหนัง ซึ่งขึงแต่ละข้างของช่องสังวาส และหลังจากวัยแรกรุ่นจะปกคลุมด้วยขนหัวหน่าวตามธรรมชาติ เมื่อยืนเท้าชิดปกติแล้ว แคมจะปกปิดส่วนอื่น ๆ ของช่องสังวาสอย่างมิดชิด สีผิวหนังด้านนอกของแคมใหญ่ใกล้เคียงกับผิวหนังส่วนใหญ่ของแต่ละคน แม้ว่าจะมีการแปรผันแตกต่างกันไปยิ่งยวด ผิวหนังด้านในมักเป็นสีชมพูหรือน้ำตาลอ่อน - แคมเล็ก เป็นกลีบผิวหนังอ่อนนุ่มสองกลีบ ภายในแคมใหญ่บนแต่ละข้างของปากช่องคลอด มีตั้งแต่ขนาดเล็กจนถึงใหญ่จนล้นออกภายนอกแคมใหญ่ คลิตอริสอยู่ที่ด้านหน้าของช่องสังวาส ตรงยอดที่แคมเล็กสบกัน ยอดที่เห็นได้ของคลิตอริสหรือปุ่มกระสัน (คลิตอรัล แกลน) ถูกปกปิดด้วยเนื้อเยื่อคลุม เรียกว่า "กลีบคลุมปุ่มกระสัน"ในแง่วัฒนธรรม ในแง่วัฒนธรรม. วัฒนธรรมเกือบทั้งหมด ในบรรดาส่วนที่มองเห็นได้เกือบทั้งหมดของเพศหญิง แคมมักถูกพิจารณาว่าเป็นของสงวน การเปิดเผยส่วนนี้จะถูกควบคุมโดยจารีตแห่งวัฒนธรรมสังคมอย่างเคร่งครัด ผู้หญิงบางคน โดยเฉพาะในวงการภาพยนตร์แนวยั่วกามารมณ์ อาจไปทำลาเบียพลาสตีเพื่อดัดแปลงรูปลักษณ์ปรากฏของแคม ลาเบียพลาสตี (Labiaplasty) คือ กระบวนการศัลยกรรมเพื่อการสร้างหรือเปลี่ยนรูปแคม ในประเทศไทยมักเรียกภาษาปากว่า "รีแพร์" เนื่องจากเหตุผลของการไปทำรีแพร์ของผู้หญิงนั้น ส่วนใหญ่เป็นเพราะอวัยวะเพศหญิงถูกใช้ร่วมเพศมามาก หรือไม่ก็เกิดจากการคลอดลูก หรือทั้งสองอย่างรวมกัน ซึ่งอาจมีผลทำให้ช่องสังวาสและช่องคลอดไม่กระชับเหมือนแต่ก่อน และมีลักษณะเปลี่ยนไป เช่น ช่องสังวาสกว้างขึ้น หรือยาวขึ้น เป็นต้น</doc>
