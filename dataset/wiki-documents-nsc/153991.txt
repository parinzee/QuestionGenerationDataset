<doc id="153991" url="https://th.wikipedia.org/wiki?curid=153991" title="จอร์ดิน สปากส์">จอร์ดิน สปากส์ จอร์ดิน สปากส์ ( เกิด 22 ธันวาคม ค.ศ. 1989) เป็นนักร้องแนวป็อปชาวอเมริกัน และเป็นผู้ชนะเลิศจากการประกวดอเมริกันไอดอล ประจำฤดูกาลที่ 6 (2007) ขณะอายุ 17 ปี นับเป็นผู้ชนะที่มีอายุน้อยที่สุดในประวัติศาสตร์ของรายการ ในการออดิชัน ในรายการอเมริกันไอดอล เธอใช้เพลง "บีคอสยูเลิฟด์มี" ของเซลิน ดิออนในการแข่งรอบแรก และในที่สุดเธอก็คว้ารางวัลชนะเลิศด้วยเพลง "ไฟเตอร์" ของคริสติน่า อากีเลร่า เมื่อวันที่ 23 พฤษภาคม 2007 จนกระทั่งเธอได้เซ็นสัญญากับค่ายเพลง 19 เรคอร์ดิงส์/ไจฟ์เรเคิดส์ และหลังจากเซ็นสัญญาได้เพียง 10 วัน จอร์ดิ้นก็มีซิงเกิลแรก "แทตทู" ซึ่งโปรดิวซ์โดยสตาร์เกต เพลงนี้สามารถขึ้นชาร์ทซิงเกิลในอเมริกาได้ที่อันดับ 8 และหลังจากนั้น อัลบั้มของเธอ จอร์ดิน สปากส์ ออกวางขายในอเมริกาตั้งแต่ปลายเดือนพฤศจิกายน ค.ศ. 2007 และสามารถเข้าอันดับอัลบั้มขายดีได้สูงที่อันดับที่ 10 ในสัปดาห์แรกที่ออกวางขาย</doc>
