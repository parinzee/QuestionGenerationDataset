<doc id="319225" url="https://th.wikipedia.org/wiki?curid=319225" title="ยานี มัลเฮนโด">ยานี มัลเฮนโด ยานีน มัลเฮนโด (Yani Malhendo) นักมวยสากลชาวอินโดนีเซีย สถิติการชก 19 ครั้ง ชนะ 8 (น็อค 5) เสมอ 2 แพ้ 9ประวัติ ประวัติ. มัลเฮนโดขึ้นชกมวยสากลอาชีพครั้งแรกเมื่อ 20 มกราคม พ.ศ. 2533 ชนะ อีโปเอ็ง ที่ อินโดนีเซีย จกนั้นขึ้นชกอีก 3 ครั้ง ชนะ 2 แพ้ 1 ก่อนจะหยุดชกไป 5 ปี กลับมาชกอีกครั้งใน พ.ศ. 2538 โดยขึ้นชิงแชมป์เงารุ่นจูเนียร์ฟลายเวท IBF ชนะน็อค วันวิน จ.เจริญ ยก 11 ที่อินโดนีเซีย แต่พอมาป้องกันแชมป์หนแรก ก็มาเสียแชมป์ให้เอกวิทย์ สิงห์ชัชวาลที่สุพรรณบุรี หลังจากนั้น มัลเฮนโดมาชกนอกรอบในไทย เมื่อ พ.ศ. 2539 แพ้คะแนนเอกภพ ผลเจริญ และสมศักดิ์ สิงห์ชัชวาลย์ ก่อนจะชกชนะน็อค ยอดดอย สิงห์ชัชวาลย์ ยก 3 เมื่อ พ.ศ. 2540 จึงได้ขึ้นชิงแชมป์ PABA รุ่นฟลายเวทเมื่อ 12 ธันวาคม พ.ศ. 2540 แต่เป็นฝ่ายแพ้คะแนนเด่นเก้าแสน เก้าวิชิต ไม่ได้แชมป์ หลังจากนั้น มัลเฮนโดขึ้นชิงแชมป์เงารุ่นซูเปอร์ฟลายเวท WBC ชนะน็อค ฮิปโป กาลา ยก 3 ที่ จาการ์ตา เมื่อ 27 มิถุนายน พ.ศ. 2541 ได้ครองแชมป์ และยังชกนอกรอบ ชนะคะแนนพรชัย ศิษย์พระพรหมที่อินโดนีเซียด้วย แต่หลังจากนั้น การชกของมัลเฮนโดก็ตกต่ำลง ขึ้นชิงแชมป์อินโดนีเซียรุ่นซูเปอร์ฟลายเวทก็เป็นฝ่ายแพ้คะแนนแฮงกี วูวุนกัน ไปเมื่อ 20 มีนาคม พ.ศ. 2544 แม้จะชกแก้มือกับวูวุนกันอีก ก็แพ้อีก หลังจากที่มาชกนอกรอบ แพ้คะแนน ฟ้าสั่ง พ.ธวัชชัยเมื่อ 26 เมษายน พ.ศ. 2545 มัลเฮนโดก็ไม่ได้ขึ้นชกมวยอีกเกียรติประวัติเกียรติประวัติ. - แชมป์เงารุ่นจูเนียร์ฟลายเวท IBF- ชิง 2 พฤษภาคม 2538 ชนะน็อค วันวิน จ.เจริญ ยก 11 ที่ อินโดนีเซีย - เสียแชมป์ 29 ตุลาคม 2538 แพ้คะแนน เอกวิทย์ สิงห์ชัชวาลย์ ที่ สุพรรณบุรี - แชมป์เงารุ่นซูเปอร์ฟลายเวท WBC- ชิง 27 มิถุนายน 2541 ชนะน็อค ฮิปโป กาลา ยก 3 ที่ อินโดนีเซีย - เคยชิงแชมป์ต่อไปนี้แต่ไม่สำเร็จ- ชิงแชมป์ PABA รุ่นฟลายเวทเมื่อ 12 ธันวาคม 2540 แพ้คะแนน เด่นเก้าแสน เก้าวิชิต ที่ กทม.</doc>
