<doc id="483430" url="https://th.wikipedia.org/wiki?curid=483430" title="จังหวัดบัวใหญ่">จังหวัดบัวใหญ่ จังหวัดบัวใหญ่ เป็นโครงการจัดตั้งจังหวัดของประเทศไทยที่เสนอโดยนายอรุณ อัครปรีดี กับประชาชนจำนวน 20,582 คน ยื่นรายชื่อเสนอกฎหมาย "ร่างพระราชบัญญัติตั้งจังหวัดบัวใหญ่ พ.ศ. ..." เมื่อวันที่ 17 กรกฎาคม พ.ศ. 2555 และก่อนหน้านั้นได้ยื่นต่อนายโกศล ปัทมะ สมาชิกสภาผู้แทนราษฎร จังหวัดนครราชสีมา เมื่อวันที่ 21 พฤษภาคม พ.ศ. 2555 ขอให้แยกจังหวัดนครราชสีมา ออกเป็น "จังหวัดบัวใหญ่" เนื่องจากอำเภอบัวใหญ่ และอำเภออื่นๆที่ต้องการแยกห่างไกลความเจริญ ต่อมาในปี พ.ศ. 2557 ร่างพระราชบัญญัติตั้งจังหวัดบัวใหญ่ดังกล่าวสิ้นสุดลงภายหลังคณะรักษาความสงบแห่งชาติเข้ายึดอำนาจการปกครอง จึงส่งผลให้การเสนอเรื่องตกไปข้อมูลทั่วไป ข้อมูลทั่วไป. จังหวัดบัวใหญ่ จะประกอบด้วย อำเภอบัวใหญ่ อำเภอบัวลาย อำเภอสีดา อำเภอประทาย อำเภอโนนแดง อำเภอแก้งสนามนาง อำเภอคง และอำเภอบ้านเหลื่อม รวมเนื้อที่ 2,426.58 ตร.กม. ประชากรประมาณ 374,871 คน ความหนาแน่น 154.48 คน/ตร.กม.สถานที่สำคัญในตัวเมืองบัวใหญ่สถานที่สำคัญในตัวเมืองบัวใหญ่. - อำเภอบัวใหญ่ ได้มีการจัดตั้งศาลจังหวัดบัวใหญ่ เมื่อปี พ.ศ. 2537 และเปิดทำการเมื่อวันที่ 1 กรกฎาคม พ.ศ. 2537 เพื่ออำนวยความสะดวกแก่ประชาชนในพื้นที่ - สถานีรถไฟชุมทางบัวใหญ่ เป็นสถานีรถไฟระดับ 1 ในเส้นทางสายตะวันออกเฉียงเหนือ ซึ่งสถานีแห่งนี้จะเป็นสถานีที่ทางรถไฟสายชุมทางแก่งคอย-ชุมทางบัวใหญ่ และสายชุมทางถนนจิระ-หนองคาย มาบรรจบกัน</doc>
