<doc id="832641" url="https://th.wikipedia.org/wiki?curid=832641" title="แคดเมียมคลอไรด์">แคดเมียมคลอไรด์ แคดเมียมคลอไรด์ () เป็นสารประกอบแคดเมียมและคลอรีน มีสูตรเคมีคือ CdCl มีลักษณะเป็นผลึกสีขาว มีคุณสมบัติเป็นสารดูดความชื้น โครงสร้างของแคดเมียมคลอไรด์เป็นทรงสี่เหลี่ยมขนมเปียกปูนแบบสมมาตร คล้ายกับโครงสร้างของแคดเมียมไอโอไดด์ แคดเมียมคลอไรด์เป็นกรดแบบลิวอิสแบบอ่อน ละลายได้ดีในน้ำและตัวทำละลายมีขั้วอื่น ๆ แคดเมียมคลอไรด์แบบแอนไฮดรัสเตรียมได้จากปฏิกิริยาของคลอรีนหรือแก๊สไฮโดรเจนคลอไรด์และแคดเมียม ตามสมการ กรดไฮโดรคลอริกสามารถสร้างแคดเมียมคลอไรด์ได้ จากการทำปฏิกิริยากับสารเช่น แคดเมียมออกไซด์หรือแคดเมียมคาร์บอเนต แคดเมียมคลอไรด์ใช้ในการเตรียมแคดเมียมซัลไฟด์ เพื่อใช้ทำแคดเมียมเยลโลว์ รงควัตถุอนินทรีย์สีเหลืองสด ตามสมการ ในห้องปฏิบัติการ แคดเมียมคลอไรด์ใช้ในการเตรียมสารประกอบออร์แกโนแคดเมียม นอกจากนี้ยังใช้ในกระบวนการถ่ายเอกสารและการชุบโลหะด้วยไฟฟ้า</doc>
