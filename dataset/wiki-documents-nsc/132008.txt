<doc id="132008" url="https://th.wikipedia.org/wiki?curid=132008" title="โรงเรียนบ้านหัวหาด">โรงเรียนบ้านหัวหาด โรงเรียนบ้านหัวหาด เป็น โรงเรียนประจำหมู่บ้านหัวหาด ตั้งอยู่ที่ บ้านหัวหาด ตำบลคุ้งตะเภา อำเภอเมืองอุตรดิตถ์ จังหวัดอุตรดิตถ์ สังกัดสำนักงานเขตพื้นที่การศึกษาอุตรดิตถ์เขต 1 สำนักงานคณะกรรมการการศึกษาขั้นพื้นฐาน กระทรวงศึกษาธิการ โรงเรียนบ้านหัวหาดเป็นโรงเรียนในกลุ่ม คุ้งตะเภา-ถ้ำฉลอง แบ่งการเปิดการสอนเป็น ระดับประถมศึกษา และระดับก่อนประถมศึกษา โรงเรียนบ้านหัวหาดได้ดำเนินการจัดการเรียนการสอน โดยทำการสอนครั้งแรก ตั้งแต่ชั้นประถมศึกษาปีที่ 1 ถึงชั้นประถมศึกษาปีที่ 4 มี นายอนันต์ เอี่ยมสรรพางค์ เป็นครูใหญ่คนแรก ปัจจุบันเปิดทำการสอนเป็น 2 ระดับชั้น คือระดับก่อนประถมศึกษา และระดับประถมศึกษา มีนายอำนวย คงอินทร์ ดำรงตำแหน่ง ผู้อำนวยการโรงเรียนบ้านหัวหาดประวัติ ประวัติ. โรงเรียนบ้านหัวหาด เดิมชื่อว่า โรงเรียนวัดป่าสักเรไร หมู่ที่ 5 ตำบลคุ้งตะเภา อำเภอเมืองอุตรดิตถ์ จังหวัดอุตรดิตถ์ ก่อตั้งเมื่อวันที่ 23 เมษายน พ.ศ. 2482 โดยนายอำเภอเมืองอุตรดิตถ์ เป็นผู้จัดตั้ง ในระยะแรกของการก่อตั้งได้อาศัยศาลาการเปรียญวัดป่าสักเรไรเป็นสถานที่เรียน โดยเปิดทำการสอน ตั้งแต่ ชั้นประถมศึกษาปีที่ 1 ถึงชั้นประถมศึกษาปีที่ 4 ตามหลักสูตรของกระทรวงศึกษาธิการ มีนายอนันต์ เอี่ยมสรรพางค์ เป็นครูใหญ่คนแรก (ได้อาศัยเรียนอยู่ที่ศาลาการเปรียญวัดป่าสักเรไรจนถึง พ.ศ. 2504 จึงย้ายมายังที่ตั้งปัจจุบัน) ปี พ.ศ. 2482 นายอนันต์ เอี่ยมสรรพพางค์ ได้จับจองที่ดินเป็นของโรงเรียนตามหนังสือ สค.1 หมายเลขที่ 233 ลงวันที่ 24 พฤษภาคม พ.ศ. 2498 และได้ทำการขึ้นทะเบียนเป็นที่ราชพัสดุเลขทะเบียนที่ 27075 ปี พ.ศ. 2490 ทางราชการให้ นายเสงี่ยม มีปิ่น มาดำรงตำแหน่งครูใหญ่ ปี พ.ศ. 2492 ทางราชการให้ นายเชือน เพาะโภชน์ มาดำรงตำแหน่งครูใหญ่ ปี พ.ศ. 2498 นายหลง ฟักสด กำนันตำบลคุ้งตะเภา ได้สร้างอาคารเรียนถาวรให้ 1 หลัง มุงสังกะสี พื้นเป็นไม้กระดาน มีฝาและฝ้า จำนวน 3 ห้องเรียน กับห้องมุขอีก 1 ห้อง คิดเป็นเงิน 40,000 บาท โดยขอเข้าทำประโยชน์ในที่น้ำไหลทรายมูลของโรงเรียนมีกำหนด 18 ปี (พ.ศ. 2504 - 2521) วันที่ 10 สิงหาคม พ.ศ. 2504 ได้ย้ายการเรียนการสอนจากวัดป่าสักเรไรมาเรียนที่อาคารเรียนใหม่ โดยนายปรีชา มั่นหมาย ศึกษาธิการอำเภอเมืองอุตรดิตถ์มาเป็นประธานเปิดอาคารเรียน เดือนกันยายน พ.ศ. 2506 ได้รับอนุญาตจากทางราชการเปลี่ยนชื่อโรงเรียนจาก โรงเรียนวัดป่าสักเรไร มาเป็นชื่อ โรงเรียนบ้านหัวหาด จนถึงปัจจุบันหัวหน้าสถานศึกษาสัญลักษณ์โรงเรียนบ้านหัวหาดตราสัญลักษณ์โรงเรียนบ้านหัวหาดคำขวัญโรงเรียนบ้านหัวหาดสีประจำโรงเรียนบ้านหัวหาดพื้นที่ของสถานศึกษาอาณาบริเวณของสถานศึกษา พื้นที่ของสถานศึกษา. อาณาบริเวณของสถานศึกษา. โรงเรียนบ้านหัวหาด ตั้งอยู่ที่ บ้านหัวหาด ตำบลคุ้งตะเภา อำเภอเมืองอุตรดิตถ์ จังหวัดอุตรดิตถ์ ตั้งอยู่ในที่ราชพัสดุ มีพื้นที่ 32 ไร่เศษ มีอาณาเขตโรงเรียนดังนี้- ทิศเหนือ จดแม่น้ำน่าน - ทิศใต้ จดที่ดินของนายมูล สายเสม - ทิศตะวันออก จดที่ดินวัดป่าสักเรไร และที่ดินของนางดอกไม้ มีปิ่น - ทิศตะวันตก จดที่ดินของนายครีม มุ่ยจาด และนางขิง มุ่ยจาด เดิมมีเนื้อที่ทั้งหมด 17 ไร่ 2 งาน ต่อมาพื้นที่ดินฝั่งที่ติดกับลำน้ำน่านพัดพังทลายลง เนื่องจากน้ำท่วมทุกปี ทำให้ที่ดินทางเหนือเกิดเป็นที่น้ำไหลทรายมูล เพิ่มขึ้นเรื่อย ๆ จนถึงปัจจุบัน ปรากฏว่ามีเนื้อที่โดยประมาณ 34 ไร่เศษอาคารสถานที่การศึกษาการจัดการศึกษาการรับบุคคลเข้าศึกษาระดับก่อนเกณฑ์การศึกษาระดับประถมศึกษาการสำเร็จการศึกษาการติดต่อโรงเรียน การติดต่อโรงเรียน. สามารถติดต่อโรงเรียนบ้านหัวหาดได้โดยทางโทรศัพท์เลขหมาย 0-5544-8086</doc>
