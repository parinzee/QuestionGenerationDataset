<doc id="854822" url="https://th.wikipedia.org/wiki?curid=854822" title="สโมสรฟุตบอลสวินดันทาวน์">สโมสรฟุตบอลสวินดันทาวน์ สโมสรฟุตบอลสวินดันทาวน์ () สโมสรฟุตบอลแห่งหนึ่ง ตั้งอยู่ในเมืองสวินดัน มณฑลวิลท์เชอร์ ประเทศอังกฤษ ปัจจุบันเล่นอยู่ในระดับลีกวัน สวินดันทาวน์เดิมเมื่อก่อตั้งใช้ชื่อว่า "สวินดันเอเอฟซี" (Swindon AFC) ในปี ค.ศ. 1879 และเปลี่ยนชื่อมาเป็น "สปาร์ตันส์" (Spartans) ในปี ค.ศ. 1880 และ "สวินดันทาวน์" ในปี ค.ศ. 1883 มีสนามเหย้า คือ เคาน์ตีกราวด์ ตั้งแต่ปี ค.ศ. 1896 มีความจุทั้งหมด 15,728 คน สวินดันทาวด์เข้าสู่ลีกฟุตบอลอาชีพตั้งแต่ปี ค.ศ. 1920 โดยเริ่มเปลี่ยนมาเป็นสโมสรฟุตบอลอาชีพในปี ค.ศ. 1894 ในประวัติศาสตร์สโมสรเคยเล่นในลีกสูงสุดของประเทศ คือ พรีเมียร์ลีก แค่ครั้งเดียวเท่านั้น ในฤดูกาล 1993–94 ด้วยการเลื่อนชั้นขึ้นมาจากการเล่นคัดเลือกหรือเพลย์ออฟ แต่เมื่อจบฤดูกาลก็ตกชั้นทันที โดยทำสถิติชนะแค่ 5 ครั้ง เสมอ 15 และแพ้ 22 เสียประตูไปถึง 100 ประตู และไม่ได้ชนะสโมสรใดเลยติดต่อกันถึง 15 นัด เมื่อจบฤดูกาลมีคะแนน 30 คะแนน โดยอยู่ห่างจากสโมสรที่ได้อันดับที่ 19 คือ อิปสวิชทาวน์ ซึ่งเป็นอันดับสุดท้ายที่จะไม่ตกชั้นถึง 13 คะแนน (ในขณะนั้นพรีเมียร์ลีกมีทั้งสิ้น 22 สโมสร) และจากบัดนั้นสวินดันทาวน์ยังไม่เคยหรือแม้แต่เข้าใกล้การได้เลื่อนขึ้นสู่ลีกสูงสุดอีกเลย</doc>
