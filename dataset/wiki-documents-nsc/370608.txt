<doc id="370608" url="https://th.wikipedia.org/wiki?curid=370608" title="คู สตาร์ก">คู สตาร์ก แคทลีน ดี-แอนน์ สตาร์ก (เกิด 26 เมษายน ค.ศ. 1956) เป็นนักแสดง นางแบบ และช่างภาพชาวอเมริกัน รู้จักกันในชื่อ คู สตาร์ก () สตาร์กมีชื่อเสียงจากการรับบทเปลือยในภาพยนตร์อีโรติกของอังกฤษ เรื่อง The Awakening of Emily หรือ Emily ในปี ค.ศ. 1976 และต่อมาได้มีความสัมพันธ์คบหากับเจ้าฟ้าชายแอนดรูว์ พระราชโอรสในสมเด็จพระราชินีนาถเอลิซาเบธที่ 2 แห่งพระราชวงศ์อังกฤษ ทั้งคู่คบหากันเป็นเวลา 18 เดือน ก่อนทรงอภิเษกสมรสกับซาราห์ มาร์กาเร็ต เฟอร์กูสัน สตาร์กเกิดและเติบโตที่นิวยอร์ก สหรัฐอเมริกา เป็นบุตรของผู้อำนวยการสร้าง และพิธีกรรายการโทรทัศน์ ต่อมาเธอได้ย้ายมาอยู่ประเทศอังกฤษตั้งแต่อายุ 16 ปี และเริ่มได้งานแสดงภาพยนตร์สเปนเรื่อง Las adolescentes (1975) และภาพยนตร์อังกฤษเรื่อง Emily (1976) เธอยังได้แสดงบทตัวประกอบในภาพยนตร์เรื่อง Star Wars (1977) แต่บทของเธอถูกตัดออกในภายหลัง ต่อมาเธอได้คบหากับเจ้าฟ้าชายแอนดรูว์ ท่ามกลางความไม่เห็นด้วยจากสมาชิกพระราชวงศ์อังกฤษ และได้ยุติความสัมพันธ์กันในปี ค.ศ. 1982 หลังเจ้าฟ้าชายแอนดรูว์เสด็จกลับจากสงครามหมู่เกาะฟอล์กแลนด์</doc>
