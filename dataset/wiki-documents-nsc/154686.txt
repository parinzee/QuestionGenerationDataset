<doc id="154686" url="https://th.wikipedia.org/wiki?curid=154686" title="สู่สวรรค์">สู่สวรรค์ สู่สวรรค์ () เป็นนิยายวิทยาศาสตร์ของ อาร์เทอร์ ซี. คลาร์ก ที่ตีพิมพ์เป็นครั้งแรกในปี พ.ศ. 2521 เนื้อเรื่องกล่าวถึงโครงการก่อสร้างลิฟต์อวกาศ ขึ้นบนยอดเขาแห่งหนึ่ง บนเกาะกลางทะเลของประเทศศรีลังกา ในคริสต์ศตวรรษที่ 22 เพื่อใช้ในการขนส่งวัสดุขึ้นสู่วงโคจรของโลก แทนการใช้จรวด นวนิยายเรื่องนี้ ได้รับรางวัลนวนิยายดีเด่น รางวัลเนบิวลา ประจำปี พ.ศ. 2522 และรางวัลฮิวโก ประจำปี พ.ศ. 2523 ได้รับการแปลเป็นภาษาไทยในปี พ.ศ. 2528 โดย คมสันติ์ โดยณัฐ ศาสตร์ส่องวิทย์ เป็นบรรณาธิการ ใช้ชื่อไทยว่า สู่สวรรค์ ตอนเริ่มเขียนครั้งแรก คลาร์กประมาณการว่า การสร้างลิฟต์อวกาศจะสำเร็จได้ประมาณคริสต์ศตวรรษที่ 22 แต่เมื่อตีพิมพ์หนังสือออกไป คลาร์กพบว่ามีการเสนอแนวคิดในทำนองเดียวกัน โดยนักวิทยาศาสตร์รัสเซีย เขาจึงคาดว่าการก่อสร้างอาจจะเป็นไปได้ภายในคริสต์ศตวรรษที่ 21 ฉากหลังในนวนิยาย คลาร์กระบุว่า ลิฟต์อวกาศสร้างบนยอดเขาศรีกานดา ใจกลางของประเทศทาโพรเบน ใกล้กับซากปรักหักพังของปราสาท Yakkagala ที่สร้างในคริสต์ศตวรรษที่ 5 โดยกษัตริย์กาลิทาส ซึ่งใกล้เคียงกับยอดเขาศรีบาทาและเมืองสีคิริยะที่สร้างโดยพระเจ้ากัสสปะ</doc>
