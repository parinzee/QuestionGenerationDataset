<doc id="850460" url="https://th.wikipedia.org/wiki?curid=850460" title="วิทยาลัยเกษตรและเทคโนโลยีบุรีรัมย์ สถาบันการอาชีวศึกษาเกษตรภาคตะวันออกเฉียงเหนือ">วิทยาลัยเกษตรและเทคโนโลยีบุรีรัมย์ สถาบันการอาชีวศึกษาเกษตรภาคตะวันออกเฉียงเหนือ วิทยาลัยเกษตรและเทคโนโลยีบุรีรัมย์&nbsp;(อังกฤษ&nbsp;: Buriram College of Agriculture and Technology&nbsp;) เป็นวิทยาลัยด้านการเกษตร&nbsp;สังกัดสถาบันการอาชีวศึกษาเกษตรภาคตะวันออกเฉียงเหนือ&nbsp;ตั้งอยู่ในจังหวัดบุรีรัมย์&nbsp;โดยเปิดสอน 3 หลักสูตร คือ ปวช., ปวส. และปริญญาตรี&nbsp;(ต่อเนื่อง)ประวัติ ประวัติ. วิทยาลัยเกษตรและเทคโนโลยีบุรีรัมย์ แรกเริ่มก่อตั้งขึ้นเป็น "โรงเรียนประถมวิสามัญเกษตรกรรม จังหวัดบุรีรัมย์" เมื่อวันที่ 1 พฤศจิกายน พ.ศ. 2473 โดยใช้เงินสะสมศึกษาพลีและเงินช่วยการประถมศึกษา เปิดสอนระดับประถมวิสามัญเกษตรกรรม (ป.4-ป.5) ต่อมาปี พ.ศ.2481 ได้รับการเปลี่ยนชื่อใหม่เป็น "โรงเรียนเกษตรกรรมบุรีรัมย์" เปิดสอนระดับมัธยมศึกษาตอนต้น (แผนกเกษตรกรรม) และเปิดสอนระดับมัธยมศึกษาตอนปลาย (แผนกเกษตรกรรม) ในปี พ.ศ. 2494 พ.ศ. 2519 โรงเรียนฯ ได้รับการยกฐานะให้เป็น "วิทยาลัยเกษตรกรรมบุรีรัมย์" โดยเปิดสอนระดับประกาศนียบัตรวิชาชีพชั้นสูงแผนกเกษตรกรรม&nbsp;(ปวส.เกษตร) และจัดตั้งไร่ฝึกนักศึกษาเพื่อเป็นแหล่งฝึกงานของนักเรียนนักศึกษาด้วย พ.ศ. 2520 วิทยาลัยฯ ได้รับผู้ที่จบ ม.ศ. 5 เพื่อเข้าศึกษาระดับประกาศนียบัตรวิชาชีพ (ปวช.) แผนกเกษตรกรรม&nbsp; หลักสูตร 1 ปี และโครงการฝึกอาชีพเกษตรกรรมระยะสั้น, โครงการฝึกอาชีพเกษตรกรรมเคลื่อนที่ ให้แก่เกษตรกรทั่วไปในพื้นที่จังหวัดบุรีรัมย์ด้วย พ.ศ. 2524 วิทยาลัยฯ ได้เปิดสอนระดับประกาศนียบัตรวิชาชีพ (ปวช.) แผนกเกษตรกรรม รับผู้สำเร็จ ม.3 &nbsp; หรือเทียบเท่าหลักสูตร 3 ปี และในปี พ.ศ. 2527 ได้ดำเนินการเปิดสอนระดับประกาศนียบัตรวิชาชีพเทคนิค (ปวท.) &nbsp; และระดับประกาศนียบัตรวิชาชีพ &nbsp; (พิเศษ) (ปวช.พิเศษ) ตามโครงการอาชีวศึกษาพัฒนาชนบท พ.ศ. 2528 วิทยาลัยฯ เปิดดำเนินการศูนย์สาธิตและขยายพันธุ์ไม้ผลที่บริเวณท้ายเขื่อนลำนางรอง อำเภอโนนดินแดง จังหวัดบุรีรัมย์ตามโครงการพัฒนาอันเนื่องมาจากพระราชดำริ (ปัจจุบันยกฐานเป็นวิทยาลัยเทคโนโลยีและการจัดการโนนดินแดง) พ.ศ. 2537 กระทรวงศึกษาธิการ ให้วิทยาลัยฯ ดำเนินการทำหน้าที่วิทยาลัยชุมชนอีกบทบาทหนึ่งในชื่อ&nbsp;“วิทยาลัยชุมชนศรีบุรีรัมย์” โดยเปิดสอนสาขาวิชานอกภาคเกษตรในระดับ ปวช. และปวส. พ.ศ. 2539 วิทยาลัยฯ ได้รับการประกาศให้เปลี่ยนชื่อเป็น "วิทยาลัยเกษตรและเทคโนโลยีบุรีรัมย์" เปิดสอนในประเภทเกษตรกรรมและบริหารธุรกิจในระดับ ปวช., ปวส.ตามนโยบายปฏิรูปการศึกษาโครงการเกษตรเพื่อชีวิตของนายสุขวิช รังสิตพลรัฐมนตรีว่าการกระทรวงศึกษาธิการในขณะนั้น จนกระทั่ง พ.ศ. 2557 วิทยาลัยฯ ถูกควบรวมตามประกาศกฎกระทรวงเรื่อง "การรวมสถานศึกษาอาชีวศึกษาเพื่อจัดตั้งสถาบันการอาชีวศึกษาเกษตร พ.ศ. 2556"&nbsp;จึงมีผลทำให้วิทยาลัยเกษตรและเทคโนโลยีบุรีรัมย์ รวมเป็นหน่วยงานหนึ่งของในสถาบันการอาชีวศึกษาเกษตรภาคตะวันออกเฉียงเหนือ&nbsp;เพื่อเปิดสอนในระดับปริญญาตรี (ต่อเนื่อง) ตั้งแต่นั้นเป็นต้นมาที่ตั้งที่ตั้ง. 1. ศูนย์อำนวยการฯ : อยู่ทางทิศใต้ห่างจากศาลากลางจังหวัดบุรีรัมย์หลังเก่าประมาณ 1 กิโลเมตร ติดกับวงเวียนอนุสาวรีย์สมเด็จเจ้าพระยามหากษัตริย์ศึก (รัชกาลที่ 1) ที่ตั้ง เลขที่ 67 หมู่ 1 ถนนสายบุรีรัมย์&nbsp;– ประโคนชัย ตำบลอิสาณ อำเภอเมืองบุรีรัมย์ จังหวัดบุรีรัมย์ มีพื้นที่ทั้งหมดประมาณ 350 ไร่ 2. ไร่ฝึกนักศึกษา 871 ไร่เศษ ตั้งอยู่ที่บ้านสามศิลา ตำบลหินเหล็กไฟ อำเภอคูเมือง จังหวัดบุรีรัมย์ ซึ่งอยู่ห่างจากศูนย์อำนวยการฯ ประมาณ 40 กิโลเมตร&nbsp;เปิดสอน &nbsp;เปิดสอน. ปัจจุบันทำการเรียนการสอน ดังนี้หลักสูตรประกาศนียบัตรวิชาชีพ หลักสูตรประกาศนียบัตรวิชาชีพ. รับนักเรียนจบ ม.3 เรียนต่อ 3 ปี- สาขาวิชาการบัญชี - สาขาวิชาคอมพิวเตอร์ธุรกิจ - สาขาวิชาช่างกลเกษตร - สาขาวิชาประมง(การเพาะเลี้งสัตว์นำ้) - สาขาวิชาพืชศาสตร์ - สาขาวิชาสัตวศาสตร์ - สาขาวิชาอุตสาหกรรมเกษตร - สาขาการเลขานุก่าร - สาขาการโรงแรมหลักสูตรปรกาศนียบีตรวิชาชีพชั้นสูง หลักสูตรปรกาศนียบีตรวิชาชีพชั้นสูง. รับนักเรียนจบ ม.6 หรือ ปวช. เรียนต่อ 2 ปี- สาขาวิชาการบัญชี - สาขาวิชาคอมพิวเตอร์ธุรกิจ - สาขาวิชาช่างกลเกษตร - สาขาวิชาการเพาะเลี้งสัตว์นำ้ - สาขาวิชาพืชศาสตร์ - สาขาวิชาสัตวศาสตร์ - สาขาวิชาอุตสาหกรรมเกษตร - สาขาการจัดการสำนักงาน - สาขาการโรงแรมหลักสูตรปริญญาตรี (ต่อเนื่อง)หลักสูตรปริญญาตรี (ต่อเนื่อง). - ยังไม่มีการเปิดสอนในปัจจุบัน (รอสภาสถาบันอนุมัติหลักสูตร)</doc>
