<doc id="947690" url="https://th.wikipedia.org/wiki?curid=947690" title="วัดน้ำจั้น">วัดน้ำจั้นวัดน้ำจั้น วัดน้ำจั้น. วัดเป็นสถานที่สำคัญทางศาสนา เป็นศูนย์รวมใจของชาวพุทธ เป็นศาสนาสถานในการปฏิบัติศาสนกิจต่างๆ และที่สำคัญไปกว่านั้นคือเป็นสถานที่พักพิงใจ ช่วยให้จิตของเราสงบสุข สุขุมเยือกเย็น และมีสมาธินอกจากวัดจะเป็นสถานที่เคารพสักการะของชาวพุทธแล้ว วัดยังเป็นแหล่งศึกษาความรู้ต่างๆ อีกมากมาย และเป็นศูนย์กลางของหมู่บ้านอีกด้วยสังคมไทยของเรานั้นนับถือศาสนาพุทธเป็นศาสนาพุทธเป็นศาสนาประจำชาติ เป็นเครื่องยึดเหนี่ยวจิตใจของคนไทยให้รู้จักบาปบุญ คุณโทษ รู้ถูกรู้ผิด รู้จักให้อภัย ไม่เอารักเอาเปรียบ แก่งแย่งชิงดีซึ่งกันและกัน ทำให้หมู่บ้าน และสังคมมีความสุขหมู่บ้านน้ำจั้น ก็เช่นเดียวกัน ชาวบ้านยังเลื่อมใสศรัทธาในพระพุทธศาสนาอย่างเคร่งครัดโดยมี วัดน้ำจั้น เป็นศูนย์รวมจิตใจ วัดน้ำจั้นตั้งอยู่หมู่ที่ 2 – 3 ต.เขาสามยอด อ.เมือง จ.ลพบุรีเป็นวัดที่อยู่ในสังกัดนิกายมหายานอาจารย์คำพัน เหมหอม ได้เล่าให้ฟังว่า พอชาวบ้านน้ำจั้น มาตั้งถิ่นฐานอยู่ที่นี้ ก็มีคนมาอาศัยอยู่มากมาย สาเหตุของการมีวัดน้ำจั้น มาเกิดขึ้นก็เพราะว่าลุงคำมีซึ้งเป็นคนในหมู่บ้านนี้ อาศัยอยู่กับภรรยา พอภรรยาเสียชีวิต ท่านก็มาบวชเป็นพระภิกษุ ชาวบ้านจึงช่วยกันสร้างกุฏิ ถวายและกันเขตวัดให้ แล้วก็ให้หลวงพ่อคำมีเป็นเจ้าอาวาสวัดน้ำจั้น หัวเรี่ยวหัวแรงที่ช่วยกันสร้างวัดน้ำจั้นขึ้นก็คือปู่เหลือก พ่อทิม พ่อทวน พ่อสอน บุคคลเหล่านี้ช่วยกันทำนุบำรุงวัด และมีบรรดาลูกหลานสืบทอดดูแลต่อเนื่องมาจนถึงปัจจุบันเจ้าอาวาส ๙ รูปเจ้าอาวาส ๙ รูป. 1. รูปที่ 1     พระคำมี   พ.ศ. ๒๔๐๐ – ๒๔๑๕ 2. รูปที่ 2     พระชา   พ.ศ. ๒๔๑๖ – ๒๔๓๕ 3. รูปที่ 3     พระปารมี    พ.ศ. ๒๔๓๖ – ๒๔๕๖ 4. รูปที่ 4     พระพนต์   พ.ศ. ๒๔๕๗ – ๒๔๗๔ 5. รูปที่ 5     พระเรือน   พ.ศ. ๒๔๗๕ – ๒๔๙๐ 6. รูปที่ 6     พระลี   พ.ศ. ๒๔๙๑ – ๒๕๐๗ 7. รูปที่ 7     พระจันทร์   พ.ศ. ๒๕๐๘ – ๒๕๒๒ 8. รูปที่ 8     พระพรมหา   พ.ศ. ๒๕๒๓ – ๒๕๔๑ 9. รูปที่ 9     พระครูนวกรรมาธิวัฒน์   ฐานกโร พ.ศ. ๒๕๕๔ - ปัจจุบันประวัติเจ้าอาวาส รูปปัจจุบัน ประวัติเจ้าอาวาส รูปปัจจุบัน. พระครู นวกรรมาธิวัฒน์  ฐานกโร อายุ ๔๐ พรรษา ๑๖ วิทยฐานะ น.ธ.เอก วัดน้ำจั้น ตำบล เขาสามยอด อำเภอเมือง จังหวัดลพบุรีสถานะเดิม สถานะเดิม. ชื่อ อธิวัฒน์  ทับแสนลี เกิดวันที่ ๒๘ มิถุนายน พ.ศ. ๒๕๒๑ บิดาชื่อ สุนี  ทับแสนลี มารดา ชื่อ สมร   ทับแสนลี บ้านเลขที่ ๒๒๓ หมู่ ๑๗ ตำบล ไชยวาน อำเภอไชยวาน จังหวัดอุดรธานีบรรพชา บรรพชา. วันที่ ๑ เมษายน พ.ศ. ๒๕๓๖ โครงการ บรรพชาสามเณรภาคฤดูร้อนเฉลิมพระเกียรติพระเทพรัตนราชสุดาฯ ณ พัทธสีมา วัดอุดมมงคล ตำบล ไชยวาน อำเภอไชยวาน จังหวัดอุดรธานี พระอุปัชฌาย์   พระครูอุดมธรรมฐิติ   วัดอุดมมงคล ตำบล ไชยวาน    อำเภอไชยวาน   จังหวัดอุดรธานีอุปสมบท อุปสมบท. วันที่ ๑๔ มิถุนายน พ.ศ. ๒๕๔๕ ณ พัทธสีมา วัดอุดมมงคล ตำบล ไชยวาน อำเภอไชยวาน จังหวัดอุดรธานี พระอุปัชฌาย์   พระครูอุดมธรรมฐิติ   วัดอุดมมงคล ตำบล ไชยวาน    อำเภอไชยวาน   จังหวัดอุดรธานี พระกรรมวาจาจารย์   พระอาจารย์หยาด   ฐิติเมโธ  วัดอุดมมงคล ตำบล ไชยวาน    อำเภอไชยวาน  จังหวัดอุดรธานี พระอนุสาวนาจารย์   พระครูจันทวิมลกิจ    วัดอุดมมงคล ตำบล ไชยวาน    อำเภอไชยวาน   จังหวัดอุดรธานีวิทยฐานะ วิทยฐานะ. พ.ศ. ๒๕๓๖ สำเร็จมัธยมศึกษาปีที่ ๖ โรงเรียน ไชยวานวิทยา พ.ศ. ๒๕๕๑ สอบได้นักธรรมชั้นเอก วัดวิชิตสังฆาราม สำนักเรียนคณะจังหวัดภูเก็ต พ.ศ. ๒๕๕๕ สำเร็จการศึกษาหลักสูตรประกาศนียบัตรการบริหารกิจการคณะสงฆ์ (ป.บส.)มหาวิทยาลัยมหาจุฬาลงกรณ์ราชวิทยาลัย ณ วัดพระนอนจักรสีห์วรวิหาร จังหวัด สิงห์บุรีดำรงตำแหน่งดำรงตำแหน่ง. 1. เจ้าอาวาสวัดน้ำจั้น 2. คณะกรรมการบริหารสถานศึกษาโรงเรียนชุบศรฯ 3. คณะกรรมการ สอบธรรมสนามหลวงอำเภอเมืองลพบุรี 4. ประธานโครงการบรรพชาสามเณรวัดน้ำจั้น 5. คณะกรรมการศูนย์พัฒนาเด็กเล็กเทศบาลเมืองเขาสามยอด 6. ผู้แทนแม่กองธรรมสนามหลวง 7. พระกรรมวาจารย์ 8. พระสอนศีลธรรมในโรงเรียน 9. เป็นครูสอนพระปริยัติธรรมประจำสำนักศาสนาศึกษาวัดสระมะเกลือ 10. ประธานกองเลขานุการสอบธรรมศึกษาโรงเรียนเทศบาลเมืองเขาสามยอด ๑ความรู้พิเศษความรู้พิเศษ. 1. พ.ศ. ๒๕๕๓ จบหลักสูตรครูสอนวิชาพระพุทธศาสนา ของกรมการศาสนา 2. จบหลักสูตรคอมพิวเตอร์ขั้นพื้นฐาน 3. จบหลักสูตรพระวิปัสสนาจารย์ ตามแนวสติปัฏฐาน ๔ 4. เป็นพระสอนศีลธรรมในโรงเรียนถาวรวัตถุภายในวัดโบสถ์เก่า ถาวรวัตถุภายในวัด. โบสถ์เก่า. โบสถ์ของวัด น้ำจั้น นั้นเป็นโบสถ์พวน มีเอกลักษณ์โดดเด่น เพราะมีการสร้างด้วยหินทั้งหลัง อาจารย์คำพัน เหมหอม กล่าวว่าสาเหตุของการใช้หินสร้างก็เพราะสมัยก่อนนั้นการก่อสร้างด้วยปูนนั้นทำยาก และใช้งปประมาณในการสร้างสูง ชาวบ้านจึงพากันไปเก็บหินจากบนเขามาสร้างโบสถ์ วิธีการทำนั้นก็ก็ไม่ได้ยากอะไรหนัก พอเก็บหินได้มากพอตามที่ต้องการแล้ว ก็จะนำทรายมาผสมกับน้ำผึ้งเพื่อให้เกิดการก่อตัว แล้วนำหินมาวางก่อขึ้นเป็นชั้นๆ จนได้รูปร่างของโบสถ์ และลุงเฉลิม บุญส่ง เล่าเสริมต่อว่า เมื่อก่อนนั้นหลังคาโบสถ์เป็นไม้ แต่เนื่องจากโบสถ์หลังนี้มีอายุหลายสิบปีจึงผุพังและทรุดโทรมตามกาลเวลา จึงได้เปลี่ยนหลังคาไม้เป็นหลังคากระเบื้องแต่ยังคงรูปเดิมของโบสถ์ไว้ บรรยากาศภายในร่มเย็นข้างในมีพระประธานให้เราได้กราบไหว้บูชา ส่วนด้านนอกก็มีลานโพธิ์กว้างไว้สำหรับนั่งพักผ่อน รอบๆ ลานโพธิ์ก้จะมีพระประจำวันเกิดให้สักการบูชาด้วย แต่ส่วนใหญ่จะนิยมไหว้กันในช่วงสงกรานต์ศาลเจ้าปู่บ้าน ศาลเจ้าปู่บ้าน. ชาวบ้านน้ำจั้น จะเรียกศาลเจ้าแห่งนี้ว่า ศาลเจ้าปู่บ้าน ศาลเจ้าปู่บ้านนี้เชื่อว่ามีความศักดิ์สิทธิ์มาก ใครที่มาบนบานขออะไรก็มักจะได้ที่ขอนอกจากนี้ชาวบ้านยังเชื่อว่าท่านจะคอยปกปักรักษา และคุ้มครองชาวน้ำจั้น ให้อยู่รอดปลอดภัยจากภยันตรายต่างๆ เวลาที่ประกอบกิจกรรมหรือพิธีกรรมอะไรก็ตามจะต้องมีการมากราบไหว้ขอพรจากเจ้าปู่บ้านเสมอ แม้กระทั่ง งานบวช งานแต่งในช่วงหน้าฝน ชาวบ้านก็จะมาขอไม่ให้ฝนตกเวลาจัดงาน จนงานเสร็จสิ้นพ้นผ่านไปด้วยความเรียบร้อยโรงเจ โรงเจ. โรงเจแห่งนี้สร้างขึ้นที่หลังวัด สาเหตุที่สร้างโรงเจแห่งนี้ขึ้น เพราะมีคนจีนที่มีความเลื่อมใสศรัทธามาสร้างไว้ โดยมาขอซื้อที่ดินของชาวบ้านในหมู่บ้าน สาเหตุที่เลือกซื้อที่ของน้ำจั้น เพราะว่ามีราคาถูกกว่าที่อื่นหลังจากที่สร้างโรงเจเสร็จก็ไม่มีใครมาดูแล คนที่สร้างและเกี่ยวข้องก็สูญหายไป ปัจจุบันมีมูลนิธิมาดูแลคือ มูลนิธิคุณธรรมสถานไต่ฮงกงจีลีเกาะ โรงเจแห่งนี้สร้างได้ประมาณ 20 แล้วเนื่องจากว่าโรงเจแห่งนี้ตั้งอยู่ในอาณาบริเวณของวัดน้ำจั้น ดังนั้นทางมูลนิธิจึงยกโรงเจให้วัดดูแลประเพณี ทำบุญกลางบ้าน ประเพณี ทำบุญกลางบ้าน. ประเพณีทำบุญกลางบ้านในแต่ละท้องถิ่นย่อมมีความแตกต่างกันออกไปตามสภาพแวดล้อม วิถีชีวิต ตลอดจนความเชื่อของคนในหมู่บ้านที่นับถือกันมาตั้งแต่สมัยโบราณ เช่นเดียวกับประเพณีการทำบุญกลางบ้านของชาวบ้านน้ำจั้น ซึ่งเป็นประเพณีที่สำคัญอีกอย่างหนึ่งของชาวไทยพวนที่ทำกันมาเป็นประจำทุกปี การทำบุญกลางบ้านจะจัดตรงกับวันอาทิตย์ที่ 3 ของเดือนพฤษภาคมของทุกปี ไม่ได้กำหนดว่าจะตรงกับข้างขึ้นหรือข้างแรม สาเหตุที่จัดประเพณีทำบุญกลางบ้านนี้ เมื่อก่อนมีไฟไหม้หมู่บ้านซึ้งสร้างความเสียหายให้แก่ชาวบ้านเป็นจำนวนมาก ชาวบ้านจึงได้รวมตัวกันจัดงานทำบุญกลางบ้าน ซึ่งเชื่อกันว่าจะช่วยให้ล้างอาถรรพ์หรือสิ่งชั่วร้ายในหมู่บ้านออกไป ทำให้คนในหมู่บ้านอยู่กันอย่างสงบแหล่งที่มา</doc>
