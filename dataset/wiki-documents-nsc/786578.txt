<doc id="786578" url="https://th.wikipedia.org/wiki?curid=786578" title="บ๊อบเกิร์ลส์">บ๊อบเกิร์ลส์ บ๊อบเกิร์ลส์ (; เกาหลี: 단발머리) เป็นอดีตวงดนตรีในแนวเกิร์ลกรุป สัญชาติเกาหลีใต้ สังกัดโครมเอนเตอร์เทนเมนต์ เปิดตัวเมื่อปี ค.ศ. 2014 และปิดตัวลงเมื่อต้นปี ค.ศ. 2015ประวัติ ประวัติ. บ๊อบเกิร์ลส์ เปิดตัวในฐานะรุ่นน้องของเครยอนป๊อป วงเกิร์ลกรุปในสังกัดเดียวกันที่โด่งดังประสบความสำเร็จไปก่อนหน้านั้น โดยมีเอกลักษณ์เฉพาะตัวคือ สมาชิกในวงต่างไว้ผมสั้นหรือผมบ๊อบ โดยทางต้นสังกัดได้กล่าวว่า "โดยปกติเมื่อหญิงสาวตัดผมยาวของพวกเธอก็หมายความว่าพวกเธอจะผ่านเข้าสู่การเปลี่ยนแปลงทางจิตใจบางอย่าง ในทำนองเดียวกันบ๊อบเกิร์ลส์มีจุดมุ่งหมายที่จะเป็นตัวแทน การเปลี่ยนแปลงของความเป็นผู้หญิงในยุคของเรา" บ๊อบเกิร์ลส์ เปิดตัวด้วยการโชว์เคสครั้งแรกเมื่อวันที่ 10 มิถุนายน ค.ศ. 2014 ที่ย่านกังนัม ในกรุงโซล และในวันเดียวกันก็ได้เผยแพร่มิวสิกวิดีโอซิงเกิล No Way และต่อมาด้วยซิงเกิลที่สอง Oh My Boy จากนั้นได้ออกรายการเอ็ม! เคาต์ดาวน์ ในวันที่ 12 มิถุนายน และในวันที่ 30 กรกฎาคม ทางต้นสังกัดก็ได้โปรโมต Oh My Boy ด้วยการแสดงโชว์ในรายการโชว์แชมป์เปียน และในวันถัดมาอัลบั้มชุดแรกของทางวงก็ได้วางจำหน่าย ในชื่อชุด "The 1st Single Album" พร้อมกับอัลบั้ม "Summer Repackage" ซึ่งเป็นการรีมิกซ์ผลงานในอัลบั้มแรกด้วย ในปลายปีเดียวกัน บ๊อบเกิร์ลส์ได้ร่วมกับศิลปินอีกหลายวงในสังกัด ในอัลบั้มพิเศษชุด "Chrome Family – A Very Special Christmas" เนื่องในโอกาสวันคริสต์มาส โดยอัลบั้มเปิดให้ดาวน์โหลดกันได้ในวันที่ 3 ธันวาคม พร้อมกับมิวสิกวิดีโอซิงเกิล Love Christmas ต่อมาในวันที่ 24 กุมภาพันธ์ ค.ศ. 2015 ทางโครมเอนเตอร์เทนเมต์ได้แถลงว่า จีนา หนึ่งในสมาชิกวงได้ป่วยเป็นสมองอักเสบ ซึ่งเพิ่งตรวจพบเมื่อปลายปีที่ผ่านมา จึงได้ตัดสินใจยุติบทบาทของวง และยกเลิกสัญญากับสมาชิกที่เหลือ เพื่อให้ทุกคนแยกย้ายเข้าสังกัดใหม่ได้ เป็นอันยุติบ๊อบเกิร์ลส์ลงในที่สุด หลังจากเปิดตัวมาเพียงแค่ 8 เดือนเท่านั้นสมาชิกสมาชิก. - จวน ดาเฮ (อักษรโรมัน: Jeon Dahye, เกาหลี: 전다혜)&nbsp;– นักร้องเสียงหลัก (ปัจจุบันใช้ชื่อว่า "มิหยอก" (Migyo; 미교) เป็นสมาชิกวงเกิร์ลกรุป เลิฟอัส) - ฮอ ยูจอง (อักษรโรมัน: Heo Yujeong, เกาหลี: 허유정)&nbsp;– แรปเปอร์หลัก ,นักร้องเสริม(ปัจจุบันเป็นสมาชิกวงใหม่ที่เปิดตัวเมื่อปลาปี ค.ศ. 2015 ในสังกัดจีเอชเอนเตอร์เทนเมนต์) - ยวม จีนา (อักษรโรมัน: Yeom Jina, เกาหลี: 염지나)&nbsp;– นักร้องนำ - นา ดันบี (อักษรโรมัน: Na Danbi, เกาหลี: 나단비)&nbsp;– นักร้องนำ (ปัจจุบันเป็นสมาชิกวงเลิฟอัสเหมือนกับดาเฮ )ผลงานซิงเกิลซิงเกิลกับศิลปินอื่นการแสดงมิวสิกวิดีโอโชว์และสารคดีคอนเสิร์ตและทัวร์ร่วมกับคอนเสิร์ตคอนเสิร์ตและทัวร์. ร่วมกับคอนเสิร์ต. - 2014: Chrome Happy Concert in Cheongju (ช็องจู) - 2014: First Chrome Family in Japan Concert (ชินะงะวะ, กรุงโตเกียว)</doc>
