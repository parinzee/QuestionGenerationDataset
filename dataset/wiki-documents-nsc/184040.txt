<doc id="184040" url="https://th.wikipedia.org/wiki?curid=184040" title="เหรียญรางวัลคาร์เนกี">เหรียญรางวัลคาร์เนกี เหรียญรางวัลคาร์เนกี () ได้เริ่มขึ้นเมื่อปี ค.ศ. 1936 เพื่อเป็นเกียรติแด่ แอนดรูว์ คาร์เนกี ชาวสกอตแลนด์ เป็นรางวัลที่มอบให้สำหรับนวนิยายสำหรับเด็กและผู้ใหญ่ โดยวรรณกรรมที่จะได้รับการเสนอชื่อนั้นจะต้องเป็นภาษาอังกฤษ และควรจะได้รับการตีพิมพ์ในสหราชอาณาจักรมาก่อนเป็นเวลาอย่างน้อย 1 ปี คณะกรรมการผู้ตัดสินรางวัลประกอบด้วยบรรณารักษ์ 13 คนจาก CILIP วรรณกรรมที่ได้รับการเสนอชื่อต้องได้รับเสียงตอบกลับจากเด็กนักเรียนผู้อ่านด้วยเช่นกัน เหรียญรางวัลคาร์เนกีจะมอบให้เมื่อประมาณเดือนกรกฎาคมตามปีที่ได้ตีพิมพ์ ผู้ชนะจะได้รับเหรียญทองและเงินสด 500 ปอนด์ กฎดั้งเดิมเคยกำหนดไว้ว่า ผู้เขียนหนังสือหนึ่งคนสามารถได้รับรางวัลนี้ได้เพียงครั้งเดียวเท่านั้น แต่ต่อมาได้มีการเปลี่ยนแปลงกฎให้สามารถมอบเหรียญรางวัลแก่ผลงานที่มีผู้เขียนคนเดียวกันได้แล้ว</doc>
