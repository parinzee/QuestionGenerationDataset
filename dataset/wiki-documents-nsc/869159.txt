<doc id="869159" url="https://th.wikipedia.org/wiki?curid=869159" title="จอห์น วินดัม">จอห์น วินดัม จอห์น วินดัม ปากส์ ลูคัส เบย์นอน แฮร์ริส (; 10 กรกฎาคม ค.ศ. 1903 – 11 มีนาคม ค.ศ. 1969) เป็นนักเขียนชาวอังกฤษ เกิดที่เมืองดอร์ริดจ์ในวอริกเชอร์ (ปัจจุบันอยู่ในเขตเวสต์มิดแลนส์) เป็นบุตรของจอร์จ เบย์นอน แฮร์ริสกับเกอร์ทรูด ปากส์ มีน้องชายที่ต่อมาเป็นนักเขียนเช่นกันคือ วิเวียน เบย์นอน แฮร์ริส วินดัมใช้ชีวิตวัยเด็กในเขตเอดจ์บาสตันในเมืองเบอร์มิงแฮม เมื่อเขาอายุได้ 8 ปี บิดาและมารดาของเขาแยกกันอยู่ วินดัมเรียนในหลายโรงเรียนก่อนจะเรียนที่โรงเรียนบีเดลส์ จากนั้นเขาทำงานหลายอย่างรวมถึงเขียนเรื่องสั้นให้นิตยสารอเมริกันหลายฉบับ โดยใช้นามปากกาส่วนใหญ่ว่า "จอห์น เบย์นอน" และ "จอห์น เบย์นอน แฮร์ริส" ในช่วงสงครามโลกครั้งที่สอง วินดัมรับราชการในกระทรวงสารสนเทศ ก่อนจะย้ายไปอยู่กองทหารสื่อสาร นอกจากนี้เขายังส่วนร่วมในการยกพลขึ้นบกที่นอร์ม็องดี หลังสงคราม วินดัมกลับมาเขียนหนังสือ ในปี ค.ศ. 1951 เขาตีพิมพ์นิยายเรื่อง The Day of the Triffids โดยใช้ชื่อจริง นิยายเรื่องนี้ได้รับการตอบรับอย่างล้นหลาม นอกจากนิยายเรื่องนี้แล้ว วินดัมยังมีผลงานที่สำคัญอื่น ๆ ได้แก่ The Chrysalids (ค.ศ. 1955) และ The Midwich Cuckoos (ค.ศ. 1957) ด้านชีวิตส่วนตัว วินดัมแต่งงานกับเกรซ อิโซเบล วิลสันในปี ค.ศ. 1963 วินดัมเสียชีวิตที่บ้านในเมืองปีเตอส์ฟิลด์ ในปี ค.ศ. 1969</doc>
