<doc id="97986" url="https://th.wikipedia.org/wiki?curid=97986" title="เกษม ศิริสัมพันธ์">เกษม ศิริสัมพันธ์ เกษม ศิริสัมพันธ์ (17 กรกฎาคม พ.ศ. 2475 - 30 พฤษภาคม พ.ศ. 2550) เคยเป็นสมาชิกสภานิติบัญญัติแห่งชาติ ในปี พ.ศ. 2516 สมาชิกวุฒิสภา สมาชิกสภาร่างรัฐธรรมนูญ พ.ศ. 2539 เลขาธิการพรรคกิจสังคม รัฐมนตรีช่วยว่าการกระทรวงมหาดไทย และรัฐมนตรีว่าการกระทรวงศึกษาธิการ เกษม ศิริสัมพันธ์ หรือ ดร.เกษม ศิริสัมพันธ์ เป็นผู้หนึ่งที่สนใจและมีบทบาทต่อวิชาชีพสื่อมวลชนไทย เป็นคณบดีคนแรกของคณะวารสารศาสตร์และสื่อสารมวลชน มหาวิทยาลัยธรรมศาสตร์ เป็นหัวหน้าโครงการปริญญาโท คณะนิเทศศาสตร์ มหาวิทยาลัยกรุงเทพ เป็นกรรมการผู้ทรงคุณวุฒิของสภาการหนังสือพิมพ์แห่งประเทศไทย และเป็นประธานมูลนิธิสื่อเพื่อการศึกษาของชุมชน ซึ่งดำเนินงานหนังสือพิมพ์ออนไลน์ประชาไท และเขียนบทความประจำในเว็บไซต์ของหนังสือพิมพ์ผู้จัดการ ดร.เกษม ศิริสัมพันธ์ ถึงแก่อนิจกรรม เมื่อเวลา 12:50 น. ของวันที่ 30 พฤษภาคม พ.ศ. 2550 ด้วยโรคมะเร็งลำไส้การศึกษา การศึกษา. ดร.เกษม ศิริสัมพันธ์ ศึกษาที่โรงเรียนอำนวยศิลป์ จบมัธยมปีที่ 6 จากวชิราวุธวิทยาลัย มัธยมปีที่ 8 จากกรุงเทพคริสเตียนวิทยาลัย ปริญญาตรีนิติศาสตร์ จากมหาวิทยาลัยธรรมศาสตร์ และเนติบัณฑิตไทย จากนั้นได้รับทุนเดินทางไปศึกษาต่อที่มหาวิทยาลัยวิสคอนซิน สหรัฐอเมริกา โดยสำเร็จปริญญาโททางหนังสือพิมพ์ ปริญญาโทรัฐศาสตร์ และปริญญาเอกรัฐศาสตร์จากมหาวิทยาลัยดังกล่าวเครื่องราชอิสริยาภรณ์</doc>
