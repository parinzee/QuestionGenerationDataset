<doc id="463039" url="https://th.wikipedia.org/wiki?curid=463039" title="เดโช สวนานนท์">เดโช สวนานนท์ เดโช สวนานนท์ (25 มิถุนายน พ.ศ. 2476- ) นักวิชาการทางกฎหมายและรัฐศาสตร์และอดีตนักการเมืองชาวไทย เป็นอดีตรองหัวหน้าพรรคประชาชนประวัติ ประวัติ. นายเดโช สวนานนท์ เกิดเมื่อวันที่ 25 มิถุนายน พ.ศ. 2476 จบปริญญาตรี การศึกษาศาสตรบัณฑิต เอกการบริหารการศึกษา (เกียรตินิยม) จากมหาวิทยาลัยศรีนครินทรวิโรฒ, ปริญญาโท วิทยาการจัดการ สาขาจิตวิทยา จากสหรัฐอเมริกา และปริญญาเอก การบริหารรัฐกิจ จากสหรัฐอเมริกา เคยรับราชการตำแหน่งอธิบดีกรมศิลปากร ในสังกัดกระทรวงศึกษาธิการการทำงาน การทำงาน. เคยเป็นสมาชิกสภาผู้แทนราษฎร (ส.ส.) ในพื้นที่กรุงเทพมหานคร 2 สมัย สังกัดพรรคประชาธิปัตย์ ในปี พ.ศ. 2529 และพรรคประชากรไทย ในปี พ.ศ. 2538และเคยลงรับสมัครเลือกตั้งเป็นผู้ว่าราชการกรุงเทพมหานคร ในการเลือกตั้งเมื่อวันที่ 7 มกราคม พ.ศ. 2533 สังกัดพรรคประชากรไทย โดยใช้เพลงหาเสียงที่ดัดแปลงมาจากเพลง Day-O (The Banana Boat Song) แต่เป็นฝ่ายแพ้ให้กับ พลตรี จำลอง ศรีเมือง ซึ่งเป็นผู้ว่าฯคนก่อน สังกัดพรรคพลังธรรมไป โดยนายเดโชได้ 283,895 คะแนน ขณะที่ พล.ต.จำลอง ได้ถึง 703,672 คะแนนต่อมา เป็นสมาชิกสภาร่างรัฐธรรมนูญฉบับ ปี พ.ศ. 2540 และรองสภาร่างรัฐธรรมนูญฉบับ ปี พ.ศ. 2550 คนที่ 1 โดยดำรงตำแหน่งตั้งแต่วันที่ 1 มกราคม พ.ศ. 2550 ถึงวันที่ 20 สิงหาคม ปีเดียวกันชีวิตครอบครัว ชีวิตครอบครัว. นายเดโช สวนานนท์ สมรสกับ ศาสตราจารย์กิตติคุณ ทักษิณา สวนานนท์ อาจารย์ประจำคณะวิศวกรรมศาสตร์ จุฬาลงกรณ์มหาวิทยาลัย (นามสกุลเดิม: อัตถากร, เป็นบุตรสาวของ ศาสตราจารย์ บุญชนะ อัตถากร) ทั้งคู่มีบุตรสาวด้วยกันทั้งหมด 3 คนเครื่องราชอิสริยาภรณ์เครื่องราชอิสริยาภรณ์. - เหรียญรัตนาภรณ์ รัชกาลที่ 9 ชั้นที่ 3</doc>
