<doc id="171396" url="https://th.wikipedia.org/wiki?curid=171396" title="แนวร่วมประชาชนเพื่อการปลดปล่อยโอมาน">แนวร่วมประชาชนเพื่อการปลดปล่อยโอมาน แนวร่วมประชาชนเพื่อการปลดปล่อยโอมาน (; - al-Jabha al-Sha'abiya li-Tahrīr 'Uman, PFLO) เป็นองค์กรนิยมลัทธิมาร์กและชาตินิยมอาหรับในโอมาน กลุ่มนี้ได้ต่อต้านสุลต่านในการปฏิวัติโดฟาร์จนกระทั่งการปฏิวัติสิ้นสุดเมื่อ พ.ศ. 2519ภูมิหลัง ภูมิหลัง. ผู้นำรุ่นเก่าของแนวร่วมมาจากแนวร่วมปลดปล่อยโดฟาร์ ซึ่งมีฐานที่มั่นในโดฟาร์ จังหวัดทางใต้ของโอมาน ก่อตั้งเมื่อ พ.ศ. 2505 โดยเป็นสาขาท้องถิ่นของขบวนการชาตินิยมอาหรับ เริ่มการต่อสู้ทางทหารในเดือนมิถุนายน พ.ศ. 2508การก่อตั้งแนวร่วม การก่อตั้งแนวร่วม. ในเดือนกันยายน พ.ศ. 2511 แนวร่วมปลดปล่อยโดฟาร์เปลี่ยนชื่อเป็นแนวร่วมประชาชนเพื่อการปลดปล่อยอ่าวอาระเบียที่ถูกยึดครอง สมาชิกส่วนใหญ่มาจากขบวนการชาตินิยมอาหรับที่เอียงซ้าย และได้รับอิทธิพลจากการปฏิวัติในเยเมนใต้ ในเดือนมิถุนายน พ.ศ. 2513 มีการก่อตั้งแนวร่วมประชาธิปไตยแห่งชาติเพื่อการปลดปล่อยโอมานและอ่าวอาระเบียขึ้นทางเหนือของโอมาน และได้รวมเข้ากับแนวร่วมประชาชนเพื่อการปลดปล่อยอ่าวอาระเบียที่ถูกยึดครองเมื่อเดือนธันวาคม พ.ศ. 2514 องค์กรใหม่นี้มีชื่อว่าแนวร่วมประชาชนเพื่อการปลดปล่อยโอมานและอ่าวอาระเบีย กลุ่มนี้ได้แพร่หลายเข้าไปในสหรัฐอาหรับเอมิเรตส์เมื่อ พ.ศ. 2516 กลุ่มนี้เปลี่ยนมาใช้ชื่อปัจจุบันเมื่อ พ.ศ. 2517 ในขณะที่มีการตั้งแนวร่วมประชาชนเพื่อการปลดปล่อยบาห์เรนเป็นองค์กรต่างหาก องค์กรนี้เน้นการต่อสู้แบบใต้ดินและมีองค์กรระดับเยาวชนคือ องค์กรเยาวชนโอมานกบฏโดฟาร์ กบฏโดฟาร์. หลังการก่อตั้ง แนวร่วมนี้มีส่วนเกี่ยวข้องในการปฏิวัติต่อต้านสุลต่าน การปฏิวัตินี้ประสบความสำเร็จในโดฟาร์ ซึ่งได้รับความช่วยเหลือทั้งทางทหารและการเงิน เนื่องจากถูกชาติตะวันตกปิดกั้น การก่อกบฏสิ้นสุดใน พ.ศ. 2519ขบวนการหลัง พ.ศ. 2519 ขบวนการหลัง พ.ศ. 2519. ใน พ.ศ. 2535 กลุ่มนี้เปลี่ยนชื่อเป็นแนวร่วมประชาธิปไตยประชาชนโอมาน ซึ่งต่อสู้เพื่อประชาธิปไตยโดยสันติวิธี</doc>
