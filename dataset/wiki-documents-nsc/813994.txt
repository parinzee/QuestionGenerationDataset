<doc id="813994" url="https://th.wikipedia.org/wiki?curid=813994" title="เป็ดIdol">เป็ดIdol เป็ดIdol เป็นละครชุดทางโทรทัศน์ (ซีรีส์) ที่มีจุดเด่นของเรื่องนำเสนอภาพสังคมของวัยรุ่นในยุคของการสื่อสารไร้พรหมแดน สะท้อนภาพของบุคคลที่เรียกตนเองว่าเป็น เน็ตไอดอล ซึ่งมีการสะท้อนภาพของการใช้สื่อสังคมออนไลน์ซึ่งนำไปสู่ความขัดแย้งในสังคม โดยละครชุดเรื่องนี้ออกอากาศในวันอาทิตย์ เวลา 17:15-18:00 น. (โดยประมาณ) และออกอากาศซ้ำในเช้าวันอาทิตย์ของสัปดาห์ถัดไป เวลา 08:15-09:00 น. ทาง จีเอ็มเอ็ม 25 โดยเป็นความร่วมมือระหว่าง MBO Teen Entertainment กับ จีเอ็มเอ็มบราโว เริ่มออกอากาศตอนแรกในวันที่ 11 กันยายน พ.ศ. 2559 โดยถิอเป็นละครชุดเรื่องแรกด้วยของทางเอ็มบีโอเอง ละครชุดเรื่องดังกล่าวทางบริษัทเอกชนซึ่งเป็นผู้สนับสนุนของละครชุดเรื่องนี้ มีความประสงค์ให้ละครชุดเรื่องนี้เป็นสื่อในการสร้างสำนึกการใช้สื่อสังคมออนไลน์ในทางสร้างสรรค์เนื้อเรื่องย่อนักแสดงนักแสดงหลักนักแสดง. นักแสดงหลัก. - ญานนีน ภารวี ไวเกล รับบท แสงแดด (ณัฐพิชญา) - ชิษณุชา ตันติเมธ รับบท จ๊าว / บี (บวร) - จิดาภา ศิริบัญชาวรรณ รับบท พิม (พิมพิกา) - ณัฐชา เดอซูซ่า (จีน่า ดี) รับบท มิโสะ / มะม่วง (มีสุข) - คริษฐ์ เฉิน รับบท ไอคิว (พิบูลย์) - ญาณิน โอภาสสถาวร รับบท เบบี้ (กัลยา กุลอ่อน) - ปณิพร อินทรา รับบท ดรีม (ปณิพร) - กุลิสรา นุตวงษ์ รับบท เฟย์ (กุลิสรา) - ชยพล จิรัฐ รับบท พี่บาสความนิยมและกระแสตอบรับ ความนิยมและกระแสตอบรับ. ละครชุดเรื่องดังกล่าวได้รับความนิยมอย่างรวดเร็วจากยอดการรับชมย้อนหลังผ่านทางยูทูบของเอ็มบีโอเอง โดยตอนแรกมียอดการรับชมอยู่ที่ 1.3 ล้านวิว ต่อหนึ่งวัน ส่วนตอนที่ 2 มียอดการรับชมเพิ่มขึ้นอยู่ที่ 1.5 ล้านวิว ต่อหนึ่งวัน แม้จะเว้นช่วงไประยะสั้นๆเพื่อถวายความอาลัยแด่พระบาทสมเด็จพระปรมินทรมหาภูมิพลอดุลยเดช แต่ความนิยมก็ยังไม่ลดลง โดยตอนที่ 6 ซึ่งออกอากาศในวันที่ 20 พฤศจิกายน พ.ศ. 2559 ยอดการรับชมเพิ่มขึ้นเป็น 3 ล้านวิวต่อหนึ่งวัน จนกระทั่งเมื่อออกอากาศครบทั้งหมด 8 ตอน ในวันที่ 4 ธันวาคม ยอดการรับชมรวมหนึ่งวันหลังจากนั้นเพิ่มขึ้นเป็น 40 ล้านวิวต่อหนึ่งวันการออกอากาศการออกอากาศ. - ตอนที่ 6 เดิมมีกำหนดออกอากาศในวันที่ 16 ตุลาคม 2559 แต่เนื่องจากพระบาทสมเด็จพระปรมินทรมหาภูมิพลอดุลยเดช เสด็จสวรรคต กสทช. จึงมีคำสั่งให้สถานีโทรทัศน์ทุกสถานีรวมถึงจีเอ็มเอ็ม 25 งดออกอากาศรายการตามปกติเป็นระยะเวลา 30 วัน และให้เกี่ยวโยงสัญญาณจากโทรทัศน์รวมการเฉพาะกิจแห่งประเทศไทย เผยแพร่สารคดีพระราชกรณียกิจของพระองค์มาออกอากาศแทนชั่วคราวระยะหนึ่ง ก่อนจะงดออกอากาศเป็นการชั่วคราวตามกำหนดข้างต้นตามที่ กสทช. ขอความร่วมมืองดรายการบันเทิง 30 วัน ตามมติที่ประชุมคณะกรรมการกิจการกระจายเสียงและกิจการโทรทัศน์ หลังจากที่โทรทัศน์ทุกช่องกลับมาออกอากาศได้ตามปกติในวันที่ 15 ตุลาคม 2559 จนกระทั่งมีการประกาศผ่านหน้าเพจเฟซบุ๊กของ MBO Teen Entertainment ว่า ตอนที่ 6 มีกำหนดออกอากาศในวันที่ 13 พฤศจิกายน พ.ศ. 2559 หลังมติที่ประชุม กสท. เมื่อวันที่ 3 พฤศจิกายน พ.ศ. 2559 อนุญาตให้สามารถออกอากาศรายการบันเทิงได้ตามปกติโดยงดรายการตลกเป็นการชั่วคราวในระยะ 7 วันแรก (13-19 พฤศจิกายน 2559) แต่ภายหลังเพื่อให้เป็นไปตามมติคณะรัฐมนตรีเมื่อวันที่ 1 พฤศจิกายน พ.ศ. 2559 อนุญาตให้จัดกิจกรรมบันเทิง รวมถึงนำเสนอรายการบันเทิงทางสถานีวิทยุกระจายเสียงและวิทยุโทรทัศน์ได้ตามปกติเริ่มตั้งแต่วันที่ 14 พฤศจิกายน พ.ศ. 2559 เป็นต้นไป ประกอบกับสถานีโทรทัศน์ส่วนใหญ่จะเริ่มนำเสนอรายการบันเทิงในวันที่ 19 พฤศจิกายน พ.ศ. 2559 ทำให้มีการประกาศเลื่อนการออกอากาศตอนที่ 6 ออกไปเป็นวันที่ 20 พฤศจิกายน พ.ศ. 2559</doc>
