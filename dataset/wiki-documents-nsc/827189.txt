<doc id="827189" url="https://th.wikipedia.org/wiki?curid=827189" title="เฟอร์รารี่ เอฟ50">เฟอร์รารี่ เอฟ50 เฟอร์รารี่ เอฟ50 () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัทรถยนต์สัญชาติอิตาลี เฟอร์รารี่ ระหว่างปี 1995-1997 ที่เมืองมาราเนลโล ประเทศอิตาลี เอฟ50 ถือเป็นรุ่นสูงสุดของค่าย ซึ่งพัฒนาต่อจากเอฟ40 รถได้รับการออกแบบให้เปิดประทุน ใช้เครื่องยนตร์ขนาด 4.7 ลิตร V12 ซึ่งพัฒนามาจากเครื่องยนตร์ 3.5 ลิตร V12 ที่ใช้กับ เฟอร์รารี่ 641 ซึ่งอาแล็ง พร็อสต์ เป็นผู้ขับ ในการแข่งฟอร์มูลาวัน เอฟ50 ผลิตขึ้นมาเพียง 349 คันเท่านั้นโดยปิดสายการผลิตคันสุดท้าย เมื่อเดือนกรกฎาคม 1997 รถสามารถทำอัตราเร่ง 0-100 กม./ชม. ได้ที่ 3.8 วินาที และความเร็วสูงสุดที่ 312 กม./ชม. (194 ไมล์/ชม.) แต่ทางเฟอร์รารี่ได้อ้างว่ารถสามารถทำได้ที่ 325 กม./ชม. (202 ไมล์/ชม.)</doc>
