<doc id="436930" url="https://th.wikipedia.org/wiki?curid=436930" title="ลิงแม็กแคก">ลิงแม็กแคก ลิงแม็กแคก () เป็นสกุลของวงศ์ลิงโลกเก่า (Cercopithecidae) สกุลหนึ่ง ใช้ชื่อสกุลว่า Macaca (/แม็ก-คา-คา/) ลิงในสกุลนี้ มีการกระจายพันธุ์ตั้งแต่ทวีปแอฟริกาตอนเหนือจนถึงเอเชีย เป็นลิงที่พบได้อย่างกว้างขวาง มีนิ้วมือที่วิวัฒนาการใช้หยิบจับสิ่งต่าง ๆ ได้ดี มีกระพุ้งแก้มที่สามารถใช้เก็บอาหารได้ กินอาหารได้หลากหลาย ทั้งเนื้อสัตว์และพืช บางชนิดมีหางยาว ขณะที่บางชนิดมีหางขนาดสั้น มีพฤติกรรมทางสังคมชอบอยู่รวมกันเป็นฝูง มีโครงสร้างทางสังคมที่สลับซับซ้อนและมีลำดับอาวุโส โดยปกติแล้ว ลิงตัวผู้ที่มีอาวุโสที่สุดหรือมีขนาดตัวใหญ่ที่สุดในฝูงจะเป็นจ่าฝูง ลิงตัวใดที่มีลำดับอาวุโสน้อยกว่าถ้าได้กินอาหารก่อนลิงที่มีอาวุโสมากกว่า ลิงที่อาวุโสมากกว่าอาจแย่งอาหารจากลิงที่อาวุโสน้อยกว่าขณะกำลังจะหยิบเข้าปากได้เลย ปัจจุบันมีการอนุกรมวิธานไว้ทั้งสิ้น 23 ชนิด (บางข้อมูลจำแนกไว้ 16) โดยมี 6 ชนิดที่พบได้ในประเทศไทย ซึ่งนับเป็นลิงทั้งหมดที่พบได้ในประเทศไทย คือ ลิงแสม (M. fascicularis), ลิงกังใต้ (M. nemestrina), ลิงกังเหนือ (M. leonina), ลิงวอก (M. mulatta), ลิงอ้ายเงียะ (M. assamensis) และลิงเสน (M. arctoides) และยังมีอีก 4 ชนิดที่สูญพันธุ์ไปแล้วอีก คือ M. anderssoni, M. liangchuanensis, M. libyca, M. majoriการจำแนกการจำแนก. - กลุ่มของ M. sylvanus- ลิงบาร์บารี, M. sylvanus - กลุ่มของ M. nemestrina- ลิงหางสิงโต, M. silenus - ลิงกังใต้, M. nemestrina (หรือ ลิงกะบุด) - ลิงกังเหนือ, M. leonina - ลิงเกาะปาไก, M. pagensis - ลิงเซเบรัต, M. siberu - ลิงมัวร์, M. maura - ลิงบูต, M. ochreata - ลิงตังเกี๋ย, M. tonkeana - ลิงแฮ็ก, M. hecki - ลิงโกรอนตาโล, M. nigrescens - ลิงกังดำ, M. nigra (หรือ ลิงหงอนเซเลเบส) - กลุ่มของ M. fascicularis- ลิงแสม, M. fascicularis (หรือ ลิงกินปู, ลิงหางยาว) - ลิงเสน, M. arctoides (หรือ ลิงหมี) - กลุ่มของ M. mulatta- ลิงวอก, M. mulatta - ลิงไต้หวัน, M. cyclopis (หรือ ลิงหินไต้หวัน) - ลิงกังญี่ปุ่น, M. fuscata (หรือ ลิงหิมะญี่ปุ่น) - กลุ่มของ M. sinica- ลิงทอก, M. sinica - ลิงบอนเนต, M. radiata - ลิงวอกภูเขา, M. assamensis (หรือ ลิงอ้ายเงียะ, ลิงอัสสัม) - ลิงทิเบต, M. thibetana - ลิงอรุณาจัล, M. munzala - ลิงแก้มขาว, M. leucogenys- ยุคก่อนประวัติศาสตร์ (ซากดึกดำบรรพ์):- M. anderssoni - M. jiangchuanensis - M. libyca - M. majori (บางครั้งถูกรวมกับลิงบาร์บารี)</doc>
