<doc id="890882" url="https://th.wikipedia.org/wiki?curid=890882" title="มารีแห่งกีซ">มารีแห่งกีซ มารีแห่งกีซ () เป็นสตรีสูงศักดิ์ชาวฝรั่งเศสซึ่งอภิเษกสมรสเข้าสู่พระราชวงศ์สกอตแลนด์ โดยดำรงตำแหน่งเป็นพระราชินีแห่งสกอตแลนด์ระหว่างค.ศ. 1538 ถึง 1542 ในฐานะพระมเหสีของพระเจ้าเจมส์ที่ 5 แห่งสกอตแลนด์ เมื่อพระราชสวามีเสด็จสวรรคตในปี 1542 พระราชธิดาของพระนางก็ขึ้นครองราชสมบัติเป็นสมเด็จพระราชินีนาถแมรีที่ 1 ขณะมีพระชันษาเพียง 6 วัน พระนางมารีได้ดำรงตำแหน่งเป็นผู้สำเร็จราชการแผ่นดินแทนพระธิดาระหว่างปี 1554 ถึง 1560 พระนางยังมีศักดิ์เป็นยายของพระเจ้าเจมส์ที่ 1 แห่งอังกฤษ ซึ่งเป็นกษัตริย์องค์แรกที่รวมราชบัลลังก์อังกฤษเข้ากับสกอตแลนด์ พระนางมารีเป็นสมาชิกของราชวงศ์กีซของดัชชีลอแรนซึ่งเป็นราชวงศ์มากอิทธิพลในฝรั่งเศส เธอถูกวางตัวให้เป็นคู่สมรสในว่าที่กษัตริย์สกอตแลนด์ซึ่งเป็นชาติที่นับถือนิกายโรมันคาทอลิกเหมือนกับฝรั่งเศส หน้าที่ของพระนางคือสนับสนุนให้สกอตแลนด์เป็นเอกราชและพ้นจากอิทธิพลของอังกฤษ อย่างไรก็ตาม พระนางกลับทำไม่สำเร็จ ในวันที่พระนางสิ้นพระชนม์ สกอตแลนด์ก็ถูกควบคุมโดยฝ่ายนิกายโปรเตสแตนต์</doc>
