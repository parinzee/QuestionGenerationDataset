<doc id="220273" url="https://th.wikipedia.org/wiki?curid=220273" title="ไรอัน กิกส์">ไรอัน กิกส์ ไรอัน โจเซฟ กิกส์ (; เกิดวันที่ 29 พฤศจิกายน ค.ศ. 1973) เป็นผู้ฝึกสอนและอดีตนักฟุตบอลชาวเวลส์ ปัจจุบันเป็นผู้จัดการทีมชาติเวลส์ ทั้งยังเป็นเจ้าของร่วมซอลฟอร์ดซิตี อีกด้วยประวัติ ประวัติ. กิกส์ เป็นนักฟุตบอลดั้งเดิมของสโมสรตั้งแต่ยังเป็นเยาวชน โดยประเดิมการเล่นเป็นตัวจริงให้แก่แมนเชสเตอร์ยูไนเต็ดชุดใหญ่ด้วยอายุเพียง 17 ปี ในวันที่ 2 มีนาคม ค.ศ. 1991 โดยลูกยิงของกิกส์ที่เป็นที่จดจำได้เป็นอย่างดี คือ การลากลูกเข้าไปยิงประตูด้วยตนเองอย่างสวยงาม ในรายการเอฟเอคัพ ฤดูกาล 1998–99 ที่แมนเชสเตอร์ยูไนเต็ดเอาชนะอาร์เซนอลไปได้ ในรอบรองชนะเลิศนัดแข่งใหม่ 1–2 ในช่วงต่อเวลาพิเศษ ซึ่งทำให้แมนเชสเตอร์ยูไนเต็ดได้ทริปเปิลแชมป์ หรือสามแชมป์ในที่สุด เมื่อวันที่ 22 เมษายน ค.ศ. 2014 สโมสรได้แต่งตั้งกิกส์ ทำหน้าที่ผู้จัดการทีมและเป็นผู้เล่นชั่วคราวจนจบฤดูกาล ซึ่งผลงานนัดแรกของกิกส์ที่ได้ทำหน้าทีผู้จัดการทีมนับว่ายอดเยี่ยม เมื่อแมนเชสเตอร์ยูไนเต็ดเป็นฝ่ายเล่นในสนามของตัวเอง สามารถเอาชนะนอริชซิตีไปได้ 4–0 รวมผลงานที่กิกส์เป็นผู้จัดการทีมทั้งหมด 4 นัด ชนะ 2 เสมอ 1 และแพ้ 1 และจบฤดูกาลด้วยอันดับที่ 7 เมื่อวันที่ 19 พฤษภาคม ค.ศ. 2014 กิกส์ได้ประกาศยุติการเล่นฟุตบอลด้วยวัย 40 ปี หลังจากเป็นรับใช้ให้กับสโมสรมานานถึง 24 ปี และได้รับแต่งตั้งให้เป็นผู้ช่วยผู้จัดการทีมคนใหม่ภายใต้การจัดการทีมของ ลูวี ฟัน คาล ในวันที่ 2 กรกฎาคม ค.ศ. 2016 กิกส์ได้แยกทางกับแมนเชสเตอร์ยูไนเต็ดหลังจากอยู่มานานถึง 29 ปี ด้วยความต้องการที่จะเป็นผู้จัดการทีมด้วยตัวเอง เนื่องจากแมนเชสเตอร์ยูไนเต็ดได้แต่งตั้งโชเซ มูรีนโย เข้ามาเป็นผู้จัดการทีมคนใหม่ ซึ่งคาดกันว่ามูรีนโยจะไม่เลือกกิกส์ให้เป็นผู้ช่วยผลงานแมนเชสเตอร์ยูไนเต็ดผลงาน. แมนเชสเตอร์ยูไนเต็ด. - พรีเมียร์ลีก แชมป์ 13 สมัย : ฤดูกาล 1992-1993, 1993-1994, 1995-1996, 1996-1997, 1998-1999, 1999-2000, 2000-2001, 2002-03, 2006-2007, 2007-2008, 2008-2009, 2010-2011 ,2012-2013 - เอฟเอคัพ แชมป์ 4 สมัย : ฤดูกาล 1993-1994, 1995-1996, 1998-1999, 2003-2004 - ลีกคัพ แชมป์ 4 สมัย : ฤดูกาล 1991-1992, 2005-2006, 2008-2009, 2009-2010 - คอมมิวนิตีชีลด์ 8 สมัย : ปี 1993, 1994, 1996, 1997, 2003, 2007, 2008, 2010 - ยูฟ่าแชมเปียนส์ลีก แชมป์ 2 สมัย : ฤดูกาล 1998-1999, ฤดูกาล 2007-2008 - ยูฟ่าซูเปอร์คัพ แชมป์ 1 สมัย : ปี 1991 - ฟุตบอลชิงแชมป์สโมสรโลก แชมป์ 2 สมัย : ปี 1999 ,ปี 2008รางวัลส่วนตัวรางวัลส่วนตัว. - นักฟุตบอลยอดเยี่ยมของพีเอฟเอ : 2009 - ดาวรุ่งยอดเยี่ยมของสมาคมนักฟุตบอลอาชีพ : 1992, 1993 - บราโว อวอร์ด : 1993 - ได้รับเลือกให้อยู่ในทีมแห่งทศวรรษของพรีเมียร์ลีก : 2003 - ได้รับเลือกเข้าสู่หอเกียรติยศฟุตบอลอังกฤษ : 2005 - นักฟุตบอลเวลส์ยอดเยี่ยมแห่งปี : 1996, 2006 - รางวัลผู้เล่นยอดเยี่ยมประจำเดือนของพรีเมียร์ลีก : กันยายน 1993, สิงหาคม 2006, กุมภาพันธ์ 2007 - ได้รับเลือกให้อยู่ในทีมแห่งศตวรรษของสมาคมนักฟุตบอลอาชีพ : 2007 - ได้รับเลือกให้อยู่ในทีมยอดเยี่ยมแห่งปีของสมาคมนักฟุตบอลอาชีพ : 1993, 1994, 1995, 1996, 1998, 2001, 2007</doc>
