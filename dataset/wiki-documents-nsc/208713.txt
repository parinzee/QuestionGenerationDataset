<doc id="208713" url="https://th.wikipedia.org/wiki?curid=208713" title="อิซาเบลลา รอสเซลลินี">อิซาเบลลา รอสเซลลินี อิซาเบลลา รอสเซลลินี (18 มิถุนายน ค.ศ. 1952 - ) เป็นนักแสดง นางแบบ นักเขียนชาวอิตาลี มีชื่อเสียงเป็นที่รู้จักจากการเป็นนางแบบโฆษณาเครื่องสำอางลังโคม เป็นเวลาถึง 14 ปีติดต่อกัน ตั้งแต่ ค.ศ. 1982 ถึง ค.ศ. 1996 และมีผลงานแสดงภาพยนตร์เรื่อง Blue Velvet และ Death Becomes Her อิซาเบลลา รอสเซลลินี เกิดที่กรุงโรม เป็นบุตรสาวของอิงกริด เบิร์กแมน นักแสดงหญิงชาวสวีเดน กับโรแบร์โต รอสเซลลินี ผู้กำกับภาพยนตร์ชาวอิตาลี เธอมีฝาแฝด ชื่อ อิซอตตา อิงกริด รอสเซลลินี ซึ่งไม่ได้เป็นนักแสดง แต่เป็นศาสตราจารย์ด้านวรรณคดีอิตาลี ด้านชีวิตส่วนตัว เธอสมรสกับมาร์ติน สกอร์เซซี ผู้กำกับภาพยนตร์ชาวอิตาลี ระหว่างปี ค.ศ. 1979 - 1982 และสมรสใหม่กับ โจนาธาน วีเดอแมนน์ ชาวอเมริกัน ระหว่างปี 1983 - 1986 โดยให้กำเนิดบุตรสาว 1 คน ชื่อ เอเลททรา รอสเซลลินี วีเดอแมนน์ เมื่อปี 1983 และได้ใช้ชีวิตคู่กับเดวิด ลีนช์ ผู้กำกับชาวอเมริกัน (1986-1991) กับแกรี โอลด์แมน นักแสดงชาวอังกฤษ (1994-1996)</doc>
