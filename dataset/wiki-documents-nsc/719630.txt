<doc id="719630" url="https://th.wikipedia.org/wiki?curid=719630" title="เทรวี แม็กคอย">เทรวี แม็กคอย เทรวิส ลาซารัส "เทรวี" แม็กคอย () (เกิด 6 สิงหาคม ค.ศ. 1981) เป็นนักร้องและแร็ปเปอร์ชาวอเมริกัน เขาเป็นนักร้องนำจากวงดนตรีแนวแร็ปร็อก จิมคลาสฮีโรส์ และมีผลงานเพลงเดี่ยวด้วย แม็กคอยเล่นดนตรีแนวพังก์ร็อกตั้งแต่เป็นวัยรุ่น เขาก่อตั้งวงร่วมกับเพื่อนสมัยเด็ก แมตต์ แม็กกินลีย์ และหลังจากมีการเปลี่ยนแปลงสมาชิกวงหลายครั้ง วงได้เซ็นสัญญากับสังกัดฟิวด์บายราเมน และออกอัลบั้มแรก จิมคลาสฮีโรส์พักงานดนตรีนาน 3 ปี เพื่อให้แม็กคอยทำงานเพลงเดี่ยว แม็กคอยออกอัลบั้มเดี่ยวอัลบั้มแรก ลาซารัส ใน ค.ศ. 2010 ซิงเกิลแรกจากอัลบั้มคือ "บิลเลียนแนร์" ร้องร่วมกับบรูโน มาร์ส ขึ้นอันดับ 4 บนบิลบอร์ดฮอต 100 และอันดับ 3 บนชาร์ตซิงเกิลแห่งสหราชอาณาจักร ปัจจุบันแม็กคอยเซ็นสัญญาสังกัดแนปปีบอยเอ็นเตอร์เทนเมนต์ ของที-เพน</doc>
