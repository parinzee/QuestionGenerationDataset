<doc id="330509" url="https://th.wikipedia.org/wiki?curid=330509" title="ราเด็ตสกีมาร์ช">ราเด็ตสกีมาร์ช ราเด็ตสกีมาร์ช โอปุสที่ 228 () เป็นเพลงมาร์ชที่แต่งโดยโยฮันน์ ชเตราสส์ ที่หนึ่ง ในปี ค.ศ. 1848 โดยอุทิศให้กับจอมพลโยเซฟ ราเด็ดสกี ฟอน ราเด็ดส์ (1766 – 1858) นายทหารชาวเช็กแห่งกองทัพออสเตรีย ซึ่งมีบทบาทสำคัญในการรบที่คัสโตซา (ค.ศ. 1848) และการรบที่โนวารา (ค.ศ. 1849) เป็นส่วนหนึ่งของสงครามประกาศอิสรภาพอิตาลีครั้งที่หนึ่ง ระหว่างราชอาณาจักรซาร์ดิเนีย กับจักรวรรดิออสเตรีย เพลงนี้ถูกบรรเลงครั้งแรกต่อหน้ากองทหารออสเตรีย ซึ่งเมื่อได้ยินเสียงร้องประสานเพลงนี้ จะพากันปรบมือและกระทืบเท้าเป็นจังหวะ จนกลายเป็นธรรมเนียมปฏิบัติในการแสดงดนตรีคลาสสิกในกรุงเวียนนาในปัจจุบัน ที่ผู้ชมการแสดงเพลงนี้ จะต้องกระทืบเท้าตามจังหวะดนตรี โดยเฉพาะในงาน Neujahrskonzert หรืองานคอนเสิร์ตฉลองปีใหม่เวียนนา</doc>
