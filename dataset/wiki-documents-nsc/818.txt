<doc id="818" url="https://th.wikipedia.org/wiki?curid=818" title="กระทิงแดง">กระทิงแดง กระทิงแดง () เป็นเครื่องดื่มชูกำลังยี่ห้อหนึ่ง มีส่วนผสมหลักได้แก่ น้ำตาล คาเฟอีน และแร่ธาตุอื่น ๆ ผลิตโดยบริษัทในประเทศไทย กระทิงแดงเป็นที่นิยมของผู้ใช้แรงงานมาเป็นเวลานาน เนื่องจากทำให้ตื่นตัว และเมื่อไม่นานมานี้ ก็ได้ขยายรวมถึงกลุ่มนักเดินทาง พนักงานรุ่นใหม่ที่นิยมทำงานล่วงเวลา และนักเที่ยวที่นิยมผสมกระทิงแดงกับเครื่องดื่มอื่น ๆ โดยเฉพาะเหล้าวอดก้า ปัจจุบัน กระทิงแดงมีขายในหลายประเทศทั่วโลกและได้รับความนิยมอย่างมากผู้ก่อตั้ง ผู้ก่อตั้ง. นายเฉลียว อยู่วิทยาเป็นประธานกรรมการและผู้ก่อตั้งผลิตภัณฑ์ ผลิตภัณฑ์. ในปี พ.ศ. 2524 บริษัท กระทิงแดง ออกวางจำหน่าย กระทิงแดงแบบขวดบรรจุ 150 ซี.ซี. โดยใช้เครื่องหมายการค้ารูปกระทิงแดงคู่ ให้ความหมายถึง พละกำลัง ต่อมาปี 2531 บริษัทฯ ยังได้นำเครื่องดื่ม กระทิงแดง โดยมอบหมายให้ Mr. Dietrich Mateschitez ไปเริ่มทำตลาดในประเทศเยอรมันและออสเตรีย และขยายธุรกิจครอบคลุมกว่า 108 ประเทศทั่วโลกโดยในปัจจุบัน Mr.Dietrich Mateschitz ดำรงตำแหน่ง Director of International Marketing Red Bull GmbH. ซึ่งสำนักงานใหญ่ที่ตั้งอยู่ในประเทศออสเตรีย ที่ดูแลธุรกิจทั้งทางด้านการผลิตและจัดจำหน่าย เรดบูล ให้กับประเทศต่างๆ ทั้งในทวีปยุโรป อเมริกา และออสเตรเลีย ปัจจุบันนอกจากสำนักงานและโรงงานในประเทศไทยและประเทศออสเตรียแล้ว บริษัทฯ ยังได้ลงทุนสร้างโรงงานเพื่อผลิตและจัดจำหน่าย เครื่องดื่มกระทิงแดง ในเวียดนาม, จีน และอินโดนีเซียอีกด้วย โดยทุกสำนักงาน และโรงงานการผลิตยังคงยึดมั่นในการรักษาคุณภาพ ของสินค้าในระดับมาตรฐานสากลและเป็นที่ยอมรับของผู้บริโภคทั่วโลกตลอดมา โดยตราสินค้าที่ใช้ทั่วโลกเป็น Red Bullกิจกรรมการละเล่นของไทยโครงการกระดานดำกับกระทิงแดง กิจกรรมการละเล่นของไทย. โครงการกระดานดำกับกระทิงแดง. โครงการกระดานดำกับกระทิงแดง เป็นโครงการสนับสนุนทุนสำหรับการออกค่ายอาสาพัฒนาของนักศึกษาในประเทศไทย ซึ่งเป็นกองทุนที่จัดตั้งโดย บริษัท เครื่องดื่มกระทิงแดง จำกัด เริ่มก่อตั้งกองทุนครั้งแรกในปี พ.ศ. 2544 โดยให้นักศึกษาเขียนโครงการเพื่อขอรับการสนับสนุนงบประมาณในปี พ.ศ. 2545 เป็นปีแรก โดยให้การสนับสนุนโครงการละ 100,000 บาท รวม 10 โครงการ ปัจจุบันโครงการกระดานดำกับกระทิงแดง ได้รับการดูแลโดย สุทธิรัตน์ อยู่วิทยา บุตรสาวเฉลียว อยู่วิทยาหนังสือกระดานดำเดินทาง หนังสือกระดานดำเดินทาง. ในโอกาสครบรอบ 5 ปี โครงการกระดานดำกับกระทิงแดง ได้มีการจัดทำหนังสือที่ระลึกรวบรวม 10 โครงการเด่นของสมาชิกกระดานดำกับกระทิงแดง โดยการถ่ายทอดประสบการณ์ของประธานค่ายอาสา 10 คน ที่ได้รับทุนจากโครงการกระดานดำกับกระทิงแดงทีมกีฬา ทีมกีฬา. กระทิงแดงของต่างประเทศหรือเรดบูล เป็นเจ้าของทีมกีฬาหลายทีม ได้แก่- นิวยอร์ก เรดบูลส์ ทีมฟุตบอลในสหรัฐอเมริกา - แอร์เบ ไลพ์ซิจ ทีมฟุตบอลในเยอรมนี - เรดบูลล์ซัลซ์บวร์ก ทีมฟุตบอลในออสเตรีย - เรดบูล บราซิล ทีมฟุตบอลในบราซิล - เรดบูล กานา ทีมฟุตบอลในกานา - เรดบูลเรซซิง ทีมแข่งรถสูตรหนึ่งในออสเตรีย - สคูเดเรียโตโรรอซโซ ทีมแข่งรถสูตรหนึ่งในอิตาลี - ทีมเรดบูล ทีมแข่งรถแนสคาร์ - เรดบูลซาลซ์บูร์ก ทีมฮอกกีน้ำแข็งในออสเตรีย - เรดบูลมึนเช่น ทีมฮอกกีน้ำแข็งในเยอรมนี - เรดบูล เคทีเอ็ม ทีมแข่งรถจักรยานยนต์วิบาก และ MotoGP - เรดบลู OG ทีมแข่งเกมDOTA2 นอกจากนี้เรดบูลยังเป็นสปอนเซอร์ให้กับทีมกีฬาอื่นเช่น ลีกแข่งขันทางอากาศ เรดบูลแอร์เรซเวิลด์ซีรีส์ (Red Bull Air Race World Series) และ เรดบูลบาราโก ทีมบาสเกตบอลในฟิลิปปินส์ และในส่วนของประเทศไทยก็ยังเป็นผู้สนับสนุนการแข่งขันกีฬาอีกหลายชนิดด้วย เช่น วงการมวยสากล โดยเริ่มจากการป้องกันตำแหน่งแชมป์โลกรุ่น 105 ปอนด์ ครั้งที่ 5 ของสหพันธ์มวยนานาชาติ (IBF) ของรัตนพล ส.วรพิน นักมวยเจ้าของตำแหน่งชาวไทย กับรอนนี่ มากราโม ผู้ท้าชิงชาวฟิลิปปินส์ ที่อำเภอบางมูลนาก จังหวัดพิจิตร เมื่อวันที่ 27 กุมภาพันธ์ พ.ศ. 2537ระเบียงภาพรายการอ้างอิง</doc>
