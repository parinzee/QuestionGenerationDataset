<doc id="560448" url="https://th.wikipedia.org/wiki?curid=560448" title="ทางหลวงแผ่นดินหมายเลข 1290">ทางหลวงแผ่นดินหมายเลข 1290 ทางหลวงแผ่นดินหมายเลข 1290 สายแม่สาย–เชียงของ มีระยะทาง 93.027 กม. เป็นทางหลวงที่ก่อสร้างขึ้นพระราชกฤษฎีกากำหนดเขตที่ดินในบริเวณที่ที่จะเวนคืน เพื่อสร้างทางหลวงแผ่นดินหมายเลข 1290 สายต่อเขตสุขาภิบาลแม่สายควบคุม - ต่อเขตสุขาภิบาลเขียงแสนควบคุม และตอนเลี่ยงเมืองเชียงแสน พ.ศ. 2536 โดยกรมทางหลวง และถูกกำหนดให้เป็นทางหลวงที่มีความจำเป็นต้องเร่งก่อสร้างเป็นกรณีเร่งด่วน โดยแยกจากทางหลวงแผ่นดินหมายเลข 1 ที่อำเภอแม่สาย จังหวัดเชียงราย เดิมเป็นทางหลวงที่มีระยะทางถึงอำเภอเชียงแสนรวมถึงช่วงทางเลี่ยงเมืองเชียงแสนเท่านั้น ต่อมาในปี พ.ศ. 2554 ได้มีการปรับปรุงระบบหมายเลขทางหลวงขึ้นใหม่ ได้รวมทางหลวงแผ่นดินหมายเลข 1129 เชียงของ-เชียงแสน เพิ่มเข้าไป ทำให้มีระยะทางรวม 93.027 กิโลเมตร ทางหลวงแผ่นดินหมายเลข 1290 เป็นทางสายหลักที่ใช้ในการติดต่อระหว่างอำเภอแม่สาย สามเหลี่ยมทองคำ อำเภอเชียงแสน และอำเภอเชียงของ จังหวัดเชียงราย นอกจากนี้เป็นทางที่ได้อยู่ในโครงการพัฒนาระบบขนส่งเพื่อรองรับการเปิดตัวของท่าเรือน้ำลึกเชียงแสน และสะพานข้ามแม่น้ำโขงแห่งที่ 4 (เชียงของ-ห้วยทราย) ซึ่งจะเป็นการพัฒนาโครงข่ายทางหลวงเพื่อสอดรับกับการพัฒนาที่จะตามมาจากการขยายตลาดสินค้าไปยังจีนตอนใต้อีกด้วยเขตการควบคุม เขตการควบคุม. ทางหลวงแผ่นดินหมายเลข 1290 แบ่งเขตการควบคุมออกเป็น 2 ตอน ดังนี้- ตอน 0101 แม่สาย–กิ่วกาญจน์ จากกิโลเมตรที่ 0+000 ถึงกิโลเมตรที่ 74+167 ระยะทาง 74.167 กิโลเมตร อยู่ภายใต้การควบคุมของหมวดทางหลวงเชียงแสน แขวงทางหลวงเชียงรายที่ 2 - ตอน 0102 กิ่วกาญจน์–เชียงของ จากกิโลเมตรที่ 74+167 ถึงกิโลเมตรที่ 93+027 ระยะทาง 18.860 กิโลเมตร อยู่ภายใต้การควบคุมของหมวดทางหลวงเชียงของ แขวงทางหลวงเชียงรายที่ 2</doc>
