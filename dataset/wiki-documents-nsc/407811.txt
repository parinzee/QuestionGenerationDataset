<doc id="407811" url="https://th.wikipedia.org/wiki?curid=407811" title="ฟาบิโอ ปินก้า">ฟาบิโอ ปินก้า ฟาบิโอ ปินก้า (; 14 มิถุนายน ค.ศ. 1984 — ) เป็นนักมวยไทยชาวฝรั่งเศสเชื้อสายอิตาเลียน เขาเป็นแชมป์โลกรายการมวยไทยสภามวยโลก ชื่อเสียงของเขามาจากเทคนิคและความแม่นยำในการต่อสู้ และเป็นแชมป์คนแรกของการแข่งขัน ไทยไฟท์ ในปี ค.ศ. 2011 เขาสามารถเข้าสู่รอบรองชนะเลิศของไทยไฟท์ได้อีกครั้ง โดยเป็นฝ่ายชนะคะแนนนักมวยจากฮอลแลนด์ชื่อ โมซาฟ อัมรานี่ ที่ศูนย์การค้าอิมพีเรียลเวิลด์ สำโรง จังหวัดสมุทรปราการ ซึ่งในรอบชิงชนะเลิศ เขาได้พบกับ เข้ม ศิษย์สองพี่น้อง ที่ลานพระบรมรูปทรงม้า และฟาบิโอเป็นฝ่ายแพ้คะแนน ทั้งนี้ ฟาบิโอ ปินก้า ได้พบกับคู่ชก แสนชัย ซินบีมวยไทย ในวันที่ 21 มกราคม พ.ศ. 2555 ซึ่งเป็นการแข่งขันรายการใหญ่ที่ประเทศอิตาลี ภายหลังจากที่ ฟาบิโอ ปินก้า เคยเป็นฝ่ายแพ้มาแล้วครั้งหนึ่ง ซึ่งผลการชกล้างตากับแสนชัยในรายการ YOKKAO EXTREM 2011 เมื่อวันที่ 21 มกราคม ณ ดิเอ็สซาโก เมืองมิลาน ที่ประเทศอิตาลี ปินก้าสามารถแก้มือเอาชนะคะแนนได้ในที่สุด และในวันที่ 9 มิถุนายน พ.ศ. 2555 เขาได้พบกับคู่ชก บิ๊กเบน ช.พระราม 6 ในรายการแข่งขันนัดพิเศษ "ศึกชิงแชมป์โลกมวยไทยสภาโลก" ซึ่งจัดขึ้นที่ อิมแพค อารีน่า เมืองทองธานี โดยฟาบิโอเป็นฝ่ายชนะคะแนนประวัติและการเข้าสู่วงการประวัติ ประวัติและการเข้าสู่วงการ. ประวัติ. ฟาบิโอ ปินก้า เกิดวันที่ 14 มิถุนายน ค.ศ. 1984 โดยปินก้าอาศัยอยู่ในลียง ประเทศฝรั่งเศส และฝึกฝนที่ ยิมบ็อกซิ่ง แซ็ง-ฟอง ในลียง ผู้ฝึกสอนของเขาคือ นัสซี เคเซม ฟาบิโอเริ่มฝึกมวยไทยเมื่อมีอายุได้ 15 ปี เขาได้ค้นพบมวยไทยเนื่องด้วยการดูเทปวิดีโอที่มาจากประเทศไทย นักมวยในฝันของเขาคือ ราม่อน แด็กเกอร์, ดานี บิลล์ สายใหม่ และ ฟาริด วิลยูม โดยการเรียนรู้จากสโมสรที่อยู่ใกล้บ้าน ซึ่งเขาได้พบกับ ยิมบ็อกซิ่งเซ-ฟันส์ ก่อนที่จะเป็นนักมวยฝีมือดีในเวลาต่อมา การฝึกฝนครั้งแรก เขารู้สึกมีความสุขและมีแรงจูงใจที่จะฝึกฝนต่อ ภายหลังจากการต่อสู้ครั้งแรกของเขา ได้มีการพบว่ายังมีส่วนที่ต้องปรับปรุงอีกมาก จากเวลาที่มีอยู่ เขาได้ซื่อสัตย์ต่อตนเอง 100% เขาไม่เคยเปลี่ยนค่ายนับตั้งแต่เริ่มฝึกมวยไทย เนื่องจากเขาคิดว่าค่ายแห่งนี้เหมาะสำหรับการเป็นนักมวยไทยที่ดีในแซ็ง-ฟอง เพื่อที่จะพัฒนาฝีมือตามลำดับและสำหรับการมีโค้ชที่ดี รวมถึงการเตรียมการสำหรับการต่อสู้ ฟาบิโอ ปินก้า รับทำงานเป็นนักการศึกษา/ผู้ให้บริการในเมืองของเขาเองจากการจัดตาราง ซึ่งช่วยให้เขาได้มุ่งเน้นไปยังอาชีพด้านกีฬาของเขาอาชีพตอนต้น อาชีพตอนต้น. ฟาบิโอ ปินก้า เข้าแข่งขันในรายการมวยไทยและคิกบ็อกซิ่ง แต่เขาชอบมวยไทยมากกว่าเนื่องจากเขาหลงใหลในกีฬาและวัฒนธรรมไทย ซึ่งเขาชอบการใช้ศอกและเข่าของเขา ใน ค.ศ. 2004 เขาเป็นแชมป์มวยไทยของฝรั่งเศสในคลาส B และได้รับเหรียญทองแดงในรายการเวิลด์มวยไทยแชมเปี้ยนชิป ค.ศ. 2005 เขาได้เข้าสู่รอบชิงชนะเลิศของรายการมวยไทยชิงแชมป์ฝรั่งเศส คลาส A ค.ศ. 2006 เขากลายเป็นแชมป์รายการ WPKC ยูโรเปี้ยนคิกบ็อกซิ่ง ค.ศ. 2008 เขาเป็นผู้ชนะรายการไฟท์ติ้งเดย์ 8 ไทยบ็อกซิ่ง 4 เม็นทัวร์นาเมนท์ในประเทศอิตาลี และกลายมาเป็นแชมป์ WBC อินเตอร์คอนติเนนทอล มวยไทยรุ่นไลท์เวท ค.ศ. 2009 เขาได้เป็นแชมป์ WBC มวยไทยโลก และใน ค.ศ. 2010 เขาชนะรายการ ไทยไฟท์ทัวร์นาเมนท์ ในรุ่นน้ำหนักไม่เกิน 67 กก. ปินก้ายังมีประสบการณ์ที่ไม่อาจลืมเลือนในวัยหนุ่มของเขาเมื่อได้ชิงชัยกับ อรรถชัย แฟร์เท็กซ์, โบวี่ ส.อุดมสร, สุดสาคร ส.กลิ่นมี และนักมวยไทยระดับตำนานอย่าง แสนชัย ส.คิงสตาร์รายการที่ชนะและความสำเร็จรายการที่ชนะและความสำเร็จ. - ระดับอาชีพ:- ค.ศ. 2010 แชมป์ไทยไฟท์ทัวร์นาเมนท์ (-67 กก.) - ค.ศ. 2009 แชมป์ W.B.C. มวยไทยโลก (-63.5 กก.) - ค.ศ. 2008 เข็มขัดมวยไทย "นุยเดชอมพิออง" - ค.ศ. 2008 แชมป์ W.B.C. อินเตอร์คอนติเนนทอล มวยไทยไลท์เวท - ค.ศ. 2008 แชมป์ไฟท์ติ้งเดย์ 8 ไทยบ็อกซิ่ง 4 เม็นทัวร์นาเมนท์ (-64.5 กก.) - ค.ศ. 2006 แชมป์ WPKC ยูโรเปี้ยนคิกบ็อกซิ่ง - ค.ศ. 2005 รองแชมป์มวยไทยของฝรั่งเศส คลาส A (-63.5 กก.)- ระดับสมัครเล่น:- ค.ศ. 2004 เวิลด์มวยไทยแชมเปี้ยนชิป กรุงเทพ ประเทศไทย (-63.5 กก.) - ค.ศ. 2004 แชมป์มวยไทยของฝรั่งเศส คลาส B (-60 กก.)- รางวัลที่ได้รับ:- ค.ศ. 2010 นักมวยไทยยอดเยี่ยมแห่งปี มวยไทยทีวี</doc>
