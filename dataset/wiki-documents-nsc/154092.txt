<doc id="154092" url="https://th.wikipedia.org/wiki?curid=154092" title="คริปโตไนต์">คริปโตไนต์ คริปโตไนต์ () เป็นแร่ในจินตนาการจากการ์ตูนฝรั่งเรื่อง ซูเปอร์แมน ของ ค่ายดีซีคอมิก แร่ชนิดนี้ ถูกเล่าไว้ว่า มีต้นกำเนิดจากดาวบ้านเกิดของ ซูเปอร์แมน ที่ชื่อว่า คริปตอน และแร่นี้จะปล่อยกัมมันตภาพรังสีซึ่งสามารถที่จะส่งผลให้ซูเปอร์แมนอ่อนแอลงได้ คริปโตไนต์ เป็นชื่อกลางของสารที่มีส่วนประกอบคล้ายกัน แต่ที่พบบ่อยที่สุดจะมีสีเขียว ปัจจุบันมีการค้นพบแร่ที่มีส่วนประกอบทางเคมีคล้ายกับ คริปโตไนท ที่เหมืองในประเทศเซอร์เบีย ซึ่งเป็นสารประกอบ โซเดียมลิเทียมโบรอนซิลิเกตไฮดรอกไซด์ (sodium lithium boron silicate hydroxide) ต่างกันที่แร่ดังกล่าวไม่มี ธาตุฟลูออรีน (fluorine) , ปลอดกัมมันตภาพรังสี และมีลักษณะเป็นผงสีขาว ไม่เรืองแสง แร่ใหม่นี้ใช้ชื่อว่า ยาดาไรต์ (Jadarite)</doc>
