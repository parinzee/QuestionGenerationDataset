<doc id="422020" url="https://th.wikipedia.org/wiki?curid=422020" title="สะสม พบประเสริฐ">สะสม พบประเสริฐ สะสม พบประเสริฐ (เกิดวันที่ 10 ตุลาคม พ.ศ. 2510) เป็นอดีตนักฟุตบอลชาวไทย เล่นในตำแหน่งกองกลาง สะสมเคยเล่นให้กับสโมสรฟุตบอลธนาคารกสิกรไทย และบีอีซี เทโรศาสน รวมกันเป็นเวลาถึง 10 ปี ในการเล่นฟุตบอลอาชีพ และเล่นให้กับ ฟุตบอลทีมชาติไทย ในช่วงปี พ.ศ. 2540 โดยลงเล่นให้กับทีมชาติไทยไปทั้งหมด 8 นัด ทำได้ 1 ประตู หลังจากเลิกเล่นอาชีพกีฬาฟุตบอล สะสมได้ไปเรียนที่ประเทศเยอรมัน UEFA – A License by Deutscher Fussball-Bund เกี่ยวกับการเป็นผู้จัดการทีมฟุตบอล แล้วเมื่อไปเรียนเสร็จเขาก็ได้กลับมาเป็นผู้วิจารณ์เกมฟุตบอลของสถานีโทรทัศน์ทรูวิชันส์ ในประเภทรายการกีฬาฟุตบอล ในปี พ.ศ. 2544 สะสมรับหน้าที่ในการเป็นหัวหน้าผู้ฝึกสอนทีมชาติไทยรุ่นอายุไม่เกิน 14 ปี ในปี พ.ศ. 2546 เป็นหัวหน้าผู้ฝึกสอนทีมชาติไทยรุ่นอายุไม่เกิน 16 ปี จนถึงปี พ.ศ. 2547 โดยในปี พ.ศ. 2547 สะสมเข้ารับตำแหน่งหัวหน้าผู้ฝึกสอนให้กับบีอีซี เทโรศาสน ต่อจากอรรถพล ปุษปาคม แต่ไม่ประสบความสำเร็จเท่าที่ควร ในปี พ.ศ. 2552 สะสมได้รับการแต่งตั้งให้เป็นหัวหน้าผู้ฝึกสอนของ การท่าเรือ เอฟซี ซึ่งเขาสามารถนำทีมคว้าแชมป์ ไทยเอฟเอคัพ และ ไทยลีกคัพ ได้ในปี พ.ศ. 2552 และ พ.ศ. 2553 ตามลำดับ ในปี พ.ศ. 2554 สะสมได้รับการแต่งตั้งจากสมาคมฟุตบอลไทยให่ไปคุมทีมชาติไทยรุ่นอายุไม่เกิน 16 ปี ชั่วคราว ซึ่งสะสมก็สามารถนำทีมคว้าแชมป์ เอเอฟเอฟ U-16 ยอร์ท แชมเปียนชิพ ได้สำเร็จด้วยการชนะลาว ไปได้ 1 ประตูต่อ 0 สะสมได้รับการแต่งตั้งให้เป็นหัวหน้าผู้ฝึกสอนของสงขลา ยูไนเต็ด ในปี พ.ศ. 2554 แต่ไม่สามารถทำงานได้อย่างเต็มเวลา เนื่องจากติดภารกิจส่วนตัว จึงถูกย้ายไปดำรงตำแหน่งประธานฝ่ายเทคนิคของสโมสร ในปี พ.ศ. 2555 แบงค็อก ยูไนเต็ด ได้เซ็นสัญญากับสะสมเป็นระยะเวลา 3 ปีในการคุมทีม ในปี พ.ศ. 2557 สะสมได้ลาออกจากตำแหน่งหัวหน้าผู้ฝึกสอนของแบงค็อก ยูไนเต็ด เนื่องจากเหตุผลของการวางแผนทีมในฤดูกาล 2014 ของสโมสรยังไม่มีความก้าวหน้า ในปี พ.ศ. 2558 สะสมเข้ารับตำแหน่งหัวหน้าผู้ฝึกสอนของแอร์ฟอร์ซ เซ็นทรัลเกียรติประวัติ เกียรติประวัติ. ผู้จัดการทีม- ทีมชาติไทย - เอเอฟเอฟ U-16 ยอร์ท แชมเปียนชิพ ชนะเลิศ ; 2011 กับ ทีมชาติไทยรุ่นอายุไม่เกิน 16 ปี- สโมสร - ไทยเอฟเอคัพ ชนะเลิศ ; 2009 กับ การท่าเรือ เอฟซี - ไทยลีกคัพ ชนะเลิศ ; 2010 กับ การท่าเรือ เอฟซี - อันดับที่ 3 เลื่อนขึ้นสู่ ไทยพรีเมียร์ลีก ; 2012 กับ แบงค็อก ยูไนเต็ดการทำประตูในนามทีมชาติ</doc>
