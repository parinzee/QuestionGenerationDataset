<doc id="684348" url="https://th.wikipedia.org/wiki?curid=684348" title="วิลเลียม โกลดิง">วิลเลียม โกลดิง เซอร์ วิลเลียม โกลดิง (; 19 กันยายน ค.ศ. 1911 - 19 มิถุนายน ค.ศ. 1993) เป็นกวีและนักเขียนชาวอังกฤษประวัติ ประวัติ. วิลเลียม เจอรัลด์ โกลดิง เกิดเมื่อปี ค.ศ. 1911 บิดาของเขาเป็นครูใหญ่ที่โรงเรียน Marlborough Grammar School ส่วนมารดาทำงานเกี่ยวกับสิทธิสตรี โกลดิงเข้าเรียนที่โรงเรียนที่บิดาเขาสอนอยู่ ขณะที่อายุได้ 12 ปี เขาก็เขียนนวนิยายเรื่องแรกแต่ไม่สำเร็จ ต่อมาโกลดิงเรียนต่อที่มหาวิทยาลัยออกซ์ฟอร์ด โดยเลือกเรียนวรรณกรรมอังกฤษแทนสาขาวิทยาศาสตร์ที่บิดาต้องการ หลังเรียนจบ เขาก็เป็นครูสอนปรัชญาและภาษาอังกฤษที่โรงเรียน Bishop Wordsworth’s School ในซอลส์บรี และออกกวีนิพนธ์ Poems ช่วงสงครามโลกครั้งที่สอง โกลดิงเข้าเป็นทหารในสังกัดราชนาวี มีส่วนในการจมเรือประจัญบานบิสมาร์ค หลังสงคราม เขากลับไปสอนหนังสือและเขียนนิยายต่อ จนในปี ค.ศ. 1954 โกลดิงก็ออกนิยายเล่มแรก Lord of the Flies (ชื่อไทย "จ้าวแห่งแมลงวัน" หรือ "วัยเยาว์อันสิ้นสูญ") ที่มาต่อมาถูกนำไปสร้างเป็นภาพยนตร์ 2 ครั้ง ในปี ค.ศ. 1980 เขาออกหนังสือ Rites of Passage ซึ่งทำให้เขาได้รับรางวัลแมนบุคเคอร์ สามปีต่อมา โกลดิงได้รับรางวัลโนเบลสาขาวรรณกรรม และอีกห้าปีต่อมา เขาก็ได้รับการแต่งตั้งให้เป็นอัศวินโดยสมเด็จพระราชินีนาถเอลิซาเบธที่ 2 แห่งสหราชอาณาจักร โกลดิงเสียชีวิตด้วยโรคหัวใจในปี ค.ศ. 1993 ขณะมีอายุได้ 81 ปี</doc>
