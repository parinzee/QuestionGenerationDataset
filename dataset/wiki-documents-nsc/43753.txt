<doc id="43753" url="https://th.wikipedia.org/wiki?curid=43753" title="APTX4869">APTX4869 APTX4869 เป็นชื่อย่อของ Apotoxin4869 (อาโพท็อกซิน4869) () รหัสของยาที่อยู่ในขั้นทดลอง ซึ่งอยู่ในรูปแคปซูล ปรากฏอยู่ในเรื่องยอดนักสืบจิ๋วโคนัน แต่งโดยอาโอยาม่า โกโช APTX4869 เป็นยาที่ถูกคิดค้นขึ้นโดยไม่ทราบจุดประสงค์ในการพัฒนาอย่างแน่ชัด ถูกพัฒนาโดย มิยาโนะ ชิโฮะ หรือ ไฮบาระ ไอ โดยยา APTX4869 นี้ถูกใช้เป็นยาพิษที่ทำให้ตาย โดยไม่ปรากฏร่องรอยของยาภายในร่างกายนิรุกติ และกลไกในการออกฤทธิ์ นิรุกติ และกลไกในการออกฤทธิ์. APTX เป็นคำย่อของ Apotoxin โดยนัยของคำนี้จึงหมายถึงยาที่ใช้ในการกระตุ้นการทำงานที่ทำให้เกิดการ อะพอพโทซิส (Apoptosis) ขึ้นหรือที่เรียกว่า โปรแกรมการทำลายตัวเองของเซลล์ นอกจากนี้ยา APTX4869 ยังมีตัวกระตุ้นทำให้เกิดเอนไซม์ เทโลเมอเรส (Telomerase) ที่ทำให้เกิดความสามารถในการเพิ่มจำนวนของเซลล์เร็วขึ้นด้วย รหัสยา 4869 เป็นคำคล้องจากคำอ่านภาษาญี่ปุ่นของเชอร์ล็อก โฮมส์ ซึ่งคำว่า "เชอร์ล็อก" ในภาษาญี่ปุ่นอ่านว่า เชีย-รก-กุ () คล้องกับตัวเลข 4 () , 8 () , 6 () และ 9 () ในทางปฏิบัติ ยา APTX4869 นี้ใช้เพื่อเป็นยาพิษในการฆ่าคนให้ถึงตาย ยินเคยกล่าวไว้ว่ายาตัวนี้จะไม่ตกค้างในศพ และไม่สามารถตรวจร่องรอยของการใช้ยานี้ได้ด้วย แต่อย่างไรก็ตามยา APTX4869 ตัวนี้จะเกิด อะพอพโทซิส (Apoptosis) หรือ การทำลายตัวเองของเซลล์ได้ก็ต่อเมื่อเซลล์อยู่สภาพไม่เป็นกลางเท่านั้น ทว่าถ้าผู้รับยาตัวนี้มีเซลล์ที่อยู่ในสภาพเป็นกลาง จะทำให้เกิดการทำลายตัวเองของเซลล์หยุดชงัก ณ จุดหนึ่ง ทำให้ผู้รับยาตัวนี้จะกลับกลายเป็นเด็กอีกครั้ง โดยความทรงจำ และบุคลิกยังคงเดิม โดยบุคคลดังกรณีข้างต้นได้แก่ คุโด้ ชินอิจิ หรือ เอโดงาวะ โคนัน และ มิยาโนะ ชิโฮะ หรือ ไฮบาระ ไอ ตามเนื้อเรื่อง APTX4869 เป็นยาพิษที่องค์กรชุดดำ สั่งให้คิดค้นขึ้นโดยจุดประสงค์ขั้นต้นยังไม่ทราบแน่ชัด โดยผู้คิดค้น และวิจัยคนแรกคือ มิยาโนะ อัทซึชิ และมิยาโนะ เอเลน่า ซึ่งเป็นเป็นคุณพ่อและ คุณแม่ของ มิยาโนะ อาเคมิ และ มิยาโนะ ชิโฮะ หรือ ไฮบาระ ไอ แต่ทั้งคู่ก็ได้เสียชีวิตขณะการทดลอง ต่อมา มิยาโนะ ชิโฮะซึ่งใช้โค้ดเนมในองค์กรว่า เชอรี่ ได้พัฒนา และวิจัยยา APTX4869 ต่อการกลับสู่ร่างเดิม การกลับสู่ร่างเดิม. ตลอดเนื้อเรื่องทั้งหมดของหนังสือการ์ตูนและการ์ตูนโทรทัศน์ชุดนี้ มีหลายครั้งที่ฤทธิ์ของยา APTX ถูกถอนออกไปชั่วคราว ทั้ง คุโด้ ชินอิจิ หรือ เอโดงาวะ โคนัน และ มิยาโนะ ชิโฮะ หรือ ไฮบาระ ไอ ต่างก็ได้กลับคืนสู่ร่างเดิมของตน โดย- คุโด้ ชินอิจิกลับคืนร่างเดิมใน หนังสือการ์ตูนในเล่มที่ 10 ไฟล์ที่ 2-6 หรือการ์ตูนโทรทัศน์ตอนที่ 49-50 คดีฆาตกรรมนักการทูต และ โคนันฉบับภาพยนตร์ที่7 คดีฆาตกรรมแห่งเมืองปริศนา - มิยาโนะ ชิโฮะกลับคืนร่างเดิมใน หนังสือการ์ตูนเล่มที่ 24 ไฟล์ที่ 7-11 หรือการ์ตูนโทรทัศน์ตอนที่ 190-192 การเผชิญหน้าอีกครั้งกับองค์กรชุดดำ องค์ประกอบหลักที่เกี่ยวข้องกับการกลับสู่ร่างเดิมในแต่ละครั้งนั่นคือ ส่วนประกอบที่พบในเหล้าขาวจีน ไป๋กานเอ๋อ (白乾児) ที่เป็นส่วนประกอบในการช่วยเพิ่มความเร็ว (Enhancer) ในการเพิ่มจำนวนเซลล์เป็นทวีคูณ แต่ถึงกระนั้นก็ได้ผลเพียงชั่วคราวเท่านั้น อย่างไรก็ตาม การจะกลับร่างเดิมโดยใช้เหล้าขาวไป๋กานเอ๋อ จะสามารถเกิดขึ้นได้ก็ต่อเมื่อมีไข้ก่อนเท่านั้น หลังจากที่มิยาโนะ ชิโฮะ ได้ทราบถึงข้อมูลนี้ ก็ได้ทำการสกัดสารดังกล่าวจากเหล้าขาว และทำเป็นยาแก้พิษต้นแบบ ซึ่งยาต้นแบบนี้สามารถถอนพิษได้จริง แต่ก็เพียงชั่วขณะเท่านั้น แต่ก็ยังมีฤทธิ์นานกว่าการใช้เหล้าขาวโดยตรง โดยเอโดงาวะ โคนันได้รับประทานยาแก้พิษดังกล่าวทั้งหมด 3 ครั้ง แต่ถ้าใช้ติดต่อกันร่างกายจะเกิดภูมิต้านทานขึ้นมา แต่ถ้าเว้นช่วงก็จะไม่เป็นไร- ครั้งที่ 1 จากหนังสือการ์ตูนเล่มที่ 25 ไฟล์ที่ 9 - เล่มที่ 26 ไฟล์ที่ 7 หรือการ์ตูนโทรทัศน์ตอนที่ 203-208 การคืนชีพที่เดิมพันด้วยชีวิต - ครั้งที่ 2 จากหนังสือการ์ตูนเล่มที่ 62 ไฟล์ที่ 5 - เล่มที่ 63 ไฟล์ที่ 2 หรือการ์ตูนโทรทัศน์ตอนที่ 570-574 ได้แก่ตอน ฆาตกร คุโด้ ชินอิจิ, ตอน หน้าที่แท้จริงของชินอิจิกับน้ำตาของรัน และ ตอน อะไรที่เธอต้องการจะถาม และ - ครั้งที่ 3 ที่ใช้ยาดังกล่าวในไฟล์ 743 ตอนที่โคนันไปลอนดอน แต่การใช้ยาแก้พิษ APTX4869 หลายๆครั้งจะทำให้เกิดภูมิต้านทานขึ้น เมื่อรับประทานยาครั้งถัดไป ประสิทธิภาพจะลดลงการกลับร่างเดิม (อย่างไม่เป็นทางการ) การกลับร่างเดิม (อย่างไม่เป็นทางการ). นอกจากนี้ในโคนันฉบับคนแสดง ตอนที่ 2 เผชิญหน้าองค์กรชุดดำ ทั้งสองคนก็ได้กลับคืนร่างเดิมเช่นเดียวกัน โดยไม่เป็นทางการ โดยรับประทานเค้กในงานเลี้ยงที่ผสมเหล้าขาว ก็ไม่ได้เป็นไข้ก่อนได้รับเค้กดังกล่าวเป้าหมายของการพัฒนายา APTX4869 เป้าหมายของการพัฒนายา APTX4869. มิยาโนะ ชิโฮะ เคยกล่าวไว้ว่าเธอไม่เคยคิดจะทำยาพิษ จึงน่าจะเป็นไปได้ว่ายา APTX4869 นั้นเดิมไม่ได้ถูกพัฒนาขึ้นเพื่อการฆ่าคน โดยยาที่เธอพัฒนานั้นอาจจะเป็นผลข้างเคียงที่เกิดขึ้นมากกว่า มากกว่านั้น APTX4869 โดยเลข 4869 ในการเล่นคำมีความหมายถึง ยอดนักสืบผู้ล้มเหลว นั่นน่าจะมีความหมายถึง ยาตัวนี้ยังไม่ได้พัฒนาไปถึงเป้าหมายยาชุบชีวิต ยาชุบชีวิต. ยา APTX4869 น่าจะเป็นยาที่พัฒนาขึ้นเพื่อชุบชีวิตคนตายให้ฟื้นขึ้นมา โดยหลักฐานจากข้อมูลนี้คือเมื่อตอนที่ เอโดงาว่า โคนัน ถาม ไฮบาระ ไอในหนังสือการ์ตูนเล่มที่ 38 ไฟล์ที่ 2-4 หรือการ์ตูนโทรทัศน์ตอนที่ 337-338 ตุ๊กตาฮินะกลางแสงสนธยา โคนันได้ถามกับไฮบาระตรงๆว่า ยาทีเธอวิจัยต่อจากคุณพ่อ คุณแม่ของเธอน่ะเป็นยาอะไรกันแน่ ไฮบาระก็ตอบกลับมาว่า ยาลึกลับ ที่ให้คนตายฟื้นขึ้นมาได้</doc>
