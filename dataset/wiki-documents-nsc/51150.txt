<doc id="51150" url="https://th.wikipedia.org/wiki?curid=51150" title="พันธ์ทิพย์ แก้วสุริยะ">พันธ์ทิพย์ แก้วสุริยะ พันธ์ทิพย์ แก้วสุริยะ เกิดเมื่อวันที่ 6 พฤษภาคม พ.ศ. 2486 ที่จังหวัดขอนแก่น มีสถิติการชกทั้งหมด 12 ครั้ง ชนะ 5 (น็อค 2) เสมอ 1 แพ้ 6ประวัติ ประวัติ. พันธ์ทิพย์ แก้วสุริยะ เป็นนักมวยสากลอาชีพชาวไทย เป็นคู่ท้าชิงแชมป์โลกในรุ่นฟลายเวทของ ชาติชาย เชี่ยวน้อย แชมป์โลกคนที่ 2 ของไทย ซึ่งถือว่าเป็นศึกสายเลือดครั้งแรกในประวัติศาสตร์วงการมวยสากลของไทย พันธ์ทิพย์เป็นนักมวยถนัดซ้าย และยังเป็นนักศึกษาอยู่ขณะชกมวยอาชีพไปด้วย จึงได้ฉายาว่า "เสือหมัดซ้าย" หรือ "ขวัญใจนักเรียน" มีผู้จัดการคือ จวน สุริยกุล เคยเป็นแชมป์ฟลายเวทของเวทีลุมพินี และกลายเป็นนักมวยที่มีชื่อเสียงขึ้นมา จึงถูกจับประกบให้ชกกับชาติชาย โดย "พญาอินทรี" เทียมบุญ อินทรบุตร โปรโมเตอร์ชื่อดังในเวลานั้น โดยที่พระบาทสมเด็จพระเจ้าอยู่หัว ได้เสด็จมาทอดพระเนตรการชกครั้งนี้ด้วยพระองค์เอง ซึ่งผลปรากฏว่าพันธ์ทิพย์เป็นฝ่ายแพ้น็อกชาติชายไปเพียงยกที่ 3 เท่านั้นเอง และหลังการชกชาติชายถึงกับร้องไห้ออกมาด้วยความเสียใจ เนื่องจากทั้งคู่ถือเป็นเพื่อนสนิทกัน เมื่อแพ้แก่ ชาติชาย เชี่ยวน้อย แล้ว พันธ์ทิพย์ก็แขวนนวมทันที เดินทางไปต่อศึกษาด้านคอมพิวเตอร์ที่สหรัฐอเมริกา จบกลับมาทำงานให้แก่องค์การโทรศัพท์แห่งประเทศไทย จนกระทั่งเกษียณ ปัจจุบัน พันธ์ทิพย์ได้เปิดกิจการส่วนตัวเป็นร้านขายเสื้อผ้ากีฬาเกียรติประวัติเกียรติประวัติ. - แชมป์ฟลายเวทเวทีลุมพินี - เคยชิงแชมป์ต่อไปนี้แต่ไม่สำเร็จ- ชิงแชมป์ภาคฯรุ่นฟลายเวทเมื่อ 29 พ.ย. 2507 แพ้คะแนน สึโยชิ นากามูระ (ญี่ปุ่น) ที่ ญี่ปุ่น - ชิงแชมป์โลกรุ่นฟลายเวท WBC เมื่อ 26 ก.ค. 2510 แพ้น็อค ชาติชาย เชี่ยวน้อย ยก 3 ที่ อินดอร์สเตเดียม หัวหมาก</doc>
