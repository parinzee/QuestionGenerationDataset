<doc id="928952" url="https://th.wikipedia.org/wiki?curid=928952" title="ทางพิเศษสายศรีรัช-วงแหวนรอบนอกกรุงเทพมหานคร">ทางพิเศษสายศรีรัช-วงแหวนรอบนอกกรุงเทพมหานคร ทางพิเศษสายศรีรัช–วงแหวนรอบนอกกรุงเทพมหานคร เป็นทางพิเศษที่เชื่อมระหว่างฝั่งตะวันตกกับฝั่งตะวันออกของกรุงเทพมหานคร และบางส่วนของจังหวัดนนทบุรี แนวสายทางเริ่มจากถนนกาญจนาภิเษก (บริเวณใกล้โรงงานผลิตน้ำมหาสวัสดิ์ของการประปานครหลวง) มุ่งหน้าไปทางทิศตะวันออกผ่านถนนสวนผัก, ถนนราชพฤกษ์ ข้ามคลองบางกอกน้อย ไปยังสะพานพระราม 6 ข้ามแม่น้ำเจ้าพระยาไปยังบางซื่อ และไปเชื่อมต่อกับทางพิเศษศรีรัชบริเวณสถานีขนส่งผู้โดยสารกรุงเทพ (จตุจักร) เขตจตุจักรลักษณะทางด่วนลักษณะทางด่วน. - เขตทางด่วนมีความกว้างประมาณ 30 เมตร แบ่งออกเป็น 6 ช่องจราจร (ไปและกลับอย่างละ 3 ช่องจราจร กว้างช่องละประมาณ 3.50 เมตร ไหล่ทางด้านนอกกว้าง 1.50 เมตร ไหล่ทางด้านในกว้าง 0.50 เมตร) - เขตทางด่วนขึ้น - ลง (Main Line + Ramp) กว้างประมาณ 40-45 เมตร เฉพาะ Ramp กว้างประมาณ 10 เมตร (2 ช่องจราจร) ทางแยกต่างระดับ (Interchange กว้างประมาณ 200-300 เมตร) - มีทางแยกต่างระดับ 3 บริเวณ ทางขึ้น - ลง 6 บริเวณ ประกอบด้วย- ทางแยกต่างระดับ 3 แห่ง- ทางแยกต่างระดับกาญจนาภิเษก - ทางแยกต่างระดับบรมราชชนนี - ทางแยกต่างระดับศรีรัช - ทางขึ้น - ลง 6 แห่ง- ทางขึ้น - ลงกาญจนาภิเษก - ทางขึ้น - ลงราชพฤกษ์ - ทางขึ้น - ลงบางบำหรุ - ทางขึ้น - ลงจรัญสนิทวงศ์ - ทางขึ้น - ลงพระราม 6 - ทางขึ้น - ลงกำแพงเพชร โดยเส้นทางส่วนใหญ่จะอยู่แนวเดียวกับเส้นทางรถไฟสายใต้ และโครงการรถไฟฟ้าชานเมืองสายสีแดงอ่อน ของการรถไฟแห่งประเทศไทย</doc>
