<doc id="335628" url="https://th.wikipedia.org/wiki?curid=335628" title="เรกูเอร์โดสเดลาอาลัมบรา">เรกูเอร์โดสเดลาอาลัมบรา เรกูเอร์โดสเดลาอาลัมบรา (; แปลว่า ความทรงจำที่อาลัมบรา) เป็นเพลงบรรเลงกีตาร์คลาสสิกที่แต่งโดยฟรันซิสโก ตาร์เรกา ในปี ค.ศ. 1896 ตาร์เรกาแต่งเพลงนี้ระหว่างเดินทางไปพักผ่อนที่กรานาดาพร้อมกับภรรยา และประทับใจในความงดงามของกลุ่มปราสาทอาลัมบรา เขาอุทิศเพลงนี้ให้กับอัลเฟรด คอตติน เพื่อนสนิทของเขา ตาร์เรกาเล่นกีตาร์เพลงนี้โดยใช้เทคนิคที่เรียกว่า เตรโมโล โดยเล่นโน้ตดนตรีตัวหนึ่งด้วยการย้ำสายกีตาร์หลาย ๆ ครั้งด้วยนิ้วนาง นิ้วกลาง และนิ้วชี้ พร้อมกับการเดินเบสด้วยนิ้วโป้ง ทำให้ผู้ฟังรู้สึกเหมือนกับว่าเพลงนี้ถูกเล่นด้วยกีตาร์สองตัว เพลงเพลงนี้ถูกไมค์ โอลด์ฟิลด์ นำมาเรียบเรียงใหม่เพื่อใช้ประกอบภาพยนตร์เรื่อง The Killing Fields ในชื่อว่า Etude</doc>
