<doc id="115821" url="https://th.wikipedia.org/wiki?curid=115821" title="สุกรี อ่อนฉ่ำ">สุกรี อ่อนฉ่ำ สุกรี อ่อนฉ่ำ (28 ตุลาคม พ.ศ. 2486 -) นักกอล์ฟชาวไทย สุกรีเริ่มเล่นอาชีพตั้งแต่ปี พ.ศ. 2507 ได้ตำแหน่งรองแชมป์โลกกอล์ฟประเภทบุคคล เมื่อ พ.ศ. 2512 ได้รับเชิญให้เข้าร่วมแข่งขันในรายการ ยูเอส มาสเตอร์ส เป็นกรณีพิเศษ เมื่อ พ.ศ. 2513 และ 2514 นับเป็นคนไทยคนแรก เป็นคนไทยเพียงคนเดียวในรายการนี้อยู่หลายปี จนกระทั่ง ธงชัย ใจดี ได้ร่วมเล่นที่สนามออกัสต้า เมื่อเดือนเมษายน พ.ศ. 2549 ในการแข่งขันครั้งนั้นสุกรีไม่ผ่านการตัดตัว เพราะควบคุมความตื่นเต้นไม่ได้ จนตีเสียไปเองในหลุมท้ายๆ</doc>
