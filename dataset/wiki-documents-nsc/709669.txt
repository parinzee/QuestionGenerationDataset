<doc id="709669" url="https://th.wikipedia.org/wiki?curid=709669" title="บิวตีแอนด์อะบีต">บิวตีแอนด์อะบีต "บิวตีแอนด์อะบีต" () เป็นเพลงของนักร้องชาวแคนาดา จัสติน บีเบอร์ จากสตูดิโออัลบั้มที่สาม บีลีฟ (2012) มีนักร้องรับเชิญคือแร็ปเปอร์ชาวอเมริกัน นิกกี มินาจ ซึ่งร่วมเขียนเพลงกับซาแวน โคเทชา แมกซ์ มาร์ติน และเซดด์ เพลงผลิตโดยมาร์ติน และเซดด์ โดยใช้เครื่องเล่นกลองหนักและเครื่องสังเคราะห์เสียง ในด้านเนื้อเพลง พูดถึงบีเบอร์ต้องการพาคนรักเข้าคลับแห่งหนึ่ง ซึ่งพวกเขาจะได้ "สังสรรค์กันดั่งอยู่ในปี 3012" (party like it's 3012) เพลงนี้เป็นเพลงเดียวในอัลบั้มบีลีฟที่บีเบอร์ไม่ได้เขียนเพลงด้วย เพลงนี้เป็นซิงเกิลที่สามของอัลบั้ม หลังจากออกจำหน่ายอัลบั้มบีลีฟ "บิวตีแอนด์อะบีต" เปิดตัวบนบิลบอร์ดฮอต 100 ที่อันดับ 72 จากยอดดาวน์โหลดที่สูง หลังจากออกมิวสิกวิดีโอ เพลงนี้กลับเข้าชาร์ตอีกครั้งที่อันดับ 72 และขึ้นสูงสุดอันดับ 5 เพลงนี้ยังเปิดตัวบนชาร์ตแคนาเดียนฮอต 100 ที่อันดับ 47 ด้วย</doc>
