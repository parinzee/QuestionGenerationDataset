<doc id="768269" url="https://th.wikipedia.org/wiki?curid=768269" title="ติโมที โฟซู-เมนซาห์">ติโมที โฟซู-เมนซาห์ เอฟันส์ ติโมที โฟซู "ติม" โฟซู-เมนซาห์ () เกิดเมื่อวันที่ 2 มกราคม ค.ศ. 1998 เป็นนักฟุตบอลอาชีพชาวดัตช์ ปัจจุบันเล่นให้กับคริสตัลพาเลซ ในตำแหน่งกองกลาง โดยยืมตัวมาจากแมนเชสเตอร์ยูไนเต็ดสโมสรอาชีพแมนเชสเตอร์ยูไนเต็ด สโมสรอาชีพ. แมนเชสเตอร์ยูไนเต็ด. โฟซู-เมนซาห์เกิดที่ อัมสเตอร์ดัม เมื่อวันที่ 2 มกราคม 2541 เข้าร่วมทีมเยาวชนของ อาแจ็กซ์ ก่อนจะย้ายมาร่วมทีมเยาวชนของปีศาจแดงในปี 2557 ทีมงานของ ปีศาจแดง มั่นใจในฟอร์มการเล่นของแข้งรายนี้ โดยแนวรับคนเก่งทำผลงานได้อย่างยอดเยี่ยมช่วยต้นสังกัดคว้าแชมป์รายการ เอกอน ฟิวเจอร์ คัพ ซึ่งแมตช์สำหรับทีมชุดอายุต่ำกว่า 17 ปี ที่ อาแจ็กซ์ เป็นเจ้าภาพ เมื่อช่วงเดือนเมษายนที่ผ่านมา ซึ่งนอกจาก แมนฯยูไนเต็ด แล้ว โฟซู ยังตกเป็นเป้าสนใจของ แมนเชสเตอร์ ซิตี้ และ อินเตอร์ มิลาน ด้วยเช่นกัน “ดาวเตะวัย 16 ปีเป็นกองหลังที่ทรงพลัง ทำผลงานได้เข้าตาในศึก เอกอน ฟิวเจอร์ คัพ และฝีเท้าของเขาได้รับการยกย่องอย่างมากในประเทศบ้านเกิด” “โฟซู-เมนซาห์ยังต้องดำเนินขั้นตอนการทำหนังสือรับรองการซื้อขายระดับชาติให้เสร็จสิ้นก่อนจะลงประเดิมสนามให้ทีมเยาวชนของพอล แม็คกินเนสส์ แต่ความอเนกประสงค์และความสามารถของเขาถือเป็นการเสริมทีมอันยอดเยี่ยมของ แมนฯยูไนเต็ด”. กองหลังดาวรุ่งรายนี้ มีทั้งความเร็วและเล่นกับบอลได้อย่างน่าประทับใจ ดาวรุ่งทีมชาติฮอลแลนด์ชุดยู-16 จะพัฒนาฝีเท้าของตัวเองกับทีมอคาเดมี่ของสโมสรต่อไป และเขาก็จะมีโอกาสก้าวขึ้นมาเล่นให้กับทีมชุดยู-18 ของ พอล แม็คกินเนสส์ ด้วย โดยในเวลานี้ หลุยส์ ฟาน กัล ผู้จัดการของ แมนเชสเตอร์ ยูไนเต็ด ก็มีแผนจะดันเขาขึ้นมาเล่นในทีมชุดใหญ่ เนื่องจากนักเตะกองหลังหลายรายของ ปีศาจแดง โดนโรคเดี้ยงทำร้ายกันยกใหญ่ วันที่ 28 กุมภาพันธ์ 2559 เจ้าตัวได้ประเดิมสนามให้กับทีมชุดแรกเมื่อในนัดที่ทีมปีศาจแดง เอาชนะ อาร์เซนอล 3 - 2 โดยโฟซู-เมนซาห์ได้ลงสนามเป็นตัวสำรองแทน มาร์กอส โรโฮ ในนาทีที่ 55ชีวิตส่วนตัว ชีวิตส่วนตัว. โฟซู-เมนซาห์มีน้องชายคือ ปอล โฟซู-เมนซาห์ เป็นนักเตะเยาวชนของ อาแจ็กซ์ ซึ่งปัจจุบันได้มาร่วมฝึกซ้อมกับทีมปีศาจแดง</doc>
