<doc id="34868" url="https://th.wikipedia.org/wiki?curid=34868" title="วง อ.ส. วันศุกร์">วง อ.ส. วันศุกร์ วงดนตรี อ.ส. วันศุกร์ หรือ อัมพรสถานวันศุกร์ เป็นวงดนตรีในพระบาทสมเด็จพระปรมินทรมหาภูมิพลอดุลยเดช ได้ชื่อนี้มาจากการที่เล่นออกอากาศทางสถานีวิทยุ อ.ส. อัมพรสถาน ในทุกเย็นวันศุกร์ ณ พระที่นั่งอัมพรสถาน พระราชวังดุสิต พระบาทสมเด็จพระเจ้าอยู่หัว ทรงเห็นว่าวงลายคราม มีนักดนตรีซึ่งเป็นเป็นพระราชวงศ์ผู้ใหญ่ สูงอายุมากยิ่งขึ้น บางครั้งเล่นดนตรีประเภทเครื่องเป่าไม่ค่อยถนัดแล้ว พระองค์จึงโปรดเกล้าฯ ให้นักดนตรีหนุ่มๆมาผสมวงเล่นร่วมกับวงลายคราม จึงเกิดเป็นวงดนตรี อ.ส. วันศุกร์ ขึ้น พระบาทสมเด็จพระเจ้าอยู่หัวทรงแซกโซโฟนเป็นนายวง พระบาทสมเด็จพระเจ้าอยู่หัวทรงพระราชนิพนธ์เพลงพระราชนิพนธ์ศุกร์สัญลักษณ์ {Friday Night Rag} พระราชทานเป็นเพลงประจำวงดนตรี อ.ส.วันศุกร์ประวัติวงดนตรี ประวัติวงดนตรี. พระบาทสมเด็จพระเจ้าอยู่หัวภูมิพลอดุลยเดชทรงเป็นศิลปินผู้เพียบพร้อมด้วยพระปรีชาสามารถในการสร้างสรรค์ดนตรี เมื่อเสด็จนิวัตประเทศไทยใน พ.ศ. 2494 แล้วประทับที่พระที่นั่งอัมพรสถาน พระราชวังดุสิต เพราะระหว่างนั้นมีการก่อสร้างเพิ่มเติมพระตำหนักจิตรลดารโหฐาน]] ได้ทรงรวบรวมพระประยูรญาติบางองค์และคนสนิทมาเล่นดนตรีกันและพระราชทานชื่อวงนี้ว่า “วงลายคราม” ขึ้นเป็นวงดนตรีส่วนพระองค์วงแรก ในปี พ.ศ. 2495 กรมประชาสัมพันธ์ได้น้อมเกล้าฯ ถวายเครื่องส่งวิทยุกำลังส่ง ๑๐๐ วัตต์ ซึ่งมีทั้งคลื่นสั้นและคลื่นยาว พระบาทสมเด็จพระเจ้าอยู่หัวจึงทรงตั้ง “สถานีวิทยุ อ.ส.” ขึ้นที่พระที่นั่งอัมพรสถาน (ตัวอักษรย่อ อ.ส. ทรงนำมาจากคำว่า พระที่นั่งอัมพรสถาน) เพื่อใช้เป็นสื่อกลางให้ความบันเทิงและสาระประโยชน์ ตลอดจนข่าวสารต่างๆ แก่ประชาชน ปัจจุบันสถานีวิทยุ อ.ส. ได้ย้ายมาตั้งในบริเวณสวนจิตรลดา พระราชวังดุสิต ต่อมา มีการปรับปรุงวงดนตรีลายคราม เนื่องจากนักดนตรีกิตติมศักดิ์เหล่านั้นเริ่มทรงพระชรามากขึ้น ไม่สามารถมาร่วมเล่นดนตรีได้อย่างเต็มที่ จนเหลือแค่พระบาทสมเด็จพระเจ้าอยู่หัวภูมิพลอดุลยเดชและนายแมนรัตน์ ศรีกรานนท์ เท่านั้น นายแมนรัตน์ จึงได้ขอพระราชทานพระบรมราชานุญาตหานักดนตรีเข้ามาถวายงานเพิ่มเติมจนครบวงให้สามารถเล่นต่อไปได้ ต่อมาจึงได้รับพระราชทานชื่อวงใหม่นี้ว่า “วงดนตรี อ.ส.วันศุกร์” พระบาทสมเด็จพระเจ้าอยู่หัวภูมิพลอดุลยเดชทรงดนตรีกับ วง อ.ส.วันศุกร์ บรรเลงออกอากาศทางสถานีวิทยุ อ.ส.เป็นประจำทุกวันศุกร์ ทรงจัดรายการเพลง และทรงเลือกแผ่นเสียงเอง บางครั้งโปรดเกล้าฯ ให้ผู้ฟังโทรศัพท์ขอเพลงจากวงดนตรีที่กำลังบรรเลงได้ด้วย ปัจจุบันนี้ วงดนตรี อ.ส. วันศุกร์ มีอายุ ๕๐ ปีเต็มย่างเข้า ๕๑ ปีแล้วสมาชิกวง สมาชิกวง. สมาชิกของวงดนตรี อ.ส.วันศุกร์ ได้แก่- สมเด็จพระเจ้าอยู่หัวมหาวชิราลงกรณ บดินทรเทพยวรางกูร - หม่อมเจ้าชมปกบุตร ชุมพล - หม่อมราชวงศ์เสนีย์ ปราโมช - หม่อมหลวงประพันธ์ สนิทวงศ์ - หม่อมราชวงศ์พงษ์อมร กฤดากร - หม่อมหลวงเสรี ปราโมช - พลเรือตรี หม่อมหลวงอัศนี ปราโมช - เรืออากาศตรี ศ.(พิเศษ)ดร.แมนรัตน์ ศรีกรานนท์ ศิลปินแห่งชาติ - ว่าที่ร้อยตรี อวบ เหมะรัชตะ - นายดำเกิง สนิทวงศ์ ณ อยุธยา - นายไพบูลย์ ลีสุวัฒน์ - นายเสนอ ศุขบุตร - นายเดช ทิวทอง - นายถาวร เยาวขันธ์ - นายสุวิทย์ อังศวานนท์ - พลโท ทพ.ทวีศักดิ์ ทวีศรี - นายนนท์ บูรณสมภพ - นายกวี อังศวานนท์ - นายสันทัด ตัณฑนันทน์ - นาวาอากาศเอกอภิจิต ศุกระจันทร์ - นายอุทิตต์ ทินกร ณ อยุธยา - นายเกษม สนิทวงศ์ ณ อยุธยา - นายพัลลภ สุวรรณมาลิก นักดนตรีที่เพิ่มเข้ามาภายหลัง- นายธรรมรักษ์ ทินกร ณ อยุธยา - นายอนิรุทธิ์ ทินกร ณ อยุธยา - ดร.ภาธร ศรีกรานนท์ - พลตำรวจเอกเสริม จารุรัตน์ นักร้องประจำวง ได้แก่- ท่านผู้หญิงหญิงสาวิตรี ศรีวิสารวาจา - คุณหญิงจามรี สนิทวงศ์ ณ อยุธยา - ศาสตราจารย์กิตติคุณ ดร.คุณกัญดา ธรรมมงคล - ท่านผู้หญิงสุวรี เทพาคำ - นางจีรนันท์ ลัดพลี (เศวตนันท์) - นางสารา เกษมศรี - นางพรศรี สนิทวงศ์ - คุณหญิงทองทิพย์ รัตนะรัตน์ - นายพัลลภ สุวรรณมาลิก - นายเดช ทิวทอง - นาวาอากาศเอก อภิจิต ศุกระจันทร์ ลักษณะพิเศษของ วง อ.ส.วันศุกร์ คือ พระบาทสมเด็จพระเจ้าอยู่หัวภูมิพลอดุลยเดช ทรงร่วมบรรเลงกับสมาชิกของวง ออกอากาศกระจายเสียงทางสถานีวิทยุเป็นประจำทุกวันศุกร์ เป็นการเปิดโอกาสให้พสกนิกรได้ติดต่อกับพระองค์ได้ง่ายขึ้น บางครั้งทรงจัดรายการเพลงและทรงเลือกแผ่นเสียงในระยะแรก บางครั้งก็โปรดเกล้าฯ ให้มีการขอเพลงด้วยและจะทรงรับโทรศัพท์ด้วยพระองค์เอง นอกจากนี้เมื่อเกิดเหตุการณ์วาตภัยแหลมตะลุมพุก ได้อาศัยวงดนตรี อ.ส. ประกาศชักชวนประชาชนบริจาคทรัพย์ สิ่งของ ฯลฯ ช่วยเหลือผู้ประสบภัย และเป็นต้นจุดกำเนิดของ "มูลนิธิราชประชานุเคราะห์ ในพระบรมราชูปถัมภ์" บทบาทสำคัญอีกประการหนึ่งของวงดนตรี อ.ส.วันศุกร์ คือ บรรเลงในงาน วันทรงดนตรี ตามที่มหาวิทยาลัยต่างๆ ได้กราบบังคมทูลเชิญเสด็จฯ เพื่อทรงสังสรรค์ร่วมกับนิสิตนักศึกษาเป็นการส่วนพระองค์ ซึ่งได้ดำเนินต่อเนื่องมาเป็นเวลายาวนานกว่าสิบปี ในปัจจุบันเมื่อมีพระราชกรณียกิจเพิ่มขึ้นอย่างมากมาย ประเพณีวันทรงดนตรีจึงได้ยกเลิกไป แต่ได้ทรงพระกรุณาโปรดเกล้าฯ ให้วงดนตรีจากสถาบันต่างๆ ทั้งราชการและเอกชน รวมทั้งนักเรียน นิสิต นักศึกษา หมุนเวียนกันมาบรรเลงดนตรีเป็นประจำ ณ สถานีวิทยุ อ.ส.รายนามสมาชิกวงดนตรี อ.ส.วันศุกร์ รายนามสมาชิกวงดนตรี อ.ส.วันศุกร์. รายนามสมาชิกนักดนตรี อ.ส.วันศุกร์- พลเรือเอก หม่อมหลวงอัศนี ปราโมช - ทรัมเป็ต (ถึงแก่อสัญกรรม) - เรืออากาศตรี ศ.(พิเศษ)ดร. แมนรัตน์ ศรีกรานนท์ - เปียโน - พลโท ทันตแพทย์ ทวีศักดิ์ ทวีศรี - ทรัมเป็ต - นายนนท์ บูรณสมภพ - บาริโทนแซ็กโซโฟน - นายถาวร เยาวขันธ์ - กลอง - นายกวี อังศวานนท์ - เทนเนอร์แซ็กโซโฟน - นายสุวิทย์ อังศวานนท์ - เบส - นายพัลลภ สุวรรณมาลิก - เปีนโน - นายสันทัด ตัณฑนันทน์ - ทรอมโบน - นายอนิรุทธิ์ ทินกร ณ อยุธยา - กีต้าร์ - ดร.ภาธร ศรีกรานนท์ - อัลโตแซ็กโซโฟน.</doc>
