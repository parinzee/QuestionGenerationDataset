<doc id="343762" url="https://th.wikipedia.org/wiki?curid=343762" title="ทอมบอย">ทอมบอย ทอม () หมายถึงเด็กผู้หญิงที่แสดงออกซึ่งลักษณะหรือพฤติกรรมบางประการซึ่งถูกมองว่าเป็นบทบาททางเพศของเด็กผู้ชาย รวมไปถึงการสวมใส่เสื้อผ้าของผู้ชายและเข้ารวมกิจกรรมซึ่งโดยธรรมชาติแล้ว มีหลายวัฒนธรรมมองว่าเป็นของผู้ชายเท่านั้นประวัติ ประวัติ. ในอดีต ทอมบอยเคยถูกจำกัดความโดยรูปแบบการแต่งกายที่เป็นเพศหญิงน้อยกว่าปกติ รวมไปถึงการสวมใส่เสื้อผ้าสำหรับผู้ชาย รวมไปถึงการมีแรงคล่องแคล่วมากกว่าผู้หญิงอื่น นอกจากนี้ มักมีความโดดเด่นตรงที่แสดงความสนใจอย่างมากในด้านวิทยาศาสตร์และเทคโนโลยี ในปัจจุบัน เนื่องจากการมีอยู่ทั่วไปของเสื้อผ้าหญิงเดิม เช่น ชุดกระโปรง เสื้อและกระโปรงได้ลดลงในหมู่ผู้หญิงตะวันตก ความแตกต่างนี้ได้เข้ามาเป็นส่วนหนึ่งของพฤติกรรมมากขึ้นเรื่อย ๆ การได้รับความนิยมเพิ่มขึ้นของการจัดกีฬาผู้หญิงและกิจกรรมซึ่งแต่เดิมเคยจัดให้เฉพาะผู้ชายเท่านั้น ได้รับการยอมรับอย่างกว้างขวางในปัจจุบัน จึงมีผลกระทบต่อคำว่า "ทอมบอย" น้อยลง มีความแตกต่างระหว่างทอมบอยและเลสเบี้ยน คือ ในขณะที่ทอมบอยมากคนจะแสดงความเป็นเลสเบี้ยนในช่วงวัยรุ่นหรือวัยผู้ใหญ่ แต่การแสดงพฤติกรรมเพศชายไม่ใช่ตัวบ่งชี้รสนิยมทางเพศของผู้นั้นอย่างแท้จริง ในช่วงประวัติศาสตร์ ทอมบอยได้ต่อสู้กับการประณามโดยเชื่อว่าเป็นเลสเบี้ยนหรือถูกกล่าวหาว่าต้องการเป็นผู้ชาย ฐานคติทั้งสองนี้ได้รับการพิสูจน์ว่าไม่เป็นความจริงโดยจิตวิทยายุคคริสต์ศตวรรษที่ 21 ซึ่งได้สร้างสภาพปกติของประสบการณ์ทอมบอยในหมู่เด็กผู้หญิงในทุกลักษณะ อย่างไรก็ตาม ในหลายกรณี ระยะทอมบอยเป็นการแสดงให้เห็นอย่างแรกของการผจญภัยชีวิตที่มีทั้งสองเพศ นักวิชาการเพศ จูดิธ ฮัลเบอร์สตัม ค้นพบว่าในขณะที่การท้าทายบทบาททางเพศมักจะได้รับความยินยอมในเด็กผู้หญิง แต่ผู้ใหญ่และวัยรุ่นที่แสดงพฤติกรรมเพศชายมักจะได้รับการปราบปรามและลงโทษ สำหรับประเทศไทยตั้งแต่โบราณถึงยุค 80 ตอนต้น สรรพนามแบบชาวบ้านที่ใช้เรียกผู้หญิงที่ทำตัวเป็นผู้ชายโดยเด่นชัดทั้งจากการแต่งตัวและลักษณะท่าทางจะเรียกว่า กระเทียม ซึ่งคล้องจองพ้องเสียงกับสรรพนามว่า กะเทย ที่ใช้เรียกผู้ชายที่ทำตัวเป็นผู้หญิงโดยเด่นชัด สำหรับสาเหตุที่คนไทยสมัยก่อนนำคำว่า กระเทียม มาใช้เป็นสรรพนามเรียก ก็เนื่องมาจากลักษณะของกลีบกระเทียมมีลักษณะคล้ายหรือเหมือนกับ อวัยวะเพศหญิง นั่นเอง ต่อมาในยุค 80 ตอนปลาย นิยมใช้สรรพนามทับศัพท์ภาษาต่างประเทศว่า ทอมบอย ซึ่งมีที่มาจากภาพยนตร์ต่างประเทศที่เข้ามาฉายในประเทศไทยในยุคนั้น</doc>
