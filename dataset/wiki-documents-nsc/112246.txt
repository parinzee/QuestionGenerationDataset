<doc id="112246" url="https://th.wikipedia.org/wiki?curid=112246" title="อุรังอุตัง">อุรังอุตัง อุรังอุตัง () เป็นไพรเมตจำพวกลิงไม่มีหาง ที่อยู่ในสกุล Pongo (/พอง-โก/) เป็นสัตว์พื้นเมืองของเกาะบอร์เนียวและเกาะสุมาตรา ในประเทศอินโดนีเซียเท่านั้น มีขนาดใหญ่คล้ายมนุษย์ ไม่มีหาง หูเล็ก แขนและขายาว ตัวผู้มีน้ำหนัก 75–200 กิโลกรัม ส่วนตัวเมียหนัก 50–80 กิโลกรัม มีขนหยาบสีแดงรุงรัง เมื่อโตขึ้นกระพุ้งแก้มจะห้อยเป็นถุงขนาดใหญ่ มันชอบอยู่บนต้นไม้โดดเดี่ยว เว้นแต่ช่วงผสมพันธุ์จะอยู่เป็นคู่ ชอบห้อยโหนจากกิ่งหนึ่งไปอีกกิ่งหนึ่ง มีการสร้างรังนอน แบบเดียวกับชิมแปนซี เชื่อง ไม่ดุ หัดง่ายแต่เมื่อเติบโตแล้วจะดุมาก เมื่ออุรังอุตังอายุ 10 ปี จะสามารถผสมพันธุ์ได้ ออกลูกทีละ 1 ตัว และอายุยืนถึง 40 ปีเลย ปัจจุบัน เป็นสัตว์หายาก อาหารหลักคือผลไม้ชนิดต่าง ๆ โดยเฉพาะทุเรียน นอกจากนี้ยังกินแมลง ไข่นก สัตว์เล็ก ๆ อื่น ๆ อีกด้วย แบ่งออกเป็น 3 ชนิด คือ (สูญพันธุ์ไป 1)- อุรังอุตังสุมาตรา (Pongo abelii) - อุรังอุตังบอร์เนียว (Pongo pygmaeus) - อุรังอุตังตาปานูลี (Pongo tapanuliensis)–เป็นชนิดใหม่ล่าสุดที่เพิ่งจำแนกออกจากอุรังอุตังสุมาตราเมื่อปี ค.ศ. 2017 เมื่อมีการศึกษาทางพันธุกรรมพบว่ามีลักษณะฟันและกะโหลกแตกต่างกัน โดยคำว่า อุรังอุตัง นั้น มาจากคำว่า โอรังฮูตัน () ในภาษามลายู-อินโดนีเซีย หมายถึง "คนป่า"</doc>
