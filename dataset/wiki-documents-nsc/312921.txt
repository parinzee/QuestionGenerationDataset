<doc id="312921" url="https://th.wikipedia.org/wiki?curid=312921" title="สนามกีฬามารากานัง">สนามกีฬามารากานัง สนามกีฬามารากานัง () หรือชื่ออย่างเป็นทางการว่า สนามกีฬานักหนังสือพิมพ์มารีอู ฟิลยู () เป็นสนามฟุตบอลในเมืองรีโอเดจาเนโร ประเทศบราซิล เป็นสนามกีฬาแห่งชาติของบราซิล ถือเป็นหนึ่งในสนามฟุตบอลที่ใหญ่ที่สุดในโลก โดยชื่อของสนามนั้นมาจากชื่อย่านมารากานังที่อยู่โดยรอบ สนามมารากานังเป็นสนามเหย้าของสโมสรฟุตบอล 4 สโมสร ได้แก่ ฟลาเมงกู (Flamengo), บอตาโฟกู (Botafogo), ฟลูมีเนงซี (Fluminense) และวัสกู ดา กามา (Vasco da Gama) เริ่มก่อสร้างเมื่อวันที่ 2 สิงหาคม ค.ศ. 1948 เปิดใช้งานอย่างเป็นทางการเมื่อวันที่ 16 มิถุนายน ค.ศ. 1950 เพื่อใช้ในการแข่งขันฟุตบอลโลก 1950 โดยใช้ในพิธีเปิดและปิด (โดยนัดเปิดสนามมีผู้เข้าชมมากถึง 199,854 คน นับว่ามากที่สุดในโลกเท่าที่เคยมีการบันทึกสถิติมา) โดยมีความจุเริ่มต้น 200,000 คน แต่ภายหลังได้ลดลงเนื่องจากการปรับปรุงให้มีการติดตั้งที่นั่ง โดยปัจจุบันมีความจุ 73,916 ที่นั่ง เนื่องจากมีเหตุการณ์อัฒจรรย์ถล่มเมื่อปี ค.ศ. 1992 ทำให้มีผู้เสียชีวิต 3 คน และถ้ารวมที่ยืนด้วยจะจุได้ 103,022 คน มารากานังเป็นสนามหนึ่งในการแข่งขันฟุตบอลโลก 2014 และในรอบรอบชิงชนะเลิศ และเป็นสนามในการแข่งขันฟุตบอลรอบชิงชนะเลิศในโอลิมปิกฤดูร้อน 2016 และเป็นสถานที่จัดพิธีเปิดและปิดโอลิมปิกครั้งเดียวกันนี้</doc>
