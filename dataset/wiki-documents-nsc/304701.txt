<doc id="304701" url="https://th.wikipedia.org/wiki?curid=304701" title="จังหวัดกอแรซ">จังหวัดกอแรซ กอแรซ (; ) เป็นจังหวัดที่ตั้งอยู่ในแคว้นนูแวลากีแตนในประเทศฝรั่งเศส จังหวัดกอแรซตั้งตามชื่อแม่น้ำกอแรซ ตัวจังหวัดตั้งอยู่ทางตอนกลางค่อนไปทางใต้ของฝรั่งเศสโดยมีตูลเป็นเมืองหลัก กอแรซเป็นหนึ่งใน 83 จังหวัดที่ก่อตั้งขึ้นระหว่างการปฏิวัติฝรั่งเศสเมื่อวันที่ 4 มีนาคม ค.ศ. 1790 จากบางส่วนของอดีตจังหวัดลีมูแซ็ง (บา-ลีมูแซ็ง) สถานที่สำคัญและน่าสนใจในจังหวัดกอแรซก็ได้แก่อารามโรมาเนสก์ที่โบลีเยอ-ซูร์-ดอร์ดอญ, อาสนวิหารแม่พระแห่งตูล และเมืองโบราณตูว์แรน</doc>
