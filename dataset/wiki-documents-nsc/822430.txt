<doc id="822430" url="https://th.wikipedia.org/wiki?curid=822430" title="พายบานอฟฟี">พายบานอฟฟี พายบานอฟฟี () เป็นพายอังกฤษ ทำมาจากกล้วย, ครีม และ ทอฟฟี (จากนมข้นหวาน หรือ ดุลเซเดเลเช) วางไว้บนฐานด้านล่างซึ่งทำจากบิสกิต และ เนย ในบางครั้งอาจมีการผสมช็อกโกแลต หรือ กาแฟ หรืออาจจะทั้งสองอย่างลงไปด้วย ชื่อของพายนี้ บางครั้งอาจสะกดว่า "banoffi" ซึ่งเป็นคำสนธิจากการรวมกันของคำว่า "banana" และ "toffee"ประวัติ ประวัติ. ผู้คิดค้นพายบานอฟฟีคือ นิเกล แม็กเคนซี และ เอียน ดาวดิง ซึ่งพวกเขาเป็นเจ้าของและพ่อครัว ในร้านอาหารเดอะฮังกรีมังก์ ในเมืองเจวิงตัน อีสต์ซัสเซกซ์ โดยพวกเขาระบุว่าเขาได้คิดค้นพายนี้ขึ้นมาในปี พ.ศ. 2514 โดยแก้ไขสูตรมาจาก "พายบลัมส์คอฟฟีทอฟฟี" ซึ่งเป็นพายอเมริกัน โดยใส่ทอฟฟีเหลวกับนมข้นหวาน หลังจากได้มีการเปลี่ยนส่วนผสมจากแอปเปิลหรือส้มแมนดาริน แม็กเคนซีได้ใช้กล้วยแทน และตั้งชื่อว่า "พายบานอฟฟี"</doc>
