<doc id="556415" url="https://th.wikipedia.org/wiki?curid=556415" title="ลานรับสัญญาณ">ลานรับสัญญาณ ลานรับสัญญาณ () ของเซลล์ประสาทรับความรู้สึก (ตัวรับความรู้สึก) ก็คือ เขตในปริภูมิที่ถ้ามีตัวกระตุ้น จะสามารถเปลี่ยนการยิงสัญญาณของเซลล์ ปริภูมิที่กล่าวถึงอาจจะ- อยู่ภายในสัตว์นั้น เช่น ผิวหนังเป็นลานรับสัญญาณของเซลล์ที่ตอบสนองต่อตัวกระตุ้นทางผิวหนัง - อยู่รอบๆ สัตว์นั้น เช่นปริภูมิของเสียง ในระยะและพิกัดของการได้ยิน ที่ไม่ได้อยู่กับที่แต่เป็นไปตามตำแหน่งของตัวสัตว์ เป็นลานรับสัญญาณของระบบการได้ยิน - เป็นตำแหน่งที่อยู่กับที่ไม่เกี่ยวกับตำแหน่งของตัวสัตว์ เช่นมุมหนึ่งของห้อง เป็นลานรับสัญญาณของเซลล์ประสาทสถานที่ (place cell คำว่า "ลานรับสัญญาณ" ยังสามารถนำไปใช้กับระบบประสาทชั้นสูงๆ ยิ่งขึ้นไปนอกจากเซลล์ประสาทรับความรู้สึก (หรือเรียกว่า ตัวรับความรู้สึก) ถ้าตัวรับความรู้สึกหลายๆ เซลล์ ส่งสัญญาณไปยังเซลล์ประสาทหนึ่งในชั้นที่สูงขึ้นไป ตัวรับความรู้สึกเหล่านั้นรวมๆ กันเป็นลานรับสัญญาณของเซลล์ประสาทในชั้นที่สูงขึ้นไปนั้น ตัวอย่างเช่น ลานรับสัญญาณของเซลล์ปมประสาท (ganglion cell) ในเรตินาของมนุษย์ ประกอบด้วยตัวรับแสง (photoreceptors) หลายๆ เซลล์ ซึ่งส่งสัญญาณไปยังเซลล์ปมประสาทนั้น และโดยนัยเดียวกัน เซลล์ปมประสาทหลายๆ เซลล์ ก็เป็นลานรับสัญญาณของอีกเซลล์หนึ่งในชั้นที่สูงยิ่งขึ้นไปกว่านั้น โดยส่งสัญญาณไปให้เซลล์นั้นหมายเหตุและเชิงอรรถ</doc>
