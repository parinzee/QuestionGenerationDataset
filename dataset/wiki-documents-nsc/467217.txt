<doc id="467217" url="https://th.wikipedia.org/wiki?curid=467217" title="เจริญ วรรธนะสิน">เจริญ วรรธนะสิน ศาสตราจารย์ (พิเศษ) เจริญ วรรธนะสิน เกิดวันที่ 4 เมษายน พ.ศ. 2480 ที่จังหวัดเชียงใหม่ เป็นนายกสมาคมแบดมินตันแห่งประเทศไทย และอดีตนักกีฬาแบดมินตันระดับโลกประวัติ ประวัติ. เจริญ วรรธนะสิน เริ่มเล่นแบดมินตันเมื่ออายุ 15 ปี เป็นศิษย์เก่าโรงเรียนเรยีนาเชลีวิทยาลัย และได้รับทุนพระราชทานของพระบาทสมเด็จพระเจ้าอยู่หัว โดยได้เข้าศึกษาและสำเร็จวิชาการบริหารธุรกิจ จากวิทยาลัยซิตีออฟลิเวอร์พูล (The City of Liverpool College) ประเทศอังกฤษ เจริญ วรรธนะสิน ได้รับโปรดเกล้าฯ แต่งตั้งให้ดำรงตำแหน่งศาสตราจารย์พิเศษ สาขาการตลาด คณะพาณิชยศาสตร์และการบัญชี จุฬาลงกรณ์มหาวิทยาลัย ในปี พ.ศ. 2530 และได้รับเลือกเป็นผู้ทรงคุณวุฒิสาขาสังคมศาสตร์ จากคณะกรรมการข้าราชการพลเรือน ในปี พ.ศ. 2553 เพื่อทำหน้าที่ประเมินผลงานทางวิชาการในสถาบันอุดมศึกษาต่าง ๆ ด้านชีวิตส่วนตัว สมรสกับ นางจิตรา วรรธนะสิน มีบุตร-ธิดา 3 คน คือ จิตติมา วรรธนะสิน (แจน), จิรายุส วรรธนะสิน (โจ) และเจตริน วรรธนะสิน (เจ)การทำงานการทำงาน. - ประธานกรรมการบริหาร บริษัทซี.เอส.เอ มาร์เก็ตติ้งอินเตอร์เนชั่นแนลคอนซัลติ้ง จำกัด - กรรมการตรวจสอบและกรรมการอิสระ บริษัท บีทีเอสกรุ๊ปโฮลดิ้ง จำกัด (มหาชน) - รองประธานสหพันธ์แบดมินตันนานาชาติ ไอบีเอฟ - นายกสมาคมแบดมินตันแห่งประเทศไทยในพระบรมราชูปถัมภ์ 5 สมัย และทำงานในแวดวงแบดมินตัน 40 ปี - เคยรับราชการเป็นอาจารย์ในสถาบันการศึกษา เป็นนักวิชาการ และนักแบดมินตันทีมชาติรายการที่ชนะรายการที่ชนะ. - ชนะเลิศ ประเภทมือใหม่แห่งประเทศไทย พ.ศ. 2498 - เหรียญทอง ประเภทชายคู่ กีฬาแหลมทอง พ.ศ. 2499 - ชนะเลิศ โซนเอเซีย การแข่งขันโธมัสคัพ ประเทศไทย พ.ศ. 2500 - 2501 - ชนะเลิศ ประเภทชายเดี่ยวถ้วยทองคำนานาชาติแห่งเซลังงอร์ พ.ศ. 2501 - ชนะเลิศ ประเภทชายเดี่ยวเวิร์ลอินวิเตชั่น พ.ศ. 2502 - ชนะเลิศ ประเภทชายเดี่ยวและชายคู่แห่งวิมเบิลดัน พ.ศ. 2502 - ชนะเลิศ ประเภทชายคู่แห่งสหรัฐอเมริกา พ.ศ. 2503 - รองชนะเลิศ ประเภทชายเดี่ยวแห่งออลอิงแลนด์ พ.ศ. 2503 - ชนะเลิศ ประเภทชายเดี่ยววิมเบิลดัน พ.ศ. 2503 - ชนะเลิศ ประเภทชายเดี่ยวและชายคู่แห่งอัลสเตอร์ พ.ศ. 2504 - ชนะเลิศ ประเภทชายเดี่ยวแห่งประเทศฝรั่งเศส พ.ศ. 2505 - ชนะเลิศ ประเภทชายเดี่ยวเวิร์ลด์อินวิเตชั่น พ.ศ. 2505 - รองชนะเลิศ ประเภทชายเดี่ยวแห่งออลอิงแลนด์ พ.ศ. 2505 - เหรียญทอง กีฬาเอเชี่ยนเกมส์ครั้งที่ 5 กรุงเทพฯ พ.ศ. 2509เกียรติประวัติเกียรติประวัติ. - รองประธานสหพันธ์แบดมินตันนานาชาติ ไอบีเอฟ กิตติมศักดิ์ตลอดชีพ (Honorary Life Vice-President) - ได้รับเลือกเป็น ครอบครัวประชาธิปไตยตัวอย่าง พ.ศ. 2539 - ได้รับยกย่องเป็น บุคคลที่มีผลงานดีเด่นทั้งด้านวิชาการ และด้านกีฬาระหว่างชาติ พ.ศ. 2548 จากคณะกรรมการเอกลักษณ์ของชาติ สำนักงานปลัดสำนักนายกรัฐมนตรีงานเขียนงานเขียน. - เขียนหนังสือแปลและตีความงานของ “นอสตราดามุส” - เขียนบทและบรรยายภาพยนตร์ “สามก๊ก ฉบับนักบริหาร” - เขียนหนังสือ “ฤๅจะถึงกาลสิ้นฤดู” - เขียนหนังสือ “Badminton-A Simple Way” เป็นภาษาอังกฤษ ได้รับการแปลเป็นภาษาสเปน อิตาเลียน รัสเซีย ฯลฯ - เขียนหนังสือ “มีลูกเก่ง มีลูกดัง” - แปลนิยาย “The Firm” หรือ “องค์การซ่อนเงื่อน” ของจอห์น กริแซมรางวัลที่ได้รับรางวัลที่ได้รับ. - พ.ศ. 2557 - รางวัลฮอลล์ออฟเฟม (แบดมินตัน) สยามกีฬาอวอร์ดส์ ครั้งที่ 8</doc>
