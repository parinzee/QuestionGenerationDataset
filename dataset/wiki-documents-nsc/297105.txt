<doc id="297105" url="https://th.wikipedia.org/wiki?curid=297105" title="ร็อบบี คีน">ร็อบบี คีน โรเบิร์ต เดวิด คีน () หรือ ร็อบบี คีน () เกิดวันที่ 8 กรกฎาคม ค.ศ. 1980 ที่กรุงดับลิน สาธารณรัฐไอร์แลนด์ เป็นนักฟุตบอลชาวไอร์แลนด์ ตำแหน่งกองหน้า ปัจจุบันเล่นให้กับสโมสรอัตเลตีโก เด โกลกาตา (เอทีเค) ในระดับอินเดียน ซุปเปอร์ลีก ประเทศอินเดีย โดยย้ายไปเสริมทัพกับ เท็ดดี้ เชอร์ริงแฮม ซึ่งเป็นกุณซืออยู่ ณ ตอนนี้ โดย ร็อบบี คีน ถือเป็นหนึ่งในผู้เล่นระดับตำนานของทีมชาติสาธารณรัฐไอร์แลนด์ โดยเขาเคยเป็นกัปตันทีมชาติมาอย่างยาวนานตั้งแต่ปี ค.ศ. 2006 จนกระทั่งประกาศเลิกเล่นทีมชาติในปี ค.ศ. 2016 รวมเป็นระยะเวลาถึง 10 ปีในตำแหน่งกัปตันทีมชาติ และเป็นผู้ที่ลงสนามให้ทีมชาติมากที่สุดเป็นอันดับหนึ่งที่ 146 นัด นอกจากนี้ยังถือครองสถิติยิงประตูให้ทีมชาติมากที่สุด โดยเขายิงให้ทีมชาติไปทั้งสิ้นถึง 68 ประตู เริ่มต้นอาชีพกับวุลเวอร์แฮมป์ตันวอนเดอเรอส์ในดิวิชั่น 1 ก่อนย้ายมาคอเวนทรีซิตีในวัย 18 ปี ด้วยค่าตัว 6 ล้านปอนด์ ซึ่งเป็นฤดูกาลแรกในพรีเมียร์ลีกของร็อบบี คีน ก่อนยิงไปทั้งสิ้น 12 ประตู หลังจากนั้นย้ายไปอินเตอร์มิลานแต่ไม่ค่อยได้ลงนัก จึงย้ายไปอยู่กับลีดส์ยูไนเต็ดในพรีเมียร์ลีก ซึ่งทำผลงานได้ดีในปีแรก ก่อนตกเป็นตัวสำรองของอลัน สมิธ และ มาร์ก วิดูกา เมื่อตกเป็นตัวสำรอง ร็อบบี คีน ตัดสินใจย้ายมาเล่นให้กับทอตนัมฮอตสเปอร์ ซึ่งคีนเล่นได้อย่างดี ก่อนย้ายไปลิเวอร์พูล ด้วยค่าตัว 20 ล้านปอนด์ แต่ไม่สามารถเข้ากับระบบทีมใหม่ได้ จึงย้ายกลับมาสเปอร์ หลังจบฟุตบอลชิงแชมป์แห่งชาติยุโรป 2016 ที่ฝรั่งเศส ร็อบบี คีน ประกาศเลิกเล่นให้กับทีมชาติ หลังจากเล่นมานานเป็นระยะเวลากว่า 18 ปี โดยเล่นเป็นนัดสุดท้ายเมื่อวันที่ 31 สิงหาคม ค.ศ. 2016 ในนัดที่ไอร์แลนด์เล่นอุ่นเครื่องกับโอมาน</doc>
