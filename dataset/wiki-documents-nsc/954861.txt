<doc id="954861" url="https://th.wikipedia.org/wiki?curid=954861" title="ถ้ำเวียร์ยอฟกินา">ถ้ำเวียร์ยอฟกินา ถ้ำเวียร์ยอฟกินา (, ) เป็นถ้ำที่ลึกที่สุดในโลกเท่าที่รู้จัก ตั้งอยู่เหนือระดับน้ำทะเล 2,309 เมตร ในเทือกเขา Arabika Massif ใน Gagra Range ใน Western Caucasus ในกากรา เขตอับคาเซีย ประเทศจอร์เจีย ทางเข้าตั้งอยู่ระหว่างภูเขา Krepost (2384 เมตร) และ Zont (2382 เมตร) อยู่ใกล้ทางตีนเขา Krepost มากกว่า ทางเข้ามีความลึก 32 เมตรการตั้งชื่อ การตั้งชื่อ. ในปี 1968 ถ้ำได้มีชื่อว่า S-115 ซึ่งภายหลังได้เปลี่ยนเป็น P1-7 และในปี 1986 ได้เปลี่ยนชื่อตามนักสำรวจถ้าและนักดำน้ำถ้ำอะเลคซันดร์ เวียร์ยอฟกิน ที่ได้เสียชีวิตในปี 1983 ระหว่างสำรวจแอ่งถ้ำ (siphon) ในถ้ำ Su-Akan ที่ Sary-Tala massif, สาธารณรัฐคาบาร์ดีโน-บัลคาเรีย ประเทศรัสเซียประวัติการสำรวจประวัติการสำรวจ. - ค.ศ. 1968 – ถ้ำถูกค้นพบโดยนักสำรวจถ้ำจากครัสโนยาสค์ ซึ่งก็ได้ลงสำรวจไปถึง 115 เมตรและชื่อ S-115 ในแผนที่ - 1982 – ถ้ำได้ถูกสำรวจเป็นครั้งที่สองโดยชมรมสำรวจถ้ำ (speleoclub) "Perovo" จากมอสโกและได้เปลี่ยนชื่อเป็น P1-7 - 1983–1986: นักสำรวจถ้ำจากกลุ่มเดียวกันได้ทำการสำรวจต่อจนถึงความลึก 440 เมตร - 1986–2000: ไม่มีการสำรวจเกิดขึ้น - 2000–2015: ชมรมสำรวจถ้ำ "Perovo" และทีม "Perovo-speleo" ได้ทำการสำรวจต่อจนถึงจุดใต้สุดของถ้ำ แต่อย่างไรก็ตาม ถ้ำก็ยังคงมีความลึกที่ 440 เมตร - สิงหาคม 2015 – นักสำรวจถ้ำจากชมรมสำรวจถ้ำ "Perovo" ได้ทำการค้นพบแขนงใหม่ของถ้ำ ความลึกที่แน่นอนของมันคือ 156 เมตร ทำให้มีการสำรวจเพิ่มขึ้นในภายหลัง - มิถุนายน 2016 – ทีมสำรวจ "Perovo-speleo" ได้ทำการสำรวจถึงความลึก 630 เมตร - สิงหาคม 2016 – ทีมสำรวจร่วมของ "Perovo-speleo" และ "Perovo" speleoclub ได้ถึงความลึก 1,010 เมตร - ตุลาคม 2016 – การสำรวจของทีม "Perovo-speleo" ทำให้ถ้ำได้มีความลึก 1,350 เมตร - กุมภาพันธ์ 2017 – การสำรวจของทีม "Perovo-speleo" ได้ถึงระดับความลีก 1,832 เมตร ทำให้เป็นถ้ำที่ลึกเป็นอันดับที่สองของโลกแซงถ้ำ Krubera (Voronya) - ช่วงเริ่มต้นของสิงหาคม 2017 – ชมรมสำรวจถ้ำ "Perovo" ได้สำรวจจนถึงความลึก 2,151 เมตรค้นพบทางยาวเป็นแนวนอน เวียร์ยอฟกินากลายเป็นถ้ำที่ลึกมาก (มากกว่า 2 กิโลเมตร) อันดับที่สอง และเป็นถ้ำที่ลึกที่สุดที่สามารถเข้าถึงได้โดยไม่ใช้อุปกรณ์ดำน้ำ - ช่วงหลังของสิงหาคม 2017 – ทีม "Perovo-speleo"ได้ลงไปถึงระดับความลึก 2,204 เมตร ทำให้กลายเป็นถ้ำที่ลึกที่สุดในโลก รวมถึงได้ค้นพบเส้นทางแนวนอนใต้ -2,100 เมตรและได้ถูกสำรวจแล้ว - มีนาคม 2018 – การสำรวจเพิ่มเติมจากทีมเดียวกันได้เพิ่มเส้นทางลงแผนที่ถ้ำมากกว่ากิโลเมตร รวมถึงได้วัดระดับความลึกของ "The last Nemo station" ที่เป็นบ่อน้ำท้ายสุด ซึ่งลึก 8.5 เมตรทำให้ความลึกรวมของถ้ำถึง 2,212 เมตร</doc>
