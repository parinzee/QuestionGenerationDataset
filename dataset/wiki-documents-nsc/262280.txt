<doc id="262280" url="https://th.wikipedia.org/wiki?curid=262280" title="ท่าสาทร">ท่าสาทร ท่าสาทร หรือ ท่าสะพานตากสิน เป็นท่าน้ำริมฝั่งแม่น้ำเจ้าพระยาฝั่งตะวันออก หรือฝั่งพระนคร ใต้สะพานสมเด็จพระเจ้าตากสิน บริเวณปลายถนนสาทรและปากคลองสาทรทั้งสองฝั่ง ในพื้นที่แขวงสีลม เขตบางรัก และแขวงยานนาวา เขตสาทร กรุงเทพมหานคร ประกอบด้วยท่าเรือด่วนเจ้าพระยา และท่าเรือข้ามฟากความสำคัญ ความสำคัญ. ท่าสาทร ถือเป็นจุดเชื่อมต่อการคมนาคมที่สำคัญอีกแห่งหนึ่งของกรุงเทพฯ เนื่องจากที่ตั้งอยู่ใจกลางเมืองในย่านธุรกิจบริเวณตลาดบางรัก ใกล้กับถนนเจริญกรุง สีลม และสาทร สามารถเชื่อมต่อกับการคมนาคมทางน้ำได้ทั้งเรือโดยสารข้ามฟากแม่น้ำเจ้าพระยาที่ไปยังท่าเป๊ปซี่ ถนนเจริญนคร เขตคลองสาน ฝั่งธนบุรี, เรือด่วนเจ้าพระยาที่ไปสู่พื้นที่เมืองเก่าของกรุงเทพฯ ชานเมืองจังหวัดนนทบุรี และย่านราษฎร์บูรณะ และเรือโดยสารคลองดาวคะนอง ทั้งยังเป็นท่าน้ำริมแม่น้ำเจ้าพระยาเพียงแห่งเดียวทีสามารถเชื่อมต่อกับระบบขนส่งมวลชนทางรางได้โดยตรงที่สถานีสะพานตากสิน ในเส้นทางรถไฟฟ้าบีทีเอส สายสีลม แต่ละวันจึงมีผู้โดยสารทั้งประชาชนและนักท่องเที่ยวเดินทางผ่านท่าสาทรเป็นจำนวนมาก นับตั้งแต่ระบบรถไฟฟ้าบีทีเอสเปิดให้บริการครั้งแรกในวันที่ 5 ธันวาคม พ.ศ. 2542 โดยเฉพาะช่วงก่อนหน้าที่รถไฟฟ้าบีทีเอสจะขยายการเดินรถจากปลายทางสะพานตากสินออกไปยังฝั่งธนบุรี ที่สถานีรถไฟฟ้ากรุงธนบุรีและวงเวียนใหญ่ เมื่อวันที 15 พฤษภาคม พ.ศ. 2552 ผู้โดยสารจำนวนมากจากฝั่งธนบุรีหรือพื้นที่ริมแม่น้ำที่ห่างออกไปจำเป็นต้องพึ่งพาการคมนาคมด้วยเรือต่างๆ มายังท่าสาทรเพื่อเชื่อมต่อระบบรถไฟฟ้า นอกจากนี้ ด้วยที่ตั้งของท่าสาทรที่อยู่ในย่านพักอาศัยของนักท่องเที่ยวต่างชาติและสามารถเชื่อมต่อกับรถไฟฟ้าได้อย่างสะดวกสบาย ท่าสาทรจึงมีบทบาทสำคัญด้านการท่องเที่ยวในกรุงเทพฯ โดยมีทั้งเรือบริการนักท่องเที่ยวสำหรับแขกของโรงแรมต่างๆ บริเวณใกล้เคียง และมีบริการเรือนำเที่ยวชมแม่น้ำเจ้าพระยาหรือเที่ยวชมคลองในฝั่งธนบุรีการให้บริการเรือด่วนเจ้าพระยา การให้บริการ. เรือด่วนเจ้าพระยา. ให้บริการโดยบริษัท เรือด่วนเจ้าพระยา จำกัด ที่ท่าสาทรด้านใต้ หรือท่าสาทร (ตากสิน), รหัส CEN () ซึ่งเป็นท่าเรือศูนย์กลางของเส้นทางเดินเรือและสามารถเชื่อมต่อรถไฟฟ้าได้ ขาล่องมีปลายทางที่ท่าวัดราชสิงขร-ราษฏร์บูรณะ และขาขึ้นมีปลายทางที่ท่าน้ำนนทบุรี-ท่าปากเกร็ด นอกจากเรือโดยสารทั่วไปแล้ว ในช่วงเวลา 9.30-15.00 น. ของทุกวัน ท่าสาทรยังเป็นต้นทางของเรือท่องเที่ยวเจ้าพระยา ที่ให้บริการระหว่างสาทรถึงท่าพระอาทิตย์ สำหรับนักท่องเที่ยวที่เดินทางไปยังแหล่งท่องเที่ยวรอบเกาะกรุงรัตนโกสินทร์ และเปิดสำหรับผู้โดยสารทั่วไปอีกส่วนหนึ่งรายละเอียดท่าเรือรายละเอียดท่าเรือ. - ประกอบด้วยโป๊ะเหล็ก 2 โป๊ะ และสะพานทางเดินเหล็กปรับระดับ 2 สะพาน - ขนาดท่า กว้าง 6.00 เมตร ยาว 12.00 เมตร - สะพานทางเดิน กว้าง 1.50 เมตร ยาว 10.00 เมตร - รับน้ำหนักได้ 60 คนท่าเรือใกล้เคียงเรือโดยสารคลองดาวคะนอง เรือโดยสารคลองดาวคะนอง. ให้บริการที่ ท่าสาทรด้านใต้ บริเวณเดียวกันกับท่าเรือด่วนเจ้าพระยา ในเส้นทางดาวคะนอง-สาทร ตามคลองดาวคะนอง- ท่าสาทร(ตากสิน) - ท่าวัดเศวตฉัตร - ท่าวัดราชสิงขร - ท่าสะพานกรุงเทพ(ฝั่งธนบุรี) - ท่าวัดบุคคโล - ท่าวัดดาวคะนอง - ท่าสะพานดาวคะนอง - ท่าจอมทอง - ท่าสะพานบางขุนเทียคน - ท่าวัดบางประทุนนอก - ท่าตลาดวัดไทร - ท่าวัดสิงห์เรือโดยสารสายสาทร-ท่าเรือคลองเตย เรือโดยสารสายสาทร-ท่าเรือคลองเตย. ให้บริการที่ ท่าสาทรด้านใต้ บริเวณเดียวกันกับท่าเรือด่วนเจ้าพระยา ในเส้นทางแม่น้ำเจ้าพระยาตอนล่าง ปัจจุบันได้""ยกเลิก""การให้บริการแล้วบางจุด ประกอบไปด้วย- ท่าสาทร (ตากสิน) - ท่าวัดเศวตฉัตร - ท่าวัดราชสิงขร - ท่าสะพานกรุงเทพ (ฝั่งธนบุรี) - ท่าวัดบุคคโล - ท่าดาวคนอง - ท่าถนนตก (เจริญกรุง) - ท่าราษฎร์บูรณะ (บิกซี) - ท่าแจงร้อน - ท่าสาธุประดิษฐ์ - ท่าคลองลัดโพธิ์ (พระประแดง) - ท่าวัดคลองภูมิ - ท่าช่องนนทรี (นราธิวาส) - ท่าวัดช่องลม - ท่าเรือคลองเตย (กรมศุลกากร)เรือบริการนักท่องเที่ยว เรือบริการนักท่องเที่ยว. ให้บริการที่ ท่าสาทรด้านใต้ บริเวณเดียวกันกับท่าเรือด่วนเจ้าพระยา โดยเป็นเรือรับ-ส่งผู้เข้าพักโรงแรม, เรือศูนย์การค้าริเวอร์ซิตี้ และเรือนำเที่ยวชมคลองเรือข้ามฟาก เรือข้ามฟาก. ให้บริการโดยห้างหุ้นส่วนจำกัด ทรัพย์ธนนคร ที่ ท่าเรือสาทรด้านเหนือ ในเส้นทางท่าสาทร-ท่าตากสิน (ท่าเป๊ปซี่) ระหว่างเวลา 5.30-23.00 น. โดยผู้โดยสารชำระค่าโดยสารที่ท่าตากสิน ฝั่งธนบุรีรายละเอียดท่าเรือรายละเอียดท่าเรือ. - ประกอบด้วยโป๊ะเหล็ก และสะพานทางเดินเหล็ก - ขนาดท่า กว้าง 6.00 เมตร 12.00 เมตร - สะพานทางเดิน กว้าง 1.50 เมตร ยาว 12.00 เมตร - รับน้ำหนักได้ 80 คนการเชื่อมต่อระบบขนส่งมวลชนอื่นการเชื่อมต่อระบบขนส่งมวลชนอื่น. - รถไฟฟ้าบีทีเอส สายสีลม: สถานีสะพานตากสิน - ป้ายรถประจำทางบางรัก ถนนเจริญกรุง สาย 1 15 17 35 75 77 115 116 163 504 532 547 - รถสี่ล้อสองแถว สาย 1256 บางรัก-ถนนจันทน์-เซนต์หลุยส์, สาย 1271 วัดไผ่เงิน-เลิดสินสถานที่สำคัญใกล้เคียงสถานที่สำคัญใกล้เคียง. - สะพานสมเด็จพระเจ้าตากสิน - สถานีรถไฟฟ้าบีทีเอส สะพานตากสิน - วัดยานนาวา - โรงแรมแชงกรี-ลา - สวนป่าเฉลิมพระเกียรติ ใต้สะพานสมเด็จพระเจ้าตากสิน ฝั่งธนบุรีผลกระทบจากการเปิดให้บริการรถไฟฟ้าบีทีเอสส่วนต่อขยาย</doc>
