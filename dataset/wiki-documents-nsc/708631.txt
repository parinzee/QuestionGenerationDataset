<doc id="708631" url="https://th.wikipedia.org/wiki?curid=708631" title="นางิสะ คาโอรุ">นางิสะ คาโอรุ นางิสะ คาโอรุ () เป็นตัวละครในการ์ตูนชุด อีวานเกเลียน โดยผู้กำกับ ฮิเดะอะกิ อันโนะ คาโอรุเป็นตัวละครที่มีบทน้อยมากในเรื่องแต่กลับเป็นตัวละครสำคัญที่สุดตัวหนึ่งของเรื่อง และได้รับความนิยมสูง ปรากฏตัวครั้งแรกในภาคทีวี เมื่อคาโอรุถูกส่งมาที่เนิร์ฟในฐานะนักบินเพื่อทดแทน โซรีว อาสึกะ เด็กคนที่สอง ที่ไม่สามารถบังคับอีวาได้อีก คาโอรุเป็นร่างที่สถิตย์วิญญาณของอัครเทวทูต อดัม และเขายังเป็นเทวทูตตนที่ 17 ที่มีชื่อว่า ทาบริส (Tabris) สามารถเคลื่อนไหวและควบคุมทุกสิ่งได้ดั้งใจต้องการ และยังมีสนามพลังเอ.ที. ที่แข็งแกร่งที่สุดในบรรดาเทวทูตทุกตน ทำให้คาโอรุสามารถควบคุมอีวา-02 บุกลงไปถึงเซ็นทรัลด็อกมาเพื่อหวังจะรวมร่างกับอดัม แต่เมื่อไปถึงกลับพบว่าเทวทูตในเซ็นทรัลด็อกมากลับเป็นลิลิธแทน คาโอรุจึงยอมให้ชินจิที่ตามมาสังหารเขา แม้ชินจิจะไม่เต็มใจ ถึงแม้จะสูญเสียกายเนื้อแต่ด้วยความที่เขามีวิญญาณของอดัมซึ่งเป็นอัครเทวทูต ทำให้จิตและความทรงจำของเขาคงอยู่ได้ตลอดกาล ในภาค คาโอรุในฐานะเทวทูตตนที่หนึ่งฟื้นขึ้นมาบนฐานปฏิบัติการดวงจันทร์ของเซเล่พร้อมความปรารถนาของเขาที่อยากให้ชินจิมีความสุข เขาเป็นคนที่ขับ อีวา มาร์ก-06 เขวี้ยงหอกแคซิอุสมาหยุดยั้ง Near 3rd impact เอาไว้ ภายหลังจากที่ชินจิหลับไป 14 ปีและพื้นขึ้นมา คาโอรุเป็นเพียงคนเดียวที่ทำดีกับชินจิในวันที่เขาไม่เหลือใคร ในที่สุดคาโอรุก็กลายเป็นคนที่ชินจิเปิดใจและไว้ใจมากที่สุด ในประเทศญี่ปุ่น นางิสะ คาโอรุเป็นตัวละครชายยอดนิยมสูงสุดอันดับสองในปี 1997 จากการสำรวจของ Animage poll และเป็นตัวละครชายแห่งปีอันดับที่หก ในปี 1988 I และเป็นตัวละครชายยอดนิยมสูงสุดอันดับสอง (เช่นเดียวกับในปี 1997) จากการสำรวจของนิตยสาร Newtype ในปี 2010 รองจากที่หนึ่งคืออิคาริ ชินจิ</doc>
