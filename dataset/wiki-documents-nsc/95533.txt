<doc id="95533" url="https://th.wikipedia.org/wiki?curid=95533" title="เจมินี่ ซากะ">เจมินี่ ซากะ เจมินี่ ซากะ () ตัวละครจากการ์ตูนเรื่องเซนต์เซย่า เป็นโกลด์เซนต์ประจำราศีเมถุน ผู้ดูแลปราสาทคนคู่ 1 ใน 12 ปราสาทแห่งแซงค์ทัวรี่ เป็นพี่ชายฝาแฝดของ เจมินี่ คาน่อน และเป็นผู้สวมรอยตำแหน่งเคียวโกในการปกครองแซงค์ทัวรี่บทบาทเคียวโก บทบาท. เคียวโก. ซากะปรากฏตัวครั้งแรกพร้อมกับซาจิททาเรียส ไอโอลอสที่หน้าบัลลังก์ของเคียวโก เนื่องจากเคียวโกต้องการคัดเลือกผู้ที่เหมาะสมที่จะเป็นเคียวโกคนต่อไปเพื่อเตรียมรับมือกับสงครามศักดิ์สิทธิ์ครั้งใหม่ที่กำลังจะมาถึง เคียวโกได้ได้เลือกให้ไอโอลอสได้รับตำแหน่งคนต่อไป โดยให้ซากะร่วมมือกับไอโอลอสเพื่อสร้างแซงค์ทัวรี่ ต่อมา ซากะซึ่งไม่เห็นด้วยกับการตัดสินใจของเคียวโก ได้ลักลอบขึ้นไปยังสตาร์ฮิลซึ่งเป็นที่สำหรับเคียวโกเท่านั้น ซากะได้ถามเคียวโกถึงสาเหตุที่ตนไม่ได้รับสืบทอดเป็นเคียวโกคนต่อไป เคียวโกจึงบอกซากะว่าเขาสามารถสัมผัสถึงความชั่วร้ายที่อยู่ในก้นบึ้งของจิตใจของซากะได้ และซากะจึงลงมือสังหารเคียวโกคนเก่าอย่างไม่ทันตั้งตัวและสวมรอยเป็นเคียวโกอย่างลับ ๆ หลังจากนั้น จึงคิดที่จะสังหารอาธีน่าที่ยังเป็นทารกอยู่ ซึ่งไอโอลอสเข้ามาพบจึงพยายามขัดขวาง ดังนั้น ซากะ(เคียวโก) จึงได้ใส่ร้ายไอโอลอสว่าเป็นคนทรยศที่ต้องการสังหารอาธีน่า และให้เซนต์ทุกคนตามล่าให้ได้ นับตั้งแต่นั้นมา ซากะก็ได้สวมรอยดำรงตำแหน่งเคียวโกเพื่อปกครองแซงค์ทัวรี่ต่อไป ซากะในฐานะเคียวโกได้ส่งฟินิกส์ อิกกิเพื่อไปกำจัดพวกบรอนซ์เซนต์ที่เข้าร่วมการแข่งขันในศึกแกแล็คเซี่ยนวอร์ แต่ฟินิกส์ อิกกิก็กลายเป็นเพื่อนกับพวกเซย่าในที่สุด หลังจากนั้น จึงได้ส่งเหล่าซิลเวอร์เซนต์ไปกำจัดพวกเซย่าอีกครั้ง แต่เหล่าซิลเวอร์เซนต์ทั้ง 10 คนก็ถูกกำจัดลงไป ดังนั้น จึงได้ส่งเลโอ ไอโอเลียไปกำจัดพวกเซย่า จากเหตุการณ์ครั้งนี้จึงทำให้ไอโอเลียได้รู้ความจริงว่าที่แท้จริงแล้วคนที่คิดจะสังหารอาธีน่าเมื่อ 13 ปีก่อนไม่ใช่ไอโอลอสแต่เป็นเคียวโกนั่นเอง ไอโอเลียจึงเดินทางกลับไปพบเคียวโก (ซากะ) เพื่อต้องการสืบค้นความจริงจึงได้ถูกซากะใช้หมัดจอมอสูรมายาควบคุมจิตใจไว้ในที่สุด นอกจากนี้ ยังส่งแคนเซอร์ เดธมาสค์ ไปกำจัดท่านผู้เฒ่าโทษฐานมีใจออกห่างจากแซงค์ทัวรี่ แต่ก็ถูกดราก้อน ชิริว และ อาริเอส มู ขัดขวางไว้ได้เจมินี่เซนต์ เจมินี่เซนต์. ซากะซึ่งอยู่ที่ห้องเคียวโกได้ใช้พลังสร้างภาพลวงตาในปราสาทคนคู่ เมื่อเซย่า ชิริว เฮียวงะ และชุนมาถึงยังปราสาทคนคู่ ทั้ง 4 คนได้วิ่งผ่านปราสาทคนคู่ไปแต่สุดท้ายก็กลับมาอยู่ที่ทางเข้าปราสาทเหมือนเดิม หลังจากนั้น ปราสาทคนคู่ได้แยกออกเป็น 2 ปราสาท พวกเซย่าจึงได้แบ่งออกเป็น 2 กลุ่ม โดยเซย่าไปกับชิริว และชุนไปกับเฮียวงะ โดยเฮียวงะกับชุนได้พบเจมินี่เซนต์ แต่โซ่ของชุนกลับไม่มีปฏิกิริยาต่อเจมินี่เซนต์ที่อยู่เบื้องหน้า และเฮียวงะได้โจมตีเจมินี่เซนต์แต่พลังทั้งหมดก็สะท้อนกลับมาทุกครั้ง ส่วนเซย่าและชิริวก้ได้พบกับเจมินี่เซนต์เช่นกัน แต่เพราะชิริวตาบอดอยู่ เจมินี่เซนต์ซึ่งเป็นภาพลวงตานั้น จึงไม่สามารถหลอกชิริวได้ ดังนั้น ชิริวจึงพาเซย่าออกไปจากปราสาทคนคู่ได้ ทางด้านชุนและเฮียวงะนั้น โดนพลังอะนาเธอร์ไดเมนชั่น (Another dimention) ของเจมินี่เซนต์ จึงทำให้เฮียวงะซึ่งสลบอยู่หลุดไปยังมิติอื่น แต่ชุนสามารถใช้โซ่มัดเสาของปราสาทเอาไว้จึงไม่หลุดไปยังมิติอื่น เจมินี่เซนต์จึงใช้พลังอะนาเธอร์ไดเมนชั่นอีกครั้ง พร้อมทั้งได้ทำลายโซ่ของชุน แต่ในระหว่างนั้นเอง อิกกิได้ส่งพลังไปรบกวนซากะ ทำให้ชุนรอดพ้นจากการหลุดไปยังมิติอื่นอีกครั้ง หลังจากนั้น ชุนได้ใช้ธันเดอร์เวฟโจมตีข้ามมิติมาถึงตัวซากะที่อยู่ห้องเคียวโกได้ ทำให้ภาพลวงตาที่ซากะสร้างขึ้นหายไปจากปราสาทคนคู่ หลังจากนั้น เซย่าสามารถบุกมาถึงห้องเคียวโกได้ ขณะนั้นซากะที่มีจิตใจในด้านดีอยู่ได้บอกกับเซย่าว่าโล่ห์ของรูปปั้นอาธีน่านั้นเป็นเพียงสิ่งเดียวที่สามารถช่วยชีวิตอาธีน่าได้ ระหว่างที่เซย่ากำลังจะไปยังรูปปั้นนั้น สีผมของซากะก็เปลี่ยนไปซึ่งแสดงให้เห็นถึงจิตใจในด้านชั่วร้ายได้ครอบงำซากะแล้ว ซากะโจมตีเซย่าจนได้รับการบาดเจ็บสาหัส ในระหว่างนั้นอิกกิก็ได้เข้ามาเป็นคู่ต่อสู้ของซากะ แต่ก้ไม่อาจสู้ได้ ในที่สุด เซย่าก็ได้รับพลงัคอสโมจากคนอื่น ๆ มาเสริมและปล่อยหมัดดาวหางเพกาซัสใส่ซากะจนทำให้ซากะสลบไป เซย่าจึงไปเอาโล่ห์จากรูปปั้นอาธีน่าและส่องไปยังอาธีน่า ซึ่งซากะได้เข้ามาขวางไว้ จึงทำให้ความชั่วร้ายในจิตใจของซากะสูญหายไป ซากะรู้สึกสำนึกผิดในสิ่งที่ตนได้กระทำจึงได้ฆ่าตัวเองเพื่อเป็นการไถ่บาปทั้งหมดสงครามศักดิ์สิทธิ์-เทพเจ้าฮาเดส สงครามศักดิ์สิทธิ์-เทพเจ้าฮาเดส. ซากะคืนชีพขึ้นมาอีกครั้ง โดยได้รับคำสั่งให้นำศีรษะของอาธีน่าไปให้ท่านฮาเดส ภายหลังจากที่ เดธมาสค์ และ อโฟรดิตี้ โดนมูกำจัดลง ซากะ คามิว และชูร่าก็ได้ปรากฏตัวขึ้นแล้วเข้าต่อสู้กับมูเพื่อจะบุกเข้าไปยังปราสาทชั้นในของแซงค์ทัวรี่ มูซึ่งต้องต่อสู้กับโกลด์เซนต์ถึง 3 คนจึงไม่อาจรับมือได้ ในขณะที่ซากะจะลงมือสังหารมูนั้น ชิออนก็ได้ห้ามไว้ และออกคำสั่งให้พวกซากะไปยังปราสาทต่อไป เมื่อไปถึงปราสาทคนคู่ซึ่งเป็นปราสาทที่ตนเคยดูแลอยู่ แต่ซากะได้เจอเจมินี่เซนต์ยืนดูแลปราสาทอยู่ ซากะรู้ทันทีว่าเจมินี่เซนต์ที่อยู่เบื้องหน้านั้น คือ คานอน น้องชายของตนนั่นเอง ซากะได้โจมตีไปยังเจมินี่เซนต์ แต่ปรากฏว่าเป็นเพียงชุดคล็อธว่างเปล่า ดังนั้น ซากะจึงใช้พลังที่สามารถค้นหาศัตรูได้ไม่ว่าจะอยู่ที่ไหนโจมตีใส่คาน่อนจนได้รับบาดเจ็บ ซากะจึงผ่านไปจากปราสาทคนคู่ได้ เมื่อพวกซากะไปถึงปราสาทปูยักษ์ ก็พบว่าภายในปราสาทนั้นกลายเป็นโยโมซึ ฮิราซากะหรือปากทางเข้าสู่นรก ซึ่งเป็นภาพมายาที่เกิดจากการสร้างขึ้นของเวอร์โก้ ชากะ ดังนั้น ซากะจึงใช้พลังโจมตีจากปราสาทปูยักษ์ไปยังปราสาทหญิงพรหมจรรย์ แต่ไม่สามารถทำอะไรชากะได้ หลังจากนั้น ชากะได้โจมตีคืนโดยใช้พลังเท็นมา โคฟุกุทำให้พลังคอสโมของพวกซากะหายไปจากปราสาทปูยักษ์นั่นเอง ณ ปราสาทหญิงพรหมจรรย์ พวกซากะได้ต่อสู้กับชากะที่สวนรังคู่ โดยชากะได้ใช้ท่าสูงสุดของตน คือ เท็นบุ โฮริง โจมตีใส่พวกซากะ ซึ่งทำให้พวกซากะสูญเสียประสาทสัมผัสไปถึง 4 ส่วน ดังนั้น ซากะ ชูร่า คามิว จึงตัดสินใจใช้ท่าอาเธน่าเอ็กซ์คลาเมชัน (Athena Exclamation) ซึ่งเป็นท่าต้องห้ามที่อาเธน่าห้ามไม่ให้ใช้เพื่อนำมากำจัดชากะลงได้ในที่สุด เมื่อพวกซากะออกมาจากสวนรังคู่ก็โดนเลโอ ไอโอเลีย และสกอร์เปี้ยน มิโร โจมตี ดังนั้น เพื่อกำจัดโกลด์เซนต์ที่ขัดขวางการไปหาอาธีน่าพวกซากะจึงได้ใช้ท่าอาเธน่าเอ็กซ์คลาเมชันอีกครั้ง แต่มู ไอโอเลีย และมิโร ก็ใช้ท่าเดียวกันนี้รับมือ ซึ่งสุดท้ายก็ทำให้ปราสาทสาวพรหมจรรย์พังพินาศลงไป หลังจากนั้น อาธีน่ามีคำสั่งให้พวกมูนำพวกซากะมาหาตนที่เทวสถานอาธีน่า อาธีน่าได้มอบมีดที่ซากะเคยใช้ในการลอบสังหารตนเมื่อ 13 ปีก่อนให้ซากะเพื่อให้ในการปลิดชีพตน อาธีน่าจับมือซากะที่ถือมีดอยู่แทงตัวเองจนถึงความตายในที่สุด ภายหลังชิออนจึงได้บอกความจริงกับพวกเซย่าว่าที่แท้จริงแล้วเหล่าโกลด์เซนต์ที่คืนชีพมานั้น เพื่อต้องการปลุกคล็อธแห่งอาธีน่าเพื่อใช้ในการต่อสู้กับฮาเดสนั่นเอง หลังจากอาธีน่าตายไป ซากะได้เอาผ้าที่เปื้อนเลือดของอาธีน่าไปยังปราสาทฮาเดสเพื่อเป็นเครื่องต่อลองในการเข้าพบฮาเดส แต่แพนโดร่าปฏิเสธ ในขณะที่พวกซากะกำลังจะโจมตีใส่แพนโดร่านั้น ระยะเวลาที่ฮาเดสมอบให้พวกซากะ 12 ชั่วโมงนั้นก็หมดลง ดังนั้น พวกซากะจึงได้สลายไปในที่สุด ซากะปรากฏตัวอีกครั้งที่ยมโลก ณ กำแพงวิโยค โดยได้ร่วมมือกับเหล่าโกลด์เซนต์ทั้ง 11 คน ในการทำลายกำแพงวิปโยค เพื่อให้พวกเซย่าเดินทางไปช่วยอาธีนา ณ เอริเชี่ยนบทบาทในภาค Soul Of Goldท่าไม้ตายท่าไม้ตาย. - กาแล็คเซี่ยนเอกซ์โพลชั่น (Galaxian Explosion) ท่าไม้ตายที่มีพลังทำลายสูง ที่สามารถขยี้ดวงดาวได้เป็นผง - อะนาเธอร์ไดเมนชั่น (Another Dimension) ท่าไม้ตายที่ส่งศัตรูหรือตัวเองเข้าสู่ห้วงมิติอื่นที่ไม่สามารถออกได้ เว้นแต่ตัวเซนต์เจมินี่เอง - หมัดจอมอสูรมายา (Genroma Oh Ken) หมัดที่สามารถจู่โจมเข้าสู่สมองของคู่ต่อสู้ และควบคุมคู่ต่อสู้ได้อย่างใจนึก</doc>
