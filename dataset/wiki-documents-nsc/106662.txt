<doc id="106662" url="https://th.wikipedia.org/wiki?curid=106662" title="จรัส สุวรรณเวลา">จรัส สุวรรณเวลา ศาสตราจารย์กิตติคุณ นายแพทย์ จรัส สุวรรณเวลา เป็นข้าราชการชาวไทย ประธานกรรมการคณะกรรมการอิสระเพื่อการปฏิรูปการศึกษา ในรัฐบาล พลเอก ประยุทธ์ จันทร์โอชา นายกสภามหาวิทยาลัยสงขลานครินทร์ และอดีตนายกสภาและอธิการบดีจุฬาลงกรณ์มหาวิทยาลัยประวัติ ประวัติ. ศ.นพ.จรัส สุวรรณเวลา เกิดที่ตำบลทับเที่ยง อำเภอเมืองตรัง จังหวัดตรัง เป็นบุตรจ้อง สุวรรณเวลา และแล่ม สุวรรณเวลา มีพี่น้องทั้งหมด 5 คน สมรสกับศาสตราจารย์กิตติคุณ แพทย์หญิง คุณหญิงนิตยา สุวรรณเวลา (สกุลเดิม อัศวนนท์) มีธิดา 2 คน คือ ศาสตราจารย์ แพทย์หญิงนิจศรี ชาญณรงค์ และอาจารย์ ทันตแพทย์หญิง ดร.ใจแจ่ม สุวรรณเวลา ศ.นพ.จรัส สุวรรณเวลา สำเร็จการศึกษาชั้นมัธยมปีที่ 6 จากโรงเรียนวิเชียรมาตุ จังหวัดตรัง และชั้นเตรียมอุดมศึกษาจากโรงเรียนสวนกุหลาบวิทยาลัย สำเร็จเตรียมแพทย์จุฬาลงกรณ์มหาวิทยาลัย โดยได้รับเหรียญทองแดงคะแนนเยี่ยมปีที่ 1 และ 2 และปริญญาแพทยศาสตรบัณฑิต (เกียรตินิยมอันดับ 2) จากคณะแพทยศาสตร์โรงพยาบาลจุฬาลงกรณ์ มหาวิทยาลัยแพทยศาสตร์ (ปัจจุบันคือคณะแพทยศาสตร์ จุฬาลงกรณ์มหาวิทยาลัย) ได้รับเหรียญทองแดงคะแนนเยี่ยมในการสอบและเหรียญทองคะแนนเยี่ยมตลอดหลักสูตร รวมทั้งเหรียญทองแดงคะแนนเยี่ยมในวิชากายวิภาคศาสตร์ สรีรวิทยา พยาธิวิทยา อายุรศาสตร์ และสูติ-นรีเวชวิทยา ได้รับพระราชทานทุนมูลนิธิอานันทมหิดล แผนกแพทยศาสตร์เป็นคนแรก เพื่อไปศึกษาต่อวิชาประสาทศัลยศาสตร์ที่ประเทศสหรัฐอเมริกา ได้รับปริญญา Master of Science จากมหาวิทยาลัยชิคาโก และ American Board of Neurological Surgery จาก Wake Forest University ได้รับเกียรติเป็นสมาชิกของ F.A.C.S. (Fellows of American College of Surgeons) และCongress of Neurological Surgeonsประสบการณ์การทำงานประสบการณ์การทำงาน. - ศาสตราจารย์ ภาควิชาศัลยศาสตร์ คณะแพทยศาสตร์ จุฬาลงกรณ์มหาวิทยาลัย - ประสาทศัลยแพทย์ โรงพยาบาลจุฬาลงกรณ์ สภากาชาดไทย - ผู้อำนวยการสถาบันวิจัยวิทยาศาสตร์การแพทย์ จุฬาลงกรณ์มหาวิทยาลัยคนแรก - รองอธิการบดีฝ่ายวิจัย จุฬาลงกรณ์มหาวิทยาลัย - คณบดี คณะแพทยศาสตร์ จุฬาลงกรณ์มหาวิทยาลัย - ผู้อำนวยการโรงพยาบาลจุฬาลงกรณ์ สภากาชาดไทย - อธิการบดี จุฬาลงกรณ์มหาวิทยาลัย - อธิการบดีสถาบันเทคโนโลยีแห่งเอเชีย(AIT) - president of the Academia Eurasiana Neurochirurgica. - visiting professor, the Bowman Gray School of Medicine, North Carolina, USA - ประธานราชวิทยาลัยศัลยแพทย์แห่งประเทศไทย - นายกสมาคมวิทยาลัยศัลยแพทย์นานาชาติแห่งประเทศไทย - นายกสมาคมประสาทศัลยศาสตร์อาเซียน - ที่ปรึกษาด้านการวิจัยสุขภาพและพัฒนาการวางแผนครอบครัว องค์การอนามัยโลก - ที่ปรึกษาด้านอุดมศึกษา องค์การศึกษา วิทยาศาสตร์และวัฒนธรรมแห่งสหประชาชาติ (ยูเนสโก) - ประธานกรรมการ Council on Health Research for Development - กรรมการ International Clinical Epidemiology Network - Member of the Regional Scientific Committee for Asia and the Pacific, UNESCO - Member, International World Conference on Higher Education Follow-up Committee, UNESCO - Member, Board of the Association of Southeast Asian Institute of Higher Learning (ASAIHL) - Member, Administrative Board of International Association of Universities - Member, Editorial Board of International Journal of Medical Education - สมาชิกสภานิติบัญญัติแห่งชาติ - สมาชิกวุฒิสภา - กรรมการแพทยสภา - อนุกรรมการข้าราชการพลเรือน กระทรวงสาธารณสุข - กรรมการในคณะกรรมการพัฒนาเศรษฐกิจและสังคมแห่งชาติ - ประธานกรรมการคณะกรรมการอิสระเพื่อการปฏิรูปการศึกษาตำแหน่งในปัจจุบันตำแหน่งในปัจจุบัน. - นายกสภามหาวิทยาลัยสงขลานครินทร์ - กรรมการสภากาชาดไทย - กรรมการสถาบันวิจัยระบบสาธารณสุข - ประธานกรรมการนโยบายกองทุนสนับสนุนการวิจัย - ประธานกรรมการบริหารสถาบันพัฒนาและรับรองคุณภาพโรงพยาบาล - ประธานกรรมการพิจารณาทุนมูลนิธิอานันทมหิดล แผนกแพทยศาสตร์ - ประธานอนุกรรมการพัฒนาบัญชียาหลักแห่งชาติ - รองประธานสถาบันวิจัยจุฬาภรณ์ ฝ่ายการแพทย์ - รองประธานศูนย์วิจัยศึกษาและบำบัดโรคมะเร็ง สถาบันวิจัยจุฬาภรณ์ - รองประธานมูลนิธิส่งเสริมโอลิมปิกวิชาการและพัฒนามาตรฐานวิทยาศาสตร์ศึกษา ในพระอุปถัมภ์สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์(สอวน.) - อาจารย์พิเศษ หน่วยศัลยศาสตร์ประสาท ภาควิชาศัลยศาสตร์ คณะแพทยศาสตร์ จุฬาลงกรณ์มหาวิทยาลัย - ประธานกรรมการคณะกรรมการอิสระเพื่อการปฏิรูปการศึกษาเกียรติประวัติเกียรติประวัติ. - นักวิจัยดีเด่นแห่งชาติประจำปี 2528 สาขาวิทยาศาสตร์การแพทย์ สภาวิจัยแห่งชาติ - รางวัลผลงานวิจัยดีเด่น สภาวิจัยแห่งชาติ - รางวัลผลงานวิจัยดีเด่น กองทุนวิจัยรัชดาภิเษกสมโภช จุฬาลงกรณ์มหาวิทยาลัย - Health-for-All Medal องค์การอนามัยโลก - รางวัลบุคคลตัวอย่าง มูลนิธิรัฐบุรุษ พลเอก เปรม ติณสูลานนท์ - รางวัลเกียรติคุณบุคคลดีเด่นของชาติ คณะกรรมการเอกลักษณ์ของชาติ - ศึกษาศาสตรดุษฎีบัณฑิตกิตติมศักดิ์ สาขาบริหารการศึกษา มหาวิทยาลัยสงขลานครินทร์ - Honorary Member, the Society of Neurologial surgeonsนักวิจัยดีเด่นแห่งชาติ นักวิจัยดีเด่นแห่งชาติ. สภาวิจัยแห่งชาติได้ประกาศให้จรัสเป็นนักวิจัยดีเด่นแห่งชาติ สาขาวิทยาศาสตร์การแพทย์ ประจำปี พ.ศ. 2528 เนื่องจากผลงานการวิจัยปัญหาและอุบัติการของกระดูกศีรษะโหว่งบริเวณเหนือจมูก การปรับปรุงวิธีการผ่าตัดรักษา การสร้างเครื่องมือราคาถูกสำหรับใช้ผ่าตัด การริเริ่มศึกษามาตรฐานและดัชกะโหลกศีรษะของคนไทยเพื่อใช้เปรียบเทียบความผิดปรกติ การวิจัยปัญหายาเสพติดในกลุ่มชาวเขาด้วยการปลูกพืชทดแทนและพัฒนาอาชีพ และการศึกษาสุขภาพอนามัยของชาวชนบทเครื่องราชอิสริยาภรณ์เครื่องราชอิสริยาภรณ์. - พ.ศ. 2533 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2528 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2527 - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษ (ท.จ.ว.) - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นจตุตถดิเรกคุณาภรณ์ (จ.ภ.) - เหรียญจักรพรรดิมาลา (ร.จ.พ.)</doc>
