<doc id="614795" url="https://th.wikipedia.org/wiki?curid=614795" title="โรงเรียนหัวใจใส">โรงเรียนหัวใจใส โรงเรียนหัวใจใส (ฮันกึล: 학교 2013, ฮักกโย อีชอนชิบซัม) เป็นละครโทรทัศน์แนวดราม่า สะท้อนเรื่องราวและปัญหาต่างๆ ที่เกิดขึ้นกับชีวิตในวัยรุ่น และความสัมพันธ์ระหว่างครูกับนักเรียนและผู้ปกครองที่น่าประทับใจ เขียนโดยโก จองวอน และ อี ฮยอนจู กำกับโดยอี มินฮง และ อี อึงบก ออกอากาศทางสถานีโทรทัศน์ KBS2 ทุกวันจันทร์และอังคาร เวลา 21.55 น. ตั้งแต่วันจันทร์ที่ 3 ธันวาคม พ.ศ. 2555 ถึงวันอังคารที่ 29 มกราคม พ.ศ. 2556 รวมความยาว 16 ตอน ส่วนในประเทศไทยได้มีการซื้อลิขสิทธิ์โดยบริษัทเวิร์คพอยท์ เอ็นเตอร์เทนเมนท์ ออกอากาศทางเวิร์คพอยท์ทีวี ทุกวันจันทร์และอังคาร เวลา 21.30 น. เริ่มตั้งแต่วันจันทร์ที่ 18 มีนาคม 2556 ละครเรื่อง School เคยสร้างขึ้นหลายเวอร์ชัน คือ School, School 2, School 3 และ School 4 ในช่วงปี พ.ศ. 2542 - 2545 ซึ่งล้วนแต่มีเนื้อหาสะท้อนถึงปัญหาและอุปสรรคต่างๆ ของชีวิตในวัยเรียน เช่นเดียวกับเรื่องโรงเรียนหัวใจใส ที่เป็นเวอร์ชันล่าสุด (School 2013) และได้รับการกล่าวขานว่าเป็นหนึ่งในละครที่เศร้าและซึ้งกินใจมากที่สุดเรื่องหนึ่งเนื้อเรื่องย่อ เนื้อเรื่องย่อ. จอง อินแจ เป็นครูสัญญาจ้างสอนอยู่ที่"โรงเรียนมัธยมซึงรี" โรงเรียนที่มีผลการทดสอบทางวิชาการอยู่ในลำดับท้ายๆ ของเขต หลังจากครูประจำชั้นม.ปลาย ปี 2 ห้อง 2 ลาออกไป เธอก็ถูกย้ายมาประจำชั้นแทนอย่างจำใจ ในขณะที่คัง เซชัน เป็นติวเตอร์โรงเรียนกวดวิชาชื่อดัง ถูกอิม จองซู ครูใหญ่โรงเรียนมัธยมซึงรีดึงตัวมาสอน เพราะหวังให้บรรดาผู้ปกครองหันมาสนใจโรงเรียนแห่งนี้ ครูจองต้องเผชิญกับเรื่องปวดหัวไม่เว้นแต่ละวัน กระทั่งวันประชุมผู้ปกครองเพื่อประชาสัมพันธ์ภาพลักษณ์ใหม่ของโรงเรียน จองโฮมีเรื่องกับนัมซุน นัมซุนไม่เคยยอมก้มหัวให้จองโฮ แต่ทุกครั้งที่มีเรื่องกับใครเขาไม่เคยสู้เลยสักครั้ง ครั้งนี้จู่ๆ ก็มีเก้าอี้ถูกโยนกระแทกกระจกหน้าต่างแตกตกลงมาท่ามกลางครูและผู้ปกครอง และเรื่องราวต่างๆ ก็เริ่มต้นขึ้นนับจากนั้น ครูคังถูกครูใหญ่ส่งมาประจำชั้นห้องเดียวกับครูจอง แต่ทั้งคู่แตกต่างกันอย่างสิ้นเชิง ในขณะที่ครูจองดูแลเด็กนักเรียนอย่างเอาใจใส่ แต่ครูคังสนใจเพียงผลการเรียนของเด็กเท่านั้น ในระหว่างที่ทั้งคู่คุมห้องไปคนละทิศละทาง ปัญหามากมายก็เกิดขึ้นไม่ว่างเว้น ฮึงซู นักเรียนเกเรย้ายมาใหม่ ทำให้อดีตเลวร้ายของนัมซุนปะทุขึ้น เด็กเรียนอย่างฮาคยองและมินกีต่างก็แทบจะกลายเป็นเด็กเก็บกด บรรดาผู้ปกครองปกป้องลูกของตัวเองและโยนความผิดทุกอย่างให้ครูหรือนักเรียนคนอื่น ที่สุดแล้วนักเรียนปี 2 ห้อง 2 ทั้งจองโฮ นัมซุน และฮึงซู เกือบต้องถูกไล่ออก แม้แต่ครูจองเองก็เกือบถูกไล่ออกครั้งแล้วครั้งเล่า วันเวลาผ่านไป ครูคังเริ่มสัมผัสถึงความรู้สึกของนักเรียน แท้จริงแล้วเขาใฝ่ฝันจะเป็นครูที่ดีเฉกเช่นครูจอง แต่เพราะโศกนาฏกรรมบางอย่างทำให้หัวใจเกิดเป็นแผลบาดลึก ทั้งคู่ต่างทุ่มเทกายใจ เพื่อฉุดรั้งนักเรียนขึ้นมาจากวังวนที่เลวร้าย ทั้งคู่ได้เข้าใจถึงปัญหาชีวิต ความใฝ่ฝัน ความรัก มิตรภาพระหว่างเพื่อน และสภาพแวดล้อมที่กดดันของนักเรียน พร้อมกันนั้นสายสัมพันธ์ครูกับนักเรียนก็ก่อตัวขึ้นมาเป็นอย่างแนบแน่นนักแสดงนักแสดง. - จาง นารา แสดงเป็น จอง อินแจ - ชเว ดาเนียล แสดงเป็น คัง เซชัน - อี จงซ็อก แสดงเป็น โก นัมซู - พัก เซ-ย็อง แสดงเป็น ซง ฮาคยอง - คิม วู-บิน แสดงเป็น พัค ฮึงซู - รยู ฮโยยอง แสดงเป็น อี คังจู - ออม ฮโยซ็อบ แสดงเป็น ออม แทอุง - พัค แฮมี แสดงเป็น อิม จองซู - โอ ยองชิล แสดงเป็น ยู นัมฮี - ยุน จูซัง แสดงเป็น โจ บงซู - กวัก จองอู แสดงเป็น โอ จองโฮ - อี จีฮุน แสดงเป็น อี จีฮุน - อี อีคยอง แสดงเป็น อี อีคยอง - ชเว ชังยอบ แสดงเป็น คิม มินกี - คิม ชังฮวัน แสดงเป็น ฮัน ยองอู - จอน ซูจิน แสดงเป็น คเย นารี - ชิน ฮเยซอน แสดงเป็น ชิน ฮเยซอน - นัม คยองมิน แสดงเป็น นัม คยองมินเพลงประกอบเพลงประกอบ. - Welcome to the School - 4minute - Beautiful Days - J-Min - Don't think you are alone (혼자라고 생각말기) - คิม โบคยอง - Blue frog (청개구리)- คิม โบคยอง - Looking Up Together (뉴 라이프 처치 키즈) - New Life Church Kidsรางวัล</doc>
