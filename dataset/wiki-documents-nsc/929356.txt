<doc id="929356" url="https://th.wikipedia.org/wiki?curid=929356" title="แพทริค คูโตรเน">แพทริค คูโตรเน แพทริค คูโตรเน (; เกิดวันที่ 3 มกราคม ค.ศ. 1998) เป็นนักฟุตบอลชาวอิตาลี ปัจจุบันเล่นให้กับเอซี มิลาน ในตำแหน่งกองหน้าเส้นทางอาชีพ เส้นทางอาชีพ. แพทริค คูโตรเน เกิดที่เมืองโกโม และเริ่มเล่นฟุตบอลครั้งแรกเมื่ออายุ 5 ขวบ ให้กับทีมฟุตบอล Paradiense ซึ่งเป็นทีมสมัครเล่นห้าคน ต่อมาเมื่อเขาอายุ 8 ปี ได้เข้าร่วมทีมเยาวชนของเอซี มิลาน 11 ปีถัดมา เขาได้เลื่อนมาเล่นให้กับทีมรุ่นอายุไม่เกิน 19 ปี ในเดือนมกราคม ค.ศ. 2017 คูโตรเนได้เลื่อนมาเล่นให้กับทีมชุดใหญ่ ต่อมาวันที่ 21 พฤษภาคม ค.ศ. 2017 เขาลงเล่นครั้งแรกในนัดที่มิลานเปิดบ้านชนะโบโลญญา 3–0 ในเซเรียอา โดยลงมาในฐานะตัวสำรอง นาทีที่ 85 และได้รับใบเหลืองในนัดนั้นด้วย วันที่ 27 กรกฎาคม ค.ศ. 2017 เขาลงเล่นตัวจริงครั้งแรกในนัดที่มิลานบุกชนะ CSU Craiova สโมสรจากโรมาเนีย 1–0 ในการแข่งขันยูฟ่ายูโรปาลีก รอบคัดเลือกรอบสาม ต่อมาวันที่ 3 สิงหาคม ค.ศ. 2017 เขายิงประตูแรกให้กับมิลานในนัดที่เปิดบ้านชนะ CSU Craiova 2–0 ต่อมาวันที่ 20 สิงหาคม ค.ศ. 2017 เขาทำประตูแรกในเซเรียอา ในนัดเยือนที่ชนะโกรโตเน 0–3 ต่อมาวันที่ 24 สิงหาคม ค.ศ. 2017 เขายิงประตูชัยในนัดบุกชนะ Shkëndija 1–0 ในการแข่งขันยูโรปาลีกรอบเพลย์ออฟ และวันที่ 28 กันยายน เขายิงประตูชัยในนัดที่มิลานชนะ Rijeka 3–2 ในการแข่งขันยูโรปาลีก รอบแบ่งกลุ่ม ต่อมาเขาลงเล่นในฐานะตัวสำรองในการแข่งขันโกปปาอีตาเลีย นัดที่เปิดบ้านพบกับคู่ปรับร่วมเมืองอย่างอินเตอร์มิลาน เขายิงประตูชัยและเป็นประตูแรกของเขาใน Derby della Madonnina วันที่ 28 มกราคม ค.ศ. 2018 คูโตรเนได้ยิงใส่ลาซีโอ แต่ไม่เป็นประตูเนื่องจากแฮนด์บอล อย่างไรก็ตาม เขาไม่ได้รับการลงโทษที่สั่งห้ามลงเล่น 2 นัด เนื่องจากเป็นการกระทำที่มิได้มีเจตนา วันที่ 10 กุมภาพันธ์ ค.ศ. 2018 คูโตรเนยิงประตูในนัดบุกชนะสปาล 4–0 ทำให้เขากลายเป็นกองหน้าคนสำคัญของเอซี มิลานทีมชาติ ทีมชาติ. คูโตรเน เล่นให้กับทีมชาติอิตาลีชุดเยาวชน ตั้งแต่รุ่นอายุไม่เกิน 15-19 ปี เขาลงเล่น 57 นัด ยิงได้ 27 ประตู เขายังเป็นส่วนหนึ่งของชุดทีมชาติเข้าร่วมแข่งขันฟุตบอลชิงแชมป์แห่งชาติยุโรป รุ่นอายุไม่เกิน 17 ปี 2015 และฟุตบอลชิงแชมป์แห่งชาติยุโรป รุ่นอายุไม่เกิน 19 ปี 2016 เขาลงเล่นครั้งแรกให้กับทีมชาติรุ่นอายุไม่เกิน 21 ปี เมื่อวันที่ 1 กันยายน ค.ศ. 2017 ในนัดกระชับมิตรที่อิตาลีแพ้สเปน 3–0 สามวันถัดมา เขายิงประตูแรกในนัดที่ชนะสโลวีเนีย 4–1</doc>
