<doc id="539999" url="https://th.wikipedia.org/wiki?curid=539999" title="สมเด็จพระราชินีนาถเตรีอีมาเอวารูอาที่ 3 แห่งบอราบอรา">สมเด็จพระราชินีนาถเตรีอีมาเอวารูอาที่ 3 แห่งบอราบอรา สมเด็จพระราชินีนาถเตรีอีมาเอวารูอาที่ 3 แห่งบอราบอรา () หรือ อารีอี โอตาเร เตอารีอีมาเอวารูอาที่ 3 (; 28 พฤษภาคม ค.ศ. 1871 – 19 พฤศจิกายน ค.ศ. 1932) เป็นสมเด็จพระราชินีนาถแห่งราชอาณาจักรบอราบอรา ตั้งแต่ ค.ศ. 1873 จนถึงปี ค.ศ. 1888 สมเด็จพระราชินีนาถเตรีอีมาเอวารูอาที่ 3 เป็นพระราชธิดาพระองค์ที่ 3 ในพระเจ้าตามาโตอาที่ 5 แห่งราอีอาเตอากับเจ้าหญิงโมเอ-อา-ไม พระองค์ทรงครองราชย์บัลลังก์บอราบอราหลังจากที่สมเด็จพระราชินีนาถเตรีอีมาเอวารูอาที่ 2 แห่งบอราบอรา พระราชปิตุจฉาของพระองค์สวรรคต พระองค์ทรงราชาภิเษกสมรสกับเจ้าชายฮีโนอี-อา-ตูอา โปมาเร เมื่อวันที่ 9 มกราคม ค.ศ. 1884 และทรงอย่าในปี ค.ศ. 1887 พระองค์ทรงมีพระราชธิดา 2 พระองค์ ได้แก่ เจ้าฟ้าหญิงเรฮู-เรฮู ตูเฮอีอาวาและเจ้าฟ้าหญิงอีตีอา ตูเฮอีอาวา สมเด็จพระราชินีนาถเตรีอีมาเอวารูอาที่ 3 ทรงสละราชสมบัติให้แก่ฝรั่งเศส เมื่อวันที่ 9 มีนาคม ค.ศ. 1888 แต่พระองค์ก็ยังคงเป็นพระประมุขของราชวงศ์แห่งบอราบอราจนกระทั่งเสด็จสวรรคตเมื่อวันที่ 19 พฤศจิกายน ค.ศ. 1932 ขณะทรงมีพระชนมพรรษา 62 พรรษา</doc>
