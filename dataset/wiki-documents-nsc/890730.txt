<doc id="890730" url="https://th.wikipedia.org/wiki?curid=890730" title="ดยุกแห่งเคนต์">ดยุกแห่งเคนต์ ดยุกแห่งเคนต์ () เป็นบรรดาศักดิ์ชั้นดยุกมาตั้งแต่สมัยอาณาจักรบริเตนใหญ่ และสหราชอาณาจักร โดยครั้งล่าสุดมีการพระราชทานบรรดาศักดิ์นี้ให้แก่พระราชโอรสพระองค์ที่ 4 ของพระเจ้าจอร์ที่ 5 และตั้งแต่ปีค.ศ. 1942 เป็นต้นมา บรรดาศักดิ์นี้ได้พระราชทานให้กับเจ้าชายเอ็ดเวิร์ด (พระราชสมภพเมื่อปีค.ศ. 1935) โดยทรงเป็นพระญาติชั้นที่ 1 ของสมเด็จพระบรมราชินีนาถเอลิซาเบธที่ 2ประวัติศาสตร์ ประวัติศาสตร์. บรรดาศักดิ์ที่มีความเกี่ยวข้องกับเมืองเคนต์นั้นปรากฎครั้งแรกตั้งแต่สมัยราชอาณาจักรเคนต์ ซึ่งถือเป็นหนึ่งในเจ็ดอาณาจักรของแองโกล-แซ็กซอนซึ่งในภายหลังได้ถูกผนวกเข้ากับราชอาณาจักรอังกฤษ โดยปรากฎหลักฐานของพระมหากษัตริย์ที่ปกครองตั้งแต่ค.ศ. 449 และภายหลังในปีค.ศ. 825 ราชอาณาจักรเคนต์ได้ถูกตีแตกโดยพระเจ้าเอ็กเบิร์ตแห่งเวสเซ็กส์ เคนต์จึงกลายมาเป็นเมืองในปกครองของเวสเซ็กซ์ และจึงถูกปกครองโดยพระมหากษัตริย์ของเวสเซ็กส์แทน โดยอิสสริยยศของพระมหากษัตริย์แห่งเคนต์ได้กลายมาเป็นอิสสริยยศสำหรับองค์รัชทายาท โดยเจ้าชายเอเธลวูลฟ์ ซึ่งเป็นพระโอรสพระองค์ใหญ่ของพระเจ้าเอ็กเบิร์ตแห่งเวสเซ็กส์ ได้รับการราชาภิเษกเป็นกษัตริย์แห่งเคนต์ในปีค.ศ. 825 ต่อมาในค.ศ. 860 ราชอาณาจักรเคนต์ได้สูญเสียสถานะของราชอาณาจักรไปโดยสิ้นเชิงภายหลังจากการผนวกรวมเป็นส่วนหนึ่งของราชอาณาจักรเวสเซกซ์ดยุกแห่งเคนต์ ดยุกแห่งเคนต์. บรรดาศักดิ์ดยุกแห่งเคนต์ ได้มีการนำมาพระราชทานถึงสามสมัย โดยในสมัยแรกคือปีค.ศ. 1710 สมัยที่สองคือค.ศ. 1799 โดยผนวกเข้ากับสแตรธเอิร์น และสมัยปัจจุบันในปีค.ศ. 1934 โดยก่อนหน้านี้ได้มีการใช้เป็นบรรดาศักดิ์เอิร์ลแห่งเคนต์แทนดยุกแห่งเคนต์ สมัยแรก(ค.ศ. 1710)ดยุกแห่งเคนต์ สมัยแรก(ค.ศ. 1710). - เฮนรี เกรย์ ดยุกที่ 1 แห่งเคนต์ (1671-1740)- แอนโธนี เกรย์ เอิร์ลแห่งฮาโรลด์ (1696–1723) บุตรชายคนโตของดยุกที่ 1 รับบรรดาศักดิ์สืบต่อจากบิดาโดยที่ไม่มีบุตรรับสืบตระกูลต่อ - จอร์จ เกรย์ เอิร์ลแห่งฮาโรลด์ (1732-1733) บุตรชายคนที่สามของดยุกที่ 1 ซึ่งเสียชีวิตตั้งแต่ยังเด็กดยุกแห่งเคนต์และสแตรธเอิร์น (ค.ศ. 1799)ดยุกแห่งเคนต์และสแตรธเอิร์น (ค.ศ. 1799). - เจ้าชายเอ็ดเวิร์ด พระโอรสลำดับที่ 3 ของพระเจ้าจอร์จที่ 3 แห่งสหราชอาณาจักร และทรงเป็นพระราชบิดาในสมเด็จพระราชินีนาถวิกตอเรีย โดยพระองค์สิ้นพระชนม์โดยปราศจากพระราชโอรสดยุกแห่งเคนต์ สมัยที่ 2 (ค.ศ. 1934)ดยุกแห่งเคนต์ สมัยที่ 2 (ค.ศ. 1934). - เจ้่าชายจอร์จ ดยุกที่ 1 แห่งเคนต์ (1902–1942) พระราชโอรสลำดับที่ 4 ของพระเจ้าจอร์จที่ 5 - เจ้าชายเอ็ดเวิร์ด ดยุกที่ 2 แห่งเคนต์ (ประสูติเมื่อค.ศ. 1935) พระโอรสพระองค์ใหญ่ของดยุกที่ 1ลำดับการสืบตระกูลลำดับการสืบตระกูล. 1. จอร์จ วินด์เซอร์ เอิร์ลแห่งเซนต์แอนดรูว์ (เกิดเมื่อ 26 มิถุนายน ค.ศ. 1962) บุตรชายคนโตของดยุกที่ 2 2. เอดเวิร์ด วินด์เซอร์ ลอร์ดดาวน์แพตทริก (เกิดเมื่อ 2 ธันวาคม ค.ศ. 1988) บุตรชายคนเดียวของจอร์จ วินด์เซอร์ เอิร์ลแห่งเซนต์แอนดรูว์ 3. ลอร์ด นิโคลัส วินด์เซอร์ (เกิดเมื่อ 25 กรกฎาคม ค.ศ. 1970) บุตรชายคนเล็กของดยุกที่ 2</doc>
