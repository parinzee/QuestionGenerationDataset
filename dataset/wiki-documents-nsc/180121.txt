<doc id="180121" url="https://th.wikipedia.org/wiki?curid=180121" title="ไอซ์ เอจ เจาะยุคน้ำแข็งมหัศจรรย์">ไอซ์ เอจ เจาะยุคน้ำแข็งมหัศจรรย์ ไอซ์ เอจ เจาะยุคน้ำแข็งมหัศจรรย์ (Ice Age) เป็นภาพยนตร์แอนิเมชัน 3 มิติ ออกฉายในปี พ.ศ. 2545 กำกับภาพยนตร์โดย Chris Wedge และ Carlos Saldanhaเนื้อเรื่องย่อ เนื้อเรื่องย่อ. เมื่อสองหมื่นปีก่อน โลกใบนี้ยังประหลาดมหัศจรรย์ และเป็นยุคก่อนจะจารึกประวัติศาสตร์ที่เต็มไปด้วยอันตราย ทั้งยังเป็นช่วงก่อนยุคน้ำแข็งเสียด้วยซ้ำ สัตว์โลกน้อยใหญ่จึงต้องหนีเอาตัวให้รอดจากพายุหิมะ - แม้แต่สัตว์ที่เกียจคร้านเป็นที่สุด – ต่างก็อพยพย้ายถิ่นลงใต้กันทั้งนั้น ส่วนพวกผ่าเหล่าก็มี แมนเฟร็ด ช้างแมมมอธขนยาวหนุ่มใหญ่ใจพเนจรที่ทำทุกอย่างตามใจปรารถนา ซิด ตัวซลอธแสนเฉื่อยชาที่วันหนึ่งๆ ไม่ทำอะไรสักอย่าง ก็ตามใจปรารถนาอีกนั่นแหละ เมื่อ ซิด รับ แมนเฟร็ด มาเป็นผู้พิทักษ์ของเขา เจ้าช้างแมมมอธก็พยายามทุกวิถีทางที่จะสลัดภาระหนักอกไปให้พ้น แต่นั่นเป็นเพียงจุดเริ่มต้นของเรื่องน่าเวียนหัวเท่านั้น แมนนี่ยังถูกดึงตัวเข้าไปช่วยส่งตัวหนูน้อยโรชานกลับคืนสู่ครอบครัวมนุษย์ ทั้งต้องร่วมทางกับ ดีเอโก้ เสือเขี้ยวดาบคิดคดที่เข้ามาตีสนิทกับ ซิด และ แมนนี่ ด้วยความหวังที่จะได้หนูน้อยเป็นอาหารมื้อโอชะ ในขณะที่ ซิด แมนนี่ และ ดีเอโก้ เดินทางข้ามภูมิประเทศเวิ้งว้าง และปกคลุมด้วยน้ำแข็งกว้างไกลสุดลูกหูลูกตา ก็ยังมี สแคร็ท เจ้าสัตว์ก่อนยุคประวัติศาสตร์ที่ดูคล้ายกับหนูผสมกระรอกเข้ามาพัวพันตลอด เส้นทาง พร้อมกับภารกิจสำคัญยิ่งชีวิต นั่นคือการหาจุดฝังกลบผลลูกโอ๊ค ซึ่งท้ายที่สุดแล้วกลายเป็นการสร้างความหายนะให้อุบัติขึ้นเป็นประวัติ ศาสตร์หน้าสำคัญเสียด้วย ระหว่างที่ สแคร็ท ง่วนฝังผลไม้เปลือกแข็งในยุคน้ำแข็ง แมนนี่ ซิด ดีเอโก้ และ หนูน้อยโรชาน ก็ร่วมเดินทางเจาะยุคน้ำแข็งมหัศจรรย์ไปด้วยกัน พวกเขาเกือบจะเอาตัวไม่รอดจากหิมะถล่ม ต้องต่อสู้แย่งชิงอาหารจากกลุ่มนกโดโด้ ที่ดิ้นรนปกป้องอย่างสิ้นหวัง ค้นพบความลึกลับของผ้าอ้อม ลื่นไหลไปตามถ้ำน้ำแข็งราวกับขี่รถไฟเหาะในโลกยุคน้ำแข็ง และยังต้องข้ามสะพานน้ำแข็งที่ทอดผ่านทะเลลาวาร้อนสุดๆ ซึ่งไหลออกมาจากปากปล่องภูเขาไฟ ทั้งหมดจึงกลายเป็นกลุ่มสัตว์ที่ผ่านการเดินทางสุดมหัศจรรย์ยิ่งกว่ายุคใดๆ เลยเชียวล่ะ ส่วน สแคร็ท นะหรือ อาจจะพยายามขุดหาผลลูกโอ๊คอาถรรพ์อยู่กระมังตัวละครแหล่งข้อมูลอื่นๆแหล่งข้อมูลอื่นๆ. - เว็บไซต์ทางการ - สยามโซน</doc>
