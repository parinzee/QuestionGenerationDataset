<doc id="67822" url="https://th.wikipedia.org/wiki?curid=67822" title="โรงเรียนสอนคนตาบอด">โรงเรียนสอนคนตาบอด โรงเรียนสอนคนตาบอด คือโรงเรียนที่จัดการเรียนการสอน กิจกรรม และสิ่งอำนวยความสะดวกแก่ผู้ที่มีความบกพร่องทางการเห็น เพื่อให้ผู้ที่มีความบกพร่องได้รับความรู้ และทักษะเพื่อนำไปใช้ในชีวิตประจำวันได้โรงเรียนสอนคนตาบอดในประเทศไทย โรงเรียนสอนคนตาบอดในประเทศไทย. โดยมากแล้วโรงเรียนสอนคนตาบอดในประเทศไทยจะเป็นสถานศึกษาที่จัดการศึกษาในระบบ ตามหลักสูตรในพระราชบัญญัติการศึกษา โรงเรียนสอนคนตาบอดในประเทศไทย มีทั้งโรงเรียนประจำและไปกลับ โดยมากแล้วหลังจากจบจากชั้นสูงสุดในโรงเรียนสอนคนตาบอดที่สังกัดอยู่แล้ว ทางโรงเรียนจะพิจารณาส่งต่อเด็กในระดับการเรียนที่สูงขึ้นในโรงเรียนปกติ เป็นการเรียนร่วมในโรงเรียนทั่วไป นอกจากจะเป็นการพัฒนาระดับความรู้ทางการเรียนที่สูงขึ้นแล้ว ยังเป็นการช่วยให้เด็กที่มีความบกพร่องได้เรียนรู้การใช้ชีวิตกับคนปกติ ฝึกฝนทักษะการใช้ชีวิตในสังคมจริงอีกด้วย โรงเรียนสอนคนตาบอดแห่งแรกที่จัดตั้งอย่างเป็นทางการในประเทศไทย คือ โรงเรียนสอนคนตาบอดกรุงเทพ </doc>
