<doc id="122780" url="https://th.wikipedia.org/wiki?curid=122780" title="ซาเอบะ เรียว">ซาเอบะ เรียว ซาเอบะ เรียว () เป็นตัวละครเอกจากเรื่องซิตี้ฮันเตอร์ โดยชื่อซาเอบะ เรียวนั้น เป็นชื่อที่เรียวตั้งขึ้นมาเอง เนื่องจากครอบครัวเกิดอุบัติเหตุเครื่องบินตก เหลือเรียวเท่านั้นที่รอดชีวิต เขาจึงไม่ทราบชาติกำเนิดที่แน่ชัดของตัวเอง ซึ่งสถานที่ที่เครื่องบินตกนั้นกำลังเกิดสภาวะสงครามกันอยู่ซึ่งเรียวได้เข้าร่วมกับฝ่ายกบฏ โดยการฝึกสอนของโจรฝ่ายกบฏที่ชื่อว่า ไคบาระ ชิน ซึ่งเรียวนั้นนับถือเหมือนกับพ่อของตัวเอง การทำสงครามในครั้งนี้นั้น เขาได้สู้กับหน่วยรบของรัฐบาลที่มี อุมิโบซึหรือฟอลคอน ร่วมอยู่ด้วย โดยเรียวนั้นเป็นผู้ที่ทำให้อุมิโบซึต้องสูญเสียสภาพการมองเห็นไปแม้ว่าจะไม่ถาวรก็ตาม หลังจากที่สงครามจบลง พวกกบฏที่เรียวสังกัดอยู่นั้นเป็นฝ่ายพ่ายแพ้ พวกเรียวจึงถูกเนรเทศออกจากประเทศ เรียวจึงไปที่อเมริกา และได้ร่วมงานกับคู่หูหลายคนทั้ง มิค แองเจิ้ล และบลัดดี้ แมรี่ แต่หลังจากนั้นเรียวก็ลักลอบเข้ามาที่ประเทศญี่ปุ่นโดยใช้ชื่อว่าซาเอบะ เรียว ที่ญี่ปุ่น เรียวทำธุรกิจรับจ้างนอกกฎหมายคือเป็นมือปืน บอร์ดี้การ์ด โดยเขามีความเชื่อว่าเรื่องบางเรื่องก็ต้องใช้ด้านมืดเข้าจัดการจึงจะเหมาะสม ที่ญี่ปุ่น เรียวได้คู่หูใหม่ซึ่งอดีตเคยเป็นตำรวจฝีมือดีชื่อว่า มากิมูระ แต่ไม่นานมากิมูระก็ถูกกลุ่มค้ายาเสพติดระดับโลกฆ่าตาย เรียวจึงมาจับคู่กับ คาโอริซึ่งเป็นน้องสาว(บุญธรรม) ของมากิมูระแทน โดยใช้ชื่อว่า ซิตี้ฮันเตอร์ และมีรหัสลับในการเรียกหาคือ XYZ เรียวเป็นคนที่มี 2 บุคลิกในตัวเอง ซึ่งก็คือบุคลิกของหนุ่มเจ้าชู้ลามกจนเข้าข่ายโรคจิต ถือเป็นตัวอันตรายของเหล่าบรรดาสาวสวยทั้งหลาย แต่อีกบุคลิกหนึ่งนั้นเรียวกลับเป็นคนขรึมที่สาวๆหากได้ใกล้ชิดก็ต้องหลงใหลกันทั้งนั้น นอกจากนี้ แก่นตัวตนของเรียวนั้นยังแฝงไปด้วยความเหงา อ้างว้าง แต่ก็มีความอบอุ่นที่พร้อมให้กับคนอื่นเสมอ เนื่องจากว่าเรียวนั้นไม่มีวันเกิดเพราะว่าจำไม่ได้ คาโอริจึงตั้งให้ใหม่ว่าให้เกิดวันที่ 26 มีนาคมอื่นๆเกี่ยวกับซาเอบะ เรียวอื่นๆเกี่ยวกับซาเอบะ เรียว. - สูง 190 ซ.ม. - ปืนที่ใช้ : COLT PYTHON .357 - รถประจำตัว : มินิคูเปอร์ สีแดง - ปืนที่เรียวใช้เป็นปืนที่ปรับแต่งโดย มาชิยะ เคนอิจิโร่ ซึ่งเป็นนักแต่งปืนอันดับหนึ่ง ปืนของเรียวจึงมีความเที่ยงตรงสูง (รายละเอียดเกี่ยวกับปืนของเรียวอยู่ใน เล่มที่ 24) - ความสามารถในการยิงปืนระดับวันโฮลด์ช็อต ยิงได้ตำแหน่งเดิมอย่างไม่มีพลาด และยิงได้ทั้งมือซ้ายและมือขวา - สถานที่ปรากฏตัว : ย่านชินจูกุ ทั้งสถานีรถไฟ โรงแรม และบาร์เกย์ - ของสะสม : สื่อลามกทุกประเภท - คำพูดประจำตัว : 1 แอ้ม ! / อายุ 20 - สาวในสเป็ก : ไม่จำกัดสัญชาติ แต่หน้าตาสัดส่วนต้องผ่านเรียวน้อย ไม่ชอบสาวที่อายุน้อยกว่า 18 - พลัง Beep อันดับ 1 มี ได้รับฉายาว่า ม้าพ่อพันธุ์แห่งชินจูกุ - เป็นโรคกลัวการนั่งเครื่องบิน เพราะประสบอุบัติเหตุเมื่อตอนเด็ก - สถานที่เครื่องบินตกอยู่ในแถบทวีปอเมริกากลาง - มีแผลเป็นอยู่บนหน้าผากด้านขวา เกิดจากการต่อสู้กับอุมิโบซึก่อนที่เขาจะตาบอดสนิท - มีเพื่อนอยู่หลายวงการตั้งแต่เด็กส่งของ คนขัดรองเท้า ตำรวจ ทหารรับจ่าง นักการเมือง - คาดกันว่าเรียว อาจจะเป็นลูกคุณหนู มาจากตระกูลหนึ่ง ซึ่งมีชื่อเต็มๆว่า 'เรียวอิจิ xxx'ซาเอบะ เรียว ในเรื่อง Angel Heart ซาเอบะ เรียว ในเรื่อง Angel Heart. ซาเอบะ เรียวที่ปรากฏตัวอยู่ในเรื่อง Angel Heart นั้น เป็นซาเอบะ เรียวที่อยู่ในโลกขนานของ ซาเอบะ เรียวในเรื่อง ซิตี้ฮันเตอร์ แต่มีพื้นฐานนิสัยและความสามารถที่ใกล้เคียงกัน ซาเอบะ เรียว อาศัยอยู่กับคาโอริในเมืองชินจูกุ ทั้งคู่มีความรักให้แก่กัน แต่ว่าไม่นานเรียวก็ต้องสูญเสียคาโอริผู้หญิงอันเป็นที่รักไปเนื่องจากอุบัติเหตุ หลังจากที่คาโอริจากไป ชีวิตของเรียวก็ไม่เหมือนเดิม แม้จะยังมีความลามกอยู่ตลอดเวลาก็ตามแต่นั่นก็เป็นเหมือนกับการหลอกตัวเองเท่านั้นซึ่งลึกๆแล้วตัวเรียวเองก็รู้ว่า ตัวเขาเองนั้นไม่สามารถขาดคาโอริได้ จนกระทั่งวันหนึ่ง เรียวได้พบกับเด็กสาวปริศนาคนหนึ่ง ชื่อว่าจางอิง ซึ่งตัวจางอิงนั้นให้บรรยากาศที่เหมือนกับคาโอริ เรียวจึงตามหาเด็กสาวคนนี้จนพบ เมื่อรู้ว่าหัวใจของจางอิงนั้นเป็นหัวใจของคาโอริ (คาโอริได้ลงชื่อบริจาคหัวใจเอาไว้ โดยจุดประสงค์ที่แท้จริงนั้นก็มีไว้เพื่อสำหรับเรียว)เรียวรับจางอิงไว้เป็นลูกของตนเองโดยพยายามทำหน้าที่พ่อที่ดีต่อจางอิง เนื่องจากจางอิงนั้นเป็นคนที่บกพร่องเรื่องอารมณ์ของมนุษย์ เรียวใน Angel Heart ยังคงมีความสามารถไม่ต่างจากเรียวในภาค ซิตี้ฮันเตอร์ ความแม่นยำในการยิงปืนที่แม้ว่าจะยิงในระยะไกล ระบบประสาทสัมผัสของรังสีฆาตกรรมยังคงเต็มไปด้วยประสิทธิภาพ แต่จุดที่ด้อยลงไปจากเรียวในภาค ซิตี้ฮันเตอร์ นั้นก็คือเรื่องของความเร็วที่ลดลงเนื่องจากเรียวคนนี้มีอายุมากกว่าเรียวในซิตี้ฮันเตอร์หลายปี บางครั้งเส้นยึดเอาดื้อๆก็มี- เรียวในภาคนี้แสดงความรักต่อคาโอริอย่างเปิดเผยคู่หู ของซาเอบะ เรียวมากิมูระ ฮิเดยูกิ คู่หู ของซาเอบะ เรียว. มากิมูระ ฮิเดยูกิ. มากิมูระนั้น ก่อนที่จะมาเป็นคู่หูกับเรียว เขาเคยเป็นตำรวจมาก่อน โดยทำงานร่วมกับตำรวจสาวชื่อว่า โนงามิ ซาเอโกะ แต่เนื่องจากมีคดีค้ามนุษย์ที่ไม่สามารถปิดได้ แถมคดีนี้ยังนำมาด้วยความสูญเสียของเหล่าตำรวจหญิงอีกมากมาย มากิมูระแสดงความรับผิดชอบโดยการลาออก หลังจากนั้นเขาก็ได้พบกับเรียวเป็นคู่หู ซึ่งไม่น่าเชื่อว่าอดีตตำรวจผู้ยึดถือความยุติธรรมอย่างเขาจะมาเป็นคู่หูร่วมทำธุรกิจนอกกฎหมายกับเรียว เป็นเพราะมากิมูระรู้ว่าสิ่งที่เรียวทำอยู่นั้นเป็นสิ่งที่ถูกต้อง มากิมูระมีน้องสาวบุญธรรมชื่อว่าคาโอริ แม้ว่าจะไม่ใช่น้องสาวแท้ของตนเอง แต่มากิมูระก็เอาใจใส่ดูแลเหมือนกับเป็นน้องแท้ๆ และในวันเกิดครบรอบ 20 ปีของคาโอริ มากิมูระจะบอกความจริงเรื่องนี้กับเธอ แต่น่าเสียดายที่มากิมูระไม่มีโอกาสได้บอก เนื่องจากถูกองค์กรค้ายาเสพติดที่ชื่อยูเนี่ยนเทโอปาฆ่าตาย ก่อนตายเขาได้ฝากคาโอริไว้กับเรียวมากิมูระ คาโอริ มากิมูระ คาโอริ. มากิมูระ คาโอริ คู่หูคนปัจจุบันของเรียว นามสกุลเดิมของคาโอริคือ ฮิสะฮาชิ ซึ่งเป็นนามสกุลของพ่อของเธอ คาโอรินั้นเป็นลูกกำพร้าเนื่องจากพ่อที่เป็นโจรนั้นเสียชีวิต พ่อของมากิมูระจึงนำคาโอริมาเลี้ยง คาโอริจึงเป็นน้องสาวของมากิมูระตั้งแต่บัดนั้นเป็นต้นมา คาโอริพบกับเรียวครั้งแรกเมื่อวันที่ 26 มีนาคม เนื่องจากสงสัยว่ามากิมูระนั้นแท้จริงทำงานอะไรกันแน่ เมื่อได้รู้ว่าทำงานด้านมืดทำให้คาโอริรู้สึกช็อคเป็นอย่างมาก เธอสงสัยคู่หูของพี่ชายตัวเองซึ่งก็คือเรียว โดยคิดว่าเรียวเป็นคนดึงพี่ชายของตนเข้ามาสู้ด้านมืด ระหว่างสะกดรอยตามนั้นเผอิญว่ามีคนต้องการกำจัดเรียวพอดี คาโอริจึงได้เห็นโลกอันแสนโหดร้ายที่เรียวและพี่ชายตัวเองอาศัยอยู่ เธอเสียใจมากที่พี่ชายที่เธอรักกลายเป็นคนเห็นแก่เงินมากกว่าชีวิตคน แต่เรียวก็พิสูจน์ให้คาโอริได้เห็นว่าสิ่งที่เขาและพี่ชายของเธอทำนั้นเป็นสิ่งที่ถูกต้องแม้ว่าจะทำจากด้านมืดก็ตาม เมื่อคาโอริได้สัมผัสถึงตัวตนที่แท้จริงของเรียว คาโอริก็แอบปลื้มเรียวอยู่ลึกๆ เมื่อมากิมูระตายไป คาโอริก็มารับช่วงต่อจากพี่ชายของคนเอง โดยทำหน้าที่เป็นผู้ติดต่อระหว่างเรียวกับลูกค้า (และคอยกันลูกค้าสวยๆ)อื่นๆเกี่ยวกับคาโอริอื่นๆเกี่ยวกับคาโอริ. - บุคลิกเป็นสาวห้าวเหมือนผู้ชาย แต่เมื่อใส่วิกจะสวยขึ้นมาทันที - อาวุธประจำตัว : ค้อน 100 ตัน /ระเบิดน้อยหน่า - ปืนที่ใช้เป็นปืนของมากิมูระ แต่เรียวดัดแปลงวิถีกระสุนเรียบร้อยแล้วเนื่องจากไม่ต้องการให้คาโอริฆ่าคน - ฝีมือการยิงปืนเป็นอันตรายต่อบุคคลที่ไม่ได้เล็ง - คาโอริเป็นคนตั้งวันเกิดให้กับเรียวคือวันที่ 26 มีนาคม ซึ่งเป็นวันแรกที่ได้พบกับเรียว - คาโอริตอนพบกับเรียวครั้งแรกอายุ 17 ปี และได้เป็นคู่หูกับเรียวในวันแรกที่มีอายุครบ 20 ปี - มีพี่สาวแท้ๆ ชื่อว่า ฮิสะฮะชิ ซายูริ เป็นบรรณาธิการ ปัจจุบันอยู่ที่นิวยอร์ก - คาโอริเลือกที่จะอยู่กับเรียวแทนที่จะตามพี่สาวแท้ๆของตัวเองไปสู่โลกที่สะอาด เนื่องจากว่าเธอเป็นห่วงเรียวนั่นเองคู่หูในอดีตเคนนี่ ฟิลด์ คู่หูในอดีต. เคนนี่ ฟิลด์. เคนนี่เป็นคู่หูของเรียวสมัยที่อยู่ที่อเมริกา แต่ได้จบชีวิตลงไปแล้ว โดยผู้ที่สังหารเขานั้นก็คือเรียวนั่นเอง แต่นั่นก็เป็นสิ่งที่เขาต้องการ เนื่องจากว่าเขาถูกองค์กรขนาดใหญ่บีบบังคับให้เขาจัดการเรียวซะ หาไม่แล้ว ลูกสาวของเขา (ซอนญ่า ฟิลด์) ซึ่งยังเด็กจะต้องถูกฆ่า เคนนี่ไม่มีทางเลือกจึงได้ไปท้าดวลกับเรียว เรียวนั้นไม่ต้องการดวลแต่ก็จำใจต้องทำ และท้ายสุด เคนนี่ก็จบชีวิตลงด้วยฝีมือของเรียว โดยก่อนตายนั้นเขาได้ฝากซอนญ่าไว้กับเรียว โดยขอให้เรียวพาซอนญ่าไปสู่ด้านสว่าง ซึ่งไม่ใช่ทางของทั้งเคนนี่และเรียวอาศัยอยู่- เรื่องราวของ เคนนี่ ฟิลด์ อยู่ใน manga เล่มที่ 28บลัดดี้ แมรี่ บลัดดี้ แมรี่. บลัดดี้ แมรี่ หรือ โรสแมรี่ มูน คู่หูสาวสวยของเรียวสมัยที่อยู่อเมริกา เป็นคนที่รู้เรื่องราวในอดีตของเรียวผ่านจากพ่อของเธอซึ่งเป็นคู่หูคนแรกของเรียว แม้ว่าจะเป็นผู้หญิงแต่ก็มีฝีมือดี (ผิดกับคาโอริ) แต่เธอก็ต้องการหลุดพ้นจากโลกแห่งการฆ่าฟัน ต่อมาได้รู้จักเอริค ซึ่งเป็นคนที่ชักนำเธอออกจากวงการนี้ และในที่สุดเธอก็ได้เป็นนางแบบชื่อดัง แต่อย่างไรก็ตาม เธอก็ยังคงต้องเข้ามาพันพันกับโลกของการฆ่าฟันอีกครั้งเมื่อเอริคถูกลักพาตัวไป หนทางเดียวที่จะช่วยเอริคได้ก็คือต้องฆ่าเรียวซะ แต่เธอไม่อาจฆ่าเรียวได้เนื่องจากว่าเป็นห่วงคาโอริที่หากขาดเรียวไปคงจะไม่สามารถมีชีวิตอยู่ต่อไปได้ และเธอกับคาโอริก็ได้รวมพลังกันเพื่อช่วยเอริคออกมา และในที่สุดด้วยความเชื่อเหลือเรียวและอุมิโบสึ เธอก็สามารถช่วยเอริคออกมาได้สำเร็จและออกจากวงการนางแบบไปเพื่อไปหาชีวิตที่สงบสุขอย่างแท้จริง ในช่วงท้ายของเรื่อง เธอกลับมาช่วยเรียวอีกครั้งหนึ่งด้วย- เรื่องราวของ บลัดดี้ แมรี่ อยู่ใน manga เล่มที่ 22-23มิค แองเจิ้ล มิค แองเจิ้ล. คู่หูของเรียวสมัยอยู่ที่อเมริกา ใช้ชื่อทีมร่วมกันว่า CITY HUNTER เป็นมือปืนที่ได้รับการขนานนามว่าเป็นอันดับ 1 ของอเมริกา มีความสามารถเทียบเท่ากับเรียว แต่จะต่างกับเรียวตรงที่สามารถฆ่าเพื่อนตัวเองได้หากได้ค่าจ้างที่คุ้มค่า เคยได้รับการจ้างวานจากองค์กรยาเสพติดอันดับ 1 ของโลกให้มาฆ่าเรียว เรื่องราวของมิคนั้นอยู่ใน manga เล่มที่ 32- หากว่าเหยื่อมีคนรักอยู่ ต้องแย่งชิงคนรักมาเป็นของตนเสียก่อนเพื่อให้คนรักของเหยื่อไม่เสียใจกับการจากไปของเหยื่อ (ซึ่งก็คือข้ออ้างดีดีนี่เอง) - หน้าตาหล่อเหลา ดูน่าเชื่อถือ จุดนี้ที่เหนือกว่าเรียว - รักคาโอริอย่างจริงใจ - มีเครื่องรางเป็นจี้กระสุนของพ่อ ซึ่งเชื่อว่าเป็นสิ่งที่คุ้มครองตนเองมาตลอด ภายหลังมิคมอบจี้นี้ให้แก่คาโอริ - เคยทำงานเป็นคู่หูกับคาโอริในช่วงสั้นๆ - ช่วงหลังของเรื่องมิคไม่สามารถใช้มือเหนี่ยวไกปืนได้เนื่องจากมือถูกกระแสไฟฟ้าช็อต - รักกับคาสึเอะ และเปิดสำนักพิมพ์ร่วมกันโรเบิร์ต แฮริสัน โรเบิร์ต แฮริสัน. คู่หูของเรียว อีกคนที่อเมริกา เป็นนักกวาดล้างมือหนึ่งของอเมริกา เรียวเป็นหนี้บุญคุณเค้า แต่ใจแข็งและมืออาชีพกว่า นั่นคือ เมื่อใครจ้างงานเค้า เค้าจะไม่ทรยศนายจ้าง อันไปสู่จุดจบของเค้า นั่นคือ การที่เรียวออกปากชอให้เค้าช่วย คุ้มกันองค์หญิงแองเจล่า ให้ถึงวันที่ลงนามเจรจากับพวกกบฏ แต่ เค้าได้รับงานลอบสังหารองค์หญิงมาแล้วด้วยก่อนหน้านี้ ทำให้เรียวและเค้า ต้องตัดสินกันในครั้งสุดท้าย เป็นคนที่เรียวนึกเสียใจที่สุด หลังจากการสังหารเค้า ปรากฏตัวในอะนิเมะ เท่านั้น- เคยช่วยชีวิตเรียวไว้เมื่อ 5 ปีก่อน - หน้าตาหล่อ แต่ทะลึ่ง(แต่ยังน้อยกว่าเรียว) - แอบชอบคาโอริ ภายหลังก่อนตาย ขอฝากให้เรียวดูแลคาโอริให้ถึงที่สุด - มีแฟนที่อเมริกา อยู่วงการเดียวกัน ภายหลัง เธอมา ญี่ปุ่นเพื่อล้างแค้นให้โรเบิร์ต - เป็นคนที่เรียวไม่อยากสังหารที่สุด หลังจากการตายของโรเบิร์ต ทำให้เรียวทุกข์ใจมากมิตรของเรียวอุมิโบซึ มิตรของเรียว. อุมิโบซึ. อุมิโบซึ หรือฟอลคอน หรือ อิจูอิง ฮายาโตะ ในอดีตเคยเป็นทหารรับจ้างของฝ่ายรัฐบาลที่ทำสงครามต่อต้านฝ่ายกบฏ ซึ่งเป็นฝ่ายที่เรียวสังกัดอยู่ ในสงครามครั้งนั้น อุมิโบซึปะทะกับเรียวซึ่งตอนนั้นเรียวถูกครอบงำด้วยยาเสพติด หน่วยทหารในกองของอุมิโบซึถูกเรียวฆ่าตายหมดเหลือเพียงอุมิโบซึเพียงคนเดียวที่รอดชีวิต แต่ก็ต้องสูญเสียสัมผัสการมองเห็นไปแม้จะไม่ถึงขึ้นตาบอดในขณะนั้นก็ตาม อุมิโบซึระหว่างที่เป็นทหารนั้นได้ชุบเลี้ยงเด็กผู้หญิงคนหนึ่งนามว่า มิกิ ไว้ แต่เพราะไม่ต้องการให้มิกิก้าวเข้ามาสู่โลกแห่งการฆ่าฟันเหมือนตัวเอง เขาจึงตัดสินใจทิ้งมิกิไว้ตามลำพัง ฝีมือของอุมิโบซึนับว่าเทียบเท่ากับเรียว หลายครั้งที่ทั้งคู่ร่วมมือช่วยเหลือกัน และหลายครั้งที่ทั้งคู่ต้องต่อสู้กัน แต่ทั้งคู่ก็ยังคงเป็นเพื่อนที่ดีต่อกัน- มีร้านกาแฟ (ที่ไม่มีลูกค้า)เป็นของตนเอง ชื่อร้าน cat eye - ร้านกาแฟของอุมิโบสึมีลูกค้าประจำคือเรียวกับคาโอริ (แต่มาใช้เป็นสถานที่ในการทะเลาะ และร้านพังบ่อยมาก) - สุดท้ายแต่งงานกับมิกิ - นิยมใช้อาวุธหนัก - อุปถัมภ์นักไวโอลีนอยู่ - มีจุดอ่อนคือกลัวแมว - เชี่ยวชาญเรื่องการวางกับดักโนงามิ ซาเอโกะ โนงามิ ซาเอโกะ. หมวดโนงามิ ซาเอโกะ เป็นลูกสาวคนโตของอธิบดีกรมตำรวจ ในอดีตเคยทำงานร่วมกับ มากิมูระ ได้ชื่อว่าเป็นสุดยอดคู่หูแห่งกรมตำรวจ หลังจากมากิมูระตายไป ซาเอโกะก็ต้องทำงานตามลำพัง หากมีงานไหนยากๆ เธอก็จะมาขอความช่วยเหลือจากเรียว (โดยการหลอกว่าจะให้แอ้มเป็นค่าจ้าง)หลายงานที่เธอทำคู่กับเรียว ฝีมือการสืบสวนของซาเอโกะก็นับว่ายอดเยี่ยมเหมือนกัน- มีอาวุธที่ใช้ถนัดคือมีด - ผ่านการดูตัวมานับไม่ถ้วน - รักมากิมูระ - ติดหนี้แอ้มของเรียวบัญชียาวเป็นหางว่าวมิกิ มิกิ. อดีตเด็กกำพร้าเพราะสูญเสียพ่อแม่ไปเนื่องจากภาวะของสงคราม ได้รับการชุบเลี้ยงโดย ฟอลคอน (อุมิโบซึ)แต่หลังจากนั้นฟอลคอนก็ทิ้งเธอไปเพราะหวังจะให้เธออยู่ในโลกของคนธรรมดา แต่เธอออกตามหาฟอลคอนจนได้เจอกันที่ญี่ปุ่น แต่ตอนแรกฟอลคอนไม่ยอมรับเธอเป็นคู่หู โดยมีข้อแม้ว่าต้องฆ่าเรียวให้ได้ แต่ด้วยความช่วยเหลือของเรียว ในที่สุดเธอก็ได้เป็นคู่หูของฟอลคอน โดยเปิดร้านกาแฟร่วมกัน และก็ได้แต่งงานกัน- ความสามารถพิเศษ : สะกดจิตผู้อื่นได้ - มีไฝที่ใต้ตาขวาอาโซ คาสุมิ อาโซ คาสุมิ. หญิงสาวแสนสวย เกิดในตระกูลโจร มีหน้าที่ต้องขโมยของสืบทอดกันต่อมาเรื่อยๆ แต่สุดท้ายก็โดนเรียวขโมยหัวใจไป ซึ่งหากจะพ้นจากกฎผูกมัดในเรื่องของการแต่งงานที่ตั้งไว้ตั้งแต่ในสมัยของบรรพบุรุษ เธอจะต้องขโมยหัวใจของเรียวมาให้ได้ ดังนั้นเธอจึงมาเป็นพนักงานในร้านกาแฟของอุมิโบสึ เพื่อหาโอกาสมัดใจเรียวให้ได้- ความสามารถพิเศษ : วิชาตัวเบาโนงามิ เรกะ โนงามิ เรกะ. น้องสาวของซาเอโกะ ในอดีตเคยเป็นตำรวจมาก่อน แต่ลาออกมาเปิดสำนักงานนักสืบฝั่งตรงข้ามแมนชั่นของเรียว ไม่นิยมการหลอกให้งานแบบซาเอโกะ แต่จะใช้งานตรงๆเลย ต่อมาก็หลงรักเรียว- สำนักงานของเรกะมีทางเชื่อมใต้ดินจากสำนักงานเข้ามาสู่แมนชั่นของเรียวได้ผู้เกี่ยวข้องคนอื่นไคบาระ ชิน ผู้เกี่ยวข้องคนอื่น. ไคบาระ ชิน. หากตัดพ่อของแมรี่ออกไปแล้ว บุคคลอีกคนหนึ่งที่สนิทกับเรียวในช่วงที่อยู่ในกองทัพของฝ่ายกบฏก็คือ ไคบาระ ชิน มีครั้งหนึ่ง เรียวพลาดถูกจับไป ไคบาระเสี่ยงชีวิตเข้าไปช่วยเรียว ขากลับพลาดเหยียบกับระเบิดทำให้ต้องสูญเสียขาข้างซ้ายของตัวเองไป ด้วยเหตุนี้ทำให้เรียวนับถือไคบาระเหมือนกับเป็นพ่อแท้ๆของตน แต่ไคบาระก็หักหลังเรียวโดยการใช้ยาเสพติดกับเรียวนั่นก็คือ แองเจิล ดัสต์ ทำให้เรียวกลายเป็นอสูรสงคราม ฆ่าทหารฝ่ายตรงข้ามจนหมด ซึ่งทหารกองนั้น 1 ในนั้นก็มีอุมิโบสึรวมอยู่ด้วย แต่อุมิโบสึเป็นเพียงคนเดียวที่รอดชีวิต ยามที่ยาหมดฤทธิ์ เรียวกลับมามีสติ สิ่งที่กองอยู่ตรงหน้าของเขาก็คือซากศพของเหล่าทหารที่เขาเป็นผู้ปลิดชีวิตโดยที่ไม่รู้ตัว มันเป็นสิ่งที่เรียวสะเทือนใจที่สุดแม้จนถึงทุกวันนี้เรียวก็ยังไม่อาจจะลืมเลือนไปได้ อดีตที่น่าเศร้า หลังสงครามสิ้นสุด พวกเรียวเป็นฝ่ายพ่ายแพ้ถูกเนรเทศ เรียวกับไคบาระก็แยกจากกัน โดยเรียวลักลอบเข้าประเทศญี่ปุ่น ส่วนไคบาระหายสาบสูญไป ต่อมากลายเป็นผู้นำของยูเนี่ยนเทโอปาซึ่งเป็นองค์การค้ายาเสพติดอันดับ 1 ของโลก หากพูดถึงยูเนี่ยนแล้ว มากิมูระอดีตคู่หูของเรียวก็ถูกคนขององค์กรนี้จัดการไป นอกจากนี้ ผู้ที่ส่งมิคมาเพื่อจัดการเรียวก็คือผู้นำขององค์กรนี้ ซึ่งก็คือไคบาระนั่นเอง ไคบาระจบชีวิตลงด้วยการดวลปืนกับเรียว แต่ถึงแม้ว่าดูเหมือนว่าไคบาระจะเกลียดเรียว ลึกๆเขาก็ยังคงรักเรียวอยู่ เรียวก็เช่นกัน แม้ว่าไคบาระจะหลอกใช้เรียวให้ทำเรื่องเลวร้ายหรือกระทั่งส่งคนมาฆ่าเรียว แต่ลึกๆเรียวก็ยังคงรักไคบาระเช่นกัน- ขาซ้ายเทียมของไคบาระมีระเบิดขนาดร้ายแรงฝังอยู่ หากมีอะไรผิดปกติเกิดขึ้นกับตัวไคบาระมันก็จะระเบิด - ชื่อในยูเนี่ยนเทโอปาคือ เมลยอน</doc>
