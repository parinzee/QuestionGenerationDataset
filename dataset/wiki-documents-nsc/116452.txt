<doc id="116452" url="https://th.wikipedia.org/wiki?curid=116452" title="ธงชาติเซนต์ลูเชีย">ธงชาติเซนต์ลูเชีย ธงชาติเซนต์ลูเชีย เริ่มใช้มาตั้งแต่วันที่ 1 มีนาคม พ.ศ. 2510 หลังการประกาศเอกราชจากสหราชอาณาจักรไม่นาน ลักษณะเป็นธงสี่เหลี่ยมผืนผ้าพื้นสีฟ้า กลางธงเป็นรูปสามเหลี่ยมซ้อนทับกัน 3 รูป รูปที่อยู่ข้างหลังสุดพื้นสีขาว สามเหลี่ยมที่อยู่ถัดเข้ามาข้างในพื้นสีดำ และสามเหลี่ยมที่อยู่ข้างหน้าสุดพื้นสีเหลือง โดยฐานรูปสามเหลี่ยมสีเหลืองนั้นกว้างเท่ากับฐานของรูปสีขาว รูปเหล่านี้เมื่อนำมารวมกันแล้วมีลักษณะคล้ายหัวลูกศร แบบธงดังกล่าวนี้มีเมื่อแรกประกาศใช้นั้นพื้นสีฟ้าจะเข้มมาก รูปสามเหลี่ยมสีเหลืองมีขนาดเตี้ยกว่าที่ใช้ในปัจจุบัน และสัดส่วนธงเป็นกว้าง 2 ส่วน ยาว 3 ส่วน ต่อมาได้ปรับแบบให้ใกล้เคียงกับธงที่ใช้ในปัจจุบันมากขึ้นเมื่อปี พ.ศ. 2522 โดยขยายสัดส่วนธงเป็น 1:2 แต่พื้นธงสีฟ้านั้นยังคงเข้มอยู่ ภายหลังจึงปรับระดับพื้นสีฟ้าให้อ่อนลงในปี พ.ศ. 2545 ซึ่งก็คือแบบธงที่ใช้ในปัจจุบัน ความหมายของธงชาติเซนต์ลูเชียมีดังนี้- พื้นสีฟ้า หมายถึง ผืนฟ้าและท้องทะเลที่โอบล้อมเกาะ และหมายถึงความภักดี - หัวลูกศรสีดำขอบขาว หมายถึง การอยู่ร่วมกันด้วยความสมัครสมานสามัคคี และแสดงว่าอิทธิพลของวัฒนธรรมคนผิวดำ ซึ่งเป็นคนส่วนใหญ่ของประเทศ อยู่เหนือกว่าวัฒนธรรมชาวยุโรปผิวขาว - สามเหลี่ยมสีเหลือง หมายถึงยอดเขาไพตันส์ (the Pitons) ซึ่งเป็นยอดเขา 2 ลูกที่อยู่กลางมหาสมุทร และเป็นสัญลักษณ์ของประเทศธงสมัยต่างๆ</doc>
