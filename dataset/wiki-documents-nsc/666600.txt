<doc id="666600" url="https://th.wikipedia.org/wiki?curid=666600" title="อึยจ็องบู">อึยจ็องบู อึยจ็องบู () เป็นเมืองในจังหวัดคย็องกี ประเทศเกาหลีใต้ลักษณะของเมือง ลักษณะของเมือง. อึยจ็องบูตั้งอยู่ทางตอนเหนือของโซล โดยมีฐานทัพของสหรัฐอเมริกาและของเกาหลีตั้งอยู่ สำหรับใช้การในป้องกันเมืองหลวง กองพลทหารราบที่ 2ได้ตั้งฐานทัพประจำการหลักอยู่ที่อึยจ็องบู กองกำลังส่วนใหญ่เคลื่อนไปอยู่ที่ทงดูช็อน ถึงแม้ว่าอึยจ็องดูจะมีภาพลักษณ์เป็นเมืองทหาร แต่พื้นที่บริเวณรอบๆเมืองบริเวณใกล้กับโซลกลับคึกคักไปด้วยร้านค้า โรงภาพยนตร์ ร้านอาหารและบาร์ ร้านอินเทอร์เน็ต (พีซีบัง) และร้านดีวีดี (ดีวีดีบัง) ยิ่งไปกว่านั้นพื้นที่นี้เต็มไปด้วยบุคลากรชาวอเมริกันทำให้สถานที่เรียนภาษาอังกฤษ (ฮักว็อน) ได้รับความนิยม เมืองอึยจ็องบูประกอบไปด้วยภูเขาหลายลูกเช่น ภูเขาโทบง (โบบงซัน), ภูเขาซูรัก และภูเขาโซโย โดยภูเขาเหล่าที่เป็นที่นิยมในการปีนเขาและเดินเขาจากประชากรในโซล ซึ่งมาพักผ่อนบริเวณนี้ อาหารที่มีชื่อเสียงของอึยจ็องบูคือ พูแดจีแก โดยทำจากฮอตดอกและหมูกระป๋อง (สแปม) ในช่วงปลายศตวรรษที่ 20 มีความพยายามที่จะเปลี่ยนชื่ออาหารจานนี้เป็น อึยจ็องจีแก โดยถอนคำว่าบูแด ซึ่งแปลว่ากองทัพหรืออะไรที่เกี่ยวข้องกับกองทัพออก อย่างไรก็ตามร้านอาหารหลายแห่งก็ไม่ได้ปฏิบัติตามคำแนะนำนี้ แถมหลายร้านเพียงแค่เติมชื่อเมืองเข้าไปกลายเป็น อึยจ็องบูบูแดจีแก ไม่ได้ถอนคำว่าพูแดออกแต่อย่างใด ด้วยความนิยมในอาหารชนิดนี้ ทางเมืองถึงกับมีถนนชื่อ "ถนนพูแดจีแก" ซึ่งเป็นย่านที่มีร้านค้าขายพูแดจีแกตลอดทั้งสองข้างถนนการคมนาคม การคมนาคม. รถไฟฟ้าแบบอัตโนมัติ (Véhicule Automatique Léger หรือ (VAL)) เป็นระบบรถไฟฟ้าแบบไร้คนขับ มีระยะทางยาว 11.067 กิโลเมตร ครอบคลุม 15 สถานี โดยเปิดดำเนินการรอบปฐมฤกษ์ไปเมื่อวันที่ 26 มิถุนายน พ.ศ. 2555 และเริ้มเปิดให้ประชาชนทั่วไปใช้บริการเมื่อวันที่ 1 กรกฎาคม พ.ศ. 2555 อึยจ็องบูมีรถไฟหลายสายผ่านเช่น รถไฟใต้ดินโซล สาย 1 และสาย 7 ผ่านทั้งหมด 6 สถานีคือนกยัง, คานึง, อึยจ็องบู, ฮเว-รยง, มังว็อนซา และชังอัม จากสถานีอึยจ็องบูไปถึงสถานีรถไฟโซลจะใช้เวลาประมาณ 40 นาที เมืองอึยจ็องบูมีรถโดยสารสาธารณะทั้งหมดสามประเภทโดยรถโดยสารนี้ให้บริการครอบคลุมอย่างก้าวขวางทั้งเขตตะวันออกของจังหวัดคย็องกี คือ อิลบันบัส รถโดยสารธรรมดา; ชวาซ็อกบัส มีขนาดใหญ่ที่นั่งจำนวนน้อยและกว้างขวางมีราคาแพงกว่าประเภทอื่น ๆ; และ มาอึลบัส, "รถโดยสารระหว่างหมู่บ้าน" เป็นรถโดยสารสาธารณะขนาดเล็กและมีที่นั่งน้อยกว่า และเมืองอึยจ็องบูก็มีสถานีให้บริการรถโดยสารระหว่างเมืองด้วย รวมทั้งมีรถลีมูซีนที่วิ่งระหว่างเมืองไปทั้งท่าอากาศยานนานาชาติอินช็อนและท่าอากาศยานนานาชาติคิมโพเมืองพี่เมืองน้องเมืองพี่เมืองน้อง. - ชิบาตะ, ญี่ปุ่น - ริชมอนด์ (รัฐเวอร์จิเนีย), สหรัฐอเมริกาเมืองอึยจ็องบูในวัฒนธรรมประชานิยมเมืองอึยจ็องบูในวัฒนธรรมประชานิยม. - ในซีรีส์ทหารเรื่อง M*A*S*H, เมืองนี้ (ในขณะนั้นเป็นเพียงหมู่บ้าน) เป็นที่ตั้งของโรงพยาบาลเคลื่อนที่สำหรับศัลยกรรมของกองทัพที่ 4077 - ตัวละครของ โจอี้ ลอว์เรนซ์ ในเรื่อง Melissa & Joey, บทบาทของ โจ ลองโก อ้างว่าเกิดที่โรงพยาบาลของกองทัพอเมริกันในเมืองอึยจ็องบู</doc>
