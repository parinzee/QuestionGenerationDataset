<doc id="783156" url="https://th.wikipedia.org/wiki?curid=783156" title="เกมกด">เกมกด เกมกด หรือ เกม แอนด์ วอช (Game & Watch) ผลิตโดย นินเท็นโด ญี่ปุ่น (Nintendo) เมื่อปี ค.ศ.1980 (พ.ศ. 2523) เป็นผลงานสร้างสรรค์ระดับตำนานของ โยะโกะอิ กุมเปย์() โดยได้ไอเดียจากการที่เขาเห็น คนนั่งในรถไฟฟ้าหยิบเอาเครื่องคิดเลขมากดเล่น เกมกดเป็นอุปกรณ์อิเล็กทรอนิกส์เครื่องเล่นเกมพกพาแบบแรกๆ ของโลก มีขนาดเล็กใส่กระเป๋าเสื้อ หยิบมาเล่นแก้เบื่อทันใจ และเป็นนาฬิกาด้วย (ต่อมาตั้งปลุกได้) ใช้ถ่านกระดุม หนึ่งเครื่องคือหนึ่งเกม จอภาพเทคโนโลยี LCD มักจะเป็นสีดำสีเดียว มีภาพตำแหน่งการเคลื่อนที่ตายตัว ผู้เล่นเพียงกดปุ่ม ซ้าย-ขวา หรือ บน-ล่าง สามารถเลือกเล่น Game A หรือ Game B ซึ่งยากขึ้น สะสมคะแนนสูงสุดได้ที่ 999 แล้วกลับไปเริ่ม 0 ใหม่ ตาย 3 ครั้งเป็นอันจบเกม โดยระหว่างนี้จะมี ป๊อก เพิ่มชีวิตเมื่อคะแนนถึง 200 และ 500 เกมแรกที่ผลิตออกมา คือ เกมบอล (Ball : Apr 28, 1980) เกมยอดฮิตอื่นๆ เช่น- ไฟไหม้ (Fire : July 31, 1980) - เดินตกหลุม (Manhole : January 29, 1981) - วิ่งเข้าบ้าน (Helmet : February 21, 1981) - สิงโต (Lion : April 29, 1981) - โดดร่ม (Parachute : June 19, 1981) - ปลาหมึก (Octopus : July 16, 1981) - ป็อปอาย (Popeye : August 5, 1981) - มิกกี้เม้าส์ (Mickey Mouse : October 9, 1981) - ด็องกี้ ค็อง (Donkey Kong : June 3, 1982) ฯลฯ และเกมสุดท้ายที่ผลิตก็คือ เกมบอล (Ball : April 30, 2010) เป็นการออกเกมแรกสุดซ้ำ (แต่ปรับปรุงใหม่เล็กน้อย) เพื่อฉลองครบรอบ 30 ปี เกมกด เป็นต้นกำเนิดไอเดียมากมายหลายอย่าง อาทิเช่น ปุ่มบังคับทิศทางรูปเครื่องหมายบวก D-pad (เดิมเรียก PLUS controller), ระบบฝาพับของเกมบอยแอ็ดวานซ์ SP, การเล่นเกมหลายจอภาพในนินเท็นโด ดีเอส ฯลฯ เกมกดของนินเทนโด เป็นเครื่องเกมที่ฮิตโด่งดังไปทั่วโลก ผลิตออกมาหลายซีรีส์ ขายได้กว่า 43.4 ล้านเครื่อง นอกจากนี้ ยังมีหลายบริษัทจากหลากประเทศ ที่ทำเกมในรูปแบบและขนาดใกล้เคียงกับเกมกด หรืออาจจะก้อปปี้ทั้งหมด รวมถึงดัดแปลงพัฒนาไปเป็นรูปแบบอื่นๆ อีกมากมายซีรีส์ ซีรีส์. เกมกด ออกมาด้วยกันถึง 9 ซีรีส์ คือ- Silver Series แผ่นเพลทหน้าเครื่อง โลหะสีเงิน - Gold Series แผ่นเพลทหน้าเครื่อง โลหะสีทอง - Wide Screen Series จอภาพกว้างขึ้น - Multi Screen Series ฝาพับ สองจอภาพ - Table Top (Color Screen) ภาพสี มีกระจกสะท้อน เครื่องใหญ่ขึ้นหน้าตาเหมือนเกมอาเขต วางบนโต๊ะ - New Wide Screen จอภาพกว้าง เพลทหน้าเครื่องหลากสี - Panorama Screen Series ภาพสี มีกระจกพับสะท้อนภาพ ทำขนาดเล็กสำหรับพกพา - Super Color จอสอดสี - Micro VS System เล่นได้ 2 คน - Crystal Screen Series จอใส เห็นพื้นหลัง - Special Edition รุ่นผลิตโอกาสพิเศษ มีสองเกมคือ Super Mario และ Ball</doc>
