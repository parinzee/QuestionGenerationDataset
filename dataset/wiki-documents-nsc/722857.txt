<doc id="722857" url="https://th.wikipedia.org/wiki?curid=722857" title="เอ็กซ์ (บริษัท)">เอ็กซ์ (บริษัท) เอ็กซ์ หรือเดิมเรียก กูเกิล เอ็กซ์ (Google X) เป็นบริษัทที่ดำเนินการโดย กูเกิล มีเป้าหมายเพื่อการพัฒนาเทคโนโลยีให้ล้ำสมัย มีสำนักงานอยู่ห่างจากสำนักงานใหญ่กูเกิลเพล็กซ์ของกูเกิลออกไปครึ่งไมล์ อยู่ในเขตเมาน์เทนวิว รัฐแคลิฟอร์เนีย มีเซอร์เกย์ บริน ผู้ร่วมก่อตั้งกูเกิลเป็นผู้ควบคุมหลัก และมีแอสโตร เทลเลอร์ นักวิทยาศาสตร์และผู้ประกอบการที่คอยกำกับดูแลในแต่ละวัน เทลเลอร์เผยว่า บริษัทมีเป้าหมายเพื่อจะพัฒนาเทคโนโลยีให้ก้าวกระโดดหลายสิบเท่า และพัฒนา "เทคโนโลยีที่ฟังดูคล้ายนิยายวิทยาศาสตร์ (science fiction-sounding solutions)" หน่วยวิจัยนี้เริ่มต้นขึ้นในปี ค.ศ. 2010 ด้วยการเริ่มพัฒนารถยนต์ที่ขับเคลื่อนได้เอง กูเกิล เอ็กซ์ย้ายมาเป็นบริษัทลูกของแอลฟาเบตในเดือนตุลาคม ค.ศ. 2015 ต่อมาช่วงต้นปี ค.ศ. 2016 กูเกิล เอ็กซ์เปลี่ยนชื่อเป็น "เอ็กซ์" และเปลี่ยนสัญลักษณ์ใหม่โครงการ โครงการ. กลางปี ค.ศ. 2014 กูเกิลประกาศว่าเอ็กซ์กำลังพัฒนาโครงการอยู่ 8 โครงการด้วยกัน และในช่วงปลายปี กูเกิลได้ออกมาประกาศถึงโครงการของเอ็กซ์ ได้แก่ นอกจากนี้ เอ็กซ์เคยคิดโครงการลิฟต์อวกาศขึ้นมาแต่ได้ล้มเลิกไปแล้วเพราะดูเป็นไปไม่ได้ในปัจจุบัน ตลอดจนยกเลิกโครงการโฮเวอร์บอร์ดที่เป็นบอร์ดที่จะยกคนให้ลอยขึ้นมา สำหรับการเดินทางไปมา ซึ่งดูมีค่าใช้จ่ายสูงเกินไปเมื่อเทียบกับผลประโยชน์ที่เกิดขึ้นต่อสังคมบริษัทลูก บริษัทลูก. เมื่อวันที่ 23 พฤษภาคม ค.ศ. 2013 กูเกิลเข้าครอบครองบริษัท Makani Power บริษัทสัญชาติสหรัฐอเมริกาที่พัฒนากังหันลมให้พลังงานที่ให้พลังงานหมุนเวียนราคาถูก นอกจากนี้ยังได้เข้าครอบครองกิจการของบริษัทออกแบบ Gecko Design ในเดือนสิงหาคม ค.ศ. 2014 อีกด้วย</doc>
