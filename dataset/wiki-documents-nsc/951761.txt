<doc id="951761" url="https://th.wikipedia.org/wiki?curid=951761" title="ยัสนายาปอลยานา">ยัสนายาปอลยานา ยัสนายาปอลยานา (, แปลว่า: "Bright Glade") เป็นพิพิธภัณฑ์บ้านนักเขียนซึ่งเป็นบ้านเดิมของนักเขียน เลโอ ตอลสตอย อยู่ห่างจากเมืองตูลา ไปทางตะวันตกเฉียงใต้ประมาณ 12 กิโลเมตร (7.5 ไมล์) และอยู่ห่างจากกรุงมอสโก 200 กิโลเมตร (120 ไมล์) ตอลสตอยเกิดที่บ้านนี้ เขาใช้ที่นี้เขียนนวนิยายเรื่อง สงครามและสันติภาพ และ อันนา คาเรนินา เขาถูกฝังอยู่ใกล้ ๆ ที่นี้ ตอลสตอยเรียกยัสนายาปอลยานาว่าเป็น "ป้อมปราการวรรณกรรมที่ไม่สามารถเข้าถึงได้" ในเดือนมิถุนายนปี 1921 ยัสนายาปอลยานาได้กลายเป็นทรัพย์สินของรัฐและกลายเป็นพิพิธภัณฑ์รำลึกอย่างเป็นทางการ โดยผู้อำนวยการแรกคือ Alexandra Tolstaya บุตรสาวของเลโอ ตอลสตอย ผู้ดูแลพิพิธภัณฑ์คนปัจจุบันคือเหลนของเหลนของตอลสตอย Vladimir Tolstoy พิพิธภัณฑ์จัตแสดงของใช้ส่วนตัวของตอลสตอย รวมทั้งห้องสมุดที่มีหนังสือกว่า 22,000 เล่ม และสวนสาธารณะที่มีหลุมฝังศพไม่มีอะไรตกแต่งของตอลสตอย ในเดือนตุลาคมปี 1941 ขณะที่ทหารเยอรมันบุกกรุงมอสโก ลัง 110 ลังที่เต็มไปด้วยทรัพย์สินของพิพิธภัณฑ์ถูกย้ายจากกรุงมอสโกแล้วไปที่เมืองตอมสค์ ที่ดินถูกครอบครองโดยเยอรมันเป็นเวลา 45 วัน โดยเปลื่ยนบ้านของตอลสตอยให้เป็นโรงพยาบาลและทหารเยอรมันที่เสียชีวิตในโรงพยาบาลถูกฝังอยู่รอบ ๆ หลุมฝังศพของตอลสตอย ระหว่างการยึดครองเกิดเพลิงไหม้ที่ชั้นบนของบ้าน หลังสงครามบ้านของตอลสตอยก็ได้รับการบูรณะให้เหมือนกับที่ตอลสตอยเคยอาศัยอยู่ที่นั่น โซเวียตใช้เหตุการณ์นี้เป็นโฆษณาชวนเชื่อว่าชาวเยอรมันไม่สนใจคุณค่าทางวัฒนธรรมของบ้านนี้ ดั่งในภาพยนตร์สารคดีสงครามในปี 1942 เรื่อง Razgrom Nemetskikh Voysk Pod Moskvoy</doc>
