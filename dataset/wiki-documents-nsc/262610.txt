<doc id="262610" url="https://th.wikipedia.org/wiki?curid=262610" title="หม่อมราชวงศ์พันธุ์ทิพย์ บริพัตร">หม่อมราชวงศ์พันธุ์ทิพย์ บริพัตร หม่อมราชวงศ์พันธุ์ทิพย์ บริพัตร ท.จ.ว. หม่อมในพระเจ้าวรวงศ์เธอ พระองค์เจ้าจุมภฏพงษ์บริพัตร กรมหมื่นนครสวรรค์ศักดิพินิต และนางสนองพระโอษฐ์ในสมเด็จพระนางเจ้ารำไพพรรณี พระบรมราชินีประวัติ ประวัติ. หม่อมราชวงศ์พันธุ์ทิพย์ บริพัตร (8 มีนาคม พ.ศ. 2452-29 พฤษภาคม พ.ศ. 2530) นามเดิมและราชสกุลเดิม คือ หม่อมราชวงศ์พันธุ์ทิพย์ เทวกุล คุณท่านเป็นธิดาในพระวรวงศ์เธอ พระองค์เจ้าไตรทศประพันธ์ กรมหมื่นเทววงศ์วโรทัย กับ หม่อมเพี้ยน บุนนาค โดยได้สำเร็จการศึกษาจากโรงเรียนราชินี และโรงเรียนอัสสัมชัญคอนแวนต์ หม่อมราชวงศ์พันธุ์ทิพย์ สมรสกับพระเจ้าวรวงศ์เธอ พระองค์เจ้าจุมภฏพงษ์บริพัตร กรมหมื่นนครสวรรค์ศักดิพินิต โดยพระองค์ผู้ก่อตั้งมูลนิธิมูลนิธิจุมภฏ-พันธุ์ทิพย์ เจ้าของวังสวนผักกาด และวังตะไคร้ มีพระธิดา คือ1. หม่อมเจ้ามารศีสุขุมพันธ์ บริพัตร หม่อมราชวงศ์พันธุ์ทิพย์ บริพัตร ได้รับเครื่องราชอิสริยาภรณ์ ทุติยจุลจอมเกล้าวิเศษ ในปี พ.ศ. 2493 และเครื่องราชอิสริยาภรณ์ประถมาภรณ์มงกุฏไทย หม่อมราชวงศ์พันธุ์ทิพย์ บริพัตร ได้ถึงแก่อนิจกรรมด้วยโรคชรา เมื่อวันที่ 29 พฤษภาคม พ.ศ. 2530 สิริรวมอายุได้ 78 ปีรางวัลที่ได้รับรางวัลที่ได้รับ. - รับพระราชทานปริญญาสถาปัตยกรรมศาสตรดุษฎีบัณฑิตกิตติมศักดิ์ จากสถาบันเทคโนโลยีพระจอมเกล้า ในปี พ.ศ. 2524 - ปริญญาดุษฎีบัณฑิตกิตติมศักดิ์ สาขาการออกแบบตกแต่งภายใน จากมหาวิทยาลัยศิลปากร ในปี พ.ศ. 2526อนุสรณ์สถานอนุสรณ์สถาน. - จุมภฏ-พันธุ์ทิพย์ อุทยาน หรือ อุทยานวังตะไคร้ จังหวัดนครนายกเครื่องราชอิสริยาภรณ์เครื่องราชอิสริยาภรณ์. - พ.ศ. 2473 - เหรียญรัตนาภรณ์ รัชกาลที่ 7 ชั้น 3 (ป.ป.ร.3)ชื่อที่ตั้งตามนามชื่อที่ตั้งตามนาม. - ตึกพันธุ์ทิพย์ โรงพยาบาลจุฬาลงกรณ์ - ตึกจุมภฏ-พันธุ์ทิพย์ โรงพยาบาลนครนายก - ชมพูพันธุ์ทิพย์ เนื่องจากหม่อมราชวงศ์พันธุ์ทิพย์เป็นผู้นำพันธุ์ตาเบบูย่า (Tabebuia) พันธุ์ดอกสีชมพู (Tabebuia rosea (Bertol.) DC.) จากอเมริกาใต้เข้ามาปลูกในประเทศไทยเมื่อ พ.ศ. 2500</doc>
