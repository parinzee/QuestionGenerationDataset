<doc id="528398" url="https://th.wikipedia.org/wiki?curid=528398" title="สมเด็จพระราชินีมาเซเนต โมฮาโต เซเอโซ">สมเด็จพระราชินีมาเซเนต โมฮาโต เซเอโซ สมเด็จพระราชินีมาเซเนต โมฮาโต เซเอโซ () เป็นพระอัครมเหสีในสมเด็จพระราชาธิบดีเลตซีที่ 3แห่งเลโซโท และเป็นสมเด็จพระราชินีแห่งประเทศเลโซโทเสด็จพระราชสมภพ เสด็จพระราชสมภพ. สมเด็จพระราชินีมาเซเนต โมฮาโต เซเอโซ เสด็จพระราชสมภพเมื่อวันที่ 2 มิถุนายน พ.ศ. 2519 ที่เมืองมาโพเตง จังหวัดเบเรอา พระองค์เป็นพระธิดาของเทกิโซ มอตโซเอเนงกับมาการาโบ มอตโซเอเนง แรกพระราชสมภพทรงพระนามว่า แอนนา คาราโบ มอตโซเอเนงประวัติด้านการศึกษา ประวัติด้านการศึกษา. ในปีพ.ศ. 2533 พระองค์ทรงเข้าเรียนในโรงเรียนนานาชาติมาชาเบงในกรุงมาเชรู และศึกษาอยู่ที่นั่นจนกระทั่งปีพ.ศ. 2539 ในปีพ.ศ. 2540 พระองค์ได้เข้าศึกษาต่อในระดับปริญญาที่มหาวิทยาลัยแห่งชาติเลโซโท และจบการศึกษาในระดับปริญญาตรีสาขาวิทยาศาสตร์บัณฑิตอภิเษกสมรส อภิเษกสมรส. ในนเดือนตุลาคมปีพ.ศ. 2542 พระองค์ได้ทรงหมั้นกับสมเด็จพระราชาธิบดีเลตซีที่ 3 ทั้งสองพระองค์ทรงอภิเษกสมรสกันเมื่อวันที่ 18 กุมภาพันธ์ พ.ศ. 2543 ที่กรุงมาเชรู เมืองหลวงของประเทศเลโซโท การอภิเษกสมรสครั้งนี้เป็นครั้งแรกในประวัติศาสตร์ของประเทศเลโซโทที่พระมหากษัตริย์ได้อภิเษกสมรสกับสามัญชนพระราชกรณียากิจ พระราชกรณียากิจ. พระองค์ทรงปฏิบัติพระราชกรณียากิจในฐานะ สมเด็จพระราชินีแห่งเลโซโท โดยทรงพระบรมราชินูปถัมภ์โคงการเรื่องโรคเอดส์ ไว้ในพระองค์ เรื่องพยาบาลและสถานเด็กกำพร้าในเลโซโท รวมถึงเด็กพิการ ทั้งนี้พระองค์มักจะเสด็จพระราชดำเนินเคียงคู่พระราชสวามีอยู่เสมอๆ ไม่ว่าจะปฏิบัติพระราชกรณียากิจในหรือนอกประเทศก็ตาม เช่น ป พ.ศ. 2549 พระองค์และพระราชสวามี สมเด็จพระราชาธิบดีเลตซีที่ 3 แห่งเลโซโท เสด็จพระราชดำเนินเยือนราชอาณาจักรไทย ในฐานะพระราชอะคันตุกะร่วมพระราชพิธีฉลองสิริราชสมบัติครบ 60 ปี พระบาทสมเด็จพระปรมินทรมหาภูมิพลอดุลยเดชพระราชโอรส-พระราชธิดา พระราชโอรส-พระราชธิดา. สมเด็จพระราชินีมาเซเนต โมฮาโต เซเอโซ และ สมเด็จพระราชาธิบดีเลตซีที่ 3 มีพระราชโอรส-พระราชธิดาด้วยกัน 3 พระองค์ เจ้าหญิงเซนาเต (ประสูติ 7 ตุลาคม พ.ศ. 2544) เจ้าหญิงมาซีเอโซ (ประสูติ 20 พฤศจิกายน พ.ศ. 2547) เจ้าชายเลโรโทรี เซเอโซ มกุฎราชกุมารแห่งเลโซโท(พระราชสมภพ 18 เมษายน พ.ศ. 2550)</doc>
