<doc id="508641" url="https://th.wikipedia.org/wiki?curid=508641" title="มาสด้า ทริบิวต์">มาสด้า ทริบิวต์ มาสด้า ทริบิวต์ () เป็นรถยนต์เอนกประสงค์สมรรถนะสูงขนาดเล็กที่ผลิตโดยค่ายรถยนต์สัญชาติญี่ปุ่นขนาดกลาง มาสด้า เริ่มผลิตใน พ.ศ. 2543-2554 และเริ่มจำหน่ายในปี พ.ศ. 2544โดยมีมาสด้า CX-5 () เข้ามาทำตลาดแทน มาสด้า ทริบิวต์ เป็นรถยนต์ SUV ขนาดเล็กที่ใช้ชิ้นส่วนร่วมกับฟอร์ด เอสเคป () และใช้ระบบขับเคลื่อน 4 ล้อเช่นเดียวกัน ในประเทศไทยทางมาสด้าประเทศไทยเคยนำมาจำหน่ายอยู่พักหนึ่งเมื่อปี พ.ศ. 2547-2549 และได้รับความนิยมอยู่ช่วงหนึ่งด้วย แต่ก็เลิกจำหน่ายไป มาสด้า ทริบิวต์ มีวิวัฒนาการตามช่วงเวลาได้ 2 Generation (รุ่น) ดังนี้รุ่นที่ 1 (พ.ศ. 2543-2550) รุ่นที่ 1 (พ.ศ. 2543-2550). มาสด้า ทริบิวต์ รุ่นที่ 1 เริ่มผลิตเมื่อ พ.ศ. 2543 และเปิดตัวอย่างเป็นทางการเมื่อปี พ.ศ. 2544 ออกมาขายเพื่อทดแทนเอสยูวีรุ่นเก่า มาสด้า นาวาโจ () มีเครื่องยนต์ 2 ขนาด คือ 2.3 และ 3.0 ลิตร ในประเทศไทยจะเป็นเครื่องยนต์ 2.3 ลิตร มีเกียร์ 2 แบบ คือ เกียร์ธรรมดา 5 สปีด และเกียร์อัตโนมัติ 4 สปีด และมีตัวถังรูปแบบเดียวคือ SUV 4 ประตู รุ่นนี้ มีการผลิตในหลายประเทศเช่น ญี่ปุ่น ,สหรัฐอเมริกา ,ไต้หวัน ,ไทย ,ฟิลิปปินส์ และ ตูนีเซีย ในรุ่นนี้ เป็นรุ่นแรก รุ่นเดียวและรุ่นสุดท้ายที่มีขายในประเทศไทยและญี่ปุ่น เพราะหลังจากสิ้นสุดรุ่นนี้ ญี่ปุ่นได้นำมาสด้า CX-7 มาทำตลาดแทน ส่วนในประเทศไทยไม่มีการนำรุ่นต่อไปมาทำตลาดด้วย และเลิกผลิตรุ่นนี้พร้อมกันทั่วโลกในปี พ.ศ. 2550รุ่นที่ 2 (พ.ศ. 2550-2554) รุ่นที่ 2 (พ.ศ. 2550-2554). มาสด้า ทริบิวต์ รุ่นที่ 2 เริ่มผลิตเมื่อ พ.ศ. 2550 และยังคงใช้ชิ้นส่วนร่วมกับฟอร์ด เอสเคปเหมือนเดิม มีเครื่องยนต์ 2 ขนาด คือ 2.5 และ 3.0 ลิตร มีเกียร์ 3 แบบ คือ เกียร์ธรรมดา 5 สปีด ,เกียร์อัตโนมัติ 4 สปีดและเกียร์อัตโนมัติ 6 สปีด และมีตัวถังรูปแบบเดียวคือ SUV 4 ประตูเช่นเดิม โดยรุ่นนี้ไม่เป็นที่รู้จักของประเทศไทย และประเทศญี่ปุ่นได้ยกเลิกการทำตลาด เปลี่ยนไปนำ มาสด้า CX-7 () มาผลิตแทน รุ่นนี้ เป็นรุ่นแรกและรุ่นเดียวที่มีการผลิตทริบิวต์ในรูปแบบของเครื่องยนต์ไฮบริดออกมาขาย และยุติการผลิตในปี พ.ศ. 2554 โดยมีมาสด้า CX-5 เข้ามาทำตลาดแทน ซึ่งมาสด้าประเทศไทย เตรียมจะนำ CX-5 เข้ามาจำหน่ายในประเทศไทยในเร็วๆ นี้</doc>
