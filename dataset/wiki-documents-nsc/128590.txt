<doc id="128590" url="https://th.wikipedia.org/wiki?curid=128590" title="หม่อมเจ้าวงศานุวัตร เทวกุล">หม่อมเจ้าวงศานุวัตร เทวกุล หม่อมเจ้าวงศานุวัตร เทวกุล (17 กันยายน พ.ศ. 2447 - 3 เมษายน พ.ศ. 2534) อดีตเอกอัครราชทูตไทยประจำกรุงลอนดอน ประเทศอังกฤษ ปลัดกระทรวงการต่างประเทศ ราชเลขาธิการ และองคมนตรีไทย หม่อมเจ้าวงศานุวัตร เป็นพระโอรสในสมเด็จพระเจ้าบรมวงศ์เธอ พระองค์เจ้าเทวัญอุไทยวงศ์ กรมพระยาเทวะวงศ์วโรปการ ประสูติแต่หม่อมจันทน์ เมื่อวันที่ 17 กันยายน พ.ศ. 2447 สมรสกับ หม่อมเจ้าหญิงกมลปราโมทย์ กิติยากร มีบุตรคือ หม่อมราชวงศ์เทพ เทวกุล อดีตองคมนตรีในรัชสมัยพระบาทสมเด็จพระปรมินทรมหาภูมิพลอดุลยเดช หม่อมเจ้าวงศานุวัตร รับราชการเป็นนักการทูต เคยดำรงตำแหน่งเอกอัครราชทูตไทยประจำกรุงลอนดอน ระหว่าง พ.ศ. 2496-2501 และปลัดกระทรวงการต่างประเทศระหว่าง 1 มิถุนายน 2501 - 26 มิถุนายน 2504 หม่อมเจ้าวงศานุวัตร ได้รับพระบรมราชโองการโปรดเกล้าฯ ให้ดำรงตำแหน่งราชเลขาธิการ และโปรดเกล้าฯ ให้เป็นองคมนตรี เมื่อวันที่ 1 พฤศจิกายน พ.ศ. 2514 หม่อมเจ้าวงศานุวัตร เทวกุล สิ้นชีพิตักษัยเมื่อวันที่ 3 เมษายน พ.ศ. 2534 พระราชทานเพลิงศพ ณ วัดเทพศิรินทราวาส ในวันที่ 25 เมษายน พ.ศ. 2534เครื่องราชอิสริยาภรณ์เครื่องราชอิสริยาภรณ์. - พ.ศ. 2522 - เหรียญรัตนาภรณ์ รัชกาลที่ 9 ชั้นที่ 1</doc>
