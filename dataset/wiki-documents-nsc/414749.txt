<doc id="414749" url="https://th.wikipedia.org/wiki?curid=414749" title="แผ่นดินไหวที่ไครสต์เชิร์ช มิถุนายน พ.ศ. 2554">แผ่นดินไหวที่ไครสต์เชิร์ช มิถุนายน พ.ศ. 2554 แผ่นดินไหวที่ไครสต์เชิร์ช มิถุนายน พ.ศ. 2554 เป็นแผ่นดินไหวดระดับตื้น แมกนิจูด 6.3 ซึ่งเกิดขึ้นเมื่อวันที่ 13 มิถุนายน พ.ศ. 2554 เวลา 14.20 น. ตามเวลาท้องถิ่น (02:20 UTC) มีศูนย์กลางอยู่ลึก 6 กิโลเมตร ห่างจากไครสต์เชิร์ชราว 13 กิโลเมตร ซึ่งเดิมเคยถูกทำลายจากแผ่นดินไหวเมื่อเดือนกุมภาพันธ์ที่ผ่านมา แมกนิจูด 6.3 แผ่นดินไหวครั้งนี้เกิดขึ้นหลังแผ่นดินไหวแมกนิจูด 5.6 ซึ่งเกิดขึ้นในพื้นที่ที่ระดับความลึกเกิน 10 กิโลเมตรเล็กน้อย มีรายงานแยกโดย USGS ว่าเป็นแผ่นดินไหวนี้มีแมกนิจูด 6.0 และมีศูนย์กลางใต้ผิวโลกราว 9 กิโลเมตร การสั่นสะเทือนอย่างรุนแรงในนครที่เกิดขึ้นภายหลังถูกจัดอยู่ในระดับ 8 ตามมาตราเมร์กัลลี ทำลายอาคารและทำให้เกิดความเสียหายเพิ่มเติมแก่อาคารจำนวนมากที่ได้รับผลกระทบจากแผ่นดินไหวครั้งที่แล้ว หอคอยประวัติศาสตร์ลิตเตลตันไทม์บอลสเตชันที่ได้รับความเสียหาย ก่อนงานรื้อถอนจะเสร็จสิ้น แผ่นดินไหวยังได้ทำสายโทรศัพท์ล่มและทำให้เกิดไฟฟ้าดับเป็นวงกว้าง ราว 54,000 ครัวเรือนไม่มีไฟฟ้าใช้ ค่าบูรณะประเมินไว้เพิ่มขึ้นเป็น 6,000 ล้านดอลล่าร์นิวซีแลนด์ เนื่องจากความเสียหายเพิ่มเติมจากแผ่นดินไหว มีผู้ได้รับบาดเจ็บจากแผ่นดินไหวสี่สิบหกคน และมีชายชราคนหนึ่งเสียชีวิตหลังถูกกระทบกระเทือนจนหมดสติ</doc>
