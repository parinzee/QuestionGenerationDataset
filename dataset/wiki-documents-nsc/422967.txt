<doc id="422967" url="https://th.wikipedia.org/wiki?curid=422967" title="เยว่เหลียงไต้เปี่ยวหวอเตอซิน">เยว่เหลียงไต้เปี่ยวหวอเตอซิน เยว่เหลียงไต้เปี่ยวหวอเตอซิน (; , พระจันทร์แทนใจฉัน) เป็นเพลงจีนที่มีชื่อเสียงของเติ้ง ลี่จวินในช่วงทศวรรษ 1970 บันทึกเสียงครั้งแรกในปี ค.ศ. 1972 โดยหลิว กวนหลิน (劉冠霖, Liu Guanlin) และในปี ค.ศ. 1973 โดยเฉิน เฟินหลัน (原唱陳芬蘭, Chén Fēnlán) ไม่ปรากฏชื่อผู้แต่ง บทความในหนังสือพิมพ์นิวยอร์กไทมส์กล่าวถึงว่าเป็นหนึ่งในเพลงจีนที่ได้รับความนิยมที่สุดตลอดกาล เพลงนี้เป็นเพลงแรกๆ ของเติ้ง ลี่จวิน ที่ได้รับความนิยมในสาธารณรัฐประชาชนจีนในช่วงประมาณปี 1978 ภายหลังนโยบายเปิดประตูของเติ้ง เสี่ยวผิงที่เริ่มยอมรับการเข้ามาของวัฒนธรรมต่างชาติ โดยเฉพาะจากไต้หวัน ภายหลังการเสียชีวิตของเธอเมื่อปี ค.ศ. 1995 เพลงนี้กลับได้รับความนิยมยิ่งขึ้นในเอเชีย ทั้งในมาเลเซีย อินโดนีเซีย ไต้หวัน และประเทศไทย เพลงของเธอถูกนำมาขับร้องใหม่โดยนักร้องที่มีชื่อเสียง เช่น หวัง เฟย เลสลี่ จาง หลิว เต๋อหัว เต๋า เจ๋อ</doc>
