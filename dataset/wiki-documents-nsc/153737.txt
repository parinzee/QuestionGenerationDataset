<doc id="153737" url="https://th.wikipedia.org/wiki?curid=153737" title="ศูนย์แพทยศาสตรศึกษาชั้นคลินิก โรงพยาบาลสมเด็จพระเจ้าตากสินมหาราช">ศูนย์แพทยศาสตรศึกษาชั้นคลินิก โรงพยาบาลสมเด็จพระเจ้าตากสินมหาราช ศูนย์แพทยศาสตรศึกษาชั้นคลินิก โรงพยาบาลสมเด็จพระเจ้าตากสินมหาราช เป็นศูนย์แพทยศาสตรศึกษาชั้นคลินิก สังกัดโรงพยาบาลสมเด็จพระเจ้าตากสินมหาราช กระทรวงสาธารณสุข และเป็นสถาบันร่วมผลิตแพทย์กับคณะแพทยศาสตร์ มหาวิทยาลัยนเรศวร โดยก่อตั้งเมื่อปี พ.ศ. 2547 ตั้งอยู่ในเขตภาคเหนือตอนล่าง ณ อำเภอเมืองตาก จังหวัดตากประวัติ ประวัติ. คณะรัฐมนตรีได้มีมติเมื่อวันที่ 15 มิถุนายน พ.ศ. 2547 เห็นชอบให้โรงพยาบาลดำเนินงานโครงการร่วมผลิตแพทย์เพิ่มเพื่อชาวชนบท โดยร่วมมือกับคณะแพทยศาสตร์ มหาวิทยาลัยนเรศวร และสามารถรับนิสิตแพทย์ ได้ตั้งแต่ปีการศึกษา 2548 เป็นต้นไป ศูนย์แพทยศาสตรศึกษาชั้นคลินิก ซึ่งใช้ในภาษาอังกฤษว่า Medical Education Center มีฐานะเป็นฝ่ายหนึ่งของโรงพยาบาล มีหน้าที่จัดการเรียนการสอนชั้นคลินิก ให้กับนิสิตแพทย์ของคณะแพทยศาสตร์ มหาวิทยาลัยนเรศวร ในโครงการผลิตแพทย์เพิ่มเพื่อชาวชนบท ในโครงการแพทย์แนวใหม่ (New Track) โดยได้เปิดดำเนินการสอนเมื่อวันที่ 18 มีนาคม พ.ศ. 2548 มีนิสิตแพทย์ระดับคลินิก ชั้นปีที่ 4-6 จำนวนปีละประมาณ 10 คน ทั้งนี้ คณะแพทยศาสตร์ มหาวิทยาลัยนเรศวร ได้เข้ามาร่วมพัฒนาในด้านการจัดทำหลักสูตรรายวิชาและการพัฒนาอาจารย์แพทย์และบุคลากรร่วมกัน รวมทั้งการชี้แจงนโยบายด้านการประกันคุณภาพการศึกษาของมหาวิทยาลัยนเรศวร ต่อมาได้มีคำสั่งแต่งตั้งผู้อำนวยการศูนย์แพทยศาสตรศึกษาชั้นคลินิก เป็นรองคณบดีฝ่ายคลินิก คณะแพทยศาสตร์ มหาวิทยาลัยนเรศวร มาจนถึงปัจจุบัน ศูนย์แพทยศาสตรศึกษาชั้นคลินิก โรงพยาบาลสมเด็จพระเจ้าตากสิน มหาราช จังหวัดตาก สังกัดสำนักงานสาธารณสุข จังหวัดตาก สำนักงานปลัดกระทรวงสาธารณสุข กระทรวงสาธารณสุขหลักสูตรการศึกษา หลักสูตรการศึกษา. ปัจจุบัน ศูนย์แพทยศาสตรศึกษาชั้นคลินิก โรงพยาบาลสมเด็จพระเจ้าตากสินมหาราช จัดการเรียนการสอนในระดับชั้นคลินิก ตามหลักสูตรแพทยศาสตรบัณฑิต ของคณะแพทยศาสตร์ มหาวิทยาลัยนเรศวร ใน 1 หลักสูตร คือระยะเวลาในการศึกษา ระยะเวลาในการศึกษา. ใช้ระยะเวลาในการศึกษาตลอดหลักสูตรรวม 5 ปี ดังนี้- หมายเหตุ นิสิตแพทย์กลุ่มนี้ไม่ต้องศีกษาในระดับชั้นเตรียมแพทยศาสตร์ (ชั้นปี 1) เนื่องจากเป็นบัณฑิตผู้สำเร็จการศึกษาระดับปริญญาตรีในสาขาวิทยาศาสตร์สุขภาพหรือสาขาวิทยาศาสตร์มาแล้วการรับบุคคลเข้าศึกษาในหลักสูตรแพทยศาสตรบัณฑิต การรับบุคคลเข้าศึกษาในหลักสูตรแพทยศาสตรบัณฑิต. โครงการแพทย์แนวใหม่ (New tract) เป็นโครงการร่วมผลิตแพทย์เพิ่มเพื่อชาวชนบท (CPIRD) เช่นเดียวกัน รับสมัครเข้าศึกษาเฉพาะข้าราชการหรือพนักงานของรัฐในสังกัดสำนักงานปลัดกระทรวงสาธารณสุขที่สำเร็จการศึกษาทางด้านวิทยาศาสตร์หรือวิทยาศาสตร์สุขภาพ และมีประสบการณ์การทำงานทางด้านสาธารณสุขไม่น้อยกว่า 2 ปี และอายุนับถึงวันสมัครไม่เกิน 30 ปี โดยนิสิตแพทย์กลุ่มนี้จะทำการเรียนชั้นคลินิกที่ศูนย์แพทยศาสตรศึกษาชั้นคลินิก โรงพยาบาลสมเด็จพระเจ้าตากสินมหาราช, ศูนย์แพทยศาสตรศึกษาชั้นคลินิก โรงพยาบาลแพร่ และศูนย์แพทยศาสตรศึกษาชั้นคลินิก โรงพยาบาลพิจิตร เมื่อจบการศึกษาแล้วจะต้องทำงานใช้ทุนในจังหวัดภูมิลำเนาของตนเองเป็นเวลา 3 ปี โครงการนี้จะดำเนินการเปิดรับสมัครในช่วงเดือนกันยายนของทุกปี ตามประกาศรับตรงของมหาวิทยาลัยนเรศวรกิจกรรมส่งเสริมศิลปวัฒนธรรม กิจกรรมส่งเสริมศิลปวัฒนธรรม. พิธีไหว้ครูประจำปีของนิสิตแพทย์ »> เป็นกิจกรรมที่ให้นิสิตแพทย์ทุกชั้นปีได้น้อมรำลึกถึงพระคุณของอาจารย์แพทย์ ซึ่งนอกจากพิธีไหว้ครูแล้ว ยังมีพิธีการมอบรางวัลแก่อาจารย์ในดวงใจที่นิสิตโหวตให้คะแนนสูงสุด วันมหิดล »> ตรงกับวันที่ 24 กันยายน ของทุกปี ซึ่งเป็นวันคล้ายวันทิวงคตของสมเด็จพระมหิตลาธิเบศร อดุลยเดชวิกรม พระบรมราชชนก มีพิธีวางพวงมาลาหน้าพระบรมฉายาลักษณ์ ยังมีพิธีการมอบประกาศนียบัตรแก่นิสิตแพทย์ที่มีการเรียนดีเด่นในแต่ละชั้นปี พิธีรับน้องและสู่ขวัญบายศรี »> เป็นการรับขวัญน้องใหม่ที่ข้ามฟากจากชั้นปรีคลินิกที่เรียนที่คณะแพทยศาสตร์ มหาวิทยาลัยนเรศวร มาสู่ชั้นคลินิกของศูนย์แพทยศาสตรศึกษาชั้นคลินิก โรงพยาบาลสมเด็จพระเจ้าตากสินมหาราช โครงการทำนุศิลปวัฒนธรรม »> นำนิสิตแพทย์ทำกิจกรรมด้านศิลปวัฒนธรรมร่วมกันช่วงปิดกลางภาคการศึกษาช่วงกลางเดือนตุลาคมของทุกปี 5 ส เพื่อพ่อหลวง »> เป็นการบำเพ็ญประโยชน์แก่สาธารณะของนิสิตแพทย์ในวันเฉลิมพระชนมพรรษาของสมเด็จพระเจ้าอยู่หัว นอกจากนี้ยังมีการเปิดหอพัก ประกวดห้องพัก พร้อมมอบรางวัลแก่ห้องพักดีเด่นของนิสิตแพทย์ โครงการรักษาพยาบาลเบื้องต้นในชนบทที่ห่างไกล »> เป็นการออกหน่วยแพทย์เคลื่อนที่ของนิสิตแพทย์ไปยังชนบทที่ห่างไกล เพื่อรักษาพยาบาลผู้ด้อยโอกาส เป็นการสร้างจิตสำนึกแก่นิสิตแพทย์เห็นอกเห็นใจผู้ยากไร้ในชนบท วันคืนสู่เหย้า »> เป็นการแสดงความยินดีแก่บัณฑิตแพทย์ในช่วงรับพระราชทานปริญญา และถือโอกาสกลับมาเยี่ยมเยือนนิสิตแพทย์รุ่นน้องศิษย์ปัจจุบัน ปัจฉิมนิเทศน์ »> เป็นการให้โอวาทของคณาจารย์แก่ว่าที่บัณฑิตก่อนที่จะจบการศึกษา มีการอบรมและให้ข้อคิดในการใช้ชีวิตหลังปริญญา</doc>
