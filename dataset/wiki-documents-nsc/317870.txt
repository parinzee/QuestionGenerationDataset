<doc id="317870" url="https://th.wikipedia.org/wiki?curid=317870" title="วิไล อมาตยกุล">วิไล อมาตยกุล คุณวิไล อมาตยกุล คุณพยาบาลผู้ใหญ่ประจำพระองค์ในสมเด็จพระเทพรัตนราชสุดาฯ สยามบรมราชกุมารีประวัติ ประวัติ. คุณวิไล อมาตยกุล เกิดเมื่อวันที่ 11 ธันวาคม 2461 เป็นธิดาของร้อยเอก หลวงวิฑูรสถลกิจ กับนางเรียง อมาตยกุล เมื่อสำเร็จการศึกษาประกาศนียบัตรพยาบาล จากคณะแพทยศาสตรศิริราชพยาบาล ได้ปฏิบัติงานสนองเบื้องพระยุคลบาท พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีนาถ ในปี 2495 ขณะที่สมเด็จพระนางเจ้าสิริกิติ์ พระบรมราชินีนาถทรงพระครรภ์สมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมาร และทรงพระกรุณาโปรดเกล้าโปรดกระหม่อมให้เป็นพระอภิบาลทูลกระหม่อมหญิงอุบลรัตนราชกัญญา สิริวัฒนาพรรณวดี สมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมาร สมเด็จพระเทพรัตนราชสุดาฯ สยามบรมราชกุมารี และสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ครั้นยังทรงเป็นสมเด็จพระเจ้าลูกยาเธอและสมเด็จพระเจ้าลูกเธอ จากนั้น ได้เป็นคุณพยาบาลผู้ใหญ่ประจำพระองค์สมเด็จพระเทพรัตนราชสุดาฯ สยามบรมราชกุมารี วิไล อมาตยกุล ได้รับพระราชทานเครื่องราชอิสริยาภรณ์ทุติยจุลจอมเกล้าวิเศษ (ท.จ.ว.) ชั้นสูงสุด จึงใช้คำนำหน้าว่า คุณ เนื่องจากมิได้สมรส นอกจากนั้น คุณวิไล อมาตยกุล ยังได้มอบเงินสนับสนุนแก่โรงเรียนและมีการจัดตั้ง โรงเรียนท่านผู้หญิงวิไล อมาตยกุล อำเภออุ้มผาง จังหวัดตาก อีกด้วยถึงแก่อนิจกรรม ถึงแก่อนิจกรรม. คุณวิไล อมาตยกุล ถึงแก่อนิจกรรมด้วยโรคปอดติดเชื้อ เมื่อวันที่ 6 เมษายน 2553 สิริอายุได้ 92 ปี พระบาทสมเด็จพระเจ้าอยู่หัว และสมเด็จพระนางเจ้าสิริกิติ์ พระบรมราชินีนาถ ทรงพระกรุณาโปรดเกล้าฯ รับศพไว้ในพระบรมราชานุเคราะห์ สมเด็จพระบรมโอรสาธิราชฯ สยามมกุฎราชกุมาร เสด็จพระราชดำเนินแทนพระองค์ไปในการพระราชทานน้ำหลวงอาบศพ ทรงวางพวงมาลาหลวง พวงมาลาของสมเด็จพระนางเจ้าฯ พระบรมราชินีนาถ ของส่วนพระองค์ และของพระบรมวงศานุวงศ์ทุกพระองค์หน้าโกศศพ ในการนี้ทรงพระกรุณาโปรดเกล้าฯ พระราชทานโกศแปดเหลี่ยมและฉัตรเบญจา 5 ชั้นประกอบศพ และมีพระพิธีธรรมสวดพระอภิธรรมศพ ณ ศาลากวีนิรมิต วัดเทพศิรินทราวาส และในวันที่ 29 มีนาคม 2555 เวลา 14.50 น. สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินไปยังเมรุหลวงหน้าพลับพลาอิศริยาภรณ์ วัดเทพศิรินทราวาส ทรงร่วมเชิญโกศศพคุณวิไล อมาตยกุล คุณพยาบาลผู้ใหญ่ประจำพระองค์แห่เวียนรอบเมรุก่อนเชิญขึ้นตั้งบนจิตกาธาน ก่อนจะมีพิธีพระราชทานเพลิงศพในตอนเย็น และในเวลา 17.30 น. สมเด็จพระนางเจ้าฯ พระบรมราชินีนาถ เสด็จพระราชดำเนินพร้อมด้วย สมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมาร สมเด็จพระเทพรัตนราชสุดาฯ สยามบรมราชกุมารี สมเด็จพระเจ้าลูกเธอ เจ้าฟ้าจุฬาภรณ์วลัยลักษณ์ อัครราชกุมารี และ พระเจ้าวรวงศ์เธอ พระองค์เจ้าศรีรัศมิ์ พระวรชายาฯ ไปในการพระราชทานเพลิงศพ คุณวิไล อมาตยกุล ท.จ.ว., ภ.ป.ร. 4 ณ เมรุหลวงหน้าพลับพลาอิศริยาภรณ์ วัดเทพศิรินทราวาส อีกด้วยเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์ ชั้น ทุติยจุลจอมเกล้าวิเศษฝ่ายใน (ท.จ.ว.) - เหรียญรัตนาภรณ์ รัชกาลที่ 9 ชั้น 4</doc>
