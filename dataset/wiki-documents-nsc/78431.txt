<doc id="78431" url="https://th.wikipedia.org/wiki?curid=78431" title="วิชช์ เกาไศยนันท์">วิชช์ เกาไศยนันท์ วิชช์ เกาไศยนันท์ (; เกิด พ.ศ. 2517) ผู้กำกับภาพยนตร์ชาวไทยคนแรก ที่ได้ไปกำกับภาพยนตร์ฮอลลีวู้ด โดยใช้นามแฝงว่า "Kaos" วิชช์ มีผลงานกำกับภาพยนตร์เรื่องแรก คือเรื่อง ฟ้า เมื่อ พ.ศ. 2541 ขณะอายุเพียง 24 ปี เป็นภาพยนตร์แอ๊คชั่น มีนักแสดงนำประกอบด้วยฉัตรชัย เปล่งพานิช ดอน ธีระธาดา จอนนี่ แอนโฟเน่ สุนิสา เจทท์ วิชช์ ได้นำเสนอโครงการสร้างภาพยนตร์ ต่อคริส ลี ผู้อำนวยการสร้างภาพยนตร์เรื่อง Philadelphia, Jerry Maguire และ As Good as It Gets ของบริษัท โคลัมเบีย/ไทรสตาร์ พิคเจอร์ ซึ่งลาออกมารับงาน ผู้อำนวยการสร้างอิสระ คริส ลี ประทับใจงานกำกับเรื่อง ฟ้า ซึ่งใช้งบประมาณการสร้างเพียง 550,000 ดอลลาร์สหรัฐ (ประมาณ 22 ล้านบาท ซึ่งนับว่าน้อยมาก สำหรับภาพยนตร์แอ๊คชั่น) คริส ลี เลือกวิชช์ ให้กำกับภาพยนตร์แอ๊คชั่นเรื่อง (ใช้ชื่อไทยว่า ฟ้ามหาประลัย) เมื่อ พ.ศ. 2544 นำแสดงโดย แอนโตนิโอ แบนเดอร์รัส และลูซี่ หลิว ถ่ายทำที่แวนคูเวอร์ แคนาดา ด้วยงบประมาณสร้าง 70 ล้านดอลลาร์สหรัฐ โดยก่อนหน้าที่ภาพยนตร์จะออกฉาย ผู้ผลิตได้จัดจำหน่ายเกม ที่สร้างจากเนื้อเรื่องฉบับร่าง สำหรับเล่นบนเครื่องเกมบอยแอ็ดวานซ์ เกมนี้ได้รับคำชื่นชมในหมู่นักเล่นเกมเป็นอย่างมาก แต่ตัวภาพยนตร์เมื่อเข้าฉายแล้ว ได้รับการโหวตให้เป็นภาพยนตร์ที่น่าผิดหวังตลอดกาลเป็นอันดับหนึ่ง</doc>
