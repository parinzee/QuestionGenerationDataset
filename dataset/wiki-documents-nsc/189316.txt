<doc id="189316" url="https://th.wikipedia.org/wiki?curid=189316" title="วอล์คแมน">วอล์คแมน วอล์คแมน () เป็นแบรนด์เครื่องหมายการค้ากับเครื่องเล่นเพลงพกพาและวิดีโอพกพา รุ่นแรกที่ออกคือ TPS-L2 ที่ญี่ปุ่นเมื่อวันที่ 1 กรกฎาคม ค.ศ. 1979 ที่มาของวอล์คแมน มาจาก อมกิโอะ โมริตะ และ มาซารุ อิบุกะ ที่ได้มีการจับเอาเครื่องเล่นคาสเส็ตเทปทั่วไปมาพัฒนาเป็นเครื่องเล่นคาสเส็ตเทปส่วนบุคคล ในปี พ.ศ. 2522 ด้วยการตัดฟังก์ชันบางอย่างไป คือ การบันทึกเสียง กับลำโพง แต่เพิ่มฟังก์ชันพิเศษมาคือ วงจรสเตริโอที่ใช้กับเฮดโฟน ซึ่งทำให้เครื่องเล่นเทปนี้มีขนาดเล็กลง เว็บสเตอร์ ได้บรรจุคำนี้ในพจนานุกรม ซึ่งไม่บ่อยครั้งนักที่เว็บสเตอร์บรรจุคำที่เป็นเครื่องหมายการค้าลงไป วอล์คแมนได้ออกผลิตภัณฑ์มาหลายรูปแบบ ตั้งแต่เทปคาสเส็ต ซีดี มินิดิสก์ เอ็มพี 3 มากกว่า 300 รุ่น และขายได้มากกว่า 200 ล้านเครื่อง (ข้อมูล กันยายน 2551) นอกจากนั้น คำว่าวอล์คแมนยังเป็น Sub brand ของโซนี โดยได้นำเอาชื่อของวอล์กแมน มาใช้เป็นรุ่นในโทรศัพท์มือถือของ โซนีอีริกสัน ตระกูลวอล์คแมนโฟน</doc>
