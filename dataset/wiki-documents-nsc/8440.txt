<doc id="8440" url="https://th.wikipedia.org/wiki?curid=8440" title="อัลบั้มแสตมป์">อัลบั้มแสตมป์ อัลบั้มแสตมป์ () เป็นอุปกรณ์การสะสมแสตมป์อย่างหนึ่ง มีลักษณะเป็นเล่มคล้ายหนังสือ ในแต่ละหน้าภายในมีช่องสำหรับใส่แสตมป์ เพื่อความสะดวกในการเปิดดูแสตมป์ที่สะสมไว้ อีกทั้งเป็นการป้องกันแสตมป์ในตัว อัลบั้มแสตมป์อาจเรียกอีกอย่างว่าสมุดตราไปรษณียากร หรือ สมุดแสตมป์ อัลบั้มแสตมป์มีหลายประเภท เช่น- อัลบั้มแสตมป์แบบเสียบ เป็นอัลบั้มที่แต่ละหน้าในเล่มมีช่องสำหรับเสียบแสตมป์ลงไป อัลบั้มแบบนี้มีราคาถูก แต่ไม่สามารถป้องกันแสตมป์จากความชื้น เนื่องจากผิวของแสตมป์สัมผัสกับอากาศโดยตรง ซึ่งแก้ไขได้โดยการห่อแสตมป์ด้วยเมาท์อีกทีหนึ่ง- อัลบั้มแสตมป์แบบมีเมาท์ในตัว หน้าที่ใส่แสตมป์ของอัลบั้มแบบนี้ถูกบรรจุอยู่ในซองพลาสติกใสอีกชั้นหนี่ง เวลาใส่แสตมป์ต้องดึงใส้ข้างในที่เป็นช่อง ๆ ออกมา แต่แสตมป์ที่เก็บจะไม่ถูกความชี้น ทำให้ไม่เหลืองหรือขึ้นราง่าย อัลบั้มแบบนี้หลายรุ่นสามารถเลือกใส้ข้างในว่ามีช่องสำหรับใส่แสตมป์กี่ช่อง สำหรับใส่แสตมป์ขนาดต่างๆ กัน เช่น ตั้งแต่ 1 ช่อง สำหรับชีทที่ระลึกแผ่นใหญ่ จนถึง 6 ช่อง สำหรับแสตมป์ขนาดเล็ก- อัลบั้มแสตมป์แบบอัลบัมชีท แต่ละหน้าของอัลบั้มเป็นซองพลาสติกใส่ แทนที่จะมีช่องใส่แสตมป์สำเร็จรูป จะมีกระดาษแข็งเปล่าๆ แทน แผ่นกระดาษแข็งดังกล่าวเรียกว่า อัลบัมชีท การใส่แสตมป์จะต้องติดเมาท์ลงบนอัลบั้มชีทก่อนจึงสามารถใส่แสตมป์ได้ ข้อดีคือสามารถจัดเรียกแสตมป์ต่าง ๆ ในรูปแบบที่ต้องการโดยไม่มีข้อจำกัดของช่องเหมือนอัลบั้มแบบมีเมาท์ในตัว และยังสามารถใส่รายละเอียดต่าง ๆ เกี่ยวกับแสตมป์โดยการพิมพ์ดีด ถ่ายเอกสาร หรือใชัตัวขูด ลงบนอัลบั้มชีท ร้านขายแสตมป์หลายรายมีการทำอัลบั้มชีทสำเร็จรูปที่มีการติดเมาท์และพิมพ์รายละเอียดเกี่ยวกับแสตมป์เรียบร้อย สามารถนำแสตมป์มาใส่ได้ทันทีด้วย อัลบั้มชีทนี้ยังเป็นรูปแบบการจัดแสดงแสตมป์ในงานประกวดต่าง ๆ ด้วย- อัลบั้มแสตมป์เต็มแผ่น เป็นอัลบั้มแสตมป์ขนาดใหญ่ สามารถใส่แสตมป์ทั้งแผ่นได้ในแต่ละหน้า- อัลบั้มซองวันแรกจำหน่าย ออกแบบมาสำหรับใส่ซองวันแรกจำหน่ายโดยเฉพาะ โดยที่ซองวันแรกมีความหนาและหนักมากกว่าแสตมป์ นอกจากนื้ยังใช้เป็นไปรษณียบัตร หรือ บัตรภาพตราไปรษณียากรได้เช่นกัน</doc>
