<doc id="130737" url="https://th.wikipedia.org/wiki?curid=130737" title="ลอดลายมังกร">ลอดลายมังกร ลอดลายมังกร เป็นนวนิยายที่ประพันธ์โดย ประภัสสร เสวิกุล ว่าด้วยเรื่องราวของชาวจีนโพ้นทะเลที่อพยพตั้งถิ่นฐานในประเทศไทย ที่ชื่อ เหลียง สือพาณิชย์ ที่สร้างเนื้อสร้างตัวจากเสื่อผืนหมอนใบจนกลายเป็นมหาเศรษฐี ได้รับรางวัลชมเชยประเภทนวนิยาย จากการประกวดหนังสือดีเด่น ประจำปี พ.ศ. 2533เนื้อเรื่อง เนื้อเรื่อง. อาเหลียง มีภรรยาชื่อ เหมยหลิง มีลูกชายเล็ก ๆ 2 คนชื่อ อาเทียน กับ แอนดี้ อาเหลียงได้เดินทางจากซัวเถาสู่เมืองไทยด้วยเรือสำเภาพร้อมกับเพื่อนอีก 2 คน คือ อาจั๊วและหลงจู๊บุ๋น ด้วยความหวังที่จะสร้างเนื้อสร้างตัว อาเหลียงได้เริ่มกิจการเล็ก ๆ จนขยับขยายให้ใหญ่ขึ้น และได้แต่งงานอีกครั้งกับภรรยาชาวไทย ชื่อ เนียม (ซึ่งต้องยุติความฝันในการศึกษาต่อระดับมหาวิทยาลัยมาแต่งงานกับอาเหลียง) และมีลูกด้วยกันหลายคน โดยลูกคนโตเป็นลูกชาย ชื่อ นัฐกิจ จนกระทั่งเหมยหลิงพร้อมลูกได้เดินทางสู่เมืองไทยเพื่อตามหาอาเหลียง ความวุ่นวายในครอบครัวก็เกิดขึ้น พร้อม ๆ กับการขยายตัวของกิจการ ซึ่งมีทั้งประสบความสำเร็จและล้มเหลว ด้วยความยึดมั่นในคุณธรรมและความขยัน ด้วยการเตือนใจด้วยตัวอักษรคำว่า "หงี" () ซึ่งหมายถึงคุณธรรมที่ติดไว้กลางบ้าน หลายปีผ่านไป ลูกหลานของอาเหลียง เหมยหลิง และ เนียม ก็เติบโตขึ้น หลายคนได้ช่วยขยับขยายกิจการจนประสบความสำเร็จ โดยเฉพาะแอนดี้บุตรชายคนรอง ในขณะที่อาเทียนบุตรชายคนโตกลับทำอะไรไม่ประสบความสำเร็จเลย ในขณะที่หลาน ๆ ของอาเหลียง แต่ละคนก็มีบุคคลิก นิสัยแตกต่างกันออกไป และชาญชัย ลูกชายเพียงคนเดียวของแอนดี้และเป็กกี้ ภรรยาชาวฮ่องกงของแอนดี้ ผู้เป็นลูกสาวของโรเจอร์ เฟย มหาเศรษฐีเจ้าของกิจการเดินเรือชาวฮ่องกง ที่ถูกเลี้ยงมาด้วยการเอาใจมาแต่เล็ก ก็ได้สร้างความหายนะให้แก่กิจการและเสื่อมเสียชื่อเสียงของวงศ์ตระกูลในบั้นปลายชีวิตของอาเหลียง โดยที่เรื่องราวทั้งหมดถูกบอกเล่าผ่านโดย นภา หลานชายของอาเหลียงที่เป็นลูกชายของ นภ ลูกชายคนรองของอาเหลียงกับเนียมรูปแบบการสร้าง รูปแบบการสร้าง. ลอดลายมังกร ได้ถูกสร้างเป็นละครโทรทัศน์ 2 ครั้ง และละครเวที 1 ครั้ง ครั้งแรกในกลางปี พ.ศ. 2535 โดย สุรางค์ เปรมปรีดิ์ ผู้ถือลิขสิทธิ์นวนิยายฉบับนี้ ตามนโยบายยึดทำตามบทประพันธ์  โดยมอบหมายทาง บริษัทกันตนา ออกอากาศทางช่อง 7 วันพุธและพฤหัส เวลา 20.30 น. ออกอากาศวันที่ 2 กันยายน พ.ศ. 2535 - 17 ธันวาคม พ.ศ. 2535 นำแสดงโดย นพพล โกมารชุน รับบทเป็น อาเหลียง, ปรียานุช ปานประดับ รับบทเป็น เนียม, อภิรดี ภวภูตานนท์ เป็น เหมยหลิง, ปัญญา นิรันดร์กุล เป็น อาจั๊ว, เด่น ดอกประดู่ เป็น หลงจู๊บุ๋น, ศักราช ฤกษ์ธำรงค์ เป็น อาเทียน, ทนงศักดิ์ ศุภการ เป็น แอนดี้, ทัศนีย์ ชลหวรรณ เป็น เป๊กกี้, สัญญา คุณากร เป็น ชาญชัย, คุณากร เกิดพันธ์ เป็น ระวี เพลงประกอบละครชื่อตามละครมีสองแบบขับร้องโดย ประวิทย์ เปรื่องอักษร (เหลียงในวัยหนุ่ม-วัยกลางคน) และ เทียรี่ เมฆวัฒนา (เหลียงในวัยชรา-บั้นปลายชีวิต) กำกับการแสดงโดย ธีระศักดิ์ พรหมเงิน  ลอดลายมังกร ปี 2535 เป็นละครโทรทัศน์อีกหนึ่งเรื่องที่ใช้เวลาถ่ายทำยาวนาน สต๊อก  ครั้งที่สองในต้นปี พ.ศ. 2549 โดยบริษัท เอ็กแซ็กท์ ออกอากาศทางช่อง 5 วันจันทร์และอังคาร เวลา 20.30 น. ออกอากาศตั้งแต่วันที่ 9 มกราคม พ.ศ. 2549 - 2 พฤษภาคม พ.ศ. 2549 นำแสดงโดย ศรัณยู วงษ์กระจ่าง รับบทเป็น อาเหลียง, บุษกร พรวรรณะศิริเวช เป็น เนียม, ธัญญา วชิรบรรจง เป็น เหมยหลิง, ตี๋ ดอกสะเดา เป็น อาจั๊ว, พล ตัณฑเสถียร เป็น แอนดี้, ณพสิทธิ์ เที่ยงธรรม เป็น อาเทียน, มยุริญ ผ่องผุดพันธ์ เป็น เป๊กกี้, รัฐศาสตร์ กรสูต เป็น ชาญชัย, ตรีพล พรมสุวรรณ เป็น ระวี เพลงประกอบละครโดย อัสนี-วสันต์ ชื่อเพลง ยืนหยัด-ยืนยง กำกับการแสดงโดย ผอูน จันทรศิริ และล่าสุดในปี พ.ศ. 2559 โดย ซีเนริโอ ได้นำกลับมาสร้างใหม่อีกครั้งในรูปแบบละครเวที แสดงที่ โรงละครเมืองไทยรัชดาลัย เธียเตอร์ เริ่มแสดงรอบแรกกำหนดการเดิมคือวันที่ 13 ตุลาคม พ.ศ. 2559 เนื่องด้วยเหตุการณ์สวรรคตของ พระบาทสมเด็จพระปรมินทรมหาภูมิพลอดุลยเดช การแสดงจึงถูกเลื่อนไปเป็นวันที่ 17 พฤศจิกายน พ.ศ. 2559 นำแสดงโดย ปรีติ บารมีอนันต์ รับบทเป็น อาเหลียง, พิจิกา จิตตะปุตตะ เป็น เนียม, สินจัย เปล่งพานิช เป็น เหมยหลิง, อาณัตพล ศิริชุมแสง เป็น แอนดี้, ณัฏฐพัชร วิพัธครตระกูล เป็น เป๊กกี้, ธนทัต ชัยอรรถ เป็น ชาญชัย เขียนบทและกำกับการแสดงโดย ถกลเกียรติ วีรวรรณ และนำกลับมาแสดงอีกครั้งในปี กุมภาพันธ์ 2560รายชื่อนักแสดงรางวัล</doc>
