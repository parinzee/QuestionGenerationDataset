<doc id="330281" url="https://th.wikipedia.org/wiki?curid=330281" title="ธาราทิพย์ ศรีดี">ธาราทิพย์ ศรีดี ธาราทิพย์ ศรีดี เกิดเมื่อ 21 กุมภาพันธ์ ชื่อเล่น "โม" ฉายา "ราชินียิมนาสติก" เป็นนักยิมนาสติกชาวไทย ลงแข่งขันในนามทีมชาติไทยทั้งในระดับซีเกมส์, เอเชี่ยนเกมส์ และ โอลิมปิกประวัติ ประวัติ. ธาราทิพย์เกิดที่เขตบางนา จังหวัดกรุงเทพมหานคร เป็นบุตรีคนสุดท้องของนางวีรนุช ศรีดี มีพี่ชาย 1 คน พี่สาวฝาแฝดอีก 1 คน เมื่อครั้งอายุ 5 ปีได้ไปเข้าเรียนที่โรงเรียนศรีวิทยาปากน้ำ และได้เริ่มเล่นยิมนาสติกที่นี่ จนกระทั่งขึ้นชั้นประถม 5 จึงได้มีโอกาสไปแข่งขัน และได้พบกับนางกุศุมาลย์ ประเสริฐศรี กรรมการบริหารสมาคมยิมนาสติกแห่งประเทศไทย ชักชวนให้มาฝึกอย่างจริงจัง เมื่อขึ้นชั้นมัธยมต้นจึงได้ย้ายมาเรียนที่โรงเรียนสาธิตมหาวิทยาลัยรามคำแหงเนื่องจากอยู่ใกล้กับโรงยิมที่ฝึกซ้อม เมื่อขึ้นชั้นมัธยม 3 จึงได้ติดทีมชาติไทยเป็นครั้งแรก ไปแข่งซีเกมส์และได้รับเหรียญเงิน จากนั้นก็เข้าร่วมซีเกมส์อีก 4 สมัยถัดมาและได้เหรียญทองทุกครั้งเกียรติประวัติเกียรติประวัติ. - 2 เหรียญเงิน การแข่งขันกีฬาซีเกมส์ ครั้งที่ 21 - 2 เหรียญทอง 2 เหรียญเงิน 2 เหรียญทองแดง การแข่งขันกีฬาซีเกมส์ ครั้งที่ 22 - 2 เหรียญทอง 2 เหรียญเงิน 2 เหรียญทองแดง การแข่งขันกีฬาซีเกมส์ ครั้งที่ 23 - 2 เหรียญทอง 4 เหรียญเงิน การแข่งขันกีฬาซีเกมส์ ครั้งที่ 24 - ได้สิทธิ์แข่งขันโอลิมปิก 2008 ที่จีน - ได้สิทธิ์แข่งขัน เวิลด์ เกม 2009 ที่ไต้หวันวงการบันเทิงวงการบันเทิง. - ถ่ายโฆษณาคอนเทคเลนส์ Acuvue - ถ่ายแบบชุดแต่งงาน นิตยสาร We Magazine - ถ่ายแบบเสื้อผ้าแฟชั่น นิตยสารสุดสัปดาห์ - ภาพยนตร์สั้นเรื่อง "พี่-น้อง" ในโครงการ สวัสดีบางกอก - ถ่ายมิวสิควิดีโอเพลงวันพรุ่งนี้ ของวง Sunny parade ค่าย Believe Recordsการศึกษา การศึกษา. จบการศึกษาระดับประถมจากโรงเรียนศรีวิทยาปากน้ำ ระดับมัธยมปลายจากโรงเรียนสาธิตมหาวิทยาลัยรามคำแหง และปริญญาตรีจากคณะนิเทศศาสตร์ สาขาวิทยุกระจายเสียงและวิทยุโทรทัศน์ มหาวิทยาลัยกรุงเทพและกำลังศึกษาระดับปริญญาโท คณะบริหารธุรกิจ มหาวิทยาลัยกรุงเทพ</doc>
