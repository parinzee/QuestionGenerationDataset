<doc id="199432" url="https://th.wikipedia.org/wiki?curid=199432" title="โรงเรียนสวนกุหลาบวิทยาลัย สระบุรี">โรงเรียนสวนกุหลาบวิทยาลัย สระบุรี โรงเรียนสวนกุหลาบวิทยาลัย สระบุรี (อังกฤษ: Suankularb Wittayalai Saraburi School) (อักษรย่อ: ส.ก.บ., S.K.B.) เดิมชื่อ โรงเรียนปากเพรียววิทยาคม เป็นโรงเรียนมัธยมศึกษา ในเครือสวนกุหลาบฯลำดับที่ 8 ของกลุ่มโรงเรียนสวนกุหลาบวิทยาลัย ตั้งอยู่ที่ ตำบลปากเพรียว อำเภอเมืองสระบุรี จังหวัดสระบุรีประวัติโรงเรียน ประวัติโรงเรียน. โรงเรียนสวนกุหลาบวิทยาลัยสระบุรี เดิมมีชื่อว่า โรงเรียนปากเพรียววิทยาคม สังกัดกรมสามัญศึกษา กระทรวงศึกษาธิการได้ประกาศจัดตั้งขึ้นเมื่อ วันที่ 22 กุมภาพันธ์ พ.ศ. 2537 โดยเปิดสอนระดับมัธยม โดยเปิดเรียนวันแรก ในวันที่ 12 พฤษภาคมพ.ศ. 2537 มีนักเรียนจำนวน 109 คน ครูจำนวน 6 คน มีนายไพบูรย์ เพ็งพูล เป็นผู้บริหารคนแรกและบุกเบิกก่อตั้ง ในระยะแรกอาคารเรียนยังก่อตั้งไม่เสร็จ ได้ขออาศัยวัดสุวรรณคีรี ซึ่งอยู่ฝั่งตรงข้ามในปัจจุบันเป็นที่ทำการเรียนการสอนนักเรียนอยู่ประมาณ 2 ปีเศษ จึงได้ย้ายมาพื้นที่ปัจจบัน ตั้งแต่วันที่ 12 กันยนยน 2539 เป็นต้นมา จนถึงปัจจุบัน โรงเรียนมีอาคารเรียน 3 อาคารต่อมาผู้อำนวยการ จตุรงค์ เกิดปั้น เป็นผู้นำสู่การเปลี่ยนแปลงและพัฒนาโรงเรียนครั้งสำคัญ จากโรงเรียนปากเพรียววิทยาคม จากมติที่ประชุมของโรงเรียน ซึ่งดำรงโดยผู้อำนวยการจตุรงค์ เกิดปั้น ได้ดำเนินการ สมาคมศิษย์เก่า และสมาคมครูผู้ปกครอง ในพระบรมราชูปถัมป์ พร้อมด้วยโรงเรียนสวนกุหลาบวิทยาลัย มีมติให้โรงเรียนปากเพรียววิทยาคม เป็นเครือข่ายของโรงเรียน สวนกุหลาบวิทยาลัย ลำดับที่ 8 โดยให้ชื่อว่า " โรงเรียนสวนกุหลาบวิทยาลัย สระบุรี " ณ วันที่ 6 กุมภาพันธ์ 2549ตั้งแต่นั้น เป็นต้นมา โรงเรียนจึงเปลี่ยนชื่อย่างเป็นทางการว่า โรงเรียนสวนกุหลาบวิทยาลัย สระบุรี SuanKularb Wittayalai Saraburi โดยผู้อำนวยการ จตุรงค์ เกิดปั้น จนกระทั่งเกษียณอายุราชการเมื่อวันที่ 30 กันยายน 2552 ในปัจจุบันท่านที่ดำรงตำแหน่งผู้อำนวยการโรงเรียนสวนกุหลาบวิทยาลัย สระบุรี คือ ท่านผู้อำนวยการธนิต มูลสภาข้อมูลของโรงเรียนข้อมูลของโรงเรียน. - คติพจน์ : "สุวิชาโน ภวํ โหติ" อ่านว่า "สุวิชาโน ภวัง โหติ" แปลว่า "ผู้รู้ดี เป็นผู้เจริญ" - สิ่งศักดิ์สิทธิ์ประจำโรงเรียน - หลวงพ่อสวนกุหลาบ และ พระบาทสมเด็จพระจุลจอมเกล้าเจ้าอยู่หัว - สีประจำโรงเรียน : "ชมพู - ฟ้า"- สีชมพู เป็นสีประจำวันพระราชสมภพในพระบาทสมเด็จพระจุลจอมเกล้า เจ้าอยู่หัว พระพุทธเจ้าหลวง - สีฟ้า เป็นสีประจำวันพระราชสมภพในสมเด็จพระศรีพัชรินทราบรมราชินีนาถ พระพันปีหลวง - ตราประจำโรงเรียน : ตราประจำโรงเรียนเป็นรูปหนังสือมีไม้บรรทัดดินสอปากกาคั่นอยู่ หน้าปกหนังสือมีพระเกี้ยวยอดหรือจุลมงกุฏ และอักษรย่อ จ.ป.ร. ด้านขวามีช่อดอกกุหลาบ มุมซ้ายล่างมีริบบิ้นผูกช่อดอกกุหลาบ ซึ่งมีตัวหนังสือกำกับว่า "โรงเรียนหลวงสวนกุหลาบ" ด้านบนปรากฏมีปรัชญาและคติพจน์ "สุวิชาโน ภวํ โหติ" ด้านล่างมีคำแปลว่า "ผู้รู้ดี เป็นผู้เจริญ" - ดอกไม้ประจำโรงเรียน : ดอกกุหลาบ - อักษรย่อของโรงเรียน :ส.ก.บ. - เพลงประจำโรงเรียน :เพลงประจำโรงเรียนสวนกุหลาบวิทยาลัย ทำนองแขกต่อยหม้อ จังหวะสองชั้น ประพันธ์คำร้องโดย หม่อมราชวงศ์เลื่อน สิงหรา และเพลงมาร์ชชมพูฟ้า จังหวะมาร์ช ไม่ปรากฏชื่อผู้แต่งคำร้อง เพลงมาร์ชชมพูฟ้า- ระดับชันที่เปิดสอน :มัธยมศึกษาตอนต้นและมัธยมศึกษาตอนปลาย</doc>
