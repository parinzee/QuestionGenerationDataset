<doc id="78734" url="https://th.wikipedia.org/wiki?curid=78734" title="ไฮ-ร็อก">ไฮ-ร็อก ไฮ-ร็อก () กลุ่มดนตรีเฮฟวีเมทัลสัญชาติไทย สังกัดบริษัท อาร์.เอส.โปรโมชั่นประวัติ ประวัติ. ไฮ-ร็อก ก่อกำเนิดขึ้นจาก ตุ้ย (อนุรักษ์ ยิ่งนคร) และ แม็ก (เสรี วิหคเหิร) จึงรวบรวมเพื่อน ๆ อีกสามคนเข้าร่วมเป็นวง ส่วน เป้ (สุรัช ทับวัง) เริ่มเข้าร่วมในฐานะมือเบสและนักร้องนำ โดยเล่นดนตรีประจำวงอยู่ที่ร้าน Rock Pub และได้เริ่มปรากฏสู่สาธารณชนนับหมื่นคนในฐานะวงแบ็คอัพให้กับ ปฐมพร ปฐมพร ในคอนเสิร์ตเปิดอัลบั้มแรกของปฐมพรที่ลาน สวป. มหาวิทยาลัยรามคำแหง เมื่อกลางปี พ.ศ. 2532 ก่อนจะได้รับการทาบทามจาก เสือ ธนพล อินทฤทธิ์ แมวมองของอาร์.เอส.ให้ออกอัลบั้มชุดแรก ไฮ-ร็อก เป็นที่รู้จักกันในปี พ.ศ. 2533 จากการออกอัลบั้มชุดแรกในชื่อชุด คนพันธุ์ร็อก ซึ่งนับได้ว่าเป็นการพลิกโฉมหน้าวงการดนตรีในเมืองไทย เนื่องจากในช่วงเวลานั้นกระแสดนตรีหลักมักจะเป็นแนวป็อปร็อก หรือเพลงป็อบวัยรุ่นใส ๆ ด้วยแนวดนตรีที่หนักแน่นในแบบเฮฟวี่เมทัล พร้อมด้วยการแต่งกายที่แรง สีสันจัดจ้านไม่เหมือนใคร โดยได้รับอิทธิพลมาจากวงซินเดอเรลล่า ของสหรัฐอเมริกา และเลาด์เนสส์ ของญี่ปุ่น ไฮ-ร็อก มีความโดดเด่นที่ตัวนักร้องนำ คือ เป้ (สุรัช ทับวัง) ด้วยเสียงร้องที่แหลมสูง เคยได้ชื่อว่าเป็นนักร้องที่มีเสียงสูงที่สุดในเมืองไทยด้วย ในปี พ.ศ. 2541 เป้ได้ออกผลงานอัลบั้ม โฉบเดี่ยว ชุดแรกกับต้นสังกัดเดิม ในขณะเดียวกันสมาชิกที่เหลือได้ตั้งวงขึ้นใหม่ในนาม ฮิร็อคชิม่า (HIROCKSHIMA) ในสังกัด นีโอ มิวสิก เน็ทเวิร์ค แล้วเงียบไปหลายปี ก่อนที่ปลายปี พ.ศ. 2549 จะกลับมารวมตัวและเล่นคอนเสิร์ตกันอีกครั้งและแยกย้ายกันไป ในปี พ.ศ. 2553 - 2554 ไฮ-ร็อกได้กลับมารวมตัวกัน โดยได้นำเอา อั๋น นักร้องนำวงสโนว์ไวท์ มาอยู่ในตำแหน่งร้องนำแทน ส่วนเป้ ขอพักนิดนึง ก่อนจะพักวงไปเกือบปี (ซึ่งเป้ได้ไปทำงานเป็นนักร้องเดี่ยวแทน) ในปี พ.ศ. 2555 ไฮร็อก ได้กลับมารวมตัวกันอีกครั้งโดยได้นักร้องนำคนใหม่ โดยเอา ทอม (นักร้องนำวง Neverland) มาอยู่ในตำแหน่งร้องนำแทนนักร้องคนเก่าที่ออกไป ในปี พ.ศ. 2556 ไฮร็อก ได้ปล่อยซิงเกิล คือนิรันดร์ ซึ่งเป็นเพลงประกอบภาพยนตร์เรื่อง 13.00 sunday จากการรวมตัวกันของ ไฮร็อค ชุด คนพันธ์ร็อค โดยมี ตุ้ย ไฮร็อค, แม็ค ไฮร็อค, เต้ย ไฮร็อค เป็นผู้นำทีม ไฮร็อคชุดนี้ ซึ่งได้มีการเปลี่ยนแปลงในตำแหน่งร้องนำ รับหน้าที่ร้องนำแทนโดย ทอม พชรวัฒน์ บรรทอน และตำแหน่งเบสโดย ต็อก (อดีตมือเบสแหลม มอริสัน) ในปี พ.ศ. 2558 กิตติศักดิ์ คงสมัย ได้ลาออกจากวง เนื่องมาด้วยความขัดแย้งในกรณีนักร้องนำของวง ในปี พ.ศ. 2560 เต้ย กิตติศักดิ์ เจริญคงสมัย อดีตมือกลองของวงได้ล้มป่วยลงโดยตรวจพบว่าเป็นโรคมะเร็งตับระยะสุดท้ายทำให้ เป้ อนุวรรตน์ อดีตนักร้องนำของวงได้จัดคอนเสิร์ตเพื่อนำเงินรายได้มาช่วยเหลือ จนในวันที่ 8 กรกฎาคม พ.ศ. 2560 เต้ย กิตติศักดิ์ ได้เสียชีวิตอย่างสงบสมาชิกสมาชิก. - สมาชิกปัจจุบัน - สุรัช ทับวัง (เป้) : ร้องนำ, กีตาร์,(ปัจจุบันเปลี่ยนชื่อเป็น อนุวรรตน์) - อนุรักษ์ ยิ่งนคร (ตุ้ย) : กีตาร์/หัวหน้าวง - ภูริช สุขารมณ์ (จ้อน) : เบส - วัชระ จันทรบุตร (ต้อม) : คีย์บอร์ด - ดรีม : กลอง- อดีตสมาชิก - พชรวัฒน์ บรรทอน (ทอม) : ร้องนำ (ร่วมงานในซิงเกิ้ล คือนิรันดร์) - วรวุธ พานิชกุล (โต้ง) : กีตาร์ (ร่วมงานเฉพาะกิจ) - พรพรหม พุ่มสวัสดิ์ (อั๋น) : ร้องนำ - กิตติศักดิ์ เจริญคงสมัย (เต้ย) : กลอง (ร่วมงานเฉพาะชุดแรก และซิงเกิ้ล คือนิรันดร์) (เสียชีวิตแล้ว วันที่ 8 กรกฎาคม พ.ศ. 2560) - ดำรงสิทธิ ศรีนาค (ปิงปอง) : กลอง (รับเชิญ 2560) - (แม็ก) เสรี วิหคเหิร คีย์บอร์ด - ต๊อก (เสียชีวิตแล้ว) เบสผลงานสตูดิโออัลบั้มผลงาน. สตูดิโออัลบั้ม. - คนพันธุ์ร็อก (พ.ศ. 2533) - บัญญัติผ่าแปด (พ.ศ. 2534) - เจ็บกว่านี้มีอีกไหม (พ.ศ. 2536) - HIV (พ.ศ. 2539)อัลบั้มรวมอัลบั้มรวม. - MP3 HI-ROCK HI HITSซิงเกิลซิงเกิล. - คือนิรันดร์ ost. บ่ายโมงวันอาทิตย์ 12.00 (พ.ศ. 2556)</doc>
