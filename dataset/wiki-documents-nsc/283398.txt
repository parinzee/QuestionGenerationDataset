<doc id="283398" url="https://th.wikipedia.org/wiki?curid=283398" title="ฮอตเอ็นโคลด์">ฮอตเอ็นโคลด์ "ฮอตเอ็นโคลด์" () เป็นเพลงของนักร้องอเมริกัน เคที เพร์รี เพลงเขียนโดยเพร์รี ดร.ลู้ก และแมกซ์ มาร์ติน และโปรดิวซ์โดย ดร.ลู้ก และเบนนี บลังโก จากสตูดิโออัลบั้มชุดที่สอง วันออฟเดอะบอยส์ (ค.ศ. 2008) เพลงออกจำหน่ายเป็นซิงเกิลที่สองในวันที่ 9 กันยายน ค.ศ. 2008 เนื้อเพลงพูดถึงความสัมพันธ์รักใคร่ที่ไม่มั่นคงอันเกิดจากคนรักมีอารมณ์แปรปรวน เพลงได้รับคำชมจากนักวิจารณ์ ขึ้นอันดับ 3 บนชาร์ตบิลบอร์ดฮอต 100 กลายเป็นเพลงที่ติดสามอันดับแรกเป็นเพลงที่สองติดต่อกัน หลังจากซิงเกิล "ไอคิสด์อะเกิร์ล" เพลงยังติดห้าอันดับแรกในสหราชอาณาจักร ออสเตรเลีย ไอร์แลนด์ และนิวซีแลนด์ และติดอันดับหนึ่งในฟินแลนด์ เยอรมนี แคนาดา นอร์เวย์ สเปน และเดนมาร์ก ปัจจุบัน เพลง "ฮอตเอ็นโคลด์" ขายได้มากกว่า 6 ล้านดิจิตอลดาวน์โหลดทั่วโลก ทำให้เป็นหนึ่งในเพลงที่ขายดีที่สุดทั่วโลก และเป็นหนึ่งในเพลงที่ทำยอดขายสูงสุดของเพร์รีจนถึงปัจจุบัน ในการส่งเสริมเพลง "ฮอตเอ็นโคลด์" เพร์รีแสดงสดในรายการ ทูเดย์ ทางช่องเอ็นบีซี เธอยังร้องเพลงนี้ในงานประกาศรางวัลเอ็มทีวียุโรปมิวสิกอวอร์ด ปี ค.ศ. 2008 ที่เธอเป็นพิธีกรด้วย มิวสิกวิดีโอกำกับโดย อลัน เฟอร์กูสัน ปล่อยวันที่ 1 ตุลาคม ค.ศ. 2008 นำเสนอเพร์รีที่เป็นเจ้าสาวกำลังแต่งงานกับคู่หมั้น ที่ฝันกลางวันว่าเพร์รีตามล่าเขาหลังจากเขาหนีไปจากโบสถ์ มิวสิกวิดีโอได้เข้าชิงรางวัลแกรมมีสาขา Best Female Pop Vocal Performance ในงานประกาศรางวัลแกรมมีครั้งที่ 52 เพร์รียังแสดงเพลงนี้ในทัวร์คอนเสิร์ต เฮลโลคิตตีทัวร์ แคลิฟอร์เนียดรีมส์ทัวร์ และพริสแมติกเวิลด์ทัวร์ชาร์ตและการรับรองชาร์ตประจำสัปดาห์ชาร์ตประจำทศวรรษชาร์ตประจำปียอดขายและการรับรอง ชาร์ตและการรับรอง. ยอดขายและการรับรอง. !scope="row"| Canada (CRIA)</doc>
