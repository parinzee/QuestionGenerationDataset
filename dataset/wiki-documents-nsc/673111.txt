<doc id="673111" url="https://th.wikipedia.org/wiki?curid=673111" title="หม่อมเจ้าพร้อม ลดาวัลย์">หม่อมเจ้าพร้อม ลดาวัลย์ หม่อมเจ้าพร้อม ลดาวัลย์ เป็นราชบัณฑิตและอดีตพระราชาคณะชั้นธรรมเจ้าอาวาสวัดเทพศิรินทราวาสราชวรวิหารประวัติทรงพระเยาว์ ประวัติ. ทรงพระเยาว์. หม่อมเจ้าพร้อม ลดาวัลย์ ประสูติในรัชกาลที่ 5 เมื่อวันเสาร์ที่ 23 มกราคม พ.ศ. 2412 แรม 6 ค่ำ เดือนยี่ ปีมะเส็ง เป็นพระโอรสลำดับที่ 38 ในพระเจ้าบรมวงศ์เธอ กรมหมื่นภูมินทรภักดี หม่อมมาลัยเป็นพระชนนี เกสากันต์เมื่อปีมะเมีย พ.ศ. 2425ผนวช ผนวช. หลังจากเกสากันต์ในปีนั้น หม่อมเจ้าพร้อมได้ผนวชเป็นสามเณร ณ พระอุโบสถ วัดพระศรีรัตนศาสดาราม โดยสมเด็จพระวันรัตน์ (ทับ พุทฺธสิริ) วัดโสมนัสราชวรวิหาร เป็นพระอุปัชฌาย์ หม่อมเจ้าพระอรุณนิภาคุณากร เป็นผู้ประทานศีล ผนวชแล้วประทับ ณ วัดราชบพิธสถิตมหาสีมารามราชวรวิหาร ถึงปีฉลู พ.ศ. 2432 ได้ทรงผนวชเป็นภิกษุ ณ พระอุโบสถ วัดพระศรีรัตนศาสดาราม พระพรหมมุนี (เหมือน สุมิตฺโต) วัดบรมนิวาสราชวรวิหาร เป็นพระอุปัชฌาย์ พระเจ้าน้องยาเธอ กรมหมื่นวชิรญาณวโรรส และพระวรวงศ์เธอ พระองค์เจ้าพระอรุณนิภาคุณากร เป็นพระกรรมวาจาจารย์ ได้รับพระนามฉายาว่า "ธมฺมรโต" ผนวชแล้วประทับ ณ วัดราชบพิธฯ ตามเดิมการศึกษา การศึกษา. หลังจากผนวชเป็นสามเณร ได้ทรงศึกษาพระปริยัติธรรมในหลายสำนัก ได้แก่ สำนักพระครูศีลสังวรและนายรอด ที่วัดราชบพิธ สำนักพระยาธรรมปรีชา (บุญ) ที่พระพุทธปรางค์ปราสาท สำนักสมเด็จพระวันรัต (แดง สีลวฑฺฒโน) ที่วัดสุทัศนเทพวรารามราชวรมหาวิหาร ก่อนเข้าสอบได้เสด็จไปฝึกซ้อมแปลกับสมเด็จพระพุทธโฆษาจารย์ (สา ปุสฺสเทโว) และพระเจ้าน้องยาเธอ กรมหมื่นวชิรญาณวโรรส ขณะยังเป็นสามเณร ได้ทรงเข้าสอบในปีระกา พ.ศ. 2428 ได้เปรียญธรรม 5 ประโยค พระบาทสมเด็จพระจุลจอมเกล้าเจ้าอยู่หัวพระราชทานวัตถุจัตุปัจจัยมูลค่า 2 ชั่งเป็นรางวัล หลังจากผนวชเป็นพระภิกษุ ได้ทรงเข้าสอบอีกในปี พ.ศ. 2434 ได้เพิ่มอีก 2 ประโยค รวมเป็นเปรียญธรรม 7 ประโยคเจ้าอาวาสวัดเทพศิรินทร์ เจ้าอาวาสวัดเทพศิรินทร์. พระบาทสมเด็จพระจุลจอมเกล้าเจ้าอยู่หัวมีพระราชประสงค์จะให้วัดเทพศิรินทราวาสมีโรงเรียนภาษาบาลี ทรงเห็นว่าหม่อมเจ้าพระศรีสุคตคัตยานุวัตร (หม่อมเจ้าพร้อม ธมฺมรโต) มีความรู้ภาษาบาลีเป็นอย่างดี สามารถจัดการศึกษาในวัดให้รุ่งเรืองได้ โปรดให้อาราธนาพระองค์ท่านไปเป็นอยู่วัดเทพศิรินทราวาสในปี พ.ศ. 2437 เมื่อพระวินัยรักขิต (นาม กาฬนาโม) อาพาธด้วยอหิวาตกโรค จนมรณภาพลงเมื่อวันอังคารที่ 30 เมษายน ปีนั้น หม่อมเจ้าพระศรีสุคตคัตยานุวัตรจึงขึ้นดำรงเจ้าอาวาสแทนสืบมา จนกระทั่งลาสิกขาบท รวมระยะเวลาในการดำรงตำแหน่งทั้งสิ้น 4 ปี ในช่วงที่ดำรงตำแหน่งเจ้าอาวาส หม่อมเจ้าพระศรีสุคตคัตยานุวัตรได้พัฒนาวัดหลายประการ เช่น ปรับปรุงทัศนียภาพในวัด สร้างและซ่อมเสนาสนะ สร้างพระประธาน นำพระราชทรัพย์ที่ได้รับพระราชทานมาบำรุงการจัดการศึกษา เป็นต้นสมณศักดิ์สมณศักดิ์. - 17 มีนาคม พ.ศ. 2435 เป็นหม่อมเจ้าพระราชาคณะที่ หม่อมเจ้าพระศรีสุคตคัตยานุวัตร - 13 พฤศจิกายน พ.ศ. 2441 ได้เลื่อนสมณศักดิ์เสมอพระราชาคณะชั้นธรรมที่ หม่อมเจ้าพระศรีสุคตคัตยานุวัตร ธรรมประดิบัติวรนายก ตรีปิฎกโกศล โศภนสุนทรวาจา มหาคณีศร บวรสังฆาราม คามวาสีลาสิกขาบท ลาสิกขาบท. หม่อมเจ้าพระศรีสุคตคัตยานุวัตร ทูลลาสิกขาบทเมื่อเดือนมีนาคม พ.ศ. 2441 จากนั้นได้เข้ารับราชการในกรมราชบัณฑิตโอรสธิดา โอรสธิดา. โอรสธิดาในหม่อมเจ้าพร้อม ลดาวัลย์ มีดังนี้1. หม่อมราชวงศ์หญิง ประนิธิ ลดาวัลย์ 2. หม่อมราชวงศ์ นักษัตร ลดาวัลย์ 3. หม่อมราชวงศ์หญิง สุภัทรา พรหมบุตร 4. หม่อมราชวงศ์หญิง อาไทย ลดาวัลย์ 5. หม่อมราชวงศ์ ไกวัลย์ ลดาวัลย์ 6. หม่อมราชวงศ์ สันทัศก์ ลดาวัลย์ 7. หม่อมราชวงศ์ นิภัสร ลดาวัลย์ 8. หม่อมราชวงศ์ พรศรี ลดาวัลย์ 9. หม่อมราชวงศ์ อรีย์ชาติ ลดาวัลย์สิ้นชีพิตักษัย สิ้นชีพิตักษัย. หม่อมเจ้าพร้อม ลดาวัลย์ ประชวรด้วยพระโรคชรา และสิ้นชีพิตักษัยอย่างสงบ เมื่อวันศุกร์ที่ 28 มกราคม พ.ศ. 2498 เวลา 17:00 น. ณ ตำหนักเลขที่ 182 ถ. กรุงเกษม สิริชันษา 86 ปี ได้รับพระราชทานเพลิงศพ ณ สุสานหลวง วัดเทพศิรินทราวาส เมื่อวันที่ 24 พฤษภาคม พ.ศ. 2498เครื่องราชอิสริยาภรณ์ เครื่องราชอิสริยาภรณ์. (สมัยนั้นเรียกว่าภัทราภรณ์)- พ.ศ. ไม่ปรากฏ - เหรียญรัตนาภรณ์ รัชกาลที่ 5 ชั้นที่ 4 (จ.ป.ร.๔) (ฝ่ายหน้า) - 3 พฤศจิกายน พ.ศ. 2453 - เหรียญรัตนาภรณ์ รัชกาลที่ 6 ชั้นที่ 4 (ว.ป.ร.๔) (ฝ่ายหน้า)</doc>
