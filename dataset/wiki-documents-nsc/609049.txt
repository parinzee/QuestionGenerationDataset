<doc id="609049" url="https://th.wikipedia.org/wiki?curid=609049" title="ยุงก้นปล่อง">ยุงก้นปล่อง Anopheles หรือยุงก้นปล่อง เป็นสกุลของยุงที่ J. W. Meigen อธิบายและตั้งชื่อเป็นครั้งแรกในปี ค.ศ. 1818 สัตว์สกุลนี้ได้รับการยอมรับแล้วประมาณ 460 สปีชีส์ แม้มียุงกว่า 100 สปีชีส์ที่สามารถส่งผ่านโรคมาลาเรียในมนุษย์ได้ แต่มี 30–40 ชนิดที่ส่งผ่านปรสิตสกุล Plasmodium บ่อย ซึ่งก่อโรคมาลาเรียในมนุษย์ในพื้นที่ระบาด Anopheles gambiae เป็นยุงชนิดหนึ่งที่รู้จักกันดีที่สุด เพราะบทบาทเด่นในการส่งผ่านปรสิตมาลาเรียสปีชีส์ที่อันตรายที่สุดมายังมนุษย์ คือ Plasmodium falciparum ยุงก้นปล่องบางสปีชีส์สามารถเป็นพาหะของหัวใจสุนัข Dirofilaria immitis สปีชีส์ที่ก่อโรคเท้าช้าง Wuchereria bancrofti และ Brugia malayi และไวรัส เช่น ชนิดที่ก่อไข้ O'nyong'nyong ความสัมพันธ์ระหว่างอุบัติการณ์เนื้องอกสมองกับมาลาเรียแนะว่ายุงก้นปล่องอาจส่งผ่านไวรัสหรือตัวการอื่นซึ่งสามารถก่อเนื้องอกสมองได้ ยุงในสกุลอื่น (Aedes, Culex, Culiseta, Haemagogus และ Ochlerotatus) สามารถเป็นพาหะของโรคได้เช่นกัน แต่ไม่เป็นพาหะของมาลาเรีย</doc>
