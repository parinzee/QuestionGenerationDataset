<doc id="405296" url="https://th.wikipedia.org/wiki?curid=405296" title="ฝากรักไว้ที่ปลายฟ้า">ฝากรักไว้ที่ปลายฟ้า ฝากรักไว้ที่ปลายฟ้า (, ) เป็นละครซีรีส์เกาหลีจากสถานีโทรทัศน์ช่อง SBS ประเทศ เกาหลีใต้ ออกอากาศครั้งแรกระหว่างปี 2546 ถึงต้นปี 2547 ทุกวันพุธ - พฤหสับดี เวลา 21.55 น. ละครโทรทัศน์เรื่องนี้ได้เริ่มออกอากาศในประเทศไทย ทาง สถานีโทรทัศน์ไทยทีวีสีช่อง 3 อสมท. ทุกวันเสาร์-อาทิตย์ 17.45-20.00 น. ตั้งแต่วันที่ 11 มีนาคม 2549 - 14 พฤษภาคม 2549 นักแสดงนำของเรื่อง ได้แก่ ชอย จีวู, ควอน ซังวู, คิม แตฮี และ ชิน ฮย็อนจุนเรื่องย่อ เรื่องย่อ. เรื่องราวของ ฮัน จุงซู และ ชา ซองจู ผู้มีความผูกพันตั้งแต่สมัยเยาว์วัย ครอบครัวของ ฮัน จุงซู และ ชา ซองจู สนิทสนมกันมาก ชา ซองจู เป็นชายเจ้าของ Global Group ซึ่งทำธุรกิจสวนสนุก ห้างสรรพสินค้าและรีสอร์ท ในขณะที่ ฮัน ซูฮา พ่อของ ฮัน จุงซู เป็นสถาปนิกชื่อดัง ต่อมาแม่ของ ฮัน จุงซู เสียชีวิตลงด้วยโรคมะเร็ง ฮัน ซูฮา ได้พบรักใหม่และแต่งงานกับ แท มิรา ดาราสาวใหญ่ผู้โด่งดัง ซึ่งเธอได้พา ฮัน ยูริ และ ฮัน แทฮวา ซึ่งเกิดจากสามีคนก่อนมาอาศัยอยู่ในบ้านเดียวกันกับ ฮัน จุงซู ด้วย ซึ่งก่อนหน้านี้เด็กหนุ่มสาวทั้งคู่ต่างอาศัยอยู่อย่างยากลำบากกับพ่อ ฮัน จุงซู, ฮัน ยูริ และ ฮัน แทฮวา ได้ย้ายโรงเรียนไปอยู่ที่เดียวกัน ด้วยความที่ ฮัน ยูริ เป็นคนที่อิจฉาในสิ่งที่ ฮัน จุงซู มีทำให้เธอพยายามแย่งทุกสิ่งทุกอย่างที่ ฮัน จุงซู มี รวมทั้ง ชา ซองจู ด้วย ทั้งนี้ แท มิรา แม่เลี้ยงกลับเอาใจลูกสาวตัวเองและในทางกลับกันกับรังแก ฮัน จุงซู อีกแต่ ฮัน จุงซู ก็พยายามอดทนเพราะ แท มิรา คือหญิงที่พ่อของเธอรักและเธอก็ไม่อยากให้พ่อของเธอรู้สึกผิดหวังที่เข้ากันไม่ได้ และเธอคิดว่าแค่อดทนสักพักเพราะอีกไม่นานก็จะได้ไปเรียนต่อเมืองนอกกับ ชา ซองจู แล้ว อย่างไรก็ตาม แท มิรา กลับไปบอก ฮัน ซูฮา ว่า ฮัน จุงซู มีสุขภาพไม่แข็งแรงจน ฮัน ซูฮา เปลี่ยนใจบอกยังไม่ให้ ฮัน จุงซู ไปเรียนต่อเมืองนอกกับ ชา ซองจู และให้เธอเรียนจบมัธยมปลายที่เกาหลีแทน ซึ่งทำให้ ฮัน จุงซู รู้สึกผิดหวังที่จะต้องพรากจาก ชา ซองจู ในวันที่ ชา ซองจู จะออกเดินทางไปเรียนต่อเมืองนอก ฮัน จองซอ เกือบจะมาส่งเขาไม่ทันเพราะถูก ฮัน ยูริ กลั่นแกล้งหลอกล่อให้เธอเข้าไปในห้องเก็บของและกักขังเธอไว้ แต่โชคดีที่ ฮัน แทฮวา มาช่วยเปิดประตูให้ ฮัน จุงซู ไปอำลา ชา ซองจู ได้ทันท่วงที ก่อนที่เขาจะเดินทางไปเรียนต่อที่สหรัฐอเมริกา ชา ซองจู ได้มอบสร้อยคอแทนความรักกับเธอ และบอกให้เธอรอเขาจนกว่าจะกลับมาพบกัน ฮัน จุงซู รู้ว่า ฮัน แทฮวา เป็นคนที่ไม่ค่อยยุ่งอะไรกับเธอ เขาเป็นคนที่มีพรสวรรค์ทางด้านศิลปะการวาดภาพ ในวันครบรอบวันเกิดของ ฮัน แทฮวา นั้น เขาได้รับผ้าพันคอไหมพรมจาก ฮัน จุงซู เป็นของขวัญวันเกิด แถมเธอได้ทำซุปสาหร่ายให้เขาทานด้วย ทำให้ ฮัน แทฮวา รู้สึกดีเพราะเขาไม่เคยได้รับสิ่งดีๆ เช่นนี้ในชีวิตมาก่อนทำให้เขารู้สึกชื่นชอบ ฮัน จุงซู มากขึ้นและเริ่มทำตัวสนิทสนมกับเธอ เพราะเขาเริ่มรักเธอเข้าให้แล้ว เวลาผ่านไป 5 ปี ชา ซองจู ได้เดินทางกลับมายังโซล เพื่อที่จะมารับ ฮัน จุงซู ไปเรียนต่อ เขาได้นัดให้เธอมาพบกันที่สวนสนุก แต่เมื่อ ฮัน ยูริ ล่วงรู้ว่า ฮัน จุงซู จะไปพบกับ ชา ซองจู เธอจึงไม่รั้งรอรีบขับรถตามไปเพื่อที่จะขัดขวางไม่ให้ทั้งคู่ได้พบกัน ขณะที่ ชา ซองจู ยืนรออยู่ไกลๆ ฮัน จุงซู โบกมือเรียกเขา แต่ยังไม่ทันได้พบกัน พอดี ฮัน ยูริ ขับรถมาพบ ฮัน จุงซู ด้วยความอิจฉาที่ไม่อยากให้ทั้งคู่พบกัน เธอจึงรีบขับรถด้วยความเร็วสูงและพุ่งเข้าชน ฮัน จุงซู อย่างแรงจนเธอสลบไปด้วยเลือดอาบตัว ฮัน ยูริ รู้สึกตกใจมากจึงรีบพาตัวเธอโรงพยาบาล ฮัน ยูริ ได้นำบัตรประชาชนของ ฮัน จุงซู ไปใส่ไว้ในศพของคนอื่น เธอให้ ฮัน แทฮวา พาตัว ฮัน จุงซู ไป ทำให้ ชา ซองจู ไม่ได้พบกับ ฮัน จุงซู ในที่สุด แท มิรา ได้บอกกับ ฮัน ซูฮา และทุกคนว่า ฮัน จุงซู ได้เสียชีวิตลงแล้ว ทำให้ ชา ซงจู รู้สึกเสียใจเป็นอย่างยิ่ง ฮัน แทฮวา และพ่อของเขาได้พา ฮัน จุงซู ไปรักษาตัวและหลังจากที่เธออาการดีขึ้นก็พบว่า เธอสมองเสื่อมจนจำอะไรไม่ได้เลย ฮัน แทฮวา จึงให้ความทรงจำใหม่กับเธอว่า เธอชื่อ คิม จีซู พร้อมทั้งเปลี่ยนชื่อตัวเองเป็น ฮัน ชุลซู และโกหกว่าเธอเป็นเพื่อนสาวของเขา 5 ปีต่อมา ชา ซองจู เดินทางกลับมาจากอเมริกาพร้อมกับ ฮัน ยูริ ครั้งนี้ แท มิรา ไปพูดคุย มิน ซอฮย็อน ที่ลูกสาวของเธอไปอยู่ด้วยกันกับ ชา ซองจู มานานปีจึงควรที่จะจัดงานแต่งงานให้กับทั้งคู่ ถึงแม้ว่า ชา ซองจู ยังมิลืมเลือน ฮัน จุงซู สาวอันเป็นที่รัก เขาก็ยอมตกลงที่จะแต่งงานกับ ฮัน ยูริ ในงานหมั้นของเขาที่จะเริ่มขึ้น ชา ซองจู เดินอยู่ในสวนสนุกแล้วเขาก็ได้พบกับ หญิงสาวที่มีหน้าตาคล้ายกับ ฮัน จุงซู อย่างมาก เขารีบไปพบกับเธอ เขาพยายามถามไถ่เธอเพราะเธอมีใบหน้าทุกอย่างเหมือนกับ ฮัน จุงซู แต่ปรากฏว่าหญิงสาวกลับตกใจ และไม่รู้จัก ชา ซองจู แม้แต่น้อยพร้อมกับบอกว่าตัวเธอนั้นมีชื่อว่า คิม จีซู คิม จีซู มีอาชีพเป็นดีไซน์เนอร์สาวและจำหน่ายเสื้อผ้าในขณะที่ ฮัน แทฮวา ยึดอาชีพนักวาดภาพผู้มีฝีมือยอดเยี่ยมคนหนึ่ง ต่อมา ฮัน ยูริ จึงบอกให้ ฮัน แทฮวา พยายามทำให้ คิม จีซู อยู่ห่างๆ จากเธอและ ชา ซองจู เพราะเกรงว่า คิม จีซู จะจำทุกอย่างได้ เพื่อเป็นการรำลึกและส่ง ฮัน จุงซู ขึ้นสวรรค์เป็นครั้งสุดท้าย ชา ซองจู รับเลือก ฮัน แทฮวา มาวาดภาพสวนสวรรค์ Stairway to Heaven ที่สวนสนุกเพื่อรำลึกถึง ฮัน จุงซู ขณะเดียวกัน คิม จีซู ได้มีโอกาสร่วมงานในแผนกเดียวกับ ฮัน ยูริ ทำให้ คิม จีซู มีโอกาสได้พบกับ ชา ซองจู และยิ่งทำให้ ฮัน ยูริ รู้สึกโกรธเคืองเข้าไปอีก ชา ซงจู ยังคงรู้สึกเหมือนกับว่า คิม จีซู ที่เขารู้จักนั้นคือ ฮัน จุงซู และในขณะเดียวกัน คิม จีซู ก็เริ่มรู้สีกดีๆ ต่อเขาเช่นกัน หลังจากที่ ฮัน แทฮวา เสร็จงานวาด Stairway to Heaven และ ชา ซองจู จะจัดงานอำลาและส่งดวงวิญญาณ ฮัน จุงซู ขึ้นสวรรค์ ปรากฏว่า ความจำทั้งหมดของ ฮัน จุงซู กลับคืนมาทั้งหมดพร้อมทั้งรู้เรื่องว่าแท้ที่จริงแล้ว ฮัน แทฮวา คือพี่ชายคนละแม่ของเขา และรู้ล่วงทุกอย่าง เธอรีบไปพบกับ ชา ซองจู เพื่อบอกทุกอย่าง อย่างไรก็ตาม ฮัน จุงซู ก็รู้สึกเห็นใจที่ ฮัน แทฮวา คอยอยู่เคียงข้างเธอมาตลอดถึงแม้จะเสียความรู้สึกกับเรื่องที่เกิดขึ้น และเธอก็รู้สึกเสียใจที่ ชา ซองจู ได้หมั้นกับ ฮัน ยูริ แล้ว แต่ด้วยความละอายใจของ ฮัน แทฮวา เขาจึงปล่อยให้ ฮัน จุงซู กลับไปหารักแท้ของเธอ ชา ซองจู จึงตัดสินใจที่จะลามือจากธุรกิจทั้งหมดและบอกกับแม่ของเขาว่าจะอยู่กับ ฮัน จุงซู อันเป็นที่รัก แต่ ฮัน จุงซู กลับบอกให้เขากลับไปเพราะเธอรู้ดีว่า ชา ซองจู นั้นมีความใฝ่ฝันที่จะขยายธุรกิจครอบครัวของเขา และเธอได้สัญญาไว้กับเขาว่าเธอจะรอเขา ฮัน จุงซู กลับโชคร้ายเมื่อเธอพบว่าในไม่ช้านี้เธอจะตาบอกสนิทเพราะเป็นมะเร็งที่ดวงตา เธอจึงตัดสินใจที่จะลาจาก ชา ซองจู เพราะรู้ว่าเขาจะยิ่งโศกเศร้าหากเธอลาจากไป ฮัน จุงซู จึงโกหก ชา ซองจู ว่าเธอจะกลับไปหา ฮัน แทฮวา เพราะเขาต้องการเธอ และอยากให้เขาเป็นเพื่อนกับเธอ และเมื่อ ฮัน จุงซู อยู่ในโลกแห่งความมืด ฮัน แทฮวา ไปบอกความจริงให้กับ ชา ซองจู รู้ว่า ฮัน จุงซู ป่วยและได้ขอร้องให้เขาพยายามช่วยรักษาเธอ ชา ซองจู มาคอยดูแลเธอแทน แต่เธอไม่รู้ว่าตลอดเวลาที่ผ่านมานั้นคนที่ดูแลเธอเป็น ชา ซองจู การรักษานั้นดีขึ้นแต่อย่างไรก็ตาม เธอจะตายในไม่ช้าเพราะ เซล์ลมะเร็งได้เกิดขึ้นในส่วนสำคัญของร่างกายเธอแล้ว ชา ซองจู ตัดสินใจจัดงานวิวาห์ของเขากับ ฮัน จุงซู โดยเชิญแขกเหรื่อมาแต่ไม่ได้เปิดเผยว่าจะแต่งกับใคร เมื่อ ฮัน แทฮวา ได้พา ฮัน จุงซู มาในงานแต่งงานด้วยชุดวิวาห์ ถึงแม้ว่าเขาจะผิดหวังแต่เขาก็มีความสุขที่ ฮัน จุงซู ได้อยู่เคียงข้างกับหนุ่มที่เขารักมากอย่าง ชา ซองจู และในงานนี้ความลับก็ปรากฏออกมาเมื่อ ฮัน แทฮวา เปิดเผยเรื่องที่ ฮัน ยูริ พยายามฆ่า ฮัน จุงซู และคอยทำร้ายเธออยู่ตลอดเวลา จนในที่สุด แท มิรา ถึงกับเสียสติ ในขณะที่ ฮัน ยูริ ถูกจับในที่สุด ฮัน แทฮวา ได้ตัดสินใจที่จะมอบกระจกตาของเขาให้กับ ฮัน จุงซู อันเป็นที่รักเพื่อให้เธอได้กลับมามองเห็นอีกครั้งหนึ่ง แต่ปรากฏว่าหมอกลับปฏิเสธที่จะรับบริจาคดวงตาจากคนที่มีชีวิตอยู่ ฮัน แทฮวา จึงปลิดชีวิตตัวเองลงด้วยอุบัติเหตุทางรถยนต์และมอบกระจกตาของเขาให้กับเธอ จน ฮัน จุงซู สามารถกลับมามองเห็นได้อีกครั้งหนึ่ง แต่ฟ้ากลับมิเป็นใจเพราะตอนนี้ มะเร็งได้ลามไปถึงสมองของเธอแล้วและเธอกำลังจะจบชีวิตลงในไม่ช้า ชา ซองจู มิอาจยอมรับการพลัดพรากจากไปของ ฮัน จุงซู อีกครั้งหนึ่งได้ เขารู้สึกเสียใจอย่างมาก สิ่งสุดท้ายที่เขาสามารถทำให้เธอได้คือการเดินเคียงคู่ส่งเธอขึ้นสวรรค์และหวังว่าจะได้พบกันอีกครั้งหนึ่งในชาติหน้า...ตัวละครตัวละคร. - ฮัน จุงซู / คิม จีซู ฮัน จุงซู ในวัยสาวนั้นได้ชีวิตอย่างเรียบร้อยและเจียมตัวถึงแม้ว่าเธอจะยังคงไม่เป็นที่ชื่นชอบของ แท มิรา กับ ฮัน ยูริ แต่หลังจากที่เธอประสบอุบัติเหตุความจำเสื่อม เธอได้ใช้ชื่อว่า คิม จีซู นั้นได้ใช้ชีวิตอยู่กับ ฮัน แทฮวา ซึ่งคิดว่าเขาเป็นเพื่อนชายของเธอ เธอมีอาชีพเป็นดีไซน์เนอร์ออกแบบเสื้อผ้าจำหน่ายในตลาดเสื้อผ้า และหลังจากนั้นได้มาร่วมงานในบริษัทของ ชา ซองจู แต่หลังจากที่ค้นพบว่าตัวเองคือ ฮัน จุงซู เธอจึงกลับมารัก ชา ซองจู อีกครั้งหนึ่ง- ชา ซองจู หลังจากที่เขากลับมารับ ฮัน จุงซู เพื่อไปเรียนต่อด้วยกันแต่กลับต้องพบกับความเสียใจเมื่อ ฮัน จุงซู ได้เสียชีวิตไป เขาเสียใจเป็นอย่างมาก จน 5 ปีผ่านไป ชา ซองจู เรียนจบจากอเมริกาและกลับมาดูแลธุรกิจในเครือ Global Group ถึงแม้ว่า ฮัน จุงซู จะจากเขาไปนานแล้ว แต่เขาก็มิอาจลืมเธอได้จนกระทั่งวันหนึ่งมาพบกับ คิม จีซู หญิงสาวที่มีหน้าตาเหมือนกับ ฮัน จุงซู จนเขาพยายามทำให้เธอจดจำเขาได้อีกครั้งหนึ่ง ด้วยความใกล้ชิดทำให้เขาเริ่มรู้สึกดีๆ กับ คิม จีซู แต่หลังจากที่รู้ว่า คิม จีซู คือคนๆเดียวกับ ฮัน จุงซู เขากลับไม่เชื่อแต่สุดท้ายก็เชื่อว่าเป็นตัวจริง เขาจึงตัดสินใจจะใช้ชีวิตกับเธอ แต่ฟ้าลิขิตให้ต้องพลัดพรากจากกันอีกครั้งหนึ่งเมื่อ ฮัน จุงซู จากไปด้วยโรคมะเร็ง- ฮัน แทฮวา / ฮัน ชุลซู ฮัน แทฮวา รักและหวงแหน ฮัน จุงซู มากๆ เขาทำทุกอย่างได้เพื่อเธอคนเดียว หลังจากที่ ฮัน ยูริ ขับรถชน ฮัน จุงซู เขาได้พา ฮัน จุงซู มาคอยดูแลรักษาและใช้ชีวิตอยู่กับเธอ ฮัน แทฮวา มีอาชีพเป็นนักวาดภาพ เขาได้รับมอบหมายจาก ชา ซองจู มาวาดภาพ Stairway to Heaven เขารัก ฮัน จุงซู มากและไม่อยากให้เธอต้องพลัดพรากไปจากเขา เขาคอยดูแลเธอเป็นอย่างดีและสนิทกับเธอมาก หลังจากที่ ฮัน จุงซู กลับมาจำได้อีกครั้งหนึ่ง เขารู้สึกเสียใจที่จะต้องห่างจากเธอแต่ก็ยังคงรักเธออยู่คนเดียว เขาถึงกับยอมสละชีวิตให้กับเธอเพื่อรักษาชีวิตของเธอ- ฮัน ยูริ ฮัน ยูริ เป็นหญิงสาวที่อิจฉาทุกอย่างในตัวของ ฮัน จุงซู เธอพยายามทุกวิถีทางไม่ให้ทั้งคู่ได้พบกันจนกระทั่ง ขับรถชน ฮัน จุงซู และร่วมกับ แท มิรา โกหกทุกคนว่า ฮัน จุงซู ได้ตายจากไปแล้ว หลังจากนั้นเธอได้มีโอกาสไปเรียนต่อที่อเมริกากับ ชา ซองจู พอกลับมาเธอก็มาช่วยบริหารงานใน Global Group เธอรัก ชา ซองจู มากและคอยอยู่เคียงข้างเขาตลอดเวลาและหวังที่จะได้แต่งงานกับเขา แต่เมื่อเธอกลับมาพบ ฮัน จุงซู อีกครั้งหนึ่งยิ่งทำให้เธอรู้สึกคับแค้นใจและพยายามหาหนทางมิให้ ชา ซองจู ได้ล่วงรู้ความจริงนักแสดงนักแสดง. - ควอน ซังวู รับบทเป็น ชา ซองจู - ชอย จีวู รับบทเป็น ฮัน จุงซู / คิม จีซู - คิม แตฮี รับบทเป็น ฮัน ยูริ - ชิน ฮย็อนจุน รับบทเป็น ฮัน แทฮวา / ฮัน ชุลซู - ลี ฮวีฮยาง รับบทเป็น แท มิรา (แม่ของยูริและแทฮวา) - ฮา แจยอง รับบทเป็น ฮัน ซูฮา (พ่อของจุงซู) - คิม จีซุก รับบทเป็น ท่านประทาน มิน ซอฮย็อน (แม่ของซองจู) - จัง ฮาน ยอง รับบทเป็น ฮัน พิลซู (พ่อของยูริและแทฮวา) - เบค ซองฮย็อน รับบทเป็น ชา ซองจู (ตอนเด็ก) - ปาร์ค ชินเฮ รับบทเป็น ฮัน จุงซู (ตอนเด็ก) - ปาร์ค จิมี รับบทเป็น ฮัน ยูริ (ตอนเด็ก) - ลี วาน รับบทเป็น ฮัน แทฮวา (ในวัยหนุ่ม) - ปาร์ค ยองจี</doc>
