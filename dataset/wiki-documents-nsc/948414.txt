<doc id="948414" url="https://th.wikipedia.org/wiki?curid=948414" title="ฮิว ลอฟติง">ฮิว ลอฟติง ฮิว จอห์น ลอฟติง (; 14 มกราคม ค.ศ. 1886 – 26 กันยายน ค.ศ. 1947) เป็นนักเขียนและกวีชาวอังกฤษ เกิดที่เมืองเมเดนเฮดในมณฑลบาร์กเชอร์ เป็นบุตรในจำนวน 5 คน ของจอห์น ไบรเอน ลอฟติงกับเอลิซาเบธ แอกเนส ลอฟติงเรียนที่วิทยาลัยเมาต์เซนต์แมรีในมณฑลดาร์บิเชอร์ก่อนจะเรียนต่อด้านวิศวกรรมโยธาที่สถาบันเทคโนโลยีแมสซาชูเซตส์ หลังเรียนจบเขาทำงานเป็นวิศวกรโยธรในหลายประเทศก่อนจะสร้างครอบครัวที่นครนิวยอร์ก ต่อมาลอฟติงเข้าร่วมกองทัพบริติชในสงครามโลกครั้งที่หนึ่ง แล้วเริ่มแต่งเรื่อง คุณหมอดูลิตเติล เป็นจดหมายส่งให้ครอบครัวแทนการบอกเล่าเรื่องราวในสงคราม สองปีต่อมา ลอฟติงปลดประจำการและกลับไปอยู่กับครอบครัวที่สหรัฐ ในปี ค.ศ. 1919 ลอฟติงและครอบครัวย้ายไปอยู่ที่เมืองคิลลิงเวิร์ต รัฐคอนเนตทิคัต ปีต่อมาเขาเผยแพร่ คุณหมอดูลิตเติล เป็นฉบับนิยายและได้รับความนิยม ลอฟติงเผยแพร่ภาคต่อ The Voyages of Doctor Dolittle ในอีกสองปีต่อมาและได้รับเหรียญนิวเบอรี สาขาวรรณกรรมเด็กยอดเยี่ยมประจำปี ค.ศ. 1923 ด้านชีวิตส่วนตัว ลอฟติงแต่งงานครั้งแรกกับฟลอรา สมอลล์ในปี ค.ศ. 1912 จนกระทั่งเธอเสียชีวิตในปี ค.ศ. 1927 ปีต่อมา เขาแต่งงานครั้งที่สองกับแคเทอรีน ฮาร์โรเวอร์ แต่หลังจากนั้นไม่กี่เดือน ฮาร์โรเวอร์เสียชีวิตด้วยโรคไข้หวัดใหญ่ ต่อมาในปี ค.ศ. 1935 ลอฟติงแต่งงานครั้งที่สามกับโจเซฟิน ฟริกเกอร์ ฮิว ลอฟติงเสียชีวิตที่เมืองโทแพงกา รัฐแคลิฟอร์เนียในปี ค.ศ. 1947</doc>
