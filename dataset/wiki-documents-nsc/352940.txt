<doc id="352940" url="https://th.wikipedia.org/wiki?curid=352940" title="โจ เสมอใจ">โจ เสมอใจ โจ เสมอใจ (23 มีนาคม พ.ศ. 2510 -) มีชื่อจริงว่า บอบบี้ โจ แกมเบิ้ล () นักแสดงไทยที่มีผลงานการแสดงเพียงช่วงสั้นๆ ช่วงยุคปี 1980 และผลงานที่สร้างชื่อเสียงให้แก่เธอคือภาพยนตร์เรื่อง ซากุระประวัติ ประวัติ. โจ เสมอใจ มีชื่อจริงว่า บอบบี้ โจ แกมเบิ้ล เกิดเมื่อวันที่ 23 มีนาคม พ.ศ. 2510 ที่ประเทศญี่ปุ่น เป็นบุตรสาวของนายเกรนด์ และนางสัมนา แกมเบิ้ล โดยเธอเป็นบุตรสาวคนที่สี่จากพี่น้องทั้งหมดหกคน เธอเกิดและเติบโตในประเทศญี่ปุ่น จนกระทั่งเมื่อเธอมีอายุได้ 2 เดือน ครอบครัวของเธอก็ได้ย้ายเข้าไปยังสหรัฐอเมริกาและใช้ชีวิตอยู่ที่นั่น จนกระทั่งเธอมีอายุได้ประมาณ 3 ขวบ ครอบครัวก็โยกย้ายกลับมาพำนักยังประเทศไทย และเธอก็ได้เรียนรู้วัฒนธรรมไทยตั้งแต่นั้น เธอได้เข้าศึกษาโรงเรียนอนุบาลจิตตรา ก่อนจะเข้าศึกษาต่อ ในโรงเรียนนานาชาติเซเวนเดย์แอตเวนติส จากนั้นจึงเข้าเรียนต่อที่โรงเรียนนานาชาติร่วมฤดีอินเตอร์ในชั้นประถม 6 เธอได้เริ่มทำงานในวงการบันเทิงครั้งแรกโดยการเป็นนางแบบ และผลงานชิ้นแรกของเธอคือ ผลงานการโฆษณาเสื้อแจ็กเก็ตของแพน จนเริ่มมีผลงานโฆษณาและถ่ายแบบนิตยสารต่างๆเข้ามา ทั้งๆที่แต่เดิมเธอต้องการเป็นเพียงงานอดิเรกหลังปิดภาคเรียนเท่านั้น เธอเข้าสู่วงการภาพยนตร์จากการที่บริษัทที่เธอสังกัดได้ส่งรูปเธอ และได้รับการคัดเลือกเพื่อแสดงภาพยนตร์เรื่อง ผ่าโลกบันเทิง โดยได้รับการดูตัวจากฉลอง ภักดีวิจิตร ต่อมาเธอได้แสดงภาพยนตร์เรื่อง ซากุระ ในปี พ.ศ. 2527 ซึ่งเป็นภาพยนตร์ที่เป็นการรวมดารามากมายทั้งของทางญี่ปุ่นและไทย รวมไปถึงการถ่ายทำที่ประเทศญี่ปุ่น นอกจากนี้ยังมีภาพยนตร์เรื่อง ปล้นลอยฟ้า ในปี พ.ศ. 2528 และภาพยนตร์เรื่องสุดท้ายที่เธอได้แสดงคือ วันแห่งความรัก ในปี พ.ศ. 2529 เป็นเรื่องราวสนุกสนานของกลุ่มวัยรุ่นที่มีการเต้นและความรักเป็นจุดเด่นของภาพยนตร์เรื่อง หลังจากผลงานชิ้นนี้ โจ เสมอใจ ก็เริ่มห่างหายจากวงการบันเทิงผลงานผลงาน. - ผ่าโลกบันเทิง (2527) - ซากุระ (2527) - ปล้นลอยฟ้า (2528) - วันแห่งความรัก (2529)</doc>
