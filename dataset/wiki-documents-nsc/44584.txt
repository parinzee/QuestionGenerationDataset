<doc id="44584" url="https://th.wikipedia.org/wiki?curid=44584" title="ยูน่า">ยูน่า ยูน่า () เป็นตัวละครหญิงจากเกมไฟนอลแฟนตาซี 10 (Final Fantasy X) และเป็นตัวเอกหญิงในเกมไฟนอลแฟนตาซี 10-2 (Final Fantasy X-2) ของสแควร์เอนิกซ์ ถูกออกแบบโดย นายเท็ตสึยะ โนมูระ ซึ่งเป็นผู้ออกแบบตัวละครในเกมซึรีย์ไฟนอลแฟนตาซีมาหลายต่อหลายภาค ยูน่าเป็นลูกสาวของบราสก้าซึ่งเป็นผู้อัญเชิญที่ยิ่งใหญ่และเป็นผู้ปราบ "ซิน"ลงเมื่อ 10 ปีก่อน เมื่อพ่อของยูน่าได้ออกเดินทางไปปราบซิน เธอก็ได้ย้ายจากนครเบเวลมาอยู่ที่หมู่บ้านบีไซด์ และถูกเลี้ยงดูโดยวักก้าและลูลู่ เธอมีความมุ่งมั่นที่จะเป็นผู้อัญเชิญที่ยิ่งใหญ่เหมือนพ่อนิสัยและบุคลิกภาพ นิสัยและบุคลิกภาพ. ยูน่าเป็นคนที่มีหน้าตาน่ารักชอบช่วยเหลือผู้อื่นและเป็นคนที่มีนิสัยดี กริยามารยาทดี เป็นคนที่ร่าเริงตลอดเวลา เธอเป็นคนที่มีความเสียสละสูง ดูได้จากการที่เธอนั้นตัดสินใจออกเดินทางไปปราบซิน เพราะเมื่อเธอจะอัญเชิญสัตว์อสูรตัวสุดท้ายเพื่อปราบซิน เธอจะต้องตายหลังการอัญเชิญ และเมื่อทีดัสรู้จึงพยายามหาหนทางอื่นเพื่อกำจัดซิน แทนการอัญเชิญสัตว์อสูรตัวสุดท้ายลักษณะทางกายภาพยูน่าในไฟนอลแฟนตาซี X-2 ยูน่าในไฟนอลแฟนตาซี X-2. ในไฟนอลแฟนตาซี X-2 นั้นยูน่าจะเปลี่ยนลักษณะต่างๆไปอย่างเห็นได้ชัด เช่น ทรงผมและเครื่องแต่งกายใหม่รวมถึงอาวุธที่ใช้ด้วย โดยในเนื้อเรื่องของภาค 10-2 นี้เป็นเรื่องราวเกี่ยวกับการตามหาคนรักของยูน่า ซึ่งก็คือทีดัส (พระเอกไฟนอล 10) ที่ได้ตายไปเมื่อ 2 ปีก่อน โดยริคคุได้นำสเฟียร์ที่คิมาริได้เจอที่ภูเขากากาเซ่ ซึ่งได้บันทึกภาพของชายคนหนึ่งซึ่งมีลักษณะคล้ายทีดัส ทั้งการแต่งกายและน้ำเสียง ถูกขังอยู่ที่ไหนสักแห่ง การเดินทางของยูน่าจึงเริ่มต้นด้วยการรวบรวมสเฟียร์ที่เกี่ยวกับชายคนนี้ให้มากที่สุด โดยร่วมมือกับกลุ่มนักล่าสเฟียร์ชื่อ กัลวิงส์ โดยมี ยูน่า ริคคุ และไพน์ รวมออกเดินทางไปด้วยกัน ซึ่งในภาคนี้หากเราดำเนินเนื้อเรื่องถูกต้องเราจะได้เจอทีดัสอีกครั้ง แต่ถ้าหากเดินเนื้อเรื่องไม่ถูกเนื้อเรื่องจะเปลี่ยนไปอีกแบบหนึ่ง</doc>
