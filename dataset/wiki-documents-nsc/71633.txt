<doc id="71633" url="https://th.wikipedia.org/wiki?curid=71633" title="กัชเบล">กัชเบล กัชเบล หรือ คนจิกิ โนะ กัช!! () เป็นการ์ตูนญี่ปุ่น ผลงานของ มาโคโตะ ไรคุ เริ่มลงตีพิมพ์ในนิตยสารโชเน็นซันเดย์รายสัปดาห์ ตั้งแต่ปี พ.ศ. 2544 ส่วนฉบับรวมเล่มมีออกมาแล้ว 27 เล่ม ในปี พ.ศ. 2545 ได้รับรางวัลการ์ตูนยอดเยี่ยมของสำนักพิมพ์โชงะกุกัง ครั้งที่ 48 ต่อมาได้ถูกสร้างเป็นอะนิเมะ โดยใช้ชื่อว่า คนจิกิ โนะ กัชเบล!! () ซึ่งได้รับความนิยมอย่างสูงจนออกอากาศติดต่อกันนานถึง 3 ปี และยังได้ลงตีพิมพ์ในนิตยสารการ์ตูนสำหรับเด็กประถม โคโรโคโรคอมิก กับนิตยสารการ์ตูนผู้หญิง Ciao นอกจากนี้ยังถูกสร้างเป็นเกมคอมพิวเตอร์และเกมการ์ดออกมาจำหน่ายอีกมากมาย ในประเทศไทย กัชเบล ฉบับหนังสือการ์ตูน ใช้ชื่อเรื่องว่า กั๊ช!! ได้ลิขสิทธิ์ตีพิมพ์โดยสยามอินเตอร์คอมิกส์ ส่วนฉบับอะนิเมะ มีจำหน่ายเป็นวีซีดีลิขสิทธิ์ และออกอากาศทางโมเดิร์นไนน์ทีวี ตั้งแต่วันที่23 ตุลาคม พ.ศ. 2548 จนถึง 30 กันยายน พ.ศ. 2550 เวลา 8.30-9.00 น. (ยกเว้น ตั้งแต่ 23 ตุลาคม จนถึง 5 กุมภาพันธ์ พ.ศ. 2549 ออกอากาศเวลา 9.00-9.30 น.) และออกอากาศซ้ำทุกวันศุกร์ตั้งแต่วันที่ 2 พฤศจิกายน พ.ศ. 2550 เวลา 16.30-17.00 น. (โดยเนื้อหานั้นออกอากาศซ้ำตั้งแต่กัชเบลปี 2 เป็นต้นไป)เนื้อเรื่อง เนื้อเรื่อง. ทากามิเนะ คิโยมาโระ นักเรียนมัธยมปลายอัจฉริยะ แต่ไม่มีเพื่อนและไม่ยอมไปโรงเรียน วันหนึ่งพ่อของเขา ทากามิเนะ เซย์ทาโร่ ได้พบเด็กชายคนหนึ่งชื่อ กัช เบล มาจากป่าในประเทศอังกฤษ ซึ่งภายหลังจากที่กัชได้รับความช่วยเหลือ กัชไม่มีความทรงจำใดๆหลงเหลืออยู่ แต่กัชก็ขอเสนอตัวตอบแทนบุญคุณเซย์ทาโร่ เซย์ทาโร่เลยขอให้กัชไปดูแลคิโยมาโระ ช่วยอบรมให้คิโยมาโระสามารถหาเพื่อนได้ เมื่อคิโยมาโระได้กัชมาร่วมบ้าน กัชก็พยายามที่จะหาทางให้คิโยมาโระผูกมิตรกับเพื่อนร่วมห้อง แต่ในขณะเดียวกันคิโยมาโระได้พบว่ากัชสามารถปล่อยพลังไฟฟ้าออกมา หลังจากเอ่ยคำออกมาขณะกำลังถือหนังสือสีแดงที่กัชพกติดตัวเป็นประจำ คิโยมาโระได้รับรู้เรื่องราวว่ากัชเป็นเด็กปีศาจที่เกี่ยวข้องกับศึกราชาโลกปีศาจ ที่จะส่งเด็กปีศาจ 100 ตนมายังโลกและต่างก็ต้องสู้และเผาหนังสือของปีศาจตนนั้นๆ โดยคนที่เหลือคนสุดท้ายจะได้เป็นราชา ในตอนแรกกัชไม่เข้าใจความหมายของการเป็นราชา แต่หลังจากการผ่านการต่อสู้มากมาย เขาก็ได้ตั้งเป้าที่จะเป็นราชาที่อ่อนโยน ร่วมมือกับคิโยมาโระออกต่อสู้และรวบรวมเพื่อนพ้องและหยุดเหล่าปีศาจที่จะใช้ชีวิตของมนุษย์มาใช้ในการเอาชนะปีศาจตนอื่นๆตัวละครรายชื่อตอน</doc>
