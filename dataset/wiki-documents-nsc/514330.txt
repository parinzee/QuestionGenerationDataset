<doc id="514330" url="https://th.wikipedia.org/wiki?curid=514330" title="ซอมบี้ที่รัก">ซอมบี้ที่รัก ซอมบี้ที่รัก () เป็นภาพยนตร์อเมริกันแนวโรแมนติกอาถรรพณ์ ค.ศ. 2013 ภาพยนตร์ตลกซอมบี้นี้อิงจากนวนิยายชื่ออังกฤษเดียวกันของไอแซค มาเรียน ที่ได้รับความนิยมใน ค.ศ. 2011 กำกับและเขียนบทโดยโจนาธาน เลอวีน นำแสดงโดยนิโคลัส ฮอลท์ และเทเรซา พาล์มเมอร์ ภาพยนตร์ชุดนี้เน้นไปที่การพัฒนาความสัมพันธ์ระหว่างหญิงสาวชื่อจูลี่ และซอมบี้ที่มีชื่อว่า "อาร์" แล้วในที่สุดความรักของพวกเขาก็ได้รับการก่อตัวขึ้น ภาพยนตร์ชุดนี้จัดได้ว่าหายากที่จะแสดงให้เห็นถึงความเป็นมนุษย์ในตัวละครที่เป็นซอมบี้ และยังเป็นเรื่องที่ไม่ธรรมดาเนื่องด้วยเป็นการเล่าเรื่องราวจากมุมมองของฝ่ายซอมบี้เนื้อเรื่องย่อ เนื้อเรื่องย่อ. หนุ่มน้อยชื่อ R ต้องกลายเป็นซอมบี้ทั้งที่ยังไม่เคยมีแฟนมาก่อน มีอยู่วันหนึ่งเขาได้ความทรงจำของความรักจากเหยื่อสาวคนนึ่ง และได้ตกหลุมรัก มนุษย์สาวสวยที่ชื่อ จูลี่ ถึงแม้ว่าหัวใจของ R จะหยุดเต้นไปแล้ว แต่วินาทีแรกที่เขาได้เห็นหน้า จูลี่ มันทำให้ R รู้สึกถึง เหตุผลของการอยากมีชีวิตขึ้นมาเป็นครั้งแรกนับตั้งแต่เขาได้ตายไปนักแสดงนำนักแสดงนำ. - นิโคลัส ฮอลท์ รับบทเป็น อาร์ - เทเรซา พาล์มเมอร์ รับบทเป็น จูลี่ กรีจีโอ - ร็อบ คอร์ดดี รับบทเป็น เอ็ม / มาร์คัส - เดฟ ฟรังโก รับบทเป็น เพอร์รี เคลวิน - อนาลีห์ ทิปตัน รับบทเป็น นอรา - โครี ฮาร์ดริคท์ รับบทเป็น เควิน - จอห์น มัลโควิช รับบทเป็น นายพันกรีจีโอ - ปาทริค เซบองวุย รับบทเป็น นักล่าซอมบี้ - จัสติน แบรดลีย์ รับบทเป็น คนนิรนาม - ทอด เฟนเนล รับบทเป็น หน่วยลาดตระเวนติดอาวุธการสร้าง การสร้าง. นักแสดงนิโคลัส ฮอลท์ รับบทเป็นซอมบี้ที่มีชื่อว่าอาร์ ซึ่งถือเป็นบทเด่นในภาพยนตร์ เขียนบทและกำกับโดยโจนาธาน เลอวีน ภาพยนตร์ชุดนี้ยังมีนักแสดงนำอย่างเทเรซา พาล์มเมอร์ ในบทของจูลี่ กรีจีโอ, ร็อบ คอร์ดดี ในบทของเอ็ม และจอห์น มัลโควิช ในบทของนายพันกรีจีโอ รวมถึงเดฟ ฟรังโก, อนาลีห์ ทิปตัน และโครี ฮาร์ดริคท์ ที่ได้ปรากฏตัวในภาพยนตร์ชุดนี้การเปิดตัว การเปิดตัว. ซอมบี้ที่รัก ได้รับการเปิดตัว ณ วันที่ 31 มกราคม ค.ศ. 2013 ที่ฟิลิปปินส์, กรีซ และรัสเซีย รวมถึงได้เปิดตัวในวันที่ 1 กุมภาพันธ์ ค.ศ. 2013 ในสหรัฐอเมริกา, วันที่ 7 กุมภาพันธ์ ค.ศ. 2013 ในอิตาลี และวันที่ 8 กุมภาพันธ์ ค.ศ. 2013 ที่สหราชอาณาจักร ทั้งนี้ ซอมบี้ที่รัก ได้รับการเปิดตัวในหลายประเทศช่วง 31 มกราคม ถึง 11 เมษายน ค.ศ. 2013การตอบรับ การตอบรับ. ภาพยนตร์ชุดนี้ได้รับการกล่าวถึงในเชิงบวกจากนักวิจารณ์ โดยได้รับค่า 78% ซึ่งอยู่ในระดับ "สด" ตามเกณฑ์ของเว็บไซต์รอทเทนโทเมโตโดยอิงจาก 93 ความเห็น ด้วยมติเอกฉันท์ที่ระบุว่า "แม้ภาพยนตร์ชุดนี้อาจจะไม่ได้ใช้ประโยชน์จากการเล่นสำนวนโวหารได้อย่างเต็มที่ เนื่องด้วยสภาพของเนื้อเรื่อง หากแต่ ซอมบี้ที่รัก ยังคงมีความน่ารัก โดยมีการแสดงที่ถือว่าค่อนข้างดีสำหรับบทของตัวเอก" และในช่วงวันหยุดสุดสัปดาห์ของการเปิดตัว ภาพยนตร์ชุดนี้สามารถทำรายรับที่ 20.4 ล้านดอลลาร์สหรัฐรางวัล รางวัล. ซอมบี้ที่รัก ได้รับรางวัลทีนช้อยส์อะวอร์ด (Teen Choice Awards) สาขา Choice Movie Breakout ประจำปี ค.ศ. 2013</doc>
