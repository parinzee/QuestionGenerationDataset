<doc id="618654" url="https://th.wikipedia.org/wiki?curid=618654" title="สตาร์ วอร์ส: อุบัติการณ์แห่งพลัง">สตาร์ วอร์ส: อุบัติการณ์แห่งพลัง สตาร์ วอร์ส: อุบัติการณ์แห่งพลัง () หรือ สตาร์ วอร์ส เอพพิโซด 7: อุบัติการณ์แห่งพลัง (Star Wars Episode VII: The Force Awakens) เป็นภาพยนตร์อเมริกาแนวมหากาพย์เทพนิยายอวกาศ นำแสดงโดย จอห์น โบเยกา, เดซี ริดลีย์, อดัม ไดรเวอร์, ออสการ์ ไอแซ็ค, แอนดี เซอร์คีส, ดอมห์แนล กลีสัน, และ แม็กซ์ วอน ซีโดว์ โดยมี แฮริสัน ฟอร์ด, แคร์รี ฟิชเชอร์, มาร์ก แฮมิลล์, แอนโทนี แดเนียลส์, ปีเตอร์ เมย์ฮิว และ เคนนี เบเกอร์ กลับมารับบทเดิมจากภาพยนตร์ภาคก่อน ๆ โดยจะดำเนินเรื่องในช่วงเวลาประมาณ 30 ปี หลังจากเหตุการณ์ใน หลังจากเดอะวอลต์ดิสนีย์คอมพานีซื้อลูคัสฟิล์มไปใน พ.ศ. 2555 ก็มีการประกาศสร้างออกมา โดยอุบัติการณ์แห่งพลังจะเป็นภาพยนตร์ภาคแรกสุดที่จะถูกสร้าง โดยมีผู้อำนวยการสร้างคือแคธลีน เคนเนดี, แอบรัมส์, และไบรอัน เบิร์ก ซึ่งร่วมงานกับแอบรัมส์มานาน ส่วนจอร์จ ลูคัส ซึ่งเป็นผู้สร้างสรรค์ สตาร์ วอร์สตั้งแต่ต้น จะเป็นที่ปรึกษาให้กับการสร้างอุบัติการณ์แห่งพลังและภาพยนตร์สตาร์ วอร์สภาคอื่น ๆ ที่จะสร้างตามมา ภาพยนตร์เรื่องนี้มี แอบรัมส์ เป็นผู้กำกับ จากบทที่เขียนร่วมกับระหว่าง แอบรัมส์ กับ ลอว์เรนซ์ แคสแดน ซึ่งเป็นผู้เขียนบทร่วมของ จักรวรรดิเอมไพร์โต้กลับ และ การกลับมาของเจได ซึ่งบทนี้ แอบรัมส์ และ แคสแดน เขียนขึ้นใหม่จากบทร่างแรกโดย ไมเคิล อารนท์ ซึ่งเป็นผู้แต่งเรื่องด้วยเช่นกัน การถ่ายทำในกองถ่ายสมทบเริ่มขึ้นเมื่อเมษายน พ.ศ. 2557 ในอาบูดาบีและไอซ์แลนด์ และกองถ่ายหลักถ่ายทำในช่วงพฤษภาคมถึงพฤศจิกายน พ.ศ. 2557 ในอาบูดาบี และสตูดิโอไพน์วู้ดในไอเวอร์เฮลท์ บักกิงแฮมเชอร์ ประเทศอังกฤษ ซึ่งเป็นสถานที่ถ่ายทำภาพยนตร์สตาร์วอร์สตั้งแต่ภาคแรกสุดที่ออกฉายเมื่อปี ค.ศ. 1977 ภาพยนตร์เรื่องนี้ผลิตโดยวอลท์ดิสนีย์พิคเจอร์ส ลูคัสฟิล์ม และแบด โรบอท โปรดักชันส์ จัดจำหน่ายโดยวอลท์ ดิสนีย์ สตูดิโอ โมชั่น พิคเจอร์ส เป็นภาพยนตร์ลำดับที่เจ็ดในมหากาพย์ สตาร์ วอร์ส โดยเปิดฉายรอบปฐมทัศน์โลก ณ โรงภาพยนตร์สามแห่งในฮอลลีวูดบูลเลอร์วาร์ด ลอสแอนเจลิส ได้แก่ เอลกาปิตันเธียเตอร์ ดอลบีเธียเตอร์ และทีซีแอลไชนีสเธียเตอร์ เมื่อวันที่ 14 ธันวาคม พ.ศ. 2558 และมีกำหนดออกฉายเป็นการทั่วไปสำหรับภูมิภาคอเมริกาในวันที่ 18 ธันวาคม พ.ศ. 2558 สำหรับประเทศไทยออกฉายครั้งแรกในวันที่ 16 ธันวาคม พ.ศ. 2558 ภาพยนตร์เรื่องนี้ได้สร้างสถิติรายได้เปิดตัวสูงที่สุดตลอดกาล แซงหน้า จูราสสิค เวิลด์ ที่ออกฉายในปีเดียวกัน นอกจากนี้ยังเป็นภาพยนตร์ที่ทำรายได้รวมทั่วโลกเกินหนึ่งพันล้านดอลลาร์สหรัฐโดยใช้เวลาเร็วที่สุด คือ 12 วัน และเป็นภาพยนตร์ที่ทำรายได้สูงสุดในภูมิภาคอเมริกาเหนืออีกด้วย ปัจจุบัน อุบัติการณ์แห่งพลัง เป็นภาพยนตร์ที่ทำรายได้เปิดตัวสูงสุดเป็นอันดับที่ 2, อันดับที่ 1 ของภาพยนตร์ที่ทำรายได้สูงสุดในปี พ.ศ. 2558 และอันดับที่ 3 ของภาพยนตร์ที่ทำรายได้สูงสุดตลอดกาล ภาพยนตร์ภาคต่อคือ และ Episode IX มีกำหนดฉาย พ.ศ. 2560 และ 2562 ตามลำดับโครงเรื่อง โครงเรื่อง. ประมาณ 30 ปีให้หลังการทำลายดาวมรณะดวงที่สอง ลุค สกายวอล์คเกอร์ เจไดคนสุดท้าย หายตัวไป ปฐมภาคี (First Order) เจริญขึ้นจากจักรวรรดิกาแลกติกที่ล่มสลายและมุ่งกำจัดลุคและสาธารณรัฐ ฝ่ายต่อต้านซึ่งสาธารณรัฐหนุนหลังและมีผู้นำเป็นนายพลเลอา ออร์กานา น้องสาวฝาแฝดของลุค ต่อต้านปฐมภาคีขณะค้นหาลุคเพื่อขอความช่วยเหลือ นักบินของฝ่ายต่อต้าน โพ ดาเมรอน (Poe Dameron) พบผู้อาวุโสหมู่บ้าน ลอร์ ซาน เทคคา บนดาวเคราาะห์แจคคู (Jakku) เพื่อเอาแผนที่ไปตำแหน่งของลุค พลรบวายุภายใต้บังคับบัญชาของไคโล เร็นทำลายหมู่บ้านและจับตัวโพ ดรอยด์บีบีเอท ของโพหลบหนีพร้อมกับแผนที่ และเจอกับเรย์ คนเก็บของเก่า ที่นิคมขยะแห่งหนึ่ง เร็นทรมานโพและทราบเรื่องบีบีเอท สตอร์มทรูปเปอร์เอฟเอ็น-2187 ซึ่งไม่สามารถฆ่าคนตามคำสั่งปฐมภาคี ปล่อยโพและทั้งสองหลบหนีออกมาในเครื่องบินขับไล่ทายที่ขโมยมา โพเรียกชื่อเอฟเอ็น-2187 ว่า "ฟินน์" ทั้งสองตกบนดาวแจคคู และดูเหมือนฟินน์เป็นผู้รอดชีวิตคนเดียว เขาพบกับเรย์และบีบีเอท แต่ปฐมภาคีแกะรอยพวกเขาและเปิดฉากโจมตีทางอากาศ ทั้งหมดหลบหนีดาวในยานมิลเลนเนี่ยม ฟาลค่อนที่ขโมยมา ฟาลค่อนพัง และถูกยึดโดยยานที่ใหญ่กว่าซึ่งมีฮัน โซโลและชิวแบคคาเป็นคนขับ ซึ่งเอายานเก่าของพวกตนคืน ฮันอธิบายว่าลุคพยายามสร้างนิกายเจไดขึ้นใหม่ แต่ปลีกวิเวกไปหลังศิษย์คนหนึ่งถลำตนเข้าสู่ด้านมืดและทำลายทุกอย่างที่ลุคสร้างไว้ ในขณะเดียวกัน กลุ่มอันธพาลที่มุ่งสะสางหนี้กับฮัน โซโล ได้ขึ้นยานมิลเลนเนี่ยม ฟาลค่อน และพยายามเอาเรื่องกับเขาอีกทั้งยังแจ้งให้ปฐมภาคีทราบว่าฮันข้องเกี่ยวด้วย ณ ฐานสตาร์คิลเลอร์ของปฐมภาคีซึ่งเป็นดาวเคราะห์ที่ถูกแปลงเป็นสุดยอดอาวุธซึ่งสามารถทำลายระบบดาว ผู้นำสูงสุดสโน้ก (Snoke) สั่งนายพลฮักซ์ (Hux) ให้ใช้มันเป็นครั้งแรก สโน้กยังถามเรนเกี่ยวกับการเข้ามีส่วนของฮัน โซโล บิดาของเขา เร็นประท้วงว่าฮานไร้ความหมายต่อเขา ลูกเรือฟาลค่อนดูแผนที่ของบีบีเอท และพิจารณาว่ามันไม่สมบูรณ์ พวกเขาเดินทางไปดาวเคราะห์ทักโคดานา (Takodana) และพบเจ้าของบาร์ มาส คานาต้า (Maz Kanata) ซึ่งสามารถช่วยให้บีบีเอท ถึงฝ่ายต่อต้าน แต่ฟินน์ต้องการหนีไปคนเดียว เรย์ถูกดึงดูดสู่ห้องนิรภัยและพบกระบี่แสงซึ่งเป็นของลุคและบิดา อนาคิน สกายวอล์คเกอร์ เธอเห็นนิมิตกวนใจและหนีเข้าป่า มาสยกกระบี่แสงให้ฟินน์เก็บรักษา ฐานสตาร์คิลเลอร์ทำลายเมืองหลวงและกองยานของสาธารณรัฐ ปฐมภาคีโจมตีทักโคดานาเพื่อค้นหาบีบีเอท ฮัน ชิวแบคคาและฟินน์ได้รับการช่วยเหลือจากเครื่องบินขับไล่เอ็กซ์วิงของฝ่ายต่อต้านนำโดยโพ แต่เรย์ถูกเรนจับและนำไปฐานสตาร์คิลเลอร์ เรนสอบสวนเรย์เกี่ยวกับแผนที่ แต่เธอขัดขืนการอ่านใจของเขา เมื่อค้นพบว่าเธอก็สามารถใช้พลังได้ เธอจึงหลบหนีจากห้องขังด้วยกลเม็ดสะกดจิตของเจได เลอามาถึงทักโคดานากับซีทรีพีโอและเข้ากับฮันและชิวแบคคา ที่ฐานของฝ่ายต่อต้านบนดาวดีควาร์ (D'Qar) บีบีเอท พบอาร์ทูดีทู ซึ่งไม่ทำงานตั้งแต่ลุคหายสาบสูญ ขณะที่ฐานสตาร์คิลเลอร์เตรียมยิงดาวดูคาร์ ฝ่ายต่อต้านคิดแผนทำลายฐานโดยการโจมตีศูนย์ที่สำคัญ เลอากระตุ้นฮันให้พาบุตรของพวกตนกลับมาอย่างปลอดภัย ฮัน ชิวแบคคาและฟินน์แทรกซึมฐานโดยใช้ฟาลค่อน พวกเขาลดเกราะ พบเรย์ ติดตั้งระเบิดและพบเร็น ฮันประจัญเรนโดยเรียกเขาตามชื่อเมื่อเกิดว่า เบน และวิงวอนเขาให้สละด้านมืด แม้ยังสับสน เร็นปฏิเสธและฆ่าฮาน ชิวแบคคาโกรธและยิงเร็นด้านข้างและจุดระเบิด ทำให้เครื่องบินขับไล่เอ็กซ์วิงของฝ่ายต่อต้านโจมตีและเริ่มต้นปฏิกิริยาลูกโซ่ซึ่งทำลายฐานสตาร์คิลเลอร์ได้สำเร็จ เร็นที่บาดเจ็บไล่ล่าฟินน์และเรย์ถึงผิวดาว ฟินน์ต่อสู้กับเร็นด้วยกระบี่แสง แต่แพ้และได้รับบาดเจ็บสาหัส เรย์รับกระบี่แสงและต่อสู้เร็น ซึ่งเป็นฝ่ายชนะและทำให้เขามีแผลเป็นด้วยพลัง ก่อนที่ทั้งสองจะถูกคั่นด้วยรอยแตก สโน้กสั่งฮักซ์ให้อพยพและนำเร็นไปกับเขา ขณะที่เรย์และชิวแบคคาหลบหนีพร้อมกับฟินน์ในฟาลค่อน บนดาวดูคาร์ ฝ่ายต่อต้านเฉลิมฉลองขณะที่เลอา ชิวแบคคา และเรย์อาลัยการเสียชีวิตของฮัน อาร์ทูดีทู ตื่นขึ้นและเผยแผนที่ที่เหลือ ซึ่งเรย์ตามอาร์ทูดีทู และชิวแบคคาไปเกาะแห่งหนึ่งบนดาวเคราะห์ห่างไกล เธอพบลุคและมอบกระบี่แสงที่เคยเป็นของบิดาเขาให้นักแสดงนักแสดง. - แฮร์ริสัน ฟอร์ด เป็น ฮัน โซโล - มาร์ก แฮมิลล์ เป็น ลุค สกายวอล์คเกอร์ - แคร์รี ฟิชเชอร์ เป็น พลเอกเลอา ออร์กานา ผู้นำฝ่ายต่อต้าน - อดัม ไดรเวอร์ เป็น ไคโล เร็น ผู้บังคับการกองทัพปฐมภาคี และสมาชิกกลุ่มอัศวินแห่งเร็น - เดซี ริดลีย์ เป็น เรย์ คนเก็บของเก่าบนดาวแจคคู - จอห์น โบเยกา เป็น ฟินน์ อดีตสตอร์มทรูปเปอร์แห่งกองทัพปฐมภาคี - ออสการ์ ไอแซ็ค เป็น โพ ดาเมรอน นักบินเอ็กซ์วิงไฟต์เตอร์ - ลูพีตา ญองอ เป็น มาส คานาต้า - แอนดี เซอร์คิส เป็น ผู้นำสูงสุดสโน๊ค ประมุขแห่งกองทัพปฐมภาคี และอาจารย์ของไคโล - ดอมห์แนล กลีสัน เป็น นายพลฮักซ์ ผู้ควบคุมฐานปฏิบัติการสตาร์คิลเลอร์ของกองทัพปฐมภาคี - เกวนโดลีน คริสตี้ เป็น กัปตันฟาสมา สมาชิกระดับสูงของกองทัพปฐมภาคี - แอนโธนี แดเนียลส์ เป็น ซีทรีพีโอ - ปีเตอร์ เมย์ฮิว เป็น ชิวแบคคา - แม็กซ์ วอน ซีโดว์ เป็น ลอร์ ซาน เทคคา ผู้เฒ่าของหมู่บ้านในดาวแจคคู - บิลลี่ แคทเธอรีน ลอร์ด เป็น ร้อยโทเคเดล คนควบคุมยานฝึกหัด สำหรับบทของ อาร์ทูดีทู นั้น เคนนี เบเกอร์ ไม่ได้แสดงเองเหมือนภาค 1-6 แต่ยังเป็นที่ปรึกษาให้กับทีมงานภาพยนตร์ นอกจากนี้ ในฉากหนึ่งของภาพยนตร์ยังมีการใช้เสียงของโอบีวัน เคโนบี ทั้งวัยหนุ่ม (ยวน แม็คเกรเกอร์ พากย์เสียงเพิ่มเอง) วัยชรา (ใช้เสียงอเล็ก กินเนสส์ จากไตรภาคเดิม) และโยดา (แฟรงค์ อ๊อซ) ด้วยการสร้างการคัดนักแสดง การสร้าง. การคัดนักแสดง. 29 เมษายน 2557 มีการประกาศรายชื่อนักแสดงอย่างเป็นทางการ รวมถึงภาพถ่ายนักแสดงนั่งล้อมวงที่สตูดิโอไพน์วู้ดเพื่ออ่านบทร่วมกันเป็นครั้งแรก 2 มิถุนายน 2557 มีการประกาศรายชื่อนักแสดงเพิ่มอีก 2 คน อย่างเป็นทางการ ได้แก่ ลูพีตา ญองอ และ เกวนเดอลีน คริสตี้ผลตอบรับคำวิจารณ์ ผลตอบรับ. คำวิจารณ์. สตาร์ วอร์ส: อุบัติการณ์แห่งพลัง‎ ได้รับคำวิจารณ์ในเชิงบวกอย่างล้นหลามจากนักวิจารณ์และผู้ชมทั่วไปรางวัลชนะเลิศรางวัล. ชนะเลิศ. - รางวัลสถาบันภาพยนตร์อเมริกัน (American Film Institute) ประจำปี ค.ศ. 2015 สาขาภาพยนตร์แห่งปี - รางวัลแบฟตาครั้งที่ 69 (ค.ศ. 2016) สาขาเทคนิคพิเศษยอดเยี่ยม - เอ็มไพร์อะวอดส์ (Empire Awards) ประจำปี ค.ศ. 2016- สาขาภาพยนตร์วิทยาศาสตร์/แฟนตาซียอดเยี่ยม - สาขาผู้กำกับภาพยนตร์ยอดเยี่ยม - สาขานักแสดงชายหน้าใหม่ยอดเยี่ยม - สาขานักแสดงหญิงหน้าใหม่ยอดเยี่ยม - สาขาเทคนิคพิเศษยอดเยี่ยม - รางวัลอีฟนิงสแตนดาร์ดบริติชฟิล์ม (Evening Standard British Film Awards ) ประจำปี ค.ศ. 2016 สาขา Blockbuster of the Year - รางวัลสมาคมวิจารณ์ภาพยนตร์ฟลอริดา (Florida Film Critics Circle) ประจำปี ค.ศ. 2015 สาขา FCC Breakout (เดซี ริดลีย์) - รางวัลแกรมมี ครั้งที่ 59 (ค.ศ. 2017) สาขาเพลงประกอบยอดเยี่ยม (จอห์น วิลเลียมส์) - รางวัลจูปิเตอร์ (Jupiter Awards) ประจำปี ค.ศ. 2016 สาขาภาพยนตร์ต่างประเทศยอดเยี่ยม - รางวัลโมชันพิกเจอร์ซาวด์อีดิเตอส์ (Motion Picture Sound Editors) ประจำปี ค.ศ. 2016 สาขา Best Sound Editing: Music in a Feature Film - เอ็มทีวีมูวีอะวอดส์ ประจำปี ค.ศ. 2016- สาขาภาพยนตร์แห่งปี - สาขาการแสดงยอดเยี่ยม (เดซี ริดลีย์) - สาขาตัวร้ายยอดเยี่ยม (อดัม ไดร์เวอร์) - รางวัลนิคเคโลเดียนคิดส์ชอยส์ ประจำปี ค.ศ. 2016 สาขาภาพยนตร์ยอดเยี่ยม - รางวัลเทศกาลภาพยนตร์นานาชาติแซนตาบาร์บารา ประจำปี ค.ศ. 2016 สาขาวิชวลเอฟเฟกต์ - รางวัลแซทเทิร์น ประจำปี ค.ศ. 2016- สาขาภาพยนตร์วิทยาศาสตร์ยอดเยี่ยม - สาขาบทภาพยนตร์ยอดเยี่ยม - สาขานักแสดงนำชายยอดเยี่ยม (แฮร์ริสัน ฟอร์ด) - สาขานักแสดงสมทบชายยอดเยี่ยม (อดัม ไดรเวอร์) - สาขาดนตรีประกอบยอดเยี่ยม - สาขาตัดต่อภาพยอดเยี่ยม - สาขาเมกอัพยอดเยี่ยม - สาขาเทคนิคพิเศษยอดเยี่ยม - รางวัลสกรีนเนชันฟิล์มแอนด์เทเลวิชันอะวอดส์ (Screen Nation Film and Television Awards) ประจำปี ค.ศ. 2016 สาขานักแสดงนำชายยอดเยี่ยม (จอห์น โบเยกา) - ทีนชอยส์อะวอดส์ ประจำปี ค.ศ. 2016- สาขา Choice Movie: Villain (อดัม ไดรเวอร์) - สาขา Choice Movie: Breakout Star (เดซี ริดลีย์) - รางวัลสมาคมวิชวลเอฟเฟคต์ (Visual Effects Society) ประจำปี ค.ศ. 2016- สาขา Outstanding Visual Effects in a Photoreal Feature - สาขา Outstanding Created Environment in a Photoreal Feature - สาขา Outstanding Virtual Cinematography in a Photoreal Project - สาขา Outstanding Models in a Photoreal or Animated Projectภาคต่อEpisode VIII ภาคต่อ. Episode VIII. ในเดือนสิงหาคม ค.ศ. 2014 ผู้กำกับ ไรอัน จอห์นสันยืนยันว่าเขาจะเป็นผู้กำกับภาค Episode VIII โดยจะได้มาร์ก แฮมิลล์, แคร์รี ฟิชเชอร์, อดัม ไดรเวอร์, เดซี ริดลีย์, จอห์น โบเยกา, ออสการ์ ไอแซ็ค, ลูพีตา ญองอ, ดอมห์แนล กลีสัน, แอนโธนี แดเนียลส์, เกวนโดลีน คริสตี้, แอนดี เซอร์คิสและปีเตอร์ เมย์ฮิวกลับมารับบทเดิม ในวันที่ 23 มกราคม ค.ศ. 2017 ภาพยนตร์ได้รับการประกาศชื่ออย่างเป็นทางการคือ (Star Wars: The Last Jedi) ภาพยนตร์ออกฉายในสหรัฐอเมริกาเมื่อวันที่ 15 ธันวาคม ค.ศ. 2017Episode IX Episode IX. สตาร์ วอร์ส: เอพพิโซด 9 มีกำหนดเข้าฉายวันที่ 20 ธันวาคม ค.ศ. 2019 โดยจะได้เจ.เจ. แอบรัมส์กลับมาทำหน้าที่ผู้กำกับอีกครั้ง โดยร่วมเขียนบทกับคริส เทอร์ริโอ</doc>
