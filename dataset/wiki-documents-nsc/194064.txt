<doc id="194064" url="https://th.wikipedia.org/wiki?curid=194064" title="2008 TC3">2008 TC3 2008 TC (ชื่อรหัสชั่วคราวตามโครงการสำรวจท้องฟ้าคาทาลินา ว่า 8TA9D69) เป็นอุกกาบาตที่มีขนาดเส้นผ่านศูนย์กลางระหว่าง 2 - 5 เมตร (6.6 - 16 ฟุต) ที่เข้ามาในชั้นบรรยากาศของโลกเมื่อวันที่ 7 ตุลาคม พ.ศ. 2551 เวลา 2:46 น. ตามเวลามาตรฐาน (หรือเวลา 5:46 น. ตามเวลาท้องถิ่นประเทศซูดาน) และเผาไหม้กลายเป็นจุณก่อนจะตกลงกระทบพื้นการค้นพบ การค้นพบ. ผู้ค้นพบอุกกาบาตนี้คือเจ้าหน้าที่สังเกตการณ์ประจำศูนย์สำรวจท้องฟ้าคาทาลินา (Catalina Sky Survey : CSS) ด้วยกล้องโทรทรรศน์ขนาด 1.564 เมตร ที่ภูเขาเลมมอน ทางตอนเหนือของทัคสัน รัฐอริโซนา สหรัฐอเมริกา ประมาณ 1 วันก่อนการเข้าชน อุกกาบาตมีขนาดเล็กมากและมีสีดำมืด ทำให้สังเกตเห็นได้ยาก อุกกาบาตนี้มีความสำคัญเนื่องจากเป็นวัตถุท้องฟ้าชนิดแรกที่มีการพบเห็นก่อนจะเข้ามาถึงโลก ระบบตรวจจับในการป้องกันทางอวกาศทั้งหมดรายงานการสังเกตการณ์พบ คำนวณวงโคจร และคาดการณ์การชนของอุกกาบาต มีการแจ้งเตือนผู้เกี่ยวข้องทั้งผู้เชี่ยวชาญและอาสาสมัครสังเกตการณ์ในการเฝ้าติดตามการเคลื่อนที่ มีรายงานทางดาราศาสตร์กว่า 570 ชิ้นและภาพถ่ายอีกเป็นจำนวนมากที่ส่งเข้ามายังศูนย์ดาวเคราะห์ขนาดเล็ก (Minor Planet Center) ภายในเวลาไม่ถึง 19 ชั่วโมง CLOMON 2 semi-automatic monitoring system แห่งมหาวิทยาลัยปิซา เป็นผู้ทำนายการชนกับโลก พร้อมกันกับ Sentry system ของ Jet Propulsion Laboratory การสังเกตการณ์สเปคตรัมดำเนินการโดยเหล่านักดาราศาสตร์ที่ La Palma หมู่เกาะคานารี โดยใช้กล้องโทรทรรศน์วิลเลียม เฮอร์เชล</doc>
