<doc id="248838" url="https://th.wikipedia.org/wiki?curid=248838" title="ราชรัฐมุขนายกลีแยฌ">ราชรัฐมุขนายกลีแยฌ ราชรัฐมุขนายกลีแยฌ () เป็นรัฐของจักรวรรดิโรมันอันศักดิ์สิทธิ์ในกลุ่มประเทศแผ่นดินต่ำในบริเวณที่ปัจจุบันคือประเทศเบลเยียมที่ปกครองโดยเจ้าชายบิชอปแห่งลีเยช (Prince-Bishop of Liège) ก่อตั้งขึ้นในปี ค.ศ. 980 และสิ้นสุดลงในปี ค.ศ. 1795 บิชอปแห่งลีเยชได้รับอำนาจการปกครองทางการเมืองต่อเคาน์ตีฮุย (county of Huy) — ส่วนหนึ่งของมุขมณฑล — ในคริสต์ศตวรรษที่ 10 รัฐมุขนายกขยายตัวต่อไปยังดินแดนรัฐลอร์ดแห่งบูลียงในปี ค.ศ. 1096 (แต่มาเสียให้แก่ฝรั่งเศสในปี ค.ศ. 1678), เคาน์ตีแห่งลูนในปี ค.ศ. 1366 และเคาน์ตีแห่งฮอร์เนในปี ค.ศ. 1568. ราชรัฐมุขนายกลีแยฌมิได้เป็นส่วนหนึ่งชองสหมณฑลแห่งเนเธอร์แลนด์ หรือ เนเธอร์แลนด์ตอนใต้ แต่การปกครองของรัฐได้รับอิทธิดลของดยุกแห่งเบอร์กันดีและต่อมาราชวงศ์ฮับส์บูร์ก ราชรัฐมุขนายกลีแยฌมาถูกยุบเลิกในปี ค.ศ. 1795 เมื่อพ่ายแพ้ต่อฝรั่งเศส ดินแดนของรัฐถูกแบ่งแยกเป็นจังหวัด (Département) ที่รวมทั้ง Meuse-Inférieure, Ourthe (département) และ Sambre-et-Meuse</doc>
