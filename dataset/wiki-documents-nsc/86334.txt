<doc id="86334" url="https://th.wikipedia.org/wiki?curid=86334" title="จักรพรรดิซุ่นจื้อ">จักรพรรดิซุ่นจื้อ สมเด็จพระจักรพรรดิซุ่นจื้อ () จักรพรรดิองค์ที่ 3 ของราชวงศ์ชิง แต่ในบางครั้งจะนับพระองค์เป็น ปฐมจักรพรรดิ ของราชวงศ์ชิง ด้วยทรงเป็นจักรพรรดิแมนจูพระองค์แรกที่ได้ประทับในพระราชวังต้องห้ามที่กรุงปักกิ่ง และราชวงศ์หมิงถึงกาลสิ้นสุดอย่างแท้จริง มีพระนามเดิมว่า อ้ายซินเจี๋ยว์หลอ ฝูหลิน (爱新觉罗福临) ซึ่งเป็นพระโอรสคนที่ 9 ของหวงไท่จี๋ ทรงขึ้นครองราชย์เพียงพระชนมพรรษา 6 ขวบ ในปี พ.ศ. 2186 (ค.ศ. 1643) หลังการสวรรคตของจักรพรรดิหวงไถจี๋ พระราชบิดา และเซี่ยวจวงก็เลื่อนศักดิ์ขึ้นมาเป็นไทเฮา โดยมีตัวเอ่อกุ่นที่มีศักดิ์เป็นพระปิตุลาเป็นผู้สำเร็จราชการ (摄政王) และมีเจิ้งชินหวัง (郑亲王) คอยให้การช่วยเหลือ ตั่วเอ่อกุ่นได้พยายามยึดกุมอำนาจปกครองอันแท้จริงเอาไว้ อีกทั้งยังตั้งตนเองเป็นพระราชบิดา ควบคุมกองทัพกองธงไว้ถึง 3 กองธง ในขณะที่ฮ่องเต้ปกครองอยู่เพียง 2 กองธง พระองค์ต้องอยู่ใต้การสำเร็จราชการแผ่นดินของตั่วเอ่อกุ่น พระอนุชาต่างพระมารดาของพระราชบิดา ซึ่งตั่วเอ่อกุ่นนับว่าเป็นบุคคลที่มีอิทธิพลอย่างมาก อีกทั้งยังมีสิทธิ์ที่จะได้ขึ้นครองราชย์อีกด้วย ตั่วเอ่อกุ่นได้กระทำการหลายอย่างที่จะไม่ให้พระองค์เจริญชันษามาด้วยความปรีชาสามารถ เช่น ไม่สนับสนุนให้ทรงเล่าเรียน เป็นต้น แต่ทว่า อำนาจของตั่วเอ่อกุ่นก็ถูกคานจากพระนางเสี้ยวจวงไทเฮา (孝庄太后)พระมารดา กระทั่งปีค.ศ.1650 เมื่อตัวเอ่อกุ่นเสียชีวิตลง ซุ่นจื้อที่เริ่มหลุดจากการเป็นหุ่นเชิด ได้ประกาศราชโองการยกเลิกตำแหน่ง บรรดาศักดิ์ และริบทรัพย์ทั้งหมดของตัวเอ่อกุ่นเป็นการลงโทษในข้อหาใช้อำนาจบาตรใหญ่ในขณะที่มีชีวิตอยู่ นอกจากนั้นยังลือกันว่ามีการขุดศพของตัวเอ่อกุ่นขึ้นมาทำการตีด้วยไม้และโบยด้วยแส้อีกด้วย หลังจากนั้น เพื่อให้อำนาจกลับคืนสู่ฮ่องเต้อย่างแท้จริง ซุ่นจื้อยังได้ทำการปลดองค์ชายและเชื้อพระวงศ์หลายคนที่เคยดูแลหน้าที่ในกระทรวงต่างๆ อีกทั้งเพื่อลดความขัดแย้งระหว่างชนชาติ จึงทรงมีรับสั่งให้มีการหยุดการเวนคืนที่ดินจากประชาชน ผ่อนปรนกฎหมายคนหลบหนี ผลักดันวัฒนธรรมชาวฮั่น ซึ่งการยกย่องวัฒนธรรมของชาวฮั่นกับความคิดในการปฏิรูปเพื่อให้แมนจูกับชาวฮั่นสามารถอยู่ร่วมกันของซุ่นจื้อ ได้ก่อให้เกิดความขัดแย้งกับขุนนางใหญ่จำนวนไม่น้อย ความผิดหวังในทางการเมือง ได้ทำให้ซุ่นจื้อหันมาทุ่มเทให้กับความรักให้กับพระมเหสีต่งเอ้อ พระสนมต่งเอ้อ โดยเล่าขานกันว่า พระมเหสีต่งเอ้อเดิมเป็นน้องสะใภ้ของซุ่นจื้อ เป็นภรรยาของป๋อมู่ป๋อกั่วเอ่อ (博穆博果尔) แต่มีความสนิทสนมใกล้ชิดกับซุ่นจื้อมาก หลังป๋อกั่วเอ่อเสียชีวิตในปีซุ่นจื้อที่ 13 ฮ่องเต้ซุ่นจื้อจึงได้แต่งตั้งนางให้เป็นพระสนมของตน หลังจากเป็นสนมของซุ่นจื้อได้หนึ่งปี พระมเหสีต่งเอ้อก็ได้ให้กำเนิดพระโอรส ซึ่งเดิมจะได้รับการแต่งตั้งเป็นรัชทายาท ทว่าพระโอรสพระองค์นี้กลับเสียชีวิตไปเมื่ออายุได้เพียง 3 เดือน ทำให้พระมเหสีต่งเอ้อตรอมใจจนสิ้นพระชนม์ และได้รับการอวยยศตามหลังจากเซี่ยวจวงฮองไทเฮา ให้เป็นเสี้ยวเซี่ยนตวนจิ้งฮองเฮา จักรพรรดิซุ่นจื้อครองราชย์ถึงปีที่ 18 (ค.ศ. 1661) ก็สวรรคตไปด้วยพระชนมายุเพียง 24 พรรษา ทว่าการสวรรคตของพระองค์กลับเป็นปริศนาถูกกล่าวขานไว้หลายรูปแบบ โดยบ้างระบุว่าพระองค์เสียพระทัยกับการสูญเสียพระสนมและพระโอรส ทำให้ร่างกายและจิตใจได้รับความกระทบกระเทือน และสิ้นพระชนม์ด้วยโรคฝีดาษ (ไข้ทรพิษ)ในปี พ.ศ. 2204 (ค.ศ. 1661) ในขณะที่บันทึกของชาวบ้านกลับระบุว่า พระองค์ทรงมีความฝักใฝ่ในพระพุทธศาสนาอย่างแรงกล้า สุดท้ายเมื่อสูญเสียพระสนมอันเป็นที่รัก จึงได้ออกผนวช ณ เขาอู่ไถ (五台山) และต่อมาพระโอรสลำดับที่ 3 ของพระองค์ ที่ประสูติแต่ พระมเหสีคัง คือ องค์ชายเสวียนเยว่ (玄燁) พระชนมายุเพียง 8 พรรษา ได้ขึ้นครองราชย์เป็นฮ่องเต้คังซีตามพระพินัยกรรมของซุ่นจื้อในนาม จักรพรรดิคังซี ซึ่งต่อมาทรงเป็นจักรพรรดิผู้ยิ่งใหญ่ของราชวงศ์ชิง และพระนางเสี้ยวจวงก็เป็นผู้อุปการะพระองค์มาโดยตลอด และได้เลื่อนพระอิสริยยศเป็นไท่หวงไทเฮาพระบรมวงศานุวงศ์พระบรมวงศานุวงศ์. - พระราชบิดา: จักรพรรดิหวงไท่จี๋ - พระราชมารดา: สมเด็จพระพันปีหลวงเสี้ยวจวง - พระอัครมเหสี (皇后)- สมเด็จพระจักรพรรดินีโป๋เอ่อร์จี้จี๋เท่อ - สมเด็จพระจักรพรรดินีเสี้ยวหุ้ยจาง (孝惠章皇后) จากสกุลโป๋เอ่อร์จี้จี๋เท่อ (博爾濟吉特) - พระอัครชายา (妃)- พระอัครชายาคัง (康妃) จากสกุลถงเจีย (佟佳) ภายหลังได้รับการสถาปนาเป็น สมเด็จพระจักรพรรดินีเสี้ยวคังจาง - พระอัครชายาเซียน (贤妃) จากสกุลต่งเอ้อ (董鄂) ภายหลังได้รับการสถาปนาเป็น สมเด็จพระจักรพรรดินีเสี้ยวเซี่ยนตวนจิ้ง - พระอัครชายาเจิน (貞妃) จากสกุลต่งเอ้อ (董鄂) - พระอัครชายาจิ้ง (靜妃) จากสกุลโป๋เอ่อร์จี้จี๋เท่อ (博爾濟吉特) - พระอัครชายาซูฮุ่ย (淑惠妃) จากสกุลโป๋เอ่อร์จี้จี๋เท่อ (博爾濟吉特) - พระอัครชายากงจิ้ง (恭靖妃) จากสกุลโป๋เอ่อร์จี้จี๋เท่อ (博爾濟吉特) - พระอัครชายาตวนซุ่น (端順) จากสกุลโป๋เอ่อร์จี้จี๋เท่อ (博爾濟吉特) - พระอัครชายาหนิงเชวี่ย (寧愨妃) จากสกุลต่งเอ้อ (董鄂) - พระอัครชายาเค่อ (恪妃) จากสกุลสือ (石) - พระสนมขั้นชู่เฟย (庶妃)- พระสนม จากสกุลมู่เค่อถู (穆克图) - พระสนม จากสกุลปา (巴) - พระสนม จากสกุลเฉิน (陳) - พระสนม จากสกุลถัง (唐) - พระสนม จากสกุลหนิ่ว (钮) - พระสนม จากสกุลหยาง (杨) - พระสนม จากสกุลอูซู (乌苏) - พระสนม จากสกุลน่าหล่า (纳喇) - พระราชโอรส- องค์ชายหนิวหนิ่ว (牛鈕,1651–1652) พระโอรสในพระสนม สกุลปา - องค์ชายฝูฉวน (福全,1653–1703) อู้เสี่ยนชินอ๋อง(裕憲親王,1667-1703);พระโอรสในพระชายาหนิงเชวี่ย - องค์ชายเสวียนเยวี่ย (玄燁,1654–1722) ภายหลังเป็นจักรพรรดิ;พระโอรสในจักรพรรดินีเสี้ยวคังจาง - องค์ชายไม่ปรากฏพระนาม (1657) หรงชินอ๋อง(榮親王);พระโอรสในพระอัครชายาเซียน - องค์ชายฉางหนิง (常寧,1657–1703) กงชินอ๋อง(恭親王,1671-1703);พระโอรสในพระสนม สกุลเฉิน - องค์ชายฉีโซ่ว (奇授,1659–1665) พระโอรสในพระสนม สกุลถัง - องค์ชายหลงซี (隆禧,1660–1679) ฉุนจิ้งชินอ๋อง(純靖親王,1674-1679);พระโอรสในพระสนม สกุลหนิ่ว - องค์ชายหย่งก้าน (永幹,1660–1667) พระโอรสในพระสนม สกุลมู่เค่อถู - พระราชธิดา- องค์หญิงไม่ปรากฏพระนาม (1652–1653) พระธิดาในพระสนม สกุลเฉิน - องค์หญิงเหอซั่วกงเชวี่ยจ่างกงจวู่ (和硕恭悫长公主,1653–1685) พระธิดาของพระสนม สกุลหยาง - องค์หญิงไม่ปรากฏพระนาม (1653–1658) พระธิดาในพระสนม สกุลปา - องค์หญิงไม่ปรากฏพระนาม (1654–1661) พระธิดาในพระสนม สกุลอูซู - องค์หญิงไม่ปรากฏพระนาม (1654–1660) พระธิดาในพระสนม สกุลหวัง - องค์หญิงไม่ปรากฏพระนาม (1657–1661) พระธิดาในพระสนม สกุลน่าลา - พระราชธิดาบุญธรรม- องค์หญิงเหอซั่วเหอซุ่นกงจวู่ (和硕和顺公主,1648–1691) พระธิดาในองค์ชายซั่วไซ (เฉิงเจ๋อยู่ชินอ๋อง) - องค์หญิงเหอซั่วโหรวเจียกงจวู่ (和硕柔嘉公主,1652–1673) พระธิดาในองค์ชายเยว่เล่อ (อันเหอชินอ๋อง) - องค์หญิงกู้หลุนตวนหมิ่นกงจวู่ (固伦端敏公主,1653–1729) พระธิดาในองค์ชายจี้ตู้ (เจี่ยนฉุนชินอ๋อง)</doc>
