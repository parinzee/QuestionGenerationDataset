<doc id="93891" url="https://th.wikipedia.org/wiki?curid=93891" title="ปริศนา">ปริศนา ปริศนา () คือปัญหาสำหรับท้าทายความเฉลียวฉลาด (ingenuity) ของมนุษย์ ปริศนามักจะถูกออกแบบมาเพื่อความบันเทิง แต่บางครั้งก็กลายเป็นปัญหาทางตรรกศาสตร์หรือคณิตศาสตร์อย่างจริงจัง สำหรับกรณีหลัง ผลสำเร็จของปริศนาอาจมีความสำคัญในการพิสูจน์และการวิจัยทางด้านคณิตศาสตร์ การหาผลสำเร็จของปริศนาบางอย่างอาจต้องใช้แบบแผน (pattern) และขั้นตอนที่เฉพาะเจาะจง บุคคลที่มีความสามารถในการเรียนรู้ได้เร็ว อาจสามารถไขปัญหาได้ดีกว่าบุคคลอื่น ปริศนาซึ่งมีพื้นฐานอยู่บนการเสาะหาและการค้นพบแนวทางในการแก้ปัญหา อาจแก้ได้รวดเร็วกว่าด้วยทักษะการอนุมานที่ดีที่มาของคำ ที่มาของคำ. ในพจนานุกรมภาษาอังกฤษ ฉบับออกซฟอร์ด ค.ศ. 1989 ได้ระบุไว้ว่า คำว่าปริศนาในภาษาอังกฤษ "puzzle" เริ่มมีใช้ตั้งแต่ปลายคริสต์ศตวรรษที่ 16 หมายถึงทำให้ยุ่งยากหรือทำให้ซับซ้อน ซึ่งอ้างอิงจากหนังสือ The Voyage of Robert Dudley...to the West Indies, 1594-95, narrated by Capt. Wyatt, by himself, and by Abram Kendall, master. (ตีพิมพ์ประมาณ ค.ศ. 1595) ในการวิจัยระบุว่าคำนี้เคยเป็นคำกริยามาก่อน แล้วจึงถ่ายทอดมาเป็นคำนามจนถึงปัจจุบัน ส่วนคำว่า "ปริศนา" ในภาษาไทย พจนานุกรมฉบับราชบัณฑิตยสถานได้ให้ความหมายว่า สิ่งหรือถ้อยคำที่ผูกขึ้นเป็นเงื่อนงำเพื่อให้แก้ให้ทาย และมีที่มาจากคำในภาษาสันสกฤต "प्रश्न" ปฺรศฺนประเภทของปริศนา ประเภทของปริศนา. ปริศนานั้นมีจำนวนมากมายจนสามารถแบ่งให้เป็นหมวดหมู่ได้ ตัวอย่างเช่น เขาวงกตก็นับเป็นปริศนาการเดินทางชนิดหนึ่ง เป็นต้นตัวอย่างปริศนาที่เป็นที่รู้จักตัวอย่างปริศนาที่เป็นที่รู้จัก. - คำสลับอักษร (Anagram) - Connect the dots - ปริศนาอักษรไขว้ (Crossword) - ปริศนาควีนแปดตัว (Eight queens puzzle) - n-puzzle (a.k.a. Fifteen puzzle) - Impossible Puzzle - ปริศนาจิ๊กซอว์ (Jigsaw puzzle) - Knight's Tour - ปริศนาจัตุรัสล่องหน (Missing square puzzle) - Nonograms (a.k.a. Gridders, Paint by numbers, etc.) - Peg solitaire - Puzz-3D- ลูกบาศก์ของรูบิค (Rubik's Cube) - Sangaku - สะพานทั้งเจ็ดแห่งเมืองโคนิกส์เบิร์ก (Seven Bridges of Königsberg) - Slitherlink - ซูโดะกุ (Sudoku) - โซโคะบัง (Sokoban) - ลูกบาศก์โซมา (Soma cube) - เกมจับผิด (Spot the difference) - แทงแกรม (Tangram) - Three cottage problem - Three cups problem - หอคอยแห่งฮานอย (Tower of Hanoi) - Whodunit</doc>
