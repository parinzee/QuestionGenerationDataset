<doc id="139354" url="https://th.wikipedia.org/wiki?curid=139354" title="มาสเตอร์คีย์">มาสเตอร์คีย์ มาสเตอร์คีย์ เป็นรายการประเภทเกมโชว์ที่ออกอากาศทางสถานีวิทยุโทรทัศน์ไทยทีวีสีช่อง 3 ทุกวันจันทร์ถึงวันศุกร์ เวลา 10.00 -10.30 น. (เริ่ม 1 ตุลาคม พ.ศ. 2552 - ปัจจุบัน) ผลิตโดย บริษัท ทีวี ธันเดอร์ จำกัด ปัจจุบันมีผู้ดำเนินรายการได้แก่ เมทนี บุรณศิริ เริ่มออกอากาศครั้งแรกเมื่อปี พ.ศ. 2537 โดยเริ่มจาก มาสเตอร์คีย์, มาสเตอร์คีย์ ฟอร์เอฟเวอร์, มาสเตอร์คีย์ เดอะวินเนอร์, มาสเตอร์คีย์ สี่ภาค, มาสเตอร์คีย์ 10 ปีทอง, มาสเตอร์คีย์ มหาสนุก, มาสเตอร์คีย์ ไทยแลนด์, มาสเตอร์คีย์ คู่หูคู่เพลง และล่าสุดคือ มาสเตอร์คีย์ เวทีแจ้งเกิดพิธีกร พิธีกร. รายการมาสเตอร์คีย์ได้มีการปรับเปลี่ยนพิธีกรมาหลายต่อหลายรุ่น ดังนี้ผู้ดำเนินรายการปัจจุบันผู้ดำเนินรายการปัจจุบัน. - เมทนี บุรณศิริ (2537 - ปัจจุบัน)ผู้ดำเนินรายการในอดีตผู้ดำเนินรายการในอดีต. - เทพ โพธิ์งาม (2537 - 2553) - ญาสุมินทร์ เลิศอมรวัฒนา (2537 - 2550) - วิทยา เจตะภัย (2546 - 2550) - ณวัญญู ภูวัฒนา (2553) - แจ็ค เชิญยิ้ม (2553 - 4 มีนาคม พ.ศ. 2554) - ดารัณ ฐิตะกวิน (15 มีนาคม 2553 - 4 มีนาคม พ.ศ. 2554) - แจ๊ส ชวนชื่น (2553 - 4 มีนาคม พ.ศ. 2554)ตัวแทนของผู้ดำเนินรายการ ตัวแทนของผู้ดำเนินรายการ. ในกรณีที่ผู้ดำเนินรายการร่วมคนใดคนหนึ่งติดภารกิจจนไม่สามารถดำเนินรายการ ได้เช่น ลาป่วย หรือ ติดธุระส่วนตัวเป็นต้น ก็จะมีตัวแทนของผู้ดำเนินรายการร่วมมาทำหน้าที่เป็นผู้ร่วมดำเนินรายการ- น้อย โพธิ์งาม แทน เทพ โพธิ์งาม ติดภารกิจ (2537)ระยะเวลาในการออกอากาศชื่อรายการ ชื่อรายการ. ชื่อรายการของมาสเตอร์คีย์ได้มีการเปลี่ยนชื่อมาแล้วทั้งสิ้น 9 ชื่อ โดยจะคงคำว่า มาสเตอร์คีย์ ไว้เสมอ มีรายชื่อดังต่อไปนี้- มาสเตอร์คีย์ (พ.ศ. 2537 - 2540) - มาสเตอร์คีย์ ฟอร์เอฟเวอร์ (พ.ศ. 2540 - 2542) - มาสเตอร์คีย์ เดอะวินเนอร์ (พ.ศ. 2543 - 2545) - มาสเตอร์คีย์ สี่ภาค (พ.ศ. 2545 - 2547) - มาสเตอร์คีย์ 10 ปีทอง (พ.ศ. 2547) - มาสเตอร์คีย์ มหาสนุก (พ.ศ. 2548 - 2550) - มาสเตอร์คีย์ ไทยแลนด์ (พ.ศ. 2550 - 2551) - มาสเตอร์คีย์ คู่หูคู่เพลง (1 มีนาคม พ.ศ. 2551 - 4 มีนาคม พ.ศ. 2554) - มาสเตอร์คีย์ เวทีแจ้งเกิด (7 มีนาคม พ.ศ. 2554 - ปัจจุบัน) - มาสเตอร์คีย์ เวทีแจ้งเกิด ร้องถล่มดาว (พ.ศ. 2560 - ปัจจุบัน)สัญลักษณ์ประจำรายการ สัญลักษณ์ประจำรายการ. มาสเตอร์คีย์มีสัญลักษณ์ที่เป็นจุดเด่น คือ ลูกกุญแจ มีรูปลูกกุญแจ ได้แก่ มาสเตอร์คีย์, มาสเตอร์คีย์ เดอะวินเนอร์,มาสเตอร์คีย์ สี่ภาค (ซึ่งถือเป็นชื่อเดียวที่มี 2 สัญลักษณ์รายการไว้ในชื่อเดียว) และมาสเตอร์คีย์ มหาสนุก ส่วนสัญลักษณ์ที่ไม่มีลูกกุญแจเลย ได้แก่ มาสเตอร์คีย์ ฟอร์เอฟเวอร์, มาสเตอร์คีย์ 10 ปีทอง, มาสเตอร์คีย์ ไทยแลนด์, มาสเตอร์คีย์ คู่หูคู่เพลง และชื่อล่าสุด คือ มาสเตอร์คีย์ เวทีแจ้งเกิดรูปแบบรายการ รูปแบบรายการ. รูปแบบรายการของมาสเตอร์คีย์จะเป็นรูปแบบรายการเกมโชว์เป็นหลักและถูกเปลี่ยนชื่อแต่ยังคงใช้คำว่า มาสเตอร์คีย์ อยู่เสมอ โดยระยะแรกมาสเตอร์คีย์เป็นรายการเกมโชว์ซึ่งเปลี่ยนรูปแบบการแข่งขันไปหลายรูปแบบเพื่อตามความเหมาะสมของชื่อรายการ ทว่าในมาสเตอร์คีย์เวทีแจ้งเกิด ได้ปรับเปลี่ยนรูปแบบจากรายการเกมโชว์เป็นรายการประเภทประกวดร้องเพลงซึ่งเป็นครั้งแรกในช่วง 17 ปีที่มีการเปลี่ยนแปลงรูปแบบรายการที่เป็นเกมโชว์มาสเตอร์คีย์ (พ.ศ. 2537 - 2540)รูปแบบที่ 1มาสเตอร์คีย์ (พ.ศ. 2537 - 2540). รูปแบบที่ 1. - ช่วงที่ 1 ในแต่ละวันมีผู้เข้าแข่งขัน 2 ท่านซึ่งมาจากทางบ้าน มาเล่นเกมตอบคำถามจากVTRสะสมคะแนน ใครทำคะแนนได้มากที่สุด จะเป็นผู้ชนะและเข้าไปเล่น- ช่วงที่ 2 เกมจับคู่แม่กุญแจกับลูกกุญแจให้ครบ 8 คู่ แต่ละคู่ที่จับคู่ได้จะได้คู่ละ 5,000 บาท ถ้าผู้แข่งขันสามารถทำได้ครบทั้ง 8 คู่ จะได้รับเงินรางวัลมูลค่า 100,000 บาท ถ้าจับคู่ไม่เหมือนกันเงินรางวัลจะได้ตามจำนวน กรณีที่เปิดแผ่นป้ายพบโลโก้รายการมาสเตอร์คีย์จะได้รับสิทธิพิเศษ เพราะโลโก้สามารถจับคู่กับอะไรก็ได้และรับเงินรางวัล 5,000 บาท เช่นกัน ส่วนหากเปิดเจอป้ายล็อกเกมจะจบลงทันทีรูปแบบที่ 2มาสเตอร์คีย์ ฟอร์เอฟเวอร์ (พ.ศ. 2540 - 2542) มาสเตอร์คีย์ ฟอร์เอฟเวอร์ (พ.ศ. 2540 - 2542). ในแต่ละสัปดาห์มีผู้เข้าแข่งขัน 4 ท่าน โดยในวันจันทร์ถึงวันพุธ จะต้องแบ่งเป็น 2 ทีม ๆ ละ 2 คน เพื่อที่จะมาเล่นเกมสะสมคะแนนในแต่ละวันให้มากที่สุด คะแนนที่ติดตัวมาของแต่ละท่านในวันดังกล่าวจะมาใช้ในวันพฤหัสบดีเพื่อมาทำการคัดเลือกเหลือผู้แข่งขันเพียง 2 ท่านเข้ารอบไปเล่นในวันศุกร์ และให้เหลือ 1 ท่าน เพื่อไปเล่นเกมแจ๊กพ็อตมูลค่าสูงสุด 400,000 บาท เกมที่ทำการแข่งขัน มีหลากหลายรูปแบบ เช่น วาดภาพทายคำ, บอกใบ้ทายคำ, ปั้นหุ่นหรรษา, ปิดตาคลำของ, วัดดวงวัดใจ ใครจะอยู่ ใครจะไป, ประตูกล, ทายใจ ใครเจ๋ง, ตู้อบ สยบโชค เป็นต้นมาสเตอร์คีย์ เดอะวินเนอร์ (พ.ศ. 2543 - 2545) มาสเตอร์คีย์ เดอะวินเนอร์ (พ.ศ. 2543 - 2545). ในแต่ละวันจะมีผู้แข่งขัน 2 ท่าน (จากทางบ้าน) ซึ่งมาจากการสุ่มของพิธีกร ผู้แข่งขันเหล่านั้นจะต้องมาแข่งขันเล่นเกมกันเพื่อหาเดอะวินเนอร์ในแต่ละวัน ผู้ที่เป็นเดอะวินเนอร์จะได้สิทธิในการแข่งขันในวันต่อไป โดยจะได้รับเงินรางวัลสมัยละ 10,000 บาท ถ้าสะสมครบ 10 สมัย มีสิทธิเข้าไปเล่นรอบโบนัสมาสเตอร์คีย์มูลค่าเป็นแสนมาสเตอร์คีย์ สี่ภาค (พ.ศ. 2545 - 2547) มาสเตอร์คีย์ สี่ภาค (พ.ศ. 2545 - 2547). ในแต่ละสัปดาห์จะมีผู้แข่งขัน 3 ท่าน จะต้องแข่งกันตอบคำถามสะสมเงินรางวัล โดยแต่ละคำถามนั้นจะมาจากละครที่พิธีกรทั้ง 4 คนได้เล่นกัน ซึ่งเกี่ยวกับของดีสี่ภาค หรือเคล็ดลับ บางครั้งอาจจะให้พิธีกรปรัศนี 3 คน (จ๋า, เทพ และ ถนอม สามโทน) มาร้องเพลงแล้วให้ผู้แข่งขันทายว่า ใครร้องเพลงได้ถูกต้องที่สุดมาสเตอร์คีย์ 10 ปีทอง (พ.ศ. 2547) มาสเตอร์คีย์ 10 ปีทอง (พ.ศ. 2547). ในแต่ละสัปดาห์จะมีผู้แข่งขัน 3 ท่าน แข่งขันกันตอบคำถามสะสมรางวัล โดยรูปแบบจะมีลักษณะคล้าย ๆ กับมาสเตอร์คีย์สี่ภาค แต่ต่างกันตรงที่ผู้แข่งขันจะต้องสะสมทองให้ได้มากที่สุด และแต่ละคำถามจะเป็นคำถามโดยทั่ว ๆ ไปมาสเตอร์คีย์ มหาสนุก (พ.ศ. 2548 - 2550) มาสเตอร์คีย์ มหาสนุก (พ.ศ. 2548 - 2550). ในระยะแรกนั้น แต่ละวันจะมีผู้แข่งขัน 1 ท่าน มาร่วมเล่นละครกับพิธีกรทั้งสี่ ซึ่งมีทั้งหมด 3 รอบ แต่ละรอบจะมีคำถาม 1 คำถามในรูปแบบจริงหรือไม่ให้ผู้แข่งขันตอบ ถ้าผู้แข่งขันตอบถูกจะได้ไปเปิดแผ่นป้ายลุ้นกุญแจเงินหรือทอง พร้อมทั้งสะสมกุญแจให้มากที่สุดเพื่อไปลุ้นในรอบโบนัสสะสม ต่อมาได้มีการปรับเปลี่ยนเล็กน้อย นั่นคือ ถ้าผู้แข่งขันตอบถูกจะได้เปิด 2 ป้าย แต่ถ้าตอบผิดจะได้เปิด 1 ป้าย และในแต่ละรอบจะมีรอบโบนัสนั่นหมายความว่า ผู้แข่งขันได้กุญแจอะไรในรอบโบนัสรอบนั้น จะได้ไขแค่นั้น โดยถ้าผู้แข่งขันได้กุญแจทอง กุญแจนั้นจะเพิ่มค่าเป็น 2 เท่าทันที ต่อมาได้มีการปรับเปลี่ยนจำนวนผู้แข่งขันโดยมีผู้แข่งขัน 3 ท่าน ต่อสัปดาห์ มาแข่งขันตอบคำถามสะสมรางวัลโดยแต่ละคำถามนั้นจะมีตัวเลือกให้ 4 ตัวเลือก ตอบถูกจะได้เลือก 2 ป้าย ตอบผิดจะได้เลือกแค่ 1 ป้าย สะสมคะแนนให้มากที่สุดในแต่ละรอบ ผู้ที่สะสมคะแนนได้มากที่สุดจะมีสิทธิเข้าไปลุ้นโบนัสรับ 5,000 หรือ 10,000 บาท เมื่อรวมคะแนนทั้ง 3 รอบในแต่ละวันแล้ว ใครสะสมคะแนนได้น้อยที่สุด ผู้นั้นจะต้องเตรียมการแสดงมาโชว์ให้พิธีกรดู ถ้าผู้แข่งขันแสดงได้เป็นที่น่าพอใจต่อพิธีกรแล้วจะถือว่าผ่านทันที แต่ถ้าพิธีกรไม่ชอบหรือไม่พอใจ ถือว่าไม่ผ่าน ผู้แข่งขันจะต้องแสดงใหม่ทันที จนกว่าพิธีกรจะชอบหรือพอใจ จึงจะผ่านมาสเตอร์คีย์ ไทยแลนด์ (พ.ศ. 2550 - 2551) มาสเตอร์คีย์ ไทยแลนด์ (พ.ศ. 2550 - 2551). ในระยะแรก จะมีผู้แข่งขัน 3 ท่าน แข่งขันตอบคำถามเพื่อชิงสิทธิไปเล่นในรอบโบนัสของแต่ละรอบ โดยแต่ละคำถามนั้นมาจากละครที่มีผู้ช่วยพิธีกร 6 ท่าน ร่วมกันเล่นละคร ซึ่งคำถามนั้นจะมีตัวเลือก 4 ตัวเลือก ผู้แข่งขันท่านใดที่ตอบถูกจะได้รับ 25,000 คะแนน และได้กุญแจไปไขสะสมคะแนนในรอบโบนัสเพื่อลุ้น 25,000 หรือ 50,000 คะแนน หรือประตูผี (ไม่ได้คะแนน) ในระยะต่อมา ทางรายการได้ปรับกติกาเล็กน้อย โดยช่วงแรกคือ การใช้ภาษาไทย (ผู้แข่งเลือก 1 ป้าย และต้องพูดประโยคที่เลือกมาให้ถูกต้องภายใน 22 วินาที ใครเหลือเวลามากที่สุดผู้นั้นจะเป็นผู้ชนะ) ช่วงที่สองคือ ของดีทั่วไทย (ผู้แข่งจะต้องทายว่าสินค้าปริศนาในวันนั้นคืออะไร โดยวิธี การคลำ การดู และทายจากคำใบ้ ถ้าผู้แข่งคนใดตอบถูก จะเป็นผู้ชนะ) และช่วงที่สามคือ เคล็ดลับแม่บ้าน (ทางรายการจะมีละครให้ผู้แข่งขันดู 1 เรื่อง และตอบคำถามจริงหรือไม่ ผู้แข่งขันต้องแย่งกดไฟตอบ ถ้าตอบถูกจะเป็นผู้ชนะ) โดยเงินรางวัลที่จะได้นั้น มาจากคะแนนสะสมหารด้วย 10 ออกมาเป็นเงินสะสมที่ผู้แข่งได้รับในสัปดาห์นั้น และเป็นที่น่าสังเกตว่า มาสเตอร์คีย์ไทยแลนด์ เป็นเพียงรูปแบบเดียวของมาสเตอร์คีย์ ที่มีผู้ช่วยพิธีกรที่ร่วมดำเนินรายการมาสเตอร์คีย์ คู่หูคู่เพลง (1 มีนาคม พ.ศ. 2551 - 4 มีนาคม พ.ศ. 2554)รูปแบบที่ 1 มาสเตอร์คีย์ คู่หูคู่เพลง (1 มีนาคม พ.ศ. 2551 - 4 มีนาคม พ.ศ. 2554). รูปแบบที่ 1. ในแต่ละสัปดาห์จะมีผู้แข่งขันทั้งหมด 4 ท่าน โดยแบ่งเป็น 2 ทีม ทีมละ 2 คน ในรอบแรกแข่งขันโดยการตอบคำถามเรื่องราวเกี่ยวกับเพลง จากการฟังโจทย์ทั้งหมด3ข้อ แล้วเขียนลงกระดานไวท์บอร์ด แต่ละโจทย์มีคะแนนอย่างละ 1 คะแนน และคะแนนดังกล่าวจะเป็นคะแนนสะสมในรอบถัดไป ในรอบที่ 2 จะเป็นการโชว์ร้องเพลง จะมีเพลงให้เลือก 1 เพลง จากทั้งหมด 4 เพลง โดยที่มีเนื้อเพลงพร้อมกับคำที่หายไปมาให้ โดยที่คำที่หายไปจะมีอยู่ 10 คำ ถ้าร้องคำที่หายไปถูก 1 คำ จะได้คะแนน 1 คะแนน แต่ถ้าร้องเนื้อเพลงที่มาให้ผิด จะถูกหัก 1 คะแนน จากนั้นก็จะนำคะแนนของทั้ง 2 รอบมารวมกัน ถ้าทีมใดมีคะแนนมากที่สุดในแต่ละวันจะได้เข้าไปรอบสะสมเงินรางวัลต่อไป ถ้ามีคะแนนเท่ากัน พิธีกรจะมีคำถามตัดสิน โดย เทพ โพธิ์งาม จะออกมาร้องเพลง จากนั้นจะมีคำถามที่ว่า เพลงที่ เทพ โพธิ์งาม ร้องไปนั้นมีชื่อเพลงว่าอะไร ถ้าตอบถูกจะเข้ารอบสะสมเงินรางวัล โดยที่ในรอบสะสมเงินรางวัล มีรูปแบบคล้ายกันกับในรอบที่ 2 แต่จะให้เลือกเพลง 2 เพลง จากทั้งหมด 4 เพลง โดยที่เนื้อเพลงของท่อนฮุคจะหายไปทั้งหมด ผู้เข้าแข่งขันจะต้องร้องเพลงท่อนฮุคให้ถูกต้องทั้งหมดจึงจะได้เงินรางวัล ถ้าผิดจะไม่ได้เงินรางวัล เพลงแรกมีเงินรางวัล 5,000 บาท และเพลงที่ 2 มีเงินรางวัล 10,000 บาท (ต่อมามีการปรับเปลื่ยนเป็น ถ้าผู้เข้าแข่งขันร้องเพลงท่อนฮุคผิด 1 คำ จะถูกตัดเงินรางวัลคำละ 1,000 บาท)รูปแบบที่ 2 รูปแบบที่ 2. และได้มีการปรับเปลี่ยนกติกา คือ ในรอบแรกจะมีชุดเพลงอยู่ 4 ชุด (4 แนวเพลง) ชุดละ 3 เพลง ให้ผู้เข้าแข่งขันเลือกมา 1 ชุดจาก 4 ชุด จากนั้น เทพ โพธิ์งาม จะออกมาร้องเพลงทั้งหมด 3 เพลง แล้วเข้าสู่คำถาม ถ้าทีมใดมีคะแนนมากกว่าจะได้ไปสะสมเงินรางวัล 10,000 บาท ส่วนทีมที่มีคะแนนน้อยกว่าจะได้ไปสะสมเงินรางวัล 5,000 บาท ถ้ามีคะแนนเท่ากันพิธีกรจะมีแผ่นป้าย 2 แผ่นป้าย โดยที่ป้ายหนึ่งเป็นป้ายโน้ตกุญแจซอล อีกป้ายหนึ่งเป็นป้ายกุญแจผี ถ้าทีมใดเปิดป้ายได้โน้ตกุญแจซอลจะได้ไปสะสมเงินรางวัล 10,000 บาท ส่วนทีมที่เปิดได้กุญแจผีจะได้ไปสะสมเงินรางวัล 5,000 บาทมาสเตอร์คีย์เวทีแจ้งเกิด (7 มีนาคม พ.ศ. 2554 - ปัจจุบัน) มาสเตอร์คีย์เวทีแจ้งเกิด (7 มีนาคม พ.ศ. 2554 - ปัจจุบัน). ต่อมา มาสเตอร์คีย์ได้ปรับเปลี่ยนรูปแบบรายการใหม่ โดยจะเปลี่ยนเป็นเวทีจัดประกวดนักร้องเพื่อปั้นให้เป็นซูเปอร์สตาร์ จึงเปลี่ยนชื่อรายการเป็น มาสเตอร์คีย์ เวทีแจ้งเกิด ตั้งแต่ 7 มีนาคม พ.ศ. 2554 โดยการคัดเลือกซูเปอร์สตาร์ จะมาจากการออดิชั่นผู้สมัครอายุ 15-20 ปี ให้เหลือ 48 คน เข้าสู่รอบดวลไมค์ โดยมีคณะกรรมการคือ ไก่ วรายุฑ มิลินทจินดา, รัดเกล้า อามระดิษ, ดี้ นิติพงษ์ ห่อนาค, แต๋ง ภูษิต ไล้ทอง, อิน บูโดกัน, บอย โกสิยพงษ์ จากนั้นก็จะคัดเหลือ 8 คนสุดท้าย และทั้ง 8 คนจะจับคู่กับเทรนเนอร์ เบน ชลาทิศ (ชลาทิศ ตันติวุฒิ), โจ๊ก โซคูล (กรภพ จันทร์เจริญ), อุ๋ย บุดดาเบลส (นที เอกวิจิตร), พีท THE STAR (พล นพพิชัย), กิ่ง THE STAR (เหมือนแพร พานะบุตร), แชมป์ ศุภวัฒน์ พีรานนท์, พัดชา AF2 (พัดชา เอนกอายุวัฒน์) และ แพรว - คณิตกุล เนตรบุตร ทั้งหมดจะขึ้นคอนเสิร์ตใหญ่ โดยเปิดโอกาสให้ผู้ชมโหวตเพื่อหาผู้ชนะป็อบปูลาร์โหวต รับรางวัล 1 แสนบาท และผู้ชนะจากการตัดสินได้ 1 แสนบาท และถ้วยประทานจากทูลกระหม่อมหญิงอุบลรัตนราชกัญญา สิริวัฒนาพรรณวดีรายชื่อ 8 คนสุดท้าย มาสเตอร์คีย์เวทีแจ้งเกิด season 1รายชื่อ 10 คนสุดท้าย มาสเตอร์คีย์เวทีแจ้งเกิด season 2เพลงประจำรายการ เพลงประจำรายการ. ในช่วงแรกรายการมาสเตอร์คีย์จะมีเพียงแค่เสียงดนตรีประจำรายการ จนมาถึงรายการมาสเตอร์คีย์ 10 ปีทอง ซึ่งร้องโดยพิธีกรทั้ง 4 (นีโน่ จ๋า ป๋าเทพและถนอม) จึงจะมีเพลงประจำรายการครั้งแรก ส่วนมาสเตอร์คีย์มหาสนุกยังคงเป็น 4 พิธีกรอยู่เดิมและเพลงรายการมาสเตอร์คีย์ไทยแลนด์ร้องโดย แอ๊ด คาราบาว แต่ในช่วงมาสเตอร์คีย์คู่หูคู่เพลง (ปี 2551) ได้กลับมาใช้เสียงคอรัสชื่อรายการและเปลี่ยนดนตรีเป็นแนวแทงโก้ ต่อมาในปี 2553 ได้เปลี่ยนเป็นเพลงบรรเลงไปในที่สุด</doc>
