<doc id="705530" url="https://th.wikipedia.org/wiki?curid=705530" title="ความหลากหลายทางชีวภาพในประเทศบราซิล">ความหลากหลายทางชีวภาพในประเทศบราซิล ความหลากหลายทางชีวภาพในประเทศบราซิล ประกอบด้วยสัตว์, เห็ดรา และพืช ที่เกิดขึ้นตามธรรมชาติในประเทศนี้ของทวีปอเมริกาใต้ โดยหลักแหล่งของพวกมันมีสภาพเป็นป่าดิบชื้นแอมะซอนถึง 60 เปอร์เซ็นต์ ซึ่งคิดเป็นสัดส่วนประมาณหนึ่งในสิบของสปีชีส์ทุกชนิดที่มีอยู่ในโลก นับได้ว่าประเทศบราซิล เป็นประเทศที่มีความหลากหลายทางชีวภาพที่ยิ่งใหญ่ที่สุดกว่าประเทศใด ๆ ในโลก โดยมีสายพันธุ์พืชซึ่งเป็นที่รู้จักราว 55,000 สปีชีส์, ปลาน้ำจืดราว 3,000 สปีชีส์ และสัตว์เลี้ยงลูกด้วยน้ำนมอีกกว่า 689 สปีชีส์ ประเทศนี้ยังได้รับการจัดให้อยู่ในอันดับสามของประเทศที่มีจำนวนสายพันธุ์สัตว์ปีกมากที่สุดถึง 1,832 สปีชีส์ และอยู่ในอันดับสองของประเทศที่มีสายพันธุ์สัตว์เลื้อยคลานมากที่สุดถึง 744 สปีชีส์ ส่วนจำนวนของสายพันธุ์เชื้อรายังไม่ทราบแน่ชัด แต่ก็ถือว่ามีเป็นจำนวนมหาศาล ประมาณสองในสามของสปีชีส์ทั้งหมดที่มีอยู่ทั่วโลกสามารถพบได้ในพื้นที่แบบร้อนชื้น ซึ่งมักจะเป็นประเทศกำลังพัฒนาดังเช่นประเทศบราซิล ทั้งนี้ ประเทศบราซิลเป็นประเทศที่มีสปีชีส์ของสิ่งมีชีวิตเฉพาะถิ่นมากที่สุดเป็นอันดับสองของโลก รองจากประเทศอินโดนีเซีย</doc>
