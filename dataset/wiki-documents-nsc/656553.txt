<doc id="656553" url="https://th.wikipedia.org/wiki?curid=656553" title="พรรคประชาธิปไตยรัฐสภา">พรรคประชาธิปไตยรัฐสภา พรรคประชาธิปไตยรัฐสภา (Parliamentary Democracy Party) เป็นพรรคการเมืองในพม่าก่อตั้งเมื่อเดือนสิงหาคม พ.ศ. 2512 ก่อตั้งโดยอดีตนายกรัฐมนตรี อู นุ อู นุได้ลี้ภัยมายังประเทศไทยและมาทำงานกับบรรณาธิการหนังสือพิมพ์ เอ็ดเวิร์ด ลอว์ โยน และได้จัดตั้งพรรคการเมืองขึ้น กองกำลังติดอาวุธของพรรคคือกองทัพปลดปล่อยรักชาติ ปฏิบัติการตามแนวชายแดนไทย-พม่า ใน พ.ศ. 2513 โดยการสนับสนุนของสหรัฐได้พยายามจัดตั้งแนวร่วมสหชาติกับสหภาพแห่งชาติกะเหรี่ยง พรรคประชาธิปไตยฉิ่น และพรรครัฐมอญใหม่ แต่มีปัญหาทางการเงินและความแตกต่างทางแนวคิดทางการเมืองของแต่ละกลุ่มชาติพันธุ์ หลังจากที่อูนุลาออกจากพรรคและย้ายไปอินเดียใน พ.ศ. 2516 พรรคนี้ได้ล้มเลิกไป</doc>
