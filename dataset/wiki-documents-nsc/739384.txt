<doc id="739384" url="https://th.wikipedia.org/wiki?curid=739384" title="เทียร์ดรอปส์ออนมายกีตาร์">เทียร์ดรอปส์ออนมายกีตาร์ "เทียร์ดรอปส์ออนมายกีตาร์" () เป็นเพลงของนักร้องนักแต่งเพลงแนวคันทรีป็อปชาวอเมริกัน เทย์เลอร์ สวิฟต์ เพลงเขียนโดยสวิฟต์ ร่วมกับลิซ โรส และผลิตโดยนาธาน แชปแมน และสวิฟต์คอยช่วยผลิตด้วย "เทียร์ดรอปส์ออนมายกีตาร์" ออกจำหน่ายวันที่ 19 กุมภาพันธ์ ค.ศ. 2007 โดยสังกัดบิกแมชีนเรเคิดส์ เป็นซิงเกิลที่สองจากอัลบั้ม เทย์เลอร์ สวิฟต์ (2006) ต่อมาเพลงถูกรวมในสตูดิโออัลบั้มที่สอง เฟียร์เลส (2008) รุ่นที่จำหน่ายต่างประเทศ เพลงมีแรงบันดาลใจจากประสบการณ์ของสวิฟต์กับดรูว์ ฮาร์ดวิก เพื่อนร่วมห้องที่เธอรู้สึกดีด้วย เขาไม่เคยรู้ตัวและมักปรึกษาสวิฟต์เรื่องคนรักเสมอ เป็นสิ่งที่เธอแสร้งทำเป็นถูกรัก หลายปีต่อมา ฮาร์ดวิกมาที่บ้านของสวิฟต์ แต่สวิฟต์ปฏิเสธเขา ด้านดนตรี เพลงมีความอ่อนโยนและบรรเลงนำด้วยกีตาร์โปร่ง นักวิจารณ์ตั้งคำถามว่าเพลงนี้จะเป็นคันทรีหรือ นักวิจารณ์บางกลุ่ม (เช่น เกรดี สมิธ จากนิตยสารโรลลิงสโตน) กล่าวอ้างว่าประเด็นและการบรรยายเนื้อเพลงเป็นรูปแบบเพลงคันทรี แต่นักวิจารณ์อีกกลุ่ม (เช่น โรเจอร์ ฮอลแลนด์ จากนิตยสารป็อปแมตเทอส์) คัดค้านและอ้างว่าเพลงนี้เป็นแนวป็อป และเครื่องดนตรีไม่มีองค์ประกอบของดนตรีคันทรี นักวิจารณ์มองเพลงในด้านดี ยกย่องสวิฟต์ในเรื่องการสื่อสารผ่านเสียงร้องและรูปแบบการเขียนเพลง เพลงถือว่าเป็นซิงเกิลที่แจ้งเกิดให้สวิฟต์ เนื่องจากได้รับความนิยมทั่วสหรัฐอเมริกา "เทียร์ดรอปส์ออนมายกีตาร์" ประสบความสำเร็จเชิงพาณิชย์ ขึ้นอันดับที่ 13 บนชาร์ตบิลบอร์ดฮอต 100 กลายเป็นซิงเกิลที่ทำคะแนนได้ดีที่สุดจากอัลบั้มเทย์เลอร์ สวิฟต์ และติดชาร์ตสิ้นปีของบิลบอร์ดฮอต 100 ด้วย ซิงเกิลได้รับการรับรองระดับแพลตินัมสามครั้งจากสมาคมผู้ประกอบกิจการเพลงของสหรัฐอเมริกา (RIAA) มิวสิกวิดีโอกำกับโดยเทรย์ แฟนจอย และแสดงสวิฟต์ ขณะที่เธอเห็นคนที่เธอแอบรักมีความสัมพันธ์กับผู้หญิงอีกคน วิดีโอได้เข้าชิงรางวัลเอ็มทีวีวิดีโอมิวสิกอะวอร์ด สาขา ศิลปินหน้าใหม่ยอดเยี่ยม แต่พ่ายให้กับมิวสิกวิดีโอของโทคิโอโฮเทล เพลง "เรดี, เซต, โก" เพลงถูกนำไปเล่นในการแสดงสดหลายครั้ง บางครั้งได้เล่นในนามนักร้องเปิดคอนเสิร์ตให้นักร้องคนอื่น เธอยังแสดงเพลง "เทียร์ดรอปส์ออนมายกีตาร์" ในทัวร์คอนเสิร์ตครั้งแรก เฟียร์เลสทัวร์ (2009-10) ด้วยเบื้องหลัง เบื้องหลัง. แรงบันดาลใจของสวิฟต์ในการเขียนเพลง "เทียร์ดรอปส์ออนมายกีตาร์" เกี่ยวกับการได้รู้จักกับเด็กหนุ่มขื่อ ดรูว์ ฮาร์ดวิก เพื่อนร่วมห้องที่เธอมีความรู้สึกดี ๆ ให้ ต่อมา ฮาร์ดวิกเรียนต่อเพื่อเข้าร่วมกองทัพเรือ ในระหว่างไฮสกูลปีหนึ่งที่โรงเรียนเฮนเดอร์สันวิลล์ไฮสกูล สวิฟต์และฮาร์ดวิกนั่งติดกันทุกวันในห้องเรียน ทั้งสองคนเริ่มสนิทกัน แม้ว่าสวิฟต์แอบหวังให้เป็นความสัมพันธ์แบบรักใคร่ แต่เนื่องจากฮาร์ดวิกไม่เคยรู้ตัส เขาจึงมักพูดถึงผู้หญิงที่เขาชอบให้สวิฟต์ฟังอยู่บ่อย ๆ ซึ่งเป็นสิ่งที่สวิฟต์แสร้งเป็นหลงใหลในตัวผู้หญิงคนนั้นด้วย และให้ความเห็นว่า "เธองดงามเพียงใด เธอนิสัยดีและสมบูรณ์แบบเพียงใด และที่ฉันนั่งฟังอยู่อย่างนั้น ฉันไม่ได้หมายความว่า โอ้ ฉันดีใจกับเธอด้วยนะ" ฮาร์ดวิกและคนรักของเขาในที่สุดก็ได้คบหากันได้ประมาณ 2-3 ปี สวิฟต์ไม่เคยสารภาพความรู้สึกดี ๆ กับเขา หลังออกอัลบั้มเทย์เลอร์ สวิฟต์ เขายังไม่ตระหนักถึงเจตนารมณ์ของสวิฟต์ หรือไม่ตระหนักว่ามีเพลงนี้อยู่ และก็ยังคบหากับผู้หญิงคนเดิมต่อไป หลังจาก "เทียร์ดรอปส์ออนมายกีตาร์" ออกเป็นซิงเกิล ฮาร์ดวิกพยายามโทรหาสวิฟต์ แต่สวิฟต์ไม่ได้รับสาย จากนั้นเขาฝากข้อความเสียงไว้หลายฉบับ แต่สวิฟต์รู้สึกไม่สะดวกที่จะติดต่อกลับไป หลังออกอัลบั้มได้สองปี ขณะที่เธอกำลังออกจากบ้านไปเข้าชมกีฬาฮอกกีของทีมแนชวิลล์พรีเดเตอส์ ร่วมกับเคลลี พิกเลอร์ และแคร์รี อันเดอร์วูด ฮาร์ดวิกปรากฏตัวที่หน้าบ้านของเธอ รถยนต์คันหนึ่งจอดอยู่ ฮาร์ดวิกและเพื่อนคนหนึ่งของเขาออกจากรถมา หลังจากไม่ได้พูดคุยกันมานานสองปีครึ่ง ทั้งสองคนกลับมาคุยกัน "เขาถามว่า เฮ้ เป็นอย่างไรบ้าง ฉันก็ตอบว่า ว้าว คุณมาช้านะ ดีที่เจอคุณ แต่เราสองคนเจริญแล้ว" สวิฟต์คาดเดาถึงหลายทฤษฎีว่าทำไมฮาร์ดวิกจึงมาพบเธอที่บ้าน หนึ่งในนั้นคือเขาพยายามพิสูจน์ให้เพื่อนของเขาเห็นว่าเขาเป็นประเด็นหลักของเพลง "เทียร์ดรอปส์ออนมายกีตาร์" ความเป็นไปได้อีกอย่างหนึ่งคือเขาต้องการคืนดีความสัมพันธ์ฉันเพื่อนหรือเชื่อว่าสวิฟหต์ยังแอบชอบเขาอยู่ สวิฟต์กล่าวว่ามันจะเหมือนนิยายมากถ้าเขามาหาเธอเมื่ออัลบั้มวางจำหน่ายพอดี และเธอก็จะตอบตกลง แต่เธอได้เดินออกมาแล้ว สวิฟต์กล่าวว่า "เทียร์ดรอปส์ออนมายกีตาร์" เป็นตัวอย่างการแสดงความรู้สึกของเธอในเพลง และบางครั้งก็แสดงออกต่ออย่างอื่น เธอไม่กลัวจะใช้ชื่อแรกของฮาร์ดวิกเป็นชื่อเพลง เนื่องจากเธอเชื่อว่ามันซื้อสัตย์และอ่อนไหวมาก ซึ่งเป็นสิ่งที่เธอชื่นชอบ ล่าสุดในปี ค.ศ. 2015 ดรูว์ถูกจับกุมในข้อหาทำร้ายร่างกายเด็ก</doc>
