<doc id="376639" url="https://th.wikipedia.org/wiki?curid=376639" title="เซปักตะกร้อชิงแชมป์โลก คิงส์คัพ">เซปักตะกร้อชิงแชมป์โลก คิงส์คัพ เซปักตะกร้อชิงแชมป์โลก คิงส์คัพ () เป็นการแข่งขันทีมเซปักตะกร้อ ซึ่งถือว่าเป็นการแข่งขันที่มีชื่อเสียงมากที่สุดของทีมชาติระดับสูงสุดที่เข้าร่วมแข่งขันในแต่ละปีของกีฬาตะกร้อ มีการแข่งขันคิงส์คัพ 21 รายการใน พ.ศ. 2549 การแข่งขันคิงส์คัพนี้จัดขึ้นเพื่อถวายแด่พระบาทสมเด็จพระเจ้าอยู่หัว โดยจะมีการคัดจนเหลือสามทีมสุดท้าย ซึ่งทีมที่ชนะคะแนนได้มากที่สุดจะเป็นทีมชนะเลิศของการแข่งขันประวัติ ประวัติ. การแข่งขันตะกร้อชิงถ้วยพระราชทานคิงส์คัพจัดขึ้นครั้งแรกใน พ.ศ. 2528 ที่กรุงเทพมหานคร ประเทศไทย โดยมาเลเซียเป็นผู้ชนะในการจัดการแข่งขันครั้งแรก มาเลเซียครองแชมป์อีกครั้งใน พ.ศ. 2531 และนอกนั้นได้พบว่าทีมไทยเป็นแชมป์เรื่อยมา ดังเช่น ทีมชาติไทยได้รับรางวัลเหรียญทองในตะกร้อชิงถ้วยพระราชทานคิงส์คัพ ครั้งที่ 23 ใน พ.ศ. 2551 ทั้งนี้ การแข่งขันตะกร้อชิงถ้วยพระราชทานคิงส์คัพนี้อาจรู้สึกว่าไม่เป็นธรรมสำหรับมาเลเซีย เนื่องจากไม่เคยจัดขึ้นนอกประเทศไทยที่เป็นเจ้าภาพ ซึ่งต่างจากเอเชียนเกมส์ที่มีการจัดการแข่งขันในประเทศที่หลากหลายกว่า ในการแข่งขันเซปักตะกร้อชิงแชมป์โลก คิงส์คัพ ครั้งที่ 25 จัดขึ้นที่สนามกีฬาสมโภชเชียงใหม่ 700 ปี ระหว่างวันที่ 27 กรกฎาคม ถึง 1 สิงหาคม พ.ศ. 2553 และมีทีมเข้าร่วมแข่งขันรวม 23 ประเทศ ส่วนการแข่งขันครั้งที่ 26 ได้มีการจัดขึ้นในช่วงระหว่างวันที่ 12 ถึง 17 กันยายน พ.ศ. 2554 ที่ศูนย์การค้าแฟชั่นไอร์แลนด์ โดยมีทีมเข้าร่วมแข่งขันรวม 23 ทีม ในการแข่งขัน 8 ประเภท</doc>
