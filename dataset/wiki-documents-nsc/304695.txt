<doc id="304695" url="https://th.wikipedia.org/wiki?curid=304695" title="ยาจกซู ตำนานหมัดเมา">ยาจกซู ตำนานหมัดเมา ยาจกซู ตำนานหมัดเมา ชื่อภาษาไทยของภาพยนตร์จีนกำลังภายในเรื่อง True Legend () นำแสดงโดย จ้าว เหวินจั๋ว, โจว ซวิ่น, อัน จื้อเจี๋ย, มิเชลล์ โหยว, เจย์ โชว และเดวิด คาราดีน กำกับการแสดงโดย หยวน หวูปิงเรื่องย่อ เรื่องย่อ. ค.ศ. 1861 ในยุคราชวงศ์ชิง ประเทศจีนถูกกองกำลังต่างชาติคุกคามอย่างหนัก จนเกือบสิ้นชาติ ซู ชาน (จ้าว เหวินจั๋ว) เป็นแม่ทัพที่กล้าหาญที่สุดของราชสำนัก ซู ชานได้นำกองกำลังไปช่วยองค์ชายที่ตกเป็นตัวประกันของพวกกบฏได้สำเร็จ และได้บำเหน็จความดีความชอบให้เป็นเจ้าเมือง แต่ซู ชานกลับปฏิเสธ เพราะต้องการไปใช้ชีวิตอย่างสงบและสร้างครอบครัวกับ เสี่ยวหยิง (โจว ซวิ่น) ขณะที่ หยวน ลี่ (อัน จื่อเจี๋ย) พี่ชายของเสี่ยวหยิงและเป็นเหมือนพี่ชายแท้ ๆ ของซู ชาน กลับโดนตำหนิ และได้รับตำแหน่งเจ้าเมืองแทน 5 ปีผ่านไป ซู ชาน และเสี่ยวหยิงมีลูกชายด้วยกันคนหนึ่ง และซู ชานกำลังจะเปิดโรงเรียนสอนวูซูขึ้นมา ขณะเดียวกัน หยวน ลี่ ที่ฝึกวิชาหมัด 5 อสรพิษได้สำเร็จ ก็กลับมาและฆ่าพ่อของซู ชาน เพื่อล้างแค้น และนำตัวเสี่ยว หยิง และลูกชายไป ซู ชานตามไปช่วย แต่ก็ได้รับบาดเจ็บพร้อมกับเสี่ยวหยิง ทั้งคู่ได้รับการช่วยเหลือจาก หมอหยู (มิเชลล์ โหยว) หมอสมุนไพรที่อยู่ตามกลางขุนเขา ร่างกายของซู ชานบาดเจ็บไปทั่ว วิทยายุทธ์ได้ถูกทำลาย พร้อมกับความมั่นใจที่สูญเสียไป ซู ชาน จึงตั้งปฏิธานว่าต้องกลับเป็นเหมือนเดิมและช่วยลูกชายเอาไว้ให้ได้ ทุก ๆ วัน ซู ชานเอาแต่ฝึกฝนวิชา จนกระทั่งวันหนึ่งก็ได้พบกับ บัณฑิตเฒ่า และ เทพวูซู (เจย์ โชว) 2 สุดยอดฝีมือ ซู ชานพยายามจะเอาชนะเทพวูซูให้ได้ จนกระทั่งเอาชนะได้ในที่สุด แต่ว่า เสี่ยวหยิงที่แอบตามไปดู พบว่าแท้ที่จริงแล้วทั้งหมดนั้นเป็นเพียงภาพในจินตนาการของซู ชานคนเดียวเท่านั้น ต่อมา เสี่ยวหยิงได้หนีไปเพื่อที่จะช่วยเหลือลูกชายด้วยตัวคนเดียว ซู ชานตามไป และได้ประลองฝีมือกับหยวน ลี่ จะสามารถเอาชนะได้ในที่สุด แต่ก็ต้องสูญเสียเสี่ยวหยิงไป นั่นทำให้ซู ชานเสียสติกลายเป็นคนติดเหล้า และร่อนเร่ไปทั่ว และนั่นคิอจุดเริ่มต้นของตำนานหมัดเมา หลายปีผ่านไป ซู ชานและลูกชายร่อนเร่ไปจนถึงมณฑลเฮย์หลงเจียง พรมแดนระหว่างจีนกับรัสเซีย ที่นั่น ชาวต่างชาติที่ชื่อ มร.แอนตัน (เดวิด คาราดีน) หมิ่นหยามชาวจีนด้วยการประลองฝีมือชนิดที่เอากันถึงตาย ซู ชานจึงต้องสู้อีกครั้งเพื่อกอบกู้ศักดิ์ศรีของชาวจีนกลับคืนมา ทำให้ชื่อของเขาได้กลายเป็นตำนานตราบจนปัจจุบันนี้เบื้องหลัง เบื้องหลัง. True Legend เป็นภาพยนตร์กำลังภายในที่กำกับโดย หยวน หวูปิง ที่มีชื่อเสียงมาจากการกำกับคิวบู๊จาก ภาพยนตร์ไตรภาคชุด The Matrix ภาพยนตร์แอ๊คชั่นไซไฟที่ประสบความสำเร็จอย่างมากของฮอลลีวู้ดที่ได้รับการกล่าวขานว่าเอาการต่อสู้แบบกังฟูหรือวูซูมาผสมกับเทคนิคคอมพิวเตอร์ได้อย่างลงตัว และนับเป็นภาพยนตร์การกำกับเองอีกครั้งของหยวน หวู ปิง หลังจากผลงานเรื่องสุดท้าย คือ Iron Monkey 2 ในปี ค.ศ. 1996 โดยเป็นเรื่องราวของชีวประวัติ ซู ชาน หรือที่รู้จักกันดีในชื่อของยาจกซู ปรมาจารย์วูซูที่มีตัวตนจริงในประวัติศาสตร์ ผู้เป็นต้นตำหรับวิชามวยหมัดเมาและหมัดงู นอกจากนี้แล้ว True Legend ยังถือได้ว่าเป็นภาพยนตร์กำลังภายในเรื่องแรกของโลกที่เป็นภาพยนตร์สามมิติ มีนักแสดงชื่อดังมากมายมาร่วมแสดงด้วยในบทประกอบ ได้แก่ เจย์ โชว, มิเชลล์ โหยว และเดวิด คาราดีน ซึ่งถือได้ว่าเป็นภาพยนตร์เรื่องก่อนสุดท้ายในชีวิตของคาราดีนอีกด้วย ก่อนที่จะเสียชีวิตในเดือนมิถุนายน ค.ศ. 2009 ที่ประเทศไทย แต่ภาพยนตร์เมื่อฉายจริงแล้ว กลับมีฉากที่เป็นสามมิติเพียงประมาณ 30 เปอร์เซนต์เท่านั้นของทั้งเรื่อง</doc>
