<doc id="340435" url="https://th.wikipedia.org/wiki?curid=340435" title="กลีเซอ 581 จี">กลีเซอ 581 จี กลีเซอ 581 จี () หรือ Gl 581 g เป็นดาวเคราะห์นอกระบบโคจรรอบดาวแคระแดง กลีเซอ 581 อยู่ห่างจากโลก 20.5 ปีแสง ในกลุ่มดาวคันชั่ง มันเป็นดาวเคราะห์ดวงที่หกที่ถูกค้นพบในระบบดาวเคราะห์กลีเซอ 581 และเป็นดาวบริวารลำดับที่สี่นับจากกลีเซอ 581 ดาวเคราะห์ดังกล่าวค้นพบโดยลิก-คาร์เนกีเอ็กโซแพลเน็ตเซอร์เวย์หลังจากมีการสำรวจมานับทศวรรษ ดาวเคราะห์ดังกล่าวอยู่ในเขตอาศัยได้จากดาวฤกษ์ ที่ซึ่งมีความเป็นไปได้สูงว่าจะมีน้ำในสภาพของเหลว การค้นพบกลีเซอ 581 จี ได้รับการประกาศเมื่อปลายเดือนกันยายน พ.ศ. 2553 และเชื่อกันว่าเป็นดาวเคราะห์คล้ายโลกที่สุดและเป็นดาวเคราะห์นอกระบบที่มีศักยภาพที่จะพบสิ่งมีชีวิตได้ การค้นพบกลีเซอ 581 จี ในระยะเวลาอันสั้นและด้วยระยะห่างจากโลกที่ค่อนข้างน้อยทำให้นักดาราศาสตร์เชื่อว่าสัดส่วนของดาวฤกษ์ต่อดาวเคราะห์ที่สิ่งมีชีวิตอาศัยอยู่ได้มีมากกว่า 10%</doc>
