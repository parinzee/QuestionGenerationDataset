<doc id="315651" url="https://th.wikipedia.org/wiki?curid=315651" title="ยัยตัวร้ายกับนายเจี๋ยมเจี้ยม">ยัยตัวร้ายกับนายเจี๋ยมเจี้ยม ยัยตัวร้ายกับนายเจี๋ยมเจี้ยม (; ) เป็นภาพยนตร์โรแมนติคคอเมดี้จากเกาหลี ที่กำกับโดย กวัก แจ-ยง นำแสดงโดย ช็อน จี-ฮย็อน และชา แท-ฮย็อน ซึ่งเป็นเรื่องราวของการพบกันโดยบังเอิญระหว่างหญิงสาวบนรถไฟกับชายหนุ่ม โดยดัดแปลงมาจากจดหมายรักที่เขียนขึ้นโดย คิม โฮ-ชิก ชายผู้ซึ่งนำเรื่องเหล่านี้มาใส่ไว้ในอินเทอร์เน็ตในเบื้องต้น และดัดแปลงเป็นนวนิยายในเวลาต่อมา ภาพยนตร์ชุดนี้ ถือเป็นภาพยนตร์ที่ประสบความสำเร็จอย่างสูงในเกาหลีใต้ และเมื่อได้จัดฉายในเอเชียก็ประสบผลสำเร็จอย่างถล่มทลายในหลายประเทศ ทั้งญี่ปุ่น, จีน, ไต้หวัน, ฮ่องกง, สิงคโปร์ ตลอดจนถึงไทย มากพอกับกับภาพยนตร์เรื่องไททานิค นอกจากนี้ ยังได้รับการรีเมคในเวอร์ชันอเมริกัน โดยทางไทยได้ใช้ชื่อเรียกภาพยนตร์เวอร์ชันอเมริกันว่า ยกหัวใจให้"ยัยตัวร้าย" รวมถึงมีการรีเมคเป็นละครโทรทัศน์ของญี่ปุ่น ที่เริ่มฉายในเดือนเมษายน ค.ศ. 2008เนื้อเรื่องย่อ เนื้อเรื่องย่อ. เนื้อเรื่องกล่าวถึงนักศึกษาหนุ่มซึ่งมีชื่อว่า คย็อนอู (; รับบทโดย ชา แท-ฮย็อน) กับ หญิงสาว (; รับบทโดย ช็อน จี-ฮย็อน) ผู้ซึ่งไม่เคยเอ่ยถึงชื่อในภาพยนตร์ โดยคย็อนอูเป็นนักศึกษาหนุ่มที่ซื่อและไร้เดียงสา เพิ่งจะโดนแม่ของเขาไล่ให้ไปอยู่กับป้า แล้วมาพบกับหญิงสาวที่กำลังอยู่ในสภาพมึนเมาที่สถานีรถไฟใต้ดินแห่งหนึ่ง ปรากฏว่าเธอเป็นผู้หญิงที่มีอารมณ์แปรปรวนเข้าใจยาก เขารู้สึกโชคไม่ดีที่มาพบเธอ แต่หลังจากนั้น ทั้งคู่ก็เริ่มสนิทสนมกันเรื่อยมา และมีเหตุการณ์เกินธรรมดาเกิดขึ้นมากมาย และช่วงท้ายของเรื่อง ฝ่ายหญิงสาวรู้สึกเสียใจ ที่เธอปิดบังไม่ให้คย็อนอูได้รู้ว่าเธอมีคนรักมาก่อนซาวด์แทร็กซาวด์แทร็ก. 1. Intro 2. I Believe - Shin Seung Hun 3. Love & Longing 4. Episode 1 5. Bi nae ri neun bam - ? 6. Hands Of Time - Ueda Masaki 7. Episode 2 (Bip Bop) 8. Ee byul joon bi - Kim Jo Han 9. Big Money - Big Money & X-Teen 10. Gyuh ool na geu ne 11. Episode 3 (geu nyuh eh saeng il) 12. Ja jang ga (Lullaby) 13. Sarang neu ggim - Jo Kyun Chan 14. Another Life (Intro) 15. Another Life - Deen 16. Behind Of You (ใช้เครื่องดนตรีร่วม) 17. Episode 4 (Reg Time) 18. Lost Memory 19. Gat eun mam eu ro - ใช้หลายศิลปิน 20. I Believe (ใช้เปียโน) เพลงเกาหลี "I Believe" โดย ชิน ซึง-ฮุน (신승훈) ซึ่งเป็นเพลงประกอบภาพยนตร์ชุดนี้ ได้มีการแปลเป็นหลายภาษาในเอเชีย ทั้งญี่ปุ่น, จีน และฟิลิปปินส์ ยิ่งไปกว่านั้น มีสองฉากในภาพยนตร์ที่แปลงเพลงประกอบขึ้นมาอย่างโดดเด่น ด้วยความเห็นชอบจาก EDKO และสตาร์แมกซ์การตอบรับ การตอบรับ. ในปี ค.ศ. 2001 ภาพยนตร์ ยัยตัวร้ายกับนายเจี๋ยมเจี้ยม สามารถทำยอดจำหน่ายบัตรชมสูงสุดเป็นอันดับสองด้วยยอดจำหน่าย 4,852,845 ใบของทั้งประเทศ และ 1,765,100 ใบในโซล เป็นจำนวนเกินกว่า 10 สัปดาห์ องค์การภาพยนตร์เกาหลียังได้ยกย่อง จวน จี ฮุน ในฐานะของนักแสดง ว่าแสดงเป็น "ยัยตัวร้าย" ได้อย่างสมบทบาท และยังได้กล่าวอีกด้วยว่า "ภาพยนตร์ชุดนี้ คงไม่ประสบผลสำเร็จได้ หากปราศจากคนที่มีฝีมืออย่างเธอ"ฉบับรีเมคอเมริกัน ฉบับรีเมค. อเมริกัน. ใช้ชื่อว่า ยกหัวใจให้"ยัยตัวร้าย" (my sassy girl) กำกับโดย ยานน์ ซามูอัล นำแสดงโดย เจสซี แบรดฟอร์ด คู่กับ อีไลชา คิวธ์เบิร์ต โดยกำหนดฉากหลักอยู่ทีเซ็นทรัลปาร์กกับบริเวณที่เรียกว่าอัปเปอร์อีสท์ไซด์ ในนิวยอร์กญี่ปุ่น ญี่ปุ่น. ใช้ชื่อว่า Ryokiteki na Kanojo นำแสดงโดย สึโยชิ คุซานางิ คู่กับ เรนะ ทานากะ โดยทำในรูปของละครโทรทัศน์ ทั้งนี้ ได้มีการดัดแปลงเนื้อเรื่องเพียงเล็กน้อย และเปลี่ยนจากนักเรียนมัธยมมาเป็นนักเขียนกับอาจารย์ชีววิทยาทางทะเลแทน โดยออกอากาศครั้งแรกในเดือนเมษายน ค.ศ. 2008บอลลีวูด บอลลีวูด. ใช้ชื่อว่า Ugly Aur Pagli นำแสดงโดย รณวีร์ โศรีย์ คู่กับ มัลลิกา เศราวัต โดยเริ่มฉายในวันที่ 1 สิงหาคม ค.ศ. 2008ภาคต่อ ภาคต่อ. จากความสำเร็จ ทำให้มีการสร้างเป็นภาพยนตร์ภาคต่อในชื่อ My Sassy Girl 2 หรือ My New Sassy Girl เปิดกล้องเริ่มถ่ายทำในปลายเดือนกันยายน ค.ศ. 2014 และกำหนดออกฉายในเดือนพฤษภาคม ค.ศ. 2015 โดยทีมผู้สร้างเดิม ซึ่งเนื้อหาเป็นส่วนต่อจากภาคที่แล้ว โดยนักแสดงนำชายยังคงเป็นคนเดิม คือ ชา แท-ฮย็อน แต่เปลี่ยนนักแสดงนำหญิงใหม่เป็น วิกตอเรีย ซ่ง</doc>
