<doc id="37268" url="https://th.wikipedia.org/wiki?curid=37268" title="เล็บครุฑ (พรรณไม้)">เล็บครุฑ (พรรณไม้) สำหรับความหมายอื่น ดูที่: เล็บครุฑ เล็บครุฑ () เป็นสกุลของพรรณไม้ยืนต้น ในสกุล Polyscias มีทั้งหมด 114 ชนิด มีลักษณะเป็นพุ่มขนาดเล็ก ลำต้นมีความสูงประมาณ 1-3 เมตร ลำต้นมีผิวเปลือกสีเขียวหรือสีน้ำตาล ลำต้นเป็นข้อเล็ก ๆ ผิวเปลือกเรียบหรือมีจุดเล็ก ๆ ประอยู่ทั่วต้น ใบเป็นใบประกอบมีใบย่อยติดอยู่ที่ก้านใบประมาณ 5-7 ใบ ขอบใบเป็นหยัก ใบมีสีเขียวเมื่อขยี้ใบดูจะมีกลิ่นฉุน ลักษณะของใบและขนาด ขึ้นอยู่กับชนิด พบว่า ใบเล็บครุฑบางชนิดสามารถนำมาปรุงเป็นอาหารได้เช่น นำมาทอดเป็นทอดมัน หรือ นำมาทำเป็นผักจิ้ม กินกับน้ำพริกต่าง ๆ ได้ เหตุที่ได้ชื่อว่า "เล็บครุฑ" เป็นเพราะปลายใบมีลักษณะหงิกงอคล้ายเล็บของครุฑ มีคติเชื่อว่า ปลูกไว้แล้วจะช่วยให้รอดพ้นจากภยันตราย</doc>
