<doc id="106310" url="https://th.wikipedia.org/wiki?curid=106310" title="นัยนา ชีวานันท์">นัยนา ชีวานันท์ นัยนา ชีวานันท์ เกิดเมื่อวันที่ 28 พฤศจิกายน พ.ศ. 2497 ดารานักแสดงหญิง ที่มีผลงานการแสดงได้รับความนิยมสูงสุดช่วง พ.ศ. 2514 - 2521 นัยนา ชีวานันท์ มีชื่อจริงว่า มะลิ ชีวานันท์ เกิดที่อำเภอบรรพตพิสัย จังหวัดนครสวรรค์ จบการศึกษาจากโรงเรียนวัดเทพสถาพร เข้าสู่วงการจากการประกวดนางงามในจังหวัด เมื่อ พ.ศ. 2512 ได้ตำแหน่ง ขวัญใจ ชาวไร่-ชาวนา ต่อมา ประวิทย์ ลีลาไว ได้ส่งเธอเข้าประกวดนางงามยาสระผมแฟซ่าที่จังหวัดนครสวรรค์ จนได้ตำแหน่งนางงามแฟซ่าประจำจังหวัด พร้อมทั้งเปลี่ยนชื่อจาก มะลิ เป็น นัยนา จากนั้นจึงได้ถูกส่งตัวเข้ามาประกวดต่อยังเวทีใหญ่ที่สนามมวยลุมพินีเพื่อเข้าไปประกวดมิสแฟซ่าในระดับประเทศ จนได้ตำแหน่งรองนางงามและขวัญใจช่างภาพ และได้ขึ้นแบบถ่ายปกนิตยสารต่างๆ เช่น สกุลไทย, กุลสตรี เป็นต้น ต่อมาหม่อมอุบลยุคล ได้ชักชวนนัยนาให้ร่วมงานกับ ละโว้ภาพยนตร์ ของพระเจ้าวรวงศ์เธอ พระองค์เจ้าอนุสรมงคลการ อำนวยการสร้างโดย หม่อมเจ้าชาตรีเฉลิม ยุคล ให้มาแสดงภาพยนตร์เรื่องแรก เรื่อง มันมากับความมืด คู่กับ สรพงศ์ ชาตรี ตามด้วย แหวนทองเหลือง, เพชรตาแมว, ไผ่ลอดกอ, ไอ้แกละเพื่อนรัก, เขาชื่อกานต์ และกลายเป็นนางเอกชั้นแนวหน้าตั้งแต่นั้นโดยมักจะรับบทเป็นผู้หญิงเรียบร้อยแบบเศร้าๆ ส่วนมาก เธอแสดงภาพยนตร์ทั้งสิ้นประมาณ 100 เรื่อง และเคยได้รับรางวัลนักแสดงดีเด่นจากการประกวดภาพยนตร์เอเชีย-แปซิฟิคที่เมืองปูซาน เมื่อปี 2519 จากเรื่อง ขุนศึก กำกับโดย สักกะ จารุจินดา ปัจจุบัน นัยนา ชีวานันท์ ใช้ชีวิตครอบครัวกับสามีที่พบรักกันมาตั้งแต่ก่อนเข้าวงการ มีผลงานแสดงละครโทรทัศน์เป็นครั้งคราว ล่าสุดเป็นนักแสดงรับเชิญในภาพยนตร์ ฟ้าทะลายโจร (2543) และ เยาวราช (2546)ผลงานผลงาน. - มันมากับความมืด (2514) - เพชรตาแมว (2515) - ไอ้แกละเพื่อนรัก (2515) - เขาชื่อกานต์(2516) - พิษพยาบาท (2516) - แหวนทองเหลือง (2516) - ทิวาหวาม (2517) - นิทราสายัณห์ (2517) - สามปอยหลวง (2517) - คืนนี้ไม่มีพระจันทร์ (2518) - คุณครูคนใหม่ (2518) - ใจรัก (2518) - ดาวสวรรค์ฉันรักเธอ (2518) - ทะเลทอง (2518) - ทางโค้ง (2518) - นักเลงป่าสัก (2518) - ผมไม่อยากเป็นพันโท (2518) - พยอมไพร (2518) - ฟ้าเปลี่ยนสี (2518) - เมียเถื่อน (2518) - รางวัลชีวิต (2518) - วิวาห์เงินผ่อน (2518) - สร้อยสวาท (2518) - ไอ้เหล็กไหล (2518) - ขยะ (2519) - ขอเพียงรัก (2519) - ขุนศึก (2519) - แซ่บ (2519) - นางสาวลูกดก (2519) - แผ่นดินของเรา (2519) - ไผ่กำเพลิง (2519) - พรายกินรี (2519) - เพื่อนคู่แค้น (2519) - สันติ-วีณา (2519) - สายลับกระจับเหล็ก (2519) - สาวแก่ (2519) - เสือ 4 แคว (2519) - เสือกเกิดมาจน (2519) - โอ้ลูกรัก (2519) - 1-2-3 ด่วนมหาภัย (2520) - 3 นัด (2520) - ขบวนการสามสลึง (2520) - ข้าวก้นบาตร (2520) - โต เมืองใต้ (2520) - ถล่มมาเฟีย (2520) - ทางเสือผ่าน (2520) - ทีใครทีมัน (2520) - บินเดี่ยว (2520) - ผู้ยิ่งใหญ่ชายแดน (2520) - มนต์รักแม่น้ำมูล (2520) - มันทะลุฟ้า (2520) - ศาลปืน (2520) - หนักแผ่นดิน (2520) - เหยียบหัวสิงห์ (2520) - ขอเช็ดน้ำตาให้ตัวเอง (2521) - ขุนทะเล (2521) - คนมีคาว (2521) - ดวงเพชฌฆาต (2521) - โตไม่โตซัดดะ (2521) - ถล่มดงนักเลง (2521) - ถล่มวังข่า (2521) - นักสู้ภูธร (2521) - เพชรมหากาฬ (2521) - มันส์เขาล่ะ (2521) - มือปราบปืนทอง (2521) - ยอดหญิงต๊ะติ๊งโหน่ง (2521) - รักเต็มเปา (2521) - ลูกทุ่งเพลงสวรรค์ (2521) - ลูกโดด (2521) - สามร้อยยอด (2521) - อะไรกันว๊ะ (2521) - ไอ้ซ่าส์ (2521) - ข้าชื่อไอ้เพลิง (2522) - แดร๊กคิวล่าต๊อก (2522) - ตลุมบอน (2522) - ทำไมถึงต้องเป็นเรา (2522) - มนต์เพลงลูกทุ่ง (2522) - เสือสะเออะปล้น (2522) - หักเหลี่ยมนักเลงปืน (2522) - ซาตานที่รัก (2523) - แค้นต้องฆ่า (2525) - ฟ้าทะลายโจร (2543) - เยาวราช (2546)ละครละคร. - พิมพิลาไลย ช่อง 5 ปี 2522 - สวรรค์บ้านทุ่ง ช่อง 9 ปี 2541 - ดุจเพชรแท้ ช่อง 7 ปี 2541 - มัจจุราชจำแลง ช่อง 7 ปี 2543 - หลงไฟ ช่อง itv ปี 2544</doc>
