<doc id="678833" url="https://th.wikipedia.org/wiki?curid=678833" title="สหภาพประชาชนมาร์แฮนอินโดนีเซีย">สหภาพประชาชนมาร์แฮนอินโดนีเซีย สหภาพประชาชนมาร์แฮนอินโดนีเซีย (Indonesian Marhaen People's Union; ภาษาอินโดนีเซีย: Persatuan Rakyat Marhaen Indonesia) เป็นที่รู้จักกันในชื่อย่อว่าเปอร์ไม (Permai) เป็นขบวนการทางสังคมในอินโดนีเซีย ทำงานทั้งในรูปพรรคการเมืองและสมาคมอาบังงัน ก่อตั้งเมื่อ 17 ธันวาคม พ.ศ. 2488 ผู้นำคือเมย การ์ตาวินาตา เปอร์ไมเรียกหลักการทางศาสนาของตนว่าลัทธิมาร์แฮน ขบวนการต้องการสร้างศาสตร์บริสุทธิ์ เช่น ความเชื่อแบบดั้งเดิมของชวาก่อนการเข้ามาของศาสนาฮินดูและศาสนาอิสลาม กลุ่มนี้สนับสนุนลัทธิชาตินิยมปัญจศีลของอินโดนีเซีย เปอร์ไมต่อต้านอิสลามในฐานะศาสนาของต่างชาติที่ขัดแย้งกับวัฒนธรรมชวา แม้จะปฏิเสธศาสนาฮินดูแต่ได้นำแนวคิดจากศาสนาฮินดูมาใช้อยู่มาก ในเดือนกุมภาพันธ์ พ.ศ. 2491 ขบวนการปฏิวัติประชาชนที่นำโดยตัน มะละกาได้ก่อตั้งขึ้นโดยเปอร์ไมเป็นส่วนหนึ่งของขบวนการนี้ การต่อต้านอิสลามของเปอร์ไมทำให้พรรคนิยมอิสลามรวมตัวกัน ใน พ.ศ. 2497 ได้มีการประท้วงต่อต้านคำแถลงการณ์ของผู้นำเปอร์ไม เมย การ์ตาวินาตา มีผู้เข้าร่วมการประท้วงราวห้าแสนคน การจัดงานแต่งงานและงานศพแบบเปอร์ไมได้สร้างความเจ็บใจให้แก่องค์กรมุสลิม เปอร์ไมไม่ได้มีสถานะเป็นศาสนา ในการเลือกตั้ง พ.ศ. 2498 เปอร์ไมได้รับเลือก 1 ที่นั่ง หลังการเลือกตั้ง เปอร์ไมเข้ารวมกับส่วนความก้าวหน้าแห่งชาติซึ่งประกอบด้วยกลุ่มทางการเมือง 10 กลุ่มจากชวา ในการเลือกตั้งสมาชิกสภาร่างรัฐธรรมนูญในพ.ศ. 2498 พรรคนี้ได้ 2 ที่นั่ง</doc>
