<doc id="914637" url="https://th.wikipedia.org/wiki?curid=914637" title="แสงเทียนน้อย ส.รุ่งโรจน์">แสงเทียนน้อย ส.รุ่งโรจน์ แสงเทียนน้อย ส.รุ่งโรจน์ หรือ แสงเทียนน้อย ศิษย์สุรพงษ์ เป็นทั้งนักมวยไทยและหัวหน้าค่ายมวยที่มีชื่อเสียง ผู้เป็นเจ้าของฉายา "จอมจุมพิต"ประวัติ ประวัติ. แสงเทียนน้อย ส.รุ่งโรจน์ มีชื่อจริงคือธีรพันธ์ ชินานัด (ชื่อเล่น: ตู่) เขาเป็นนักมวยไทยที่ใช้การเตะซ้าย และแทงเข่าที่รุนแรง ซึ่งเคยเป็นฝ่ายชนะนักมวยไทยที่มีชื่อเสียงแห่งยุคหลายราย อาทิ นกหวีด เดวี่, ฉมวกเพชร ส.ศิรินันท์ และป้อมเพชร นราตรีกุล แสงเทียนน้อย เคยปะทะกับนักมวยไทยที่มีชื่อเสียงอย่างนำพล หนองกี่พาหุยุทธ ตลอดจนนักมวยไทยชาวดัตช์ ผู้มีนามว่ารามอน เดกเกอร์ ณ วันที่ 12 มีนาคม พ.ศ. 2542 แสงเทียนน้อยเป็นฝ่ายแพ้น็อกฟีดาน จากประเทศตุรกี ในยกที่ 4 เนื่องด้วยไหล่หลุด ที่อิมแพค อารีน่า เมืองทองธานี และอีก 1 ปีต่อมา เขาได้เดินทางไปปะทะกับอิโตะ ที่ประเทศญี่ปุ่น ทว่าเกิดไหล่หลุดอีกครั้งจึงเป็นฝ่ายแพ้น็อกทางเทคนิคในยกสุดท้าย ส่งผลให้แสงเทียนน้อยตัดสินใจแขวนนวมจุมพิตพิฆาต จุมพิตพิฆาต. หนึ่งในเอกลักษณ์ของแสงเทียนน้อย เมื่อเขาเป็นฝ่ายชนะ จะทำการเข้าไปหาคู่ชกเพื่อหอมแก้ม ซึ่งเป็นทั้งการฉลองชัยชนะ และปลอบใจคู่ต่อสู้ อันเป็นที่มาของฉายา "จุมพิตพิฆาต"เกียรติประวัติเกียรติประวัติ. - แชมป์รุ่นจูเนียร์ไลท์เวท (130 ปอนด์) สนามมวยราชดำเนิน - แชมป์รุ่นไลท์เวท (135 ปอนด์)กระแสตอบรับ กระแสตอบรับ. เว็บไซต์ข่าวสด ได้กล่าวขวัญถึงแสงเทียนน้อย ว่าเป็นคู่ปรับคนสำคัญของนกหวีด เดวี่ และมีผลงานการแลกอาวุธหนัก ๆ กับวันเผด็จ ผู้ครองฟ้าสิ่งสืบเนื่อง สิ่งสืบเนื่อง. หลังจากแขวนนวม แสงเทียนน้อยได้ทำหน้าที่เป็นผู้ฝึกสอนมวยไทยที่ต่างประเทศเป็นเวลาหลายปี โดยมีลูกศิษย์ทั่วโลกเป็นจำนวนมาก กระทั่งมาเป็นเจ้าของค่ายมวย ท.แสงเทียนน้อย ที่จังหวัดปทุมธานี ตลอดจนทำหน้าที่เป็นผู้จัดรายการแข่งขันมวยไทย นอกจากนี้ เขายังเคยทำหน้าที่เป็นหัวหน้าคณะของธนญชัย ท.แสงเทียนน้อย รวมถึงช่อฟ้า ท.แสงเทียนน้อยชีวิตส่วนตัว ชีวิตส่วนตัว. แสงเทียนน้อย มีบุตรชายคือโมเสส ท.แสงเทียนน้อย (ชื่อจริง: ปิยะพันธ์ ชินานัด) ซึ่งเป็นนักมวยไทยเช่นกันสถิติการแข่งขัน</doc>
