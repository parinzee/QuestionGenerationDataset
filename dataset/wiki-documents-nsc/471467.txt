<doc id="471467" url="https://th.wikipedia.org/wiki?curid=471467" title="วงศ์จิ้งเหลนน้อยหางยาว">วงศ์จิ้งเหลนน้อยหางยาว วงศ์จิ้งเหลนน้อยหางยาว หรือ วงศ์สางห่า () เป็นวงศ์ของสัตว์เลื้อยคลานในอันดับ Squamata หรืองูและกิ้งก่า ใช้ชื่อวิทยาศาสตร์ว่า Lacertidae มีลักษณะโดยรวม คือ ทุกชนิดของวงศ์นี้มีขา เกล็ดปกคลุมลำตัวมีขนาดแตกต่างกัน เกล็ดปกคลุมลำตัวด้านหลังและทางด้านข้างแปรผันตั้งแต่มีขนาดใหญ่และเรียบและเรียงซ้อนตัวเหลื่อมกันหรือมีขนาดเล็กเป็นตุ่มและมีสัน เกล็ดด้านท้องเป็นรูปสี่เหลี่ยมขนาดใหญ่ และเรียงตัวต่อเนื่องกันหรือเรียงตัวซ้อนเหลื่อมกัน ไม่มีกระดูกในชั้นหนัง กระดูกหัวไหล่มีกระดูกอินเตอร์ควาวิเคิลเป็นรูปโค้งและกระดูกไหปลาร้าเป็นรูปหักมุม หางยาว สามารถปล่อยหางหลุดจากลำตัวได้เพื่อหลบหนีศัตรู พื้นผิวด้านบนของลิ้นเป็นตุ่มยาว ฟันที่ขากรรไกรเกาะติดกับร่องที่ขอบด้านในของกระดูกขากรรไกร กระดูกเทอรีกอยด์มีฟันหรือไม่มีฟัน เป็นสัตว์เลื้อยคลานที่มีขนาดเล็ก ตั้งแต่ 4 เซนติเมตรจนถึงมีขนาดใหญ่สุดไม่เกิน 12 เซนติเมตร ส่วนมากอาศัยและหากินบนพื้นดินในเวลากลางวัน หรือไม่ก็อาศัยในไม้พุ่มหรือต้นไม้ในระดับเตี้ย ๆ ส่วนมากกินแมลงเป็นอาหาร บางชนิดกินเมล็ดพืชเป็นอาหาร พบกระจายพันธุ์ในพื้นที่ ๆ ที่เป็นโลกเก่า คือ ทวีปยุโรป, แอฟริกา และเอเชีย จนถึงอินเดียตะวันออก มีความสัมพันธ์ใกล้เคียงกับกิ้งก่าในวงศ์ Teiidae ที่พบในโลกใหม่ เนื่องจากมีนิเวศวิทยา, พฤติกรรม ตลอดจนแบบแผนการสืบพันธุ์คล้ายคลึงกัน พบประมาณ 220 ชนิด แบ่งออกได้เป็น 37 สกุล (ขณะที่บางข้อมูลระบุว่า 27 สกุล หรือแม้แต่ 5 สกุล)การจำแนกสกุล การจำแนกสกุล. วงศ์ย่อย Gallotiinae- Gallotia (8 ชนิด) - Psammodromus (6 ชนิด) วงศ์ย่อย Lacertinae เผ่า Eremiadini- Acanthodactylus (40 ชนิด) - Adolfus (4 ชนิด) - Atlantolacerta - Australolacerta (2 ชนิด) - Eremias (29 ชนิด) - Gastropholis - Heliobolus - Holaspis - Ichnotropis - Latastia (10 ชนิด) - Meroles (7 ชนิด) - Mesalina (13 ชนิด) - Nucras (8 ชนิด) - Ophisops (8 ชนิด) - Pedioplanis (10 ชนิด) - Philochortus - Poromera - Pseuderemias - Scapteira - Tropidosaura เผ่า Lacertini- Algyroides (5 ชนิด) - Anatololacerta - Dalmatolacerta - Darevskia (22 ชนิด) - Dinarolacerta - Hellenolacerta - Iberolacerta - Iranolacerta - Lacerta (40 ชนิด) - Parvilacerta - Phoenicolacerta - Podarcis - Scelarcis - Takydromus - Timon (4 ชนิด) - Zootoca</doc>
