<doc id="378873" url="https://th.wikipedia.org/wiki?curid=378873" title="รัสแอร์ เที่ยวบินที่ 9605">รัสแอร์ เที่ยวบินที่ 9605 รัสแอร์ เที่ยวบินที่ 9605 (หรือ รัสไลน์ เที่ยวบินที่ 243) เป็นเที่ยวบินตามกำหนดการของสายการบินรัสแอร์ ซึ่งเป็นบริษัทแม่ของบริการรัสไลน์ ระหว่างท่าอากาศยานนานาชาติโดโมเดโดโว และท่าอากาศยานเปโตรซาวอดสก์ อากาศยานที่ใช้เป็นแบบตูโปเลฟ ตู 134-เอ3 เลขทะเบียน RA-65691 ซึ่งประสบอุบัติเหตุตกขณะกำลังเดินทางเข้าสู่เปโตรซาวอดสก์ไม่นานหลังจาก 23.40 น. ตามเวลาท้องถิ่น (19:40 UTC) ของวันที่ 20 มิถุนายน พ.ศ. 2554 ทำให้มีผู้เสียชีวิต 44 คน และอีกแปดคนได้รับบาดเจ็บ ในจำนวนนี้มีผู้ได้รับบาดเจ็บหนึ่งคนเสียชีวิตจากอาการบาดเจ็บนั้นเหตุการณ์ เหตุการณ์. อากาศยานลำดังกล่าวได้พุ่งเข้าชนทางหลวง เอ133 ขณะกำลังแล่นเข้าสู่ท่าอากาศยานเปโตรซาวอดสก์ ห่างจากรันเวย์ประมาณ 1,200 เมตร สาเหตุของการตกยังไม่เป็นที่ทราบชัดเจน ถึงแม้ว่าเหตุดังกล่าวจะเกิดขึ้นเมื่อเวลาประมาณเที่ยงคืนตามเวลาท้องถิ่น ซึ่งมีรายงานว่าสภาพอากาศเลวร้าย รวมทั้งหมอกลงจัด และอากาศยานปรากฏว่าได้พยายามลงจอดบนทางหลวงก่อนที่จะเกิดเหตุด้วย ตามข้อมูลของเจ้าหน้าที่ท่าอากาศยาน เครื่องบินลำดังกล่าวกำลังบินออกนอกเส้นทางราว 200 เมตร และเริ่มลดระดับลงมาเร็วกว่าที่ควรอย่างมาก หน่วยควบคุมภาคพื้นดินเปโตรซาวอดสก์ระบุว่า พวกเขาแนะนำให้นักบินลงจอดครั้งที่สองเนื่องจากทัศนวิสัยที่ต่ำและสภาพอากาศที่เลวร้าย นักบินตอบว่าเขาจะพยายามลงจอดในครั้งเดียวและกล่าวว่าเขาสามารถแล่นลงจอดได้ โฆษกคณะกรรมการสอบสวนรัสเซีย วลาดีมีร์ มาร์กิน กล่าวว่า สาเหตุที่เป็นไปได้ว่าจะเกิดอุบัติเหตุทั้งหลายนั้นกำลังอยู่ในระหว่างการศึกษา รวมทั้งความผิดพลาดของนักบิน หัวหน้าหน่วยงานขนส่งทางอากาศของรัสเซียกล่าวว่า เครื่องบินได้ชนต้นสนสูง 15 เมตรก่อนที่จะตก และเสริมว่าไม่มีเพลิงไหม้หรือระเบิดบนเครื่องบินก่อนที่จะตก ITAR-TASS รายงานว่า เจ้าหน้าที่รักษากฎหมายในพื้นที่กล่าวว่า เครื่องบินอาจประสบปัญหาด้านเครื่องยนต์ขณะกำลังบินสู่ท่าอากาศยาน ซึ่งอาจเป็นไปได้ว่าทำให้นักบินตัดสินใจลงจอดบนทางหลวง ข้อมูลของสำนักงานกระทรวงสถานการณ์ฉุกเฉินในสาธารณรัฐคาเรเลีย อันเป็นสถานที่เกิดเหตุการณ์ขึ้นนั้น การติดต่อทางวิทยุกับเครื่องบินลำดังกล่าวได้ขาดหายไปตั้งแต่ 23.40 น. ตามเวลาท้องถิ่นความสูญเสีย ความสูญเสีย. บนเครื่องมีผู้โดยสาร 43 คน และลูกเรือ 9 คน รวม 52 คน ในจำนวนนี้เสียชีวิต 45 คน และที่เหลืออีก 7 คนได้รับบาดเจ็บ ในบรรดาผู้รอดชีวิดนี้ มีคนหนึ่งเป็นแอร์โฮสเตส ส่วนลูกเรือคนอื่นทั้งหมดเสียชีวิต มีผู้ได้รับบาดเจ็บคนหนึ่งเสียชีวิตจากอาการบาดเจ็บนั้นเมื่อวันที่ 22 มิถุนายน พ.ศ. 2554</doc>
