<doc id="725784" url="https://th.wikipedia.org/wiki?curid=725784" title="ตแชสวัฟ มีวอช">ตแชสวัฟ มีวอช ตแชสวัฟ มีวอช (, ; 30 มิถุนายน ค.ศ. 1911 – 14 สิงหาคม ค.ศ. 2004) เป็นนักเขียนและกวีชาวโปแลนด์ประวัติ ประวัติ. ตแชสวัฟ มีวอชเกิดที่หมู่บ้านแชแตย์นีแย (ปัจจุบันอยู่ในลิทัวเนีย) เมื่อปี ค.ศ. 1911 มีน้องชายชื่อ อันดแชย์ มีวอช (Andrzej Miłosz) ซึ่งต่อมาทำงานเป็นนักหนังสือพิมพ์ ช่วงสงครามโลกครั้งที่หนึ่ง ครอบครัวของมีวอชอาศัยอยู่ในรัสเซีย และย้ายไปอยู่ที่วิลนีอุส มีวอชเรียนจนจบมหาวิทยาลัยและเริ่มออกผลงานหลายอย่าง เมื่อเกิดสงครามโลกครั้งที่สอง เขาได้เข้าร่วมกับขบวนการต่อต้านนาซี หลังสงครามสิ้นสุด มีวอชทำงานเป็นทูตโปแลนด์ประจำสหรัฐอเมริกาและฝรั่งเศส แต่ต่อมาในปี ค.ศ. 1951 เขาขอลี้ภัยในฝรั่งเศสและหันไปสนับสนุนค่ายตะวันตกแทน สองปีต่อมา เขาออกหนังสือสารคดี The Captive Mind ซึ่งได้รับผลตอบรับเป็นอย่างดี ปี ค.ศ. 1960 มีวอชย้ายไปอยู่ที่สหรัฐอเมริกา และทำงานเป็นศาสตราจารย์ด้านกลุ่มภาษาสลาวิกที่มหาวิทยาลัยแคลิฟอร์เนีย เบิร์กลีย์ ต่อมาในปี ค.ศ. 1978 เขาได้รับรางวัลนอยชตัดท์ (Neustadt International Prize for Literature) และในปี ค.ศ. 1980 มีวอชก็ได้รับรางวัลโนเบลสาขาวรรณกรรม ตแชสวัฟ มีวอชเสียชีวิตที่เมืองกรากุฟ ประเทศโปแลนด์ เมื่อปี ค.ศ. 2004</doc>
