<doc id="539912" url="https://th.wikipedia.org/wiki?curid=539912" title="ลาปาโลมา">ลาปาโลมา ลาปาโลมา ( แปลว่า "นกเขา" หรือ "นกพิราบ") เป็นเพลงสเปนที่แต่งโดยเซบัสเตียน อิราดิเอร์ (Sebastián Iradier) นักแต่งเพลงจากแคว้นบาสก์ใน ค.ศ. 1863 โดยได้แรงบันดาลใจมาจากดนตรีอาบาเนราจากคิวบาซึ่งเขาเดินทางไปเที่ยวใน ค.ศ. 1861 เพลงนี้รับความนิยมไปหลายประเทศทั่วโลกหลังจากอีราเดียร์เสียชีวิตไปแล้ว คำร้องต้นฉบับภาษาสเปนกล่าวถึงกะลาสีชาวคิวบาที่ต้องออกสู่ทะเล โดยพรรณนาถึงคนรักผ่านนกพิราบขาวที่บินมาเกาะหน้าต่างห้องนอนของเธอในกรุงฮาวานา และว่าวันใดที่เขาเดินทางกลับบ้านก็จะได้แต่งงานกันเสียที เพลงนี้ได้รับความนิยมอย่างรวดเร็วในเม็กซิโก โดยเป็นเพลงโปรดของสมเด็จพระจักรพรรดิแม็กซีมีเลียนที่ 1 แห่งเม็กซิโกในช่วงก่อนการปฏิวัติเม็กซิโก และได้รับความนิยมในฝรั่งเศสและเยอรมนีในช่วงคริสต์ทศวรรษ 1860 เพลงนี้มีคำร้องภาษาอังกฤษแต่งโดยดอน รอเบิร์ตสัน ในชื่อเพลง "No More" ได้รับความนิยมจากการขับร้องโดยดีน มาร์ติน และเอลวิส เพรสลีย์ใน ค.ศ. 1961</doc>
