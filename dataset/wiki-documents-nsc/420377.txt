<doc id="420377" url="https://th.wikipedia.org/wiki?curid=420377" title="สมโภช สายเทพ">สมโภช สายเทพ นายสมโภช สายเทพ (เกิด 7 เมษายน พ.ศ. 2525) เป็นอดีตสมาชิกสภาผู้แทนราษฎรจังหวัดลำปาง เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2552 (การเลือกตั้งซ่อม) สังกัดพรรคเพื่อไทยประวัติ ประวัติ. สมโภช สายเทพ เกิดเมื่อวันที่ 7 เมษายน พ.ศ. 2525 เป็นบุตรของนายสมเอก และนางยุวดี สายเทพ มีน้อง 1 คน สำเร็จการศึกษาสถาปัตยกรรมศาสตรบัณฑิต สาขาออกแบบอุตสาหกรรม มหาวิทยาลัยเทคโนโลยีราชมงคลล้านนา เชียงใหม่ สมรสกับนางสาวณัฐนันท์ มีบุตร 1 คนงานการเมือง งานการเมือง. สมโภชเป็นเพื่อนรุ่นน้องของธนาธร โล่ห์สุนทร หลังจากการยุบพรรคพลังประชาชนในปี พ.ศ. 2551 นายกิตติกร โล่ห์สุนทร ส.ส.ลำปาง และกรรมการบริหารพรรคพลังประชาชน เป็นหนึ่งในผู้ถูกตัดสิทธิ์ทางการเมือง นายสมโภชจึงลงสมัครรับเลือกตั้งแทนเป็นครั้งแรก และได้รับการเลือกตั้ง ต่อมาในการเลือกตั้งปี พ.ศ. 2554 นายสมโภชลงเลือกตั้งอีกครั้งและได้รับการเลือกในนามพรรคเพื่อไทย หลังรัฐประหารในประเทศไทย พ.ศ. 2557 เขาถูกทหารจับกุมและแจ้งข้อหาในความผิดข้อหาร่วมกันกระทำให้ปรากฏแก่ประชาชนด้วยวาจา หนังสือหรือวิธีอื่นใดอันมิใช่เป็นการกระทำภายในความมุ่งหมายแห่งรัฐธรรมนูญ หรือมิใช่เพื่อแสดงความคิดเห็นหรือติชมโดยสุจริต ตามประมวลกฎหมายอาญา มาตรา 116, ร่วมกันเป็นซ่องโจร ตามประมวลกฎหมายอาญา มาตรา 210 และร่วมกันเผยแพร่ข้อความที่ผิดไปจากข้อเท็จจริง หรือกล่าวหาบิดเบือนร่างรัฐธรรมนูญตาม พ.ร.บ.ประชามติ มาตรา 61 (2), (4)สมาชิกสภาผู้แทนราษฎร สมาชิกสภาผู้แทนราษฎร. สมโภช สายเทพ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งซ่อมสมาชิกสภาผู้แทนราษฎรจังหวัดลำปาง พ.ศ. 2552 จังหวัดลำปาง สังกัดพรรคเพื่อไทย (แทนนายกิตติกร โล่ห์สุนทร) 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดลำปาง สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2552 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2553 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2555 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
