<doc id="537883" url="https://th.wikipedia.org/wiki?curid=537883" title="กราวิตี้ มฤตยูแรงโน้มถ่วง">กราวิตี้ มฤตยูแรงโน้มถ่วง กราวิตี้ มฤตยูแรงโน้มถ่วง () เป็นภาพยนตร์แนวไซไฟ ร่วมเขียน, ร่วมผลิต, ร่วมตัดต่อ และกำกับโดยอัลฟอนโซ กวารอน นำแสดงโดยซานดรา บุลล็อก และจอร์จ คลูนีย์ โดยรับบทเป็นนักบินอวกาศที่ยังมีชีวิตรอดในสถานีอวกาศที่ได้รับความเสียหาย โดยออกฉายในวันที่ 4 ตุลาคม ค.ศ. 2013 ในระบบ 3 มิติ และไอแมกซ์ 3 มิติเรื่องย่อ เรื่องย่อ. ดร. ไรอัน สโตน (บุลล็อก) เป็นวิศวกรผู้ออกแบบเครื่องมือแพทย์ เข้าร่วมภารกิจกระสวยอวกาศเป็นครั้งแรก กับเที่ยวบิน STS-157 บัญชาการโดย แมตต์ โควาลสกี (คลูนีย์) นักบินอวกาศรุ่นเก๋า ผู้กำลังคาดหวังจะทำลายสถิติสเปซวอล์กของนักบินอวกาศรัสเซีย ขณะสโตนกำลังทำภารกิจซ่อมบำรุงกล้องโทรทรรศน์อวกาศฮับเบิล ก็ได้รับคำสั่งจากศูนย์ควบคุมภารกิจที่ฮูสตันให้ยกเลิกภารกิจ เนื่องจากเกิดอุบัติเหตุขยะอวกาศที่เกิดจากการยิงทำลายดาวเทียมของรัสเซีย พุ่งชนกันจนเกิดปฏิกิริยาลูกโซ่ กลายเป็นพายุขยะอวกาศทำลายล้าง ยานอวกาศ เอกซพลอเรอร์ ของทั้งคู่ถูกทำลาย มีเพียงสโตนและโควาลสกี ที่รอดชีวิตและติดอยู่ในอวกาศโดยไม่มีการติดต่อสื่อสารกับโลก ทั้งคู่ได้หาทางกลับสู่โลก โดยอาศัยยานโซยูสของรัสเซีย ที่จอดเทียบอยู่ที่สถานีอวกาศนานาชาติ (ISS) และยานเสินโจวของจีน ที่จอดเทียบอยู่ที่สถานีอวกาศเทียนกงนักแสดงนักแสดง. - ซานดรา บุลล็อก รับบทเป็น ดร. ไรอัน สโตน - จอร์จ คลูนีย์ รับบทเป็น แมตต์ โควาลสกีรางวัล รางวัล. ภาพยนตร์ได้รับการเสนอชื่อเข้าชิงรางวัลออสการ์ ครั้งที่ 86 ทั้งหมด 10 สาขา ได้แก่- ภาพยนตร์ยอดเยี่ยม - ผู้กำกับภาพยนตร์ยอดเยี่ยม (อัลฟองโซ กวารอน) - นักแสดงนำหญิงยอดเยี่ยม (แซนดร้า บุลล็อก) - การถ่ายภาพยอดเยี่ยม - การลำดับภาพยอดเยี่ยม - ดนตรีประกอบภาพยนตร์ยอดเยี่ยม - การออกแบบงานสร้างยอดเยี่ยม - การบันทึกเสียงยอดเยี่ยม - การลำดับเสียงยอดเยี่ยม - เทคนิคพิเศษยอดเยี่ยม</doc>
