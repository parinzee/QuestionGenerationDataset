<doc id="583482" url="https://th.wikipedia.org/wiki?curid=583482" title="เฟอร์รารี่ เอฟเอฟ">เฟอร์รารี่ เอฟเอฟ เฟอร์รารี่ เอฟเอฟ () เป็นรถยนต์นั่งประเภทหรูหราสมรรถนะสูง เครื่องยนตร์กลางลำหน้า ขับเคลื่อนสี่ล้อ (AWD) 2 ประตู 2+2 ที่นั่ง ผลิตโดยบริษัทรถยนต์สัญชาติอิตาลี เฟอร์รารี่ เปิดตัวครั้งแรกในงานเจนีวามอเตอร์โชว์ ในเดือนมีนาคม ปี ค.ศ. 2011 เฟอร์รารี่ เอฟเอฟ ยังเป็นรุ่นแรกของเฟอร์รารี่ที่ใช้ระบบขับเคลื่อน 4 ล้อ (AWD) เอฟเอฟมีความยาว ยาวกว่า เฟอร์รารี่ เอฟ12เบอร์ลิเนตทา ถึง 289 มม. โดยที่ทั้ง 2 เป็นรถ 4 ที่นั่งเหมือนกัน ลักษณะตัวถังของ เอฟเอฟ ได้รับคำอธิบายว่า เป็นรถชูดทิง-เบรก (Shooting-brake) ซึ่งเป็นชนิดของรถสปอร์ตที่มีท้าย ด้านหลัง หรือที่เรียกรู้จักกันดีในปัจจุบันว่า วากอน (Wagon) ทำให้รถคันนี้มีประตู 3 บานด้วยกัน เฟอร์รารี่ เอฟเอฟ ออกแบบมาเพื่อแทนที่ เฟอร์รารี่ 612 สคากลิตติ ( Ferrari 612 Scaglietti ) ที่ได้ยกเลิกการผลิตไปในปี ค.ศ. 2011 คำว่า "เอฟเอฟ" มีความหมายว่า "Ferrari Four" ซึ่งแปลว่า 4 ที่นั่ง และ ขับเคลื่อน 4 ล้อ เอฟเอฟ สามารถทำความเร็วสูงสุดได้ถึง 335 กม./ชม. (208 ไมล์/ชม.) และอัตราเร่ง 0-100 กม./ชม. ได้ที่ 3.7 วินาที จนทำให้เฟอร์รารี่ เอฟเอฟ ได้ทำการบันทึกในกินเนสส์บุ๊ค ว่า "เป็นรถ 4 ที่นั่งที่เร็วที่สุดในโลก" เฟอร์รารี่ เอฟเอฟ ได้ตั้งราคาจำหน่ายมาตราฐานไว้ที่ $300,000 กับจำนวน 800 คัน ที่จะผลิตในช่วงปีแรก เฟอร์รารี่ เอฟเอฟ มาพร้อมกับเครื่องขนาด 6.3 ลิตร ( 6,262 cc ) V12 มีกำลัง 660 PS (485 kW; 651 hp) ที่ 8,000 rpm และแรงบิดสูงสุด 683 N·m (504 lb·ft) ที่ 6000 rpm เป็นระบบเกียร์อัตโนมัติ 7 จังหวะ เช่นเดียว เอฟ12เบอร์ลิเนตทา, แคลิฟอร์เนีย, 458 อิตาเลีย เอฟเอฟ ชนะรางวัล "เอสเททคาร์แห่งปี 2011" ( Estate Car of the Year 2011 ) จากท็อปเกียร์ และในวันศุกร์ที่ 31 พฤษภาคม ปี ค.ศ. 2013 กระทรวงพลังงานของสหรัฐ ก็ได้มอบรางวัลให้ เฟอร์รารี่ เอฟเอฟ ที่มีขนาดเครื่อง 12 สูบ 6.3 ลิตร กับเกียร์อัตโนมัติ 7 จังหวะ ในฐานะ "รถมิตไซ-คลาส ที่ใช้น้ำมันน้อยที่สุด" (Least Fuel Efficient Car in the midsize class) คู่กับ เบนท์ลีย์ มัวซานน์</doc>
