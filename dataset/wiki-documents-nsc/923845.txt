<doc id="923845" url="https://th.wikipedia.org/wiki?curid=923845" title="สเกตลีลาชิงแชมป์สี่ทวีป">สเกตลีลาชิงแชมป์สี่ทวีป สเกตลีลาชิงแชมป์สี่ทวีป (Four Continents Figure Skating Championships) หรือย่อว่า 4CC เป็นการแข่งขันสเกตลีลาที่จัดขึ้นปีละครั้งโดยสหภาพสเกตนานาชาติ (ISU) การแข่งขันรายการนี้จัดขึ้นครั้งแรกในค.ศ. 1999 เป็นลานแข่งระดับทวีปของกลุ่มประเทศนอกยุโรปอันได้แก่ ทวีปเอเชีย, ทวีปอเมริกา, ทวีปแอฟริกา และทวีปโอเชียเนีย การแข่งขันรายการนี้ได้รับการยอมรับว่าเป็นรายการที่เทียบเท่ากับสเกตลีลาชิงแชมป์ยุโรป โดยจัดการแข่งขันแบ่งออกเป็นสี่ประเภทคือ ชายเดี่ยว, หญิงเดี่ยว, สเกตคู่ และไอซ์แดนซิง ซึ่งที่ผ่านมา เหรียญรางวัลส่วนใหญ่ในรายการนี้ถูกผูกขาดโดยสี่ประเทศอันได้แก่ สหรัฐ, แคนาดา, จีน และญี่ปุ่น</doc>
