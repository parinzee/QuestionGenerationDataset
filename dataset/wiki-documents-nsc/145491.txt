<doc id="145491" url="https://th.wikipedia.org/wiki?curid=145491" title="แสงศักดา กิตติเกษม">แสงศักดา กิตติเกษม แสงศักดา กิตติเกษม เป็นชาวปัตตานี เกิดวันที่ 24 ธันวาคม พ.ศ. 2499 เป็นนักมวยไทยที่มีชื่อเสียงในช่วงก่อน พ.ศ. 2529ประวัติ ประวัติ. แสงศักดาเริ่มชกมวยเมื่ออายุ 14 ปี ขึ้นชกครั้งแรกใช้ชื่อว่า โจหลุยส์ สิงห์สมัย ตระเวนชกในแถบจังหวัดปัตตานีและจังหวัดใกล้เคียงจนมีชื่อเสียงจึงเข้ามาชกในกรุงเทพฯเมื่อ พ.ศ. 2516 มีหลายค่ายมวยต้องการตัวเป็นอย่างมากแต่ทางบิดาและหัวหน้าค่ายสิงห์สมัยไม่ยอมให้ใครจนมาถูกคอและยอมให้มาอยู่กับธรีโชค อัตถากรโกวิท จึงได้เปลี่ยนชื่อเป็นแสงศักดา กิติเกษม แสงศักดาขึ้นชกที่เวทีราชดำเนินได้ชกกับนักมวยชื่อดังหลายคน เช่น ขุนพลน้อย เกียรติสุริยา ชาญศักดิ์ พรทวี จนกระทั่งถูกไล่ลงในการชกกับสายลม ควีนชุมแพ ผู้จัดการของแสงศักดาไม่พอใจเพราะแสงศักดาไม่ได้ล้มมวย จึงเกิดเรื่องกับเจ้าหน้าที่ ผลสุดท้าย แสงศักดาและผู้จัดการถูกสั่งห้ามเข้าเวทีราชดำเนิน จึงย้ายไปชกที่เวทีลุมพินีแทน แสงศักดาได้ชกกับนักมวยชื่อดังอีกหลายคนเช่นชนะบ้านดอน ศิษย์บางพระจันทร์ ชกกับสำราญศักดิ์ เมืองสุรินทร์ 3 ครั้ง ชนะ 1 แพ้ 2 จน พ.ศ. 2529 ชกแพ้มากกว่าชนะจึงตัดสินใจแขวนนวม หันมาเป็นคู่ซ้อมให้กับเมืองชัย กิตติเกษม</doc>
