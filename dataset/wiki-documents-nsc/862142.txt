<doc id="862142" url="https://th.wikipedia.org/wiki?curid=862142" title="ตำบลทองหลาง (อำเภอบ้านใหม่ไชยพจน์)">ตำบลทองหลาง (อำเภอบ้านใหม่ไชยพจน์) ตำบลทองหลาง เป็น ตำบลหนึ่งในอำเภอบ้านใหม่ไชยพจน์อำเภอบ้านใหม่ไชยพจน์ จังหวัดบุรีรัมย์ พื้นที่ส่วนใหญ่อยู่ในการดูแลขององค์การบริหารส่วนตำบลทองหลาง และบางส่วนอยู่ในเขตของเทศบาลตำบลบ้านใหม่ไชยพจน์ ตั้งอยู่ทางทิศตะวันตกเฉียงเหนือของอำเภอบ้านใหม่ไชยพจน์ มีสถานที่สำคัญหลายแห่ง เช่น วัดสระประทุม หนองขอน สวนป่าสิริกิติ์ เป็นต้นประวัติ ประวัติ. ปีพุทธศักราช 2457 บ้านทองหลาง (หนองขอน) ได้รับประกาศจัดตั้งขึ้นเป็นตำบลโดยแยกออกจากตำบลบ้านเป้า ชื่อตำบลทองหลาง อำเภอพุทไธสง จังหวัดบุรีรัมย์ ห่างจากอำเภอพุทไธสงประมาณ 28 กิโลเมตร เมื่อปีพุทธศักราช 2481 กระทรวงมหาดไทย ได้ประกาศแบ่งแยกตำบลทองหลางออกเป็นตำบลหนองแวงอีกหนึ่งตำบล และขณะนั้นตำบลทองหลางมีจำนวน 16 หมู่บ้าน และในปีพุทธศักราช 2530 กระทรวงมหาดไทยได้ประกาศแบ่งแยกตำบลทองหลางออกเป็นตำบลหนองเยืองอีกหนึ่งตำบล จึงเหลืออยู่เพียง 8 หมู่บ้าน ต่อมาแยกตั้งหมู่บ้านขึ้นอีกสองหมู่บ้านคือหมู่ที่ 9 และหมู่ที่ 10 รวมเป็น 10 หมู่บ้าน ต่อมาทางกระทรวงมหาดไทยได้ประกาศยกฐานจากสภาตำบลทองหลางเป็นองค์การบริหารส่วนตำบลทองหลาง ตามพระราชบัญญัติสภาตำบลและองค์การบริหารส่วนตำบล พ.ศ. 2537 เป็นนิติบุคคลเมื่อวันที่ 23 กุมภาพันธ์ พ.ศ. 2540ลักษณะภูมิศาสตร์ภูมิประเทศ ลักษณะภูมิศาสตร์. ภูมิประเทศ. ตำบลทองหลางมีเนื้อที่ประมาณ 29.5 ตารางกิโลเมตร หรือประมาณ 20,975 ไร่ มีลักษณะเป็นที่ราบสลับกับทุ่งกว้าง ประกอบกับดินเหนียว ดินทราย มีป่าไม้ล้มลุกพื้นที่ส่วนมากเหมาะกับการทำเกษตรและเลี้ยงสัตว์ นอกจากนี้ยัง มีลำน้ำที่สำคัญได้แก่ ลำห้วยแอกภูมิอากาศภูมิอากาศ. - ตำบลทองหลางมีสภาพอากาศแบ่งออกเป็น 3 ฤดู ดังนี้- ฤดูร้อน : ปลายเดือนกุมภาพันธ์ ถึง พฤษภาคม - ฤดูฝน : เดือนพฤษภาคม ถึง ตุลาคม - ฤดูหนาว : เดือนพฤศจิกายน ถึง กุมภาพันธ์อาณาเขต อาณาเขต. มีอาณาเขตติดต่อตำบลใกล้เคียงดังนี้ ทิศเหนือ อาณาเขตติดต่อกับตำบลดงเค็ง อำเภอหนองสองห้อง จังหวัดขอนแก่น ทิศใต้ อาณาเขตติดต่อกับตำบลหนองแวง อำเภอบ้านใหม่ไชยพจน์ ทิศตะวันออก อาณาเขตติดต่อกับตำบลแดงใหญ่ อำเภอบ้านใหม่ไชยพจน์ ทิศตะวันตก อาณาเขตติดต่อกับตำบลหนองค่าย อำเภอประทาย จังหวัดนครราชสีมาการแบ่งเขตการปกครอง การแบ่งเขตการปกครอง. ตำบลทองหลางแบ่งออกเป็น 10 หมู่บ้าน ได้แก่1. หมู่ 1 บ้านทองหลาง 2. หมู่ 2 บ้านทองหลาง 3. หมู่ 3 บ้านทองหลาง 4. หมู่ 4 บ้านตลาดแบ้ 5. หมู่ 5 บ้านกอกดอนพยอม 6. หมู่ 6 บ้านหัวหนอง 7. หมู่ 7 บ้านสระแก 8. หมู่ 8 บ้านหัวถนน (บางส่วนอยู่ในเขตเทศบาลตำบลบ้านใหม่ไชยพจน์) 9. หมู่ 9 บ้านหัวศาลา 10. หมู่ 10 บ้านโนนดินแดงสถานที่สำคัญสถานที่ท่องเที่ยวสถานที่สำคัญ. สถานที่ท่องเที่ยว. - วัดสระประทุม - พระพุทโธทัย - บึงหนองขอน</doc>
