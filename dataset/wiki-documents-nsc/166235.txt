<doc id="166235" url="https://th.wikipedia.org/wiki?curid=166235" title="อุมัร อัชชะรีฟ">อุมัร อัชชะรีฟ อุมัร อัชชะรีฟ (; ; 10 เมษายน ค.ศ. 1932 – 10 กรกฎาคม ค.ศ. 2015) เป็นนักแสดงชาวอียิปต์ที่เคยได้รับการเสนอชื่อเข้าชิงรางวัลออสการ์ และเคยได้รับรางวัลลูกโลกทองคำ มีชื่อเสียงจากบทบาทในภาพยนตร์เรื่อง ลอว์เรนซ์ออฟอาระเบีย (Lawrence of Arabia - 1962) คู่กับปีเตอร์ โอ ทูล, ดอกเตอร์ชิวาโก (Doctor Zhivago, 1965) คู่กับจูลี คริสตี และบุษบาหน้าเป็น (Funny Girl, 1968) คู่กับบาร์บารา สไตรแซนด์ อุมัร อัชชะรีฟ เกิดที่เมืองอะเล็กซานเดรีย ประเทศอียิปต์ ในครอบครัวที่นับถือศาสนาคริสต์นิกายโรมันคาทอลิก เชื้อสายเลบานอน เดิมชื่อว่า ไมเคิล ดิมีตรี ชัลฮูบ (Michael Demitri Shalhoub) จบการศึกษาจากมหาวิทยาลัยไคโร เข้าสู่วงการแสดงตั้งแต่ปี ค.ศ. 1953 สมรสกับฟาเตน ฮามามะห์ นักแสดงที่มีชื่อเสียงชาวอียิปต์ ในปี ค.ศ. 1954 เขาเปลี่ยนไปนับถือศาสนาอิสลาม และเปลียนชื่อเป็น อุมัร อัชชะรีฟ มาตั้งแต่นั้น วันที่ 10 กรกฎาคม 2015 เสียชีวิตขณะอายุ 83 ปี</doc>
