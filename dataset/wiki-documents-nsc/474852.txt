<doc id="474852" url="https://th.wikipedia.org/wiki?curid=474852" title="คนทีสอ">คนทีสอ คนทีสอ เป็นสมุนไพรที่มีคุณประโยชน์ต่างๆ มากมาย สมุนไพรชนิดนี้มีชื่อเรียกตามตำรายาไทย ภาคเหนือเรียก คนทีสอขาว จังหวัดเชียงใหม่เรียก ผีเสื้อน้อย ดอกสมุทร จังหวัดสตูลเรียก คุนตีสอ ภาคกลางเรียก ดินสอ จังหวัดเลยเรียก ผีเสื้อ จังหวัดตากเรียก มุดเพิ่ง จังหวัดประจวบคีรีขันธ์เรียก ลีสอลักษณะทางพฤกษศาสตร์ ลักษณะทางพฤกษศาสตร์. คนทีสอ เป็นไม้พุ่มขนาดกลาง สูงประมาณ 3-6 เมตร เปลือกลำต้นเรียบ สีเทา เป็นกระสีดำ แตกเป็นร่องตื้นตามยาว ใบประกอบแบบนิ้วมือ ออกตรงกันข้าม ใบย่อยรูปไข่ปลายแหลม 3 ใบ กว้าง 2.5-3 เซนติเมตร ยาว 4-6 เซนติเมตร ขอบใบเรียบ ปลายแหลม โคนใบสอบ ท้องใบและหลังใบเรียบ หลังใบสีเขียว ท้องใบเป็นสีนวลขาว ดอกเล็กสีม่วงเป็นช่อยาว ออกที่ปลายกิ่ง โคนกลีบดอกเชื่อมติดกัน ปลายแยกเป็น 5 กลีบ กลีบดอกมีขนาดไม่เท่ากัน แบ่งออกเป็น 2 ส่วน ส่วนล่างมี 2 กลีบ ส่วนบนมี 3 กลีบ มีเกสรตัวผู้ 4 อัน กลีบเลี้ยงรูปถ้วย ปลายแยกเป็น 5 แฉก ผลสด รูปทรงกลม แห้ง ผิวเรียบ มีเมล็ดเดียว สีเขียวนวล เป็นพวงช่อ เมล็ดเดี่ยวกลม มีสีน้ำตาลสรรพคุณสรรพคุณ. - ใบ - รสร้อนสุขุมหอม บำรุงน้ำดี ขับเสมหะ บำรุงธาตุ รักษาโรคตับ ขับลม แก้ไอ แก้หืด ฆ่าพยาธิ แก้ริดสีดวงจมูก แก้ลำไส้พิการ ขับเหงื่อ แช่น้ำอาบแก้โรคผิวหนัง ผื่นคัน รักษาอาการสาบคายในกาย แก้พิษฝีใหญ่ แก้พิษสำแลง และพิษต่างๆ ผสมกับเทียน ขมิ้น พริกไทย รับประทานแก้วัณโรค รักษาโรคเกี่ยวกับลำไส้ แช่น้ำอาบแก้ผื่นคันโรคผิวหนัง โรคปวดข้อ ปวดกล้ามเนื้อ และเป็นยาไล่แมลง ดอก รสหอมฝาด แก้ไข้ แก้หืดไอ ฆ่าพยาธิ บำรุงครรภ์มารดา บำรุงน้ำนม - ผล - รสร้อนสุขม แก้คลื่นเหียนอาเจียน แก้ลม ฆ่าพยาธิ แก้หืดไอ แก้ไข้ แก้ริดสีดวงจมูก แก้ปวดตามเนื้อตามข้อ แก้ท้องมาน ขับเหงื่อ - เมล็ด - รสร้อนสุขุม ระงับปวด เจริญอาหาร - ราก - รสร้อนสุขุม แก้ไข้ แก้โรคตับ โรคตา ถ่ายน้ำเหลือง ขับเหงื่อ ขับปัสสาวะ - กระพี้ - รักษาอาการคลื่นเหียนอาเจียน รักษาระดูสตรี - เปลือก - ใช้รักษาอาการไข้ซึ่งมีอาการกระทำให้เย็น รักษาอาการคลื่นเหียน รักษาหญิงระดูพิการ</doc>
