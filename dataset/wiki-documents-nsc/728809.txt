<doc id="728809" url="https://th.wikipedia.org/wiki?curid=728809" title="ถนนหม่อมเจ้าสง่างาม สุประดิษฐ์">ถนนหม่อมเจ้าสง่างาม สุประดิษฐ์ ถนนหม่อมเจ้าสง่างาม สุประดิษฐ์ () เป็นถนนสายสั้น ๆ สายหนึ่งในท้องที่แขวงมีนบุรี เขตมีนบุรี กรุงเทพมหานคร มีขนาด 6 ช่องทางจราจร ไม่มีเกาะกลาง ระยะทางยาว 1,105 เมตร มีจุดเริ่มต้นจากถนนรามอินทรา มุ่งไปทางทิศตะวันออกเฉียงใต้ ผ่านลำรางบึงกระเทียม เข้าเขตนิคมอุตสาหกรรมบางชัน และไปสิ้นสุดที่ถนนเสรีไทยฝั่งตรงข้ามซอยเสรีไทย 60 (วัดบำเพ็ญเหนือ) ถนนหม่อมเจ้าสง่างาม สุประดิษฐ์เดิมมีฐานะเป็นซอยรามอินทรา 78 (บึงกระเทียม) เป็นซอยขนาด 2 ช่องทางจราจร ต่อมาทางการได้ปรับปรุงและขยายเป็นถนน 6 ช่องทางจราจร มีชื่อเรียกกันทั่วไปว่า "ถนนบึงกระเทียม" ในปี พ.ศ. 2545 คณะกรรมการกลางตั้งชื่อถนน ซอย วงเวียน ทางแยกของเขตมีนบุรีเสนอให้ตั้งชื่อว่า "ถนนหม่อมเจ้าสง่างาม สุประดิษฐ์" เพื่อเป็นเกียรติแก่หม่อมเจ้าสง่างาม สุประดิษฐ์ ข้าหลวงรักษาราชการเมืองมีนบุรีและผู้ว่าราชการเมืองมีนบุรีพระองค์แรก กรุงเทพมหานครจึงอนุมัติให้ถนนสายนี้ใช้ชื่อดังกล่าวเชิงอรรถและอ้างอิง</doc>
