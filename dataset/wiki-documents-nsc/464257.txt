<doc id="464257" url="https://th.wikipedia.org/wiki?curid=464257" title="หืน">หืน หืน เป็นเครื่องดนตรีโบราณชนิดหนึ่ง มีลักษณะกึ่งเป่ากึ่งดีด มีทั้งที่ทำด้วยไม้ไผ่และโลหะเซาะร่องตรงกลางเป็นลิ้นในตัว เวลาเล่นประกบหืนเข้ากับปาก ดีดที่ปลายข้างหนึ่งด้วยนิ้วหัวแม่มือ หรือนิ้วชี้ อาศัยกระพุ้งปากเป็นกล่องเสียง ทำให้เกิดเสียงสูงต่ำตามขนาดของกระพุ้งปากที่ทำ สามารถดีดเป็นเสียงแท้คล้ายเสียงคนออกเสียงสระ นิยมเล่นกันในพวกชนเผ่ามูเซอเรียกชื่อว่า เปี๊ยะ เครื่องดนตรีชนิดนี้มีในต่างประเทศด้วย เช่น แถบมองโกเลีย ปาปัวนิวกินี แอฟริกา และยุโรป</doc>
