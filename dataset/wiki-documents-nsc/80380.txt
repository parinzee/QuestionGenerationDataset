<doc id="80380" url="https://th.wikipedia.org/wiki?curid=80380" title="กัง แซชุล">กัง แซชุล กัง แซชุล (; ) เป็นนักมวยสากลอาชีพชาวเกาหลีใต้ในระดับที่มีชื่อเสียงคนแรกของเกาหลีใต้ประวัติ ประวัติ. กัง แซชุล เคยชกกับนักมวยไทยมาแล้วถึง 3 คน เป็นการชกที่เกาหลีใต้ 1 ครั้ง และที่เวทีราชดำเนินอีก 2 ครั้ง โดยครั้งแรกในปี พ.ศ. 2498 กัง แซ ชุล แพ้เคะแนน ออมทรัพย์ แหลมฟ้าผ่า ที่เวทีราชดำเนิน ครั้งที่ 2 พ.ศ. 2501 พบกับ พันธ์ศักดิ์ วิถีชัย เจ้าของฉายา " กระทิงดำ " ที่กรุงโซลเมืองหลวงของประเทศ โดยที่ กัง แซ ชุล เป็นโปรโมเตอร์จัดการชกเอง โดยขณะนั้นพันธ์ศักดิ์เป็นทหารไทยที่ไปประจำการอยู่ที่เกาหลีใต้ในระหว่างเหตุการณ์สงครามเกาหลี ผลปรากฏว่าพันธ์ศักดิ์เป็นฝ่ายแพ้คะแนนไป หลังการชกมีเหตุวิวาทตะลุมบอนกันเกิดขึ้นระหว่างทหารเกาหลีใต้และทหารไทยที่เข้ามาเชียร์ทั้งคู่ เนื่องจากมีเหตุระหองระแหงกันเล็กน้อยซึ่งไม่เกี่ยวกับการชก เหตุสงบลงได้เมื่อได้ทหารของสหประชาชาติเข้ามาห้าม หลังจากนั้น กัง แซ ชุล ได้พัฒนาฝีมือขึ้นมาจนได้ครองแชมป์ภาคตะวันออกไกล (OBF) รุ่นมิดเดิลเวท เทียมบุญ อินทรบุตร โปรโมเตอร์ชื่อดังของไทยขณะนั้นจัดให้เดินทางมาชกที่ประเทศไทยอีกครั้ง โดยพบกับ เขียวหวาน ยนตรกิจ ในวันที่ 13 พฤศจิกายน พ.ศ. 2504 ที่เวทีราชดำเนิน โดยเป็นการชิงแชมป์ภาค ฯ ผลการชก กัง แซ ชุล เป็นฝ่ายแพ้แตกไปเพียงยกที่ 2 เท่านั้น โดยการชกครั้งนี้กระทำต่อหน้าพระพักตร์พระบาทสมเด็จพระเจ้าอยู่หัวด้วย</doc>
