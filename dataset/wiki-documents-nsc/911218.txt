<doc id="911218" url="https://th.wikipedia.org/wiki?curid=911218" title="The Wall กำแพงพลิกชีวิต">The Wall กำแพงพลิกชีวิต The Wall กำแพงพลิกชีวิต หรือเป็นที่รู้จักกันในชื่อ The Wall เป็นรายการโทรทัศน์ประเภทเกมโชว์แนวทายปัญหา (ควิซโชว์) มีรูปแบบต้นฉบับมาจากรายการ ของประเทศสหรัฐอเมริกา ภายใต้ลิขสิทธิ์ของ ซื้อลิขสิทธิ์และผลิตโดย บริษัท เดอะ วัน เอ็นเตอร์ไพรส์ จำกัด และ บริษัท มีมิติ จำกัด ซึ่งนำมาดัดแปลง และใช้ภาษาไทยกับภาษาอังกฤษแทน ตามแบบฉบับของสหรัฐอเมริกาโดยมี วุฒิธร มิลินทจินดา (วู้ดดี้) เป็นผู้ดำเนินรายการรูปแบบและกติกาของรายการ รูปแบบและกติกาของรายการ. รูปแบบหลักของรายการจะเป็นการตอบคำถามความรู้ทั่วไป โดยในแต่ละข้อจะมีการปล่อยลูกบอลลงมาใน The Wall ถ้าตอบคำถามถูก ลูกบอลจะเปลี่ยนเป็นสีเขียวและจะได้รับเงินรางวัลสะสมในบัญชี The Wall แต่ถ้าหากตอบผิด ลูกบอลจะเปลี่ยนเป็นสีแดงและจะหักเงินรางวัลออกจากบัญชี The Wall เช่นกัน (บัญชี The Wall ไม่สามารถติดลบได้ ซึ่งถ้าลูกบอลสีแดงหักเงินออกจนติดลบ เงินรางวัลจะกลายเป็น 0 บาทแทนในการหักเงินครั้งนั้น) เงินรางวัลสูงสุดที่สามารถเป็นไปได้ คือกว่า 6,000,000 บาท ในตอนที่ 17 เป็นต้นไป (เดิมที่ใน 16 ตอนแรกที่กว่า 5,000,000 บาท) โดยในแต่ละสัปดาห์จะมีการแบ่งรอบการตอบคำถามออกเป็นทั้งหมดสามรอบ ดังนี้รอบที่ 1 : Free Fall รอบที่ 1 : Free Fall. ในรอบนี้ The Wall จะถามคำถามความรู้ทั่วไปทั้งหมด 5 ข้อ ซึ่งมี 2 ตัวเลือก โดยลูกบอลจะถูกวางไว้ที่ตำแหน่ง 1, 4, และ 7 เมื่อพิธีกรอ่านคำถามและตัวเลือกจบ ลูกบอลจะถูกปล่อยลงมาทันที ผู้เข้าแข่งขันต้องช่วยกันเลือกคำตอบก่อนที่ลูกบอลลูกแรกจะลงไปในช่องเงินรางวัล ซึ่งเงินรางวัลที่ทำได้ในรอบนี้จะเป็นเงินรางวัลการันตีขั้นต้นสำหรับการทำสัญญากับทางรายการ เงื่อนไขหลักในการผ่านรอบนี้ คือผู้เข้าแข่งขันต้องมีเงินรางวัลสะสมบน The Wall ขั้นต่ำ 1 บาท ถึงจะสามารถเล่นในรอบต่อไปได้ แต่ถ้าผู้เข้าแข่งขันไม่มีเงินรางวัลสะสมหลังจบรอบนี้ จะถือว่าตกรอบทันที ผู้เข้าแข่งขันมีโอกาสทำเงินรางวัลจากรอบนี้สูงสุดที่ 300,000 บาท เงินรางวัลในรอบนี้มีตั้งแต่ 1 บาท ไปจนถึง 20,000 บาท เรียงลำดับตามนี้รอบที่ 2 รอบที่ 2. ตั้งแต่รอบนี้ผู้เข้าแข่งขันจะถูกแยกจากกัน โดยหนึ่งคนจะเป็นคนเข้าไปที่ห้องตอบคำถามที่อยู่ด้านหลังของกำแพง ซึ่งจะถูกตัดขาดไม่สามารถสื่อสารกับโลกภายนอกได้ และอีกหนึ่งคนจะเป็นคนเล่นหน้า The Wall โดยผู้เล่นต้องเก็งว่าผู้ที่อยู่ในห้องจะตอบคำถามถูกหรือไม่โดยการเลือกตำแหน่งที่จะวางลูกบอลก่อนการตอบคำถามจาก 1 ถึง 7 (โดยจะได้เห็นตัวเลือกของคำถามนั้นก่อน) โดยหลังจากแยกกันแล้ว The Wall จะให้ลูกบอลฟรีทั้งหมด 4 ลูก โดย 2 ลูกแรกจะเป็นสีเขียว ซึ่งจะปล่อยพร้อมกันจากตำแหน่งที่เลือกไว้ และจะเป็นเงินรางวัลตั้งต้นสะสมในบัญชี The Wall สำหรับรอบนี้ และอีก 2 ลูก The Wall จะขอหักเงินรางวัลกลับคืนในช่วงท้ายรอบ โดยการปล่อยลูกบอลสีแดงในตำแหน่งเดียวกับตำแหน่งที่วางลูกบอลสีเขียวก่อนหน้านี้ ระหว่างทางผู้ที่อยู่ในห้องตอบคำถามจะถูกถามคำถามทั้งหมดสามข้อ ซึ่งมี 3 ตัวเลือก และในข้อสองกับข้อสาม พิธีกรจะให้ข้อเสนอ Double Up (ในคำถามข้อที่ 2) และ Triple Up (ในคำถามข้อที่ 3) กับผู้เล่นหน้า The Wall ซึ่งเป็นการวางลูกบอลพร้อมกันสองลูก และสามลูกในตำแหน่งเดียวกันตามลำดับ เงินรางวัลจะเพิ่มขึ้นหรือลดลงตามจำนวนลูกบอลที่วางไว้ ผู้เข้าแข่งขันมีโอกาสทำเงินรางวัลสะสมในบัญชี The Wall จากรอบนี้สูงสุดที่ 800,000 บาท เงินรางวัลในรอบนี้มีตั้งแต่ 1 บาท ไปจนถึง 100,000 บาท เรียงลำดับตามนี้รอบที่ 3 รอบที่ 3. ในรอบนี้ผู้เข้าแข่งขันจะยังคงถูกแยกจากกัน แต่จำนวนลูกบอลฟรีที่ได้จาก The Wall จะเพิ่มขึ้นเป็น 6 (ตั้งแต่ตอนที่ 17 เป็นต้นมาได้เพิ่มเป็น 8 ลูก) ลูก โดย 3 ลูกแรกจะเป็นสีเขียว (ภายหลังเป็น 4 ลูก) ซึ่งเป็นเงินรางวัลตั้งต้นสะสมในบัญชี The Wall สำหรับรอบนี้ โดยจะปล่อยทีละลูกจากตำแหน่งที่เลือกไว้ และอีก 3 ลูก (ภายหลังเป็น 4 ลูก) The Wall จะขอหักเงินรางวัลกลับคืนในช่วงท้ายรอบ โดยการปล่อยลูกบอลสีแดงในตำแหน่งเดียวกับตำแหน่งที่ปล่อยลูกบอลสีเขียวก่อนหน้านี้ตามลำดับ กติกาในรอบนี้ยังคงเหมือนรอบที่แล้ว คือผู้เล่นในห้องตอบคำถามจะต้องตอบคำถามสามข้อ ซึ่งในรอบนี้มี 4 ตัวเลือก และเช่นกัน ในข้อสองกับข้อสาม พิธีกรจะยังให้ข้อเสนอ Double Up และ Triple Up ให้กับผู้เล่นหน้า The Wall อีกด้วย ผู้เข้าแข่งขันมีโอกาสทำเงินรางวัลสะสมในบัญชี The Wall จากรอบนี้สูงสุดที่ 5,000,000 บาท ในตอนที่ 17 เป็นต้นไป (เดิมที่ใน 16 ตอนแรกที่ 4,500,000 บาท) เงินรางวัลในรอบนี้มีตั้งแต่ 1 บาท ไปจนถึง 500,000 บาท เรียงลำดับตามนี้การตัดสินใจครั้งสุดท้าย การตัดสินใจครั้งสุดท้าย. ก่อนการขอหักเงินคืนจากบัญชี The Wall โดยการปล่อยลูกบอลสีแดง 3 ลูกสุดท้าย (4 ลูกสุดท้ายตั้งแต่ตอนที่ 17) ในรอบที่ 3 พิธีกรจะสรุปเงินรางวัลการันตีที่จะได้รับ โดยเงินรางวัลสะสมในรอบที่ 1 จะเป็นเงินการันตีตั้งต้น และในรอบที่ 2 และ 3 ถ้าตอบคำถามถูก จะได้เงินรางวัลการันตีเพิ่มขึ้นอีกข้อละ 10,000 บาท สูงสุดที่ 60,000 บาท เงินทั้งสองก้อนจะรวมแล้วเป็นเงินรางวัลการันตีที่อยู่ในสัญญา เงินการันตีเป็นไปได้มากสุดที่ 360,000 บาท โดยพิธีกรจะส่งสัญญาการันตีเข้าไปให้ผู้เล่นที่อยู่ในห้องตอบคำถาม ทั้งนี้ผู้เล่นในห้องตอบคำถามจะยังไม่ทราบว่าตัวเองตอบคำถามถูกกี่ข้อ รวมถึงจำนวนเงินทั้งหมดในสัญญาการันตีและในบัญชี The Wall และในขณะเดียวกันผู้เล่นที่เล่นหน้า The Wall ก็จะไม่มีสิทธิ์รับรู้การตัดสินใจในครั้งนี้เช่นกันจนกว่าการปล่อยลูกบอลสีแดงสี่ลูกจะเสร็จสิ้น ถ้าหากผู้เล่นในห้องตอบคำถามเลือก "เซ็นสัญญา" กับทางรายการผู้เข้าแข่งขันจะได้รับเงินรางวัลการันตีกลับไป แต่ถ้าเลือก "ฉีกสัญญา" ผู้เข้าแข่งขันจะได้รับเงินรางวัลสะสมในบัญชี The Wall ที่เหลืออยู่กลับไปทั้งหมดรายชื่อตอน</doc>
