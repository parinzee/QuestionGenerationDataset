<doc id="780353" url="https://th.wikipedia.org/wiki?curid=780353" title="องค์การแก้ว">องค์การแก้ว องค์การแก้ว (อ.ก.) เป็นรัฐวิสาหกิจของไทยในอดีต สังกัดกระทรวงกลาโหม ก่อตั้งขึ้นครั้งแรกเมื่อปี พ.ศ. 2498 เพื่อประกอบการอุตสาหกรรมประเภทแก้วและวัตถุทนไฟ อันเป็นประโยชน์แก่ราชการทหารและประชาชน และเพื่ออำนวยความสะดวกให้มีพอใช้ทั้งในยามปกติและยามสงคราม และยุบเลิกกิจการตามพระราชกฤษฎีกายุบเลิกองค์การแก้ว พ.ศ. 2543ประวัติ ประวัติ. องค์การแก้ว จัดตั้งขึ้นตามพระราชกฤษฎีกาจัดตั้งองค์การแก้ว พ.ศ. 2498 ซึ่งประกาศในราชกิจจานุเบกษา เมื่อวันที่ 19 กรกฎาคม พ.ศ. 2498 มีวัตถุประสงค์เพื่อจัดตั้งเป็นโรงงานอุตสาหกรรมแก้วและวัตถุทนไฟ รวมถึงธุรกิจเกี่ยวเนื่อง โดยกำหนดเงินทุนแรกจัดตั้งขององค์การแก้วคือ 50,000,000 บาท จากเงินงบประมาณเดิมของโรงงานแก้วและวัตถุทนไฟ กรมการอุตสาหกรรมทหาร สำนักงานปลัดกระทรวงกลาโหม ต่อมาในปี พ.ศ. 2543 ได้มีพระราชกฤษฎีกายุบเลิกองค์การแก้ว พ.ศ. 2543 ให้ยุบเลิกกิจการองค์การแก้ว เนื่องจากสถานการณ์ทางเศรษฐกิจเปลี่ยนแปลงไป องค์การแก้วจึงไม่จัดว่าเป็นกิจการเพื่อความมั่นคงของประเทศอีกต่อไป อีกทั้งมีเอกชนประกอบกิจการประเภทดังกล่าวเพิ่มมากขึ้น โดยองค์การแก้ว สิ้นสุดลงในวันถึงที่สุดแห่งการชำระบัญชี เมื่อวันที่ 30 สิงหาคม พ.ศ. 2547ผลการดำเนินกิจการ ผลการดำเนินกิจการ. ในปี พ.ศ. 2542 องค์การแก้ว มีรายได้จากการดำเนินกิจการ จำนวน 292.78 ล้านบาท ผลการดำเนินกิจการภาพรวม ขาดทุนจำนวน 26.26 ล้านบาท</doc>
