<doc id="531255" url="https://th.wikipedia.org/wiki?curid=531255" title="คิม จง-ฮย็อน">คิม จง-ฮย็อน คิม จง-ฮย็อน (8 เมษายน ค.ศ. 1990 – 18 ธันวาคม ค.ศ. 2017) รู้จักกันในชื่อที่ใช้ในวงการคือ จงฮย็อน เป็นนักร้องนักแต่งเพลงชาวเกาหลีใต้ นักจัดรายการวิทยุ และนักเขียน เขาเป็นหนึ่งในสมาชิกและนักร้องเสียงหลักของวงบอยแบนด์เกาหลีใต้วง ชายนี ที่ได้เข้าร่วมกับโปรเจกต์กลุ่มนักร้องบัลลาด S.M. THE BALLAD และยังได้เดบิวต์เป็นศิลปินเดี่ยวภายใต้ค่าย SM เอนเตอร์เทนเมนต์อาชีพ2008–2014: การเริ่มต้นอาชีพในวงการบันเทิง อาชีพ. 2008–2014: การเริ่มต้นอาชีพในวงการบันเทิง. คิม จง-ฮย็อน เคยมีวงดนตรีแนวฟังก์กับเพื่อนสมัยเรียนตอนเด็ก ๆ โดยเขามีหน้าที่ในวงคือร้องคอรัส และเล่นเบสให้กับวง ซึ่งขณะนั้นเองความสนใจในเรื่องดนตรีทำให้เขาลงทุนเก็บเงินค่าขนมเพื่อไปซื้อกีต้าร์และแอบไปออดิชั่นอย่างลับ ๆ โดยช่วงแรก ๆ นั้นคุณพ่อและคุณแม่ของเขาต่อต้านทางเลือกนี้ของจงฮย็อนเป็นอย่างมาก แต่สุดท้ายแล้วทั้งสองก็ยอมรับในความสามารถของลูกชาย และได้สนับสนุนความฝันของจงฮย็อนโดยการให้เขาได้ย้ายไปเรียนที่โรงเรียนทางดนตรีโดยเฉพาะ เมื่อมีโอกาสไปออกงานประกวดวงดนตรีของโรงเรียนที่กรุงโซล จง-ฮย็อน ก็ได้รับการแคสติ้งให้เข้าสังกัดค่าย SM เอนเตอร์เทนเมนต์ เขามีความมุ่งมั่นที่อยากจะเป็นนักแต่งเพลงและมีเป้าหมายที่จะเป็นศิลปินที่ประสบความสำเร็จทางด้านดนตรีเป็นอย่างมาก ก่อนเดบิวต์เจ้าตัวเคยร่วมร้องเพลง “Wrongly Given Love” ในอัลบั้มเพลงภาษาจีนของอดีตรุ่นพี่ในค่ายเดียวกันอย่าง จาง ลี่อิ่น หลังจากใช้ชีวิตเป็นเด็กฝึกในค่ายอยู่ตั้งแต่อายุ 13 ปี จงฮย็อนได้เข้ามาเป็นหนึ่งในสมาชิกของวงเคป็อปชื่อดังอย่าง ชายนี (SHINee) ซึ่งมีสมาชิกอยู่ทั้งหมด 5 คนได้แก่ จงฮย็อน, อนยู, คีย์, มินโฮ และ แทมิน พวกเขาได้รับการเปิดตัวเป็นศิลปินใหม่ของค่ายเมื่อวันที่ 25 พฤษภาคม ในปี ค.ศ. 2008 ด้วยเพลงโปรโมทที่มีเนื้อหาน่ารักสมวัยอย่างเพลง “Replay“ ที่ถูกปล่อยสู่สายตาสาธารณชนในวันที่ 23 พฤษภาคมภายในปีเดียวกัน หลังจากได้เดบิวต์ในนามวงชายนีแล้ว จงฮย็อนได้มีส่วนร่วมในการเขียนเนื้อร้องและทำนองเพลงมากมาย หากพูดถึงอุตสาหกรรมบันเทิงของเกาหลีที่มีศิลปินและกลุ่มนักร้องไอดอลเพิ่มขึ้นอย่างนับไม่ถ้วนตั้งแต่ช่วงแรกที่ชายนีเดบิวต์จนถึงปัจจุบันแล้วนั้นก็ถือได้ว่า จงฮย็อน คือศิลปินที่มีความสามารถในด้านดนตรีรอบด้านและได้รับการยอมรับจากคนมากมาย เป็นกำลังหลักสำคัญให้กับวงจนประสบความสำเร็จ2015–2016: BASE และ She Is2017–2018: Story Op.2 และ Poet | Artistภาพลักษณ์ในสาธารณะชีวิตส่วนตัวการศึกษาชีวิตส่วนตัว. การศึกษา. - โรงเรียนประถมศึกษาชังชิน - โรงเรียนมัธยมศึกษาตอนต้นทงซ็อง - โรงเรียนมัธยมดนตรีศึกษาแห่งโซล - สอบวัดความสามารถทางวิชาการของโรงเรียนมัธยมปลาย - มหาวิทยาลัยช็องอุน ภาควิชาดนตรีปฏิบัติ - มหาวิทยาลัยมย็องจี เอกภาพยนตร์และมิวสิคัล - มหาวิทยาลัยมย็องจี เอกภาพยนตร์และมิวสิคัลเหตุการณ์ต่าง ๆ เหตุการณ์ต่าง ๆ. จงฮย็อนออกจากโรงเรียนตอนเทียบชั้นได้เกรด 10 หรือ มัธยมปลายปีที่ 4 เพื่อทำตามความฝันและย้ายเข้าไปเรียนในโรงเรียนทางเลือกที่สอนศาสตร์ทางด้านดนตรีโดยเฉพาะ ในวันที่ 20 ตุลาคม ปี 2010 จงฮย็อนและนักแสดงสาว ชิน เซ-คย็อง ถูกพบเห็นโดยสื่อในขณะที่กำลังออกเดทกันในที่สาธารณะ โดยมีภาพบางส่วนของทั้งคู่ได้ถูกปล่อยออกมา ทางบริษัทของทั้งสองคนได้ออกมายืนยืนในความสัมพันธ์ของทั้งคู่ว่าที่กำลังคบหาดูใจกันอยู่นั้นเป็นความจริงในวันที่ 26 ตุลาคม หลังจากระยะเวลา 9 เดือนที่คบหากัน จงฮย็อน และ ชิน เซ-คย็อง ก็ได้เลิกรากันในที่สุด ทั้งคู่ได้ลดสถานะเหลือเพียงเพื่อนที่ดีต่อกันด้วยเหตุผลที่ว่าตารางงานและเวลาของทั้งสองคนนั้นไม่ตรงกัน ข่าวการเลิกราของจงฮย็อน และ ชิน เซ-คย็อง ถูกปล่อยมาในเดือนมิถุนายน ปี 2011 ในวันที่ 1 เมษายน ปี 2013 จงฮย็อนได้ประสบอุบัติเหตุทางรถยนต์และบาดเจ็บบริเวณจมูก ทางค่าย SM เอนเตอร์เทนเมนต์ได้ออกมาแจ้งว่าเขาต้องเข้ารับการผ่าตัดเพื่อรักษาตัวจากอุบัติเหตุครั้งนั้น และเนื่องด้วยภายในตอนนั้นเองชายนีกำลังอยู่ในช่วงโปรโมทเพลงจากอัลบั้มเต็มชุดที่ 3 คือเพลง 'Why So Serious' ทำให้จงฮย็อนต้องพักฟื้นโดยที่ไม่ได้เข้าไปเป็นส่วนหนึ่งในการโปรโมทรวมถึงยังพลาดการถ่ายทำเอ็มวีเพลงอีกด้วย แต่อย่างไรก็ดีจงฮย็อนได้กลับเข้ามาร่วมแสดงบนเวทีในรายการเพลงร่วมกับสมาชิกคนอื่น ๆ อีกครั้งในสัปดาห์สุดท้ายของการโปรโมท ในเดือนธันวาคม ปี 2013 นั้นมีเหตุการณ์การประท้วงเพื่อมุ่งเน้นเกี่ยวกับความไม่เสมอภาคทางเพศในสังคมของเกาหลีใต้ จงฮย็อนได้เปลี่ยนรูปประจำตัวแอคเคาท์ทวิตเตอร์ส่วนตัวของเขาเป็นรูปข้อความที่ถูกเขียนขึ้นด้วยลายมือโดยผู้ประท้วงที่เป็นนักศึกษามหาวิทยาลัยซึ่งเป็นไบเซ็กชวลหรือกลุ่มคนรักร่วมเพศ ข้อความนั้นแสดงถึงความรัดกุมทางวัฒนธรรมของประเทศเกาหลีใต้ที่สร้างบรรทัดฐานทางสังคม กีดกันและเลือกปฏิบัติต่อชาว LGBT จงฮย็อนได้ให้กำลังใจกลุ่มคนเหล่านี้ เขาส่งข้อความไปขอบคุณนักศึกษาคนนั้นที่ออกมาเป็นเสียงแทนให้ใครหลาย ๆ คน และได้กล่าวอีกว่า "ความแตกต่างไม่ได้หมายความว่ามันเป็นสิ่งที่ผิด" โดยการเลือกที่จะเข้าไปมีส่วนร่วมแสดงความคิดเห็นของจงฮย็อนในครั้งนี้ได้รับผลตอบรับจากสาธารณะในทั้งแง่บวกและแง่ลบการเสียชีวิต การเสียชีวิต. ในเดือนธันวาคม ปี ค.ศ. 2017 ได้มีรายงานว่าจงฮย็อนได้เช่าอพาร์ตเมนต์ห้องหนึ่งในแขวงช็องดัม, เขตคังนัมในกรุงโซลเป็นจำนวนสองวันด้วยกัน เขาได้เช็คอินเข้าห้องพักในเวลาเที่ยงตรงตามเวลาท้องถิ่นประเทศเกาหลีใต้ ในวันที่ 18 ธันวาคม 2017 และภายในวันเดียวกันนั้นเองเวลา 16:42 น. พี่สาวแท้ ๆ ของจงฮย็อน คิม โซ-ดัม ได้ทำการติดต่อสายด่วนเหตุฉุกเฉินเพราะคิดว่าจงฮย็อนได้คิดฆ่าตัวตาย เนื่องจากเธอได้รับข้อความจากน้องชายของเธอผ่านแอปพลิเคชันแชท คาคาโอทอล์ก โดยเนื้อความบางส่วนนั้นได้มีเนื้อหาทำนองว่า “ลาครั้งสุดท้าย” และ “บอกสิว่าผมทำดีแล้ว” จงฮย็อนถูกพบเห็นครั้งสุดท้ายในร้านสะดวกซื้อบริเวณใกล้เคียงอพาร์ตเมนต์ที่เขาเช่า ร่างของจงฮย็อนถูกพบโดยเจ้าหน้าที่ฉุกเฉินในสภาพหมดสติ เวลาประมาณ 18:10 น. ในอพาร์ตเมนต์ที่ถูกเช่าชั่วคราว เขาถูกนำตัวไปส่งที่โรงพยาบาลของมหาวิทยาลัยค็อนกุกซึ่งอยู่ใกล้ที่สุดในภาวะหัวใจหยุดเต้น จงฮย็อนได้รับการ CPR ฉุกเฉินโดยทันที แต่อย่างไรก็ตามการช่วยฟื้นคืนชีพนั้นล้มเหลว จงฮย็อนได้ถูกประกาศว่าเสียชีวิตที่โรงพยาบาลเวลาโดยประมาณ 18:32 น. ด้วยอายุตามสากลคือ 27 ปี จากการสืบสวนเชื่อว่าจงฮย็อนได้เสียชีวิตลงจากการสูดดมควันพิษเข้าปอดเป็นจำนวนมากเกินไป เนื่องจากทีมกู้ภัยได้ค้นพบก้อนถ่านถูกเผาอยู่ในกระทะขณะที่เข้าไปถึงอพาร์ตเมนต์ที่จงฮย็อนอยู่ ตำรวจได้ออกมาแถลงการว่าจะไม่มีการชันสูตรศพ โดยการตัดสินใจนี้เป็นไปตามความต้องการของครอบครัวของจงฮย็อนเอง รวมถึงได้ประกาศสาเหตุการเสียชีวิตของจงฮย็อนว่ามีความเป็นไปได้ที่จะตั้งใจฆ่าตัวตาย การจากไปของจงฮย็อนถูกเชื่อมโยงกับโรคซึมเศร้าโดยสื่อสาธารณะและข้อมูลในอดีตต่าง ๆ มากมาย ภายหลังจากการเสียชีวิตของเขา นักร้องชาวเกาหลีใต้ที่ชื่อว่า Nine9 จากวง Dear Cloud ซึ่งเป็นเพื่อนสนิทของจงฮย็อน ได้โพสต์ถึงจงฮย็อนลงบนแอคเคาท์อินสตาแกรมส่วนตัวรวมถึงได้เปิดเผยจดหมายจากจงฮย็อนที่คาดว่าจะเป็นจดหมายลาครั้งสุดท้ายของเขา ซึ่งถูกส่งให้เธอราว ๆ สองถึงสามวันก่อนการแสดงคอนเสิร์ตเดี่ยวของจงฮย็อนในวันที่ 9 ธันวาคม ข้อความภายในจดหมายกล่าวโดยสรุปนั้นมีเนื้อหาเกี่ยวกับ การ "ถูกกลืนกิน" โดยความหดหู่จากโรคซึมเศร้า การรักษาที่ไม่เห็นผลและไม่ได้รับการปฏิบัติอย่างจริงจังภายในสังคม รวมถึงความทรมานของเขาในขณะที่ตนเองมีสถานะเป็นบุคคลที่มีชื่อเสียง Nine9 เปิดเผยว่าเธอกังวลกับข้อความที่ได้รับมาก ทางต้นสังกัดของเธอเองก็ได้แนะนำให้พยายามคอยติดต่อกับจงฮย็อนไว้ เธอพยายามที่จะช่วยเขาแล้ว แต่ทั้งหมดนี้เองการจากไปของจงฮย็อนก็เกิดเพียงจากการสะสมมาเป็นระยะเวลานานซึ่งไม่ได้รับการปกป้อง และเป็นความล่าช้าของการช่วยเหลือเท่านั้น ในวันที่ 21 ธันวาคม วันสุดท้ายตามประเพณีของการจัดงานศพตามวัฒนธรรมเกาหลี หลังจากที่มีคนดังในวงการและแฟนคลับจำนวนมากเข้าร่วมไว้อาลัย ร่างของจงฮย็อนถูกย้ายจากโรงพยาบาลไปจัดงานตามประเพณีแบบส่วนตัวโดยสงวนแค่สมาชิกครอบครัวและคนสนิทเท่านั้นที่สามารถเข้าร่วมได้ รวมถึงมีการรายงานว่าร่างของจงฮย็อนได้ถูกนำฝังในสถานที่ซึ่งไม่ถูกเปิดเผยเหตุการณ์หลังความสูญเสีย เหตุการณ์หลังความสูญเสีย. หลังจากจงฮย็อนได้เสียชีวิตลงชื่อของเขาได้ขึ้นอันดับค้นหาสูงสุดในทวิตเตอร์ พร้อมทั้งแฮชแท็กเช่น "#StayStrongShawols" (เป็นการให้กำลังใจแฟนคลับของวงชายนี) และ "#YouDidWellJonghyun." (เพื่อขอบคุณจงฮย็อนที่ทำงานหนักเสมอมา) การจากไปของเขารวมถึงกรณีของโรคซึมเศร้าได้ถูกยกขึ้นเป็นกรณีตัวอย่างที่สะท้อนให้เห็นถึงความกดดันการแข่งขันภายในอุตสาหกรรมเพลงและการทำธุรกิจของประเทศเกาหลีใต้ เพลงของจงฮย็อน "Lonely" ได้ขึ้นเป็นอันดับต้น ๆ บนชาร์ตเพลงรวมถึงยอดดาวน์โหลดต่าง ๆ เองก็เพิ่มขึ้นทันทีอย่างมหาศาลได้อย่างไม่ยากลำบากนัก เพลงของเขาได้กลับเข้าสู่กระแสและทะยานขึ้นอันดับ 1 บนชาร์ตเพลงแห่งชาติ แกออน เช่นเดียวกับผลงานอัลบั้มชุดของเขา ก็ได้ขึ้นมาอยู่บนอันดับที่ 7 บนชาร์ตยอดขายอัลบั้มด้วยเช่นกัน อัลบั้มเดี่ยวชุดแรกของเขา อยู่ในอันดับที่ 4 ผลงานของเขาได้เข้าสู่ชาร์ต บิลบอร์ด ชาร์ตเพลงระดับโลกในอันดับดิจิตอลที่ 6 และอันดับที่ 5 ในชาร์ตดิจิตอลอัลบั้มได้อย่างน่าใจหาย ทางสถานีโทรทัศน์เกาหลีใต้ JTBC มีกำหนดที่จะฉาย Night Goblin รายการที่จงฮย็อนได้เข้าร่วมไว้ก่อนเสียชีวิตในวันที่ 24 ธันวาคม 2017 อย่างไรก็ดีทางสถานีก็ได้ตัดสินใจที่จะยกเลิกและไม่ทำการเผยแพร่เทปออนแอร์นั้นออกไป เช่นกันกับเครือรายการวิทยุของสถานี MBC พูรึนบัม ได้มีแผนกำหนดวันที่จะเปิดเทปบันทึกย้อนหลังระหว่างที่จงฮย็อนได้ดำรงหน้าที่ดีเจทั้งหมดเพื่อเป็นการไว้อาลัยแด่เขาในวันที่ 21 ธันวาคม แต่จากการพิจารณาอย่างถี่ถ้วนแล้วสุดท้ายก็ต้องยกเลิกไปด้วยเหตุผลที่เป็นไปได้ว่าอาจจะเกิดผลกระทบตามมาหากเปิดเทปบันทึกย้อนหลังที่มีเสียงของไอดอลหนุ่มออกไป หากทำเช่นนั้นอาจจะไปกระทบกระเทือนจิตใจของใครมากมายได้ เดิมทีวงชายนี่มีกำหนดจัดคอนเสิร์ตการกลับมาครั้งใหญ่เพื่อฉลองครบรอบ 10 ปีที่ประเทศญี่ปุ่นในเดือนกุมภาพันธ์ ปี ค.ศ. 2018 แต่หลังเกิดเหตุไม่คาดฝันนี้ทำให้จำเป็นต้องเลื่อนกำหนดการออกไปด้วยสภาพจิตใจที่ได้รับผลกระทบอย่างสาหัสของสมาชิกร่วมวง แต่อย่างไรก็ดีภายหลังการฟื้นฟูสภาพจิตใจสมาชิกที่เหลืออีก 4 คน พวกเขาได้ออกมาบอกว่าต้องการที่จะสานต่อแผนการเดิมโดยที่จะระลึกและจดจำจงฮย็อนไว้ตลอดไป ในวันที่ 30 ธันวาคม ปี ค.ศ. 2017 ชื่อของจงฮย็อนได้ขึ้นท็อป 50 อันดับโซเชียลของบิลบอร์ดเป็นครั้งแรกในลำดับที่ 2 ด้วยผลการค้นหาผ่านทางเว็บ วิกิพีเดีย ด้วยยอดการค้นห้าทั่วโลกกว่า 425,000 ครั้ง ถือว่าเป็นยอดชมที่เพิ่มขึ้นถึง 17,974 เปอร์เซนต์เลยทีเดียวการระลึกถึง การระลึกถึง. บริษัทเพลงยักษ์ใหญ่ผู้มีส่วนเกี่ยวข้องในอุตสาหกรรมไอดอล คนที่มีชื่อเสียงในวงการรวมถึงนักดนตรีผู้มีชื่อเสียงมากมายได้เข้าร่วมไว้อาลัยให้กับการจากไปครั้งนี้ของจงฮย็อน ศิลปินกลุ่มสังกัดเดียวกันไม่ว่าจะเป็นรุ่นน้องวง EXO, รุ่นพี่วงทงบังชินกี, แทย็อนแห่งวงโซนยอชีแด ต่างก็ได้แสดงความเสียใจอย่างสุดซึ้งรวมถึงยังได้ฝากข้อความไว้อาลัยแก่จงฮย็อนภายในคอนเสิร์ตเดี่ยวของพวกเขาเองด้วยเช่นกัน ทางค่าย SM เอนเตอร์เทนเมนต์ ได้ทำการปล่อยเพลงและคลิปภาพบันทึกการแสดงสดย้อนหลัง เพลง "Dear My Family" ที่ถูกร่วมขับร้องโดยศิลปินภายในค่ายพร้อมทั้งจงฮย็อนเองเพื่อเป็นการไว้อาลัยให้แก่เขา โดยยอดขายจากเพลงนี้นั้นก็ถูกนำไปบริจาคเพื่อการกุศลด้วยเช่นกัน และนอกจากนี้ทางบริษัทก็ยังได้จัดสร้างอนุสรณ์รำลึกชั่วคราวเพื่อเป็นการไว้อาลัยและเพื่อเปิดให้บุคคลภายนอกได้มีโอกาสได้เข้าไปทำความเคารพจงฮย็อนได้ที่โซนจัดงานแสดงในห้าง COEX SM Atrium ภายในช่วงต้นปี ค.ศ. 2018 ในช่วงงานแสดงพิเศษส่งท้ายปีของประเทศเกาหลีใต้ในปี ค.ศ. 2017 ศิลปินภายใต้สังกัด SM เอนเตอร์เทนเมนต์ ไม่ว่าจะเป็น EXO, เรดเวลเวต, ซูเปอร์จูเนียร์, NCT 127 รวมถึงศิลปินนอกสังกัดอื่นอย่างวง GOT7 จากค่าย JYP เอนเตอร์เทนเมนต์ ได้ติดโบว์สีดำที่มีตัวอักษรสีเพิร์ลอควาปักคำว่า "R.I.P. JH" ไว้ที่หน้าอกระหว่างการขึ้นแสดงบนเวทีต่าง ๆ เพื่อแสดงความเคารพและไว้อาลัยให้แก่การจากไปของจงฮย็อนทรัพย์สินทางปัญญา ทรัพย์สินทางปัญญา. จงฮย็อนเป็นศิลปินคนแรกจากค่ายเพลง SM เอนเตอร์เทนเมนต์ (บริษัทอันดับท็อปในอุตสาหกรรมเพลงเกาหลีใต้) ที่มีโอกาสได้แสดงความสามารถทางด้านดนตรีและได้ครอบครองลิขสิทธิ์จากความสามารถมากมายไม่ว่าจะทางด้านการเขียนเพลง, การประพันธ์ต่าง ๆ หรือแม้แต่การได้เข้าไปเป็นส่วนหนึ่งในการผลิตอัลบั้มเพลงด้วยตนเอง ซึ่งโดยปกตินั้นบริษัท SM เอนเตอร์เทนเมนต์ จะมีมาตรฐานในค่ายสูง เน้นการผลิตผลงานที่เคร่งครัดในแผน และค่อนข้างจำกัดในเรื่องของการมอบสิทธิให้แก่ศิลปินในสังกัดของตนได้ผลิตผลงานเองอย่างเสรีน้อยมาก คิม ดา-ฮี แห่งสำนักข่าวเกาหลี The Korea Times ที่มีชื่อเสียงในการทำข่าวต่างประเทศ ได้ยกชื่อของ 'จงฮย็อน' ขึ้นเป็นนักดนตรี 1 ใน 4 คนร่วมกับ จี-ดรากอน, ซิโค่ และจินย็อง ที่มีความโดดเด่นมากที่สุดของวงการเพลงไอดอลเกาหลี เนื่องจาก "พรสวรรค์ในการแต่งเพลง การโปรดิวซ์ รวมถึงความเฉิดฉายในทักษะการเต้น ความสามารถเหล่านี้ส่งผลให้พวกเขาเป็นศิลปินที่ประสบความสำเร็จ" จงฮย็อนนั้นได้ถูกยกย่องว่าเป็นโปรดิวเซอร์ผู้ซึ่งมีแนวเพลงที่เป็นเอกลักษณ์ ผลงานของเขาถูกกล่าวชมในด้านของการเขียนและประพันธ์มากมายโดยสื่อและผู้เชี่ยวชาญ โดยเฉพาะอย่างยิ่งในผลงานซึ่งเขาแต่งให้เป็นส่วนหนึ่งในอัลบั้มเดี่ยวของเขาเอง และนอกจากนี้เอง สำนักข่าว Insight Korea ก็ยังได้ยกให้ จงฮย็อน เป็น 1 ใน 7 ของไอดอลที่ดู "เกิดมาเพื่อทำเพลง" โดยเฉพาะผลงานเพลงผลงานเพลง. - She Is - Poet | Artistผลงานด้านการแสดงและผลงานอื่น ๆคอนเสิร์ตผลงานด้านการแสดงและผลงานอื่น ๆ. คอนเสิร์ต. - THE STORY by JONGHYUN - THE STORY by JONGHYUN - Epilogue - JONGHYUN - X - INSPIRATION - 유리병편지 (The Letter) - INSPIREDโชว์เคสเขียนหนังสือภาพยนตร์รายการวิทยุรางวัลและการเสนอชื่อเข้าชิงรางวัลจากงานประกาศรางวัลรางวัลจากรายการเพลง</doc>
