<doc id="414280" url="https://th.wikipedia.org/wiki?curid=414280" title="วัดเกษมสุทธาราม">วัดเกษมสุทธาราม วัดเกษมสุทธาราม หรือ วัดท่าขาม ตั้งอยู่ที่ ตำบลท่าคอย อำเภอท่ายาง จังหวัดเพชรบุรีประวัติ ประวัติ. ตั้งแต่เริ่มก่อสร้าง จนถึงปัจจุบัน ในการก่อสร้างวัดเกษมสุทธาราม เริ่มเมื่อปี พ.ศ. 2484 โดยชาวบ้านในระแวกใกล้เคียง บ้านท่าขาม บ้านท่าต้นโพธิ์ บ้านวังขุนด่าน บ้านคอละออม ได้ทำการปลูกสร้างที่พักสงฆ์พออยู่อาศัย ชั่วคราวก่อน ต่อมาได้ทำการก่อสร้างกุฏิให้ถาวรขึ้นตามลำดับ และมีพระจำพรรษาอยู่หลายรูป ซึ่งมีพระทองใบ เป็นหัวหน้าที่พักสงฆ์ อยู่จำพรรษาได้ 2 พรรษา ต่อมาโดยมีนายเกตุ อ่วมศิริ และกรรมการของวัด ได้ ไปนิมนต์พระอธิการชิน พุทฺธสโร ซึ่งอยู่วัดโตนดหลวง มาเป็นเจ้าอาวาสเมื่อปี พ.ศ. 2487 ทำการก่อสร้างกุฏิ เมื่อปีพ.ศ. 2489 หลังจากหลวงพ่อชินมาอยู่แล้ว นายเกตุ อ่วมศิริ ซึ่งเป็นเจ้าของที่ดินในขณะนั้น ได้ถวายที่ดินโอนให้เป็นกรรมสิทธิ์ของวัด เมื่อ พ.ศ. 2499 และทำเรื่องขอสร้างวัด ได้รับอนุญาตให้เป็นวัด เมื่อปี พ.ศ. 2500 และปิดทองผูกพัทธสีมา เมื่อปี พ.ศ. 2502 หลวงพ่อชิน อยู่จำพรรษาได้ประมาณ 18 พรรษา และมรณภาพ เมื่อวันที่ 7 มกราคม พ.ศ. 2505 โดยมีอายุ 53 ปี พรรษา 33 เป็นเจ้าอาวาสอยู่ที่วัดเกษมสุทธาราม 18 พรรษา ต่อมาเมื่อเจ้าอาวาสว่างลง คณะกรรมการวัด และชาวบ้านได้พร้อมใจกันกับเจ้าคณะอำเภอท่ายาง ได้ตั้งพระภิกษุเทื้อน ซึ่งเป็นพระลูกวัดอยู่ในขณะนั้น เป็นเจ้าอาวาส และได้เป็นเจ้าอาวาสจนถึง พ.ศ. 2515 พระอธิการเทื้อนก็ได้ลาสิกขาออกไป เจ้าคณะอำเภอ และ ชาวบ้าน ได้พร้อมใจกันตั้ง พระภิกษุปลด ขันธิโก ซึ่งเป็นพระลูกวัดอยู่ในขณะนั้นเป็นเจ้าอาวาส ได้เป็นเจ้าอาวาสมาจนได้พระครูชั้นโท ในพระราชทินนามว่า (พระครูขันติวัชรคุณ) และได้ลาสิกขาเมื่อปี พ.ศ. 2540 ต่อจากนั้นชาวบ้านก็ได้พร้อมใจกันไปรับ พระไพโรจน์ จิรวิโรจโน และได้รับการแต่งตั้งเป็นเจ้าอาวาสเมื่อปี พ.ศ. 2540 จนถึงปัจจุบัน และได้รับพระราชทานสมณศักดิ์ที่ พระครูประสิทธิ์พัชรสารเมื่อวันที่ 5 ธันวาคม พ.ศ. 2545สถานที่ใกล้เคียง สถานที่ใกล้เคียง. โรงเรียนวัดท่าขาม (สะเทื้อนราษฎร์อุปถัมภ์)</doc>
