<doc id="81702" url="https://th.wikipedia.org/wiki?curid=81702" title="โลกทั้งใบให้นายคนเดียว">โลกทั้งใบให้นายคนเดียว โลกทั้งใบให้นายคนเดียว () ภาพยนตร์เรื่องแรกของค่าย อาร์เอส.ฟิล์ม โดยเป็นลำดับที่สองของ บริษัท อาร์เอส โปรโมชั่น 1992 (เรื่องแรกคือ รองต๊ะแล่บแปล๊บ เมื่อ พ.ศ. 2535) แนวโรแมนติค ดราม่า แอ็คชั่น เข้าฉายครั้งแรกวันที่ 16 มิถุนายน พ.ศ. 2538 และสามารถคว้ารางวัลตุ๊กตาทองมาได้ ก็เข้าฉายอีกครั้งในวันที่ 22 ธันวาคม พ.ศ. 2538 โดยสามารถทำรายได้ตลอดการฉายไปกว่า 55 ล้านบาท และเคยทำสถิติภาพยนตร์ไทยที่ทำรายได้สูงสุดตลอดกาลมาแล้วเรื่องย่อ เรื่องย่อ. ไม้ (สมชาย เข็มกลัด) และ เม่น (ปราโมทย์ แสงศร) สองพี่น้องที่หลงรักผู้หญิงคนเดียวกันอย่าง ป้อน (สุทธิดา เกษมสันต์ ณ อยุธยา) แต่เนื่องจากฐานะครอบครัวของไม้กับเม่น กำลังประสบปัญหากับค่ารักษาพยาบาลของพ่อ (รุจน์ รณภพ) ทำให้ไม้ต้องเข้าร่วมแก๊งขโมยรถของ โต (สุรศักดิ์ วงษ์ไทย) ตามคำแนะนำของ โบ้ (อรุณ ภาวิไล) ญาติพี่น้องของไม้ แต่หลังจากนั้นไม้ก็ต้องสูญเสียพ่อ และเม่นก็รับรู้ความจริงถึงความสัมพันธ์ของไม้กับป้อน จนไม้ต้องเจอปัญหาต่างๆเข้ามามากมาย รวมถึงการถูกตามล่าของโต ไม้จึงต้องสะสางปัญหาต่างๆของเขา รวมถึงความรักระหว่างคนรอบข้างเขาอีกด้วยทีมงานสร้างทีมงานสร้าง. - ดำเนินงานสร้างและจัดจำหน่าย : อาร์เอส.ฟิล์ม - ผู้กำกับภาพยนตร์ : ราเชนทร์ ลิ้มตระกูล - อำนวยการสร้าง : เกรียงไกร เชษฐโชติศักดิ์, สุรชัย เชษฐโชติศักดิ์ - ดำเนินงานสร้าง : อังเคิล - บทภาพยนตร์ : ดุลยสิทธิ์ นิยมกุล, มนศักดิ์ เกษศิรินทร์เทพ, ศิวาภรณ์ พงษ์สุววรณ - กำกับภาพ : สุทัศน์ อินทรานุปกรณ์ - ลำดับภาพ : ปิติ จตุรภัทร - ดนตรีประกอบ : จำรัส เศวตาภรณ์ - นักแสดง : สมชาย เข็มกลัด, สุทธิดา เกษมสันต์ ณ อยุธยา, ปราโมทย์ แสงศร, อรุณ ภาวิไล, รุจน์ รณภพ, สุรศักดิ์ วงษ์ไทยเพลงประกอบภาพยนตร์เพลงประกอบภาพยนตร์. - เพลงประกอบภาพยนตร์ โลกทั้งใบให้นายคนเดียว (2538)1. โลกทั้งใบให้นายคนเดียว : เต๋า 2. ที่ตรงนี้ : เต๋า-นุ๊ก 3. รักและกำลังใจ : นุ๊ก 4. อ้างว้าง (บรรเลง) 5. โลกทั้งใบให้นายคนเดียว : นุ๊ก 6. คือเธอหรือเปล่า : เต๋า-นุ๊ก 7. อยู่ที่เธอ : เต๋า 8. โลกทั้งใบให้นายคนเดียว (ดนตรีฝึกร้อง)รางวัลรางวัล. - รางวัลตุ๊กตาทอง (รางวัลพระราชทานพระสุรัสวดี) ครั้งที่ 27 ประจำปี พ.ศ. 2538- นักแสดงนำหญิงยอดเยี่ยม - สุทธิดา เกษมสันต์ ณ อยุธยา - รายชื่อนักแสดงดาวรุ่งชายยอดเยี่ยม รางวัลตุ๊กตาเงิน - สมชาย เข็มกลัด - กำกับภาพยอดเยี่ยม - สุทัศน์ อินทรานุปกรณ์ - ภาพยนตร์ยอดนิยม (ทำรายได้สูงสุดแห่งปี)- รางวัลภาพยนตร์แห่งชาติ สุพรรณหงส์ ครั้งที่ 5 ประจำปี พ.ศ. 2538- ภาพยนตร์ยอดเยี่ยม - ผู้กำกับยอดเยี่ยม - ราเชนทร์ ลิ้มตระกูล - นักแสดงนำชายยอดเยี่ยม - สมชาย เข็มกลัด - นักแสดงนำหญิงยอดเยี่ยม - สุทธิดา เกษมสันต์ ณ อยุธยา - นักแสดงประกอบชายยอดเยี่ยม - อรุณ ภาวิไล - บทภาพยนตร์ยอดเยี่ยม - ดุลยสิทธิ์ นิยมกุล, มนศักดิ์ เกษศิรินทร์เทพ, ศิวาภรณ์ พงษ์สุววรณ - ลำดับภาพยอดเยี่ยม - ปิติ จตุรภัทร - กำกับภาพยอดเยี่ยม - สุทัศน์ อินทรานุปกรณ์ละครโทรทัศน์ ละครโทรทัศน์. โลกทั้งใบให้นายคนเดียว ถูกนำมาสร้างใหม่อีกครั้งหนึ่งในรูปแบบละครโทรทัศน์ โดยออกอากาศเมื่อวันที่ 3 พฤษภาคม พ.ศ. 2543 ทางช่อง 7 สี นำแสดงโดย ลิฟท์ สุพจน์ จันทร์เจริญ (ไม้) โบว์ ปรารถนา องค์ชัยศักดิ์ (ป้อน) และ อั๋น ศราวุธ นวแสงอรุณ (เม่น) กำกับการแสดงโดย ชวลิต พงษ์ไชยยง- เพลงประกอบละคร โลกทั้งใบให้นายคนเดียว (2543)- โลกทั้งใบให้นายคนเดียว : ลิฟท์ - ที่นี่ยังมีเธอ : ลิฟท์</doc>
