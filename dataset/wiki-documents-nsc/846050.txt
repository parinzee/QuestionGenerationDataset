<doc id="846050" url="https://th.wikipedia.org/wiki?curid=846050" title="ผจญภัยตำนานหมู่เกาะทะเลใต้">ผจญภัยตำนานหมู่เกาะทะเลใต้ ผจญภัยตำนานหมู่เกาะทะเลใต้ หรือ โมอาน่า (อังกฤษ : Moana) เป็นภาพยนตร์เพลงแอนนิเมชั่นสามมิติแนวแฟนตาซีคอมเมดี้และผจญภัย ในปี พ.ศ. 2559 อำนวยการสร้างโดย วอลต์ดิสนีย์แอนิเมชันสตูดิโอส์ จัดจำหน่ายโดยวอลท์ ดิสนีย์ พิคเจอร์ส กำกับโดย รอน เคลเมนท์ และจอห์น มัสเคอร์ ช่วยกำกับโดย ดอน ฮอลล์ และ คริส วิลเลียมส์เนื้อเรื่อง เนื้อเรื่อง. หินสีเขียวขนาดเล็กที่เป็นหัวใจลึกลับแห่งการสร้างสรรค์ของเทพเทฟิติ ถูกขโมยโดยมาวอิ มนุษย์ครึ่งเทพซึ่งกำลังวางแผนที่จะมอบเป็นของขวัญให้มนุษย์ ขณะที่มาวอิหนีเขาถูกโจมตีโดยปีศาจลาวา เทคา ทำให้หัวใจของ เทฟิติ และตะขอตกปลาวิเศษของมาวอิ จมหายไปในมหาสมุทร หนึ่งพันปีต่อมา โมอาน่า ลูกสาวและทายาทของหัวหน้าเกาะเล็กๆที่ชื่อว่า โมทุนุย ในแถบพอลินีเชีย เธอได้รับการคัดเลือกจากท้องทะเลให้เป็นผู้ที่จะนำหัวใจไปคืน แต่พ่อของเธอ ทุอิ มาหาเธอ เขายืนยันว่าเกาะนี้มีทุกอย่างที่ชาวบ้านต้องการ แต่หลายปีต่อมาปลาเริ่มขาดแคลนและพืชผักของเกาะก็เริ่มแห้งแล้ง โมอาน่า เสนอให้ไปไกลกว่าแนวปะการังเพื่อหาปลามากขึ้น ทุอิปฏิเสธคำขอของเธอเนื่องจากการแล่นเรือผ่านแนวปะการังเป็นสิ่งต้องห้าม ทาลา คุณย่าของโมอาน่าได้พาโมอาน่าไปยังถ้ำลับที่อยู่หลังน้ำตก ซึ่งเธอได้พบเรือภายในและพบว่าบรรพบุรุษของเธอคือนักแล่นเรือ เป็นนักเดินทางและค้นพบเกาะใหม่ทั่วโลก ทาลาอธิบายว่าพวกเขาหยุดการเดินทางเพราะมาวอิขโมยหัวใจของเทฟิติ ทำให้สัตว์ประหลาดปรากฏตัวในมหาสมุทร จากนั้นทาลากล่าวว่าความมืดของเทคาได้ลุกลามจากเกาะหนึ่งไปสู่อีกเกาะหนึ่งเรื่อยๆ และค่อยๆพรากชีวิตไปทีละช้าๆ ทาลาได้ให้หัวใจแห่งเทฟิติแก่โมอาน่า ต่อมา ทาลาป่วยหนักและลมหายใจสุดท้ายเธอได้บอกโมอาน่าให้ออกเรือศักดิ์สิทธิ์ที่อยู่ในถ้ำนั้นเพื่อตามหามาวอิ ทาลาได้เกิดใหม่เป็นกระเบนราหูและติดตามเธอไปด้วย หลังจากคลื่นไต้ฝุ่นพลิกเรือใบของเธอและซัดเธอจนหมดสติ เธอตื่นขึ้นมาในเช้าวันรุ่งขึ้นบนเกาะที่มาวอิอาศัยอยู่ แต่เขาขังโมอาน่าไว้ในถ้ำและใช้เรือของโมอาน่าเพื่อออกตามหาตะขอตกปลาวิเศษของเขา แต่โมอาน่าหนีออกมาได้ตามมาวอิไป โมอาน่าพยายามโน้มน้าวให้เขาเปลี่ยนใจไปกับเธอ แต่มาวอิปฏิเสธเพราะกลัวว่าพลังของหัวใจแห่งเทฟิติจะดึงดูดสิ่งมีชีวิตที่ร้ายกาจ โจรสลัดมะพร้าวที่มีชื่อเรียกว่า กากาโมร่า ล้อมรอบเรือและขโมยหัวใจไป แต่มาวอิและโมอาน่า ก็สามารถนำมันกลับคืนมาได้ มาวอิ ตกลงจะช่วยคืนหัวใจแห่งเทฟิติให้ หลังจากที่เขาได้ตะขอตกปลาวิเศษคืน ซึ่งซ่อนอยู่ใน ลาโลทัย ดินแดนลึกลับที่มีแต่สัตว์ประหลาด พวกเขาได้มันมาโดยการหลอกลวงทามาทอ ปูมะพร้าวยักษ์ เมาอิสอนโมอาน่า เกี่ยวกับวิธีการแล่นเรือและนำทางที่ถูกต้อง เมื่อมาถึงเทฟิติและพยายามเข้าไปยังเกาะที่เทฟิติอาศัยอยู่ แต่ถูกเทคาโจมตี พวกเขาถูกโจมตีอย่างรุนแรงและถูกซัดออกมาจากเทฟิติ ตะขอตกปลาวิเศษของมาวอิเสียหาย เขาไม่ต้องการจะเข้าไปอีก และทิ้งโมอาน่าไป ด้วยความวิตกกังวล โมอาน่าขอร้องให้ท้องทะเลนำหัวใจของเทฟิติไปและเลือกคนอื่นเพื่อส่งกลับไปยังเทฟิติ วิญญาณของทาลามาหาเธอและให้กำลังใจแก่ให้โมนาเพื่อหาการเรียกตัวตนที่แท้จริงของเธอ แรงบันดาลใจนั้นทำให้โมอาน่า นำหัวใจแห่งเทฟิติกลับคืนมาและกลับไปยังเทฟิติเพียงคนเดียว มาวอิได้เปลี่ยนใจกลับมารบกวนเทคา ปีศาจลาวาและตะขอของเขาถูกทำลายในการต่อสู้นั้น โมอาน่าตระหนักว่าเทคาก็คือเทฟิติที่ไม่มีหัวใจของเทฟิติ โมอาน่า ขอร้องให้ท้องทะเลช่วยเปิดทางให้เทคาเข้าหาเธอ เธอร้องเพลงเพื่อช่วยให้เทคาจำได้ว่าตัวตนที่แท้ของเธอเป็นใคร ซึ่งช่วยให้โมอาน่ สามารถฟื้นฟูจิตใจของเธอได้ เทฟิติเสกเรือแคนูใหม่ให้แก่โมอาน่า และตะขอตกปลาวิเศษอันใหม่แก่ มาวอิ ก่อนที่จะกลับไปเป็นรูปร่างเกาะเทฟิติเหมือนก่อน โมอาน่า ได้อำลา มาวอิ และกลับไปยังเกาะของเธอที่กำลังฟื้นฟูพร้อมกับ เฮย์เฮย์ ต่อมาชาวบ้านและโมอาน่า (ซึ่งกลายเป็นหัวหน้าคนใหม่ของพวกเขา) เริ่มเดินทางท่องเที่ยวและแล่นเรือไปตามเกาะต่างๆตามที่มาวอิ และทาลาได้มาร่วมกันในร่างของเหยี่ยวยักษ์และร่างของปลากระเบนราหูตามลำดับตัวละครตัวละคร. - โมอาน่า (Moana) - มาวอิ (Maui) - ทาลา (Tala) ย่าของโมอาน่า - ทุอิ (Tui) พ่อของโมอาน่า - ทามาทัว (Tamatoa) - ซิน่า (Sina) แม่ของโมอาน่าและภรรยาของทุอิ - เฮย์เฮย์ ไก่ สัตว์เลี้ยงของโมอาน่า - พัว หมู สัตว์เลี้ยงของโมอาน่านักพากย์เพลงประกอบภาพยนตร์</doc>
