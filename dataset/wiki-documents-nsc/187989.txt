<doc id="187989" url="https://th.wikipedia.org/wiki?curid=187989" title="โรงเรียนศรีสุวิช">โรงเรียนศรีสุวิช โรงเรียนศรีสุวิช เป็นโรงเรียนเอกชนประเภทสหศึกษา สังกัดสำนักงานเขตพื้นที่การศึกษาชลบุรี เขต 3 เปิดทำการสอนครั้งแรกเมื่อปี พ.ศ. 2505 ตั้งอยู่ที่ เลขที่ 78 หมู่ 5 ปากซอยสุขุมวิท 13 ถนนสุขุมวิท ตำบลบางละมุง อำเภอบางละมุง จังหวัดชลบุรี เปิดสอนตั้งแต่ระดับชั้นเตรียมอนุบาล ถึงระดับชั้นมัธยมศึกษาตอนต้นประวัติโรงเรียน ประวัติโรงเรียน. โรงเรียนศรีสุวิช ตั้งอยู่บนถนนสุขุมวิท กิโลเมตรที่ 133 เลขที่ 555 หมู่ที่ 5 ตำบลบางละมุง อำเภอบางละมุง จังหวัดชลบุรี บนเนื้อที่ 8 ไร่ 37 ตารางวา โรงเรียนได้ก่อตั้งและเปิดทำการสอนครั้งแรกเมื่อปี พ.ศ. 2505 โดยมี นางสำเร็จ ดำรงหัด เป็นผู้รับใบอนุญาตคนแรกของโรงเรียน ต่อมาในปี พ.ศ. 2529 ได้โอนกิจการโรงเรียนศรีสุวิชให้กับ พันตำรวจโทประสาน ฟักฤกษ์ ซึ่งขณะนั้น โรงเรียนศรีสุวิช มีนักเรียนเพียง 112 คน และครู 8 คน มีอาคารเรียน 2 หลัง โดย พันตำรวจโทประสาน ฟักฤกษ์ ได้ดำรงตำแหน่งเป็นผู้รับใบอนุญาต และผู้อำนวยการ ตามใบอนุญาตเลขที่ 10/2529 ตั้งแต่วันที่ 14 ตุลาคม พ.ศ. 2529 มี นางนงลักษณ์ ฟักฤกษ์ ดำรงตำแหน่งเป็นผู้จัดการโรงเรียน ในปีการศึกษา พ.ศ. 2541 นางสาวประถมาภรณ์ ฟักฤกษ์ ดำรงตำแหน่งเป็น ครูใหญ่ ได้มีการบริหารงาน และพัฒนาระบบการจัดการศึกษาของโรงเรียนให้เกิดคุณภาพและมีมาตรฐาน ในปีการศึกษา พ.ศ. 2546 โรงเรียนศรีสุวิชได้ขยายการจัดการศึกษาโดยเปิดการจัดการศึกษาในชั้นมัธยมศึกษาตอนต้น ในปี พ.ศ. 2551 โรงเรียนศรีสุวิช ได้ปรับโครงสร้างการบริหารงานตามพระราชบัญญัติโรงเรียนเอกชนปี พ.ศ. 2550 พันตำรวจโทประสาน ฟักฤกษ์ ดำรงตำแหน่ง ผู้รับใบอนุญาต และ ประธานคณะกรรมการบริหารโรงเรียน นางนงลักษณ์ ฟักฤกษ์ ดำรงตำแหน่ง เป็นผู้จัดการ และ นางสาวประถมาภรณ์ ฟักฤกษ์ ดำรงตำแหน่งเป็น ผู้อำนวยการ โรงเรียนศรีสุวิช มีการบริหารงานในรูปแบบคณะกรรมการบริหารงานโรงเรียน ต่อมาในปี พ.ศ. 2553 พันตำรวจโทประสาน ฟักฤกษ์ ได้เสียชีวิตลง จึงได้แต่งตั้ง นางสาวประถมาภรณ์ ฟักฤกษ์ ดำรงตำแหน่ง ผู้รับใบอนุญาต และ ผู้อำนวยการโรงเรียน นับจากวันที่ 20 กรกฎาคม พ.ศ. 2553 ตามเลขที่หนังสือใบอนุญาต ศธ.(3) 004/2553 เพื่อให้การบริหารงาน และ การจัดการภายในโรงเรียนเป็นไปด้วยความคล่องตัวและเกิดประสิทธิภาพอย่างต่อเนื่องโดย นางนงลักษณ์ ฟักฤกษ์ ดำรงตำแหน่งเป็นผู้จัดการโรงเรียน ในปี พ.ศ. 2558 นางนงลักษณ์ ฟักฤกษ์ ได้เสียชีวิตลง นางสาวประถมาภรณ์ ฟักฤกษ์ จึงดำรงตำแหน่งเป็น ผู้รับใบอนุญาต ผู้อำนวยการ และผู้จัดการโรงเรียน ตั้งแต่วันที่ 14 กรกฎาคม พ.ศ. 2558 เป็นต้นมารายนามผู้บริหารโรงเรียนข้อมูลทั่วไปข้อมูลทั่วไป. - อัตลักษณ์ของโรงเรียน เก่งความรู้ คู่คุณธรรม นำความคิด ศรีสุวิช รู้ถูกผิด จิตประภัสสร - ปรัชญาของโรงเรียน การเรียนดี กิจกรรมเยี่ยม เปี่ยมคุณธรรม - คติพจน์โรงเรียน (CORE VALUES) การเรียนดี กิจกรรมเด่น สุภาพ สะอาด มารยาทดีหลักสูตร หลักสูตร. โรงเรียนศรีสุวิช จัดการศึกษา 3 ระดับ ได้แก่ ปฐมวัย ประถมศึกษา มัธยมศึกษาตอนต้น โดยแบ่งการจัดการเรียนสอน ออกเป็น 4 โครงการ คือ</doc>
