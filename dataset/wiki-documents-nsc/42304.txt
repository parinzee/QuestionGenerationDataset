<doc id="42304" url="https://th.wikipedia.org/wiki?curid=42304" title="กรู๊ฟไรเดอร์ส">กรู๊ฟไรเดอร์ส กรู๊ฟไรเดอร์ส () ศิลปินกลุ่มแนวดิสโก้ฟังก์ ที่เกิดจากการรวมตัวของสมาชิกชายสี่คน บุรินทร์ บุญวิสุทธิ์, ณฐพล ศรีจอมขวัญ (ก้อ), อดิศักดิ์ หัตถกุลโกวิท (กั้ง) และ มาตรชัย มะกรูดทอง (มาตร) โดยมีก้อเป็นแกนนำ มีเพลงดังอย่าง รักที่เพิ่งผ่านพ้นไป, เมาไม่ขับ, ฮอร์โมน, แค่เธอก็พอ และ หยุดประวัติ ประวัติ. ก้อ - ณฐพล ศรีจอมขวัญ หนึ่งในสมาชิกวง พีโอพี เคยโปรดิวซ์และอยู่เบื้องหลังความสำเร็จของศิลปินมาแล้วหลายคน เป็นผู้รวมตัวและก่อตั้งวง โดยได้ชักชวนเพื่อนสนิท มาตร - มาตรชัย มะกรูดทอง รับตำแหน่งกลอง, กั้ง - อดิศักดิ์ หัตถกุลโกวิท รับตำแหน่งกีต้าร์ และ บุรินทร์ บุญวิสุทธิ์ รับตำแหน่งร้องนำ ส่วนก้อเอง รับตำแหน่งเบสและหัวหน้าวง โดยที่พวกเขาได้ขึ้นคอนเสิร์ตเปิดตัวครั้งแรกในงาน แฟต เฟสติวัล ครั้งที่ 1 ที่โรงงานยาสูบ กรู๊ฟไรเดอร์ส ออกอัลบั้มแรกกับสังกัดเบเกอรี่มิวสิก ในปี พ.ศ. 2543 ในชื่อ Discovery ที่มีเพลงที่เป็นที่รู้จักอย่าง "ฮอร์โมน" และ "อย่าให้ฉันรักคนเดียว" หลังจากที่อัลบั้มแรกวางแผง ได้รับผลตอบรับที่ดีจากแฟนเพลง พวกเขาจึงนำอัลบั้ม Discovery กลับมาออกใหม่อีกครั้งในชื่อ Discovery 2 โดยมีการเพิ่มเพลงใหม่เข้าไปจำนวน 4 เพลง ก่อนจะห่างหายไปนานถึง 6 ปีและกลับมาอีกครั้งกับสังกัดใหม่อย่างสไปซีดิสก์ กับงานอัลบั้มชุดที่ 2 ที่มีชื่อว่า "The Lift" หลังจากอัลบั้ม "The Lift" วางแผงสักระยะ พวกเขาก็มีคอนเสิร์ตใหญ่อย่างเป็นทางการขึ้นในชื่อ "Singha, GSM Advance, 1-2-Call Present Groove Riders Live: Last Call For GR007" โดยจัดขึ้นในวันที่ 30 - 31 สิงหาคม พ.ศ. 2551 ที่ห้องบางกอกคอนเวนชั่นเซ็นเตอร์ เซนทาราแกรนด์, เซ็นทรัลเวิร์ล และอีก 2 รอบที่จังหวัดเชียงใหม่และขอนแก่นในเดือนถัดมา พร้อมๆ กับประกาศพักวง ด้วยเหตุผลที่สมาชิกในวงแต่ละคนมีภารกิจส่วนตัวที่จะต้องทำกันต่อไป ด้วยชื่อเสียงและความสามารถที่สั่งสม กอปรกับคุณูปการที่พวกเขามอบให้แก่ชาวดิสโก้ฟังก์ สำนักพิมพ์ Mars Publishing จึงจัดพิมพ์ "In The Groove" พ็อกเกตบุ๊กที่ว่าด้วยเรื่องราวของ 4 หนุ่มสมาชิกกรู๊ฟไรเดอร์สอย่างละเอียด โดยจัดงานแถลงข่าวเปิดตัวอย่างเป็นทางการ ในงานมหกรรมหนังสือแห่งชาติ ครั้งที่ 13 พ.ศ. 2551 ณ ศูนย์การประชุมแห่งชาติสิริกิติ์ จนกระทั่ง 21 กันยายน พ.ศ. 2553 กรู๊ฟไรเดอร์สได้ประกาศแยกวงอย่างเป็นทางการ ทำให้เหล่าแฟนๆ ต่างต้องช็อคกันไปถ้วนหน้า แต่ด้วยคอนเสิร์ตเดี่ยวครั้งแรกของ บุรินทร์ บุญวิสุทธิ์ ใน “Ballantine's Impression Tour Presents Gran Turismo Burin Boonvisut And The Old School All Stars Concert” วันที่ 30 ตุลาคม พ.ศ. 2553 กรู๊ฟไรเดอร์ส ก็ได้กลับมาเล่นดนตรีร่วมกันในระยะเวลาสั้นๆ อีกครั้งหนึ่ง ในช่วงเดือนพฤษภาคม พ.ศ. 2554 กรู๊ฟไรเดอร์สได้กลับมาทัวร์คอนเสิร์ตร่วมกันอีกครั้งใน “Singha Presents Groove Riders 2011 USA Tour” ซึ่งเป็นการแสดงคอนเสิร์ตครั้งแรกในสหรัฐอเมริกา ประกอบไปด้วย New York, Boston, Washington D.C., San Francisco และปิดท้ายที่ Los Angeles ในเดือนมกราคม พ.ศ. 2556 กรู๊ฟไรเดอร์สได้รวมตัวกันทำเพลง เข้าใจ ในอัลบัม Past Forward ของค่าย Spicydisc ออกมาให้ฟังอีกครั้งหนึ่งหลังจากหายไปยาวนานสมาชิก สมาชิก. สมาชิกของวง กรู๊ฟไรเดอร์ส ประกอบด้วย- บุรินทร์ บุญวิสุทธิ์ (บุรินทร์) - ร้องนำ - ณฐพล ศรีจอมขวัญ (ก้อ) - เบส - อดิศักดิ์ หัตถกุลโกวิท (กั้ง) - กีต้าร์ - มาตรชัย มะกรูดทอง (มาตร) - กลองผลงานอัลบั้มผลงาน. อัลบั้ม. - Discovery (พ.ศ. 2544) - Discovery 2 (พ.ศ. 2545) - The Lift (พ.ศ. 2550)อัลบั้มพิเศษอัลบั้มพิเศษ. - The Lift (Karaoke) (พ.ศ. 2551) - In The Groove (อัลบั้มพิเศษแถมกับหนังสือ GR In The Groove) (พ.ศ. 2551) - Electric Eel (Remix Album) (พ.ศ. 2552) - Last Call For GR007 (Live Concert) (พ.ศ. 2552)อีพีและซิงเกิลอีพีและซิงเกิล. - Single - Hormone (พ.ศ. 2544) - Single - แค่เธอก็พอ (พ.ศ. 2545) - Single - Superstar (พ.ศ. 2550)อื่นๆอื่นๆ. - เพลง สัญญา จากอัลบั้ม Songs From Different Scenes ของ บอย โกสิยพงษ์ - เพลง กะลา จากอัลบั้ม Bakery's Sound Revisited สังกัด เบเกอรี่ มิวสิก - เพลง ถ้าปล่อยให้เธอเดินผ่าน จากอัลบั้ม Love is Vol.1 สังกัด เลิฟอีส - เพลง กลับ ร่วมกับ อพาร์ตเมนต์คุณป้า จากอัลบั้ม Appetizer ของ Save Da Last Piece สังกัด สไปร์ซซี่ดิสก์ - เพลง (ใส่ใจ) รายละเอียด (ประกอบโฆษณา เบนมอร์) จากซิงเกิล (ใส่ใจ) รายละเอียด สังกัด เลิฟอีส - เพลง เปิดใจ (ประกอบโฆษณา คอฟฟิโอ) จากอัลบั้ม Love Story 2 สังกัด สไปซีดิสก์ - เพลง Always With You (ประกอบโฆษณา บริดจ์สโตน) สังกัด สไปซีดิสก์ - เพลง เข้าใจ (ต้นฉบับ โดย เฉลียง) จากอัลบั้ม Past Forward สังกัด สไปซีดิสก์ข้อมูลเพิ่มเติมข้อมูลเพิ่มเติม. - มาตร มาตรชัย มะกรูดทอง และก้อ ณฐพล ศรีจอมขวัญ เป็นหนึ่งในสมาชิกวง ทูเดย์ส อะโกคิดส์ - ก้อ ณฐพล ศรีจอมขวัญ มีผลงานเดี่ยว "The Workings Of The Soul" ในปี พ.ศ. 2549 และ "The Workings Of The Soul Part 02" ในปี พ.ศ. 2555 ภายใต้สังกัด สไปซีดิสก์ รวมถึงเป็นนักแต่งเพลง และโปรดิวเซอร์อยู่เบื้องหลังงานเพลงของศิลปินต่างๆ มากมาย อาทิ ละอองฟอง, ปาล์มมี่, เจมส์ เรืองศักดิ์, วีนัส บัตเตอร์ฟลาย ฯลฯ - กั้ง อดิศักดิ์ หัตถกุลโกวิท มีผลงานเดี่ยวในนาม "Kunk" Project One และ Lost & Found ในปี พ.ศ. 2550 อีกทั้งในนาม "Kunksanova" อัลบั้ม Plays the Boyd Kosiyabong Song Book ภายใต้สังกัด เลิฟอีส ในปี พ.ศ. 2549 - บุรินทร์ บุญวิสุทธิ์ มีผลงานเดี่ยว "แกรน ทัวริสโม" ในปี พ.ศ. 2553 ในสังกัด สไปซีดิสก์ และนอกจากนี้ยังเป็นหนึ่งในผู้บริหารของ บริษัท โตโยต้ามหานคร จำกัด และเป็นเจ้าของเสียงอ่านสปอตโฆษณาทางโทรทัศน์และวิทยุจำนวนมาก</doc>
