<doc id="918634" url="https://th.wikipedia.org/wiki?curid=918634" title="อาณาจักรมยีนไซง์">อาณาจักรมยีนไซง์ อาณาจักรมยีนไซง์ (; , ) อาณาจักรที่ปกครองพม่าตอนกลางระหว่าง ค.ศ. 1297 ถึง 1313 สถาปนาโดยเจ้าชายสามพี่น้องแห่ง มยีนไซง์ เป็นหนึ่งในอาณาจักรเล็ก ๆ ที่ประกาศตัวเป็นอิสระหลังการล่มสลายของ อาณาจักรพุกาม เมื่อ ค.ศ. 1287 อาณาจักรมยีนไซง์ประสบความสำเร็จในการต้านทานการรุกรานของ จักรวรรดิมองโกล ครั้งที่สองช่วง ค.ศ. 1300–01 นอกจากนี้ยังสามารถรวบรวมพม่าตอนกลางให้เป็นปึกแผ่นได้สำเร็จโดยเริ่มจาก ตะโกง ทางตอนเหนือถึง แปร ทางตอนใต้ อาณาจักรมยีนไซง์และการปกครองร่วมกันของเจ้าชายสามพี่น้องสิ้นสุดลงในปี ค.ศ. 1310 ถึงปี ค.ศ. 1313 จากการสวรรคตของพระเชษฐาสองพระองค์ของพระเจ้าสีหตู พระเจ้าสีหตูจึงได้สถาปนาอาณาจักรใหม่คือ อาณาจักรปีนยะ ขณะเดียวกันพระราชโอรสองค์ใหญ่ของพระเจ้าสีหตูได้แยกตัวเป็นอิสระจากพระราชบิดาและสถาปนา อาณาจักรสะกาย ขึ้นเมื่อ ค.ศ. 1315 ทำให้พม่าตอนกลางแบ่งเป็น 2 อาณาจักรแยกจากกัน กระทั่งมีการสถาปนา อาณาจักรอังวะ ในอีก 5 ทศวรรษต่อมา</doc>
