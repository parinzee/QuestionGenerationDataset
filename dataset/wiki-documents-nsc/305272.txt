<doc id="305272" url="https://th.wikipedia.org/wiki?curid=305272" title="คิม คัพฮวาน">คิม คัพฮวาน คิม คัพฮวาน (; ; ) เป็นตัวละครจากเกม เดอะคิงออฟไฟท์เตอร์ส (ปรากฏตัวครั้งแรกในเกม Fatal Fury 2) ซึ่งเป็นนักเทควันโดชาวเกาหลี สมาชิกในทีมเกาหลีของ คิม คัพฮวาน ได้แก่ ชาง, ชเว และ จุน ฮุน นอกจากนี้ คิมยังมีบุตรชายสองคน ได้แก่ คิม ดอง ฮวน และ คิม แจ ฮุน โดยทั้งคู่ต่างก็เป็นนักเทควันโด ตลอดจนคิมยังได้รับการกำหนดเป็นตัวละครในเกม แคปคอม vs. เอสเอ็นเค 2 ด้วยเช่นกันประวัติตามท้องเรื่องประวัติตามท้องเรื่อง. - ตำนานหมาป่ากระหายเลือด คิม คัพฮวาน เป็นครูผู้สอนศิลปะการต่อสู้เทควันโด ผู้มีความภาคภูมิใจที่ส่งเสริมให้โลกรู้จักใช้ศิลปะการต่อสู้นี้เพื่อผดุงความยุติธรรม เขาเคยเดินทางไปสู้กับคราวเซอร์มาแล้วครั้งหนึ่งเพื่อความท้าทาย ในขณะเดินทางนี้เอง ที่ทำให้เขาได้พบกับเทอร์รี่ โบการ์ด และเป็นเพื่อนกันในเวลาต่อมา คิมยินดีช่วยเทอร์รี่เสมอ และยินดีประลองฝีมือเพื่อกระชับมิตร ส่วนในด้านครอบครัว คิมมีภรรยาชื่อเมียง ซุกกับบุตรชายสองคนชื่อคิม ดอง ฮวน กับคิม แจ ฮุน- เดอะคิงออฟไฟท์เตอร์ส ในศึกเดอะคิงออฟไฟท์เตอร์ส คิมมักอยู่ร่วมทีมเดียวกันกับ ชาง และ ชอย ซึ่งเป็นสองวายร้ายกลับใจ และยินดีเข้าร่วมทีมตามคำเชิญชวนของคิม โดยมีคิมเป็นหัวหน้าทีม อย่างไรก็ตาม ในศึกเดอะคิงออฟไฟท์เตอร์สครั้งหลัง สมาชิกทีมคิมก็มักมีการเปลี่ยนแปลงอยู่เป็นระยะๆ เช่น เดอะคิงออฟไฟท์เตอร์ส XI ที่คิมอยู่ร่วมทีมเดียวกันกับ เทอร์รี่ โบการ์ด กับดั๊ค คิง รวมไปจนถึง เดอะคิงออฟไฟท์เตอร์ส XIII ที่มี หัว ใจ กับ ไรเด็น เข้าร่วมทีมการตอบรับ การตอบรับ. นักเล่นเกมต่างตอบรับคิมในเกณฑ์ที่ดี โดยมีผลสำรวจจากวารสารและเว็บไซต์หลายแห่ง ในนิตยสารเกมเมสต์ 1997 ฮีโรส์คอลเลกชัน คิมได้รับการโหวตให้เป็นตัวละครที่ได้รับความนิยมอันดับสิบ ใน ค.ศ. 2005 ผลการสำรวจที่จัดทำขึ้นโดยเอสเอ็นเค-เพลย์มอร์ยูเอสเอ เขาได้รับการโหวตให้อยู่ในอันดับสิบด้วยคะแนนโหวต 119 เสียง ในนิตยสารเกมเมสต์ฉบับวันที่ 30 มกราคม ค.ศ. 1995 ในประเทศญี่ปุ่น คิมอยู่ในอันดับที่ 44 ของ 50 สุดยอดตัวละครที่ได้รับความนิยมใน ค.ศ. 1994 ซึ่งอยู่ในอันดับเดียวกันกับตัวละครอื่นๆอีกสามตัว</doc>
