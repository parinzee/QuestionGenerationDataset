<doc id="299238" url="https://th.wikipedia.org/wiki?curid=299238" title="แจ็กกี วิลสัน">แจ็กกี วิลสัน แจ็ก ลีรอย "แจ็กกี" วิลสัน จูเนียร์ () (9 มิถุนายน ค.ศ. 1934 - 21 มกราคม ค.ศ. 1984) เป็นนักร้องชาวอเมริกัน เป็นที่รู้จักว่า "มร.เอกไซต์เมนต์" วิลสันมีบทบาทในการส่งผ่านเพลงริธึมแอนด์บลูส์ไปเป็นโซล เขามมีชื่อเสียงเรื่องเป็นต้นฉบับนักแสดงโชว์ และถือเป็นนักร้องนักแสดงที่ทรงพลังที่สุดคนหนึ่ง ในประวัติศาสตร์เพลงอาร์แอนด์บีและร็อก เขามีชื่อเสียงมากขึ้นในช่วงปีแรก ๆ กับการเป็นสมาชิกวงอาร์แอนด์บี ที่ชื่อ เดอะโดมิโนส์ เขาก้าวสู่ศิลปินเดี่ยวในปี 1957 และมีซิงเกิลฮิตกว่า 50 ซิงเกิล ที่มีหลากหลายแนวเพลงอย่าง อาร์แอนด์บี, ป็อป, โซล, ดู-ว็อป และอีซีลิสเซนนิง ในระหว่างแสดงคอนเสิร์ตการกุศลในปี 1975 เขาเกิดล้มลงบนเวทีกับอาการหัวใจวาย และเข้าสู่อาการโคม่า ซึ่งเขาอยู่ในอาการโคม่านี้มานานเกือบ 9 ปี จนเขาเสียชีวิตในปี 1984 วิลสันมีชื่ออยู่ในร็อกแอนด์โรลฮอลออฟเฟมในปี 1984 ในปี 2004 นิตยสารโรลลิงสโตนให้ให้เขาติดอันดับ 68 ในหัวข้อ 100 ศิลปินที่ยอดเยี่ยมที่สุดตลอดกาล</doc>
