<doc id="170577" url="https://th.wikipedia.org/wiki?curid=170577" title="ธนฉัตร ตุลยฉัตร">ธนฉัตร ตุลยฉัตร ธนฉัตร ตุลยฉัตร (ชื่อเล่น อาร์ตี้) เกิดเมื่อวันที่ 1 ธันวาคม พ.ศ. 2533 มีชื่อเสียงและได้รับความนิยมตามเว็บบอร์ดต่าง ๆ เป็นจำนวนมากประวัติ ประวัติ. ธนฉัตร ตุลยฉัตร จบระดับประถมศึกษาจากโรงเรียนอนุบาลขอนแก่น ระดับมัธยมศึกษาศึกษาจากโรงเรียนขอนแก่นวิทยายน จบปริญญาตรีจากวิทยาลัยนิเทศศาสตร์ มหาวิทยาลัยรังสิต สาขาภาพยนตร์ วีดิทัศน์ อาร์ตี้ได้ไปเป็นดารารับเชิญให้กับละครเรื่อง "กลิ้งไว้ก่อนพ่อสอนไว้" รับบทเป็น "ชิดชัย" ต่อมาได้คัดเลือกให้รับบทเป็น บุญโชค ลูกของ บุญชู บ้านโข้ง (หนุ่ม-สันติสุข พรหมศิริ) และ โมลี (แหม่ม-จินตหรา สุขพัฒน์) ในภาพยนตร์ตลกเรื่อง "บุญชู 9" ผลงานกำกับของบัณฑิต ฤทธิ์ถกล โดยในบทนี้คุณพ่อพาไปแคสการแสดง ซึ่งในวันที่รับสมัครหานักแสดงผู้มารับบทนี้นั้น ทางฝ่ายคุณพ่อของอาร์ตี้ลงทุนขับรถพาเจ้าตัวจากขอนแก่นมาที่กรุงเทพฯ ซึ่งอาร์ตี้ไม่เคยดูบุญชูมาก่อน และไม่รู้จักเลย ซึ่งตอนมาแคสได้บทพูดสั้น ๆ ว่า "สวัสดีจ้า ฉั่นบุญโชค ลูกบุญชู แม่โมลี" และด้วยหน้าตาไทยๆ ดูซื่อๆ และพูดอีสานได้ จึงได้รับบทบุญโชค และเซ็นสัญญากับไฟว์สตาร์ 5 ปี หลังจากนั้นเข้ามาเวิร์คช็อป 5 วัน ให้พูดภาษาสุพรรณและดูบุญชูทุกภาค จนมาเข้าฉากแรก ถ่ายทำที่สะพานสาทร และยังได้ร้องเพลงประกอบภาพยนตร์ในเพลง "เขิน" ที่เป็นเพลงเก่าของวงแกรนด์เอ็กซ์ ในปี 2552 มีผลงานภาพยนตร์เรื่องที่ 2 คือเรื่อง Before Valentine ก่อนรัก...หมุนรอบตัวเรา รับบทเป็นโจ๊ก และในปีเดียวกันมีผลงานภาพยนตร์เรื่อง อนึ่ง คิดถึงเป็นอย่างยิ่งผลงานละครละครโทรทัศน์ซีรีส์ภาพยนตร์มิวสิควีดีโอพิธีกรเพลงผลงาน. เพลง. - คนขอนแก่น - รวมศิลปินชาวจังหวัดขอนแก่น</doc>
