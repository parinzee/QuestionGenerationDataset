<doc id="734823" url="https://th.wikipedia.org/wiki?curid=734823" title="ยางโอน">ยางโอน ยางโอน เป็นไม้ยืนต้นในสกุลยางโอน วงศ์ Annonaceae เปลือกหนาค่อนข้างเรียบ ใบรูปรี ดอกออกตามกิ่งเป็นกระจุก กลีบดอก 6 กลีบ สีเขียวยาวเป็นแถบ ผลกลุ่ม โดยผลย่อยเป็นรูปกลมรี เรียบเป็นมัน สุกแล้วเป็นสีเหลืองอมส้ม ออกดอกช่วงกุมภาพันธ์ – มีนาคม พบในป่าทางภาคเหนือ ภาคตะวันออกเฉียงเหนือ และภาคกลาง พบครั้งแรกในไทย โดยหมอคาร์เมื่อเดือนกุมภาพันธ์ พ.ศ. 2456 ที่ จังหวัดเชียงใหม่ เนื้อไม้ใช้ในการก่อสร้าง</doc>
