<doc id="85571" url="https://th.wikipedia.org/wiki?curid=85571" title="เจ้าหญิงมารีนา ดัชเชสแห่งเคนต์">เจ้าหญิงมารีนา ดัชเชสแห่งเคนต์ เจ้าหญิงมารีนาแห่งกรีซและเดนมาร์ก (, CI, GCVO, GBE; 13 ธันวาคม พ.ศ. 2449 - 27 สิงหาคม พ.ศ. 2511) ต่อมาทรงเป็น เจ้าหญิงมารีนา ดัชเชสแห่งเคนต์ (Princess Marina, Duchess of Kent) ทรงเป็นสมาชิกพระองค์หนึ่งในพระราชวงศ์อังกฤษและเป็นพระวรชายาในเจ้าชายจอร์จ ดยุกแห่งเคนต์ พระราชโอรสองค์ที่ 4 ในสมเด็จพระเจ้าจอร์จที่ 5 และ สมเด็จพระราชินีแมรี่ พระองค์ทรงเป็นเจ้าหญิงจากราชวงศ์ต่างประเทศองค์สุดท้ายที่อภิเษกสมรสเข้ามาในพระราชวงศ์อังกฤษ หลังจากนั้นมาเจ้าสาวทุกคนเป็นเพียงแค่สามัญชนทั้งหมดพระชนม์ชีพในวัยเยาว์ พระชนม์ชีพในวัยเยาว์. เจ้าหญิงมารีนาประสูติเมื่อวันที่ 13 ธันวาคม พ.ศ. 2449 ณ กรุงเอเธนส์ ประเทศกรีซ พระชนกของพระองค์คือ เจ้าชายนิโคลาสแห่งกรีซและเดนมาร์ก พระราชโอรสพระองค์ที่ 3 ในสมเด็จพระราชาธิบดีจอร์จที่ 1 แห่งกรีซ ส่วนพระชนนีก็คือ แกรนด์ดัชเชสเอเลนา วลาดิมีรอฟนาแห่งรัสเซีย พระราชนัดดาองค์หนึ่งของสมเด็จพระเจ้าซาร์อเล็กซานเดอร์ที่ 2 แห่งรัสเซีย (โดยเป็นพระธิดาพระองค์เดียวในแกรนด์ดยุกวลาดิมีร์ อเล็กซานโดรวิชแห่งรัสเซีย และ ดัชเชสมารีแห่งเม็คเล็นบูร์ก-ชเวริน) เจ้าหญิงทรงเข้ารับศีลจุ่มในช่วงใกล้สิ้นปี พ.ศ. 2449 โดยทรงมีพ่อและแม่ทูนหัวดังต่อไปนี้คือ สมเด็จพระราชาธิบดีจอร์จที่ 1 สมเด็จพระเจ้าเอ็ดเวิร์ดที่ 7 เจ้าชายแอนดรูว์แห่งกรีซ แกรนด์ดยุกบอริส วลาดิมีโรวิชแห่งรัสเซีย เจ้าหญิงแห่งเวลส์ และ แกรนด์ดัชเชสวิกตอเรีย เฟโอโดรอฟนาแห่งรัสเซีย ครอบครัวของเจ้าหญิงไม่ค่อยจะร่ำรวยมากนักและยังถูกบังคับให้ออกนอกประเทศเมื่อเจ้าหญิงพระชนมายุได้เพียง 11 พรรษาในคราวการล้มล้างระบอบกษัตริย์ของกรีก ต่อมาครอบครัวก็ได้ย้ายไปอยู่ยังกรุงปารีสและเจ้าหญิงยังได้เสด็จไปประทับกับประยูรญาติยังประเทศต่างๆ ทั่วทั้งทวีปยุโรปอภิเษกสมรส อภิเษกสมรส. เจ้าหญิงมารีนาทรงเข้าพิธีอภิเษกสมรสในวันที่ 29 พฤศจิกายน พ.ศ. 2477 ณ มหาวิหารเวสต์มินส์เตอร์ กรุงลอนดอน กับเจ้าชายจอร์จ ดยุกแห่งเคนต์ ทั้งสองพระองค์มีพระโอรสและธิดาทั้งหมด 3 พระองค์คือ- เจ้าชายเอ็ดเวิร์ดแห่งเคนต์ (เอ็ดเวิร์ด จอร์จ นิโคลาส พอล แพทริค; ประสูติ 9 ตุลาคม พ.ศ. 2478)- ทรงสืบทอดตำแหน่ง ดยุกแห่งเคนต์ เอิร์ลแห่งเซนต์แอนดรูวส์ บารอนดาวน์แพทริค ในวันที่ 25 สิงหาคม พ.ศ. 2485 หลังการสิ้นพระชนม์ของพระชนก - อภิเษกสมรสเมื่อวันที่ 8 มิถุนายน พ.ศ. 2504 ณ เมืองยอร์ก มณฑลยอร์กไชร์เหนือ กับ แคทธารีน ลูซี แมรี่ วอร์สเลย์ (เกิด 22 กุมภาพันธ์ พ.ศ. 2476) มีพระโอรสและธิดา 3 พระองค์ - เจ้าหญิงอเล็กซานดราแห่งเคนต์ (อเล็กซานดรา เฮเลน เอลิซาเบธ โอลกา คริสตาเบล; ประสูติ 25 ธันวาคม พ.ศ. 2479)- อภิเษกสมรสในวันที่ 24 เมษายน พ.ศ. 2506 ณ มหาวิหารเวสต์มินส์เตอร์ กรุงลอนดอน กับ เดอะ ฮอนอเรเบิล เซอร์ แองกัส แจมส์ โรเบิร์ต บรูซ โอกิลวี (14 กันยายน พ.ศ. 2471 - 26 ธันวาคม พ.ศ. 2547) มีพระโอรสและธิดา 2 พระองค์ - เจ้าชายไมเคิลแห่งเคนต์ (ไมเคิล จอร์จ ชาร์ลส์ แฟรงคลิน; ประสูติ 4 กรกฎาคม พ.ศ. 2485)- อภิเษกสมรสเมื่อวันที่ 30 มิถุนายน พ.ศ. 2521 ณ กรุงเวียนนา ประเทศออสเตรีย กับ บารอนเนส มารี คริสตีน แอ็กเนส เฮ็ดวิก ไอดา ฟอน ไรบ์นิตซ์ (เกิด 15 มกราคม พ.ศ. 2488) มีพระโอรสและธิดา 2 พระองค์ ดยุกแห่งเคนต์สิ้นพระชนม์ในวันที่ 25 สิงหาคม พ.ศ. 2485 ด้วยอุบัติเหตุทางเครื่องบินที่อีเกิลส์ร็อค ใกล้เมืองดันบีธ มณฑลเคธเนส ประเทศสก็อตแลนด์ ขณะทรงปฏิบัติพระราชภารกิจให้กับกองทัพอากาศอังกฤษปลายพระชนม์ชีพ ปลายพระชนม์ชีพ. หลังจากการสิ้นพระชนม์ของพระสวามี เจ้าหญิงก็ยังคงทรงเป็นสมาชิกพระองค์หนึ่งในพระราชวงศ์อังกฤษและปฏิบัติพระกรณียกิจที่เกี่ยวกับราชวงศ์และทางราชการมากมาย อีกทั้งยังทรงเป็นประธานสมาคม All England Lawn Tennis and Croquet Club แห่งเมืองวิมเบิลดันอยู่เป็นเวลานานอีกด้วย ในเดือนมีนาคม พ.ศ. 2500 เมื่อประเทศกานา ซึ่งเป็นอาณานิคมของอังกฤษแห่งหนึ่งได้รับอิสรภาพจากประเทศอังกฤษ ดัชเชสแห่งเคนต์ก็ทรงได้รับการแต่งตั้งให้เป็นผู้แทนพระองค์สมเด็จพระบรมราชินีนาถไปในงานเลี้ยงฉลองวันประกาศอิสรภาพ และในอีก 50 ปีต่อมาในงานเลี้ยงฉลองครอบรอบ 50 ปีการได้รับเอกราชของประเทศกานาคงจะเป็นเจ้าชายเอ็ดเวิร์ด ดยุกแห่งเคนต์ พระโอรสที่จะทรงได้รับการแต่งตั้งให้เป็นผู้แทนพระองค์สมเด็จพระบรมราชินีนาถให้เสด็จมาในงานฉลองนี้ ก่อนการอภิเษกสมรสของดยุกแห่งเคนต์คนปัจจุบันกับแคทธารีน วอร์สเลย์ในช่วงเดือนมิถุนายน พ.ศ. 2504 เจ้าหญิงทรงประกาศว่าพระองค์ประสงค์จะดำรงพระอิสริยยศ เจ้าหญิงมารีนา ดัชเชสแห่งเคนต์ (HRH Princess Marina, Duchess of Kent) แทน สมเด็จเจ้าหญิงดัชเชสหม้ายแห่งเคนต์ (HRH The Dowager Duchess of Kent) ซึ่งเป็นการเปลี่ยนแปลงตามพระราชประเพณีที่ได้รับพระบรมราชานุญาตจากสมเด็จพระบรมราชินีนาถเอลิซาเบธที่ 2 ในการอภิเษกสมรสเมื่อปี พ.ศ. 2477 ทำให้เจ้าหญิงมารีนาทรงเป็นดัชเชสแห่งเคนต์ เค้านท์เตสแห่งเซนต์แอนดรูวส์ และบารอนเนสดาวน์แพทริค อย่างไรก็ตาม พระองค์ก็ยังคงทรงเป็นเจ้าหญิงแห่งกรีซและเดนมาร์กตามพระราชสิทธิมาตั้งแต่ต้น และหลังจากการอภิเษกสมรสของพระโอรสองค์โต พระองค์ก็ได้ทรงเปลี่ยนกลับไปใช้พระอิสริยยศเดิมที่มีอยู่ เจ้าหญิงสิ้นพระชนม์เมื่อวันที่ 27 สิงหาคม พ.ศ. 2511 ด้วยพระโรคเนื้องอกในสมอง ณ พระราชวังเคนซิงตัน กรุงลอนดอน ขณะมีพระชนมายุ 61 พรรษาพระอิสริยยศ และ เครื่องราชอิสริยาภรณ์พระอิสริยยศพระอิสริยยศ และ เครื่องราชอิสริยาภรณ์. พระอิสริยยศ. - พ.ศ. 2449 - พ.ศ. 2477: เฮอร์รอยัสไฮนิส เจ้าหญิงมารีนาแห่งกรีซและเดนมาร์ก - พ.ศ. 2477 - พ.ศ. 2504: เฮอร์รอยัลไฮนิส เจ้าหญิงดัชเชสแห่งเคนต์ - พ.ศ. 2504 - พ.ศ. 2511: เฮอร์รอยัลไฮนิส เจ้าหญิงมารีนา ดัชเชสแห่งเคนต์เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์มงกุฎแห่งอินเดีย ชั้นที่ 1 (Companion of the Order of the Crown of India) - เครื่องราชอิสริยาภรณ์ราชวิกตอเรีย ชั้นที่ 1 (Dame Grand Cross of the Royal Victorian Order) - เครื่องราชอิสริยาภรณ์แห่งจักรวรรดิอังกฤษ ชั้นที่ 1 (Dame Grand Cross of the Order of the British Empire) - เครื่องราชอิสริยาภรณ์นักบุญจอห์นแห่งเยรูซาเล็ม ชั้นที่ 1 (Dame Grand Cross the Order of St. John of Jerusalem)</doc>
