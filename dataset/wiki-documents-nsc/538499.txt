<doc id="538499" url="https://th.wikipedia.org/wiki?curid=538499" title="โทโง เฮฮะชิโร">โทโง เฮฮะชิโร จอมพลเรือ มาร์ควิส โทโง เฮฮะชิโร () เป็นหนึ่งในจอมพลเรือแห่งกองทัพเรือจักรวรรดิญี่ปุ่น และถือเป็นหนึ่งในวีรบุรุษที่ยิ่งใหญ่ที่สุดของกองทัพเรือญี่ปุ่น จนได้รับฉายาว่า "เนลสันแห่งบูรพา"ประวัติ ประวัติ. โทโงเกิดเมื่อวันที่ 27 มกราคม ค.ศ. 1848 ที่อำเภอไคจิยะ ของเมืองคะโงะชิมะในแคว้นซะสึมะ (ปัจจุบันคือจังหวัดคะโงะชิมะ) เป็นบุตรชายคนที่สามจากสี่คนของ โทโง คิชิซะเอะมง ซะมุไรผู้รับใช้ตระกูลชิมะซุ กับ โฮะริ มะซุโกะ อำเภอไคจิยะถือเป็นหนึ่งในอำเภอของคะโงะชิมะที่ถูกปกครองโดยเหล่าซะมุไร ซึ่งมีบุคคลจากที่นี่มากมายกลายเป็นตัวแปรสำคัญในการปฏิรูปเมจิ อาทิ ไซโง ทะกะโมะริ หรือ โอกุโบะ โทะชิมิชิ ซึ่งพวกเขาล้วนอยู่ฝ่ายสนับสนุนราชสำนักเนื่องจากตระกูลชิมะซุเป็นขั้วอำนาจทางการเมืองและการทหารในสงครามโบะชิง ที่ต่อต้านรัฐบาลเอะโดะในช่วงการปฏิรูปเมจิความขัดแย้งระหว่างราชสำนักกับฝ่ายโชกุน (1863-1869) ความขัดแย้งระหว่างราชสำนักกับฝ่ายโชกุน (1863-1869). ประสบการในสนามรบครั้งแรกของโทโง เริ่มต้นเมื่อเขาอายุได้ 15 ปี ในเหตุการณ์การระดมยิงคะโงะชิมะ (สิงหาคม 1863) ซึ่งเมืองคะโงะชิมะ ได้ถูกระดมยิงปืนใหญ่จากกองเรือราชนาวีอังกฤษ เพื่อตอบโต้ไดเมียวแห่งแคว้นซะสึมะ เกี่ยวกับคดีฆาตกรรม ชารล์ส เลนน็อก ริชาร์ดสัน พ่อค้าชาวอังกฤษ และญี่ปุ่นปัดที่จะรับผิดชอบใดๆ ในปีถัดมา ซะสึมะได้จัดตั้งกองเรือของตนเอง ซึ่งโทโง และพี่น้องอีก 2 คน ก็ได้ร่วมกับกองเรือนี้ด้วย ต่อมาในเดือนมกราคม 1868 ระหว่างสงครามโบะชิงโทโงได้รับมอบหมายให้ประจำการบนให้เรือรบไอน้ำพายล้อ นาม คะซุงะ ซึ่งได้ร่วมต่อสู้ในยุทธนาวีอะวะใกล้กับเมืองโอซะกะ เพื่อต่อต้านกองเรือของโชกุนโทะกุงะวะ ซึ่งเป็นครั้งแรกของกองเรือญี่ปุ่นที่รบด้วยเรือทันสมัย เมื่อความขัดแย้งแพร่กระจายไปยังภาคเหนือของญี่ปุ่น โทโงในฐานะเจ้าหน้าที่ชั้น 3 บนเรือคะซุงะ ได้ร่วมสมรภูมิครั้งสุดท้ายกับเรือลำนี้ ในการกวาดล้างกองกำลังบางส่วนของโชกุนโทะกุงะวะที่ยังหลงเหลืออยู่และกำลังถอยร่นไปฮกไกโด ในยุทธนาวีที่อ่าวมิยะโกะ และยุทธนาวีฮะโกะดะเตะศึกษาต่อที่อังกฤษ ศึกษาต่อที่อังกฤษ. โทโงได้ศึกษาในวิชานาวิกศาสตร์เป็นเวลา 7 ปีในอังกฤษ ในฐานะเจ้าหน้าที่ฝึกหัด ตั้งแต่ปี ค.ศ. 1871 ถึง 1878 พร้อมๆกับนักศึกษาที่มาจากญี่ปุ่นอีกหลายคน โทโงได้ไปเยือนกรุงลอนดอน ที่ในห้วงเวลานั้นเป็นเมืองใหญ่แถวหน้าของโลก ที่นั้น มีหลายสิ่งที่ดูแปลกในสายตาชาวญี่ปุ่น อาทิ บ้านเรือนที่ทำจากหิน, อาคารบ้านเรือนต่างๆที่สร้างติดๆกันอย่างหนาแน่น, การตกแต่งห้องพักแบบยุโรป, ร้านขายเนื้อแสดงเนื้อไว้ที่บานหน้าต่าง พวกเขาต้องใช้เวลาอยู่หลายวันกว่าจะคุ้นชินกับอาหารที่นั่น กลุ่มนักศึกษาญี่ปุ่นถูกแยกและส่งไปอาศัยกับครอบครัวชาวอังกฤษเพื่อการเรียนรู้และฝึกฝนภาษาอังกฤษ ประเพณี ตลอดจนมารยาท ต่อมา ในปี 1872 โทโงได้ถูกย้ายไปอยู่ที่พลิมัท ที่นั่นเขาได้เป็นนักเรียนนายเรือบนเรือหลวง HMS Worcester ซึ่งเป็นส่วนหนึ่งของหลักสูตรจากวิทยาลัยฝึกสอนการเดินเรือเทมส์ ระหว่างเป็นนักเรียนนายเรือ เพื่อนนักเรียนของเขามักจะเรียกเขาว่า "เจ๊กจอห์นนี่" (Johnny Chinaman) เนื่องชาวอังกฤษไม่ค่อยคุ้นเคยกับคนตะวันออก และยังแยกไม่ค่อยออกระหว่างคนในหมู่ชาติเอเชีย โทโงไม่ชอบคำคำนี้ และหลายครั้ง มักจะจบเรื่องลงด้วยการชกต่อย ระหว่างที่เป็นนักเรียนนายเรือนี้ โทโงยังได้นิสัยการจุ่มขนมปังลงในถ้วยชาอีกด้วย ช่วงปี 1875 โทโงได้แล่นเรือเป็นระยะทางกว่ารอบโลกในฐานะลูกเรือสามัญประจำเรือฝึกหัด Hampshire ของอังกฤษ ออกเรือในเดือนกุมภาพันธ์ และแล่นโดยไม่ได้แวะจอดเป็นระยะเวลา 70 วันจนเทียบท่าที่เมลเบิร์น ในออสเตรเลีย ระหว่างเดินเรือ เขาต้องรับประทานเพียงเนื้อสัตว์โรยเกลือและขนมปังกรอบ เขาพบสัตว์ประหลาดมากมายที่ทวีปออสเตรเลีย รวมระยะทางที่แล่นไป-กลับ กว่าสามหมื่นไมล์ทะเล โทโงที่พึ่งสำเร็จการศึกษาวิชาคณิตศาสตร์ในเคมบริดจ์ (แม้ว่าจะไม่ได้เรียนที่มหาวิทยาลัย) ได้เดินทางไปยังพอร์ตสมัท เพื่อฝึกฝนด้านการเรือ ก่อนที่จะไปเข้าศึกษาที่ วิทยาลัยราชนาวี กรีนวิช ซึ่งระหว่างอยู่ที่พอร์ตสมัท กองทัพเรือจักรวรรดิญี่ปุ่นได้สั่งต่อเรือรบ 3 ลำจากอังกฤษ โทโงได้ใช้โอกาสนี้ในการฝึกฝน โดยไปกำกับดูแลการต่อเรือรบ ฟุโซ โดยอาศัยประสบการณ์เมื่อทำงานที่อู่ต่อเรือ ซามูด้าบราเธอร์ โทโงกลับมาถึงญี่ปุ่นในวันที่ 22 พฤษภาคม 1878 ซึ่งเขาโดยสารมากับเรือรบลำใหม่ที่กองทัพเรือญี่ปุ่นสั่งซื้อมาจากอังกฤษ นามว่า ฮิเอ ภายหลังกลับมาถึงราวสองเดือน เขาได้รับยศ เรือโทเกียรติยศเกียรติยศ. - เครื่องราชอิสริยาภรณ์ - 1880s - เครื่องราชอิสริยาภรณ์มงคลรัตน์ ชั้นสายสะพาย - 1901 - เครื่องราชอิสริยาภรณ์อาทิตย์อุทัย ชั้นสายสะพาย - 1906 - เครื่องราชอิสริยาภรณ์ว่าวทองคำ ชั้นสายสะพาย - 1924 - เครื่องราชอิสริยาภรณ์อันสูงส่งยิ่งดอกเบญจมาศ ชั้นสังวาล - บรรดาศักดิ์ - 1907 - ฮะกุชะกุ (เคานต์) - 1934 - โคชะกุ (มาควิส)</doc>
