<doc id="268907" url="https://th.wikipedia.org/wiki?curid=268907" title="คอนซีลเลอร์">คอนซีลเลอร์ คอนซีลเลอร์ () เป็นเครื่องสำอางรูปแบบหนึ่งที่ใช้ในการปกปิดสิว รอยหมองคล้ำใต้ตา หรือจุดด่างดำเล็กๆ ที่ปรากฏบนผิวหน้า คอนซีลเลอร์มักจะปกปิดรอยจุดด่างดำได้เป็นอย่างดีโดยการทำให้กลมกลืนกับผิวที่มีปัญหาหรือสีไม่เรียบเนียน ผลิตภัณฑ์นี้หญิงใช้เป็นหลักแต่ก็เริ่มใช้ในหมู่ผู้ชายมากขึ้น ทั้งคอนซีลเลอร์และรองพื้นมักจะใช้เพื่อทำให้ผิวดูกลมกลืนและเสมอกัน ทั้งสองชนิดของเครื่องสำอางแตกต่างกันตรงที่คอนซีลเลอร์มักจะมีเม็ดสีที่เข้มข้น นอกจากนี้รองพื้นมักจะใช้ทาในบริเวณกว้างกว่าคอนซีลเลอร์ คอนซีลเลอร์ได้ออกวางจำหน่ายครั้งแรกเมื่อ ปี 1938 โดยบริษัท แม็กซ์แฟกเตอร์ ในชื่อการค้า ‘erace' คอนซีลเลอร์จะมาในหลากหลายเฉกเช่นจากอ่อนสุดถึงเข้มสุด บางสีมีวัตถุประสงค์เพื่อทำให้เหมือนโทนสีผิวธรรมชาติ ในขณะที่บางตัวจะเอามาคอนทราสกับรอยจุดด่างดำ สีที่อ่อนสุดถึงขาวสุดสามารถใช้ลบเลือนรอยคล้ำหรือรอยช้ำและทำให้ผิวที่หมองคล้ำกระจ่างใสขึ้น สีเขียวและสีฟ้าสามารถแก้ไขรอยแดงที่เกิดจากสิว เส้นเลือดแตกหรือ rosacea คอนซีลเลอร์สีม่วงจะทำให้หน้าดูสว่างขึ้น คัลเลอร์คอนซีลเลอร์เหล่านี้มักจะใช้แต้มตรงจุดภายใต้คอนซีลเลอร์หรือรองพื้นที่ตรงกับโทนสีผิวของผู้ใช้ สกินโทนคอนซีลเลอร์ไม่ใช่แค่เป็นประเภทที่ใช้ทั่วไปแต่ก็มักจะเพียงพอในการซ่อนหรือทำให้กลมกลืนกับผิวที่มีปัญหาหรือสีไม่เรียบเนียน คอนซีลเลอร์มาในหลายสูตร ตั้งแต่ให้ความชุ่มชื้นถึงการต่อต้านการเกิดสิว คอนซีลเลอร์จะผลิตตั้งแต่ปกปิดบางเบาถึงปกปิดเป็นพิเศษ คอนซีลเลอร์จะแบ่งเป็น 7 ระดับของการปกปิด (ระดับ 1 ปกปิดบางเบาสุดถึง ระดับ7 ปกปิดเรียบเนียนที่สุด) คอนซีลเลอร์ระดับ 1 แป้งฝุ่น ระดับ 2 แบบอัดแข็ง ระดับ 3 แบบมูสแมท ระดับ 4 แบบดินสอ ระดับ 5 แบบน้ำ ระดับ 6 แบบครีม ระดับ 7 แบบเปียก สิ่งที่จะกำหนดว่าคุณต้องใช้คอนซีลเลอร์แบบไหนเพื่อการปกปิดขึ้นอยู่กับว่าคุณต้องการปกปิดผิวที่มีปัญหาหรือสีไม่เรียบเนียนบริเวณส่วนของตรงไหน อธิเช่นซ่อนรูขุมขนที่กว้างหรือจุดด่างดำ อาจจะใช้คอนซีลเลอร์ที่ ปกปิดบางเบาตั้งแต่ระดับ 1 ถึง 3 ในการปกปิดสิวรอยคล้ำหรือถุงใต้ตาระดับ 3 ถึง 6 จะเหมาะสม แต่ถ้าต้องการการปกปิดรอยแผลเป็นหรือไฝคุณจะต้องการปกปิดที่หนามากตั้งแต่ระดับ 6 ขึ้นไป คอนซีลเลอร์บางตัวสามารถใช้ด้วยตัวเองหรือใช้ร่วมกับรองพื้น</doc>
