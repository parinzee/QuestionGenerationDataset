<doc id="69010" url="https://th.wikipedia.org/wiki?curid=69010" title="การรถไฟฟ้าขนส่งมวลชนแห่งประเทศไทย">การรถไฟฟ้าขนส่งมวลชนแห่งประเทศไทย การรถไฟฟ้าขนส่งมวลชนแห่งประเทศไทย หรือ รฟม. ( ย่อว่า MRTA) เป็นรัฐวิสาหกิจในสังกัดกระทรวงคมนาคม มีภาระหน้าที่ในการจัดให้มี และให้บริการรถไฟฟ้าขนส่งมวลชนในกรุงเทพมหานครและปริมณฑล และจังหวัดอื่นๆ รฟม. เป็นรัฐวิสาหกิจของไทยที่มีผลการดำเนินงานขาดทุนเป็นลำดับที่ 3 ของไทย คือขาดทุนสุทธิ 866 ล้านบาท ในปี พ.ศ. 2553ประวัติ ประวัติ. การรถไฟฟ้าขนส่งมวลชนแห่งประเทศไทย ก่อตั้งเมื่อ พ.ศ. 2535 ในชื่อ องค์การรถไฟฟ้ามหานคร มีชื่อภาษาอังกฤษคือ Metropolitan Rapid Transit Authority จัดตั้งขึ้นภายใต้พระราชกฤษฎีกาจัดตั้งองค์การรถไฟฟ้ามหานคร พ.ศ 2535 โดยมีผลบังคับใช้เมื่อวันที่ 21 สิงหาคม 2535 มีวัตถุประสงค์ในการจัดระบบขนส่งมวลชน ในกรุงเทพมหานคร และปริมณฑล โดยใช้รถไฟฟ้า ในภายหลังได้มีการออก พระราชบัญญัติการรถไฟฟ้าขนส่งมวลชนแห่งประเทศไทย พ.ศ. 2543 ซึ่งได้ประกาศในราชกิจจานุเบกษา เมื่อวันที่ 1 ธันวาคม 2543 โดยมีผลบังคับใช้ในวันที่ 2 ธันวาคม 2543 องค์การรถไฟฟ้ามหานครจึงได้เปลี่ยนชื่อมาเป็น การรถไฟฟ้าขนส่งมวลชนแห่งประเทศไทย มีชื่อภาษาอังกฤษคือ "Mass Rapid Transit Authority of Thailand" พระราชบัญญัติฉบับใหม่ดังกล่าวยังให้อำนาจหน้าที่ รฟม. เพิ่มขึ้นหลายอย่าง เช่น มีอำนาจกำหนด "เขตปลอดภัยระบบรถไฟฟ้า" เพื่อคุ้มครองอุโมงค์และสิ่งก่อสร้างใต้ดิน และกำหนดเขต "ระบบรถไฟฟ้า" เพื่อคุ้มครองดูแลคนโดยสารรถไฟฟ้า และระบบรถไฟฟ้าได้อย่างมีประสิทธิภาพ นอกจากนั้นยังให้ รฟม. สามารถหารายได้ทางอื่นนอกจากค่าโดยสาร และพัฒนาอสังหาริมทรัพย์ได้ตามความจำเป็น เพื่อประโยชน์แก่การให้บริการรถไฟฟ้า และมีอำนาจหน้าที่ดำเนินกิจการรถไฟฟ้า ในกรุงเทพมหานครและปริมณฑล รวมทั้งอาจดำเนินกิจการรถไฟฟ้าในจังหวัดอื่นตามที่จะได้มีพระราชกฤษฎีกากำหนดให้อำนาจด้วยคณะกรรมการคณะกรรมการ. 1. นาย ไกรฤทธิ์ อุชุกานนท์ชัย ประธานกรรมการ 2. นาวาอากาศเอก รองศาสตราจารย์ ดร. ธนากร พีระพันธุ์ กรรมการ 3. ดร. จุฬา สุขมานพ กรรมการ 4. นาย วินัย ดำรงค์มงคลกุล กรรมการ 5. ศาสตราจารย์ ดร. อมร พิมานมาศ กรรมการโครงการในความรับผิดชอบกรุงเทพมหานครและพื้นที่ต่อเนื่อง โครงการในความรับผิดชอบ. กรุงเทพมหานครและพื้นที่ต่อเนื่อง. การรถไฟฟ้าขนส่งมวลชนแห่งประเทศไทยได้ดำเนินการระบบขนส่งมวลชนในรูปแบบรถไฟฟ้าในพื้นที่กรุงเทพมหานครและปริมณฑล โดยใช้ชื่อว่า รถไฟฟ้ามหานคร แบ่งเป็นหลายสาย ดังนี้- รถไฟฟ้ามหานคร สายเฉลิมรัชมงคล (สายสีน้ำเงิน) เป็นสัมปทานของ บริษัท ทางด่วนและรถไฟฟ้ากรุงเทพ จำกัด (มหาชน)- ช่วงหัวลำโพง-บางซื่อ เปิดใช้เมื่อ พ.ศ. 2547 - ส่วนต่อขยายช่วงบางซื่อ-เตาปูน เปิดใช้เมื่อ พ.ศ. 2560 - ส่วนต่อขยายช่วงเตาปูน-ท่าพระ และหัวลำโพง-หลักสอง อยู่ระหว่างการก่อสร้างตามสัญญาที่ 1-7 - รถไฟฟ้ามหานคร สายฉลองรัชธรรม (สายสีม่วง) เป็นโครงการที่ การรถไฟฟ้าขนส่งมวลชนแห่งประเทศไทย เป็นผู้ดำเนินการด้วยตนเอง- ช่วงคลองบางไผ่ - เตาปูน เปิดใช้เมื่อ พ.ศ. 2559 โดยการรถไฟฟ้าขนส่งมวลชนแห่งประเทศไทย ได้ว่าจ้าง บริษัท ทางด่วนและรถไฟฟ้ากรุงเทพ จำกัด (มหาชน) เป็นผู้เดินรถ - ช่วงเตาปูน - ครุใน อยู่ระหว่างการประมูลหาผู้รับเหมา - รถไฟฟ้ามหานคร สายสีส้ม (ช่วงตลิ่งชัน-สุวินทวงศ์)- ช่วงศูนย์วัฒนธรรมแห่งประเทศไทย - สุวินทวงศ์ อยู่ระหว่างการก่อสร้างตามสัญญาที่ 1-6 - ช่วงศูนย์วัฒนธรรมแห่งประเทศไทย - ตลิ่งชัน อยู่ระหว่างการออกแบบรายละเอียด - รถไฟฟ้าสายสีชมพู (ช่วงแคราย-มีนบุรี) เป็นสัมปทานของ บริษัท นอร์ทเทิร์น บางกอกโมโนเรล จำกัด อยู่ระหว่างการเตรียมการก่อสร้าง - รถไฟฟ้าสายสีเหลือง (ช่วงลาดพร้าว-สำโรง) เป็นสัมปทานของ บริษัท อีสเทิร์น บางกอกโมโนเรล จำกัด อยู่ในระหว่างการเตรียมการก่อสร้าง นอกจากนี้การรถไฟฟ้าขนส่งมวลชนแห่งประเทศไทย ยังได้รับหน้าที่ในการก่อสร้างส่วนต่อขยายของรถไฟฟ้าบีทีเอส สายสุขุมวิทหรือ รถไฟฟ้ามหานคร สายสีเขียวอ่อน (ช่วงลำลูกกา - สมุทรปราการ) ต่อจากกรุงเทพมหานคร เพื่อทำการขยายเส้นทางจากตัวเมืองออกสู่จังหวัดใกล้เคียง อย่างไรก็ตามเมื่อการก่อสร้างแล้วเสร็จ เส้นทางดังกล่าวจะตกเป็นทรัพย์สินของกรุงเทพมหานครตามมติของคณะรัฐมนตรี และคณะรักษาความสงบแห่งชาติ (คสช.) โดยเมื่อโครงการเสร็จสมบูรณ์เส้นทางรถไฟฟ้าสายนี้จะมีความยาวถึง 66.5 กิโลเมตร (รวมเส้นทางสัมปทานและส่วนต่อขยายของกรุงเทพมหานคร) และได้แบ่งโครงการในการก่อสร้างดังนี้- ส่วนต่อขยายสายสุขุมวิท ระยะที่ 2 (ช่วงสำโรง - เคหะสมุทรปราการ) ก่อสร้างแล้วเสร็จ และติดตั้งระบบ กำลังอยู่ระหว่างขั้นตอนตามกฎหมาย - ส่วนต่อขยายสายสุขุมวิท ระยะที่ 3 (ช่วงเคหะสมุทรปราการ - บางปู) อยู่ระหว่างการศึกษาเส้นทางเดินรถและออกแบบรายละเอียด - ส่วนต่อขยายสายสุขุมวิท - พหลโยธิน ระยะที่ 1 (ช่วงหมอชิต - สะพานใหม่ - คูคต) กำลังดำเนินการก่อสร้าง - ส่วนต่อขยายสายสุขุมวิท - พหลโยธิน ระยะที่ 2 (ช่วงคูคต - ลำลูกกา) อยู่ระหว่างการศึกษาจังหวัดเชียงใหม่ จังหวัดเชียงใหม่. การรถไฟฟ้าขนส่งมวลชนแห่งประเทศไทยได้รับมอบหมายจากกระทรวงคมนาคมให้เข้าไปพัฒนาระบบขนส่งมวลชนในจังหวัดเชียงใหม่จำนวนสามสายทาง ดังนี้- รถไฟฟ้าสายสีแดง (ช่วงโรงพยาบาลนครพิงค์ - แยกบิ๊กซี ซูเปอร์เซ็นเตอร์ สาขาหางดง) อยู่ระหว่างการออกแบบรายละเอียด - รถไฟฟ้าสายสีน้ำเงิน (ช่วงสวนสัตว์เชียงใหม่ - แยกพรอเมนาดา) อยู่ระหว่างการออกแบบรายละเอียด - รถไฟฟ้าสายสีเขียว (ช่วงท่าอากาศยานเชียงใหม่ - แยกรวมโชค) อยู่ระหว่างการออกแบบรายละเอียดจังหวัดภูเก็ต จังหวัดภูเก็ต. การรถไฟฟ้าขนส่งมวลชนแห่งประเทศไทยได้รับมอบหมายจากกระทรวงคมนาคมให้เข้าไปพัฒนาระบบขนส่งมวลชนรูปแบบรถไฟฟ้ารางเบาในจังหวัดภูเก็ต โดยมีเส้นทางทั้งหมดสองช่วง ดังนี้- ช่วงห้าแยกฉลอง - ท่าอากาศยานนานาชาติภูเก็ต อยู่ระหว่างการออกแบบรายละเอียด - ช่วงสถานีรถไฟท่านุ่น - ท่าอากาศยานนานาชาติภูเก็ต อยู่ระหว่างการออกแบบรายละเอียด</doc>
