<doc id="5416" url="https://th.wikipedia.org/wiki?curid=5416" title="จังหวัดชลบุรี">จังหวัดชลบุรี จังหวัดชลบุรี เป็นจังหวัดที่ติดกับอ่าวไทยจังหวัดหนึ่งในภาคตะวันออกของประเทศไทย มีสถานที่ท่องเที่ยวที่มีชื่อเสียงหลายแห่งตั้งอยู่ นอกจากด้านอุตสาหกรรมการท่องเที่ยวแล้วยังเป็นจังหวัดที่มีความสำคัญทางเศรษฐกิจสำคัญของภาคตะวันออกอย่างมาก นอกจากนั้นยังเป็นทั้งในด้านพาณิชยกรรมและอุตสาหกรรมต่าง ๆ ของประเทศ ในอดีตจังหวัดชลบุรีนั้นเคยเป็นแหล่งที่ตั้งของเมืองท่าที่มีความสำคัญมาก แม้แต่ในปัจจุบันนี้ก็ยังคงเป็นที่ตั้งของท่าเรือที่มีความสำคัญของประเทศรองจากท่าเรือกรุงเทพ นั่นก็คือท่าเรือแหลมฉบัง เนื่องจากมีทำเลที่ตั้งเหมาะสม จังหวัดชลบุรีนั้นมีอาณาเขตติดกับจังหวัดฉะเชิงเทรา จังหวัดระยอง และจังหวัดจันทบุรีประวัติศาสตร์ ประวัติศาสตร์. จังหวัดชลบุรีเคยเป็นชุมชนโบราณที่เคยมีมนุษย์ยุคหินใหม่อาศัยอยู่มาตั้งแต่สมัยก่อนประวัติศาสตร์ เพราะว่าเคยมีการขุดค้นด้านโบราณคดีแล้วพบร่องรอยของชุมชนโบราณก่อนประวัติศาสตร์บริเวณที่ราบลุ่มแม่น้ำพานทองซึ่งอยู่ในบริเวณวัดโคกพนมดี ตำบลท่าข้าม อำเภอพนัสนิคม พบร่องรอยของชุมชนโบราณก่อนประวัติศาสตร์โคกพนมดี ทำให้สันนิษฐานได้ว่าในอดีตพื้นที่บริเวณจังหวัดชลบุรีเคยเป็นที่ตั้งเมืองโบราณที่มีความรุ่งเรืองถึง 3 เมือง ได้แก่ เมืองพระรถ, เมืองศรีพโล และเมืองพญาแร่ โดยอาณาเขตของ 3 เมืองนี้รวมกันเป็นจังหวัดชลบุรีในปัจจุบัน ซึ่งแหล่งโบราณคดีที่ค้นพบในครั้งนั้นได้พบสิ่งมีคุณค่าทางโบราณคดีหลายอย่าง เช่น ขวานหินขัด, เครื่องประดับจำพวกกำไล, ลูกปัด เครื่องปั้นดินเผาแบบใช้เชือกทาบ และได้พบซากของอาหารทะเลอีกด้วย จึงทำให้ทราบว่าบริเวณนี้อยู่ใกล้ชายฝั่งทะเลมากกว่าปัจจุบันนี้มาก แหล่งโบราณคดีที่กล่าวอ้างทั้งหมดข้างต้นนั้นจึงเป็นหลักฐานยืนยันส่วนหนึ่งที่แสดงให้เห็นถึงความเป็นมาอันแสนยาวนานของจังหวัดชลบุรี ในสมัยกรุงศรีอยุธยาเมืองชลบุรีปรากฏเป็นหลักฐานในทำเนียบศักดินาหัวเมือง ตราเมื่อ พ.ศ. 1919 มีฐานะเป็นเมืองจัตวา ผู้รักษาเมืองคือ “ออกเมืองชลบุรีศรีมหาสมุทร” ศักดินา 2,400 ไร่ ส่งส่วยไม้แดง จนกระทั่งกรุงศรีอยุธยาเสียแก่พม่าเมื่อ พ.ศ. 2310 สมเด็จพระเจ้าตากสินมหาราชได้เสด็จยกทัพผ่านมาทางบริเวณจังหวัดชลบุรีในปัจจุบัน ก่อนที่จะเข้าตีเมืองจันทบุรี และยกทัพกลับไปกู้กรุงศรีอยุธยาได้สำเร็จ ต่อมาในสมัยรัตนโกสินทร์ตอนต้น ยังไม่มีการจัดตั้งจังหวัดชลบุรีขึ้นเป็นทางการ บริเวณจังหวัดชลบุรีประกอบไปด้วยเมืองใหญ่ 3 เมือง คือ เมืองบางปลาสร้อย, เมืองพนัสนิคม และเมืองบางละมุง ในสมัยของพระบาทสมเด็จพระจุลจอมเกล้าเจ้าอยู่หัว ได้ทรงเปลี่ยนแปลงระบบการปกครองราชอาณาจักร โดยการจัดตั้งมณฑลเทศาภิบาล ให้อยู่ภายใต้บังคับบัญชาของกระทรวงมหาดไทยหน่วยงานเดียว เมืองในจังหวัดชลบุรีจึงเข้าอยู่ในมณฑลปราจีนบุรี ดังมีบันทึกว่า ต่อมาในสมัยหลังการเปลี่ยนแปลงการปกครองปี พ.ศ. 2475 มีการเปลี่ยนแปลงรูปการปกครองประเทศครั้งใหญ่ จากระบอบสมบูรณาญาสิทธิราชเป็นระบอบประชาธิปไตย โดยพระราชบัญญัติระเบียบราชการบริหารแห่งราชอาณาจักรสยาม พ.ศ. 2476 ได้ยกเลิกเขตการปกครองแบบ “เมือง” ทั่วราชอาณาจักร แล้วตั้งขึ้นเป็น “จังหวัด” แทน เมืองบางปลาสร้อย, เมืองพนัสนิคม และเมืองบางละมุง จึงรวมกันกลายเป็นจังหวัดชลบุรี โดยใช้บริเวณเมืองบางปลาสร้อยเดิมจัดตั้งเป็นอำเภอบางปลาสร้อย ก่อนที่จะเปลี่ยนเป็นอำเภอเมืองชลบุรี ในปี พ.ศ. 2481 เมืองพนัสนิคมยุบเป็นอำเภอพนัสนิคมก่อนที่จะแยกออกเป็นอำเภอบ้านบึง, อำเภอหนองใหญ่, อำเภอพานทอง, อำเภอบ่อทอง และอำเภอเกาะจันทร์ เมืองบางละมุงยุบเป็นอำเภอบางละมุง ก่อนที่จะแยกออกเป็นอำเภอศรีราชา, อำเภอสัตหีบ และเปลี่ยนข้าหลวงประจำจังหวัดเป็นผู้ว่าราชการจังหวัดอย่างในปัจจุบันภูมิศาสตร์หน่วยการปกครองการปกครองส่วนภูมิภาค หน่วยการปกครอง. การปกครองส่วนภูมิภาค. จังหวัดชลบุรีแบ่งการปกครองส่วนภูมิภาคออกเป็น 11 อำเภอ 92 ตำบล 687 หมู่บ้าน โดยอำเภอทั้ง 11 อำเภอมีดังนี้1. อำเภอเมืองชลบุรี 2. อำเภอบ้านบึง 3. อำเภอหนองใหญ่ 4. อำเภอบางละมุง 5. อำเภอพานทอง 6. อำเภอพนัสนิคม 7. อำเภอศรีราชา 8. อำเภอเกาะสีชัง 9. อำเภอสัตหีบ 10. อำเภอบ่อทอง 11. อำเภอเกาะจันทร์การปกครองส่วนท้องถิ่น การปกครองส่วนท้องถิ่น. จังหวัดชลบุรีมีองค์กรปกครองส่วนท้องถิ่นทั้งหมด 99 แห่ง ประกอบด้วย องค์การบริหารส่วนจังหวัด 1 แห่ง คือ องค์การบริหารส่วนจังหวัดชลบุรี มีเทศบาล 47 แห่ง เป็นเทศบาลนคร 2 แห่ง เทศบาลเมือง 10 แห่ง และเทศบาลตำบล 35 แห่ง ที่เหลือเป็นองค์การบริหารส่วนตำบลจำนวน 50 แห่ง นอกจากนี้ ยังมีเขตการปกครองส่วนท้องถิ่นรูปแบบพิเศษ 1 แห่ง คือ เมืองพัทยา โดยเทศบาลทั้งหมดแบ่งตามอำเภอในจังหวัดชลบุรี (รวมเมืองพัทยา) มีดังนี้- อำเภอเมืองชลบุรี - เทศบาลเมืองชลบุรี - เทศบาลเมืองแสนสุข - เทศบาลเมืองบ้านสวน - เทศบาลเมืองอ่างศิลา - เทศบาลตำบลคลองตำหรุ - เทศบาลตำบลบางทราย - เทศบาลตำบลนาป่า - เทศบาลตำบลดอนหัวฬ่อ - เทศบาลตำบลหนองไม้แดง - เทศบาลตำบลห้วยกะปิ - เทศบาลตำบลเสม็ด - เทศบาลตำบลเหมือง- อำเภอบ้านบึง - เทศบาลเมืองบ้านบึง - เทศบาลตำบลหนองไผ่แก้ว - เทศบาลตำบลหัวกุญแจ - เทศบาลตำบลหนองชาก - เทศบาลตำบลหนองซ้ำซาก - เทศบาลตำบลบ้านบึง- อำเภอหนองใหญ่ - เทศบาลตำบลหนองใหญ่- อำเภอบางละมุง - เมืองพัทยา - เทศบาลนครแหลมฉบัง - เทศบาลเมืองหนองปรือ - เทศบาลตำบลบางละมุง - เทศบาลตำบลห้วยใหญ่ - เทศบาลตำบลโป่ง - เทศบาลตำบลตะเคียนเตี้ย - เทศบาลตำบลหนองปลาไหล- อำเภอพานทอง - เทศบาลตำบลพานทอง - เทศบาลตำบลหนองตำลึง- อำเภอพนัสนิคม - เทศบาลเมืองพนัสนิคม - เทศบาลตำบลหมอนนาง - เทศบาลตำบลกุฎโง้ง - เทศบาลตำบลหัวถนน- อำเภอศรีราชา - เทศบาลนครแหลมฉบัง - เทศบาลนครเจ้าพระยาสุรศักดิ์ - เทศบาลเมืองศรีราชา - เทศบาลตำบลบางพระ- อำเภอเกาะสีชัง - เทศบาลตำบลเกาะสีชัง- อำเภอสัตหีบ - เทศบาลเมืองสัตหีบ - เทศบาลตำบลนาจอมเทียน - เทศบาลตำบลบางเสร่ - เทศบาลตำบลเขตรอุดมศักดิ์ - เทศบาลตำบลเกล็ดแก้ว - เทศบาลตำบลเขาชีจรรย์- อำเภอบ่อทอง - เทศบาลตำบลบ่อทอง - เทศบาลตำบลธาตุทอง- อำเภอเกาะจันทร์ - เทศบาลเมืองปรกฟ้า - เทศบาลตำบลเกาะจันทร์ - เทศบาลตำบลท่าบุญมี - หมายเหตุประชากร ประชากร. ตามข้อมูลจำนวนประชากรของสำนักทะเบียนกลาง กรมการปกครอง ณ วันที่ 31 ธันวาคม พ.ศ. 2560 จังหวัดชลบุรีมีประชากร 1,509,125 คน คิดเป็นอันดับที่ 10 ของประเทศ โดยแบ่งเป็นประชากรเพศชาย 696,038 คน และประชากรเพศหญิง 725,387 คน มีความหนาแน่นประชากรโดยเฉลี่ย 345.89 คนต่อตารางกิโลเมตร ซึ่งมากเป็นอันดับที่ 10 ของประเทศ อำเภอที่มีจำนวนประชากรมากที่สุดและมีความหนาแน่นมากที่สุด คือ อำเภอเมืองชลบุรี มีประชากรอาศัยอยู่ 330,156 คน มีความหนาแน่น 1,442.98 คนต่อตารางกิโลเมตร ในขณะที่อำเภอที่มีประชากรน้อยที่สุด คือ อำเภอเกาะสีชัง มีประชากรอาศัยอยู่ 4,580 คน ส่วนอำเภอที่ประชากรเบาบางที่สุด คือ อำเภอหนองใหญ่ ซึ่งมีความหนาแน่นประชากรเฉลี่ย 59.44 คนต่อตารางกิโลเมตรโครงสร้างพื้นฐานการขนส่ง โครงสร้างพื้นฐาน. การขนส่ง. จังหวัดชลบุรีเป็นจังหวัดที่มีเส้นทางคมนาคมที่ดีจังหวัดหนึ่งของประเทศ โดยมีระบบการขนส่งทั่วถึงและสะดวกทั้งการขนส่งทางบก ทางเรือ และทางอากาศ รวมทั้งมีการขนส่งทางท่อสำหรับสินค้าเหลว ได้แก่ น้ำมันและสารเคมี การขนส่งของจังหวัดชลบุรีในปัจจุบันอาศัยทางบกเป็นหลัก นอกจากนั้นยังมีการขนส่งทางเรือและทางอากาศ ซึ่งสามารถพัฒนาศักยภาพให้เพิ่มขึ้นได้อย่างต่อเนื่อง จังหวัดชลบุรีมีท่าอากาศยานขนาดเล็ก 1 แห่งคือ สนามบินบางพระ ตั้งอยู่ในอำเภอศรีราชา เป็นสนามฝึกซ้อมสำหรับเครื่องบินลำเล็ก จึงไม่ได้เปิดให้บริการขนส่งทางอากาศเพื่อการพาณิชย์ทั่วไป เนื่องจากจังหวัดชลบุรีมีสภาพภูมิศาสตร์เอื้ออำนวยต่อการขนส่งทางทะเล กล่าวคือด้านตะวันตกของจังหวัดเป็นชายฝั่งที่มีแนวยาวระยะทางหลายร้อยกิโลเมตร โดยหลายแห่งเป็นชายหาดที่งดงาม และบางแห่งเหมาะจะเป็นท่าจอดเรือ ส่งผลให้ชายฝั่งทะเลของจังหวัดมีท่าเทียบเรือประมงและท่าเทียบเรือสินค้า ทั้งที่เป็นท่าเทียบเรือของเอกชนและท่าเทียบเรือพาณิชย์สำหรับขนส่งสินค้าไปต่างประเทศ รวมถึงการขนส่งสินค้าเลียบตามชายฝั่งทะเลตะวันออกเข้าสู่ท่าเรือกรุงเทพฯ การขนส่งทางรถไฟของจังหวัดชลบุรีอาศัยเส้นทางรถไฟสายตะวันออก โดยเริ่มต้นจากกรุงเทพฯ-ฉะเชิงเทรา-อำเภอศรีราชา เมื่อรัฐบาลมีโครงการพัฒนาพื้นที่บริเวณชายฝั่งทะเลตะวันออก การรถไฟแห่งประเทศไทยจึงดำเนินการก่อสร้างทางรถไฟสายนี้ขึ้น เพื่อรองรับการขนส่งสินค้าจากท่าเรือน้ำลึกสัตหีบ, ท่าเรือน้ำลึกนิคมอุตสาหกรรมแหลมฉบัง และท่าเรือน้ำลึกนิคมอุตสาหกรรมมาบตาพุด การขนส่งทางรถยนต์เป็นระบบการคมนาคมสำคัญที่สุดของจังหวัดชลบุรี และมีบทบาทมากขึ้นเรื่อย ๆ ในปัจจุบัน โครงข่ายนี้อยู่ในความรับผิดชอบของกรมทางหลวง โดยจังหวัดชลบุรีมีถนนที่สร้างเสร็จแล้วเป็นระยะทาง 745.497 กิโลเมตร เป็นทางหลวงแผ่นดินรวมระยะทาง 745.497 กิโลเมตร และระยะทางต่อ 2 ช่องจราจรคิดเป็นระยะทาง 1,191.408 กิโลเมตร ทางหลวงสายหลักของจังหวัดชลบุรี เช่น ทางหลวงพิเศษหมายเลข 7, ถนนสุขุมวิท (ทางหลวงแผ่นดินหมายเลข 3) เป็นต้นการศึกษา การศึกษา. จังหวัดชลบุรีมีมหาวิทยาลัยต่าง ๆ ได้แก่- มหาวิทยาลัยเกษตรศาสตร์ วิทยาเขตศรีราชา - มหาวิทยาลัยเทคโนโลยีราชมงคลตะวันออก วิทยาเขตบางพระ - มหาวิทยาลัยธรรมศาสตร์ ศูนย์พัทยา - มหาวิทยาลัยบูรพา - มหาวิทยาลัยมหามกุฏราชวิทยาลัย ศูนย์การศึกษาชลบุรี - มหาวิทยาลัยศรีปทุม วิทยาเขตชลบุรี - มหาวิทยาลัยเอเชียน นอกจากนี้ ยังมีสถาบันและวิทยาลัยอื่น ๆ ได้แก่- วิทยาลัยเทคโนโลยีอักษรพัทยา - สถาบันการพลศึกษา วิทยาเขตชลบุรี - วิทยาลัยการสาธารณสุขสิรินธร จังหวัดชลบุรี - วิทยาลัยพยาบาลบรมราชชนนี ชลบุรี - วิทยาลัยมหาดไทย - วิทยาลัยเทคนิคชลบุรี - วิทยาลัยเทคนิคพัทยา (เดิมชื่อ วิทยาลัยการอาชีพบางละมุง) - วิทยาลัยเทคนิคสัตหีบ - วิทยาลัยเทคโนโลยีภาคตะวันออก (อี.เทค) - วิทยาลัยอาชีวศึกษาชลบุรี - วิทยาลัยเกษตรและเทคโนโลยีชลบุรี - วิทยาลัยการอาชีพพนัสนิคม - วิทยาลัยอาชีวศึกษาเทคโนโลยีฐานวิทยาศาสตร์ (เดิมชื่อ วิทยาลัยการอาชีพพานทอง) - วิทยาลัยสารพัดช่างชลบุรี - วิทยาลัยดุสิตธานี ศูนย์เมืองพัทยา - วิทยาลัยอาชีวศึกษาศรีราชา - วิทยาลัยเทคโนโลยีชลบุรี - วิทยาลัยเทคโนโลยีดาราสมุทรบริหารธุรกิจ - วิทยาลัยเทคโนโลยีศรีราชา - วิทยาลัยวิศวกรรมแหลมฉบัง - วิทยาลัยเทคโนโลยีไทยอิโตะ - มหาวิทยาลัยบูรพา- โรงเรียนกีฬา กีฬา. จังหวัดชลบุรีมีทีมฟุตบอลอาชีพที่มีชื่อเสียงและซึ่งปัจจุบันเล่นอยู่ในไทยลีก 3 ทีม คือ สโมสรฟุตบอลชลบุรี ซึ่งเป็นทีมในอำเภอเมืองชลบุรี มีผลงานได้เป็นแชมป์ประเทศไทยหนึ่งสมัยในปี พ.ศ. 2550 และเป็นตัวแทนไปแข่งในเขตเอเชียในเอเอฟซีแชมเปียนส์ลีก และ สโมสรฟุตบอลพัทยายูไนเต็ด ในเมืองพัทยา และสโมสรฟุตบอลราชนาวี ในอำเภอสัตหีบ รวมไปถึงทีมฟุตซอลฟุตซอลที่สร้างชื่อเสียงให้แก่จังหวัดชลบุรีคือทีม ชลบุรี ธ.อ.ส. อาร์แบค หรือปัจจุบันคือ ชลบุรี บลูเวฟ นอกจากนี้สโมสรวอลเลย์บอลจังหวัดชลบุรี (ชลบุรี วีซี) ได้รับรางวัลชนะเลิศการแข่งขันวอลเลย์บอลไทยแลนด์ลีก 2 สมัยสถานที่สำคัญสถานที่สำคัญ. - พัทยา - สวนน้ำรามายณะ - สวนสัตว์เปิดเขาเขียว - สวนเสือศรีราชา - อุทยานหินล้านปีและฟาร์มจระเข้พัทยา - เขาสามมุข - แหลมแท่น - ศาลเจ้านาจาไทจื้อ - เกาะล้าน - วัดเครือวัลย์ - หาดบางเสร่ - สวนนงนุช - มหาวิทยาลัยเกษตรศาสตร์ วิทยาเขตศรีราชา - สถาบันวิทยาศาสตร์ทางทะเล มหาวิทยาลัยบูรพา - ศูนย์ศึกษาธรรมชาติและอนุรักษ์ป่าชายเลนเพื่อการท่องเที่ยวเชิงนิเวศ จ.ชลบุรี - วัดญาณสังวราราม - วิหารเซียน - ปราสาทสัจธรรม - เมืองจำลอง - วัดสัตหีบ - วัดเทพพุทธาราม - วัดใหญ่อินทาราม - วัดอุทกเขปสีมาราม - ตลาดหนองมน - บางแสน - เกาะสีชัง - หาดสัตหีบ - วัดเกาะลอย - วัดศรีมหาราชา - จักสานที่ใหญ่ที่สุดในโลก (พนัสนิคม) - หอพนัสบดี - วัดหน้าพระธาตุ - วัดโบสถ์ (พนัสนิคม)บุคคลที่มีชื่อเสียงบุคคลที่มีชื่อเสียง. - พระสงฆ์- พระวิสุทธิสมาจาร (ศรี พฺรหฺมโชติ) อดีตเจ้าอาวาสวัดอ่างศิลาใน (วัดอ่างศิลา) อดีตเจ้าคณะอำเภอเมืองชลบุรี, อำเภอบางพระ, อำเภอบางละมุง และอดีตเจ้าคณะจังหวัดชลบุรี - สมเด็จพระพุทธโฆษาจารย์ (เจริญ ญาณวโร) สมเด็จพระราชาคณะ อดีตสังฆนายก อดีตเจ้าคณะใหญ่หนเหนือ อดีตเจ้าอาวาสวัดเทพศิรินทราวาสราชวรวิหาร - พระครูวรเวทมุนี (อี๋ พุทธสโร) พระเกจิดัง และท่านเป็นอดีตเจ้าอาวาสวัดสัตหีบ จังหวัดชลบุรี - หลวงพ่อผุย คงฺครตโน พระเกจิดัง อดีตเจ้าอาวาสวัดหน้าพระธาตุ อำเภอพนัสนิคม จังหวัดชลบุรี - หลวงพ่อทองอยู่ จนฺทสาโร พระเกจิดัง อดีตเจ้าอาวาสวัดบางเสร่คงคาราม อำเภอสัตหีบ จังหวัดชลบุรี - พระครูพรหมจริยาธิมุตต์ (กุหลาบ พุทฺธโชติ) พระเกจิ อดีตเจ้าอาวาสวัดบางเป้ง และอดีตเจ้าคณะอำเภอศรีราชา อำเภอเมืองชลบุรี จังหวัดชลบุรี - พระครูไพศาลสารธรรม (ปี่ อินฺทโชโต) พระเกจิดัง อดีตเจ้าอาวาสวัดโคกท่าเจริญ และอดีตเจ้าคณะอำเภอพานทอง เขต2 อำเภอพานทอง จังหวัดชลบุรี - พระครูพิพัฒน์ศีลคุณ (พูน โสวณฺโณ) พระเกจิดัง อดีตเจ้าอาวาสวัดตาลล้อม และอดีตเจ้าคณะตำบลแสนสุข จังหวัดชลบุรี - พระครูอุดมวิชชากร (เหมือน อินฺทโชโต) พระเกจิดัง อดีตเจ้าอาวาสวัดกำแพง และอดีตเจ้าคณะตำบลบางปลาสร้อยเขต 2 จังหวัดชลบุรี - พระพิมลธรรม (ชอบ อนุจารี) พระราชาคณะเจ้าคณะรอง อดีตเจ้าอาวาสวัดราษฎร์บำรุง จังหวัดชลบุรี - พระครูศรีฉฬังคสังวร (เริ่ม ปรโม) พระเกจิดัง อดีตเจ้าอาวาสวัดจุกกะเฌอ, วัดจุฑาทิศธรรมสภารามวรวิหาร และอดีตเจ้าคณะอำเภอศรีราชา จังหวัดชลบุรี - พระครูวิสุทธิกิจจาทร (ชม กสโร) พระเกจิดัง อดีตเจ้าอาวาสวัดนพทองดีศรีพฤฒาราม (วัดโป่ง) อำเภอบางละมุง จังหวัดชลบุรี - พระครูสุจิณธรรมวิมล (ม่น ธมฺมจิณฺโณ) พระเกจิดัง อดีตเจ้าอาวาสวัดเนินตามาก และอดีตรองเจ้าคณะตำบลหัวถนน อำเภอพนัสนิคม จังหวัดชลบุรี - พระครูพิพัฒนธรรมคุณ (จรินทร์ วิจิตฺตโก) อดีตเจ้าอาวาสวัดประชุมคงคา อำเภอบางละมุง จังหวัดชลบุรี - พระเขมสารโสภณ (ธรรมนูญ ธุวสีโล) อดีตเจ้าอาวาสวัดเขาบางทราย อดีตผู้รักษาการเจ้าคณะจังหวัดฉะเชิงเทรา - ชลบุรี (ธรรมยุค) อดีตเจ้าคณะจังหวัดชลบุรี - ฉะเชิงเทรา (ธรรมยุค) และอดีตเจ้าคณะจังหวัดชลบุรี (ธรรมยุค) อำเภอเมืองชลบุรี จังหวัดชลบุรี - พระครูโพธิสารประสาธน์ (บุญมี อคฺคปุญฺโญ) อดีตเจ้าอาวาสวัดโพธิสัมพันธ์ อำเภอบางละมุง จังหวัดชลบุรี - พระครูสาธกธรรมคุณ (ลั้ง สุทสฺสโน) พระเกจิ อดีตเจ้าอาวาสวัดอัมพาราม (บ้านอำเภอ) และอดีตเจ้าคณะอำเภอสัตหีบชั้นพิเศษ อำเภอสัตหีบ จังหวัดชลบุรี - พระครูพิศิษฐชโลปการ (เกลี้ยง มนุญฺโญ) พระเกจิ อดีตเจ้าอาวาสวัดเนินสุทธาวาส อำเภอเมืองชลบุรี จังหวัดชลบุรี - พระครูภัทรกิจวิบูล (ก้าน ภทฺทโก) พระเกจิดัง อดีตเจ้าอาวาสวัดห้วยใหญ่ อำเภอบางละมุง จังหวัดชลบุรี - พระครูธรรมกิจโกวิท (ยงยุทธ ธมฺมโกสโล) พระเกจิดัง วัดเขาไม้แดง อำเภอศรีราชา จังหวัดชลบุรี - พระครูพิพิธชลธรรม (หลาย อาภรโณ) พระเกจิดัง เจ้าอาวาสวัดนาจอมเทียน เจ้าคณะตำบลนาจอมเทียน อำเภอสัตหีบ จังหวัดชลบุรี - พระครูเมตตาธิการี (นิยม กนฺตจาโร) พระเกจิดัง อดีตเจ้าอาวาสวัดนาลิกวนาราม (วัดตะเคี้ยนเตี้ย) อำเภอบางละมุง จังหวัดชลบุรี - พระพรหมมังคลาจารย์ (ธงชัย ธมฺมธโช) พระราชาคณะเจ้าคณะรอง รองแม่กองธรรมสนามหลวง ผู้ช่วยเจ้าอาวาสวัดไตรมิตรวิทยารามวรวิหาร - พระครูวิมุติธรรมาภิรม (บุญส่วน ปริมุตฺโต) พระเกจิดัง เจ้าอาวาสวัดหนองคล้า และเจ้าคณะตำบลบึง อำเภอศรีราชา จังหวัดชลบุรี - พระราชวงศ์ - กรมขุนสุนทรภูเบศร์ เจ้านายที่ไม่ได้มีเชื้อสายราชวงศ์จักรี นักการเมือง- อุทัย พิมพ์ใจชน อดีตประธานรัฐสภา - วิทยา คุณปลื้ม นักการเมืองชาวไทย - สมชาย คุณปลื้ม อดีตนายกเทศมนตรีเทศบาลเมืองแสนสุข - สนธยา คุณปลื้ม อดีตนักการเมือง - สุกุมล คุณปลื้ม อดีตรัฐมนตรีว่าการกระทรวงวัฒนธรรม - อิทธิพล คุณปลื้ม นายกเมืองพัทยา - ธานี สมบูรณ์ทรัพย์ อดีตรองผู้บัญชาตำรวจแห่งชาติ - ไชยยศ จิรเมธากร อดีตรัฐมนตรีช่วยว่าการกระทรวงศึกษาธิการ - ธรรมนูญ เทียนเงิน อดีตเลขาธิการพรรคประชาธิปัตย์ - นันทนา ทิมสุวรรณ นักการเมืองชาวไทย - นิคม แสนเจริญ นักการเมืองชาวไทย - บุญชู โรจนเสถียร นักการเมืองชาวไทย - กิตติศักดิ์ รัฐประเสริฐ นักการเมืองชาวไทย - พิศวาท น้อยมณี รับราชการ - ศักดา นพสิทธิ์ - นักการเมืองชาวไทย - สมเจตน์ บุญถนอม - สมาชิกวุฒิภาแบบสรรหา, กรรมการการประปานครหลวง และกรรมการที่เป็นอิสระการปิโตรเลียมแห่งประเทศไทย (ปตท.) - สมชาย สหชัยรุ่งเรือง - อดีตรองโฆษกประจำสำนักนายกรัฐมนตรี ในรัฐบาลของนายชวน หลีกภัย - สันต์ศักด์ จรูญ งามพิเชษฐ์ - สมาชิกสภาผู้แทนราษฎร - สุวิทย์ วัดหนู - กลุ่มผู้เคลื่อนไหวมางการเมือง - อนันต์ อนันตกูล - นักการเมืองชาวไทย นักกีฬา- สด จิตรลดา - นักมวยสากลแชมป์โลก - อำนาจ รื่นเริง - นักมวยสากลสมัครเล่น, นักมวยสากลแชมป์โลก - จอห์น อิสรัมย์ - นักมอเตอร์ไซค์ผาดโผน, นักแสดง - ฉมวกเพชร ช่อชะมวง - นักมวยชาวไทย - ชมพู แสงโพธิ์ - นักฟุตบอล - รัฐศักดิ์ ทับพุ่ม - นักกีฬามวยสากลสมัครเล่น,ฟุตซอล - สุดเขต ประภากมล - นักกีฬาแบดมินตันชาย - สุดสาคร ส.กลิ่นมี - นักมวยไทย - สุรพรชัย เจริญเมือง - นักมวย - หยกไท ศิษย์ อ. - นักมวยไทย,นักมวยสากลแชมป์โลก - ธนา สินประสาธน์ - นักเทควันโดและนักแสดง - ปุณณรัตน์ กลิ่นสุคนธ์ - นักฟุตบอล - รัฐภาคย์ วิไลโรจน์ - นักแข่งมอเตอร์ไซค์ทางเรียบ - เอก บุญสวัสดิ์ - นักวินด์เซิร์ฟ - วิสันต์ ไกรเกรียงยุค - นักมวย - สุกัญญา ศรีสุราช - นักกีฬายกน้ำหนัก เหรียญทองกีฬาโอลิมปิกฤดูร้อน 2016 นักธุรกิจ- ตัน ภาสกรนที - นักธุรกิจ - วนิช ปานะนนท์ - อดีตนักการเมือง, นักธุรกิจชาวไทย และหนึ่งในคณะราษฎร นักเขียน- เดือนวาด พิมวนา - นักเขียนรางวัลช่อการะเกด - ถาวร สุวรรณ - นักเขียน นักหนังสือพิมพ์ นักแสดง / นักพูด / นักร้อง / ศิลปิน / นักดนตรี- อุดม แต้พานิช - นักพูด, ศิลปินตลก - จอห์น ดีแลน - อดีตนักแสดง, นายแบบวัยรุ่น - ชาตรี ศรีชล - อดีตนักร้องลูกทุ่งชื่อดัง - มนต์รัก ขวัญโพธิ์ไทย - อดีตนักร้องลูกทุ่งชื่อดัง - บุญพิทักษ์ จิตต์กระจ่าง - อดีตนักแสดงชื่อดัง - รังสิต ศิรนานนท์ - นักแสดงชื่อดัง - อรุณพงศ์ ชัยวินิตย์ - นักร้อง รองชนะเลิศอันดับ 1 เดอะสตาร์ค้นฟ้าคว้าดาวปี 5 - พนม นพพร - นักร้องลูกทุ่งชื่อดัง, ผู้จัดละคร - เมธัส ตรีรัตนวารีสิน - นักร้อง นักแสดง ทรู อะคาเดมี แฟนเทเชีย ฤดูกาลที่ 4 - ชลาทิศ ตันติวุฒิ - ศิลปินนักร้อง - ลลิตา สิงห์โตทอง - ศิลปินนักร้อง - ณัฐชา นวลแจ่ม - ศิลปิน, นักแสดง - ณภศศิ สุรวรรณ - นักแสดง - นาตาลี เดวิส - นักแสดง - อุรัสยา เสปอร์บันด์ - นักแสดง - ธนิน มนูญศิลป์ - นักแสดง - อิทธิพงศ์ กฤดากร ณ อยุธยา นักร้อง - ขวัญกวินท์ ธำรงรัฐเศรษฐ์ - นักแสดง นางแบบ - จอมขวัญ ลีละพงศ์ประสุต - นักแสดง - จักรกฤษณ์ คชรัตน์ - นักแสดง - ชลธี ธารทอง - นักร้อง นักแต่งเพลง - ชัญษร สาครจันทร์ - มิสไทยแลนด์ยูนิเวิร์ส 2554 - ชลธิชา เที่ยงธรรม - รองอันดับ 1 มิสยูนิเวิร์สไทยแลนด์ 2556, เข้าร่วมประกวด นางงามนานาชาติ 2013 - พิณิชา กิจเกษมพงศา - รองอันดับ 4 มิสแกรนด์ไทยแลนด์ 2016, เข้าร่วมประกวด มิสทัวริซึมอินเตอร์เนชันแนล 2016 และ มิสโกลบ 2016 - ณภศศิ สุรวรรณ - นักแสดง - บุปผา สายชล - นักร้องลูกทุ่งหญิงชื่อดัง - ลือชัย งามสม - มือคีย์บอร์ดของวงคาราบาว - วัลลภ พลเสน - นักร้อง นักดนตรี - ศุภมร โคร์นิน - นักแสดง นายแบบ - สถาพร นาควิไลโรจน์ - นายแบบ นักแสดง และนักร้อง - เศรษฐิณิช ชนวราสุทธิศิริ - เดอะเฟซไทยแลนด์ ซีซัน 3, เดอะเฟซไทยแลนด์ ซีซัน 4 - นิกิ บุญธรรม - เดอะเฟซเมน ซีซัน 1 - สุกัญญา มิเกล - นักร้อง นักแสดง - อธิป ทองจินดา - นักแสดง - อรุณพงศ์ ชัยวินิตย์ - นักร้อง, พิธีกร และนักแสดง - อลิษา ขจรไชยกุล - นักแสดง - อังคณา วรรัตนาชัย - นักแสดง - อุเทน บุญยงค์ - อดีตนักแสดงชายที่มีชื่อเสียง - วิวัฒน์ ผสมทรัพย์ - นักแสดง - ณัฐรุจา ชุติวรรณโสภณ (แก้ว BNK48) - นักร้อง - นามสกุลพระราชทานที่เกี่ยวข้องกับจังหวัดชลบุรี - สุนทรกุล ณ ชลบุรี - สมุทรานนท์ - ทุมมานนท์</doc>
