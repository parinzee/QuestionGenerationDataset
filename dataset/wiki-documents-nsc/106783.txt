<doc id="106783" url="https://th.wikipedia.org/wiki?curid=106783" title="หม่อมไฉไล ยุคล ณ อยุธยา">หม่อมไฉไล ยุคล ณ อยุธยา หม่อมไฉไล ยุคล ณ อยุธยา (สกุลเดิม: ถาวร; 9 กุมภาพันธ์ พ.ศ. 2499) เป็นหม่อมในพระเจ้าวรวงศ์เธอ พระองค์เจ้าภาณุพันธุ์ยุคล พระโอรสในสมเด็จพระเจ้าบรมวงศ์เธอ เจ้าฟ้ายุคลฑิฆัมพร กรมหลวงลพบุรีราเมศร์ กับพระเจ้าวรวงศ์เธอ พระองค์เจ้าเฉลิมเขตรมงคลประวัติ ประวัติ. หม่อมไฉไล ยุคล ณ อยุธยา มีชื่อเล่นว่า แอ๊ด เป็นบุตรคนที่สี่จากทั้งหมดหกคน บิดาขับรถแท็กซี ส่วนมารดาเป็นแม่ค้าขายกาแฟให้กับชาวบ้านและชาวเรือที่ล่องอยู่ตามแม่น้ำนครชัยศรี จังหวัดนครปฐม สำเร็จการศึกษาระดับชั้นประถมศึกษาปีที่ 4 จากโรงเรียนพร้อมพันธ์แล้วไม่ได้ศึกษาต่อเพราะฐานะทางบ้านไม่อำนวย หลังจากนั้นจึงช่วยแม่ขายข้าวแกงที่ซอยเฉยพ่วง ครั้นเวลาต่อมาหม่อมไฉไลได้สมัครเป็นนางเอกภาพยนตร์เรื่อง "ลาวดวงเดือน" ที่อัศวินภาพยนตร์แล้วพบรักกับพระเจ้าวรวงศ์เธอ พระองค์เจ้าภาณุพันธุ์ยุคล แล้วเสกสมรสกันเมื่อวันที่ 24 มกราคม พ.ศ. 2519 ขณะที่พระสวามีพระชันษา 61 ปี และหม่อมไฉไลมีอายุ 16 ปี และมีพระโอรส-ธิดาสององค์ คือ1. หม่อมเจ้านวพรรษ์ ยุคล (ประสูติ 1 มกราคม พ.ศ. 2521) เสกสมรสกับหม่อมอัญวิดา (สกุลเดิม: สง่าศิลป์) มีบุตรสองคน 2. ภานุมา พิพิธโภคา (ประสูติ 20 มิถุนายน พ.ศ. 2524) เสกสมรสกับเมธ พิพิธโภคา มีบุตรสองคนธุรกิจส่วนตัว ธุรกิจส่วนตัว. หม่อมไฉไล ยุคล ณ อยุธยา เป็นเจ้าของกิจการธุรกิจร้านเครื่องเพชรที่สยามพารากอนและเพนนินซูลาพลาซา และกิจการบ้านพักตากอากาศ</doc>
