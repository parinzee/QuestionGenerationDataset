<doc id="374444" url="https://th.wikipedia.org/wiki?curid=374444" title="กริมสวอทน์">กริมสวอทน์ กริมสวอทน์ () เป็นทะเลสาบใต้ธารน้ำแข็งและภูเขาไฟในชื่อเดียวกัน ซึ่งตั้งอยู่ทางตะวันออกเฉียงใต้ของไอซ์แลนด์ กริมสวอทน์ตั้งอยู่ ณ ที่ราบสูงของไอซ์แลนด์ทางฝั่งตะวันตกเฉียงเหนือของชั้นน้ำแข็งปกคลุมวัทนาโจกุล ทะเลสาบมีพิกัดภูมิศาสตร์อยู่ที่ 64°25′N 17°20′W ที่ระดับความสูง 1,725 เมตร ใต้ทะเลสาบเป็นกระเปาะหินหนืดของภูเขาไฟกริมสวอทน์ กริมสวอทน์เป็นภูเขาไฟชั้นบะซอลต์ ซึ่งมีประวัติการปะทุบ่อยครั้งที่สุดในไอซ์แลนด์ และมีระบบรอยแยกที่วางตัวในทิศตะวันตกเฉียงใต้-ตะวันออกเฉียงเหนือ เนื่องจากภูเขาไฟส่วนใหญ่อยู่ใต้วัทนาโจกุล การปะทุส่วนใหญ่จึงเกิดขึ้นใต้ธารน้ำแข็งเช่นกัน และปฏิกิริยาระหว่างแมกมากับน้ำที่ละลายจากธารน้ำแข็งทำให้เกิดกิจกรรมการปะทุแบบพรีอะตอมแมกมาติก เมื่อวันที่ 21 พฤษภาคม พ.ศ. 2554 เวลา 19:25 UTC การปะทุเกิดขึ้น โดยมีการพ่นเถ้าภูเขาไฟสูงขึ้นไปในอากาศถึง 12 กิโลเมตร และเกิดแผ่นดินไหวตามมาอีกหลายครั้ง ซึ่งขัดขวางการสัญจรทางอากาศในไอซ์แลนด์ กรีนแลนด์ สกอตแลนด์ นอร์เวย์ ไอร์แลนด์และอังกฤษเมื่อวันที่ 22-24 พฤษภาคม ขนาดการปะทุนั้นใหญ่กว่าการปะทุของเอยาฟยาตลาเยอคุตล์ พ.ศ. 2553 การปะทุนั้นหยุดลงเมื่อเวลา 02:40 UTC ของวันที่ 25 พฤษภาคม พ.ศ. 2554</doc>
