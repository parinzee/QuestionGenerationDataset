<doc id="296071" url="https://th.wikipedia.org/wiki?curid=296071" title="คณะกรรมการโอลิมปิกแห่งประเทศไทย">คณะกรรมการโอลิมปิกแห่งประเทศไทย คณะกรรมการโอลิมปิกแห่งประเทศไทย ในพระบรมราชูปถัมภ์ () เป็นหน่วยงานภายใต้ความดูแลของคณะกรรมการโอลิมปิกสากล มีสำนักงานใหญ่ตั้งอยู่ ณ บ้านอัมพวัน เลขที่ 226 ถนนศรีอยุธยา แขวงดุสิต เขตดุสิต กรุงเทพมหานคร มีหน้าที่จัดส่งและนำคณะนักกีฬา เข้าร่วมการแข่งขันกีฬาโอลิมปิก และกีฬาระดับภูมิภาค ระดับทวีป หรือระดับโลก ซึ่งรับรองโดยคณะกรรมการโอลิมปิกสากล นอกจากนั้น ยังเป็นหน่วยงานที่รับผิดชอบต่อการปฏิบัติใดๆ ของคณะนักกีฬาและเจ้าหน้าที่ประจำทีม ที่เข้าร่วมการแข่งขันดังกล่าวด้วย2020เจแปนประวัติ ประวัติ. ในปี พ.ศ. 2489 ได้มีการแต่งตั้งคณะกรรมการขึ้นมาหนึ่งชุดมีชื่อเรียกว่า "คณะกรรมการต้อนรับระหว่างประเทศฝ่ายกีฬา" มีวัตถุประสงค์เพื่อให้ชาวต่างประเทศที่มาพำนัก อยู่ในประเทศไทยหลังสงครามโลกครั้งที่สอง ได้มีโอกาสเล่นและแข่งขันกีฬา โดยรวบรวมรายได้ จากการเก็บค่าผ่านประตูส่งบำรุงสภากาชาดไทย และบำรุงการกุศลสาธารณประโยชน์ด้านการกีฬา ต่อมาที่ประชุมเห็นว่าน่าจะมีองค์กรโอลิมปิกมาดำเนินการแทน คณะกรรมการดังกล่าว โดยมีวัตถุประสงค์เพื่อเจริญสัมพันธไมตรีด้านการกีฬากับนานาประเทศ จึงได้จัดตั้งคณะกรรมการโอลิมปิกแห่งประเทศไทยฯ ขึ้นเมื่อวันที่ 20 มิถุนายน พ.ศ. 2491 พร้อมทั้งมีหนังสือถึงคณะกรรมการโอลิมปิกสากล ณ เมืองโลซาน ประเทศสวิตเซอร์แลนด์ เมื่อวันที่ 22 กรกฎาคม พ.ศ. 2491 เพื่อขอให้ดำเนินการรับรองอย่างเป็นทางการต่อไป หลังจากนั้นคณะกรรมการโอลิมปิกสากลได้นำเรื่องนี้เสนอเข้าที่ประชุม ณ กรุงโคเปนเฮเกน ประเทศเดนมาร์ก เมื่อวันที่ 15 พฤษภาคม พ.ศ. 2493 ในการนี้ที่ประชุมได้ให้การรับรอง คณะกรรมการโอลิมปิกแห่งประเทศไทยฯ อย่างเป็นทางการและเป็นเอกฉันท์ ในระหว่างที่คณะกรรมการโอลิมปิกแห่งประเทศไทย กำลังทำเรื่องขอให้คณะกรรมการโอลิมปิกสากล รับรองอย่างเป็นทางการอยู่นั้น คณะกรรมการโอลิมปิกแห่งประเทศไทย ก็ได้นำเรื่องขอพระราชทาน พระบรมราชูปถัมภ์ เพื่อเฉลิมพระเกียรติ อันเป็นการดำเนินเรื่องให้สอดคล้องกับนานาประเทศ ที่มีพระมหากษัตริย์เป็นองค์ประมุข ในการนี้พระบาทสมเด็จพระเจ้าอยู่หัวฯ ได้ทรงพระกรุณาโปรดเกล้าฯ พระราชทาน โดยท่านราชเลขานุการในพระองค์ได้เชิญกระแสรับสั่งมาเมื่อวันที่ 26 ธันวาคม พ.ศ. 2492 อีกทั้งยังได้ทรงพระกรุณาโปรดเกล้าฯ พระราชทานพระบรมราชานุญาต ให้ใช้ตราของคณะกรรมการโอลิมปิกแห่งประเทศไทย ในพระบรมราชูปถัมภ์ ตามลายพระหัตถ์ของท่านราชเลขาธิการ เมื่อวันที่ 8 มกราคม พ.ศ. 2494รายนามคณะกรรมการบริหาร รายนามคณะกรรมการบริหาร. คณะกรรมการโอลิมปิกแห่งประเทศไทย วาระดำรงตำแหน่ง พ.ศ. 2560 - พ.ศ. 2564 มีรายนามดังต่อไปนี้- ประธานกิตติมศักดิ์คณะกรรมการโอลิมปิกแห่งประเทศไทย- พลเอกยุทธศักดิ์ ศศิประภา - ประธานกรรมการ- พลเอกประวิตร วงษ์สุวรรณ - รองประธานคณะกรรมการ- นาย ธรรมนูญ หวั่งหลี - นายกองเอก ชัยภักดิ์ ศิริวัฒน์ - นาย พิชัย ชุณหวชิร - เลขาธิการ- พลตรี จารึก อารีราชการัณย์ - รองเลขาธิการ - ศาสตราจารย์คลินิกเกียรติคุณ นพ.วารินทร์ ตัณฑ์ศุภศิริ - พลเรือเอก อภิวัฒน์ ศรีวรรธนะ- เหรัญญิก - นาย ธนา ไชยประสิทธิ์- กรรมการบริหาร - คุณหญิง ปัทมา ลีสวัสดิ์ตระกูล - พันตำรวจเอก โกวิทย์ จิรชนานนท์ - นาย สมบัติ คุรุพันธ์ - นาย กิตต์น์สมบัติ เอื้อมมงคล - พลเอก เดชา เหมกระศรี - นาย วิจิตร สิทธินาวิน - พลตำรวจเอก สันต์ ศรุตานนท์ - นาง บุษบา ยอดบางเตย - พลเรือเอก ชัยณรงค์ เจริญรักษ์ - นาย สงวน โฆษะวินทะ - นาง สุวรรณา ศิลปอาชา - พลตำรวจเอก ดร.สมยศ พุ่มพันธุ์ม่วง - ผู้ช่วยศาสตราจารย์ ดร. พิมล ศรีวิกรม์ - พลโท ทวิช ชินบัญชร - นาย สมพร ใช้บางยาง</doc>
