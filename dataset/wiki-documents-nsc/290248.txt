<doc id="290248" url="https://th.wikipedia.org/wiki?curid=290248" title="โรงเรียนเคนเน็ตแม็คเคนซี">โรงเรียนเคนเน็ตแม็คเคนซี โรงเรียนเคนเน็ตแม็คเคนซี เป็นโรงเรียนในเครือมูลนิธิแห่งสภาคริสตจักรในประเทศไทย ตั้งอยู่ในจังหวัดลำปาง ก่อตั้งโดยมิชชันนารีคณะเพรสไบทีเรียนอเมริกันประวัติ ประวัติ. โรงเรียนเคนเน็ตแม็คเคนซีก่อตั้งโดยคณะมิชชันนารีนิกายเพรสไบทีเรียน โดยมีประวัติการก่อตั้งจากเด็กชายเคนเน็ต แม็คเคนซี นักเรียนอายุ 16 ปี แห่งโรงเรียนระวีวารศึกษาในเมืองปอร์ตสแลนด์ รัฐออริกอน สหรัฐอเมริกา เคนเน็ตได้ถึงแก่กรรมวันที่ 5 ธันวาคม ค.ศ. 1950 ครูของเขา คือ นางโฮเมอร์ ซี แคมป์แปลล์ จึงได้รวบรวมเงินจำนวนหนึ่งส่งมายังประเทศไทย เพื่อจัดสร้างอนุสรณ์สถานให้แก่ศิษย์รักของตนเองที่เสียชีวิตลง โรงเรียนนี้จึงมีชื่อตามสมญาว่า "เคนเน็ตแม็คเคนซี" แต่ก่อนที่จะเปลี่ยนเป็นเคนเน็ตแม็คเคนซีนั้นต้องนับถอยหลังไปอีก 5 ปี คือ ในปีค.ศ. 1890 ดร.เอส. ซี. พีเพิลร์ เป็นผู้แรกดำริหาที่สร้างโรงเรียนโดยซื้อที่ดินจากเจ้าปกครองนครลำปาง แล้วสร้างอาคารหลังแรกด้วยไม้ไผ่ มุงด้วยหญ้าคาและใบตอง โดย ดร.พีเพิลร์ ได้รายงานต่อคณะมิชชันนารี เมื่อวันที่ 19 กุมภาพันธ์ ค.ศ. 1890 "We are assumed of the place we requested to and we hereby express our gratitude to God for granting us this success." ค.ศ.1946 สงครามยุติลงแล้ว โรงเรียนเหลือเพียงซากปรักหักพังไม่สามารถกลับมาตั้งโรงเรียนที่เดิมได้ นักเรียน 103 คน และครู 6 คน จึงได้เปิดโรงเรียนโดยใช้สมญาว่า โรงเรียนขวัญนครวิทยาลัย ที่โรงเรียนเทศบาลห้าแยกและที่สถานกงสุลอังกฤษ (ปัจจุบันกองบังคับการตำรวจภูธรเขต 5) ค.ศ.1952 ได้ย้ายกลับมาที่เดิมพร้อมกับอาคารใหม่หลังหนึ่งซึ่งอยู่ในระหว่างการก่อสร้าง ต่อมาค.ศ.1953 โรงเรียนได้รับรองวิทยฐานะเทียบเท่าโรงเรียนรัฐบาล ระบบการบริหารจึงได้เปลี่ยนอีกครั้งหนึ่งเมื่อวันที่ 16 สิงหาคม ค.ศ.1957 (2500) เมื่อคณะอเมริกันเพรสไบทีเรียนมิชชั่นได้สลายตัวเข้ามาสู่สภาคริสตจักรในประเทศไทย ฉะนั้นความเป็นเจ้าของโรงเรียนตามพระราชบัญญัติโรงเรียนราษฏร์จึงเป็นของมูลนิธิแห่งสภาคริตสจักรในประเทศไทย ปัจจุบัน โรงเรียนเคนเน็ตแม็คเคนซีเป็นของมูลนิธิแห่งสภาคริสตจักรในประเทศไทยโดยอยู่ภายใต้การควบคุมการ บริหารงานสำนักงานพันธกิจการศึกษาขั้นพื้นฐาน สังกัดคณะกรรมการการศึกษาเอกชน กระทรวงศึกษาธิการ ประเภทสามัญศึกษา ดำเนินการสอน 3 ระดับ ระดับก่อนประถมศึกษา ระดับประถมศึกษา และระดับมัธยมศึกษา ตามหลักสูตรของกระทรวงศึกษาธิการ โรงเรียนได้รับการอุดหนุนจากรัฐบาล</doc>
