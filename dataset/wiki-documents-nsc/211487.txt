<doc id="211487" url="https://th.wikipedia.org/wiki?curid=211487" title="พรทิวา นาคาศัย">พรทิวา นาคาศัย พรทิวา ศักดิ์ศิริเวทย์กุล หรือ พรทิวา นาคาศัย(6 มิถุนายน พ.ศ. 2504 - ) สมาชิกสภาผู้แทนราษฎร จังหวัดชัยนาท อดีตรัฐมนตรีว่าการกระทรวงพาณิชย์ ในรัฐบาลนายอภิสิทธิ์ เวชชาชีวะ และ อดีตเลขาธิการพรรคภูมิใจไทยประวัติ ประวัติ. พรทิวา ศักดิ์ศิริเวทย์กุล เป็นบุตรสาวของนายสุรินทร์ ศักดิ์ศิริเวทย์กุล เจ้าของสถานบริการอาบอบนวด "โพไซดอน" ย่านรัชดาฯ และนางบุญเรือน ศักดิ์ศิริเวทย์กุล นางพรทิวามีพี่น้องร่วมบิดามารดา 4 คนดังนี้1. นางพรทิพย์ ศักดิ์ศิริเวทย์กุล 2. นายสมชาย ศักดิ์ศิริเวทย์กุล 3. นายขจรศักดิ์ ศักดิ์ศิริเวทย์กุล 4. นายสุชัย ศักดิ์ศิริเวทย์กุล พรทิวา ศักดิ์ศิริเวทย์กุล สมรสแล้วกับ นายอนุชา นาคาศัย อดีตสมาชิกสภาผู้แทนราษฎร จังหวัดชัยนาท พรรคไทยรักไทย ปัจจุบันได้หย่ากับอนุชา นาคาศัย แล้วการศึกษา การศึกษา. พรทิวา ศักดิ์ศิริเวทย์กุล สำเร็จการศึกษาม.ปลายจาก โรงเรียนสายปัญญา ในพระบรมราชินูปถัมภ์ ปริญญาตรี 2 หลักสูตร คือ ศิลปศาสตรบัณฑิต สาขาภูมิศาสตร์ จากมหาวิทยาลัยสงขลานครินทร์ วิทยาเขตปัตตานี และศิลปศาสตรบัณฑิต สาขารัฐศาสตร์ (การปกครอง) จากมหาวิทยาลัยรามคำแหง จบการศึกษาปริญญาโท รัฐศาสตรมหาบัณฑิตสาขาการบริหารจัดการสาธารณะ มหาวิทยาลัยธรรมศาสตร์และประกาศนียบัตรชั้นสูง สาขาการบริหารเศรษฐกิจสาธารณะ วิทยาลัยการเมืองการปกครอง สถาบันพระปกเกล้าการทำงาน การทำงาน. พรทิวา ศักดิ์ศิริเวทย์กุล เคยทำงานเป็นพนักงานต้อนรับบนเครื่องบิน ก่อนจะเข้ามาทำงานการเมืองติดตามมากับนายอนุชา นาคาศัย เคยเป็นสมาชิกวุฒิสภา จังหวัดชัยนาท และเป็นสมาชิกสภาผู้แทนราษฎร จังหวัดชัยนาท เป็นเลขาธิการพรรคภูมิใจไทย และได้รับแต่งตั้งเป็นรัฐมนตรีว่าการกระทรวงพาณิชย์ ในรัฐบาลของนายอภิสิทธิ์ เวชชาชีวะ ซึ่งเป็นช่วงที่กระทรวงพาณิชย์ ต้องมีภารกิจในการแก้ไขปัญหาน้ำมันปาล์มราคาแพง และปัญหาสินค้าอื่นๆ ขึ้นราคา รวมถึงการถูกโจมตีจากฝ่ายค้าน และนายวัชระ เพชรทอง สมาชิกสภาผู้แทนราษฎร พรรคประชาธิปัตย์ ปลายปี พ.ศ. 2553 สื่อมวลชนประจำทำเนียบได้ตั้งฉายา "นางฟ้าสต๊อกลม" เนื่องจากปัญหาสินค้าต่างๆ มักจะมีความไม่โปร่งใสบ่อยครั้งเครื่องราชอิสริยาภรณ์เครื่องราชอิสริยาภรณ์. - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2553 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
