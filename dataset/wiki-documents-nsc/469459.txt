<doc id="469459" url="https://th.wikipedia.org/wiki?curid=469459" title="คฑาวุธ ทองไทย">คฑาวุธ ทองไทย นายคฑาวุธ ทองไทย หรือ อ.ไข่ (เกิดเมื่อ: 31 มกราคม 2510 ที่ตำบลลำไพล อำเภอเทพา จังหวัดสงขลา) เป็นศิลปินและนักร้องเพลงเพื่อชีวิตชาวไทย และเป็นนักร้องนำและผู้ก่อตั้งวงมาลีฮวนน่า เมื่อจบการศึกษาสายอาชีพที่วิทยาลัยศิลปหัตถกรรมนครศรีธรรมราช สาขาวิชาวิจิตร์ศิลป์ได้ออกจากภาคใต้ซึ่งเป็นภูมิลำเนา เพื่อมาตามหาฝันของตนเองและแสวงหาความก้าวหน้าของชีวิตที่กรุงเทพฯ ตามแบบคนต่างจังหวัดหรือคนบ้านนอกอื่น ๆ และได้มาศึกษาต่อระดับอุดมศึกษา ที่คณะจิตรกรรม ประติมากรรม และภาพพิมพ์ มหาวิทยาลัยศิลปากร จนจบการศึกษาด้านศิลปะจากมหาวิทยาลัยศิลปากร จากนั้นได้ไปเข้ารับราชการเป็นอาจารย์สอนวิชาศิลปะวาดเขียนแก่นักเรียนแผนกศิลปกรรม และวิชาทัศน์ศิลป์แก่นักศึกษาด้วย ที่โรงเรียนสาธิตมหาวิทยาลัยศิลปากร คณะศึกษาศาสตร์ มหาวิทยาลัยศิลปากรวิทยาเขตพระราชวังสนามจันทร์จังหวัดนครปฐม จนถึงปัจจุบัน ด้วยน้ำเสียงออกทำนองเอื่อนเล็กน้อย ผสมสำเนียงและคำร้องแบบปักษ์ใต้ จึงทำให้เขามีเอกลักษณ์จนติดหูผู้ฟัง เพลงที่ผู้ฟังส่วนใหญ่คุ้นเคยจนติดหู ได้แก่ "เรือรักกระดาษ", "หมาหยอกไก่", "กระท่อมกัญชา", "พร้าว", "โมรา", "หัวใจพรือโฉ้", "ว่าวจุฬา", "ลัง"และ",อาวรณ์" เป็นต้น อาจารย์ไข่ ได้เข้าร่วมกับกลุ่มพันธมิตรประชาชนเพื่อประชาธิปไตย และได้แสดงออกโดยการขึ้นไปร้องเพลงบนเวทีและให้กำลังใจผู้ชุมนุมเป็นบางครั้งบางคราวผลงานเดี่ยวผลงานเดี่ยว. - ลมใต้ปีก (พ.ศ. 2546) เผยอดีตคาใจบุปผาชนเกือบ 20 ปี! สาเหตุที่ “มาลีฮวนน่า” วงแตก “พระเอกลิเก” ตัวละครสำคัญ https://mgronline.com/south/detail/9610000045484</doc>
