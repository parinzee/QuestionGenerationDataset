<doc id="478447" url="https://th.wikipedia.org/wiki?curid=478447" title="เหตุเพลิงไหม้โรงงานในปากีสถาน พ.ศ. 2555">เหตุเพลิงไหม้โรงงานในปากีสถาน พ.ศ. 2555 เหตุเพลิงไหม้โรงงานในปากีสถาน พ.ศ. 2555 เป็นเหตุการณ์ที่เกิดในนครการาจีและลาฮอร์ ประเทศปากีสถาน เมื่อวันที่ 11 กันยายน พ.ศ. 2555 เหตุเพลิงไหม้เกิดขึ้นในโรงงานสิ่งทอทางตะวันตกของการาจีและในโรงงานทำรองเท้าในลาฮอร์ เหตุเพลิงไหม้ครั้งนี้ถูกมองว่าเป็นครั้งที่มีผู้เสียชีวิตมากที่สุดและเพลิงไหม้โรงงานอุตสาหกรรมครั้งเลวร้ายที่สุดในประวัติศาสตร์ปากีสถาน ซึ่งเป็นเหตุให้มีผู้เสียชีวิต 315 ศพ และได้รับบาดเจ็บสาหัสกว่า 250 คน</doc>
