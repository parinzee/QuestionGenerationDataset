<doc id="197287" url="https://th.wikipedia.org/wiki?curid=197287" title="Ef: A Fairy Tale of the Two.">Ef: A Fairy Tale of the Two. Ef: A Fairy Tale of the Two. เป็นเกมคอมพิวเตอร์แนววิชวลโนเวลที่ประกอบด้วยเกม 2 ภาค ภาคแรกชื่อว่า Ef: The First Tale. ออกจำหน่ายเมื่อ 22 ธันวาคม พ.ศ. 2549 และภาคที่สองชื่อว่า Ef: The Latter Tale. ออกจำหน่ายเมื่อ 30 พฤษภาคม พ.ศ. 2551 ก่อนหน้าที่เกมภาคแรกจะออกจำหน่าย ได้มีการนำเนื้อเรื่องมาเขียนเป็นมังงะโดย จูริ มิยาบิ ซึ่งตีพิมพ์ลงในนิตยสาร Dengeki Comic Gao! ตั้งแต่ 27 กุมภาพันธ์ พ.ศ. 2548 จนถึง 27 กุมภาพันธ์ พ.ศ. 2551 และได้ตีพิมพ์ต่อในนิตยสาร Dengeki Daioh ตั้งแต่ 21 เมษายน พ.ศ. 2551 เป็นต้นมา นอกจากนี้ยังได้มีการนำเนื้อเรื่องมาเขียนเป็นไลท์โนเวลจำนวน 24 บท ซึ่งตีพิมพ์ในนิตยสาร Comptiq ตั้งแต่เดือนมิถุนายน พ.ศ. 2549 จนถึงเดือนมิถุนายน พ.ศ. 2551 และบริษัท Shaft ได้นำเนื้อเรื่องมาสร้างเป็นภาพยนตร์การ์ตูนโทรทัศน์ 2 เรื่อง ภาพยนตร์การ์ตูนโทรทัศน์เรื่องแรกชื่อว่า Ef: A Tale of Memories. มีทั้งหมด 12 ตอน ออกฉายตั้งแต่เดือนตุลาคมถึงธันวาคม พ.ศ. 2550 ส่วนเรื่องที่สองได้เริ่มออกฉายตั้งแต่เดือนตุลาคม พ.ศ. 2551</doc>
