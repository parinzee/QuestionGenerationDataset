<doc id="926581" url="https://th.wikipedia.org/wiki?curid=926581" title="พระครูสุจิณธรรมวิมล (ม่น ธมฺมจิณฺโณ)">พระครูสุจิณธรรมวิมล (ม่น ธมฺมจิณฺโณ) พระครูสุจิณธรรมวิมล (หลวงปู่ม่น ธมฺมจิณฺโณ) อดีตเจ้าอาวาสวัดเนินตามาก และอดีตรองเจ้าคณะตำบลหัวถนน เกจิดังของอำเภอพนัสนิคม จังหวัดชลบุรีประวัติ ประวัติ. ท่านมีนามว่า " ม่น " นามสกุล " วิญญาณ " เกิดที่บ้านเนินตามาก ตำบลโคกเพลาะ อำเภอพนัสนิคม จังหวัดชลบุรี เมื่อวันที่ 16 เมษายน พ.ศ. 2453 (ตรงกับวันเสาร์ ขึ้น 7 ค่ำ เดือน 5 ปีจอ) เป็นบุตรของนายมา และนางแดง วิญญาณ ท่านมีพี่น้อง 3 คน คือ ในวัยเด็กบิดามารดาได้นำไปฝากเรียนไว้ที่วัดตามโบราณนิยมเรียกว่า " หนังสือวัด " จนมีความรู้ด้านอักษร การปกครอง ด้านช่างฝีมือ แพทย์แผนโบราณอุปสมบทครั้งแรก อุปสมบทครั้งแรก. ปี พ.ศ. 2473 เมื่อหลวงปู่ม่น อายุได้ 20 ปี บิดาเห็นสมควรว่าถึงวัยในการบวชเรียนแล้ว จึงได้จัดงานอุปสมบทให้ที่วัดเนินตามาก บวชได้ 1 พรรษา แล้วก็ต้องลาสิกขาออกไปช่วยบิดามารดาประกอบอาชีพ จนมีฐานะที่ดีมั่นคงเป็นที่ประจักษ์ จงหวนคิดถึงการบวช จึงกราบลาบิดามารดา เข้าอุปสมบทอีกครั้งอุปสมบทครั้งที่ 2 อุปสมบทครั้งที่ 2. ปี พ.ศ. 2482 เมื่อหลวงปู่ม่น อายุได้ 29 ปี (ตรงกับวันเสาร์ที่ 9 เมษายน พ.ศ. 2482) ณ พัทธสีมาวัดโคกเพลาะ ตำบลโคกเพลาะ อำเภอพนัสนิคม จังหวัดชลบุรี โดยมีท่าน ท่านได้รับฉายาทางธรรมว่า " ธมฺมจิณฺโณ " จากนั้นพำนักที่วัดโคกเพลาระยะหนึ่งจึงย้ายไปจำพรรษาที่วัดเนินตามาก เริ่มศึกษาเล่าเรียนคันถธุระและวิปัสสนาธุระอย่างจริงจัง เคร่งครัด ประกอบคุณงามความดีตามความเหมาะสมของเพศสมณะ ท่านเป็นพระที่เคร่งครัดในธรรมวินัยตั้งแต่เริ่มอุปสมบท ศึกษาปริยัติธรรม เข้าสอบนักธรรมชั้นตรี-โท ตามลำดับ มีความสามารถในการจำและสวดพระปาฏิโมกข์ได้ จนมาค้นคว้าด้วยตนเอง ฝึกการปฏิบัติจิตและกัมมัฏฐาน เพื่อหลุดพ้นอย่างจริงจังเมื่ออุปสมบท 5 พรรษา จึงออกธุดงค์เพื่อหาประสบการณ์ไปตามสถานที่ต่างๆ เช่น พระพุทธบาท สระบุรี วัดปากน้ำ ภาษีเจริญ เป็นต้น ท่านเล่าว่า ไปศึกษาวิชาธรรมกายกับหลวงพ่อสด วัดปากน้ำ (สมัยที่หลวงพ่อสดยังมีชีวิตอยู่) แต่เมื่อปฏิบัติได้ 7 วัน ท่านบอกว่าไม่ถูกกับจริต เลยขอลาไปที่อื่น หลังท่านได้ฝากตัวเป็นศิษย์พระสมุห์บุญยิ่ง วิริโย ที่วัดเขาบางพระ อำเภอศรีราชา จังหวัดชลบุรี รับคำแนะนำสั่งสอนในการปฏิบัติอันเป็นไปด้วยธาตุและจริตเป็นหนึ่งเดียวกัน นอกจากนี้ ยังศึกษาด้านเวชกรรมจากพระสมห์บุญยิ่งเพิ่มเติม จนมีความเชี่ยวชาญ ต่อมาพระสมุห์บุญยิ่งชักชวนหลวงปู่ม่นออกธุดงค์หาสถานที่ปฏิบัติวิเวก เป็นสัปปายะ จนพบถ้ำจักรพงษ์ บนเกาะสีชัง อำเภอเกาะสีชัง จังหวัดชลบุรี ทั้งอาจารย์ และศิษย์จึงได้พำนักอยู่ ณ ที่นี้ จนหลวงปู่ม่น เกิดความก้าวหน้าทางจิตเป็นอย่างมากงานปกครองงานปกครอง. - พ.ศ. 2490 อายุ 37 พรรษาที่ 8 ได้รับแต่งตั้งเป็น เจ้าอาวาสวัดเนินตามาก - พ.ศ. 2533 อายุ 80 พรรษาที่ 51 ได้รับแต่งตั้งเป็น รองเจ้าคณะตำบลหัวถนนสมณศักดิ์สมณศักดิ์. - พ.ศ. 2529 อายุ 76 พรรษาที่ 77 ได้รับเลื่อนสมณศักดิ์เป็นพระครูสัญญาบัตร ชั้นโท ที่ " พระครูสุจิณธรรมวิมล "งานด้านการพัฒนางานด้านการพัฒนา. - พ.ศ. 2495 – 2500 วางศิลาฤกษ์สร้างอุโบสถ และฝังลูกนิมิตร (ปัจจุบัน) - พ.ศ. 2512 – 2529 สร้างโรงเรียนประถมศึกษาวัดเนินตามาก (ปัจจุบันคือ โรงเรียนวัดเนินตามาก) - พ.ศ. 2537 อนุญาติให้คณะศิษย์ทำวัตถุมงคล (รุ่นเมตตา) เพื่อสร้างอาคารโรงพยาบาลพนัสนิคม จังหวัดชลบุรี - - ก่อตั้งมูลนิธิวัดเนินตามาก , มูลนิธิโรงเรียนวัดเนินตามาก , มูลนิธิเด็กก่อนวัยเรียน , มูลนิธิสภาตำบลโคกเพลาะ , กองทุนมูลนิธิสุจิณธรรมวิมลมรณภาพ มรณภาพ. ในปี พ.ศ. 2523 หลวงปู่ม่น ได้อาพาธด้วยโรคอัมพฤกษ์ เข้ารับการรักษาที่โรงพยาบาลพนัสนิคม จนกระทั่งเกือบหายเป็นปกติ จึงกลับมาพักฝื้นที่วัดเนินตามากตามเดิม ต่อมา ปี พ.ศ. 2537 ท่านอาพาธหนักอีกครั้ง ต้องเข้ารักษาตัวที่โรงพยาบาทสมิติเวช กรุงเทพฯ เป็นเวลาถึง 8 เดือน จึงสามารถกลับมาอยู่ที่วัดเนินตามาก หลักจากนั้นท่านก็อาพาธเป็นๆ หายๆ เข้าโรงพยาบาทสมิติเวช กรุงเทพฯ กระทั่งมรณภาพลงด้วยอาการอันสงบ ณ โรงพยาบาทสมิติเวช กรุงเทพฯ เมื่อวันพฤหัสบดีที่ 8 ตุลาคม พ.ศ. 2541 เวลา 18.00 น. รวมสิริอายุได้ 88 ปี 5 เดือน 24 วัน พรรษาที่ 59 ได้รับพระราชทางเพลิงศพ ในวันอาทิตย์ที่ 5 มีนาคม พ.ศ. 2549 เวลา 16.00 น. ณ วัดเนินตามาก ตำบลโคกเพลา อำเภอพนัสนิคม จังหวัดชลบุรี</doc>
