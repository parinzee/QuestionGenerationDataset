<doc id="658289" url="https://th.wikipedia.org/wiki?curid=658289" title="วายด์อะเวก (เพลงเคที เพร์รี)">วายด์อะเวก (เพลงเคที เพร์รี) "วายด์อะเวก" () เป็นเพลงของนักร้องอเมริกัน เคที เพร์รี จากอัลบั้ม เพลงแต่งโดยเพร์รี ดร.ลู้ก แมกซ์ มาร์ติน เซอร์คัต และบอนนี แม็กคี และโปรดิวซ์โดยลู้ก และเซอร์คัต เพื่อส่งเสริมภาพยนตร์อัตชีวประวัติของเพร์รีเรื่อง โดยเฉพาะ เพลงออกอากาศตามสถานีวิทยุร่วมสมัยเมื่อวันที่ 22 พฤษภาคม ค.ศ. 2012 โดยสังกัดแคปิตอลเรเคิดส์ เป็นซิงเกิลที่สองและลำดับสุดท้ายจากอัลบั้ม "วายด์อะเวก" เป็นเพลงแนวเพาเวอร์บัลลาด ผสมผสานกับดนตรีอิเล็กทรอนิกส์และแดนซ์ป็อป เนื้อเพลงเตือนใจให้นึกถึงความเป็นจริงเกี่ยวกับการเลิกราและการเดินหน้าต่อไป หลังจากออกจำหน่ายอัลบั้ม ทีนเอจดรีม: เดอะคอมพลีตคอนเฟกชัน เพลง "วายด์อะเวก" ได้รับคำวิจารณ์ว่าเป็นที่ชื่นชอบจากนักวิจารณ์เพลงที่ยกย่องเรื่องการผลิตเพลง ซิงเกิลประสบความสำเร็จ ขึ้นอันดับหนึ่งบนชาร์ตบิลบอร์ดฮอตแดนซ์คลับซองส์ และป็อปซองส์ ขึ้นอันดับสองบนชาร์ตบิลบอร์ดฮอต 100 เป็นซิงเกิลแรกของเพร์รีที่ทำเช่นนี้ได้ ในต่างประเทศ เพลงขึ้นสิบอันดับแรกในออสเตรเลีย สหราชอาณาจักร และเม็กซิโก มิวสิกวิดีโอกำกับโดยแลนซ์ เดรก นำเสนอเรื่องเล่าเหมือนนิทาน นำแสดงโดยเพร์รี และตัวเธอในวัยเด็ก วิดีโอยังอ้างอิงถึงซิงเกิลจากอัลบั้มทีนเอจดรีมหลายเพลง และซิงเกิล "พาร์ตออฟมี" ด้วย</doc>
