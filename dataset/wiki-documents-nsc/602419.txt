<doc id="602419" url="https://th.wikipedia.org/wiki?curid=602419" title="ปิยะ อังกินันทน์">ปิยะ อังกินันทน์ นายปิยะ อังกินันทน์ (เกิด 5 ตุลาคม พ.ศ. 2476) อดีตสมาชิกสภาผู้แทนราษฎรจังหวัดเพชรบุรี 6 สมัยประวัติ ประวัติ. นายปิยะ อังกินันทน์ เกิดเมื่อวันที่ 5 ตุลาคม พ.ศ. 2476 เป็นบุตรชายของนายผาด อังกินันทน์ และ นางบุญยวด อังกินันทน์ และเป็นพี่ชายของนายยุทธ อังกินันทน์ สำเร็จการศึกษาระดับปริญญาตรี ศิลปศาสตรบัณฑิต สาขารัฐศาสตร์ จาก มหาวิทยาลัยรามคำแหง สมรสครั้งแรกกับนางอุไร อังกินันทน์ มีบุตร-ธิดา รวม 3 คน 1.นายสุขสันต์ อังกินันทน์ 2.นางปานจิต ชิ้นศิริ 3.นายชัยยะ อังกินันทน์ และเมื่อนางอุไรถึงแก่กรรม นายปิยะจึงได้สมรสครั้งที่สองกับ นางสุคัณธา อังกินันทน์ มีธิดา 1 คน คือ น.ส.ปิยะนาต อังกินันทน์งานการเมือง งานการเมือง. ปิยะ เคยเป็นพนักงานธนาคาร ที่ธนาคารออมสิน สาขาท่ายาง ต่อมา เข้าสู่วงการการเมือง ด้วยการเป็น สมาชิกสภาจังหวัด เมื่อ พ.ศ. 2500 ก่อนที่จะลงสมัครรับเลือกตั้งสมาชิกสภาผู้แทนราษฎรครั้งแรก ใน พ.ศ. 2512 สังกัดพรรคสหประชาไทย แต่ได้รับเลือกตั้งในครั้งต่อมา (พ.ศ. 2518) และได้รับเลือกเรื่อยมาจนถึง พ.ศ. 2539 รวม 6 สมัย ปิยะ เคยร่วมก่อตั้งพรรคชาติประชาธิปไตย กับพลเอกเกรียงศักดิ์ ชมะนันทน์ ในปี พ.ศ. 2525สมาชิกสภาผู้แทนราษฎร สมาชิกสภาผู้แทนราษฎร. ปิยะ อังกินันทน์ ได้รับการเลือกตั้งเป็นสมาชิกสภาผู้แทนราษฎรมาแล้ว 6 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2518 จังหวัดเพชรบุรี สังกัดพรรคชาติไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 จังหวัดเพชรบุรี สังกัดพรรคสยามประชาธิปไตย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 จังหวัดเพชรบุรี สังกัดพรรคชาติประชาธิปไตย 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดเพชรบุรี สังกัดพรรคชาติไทย 5. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดเพชรบุรี สังกัดพรรคชาติไทย 6. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดเพชรบุรี สังกัดพรรคกิจสังคมเครื่องราชอิสริยาภรณ์</doc>
