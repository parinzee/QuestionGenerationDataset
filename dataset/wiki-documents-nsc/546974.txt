<doc id="546974" url="https://th.wikipedia.org/wiki?curid=546974" title="การมาครั้งที่สอง">การมาครั้งที่สอง ตามความเชื่อของคริสต์ศาสนิกชนและชาวมุสลิม การมาครั้งที่สอง () หมายถึงการที่พระเยซูจะเสด็จมาบนโลกอีกครั้งในอนาคต ความเชื่อนี้มีที่มาจากข้อความในพระวรสารในสารบบและถูกพัฒนาต่อมาตามอวสานวิทยาของศาสนาคริสต์และศาสนาอิสลาม แนวคิดเรื่องการมาครั้งที่สองถือเป็นหลักความเชื่อสำคัญ จึงปรากฏรายละเอียดในหลักข้อเชื่อไนซีนว่าความเชื่อ ความเชื่อ. ในพระวรสารนักบุญมัทธิวระบุว่า ก่อนบุตรมนุษย์จะเสด็จมาจะมีหลายคนอ้างตนเป็นพระคริสต์และเป็นผู้เผยพระวจนะแล้วล่อลวงคนให้หลงผิดจำนวนมาก มีข่าวลือเรื่องสงคราม คริสตชนจะเป็นที่รังเกียจและถูกเบียดเบียน จะเกิดความทุกข์ลำบากยิ่งใหญ่ที่สุด เมื่อความทุกข์นั้นจบสิ้นดวงอาทิตย์ดวงจันทร์และดวงดาวจะดับไป แล้วบุตรมนุษย์จะเสด็จมาบนเมฆบนท้องฟ้าด้วยฤทธิ์และรัศมีอันยิ่งใหญ่ แล้วจะทรงส่งทูตสวรรค์ออกไปรวบรวมบรรดาประชาชาติจากทั้งสี่ทิศ เมื่อทรงประทับนั่งบนบัลลังก์แล้ว บรรดาประชาชาติทั้งหมดจะมาประชุมกันเฉพาะพระพักตร์ คนชอบธรรมจะถูกแยกไว้ทางขวามือส่วนคนที่ถูกสาปแช่งจะแยกไปอยู่ทางซ้ายมือ แล้วจะทรงมอบราชอาณาจักรให้คนชอบธรรมเพราะคนเหล่านี้ได้สงเคราะห์ผู้ยากไร้ ส่วนผู้ที่ถูกสาปแช่งจะถูกส่งไปรับโทษในนรกชั่วนิรันดร์เพราะคนพวกนี้ทอดทิ้งคนยากไร้</doc>
