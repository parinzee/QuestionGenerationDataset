<doc id="32334" url="https://th.wikipedia.org/wiki?curid=32334" title="สถานเอกอัครราชทูตสหรัฐประจำประเทศไทย">สถานเอกอัครราชทูตสหรัฐประจำประเทศไทย สถานเอกอัครราชทูตสหรัฐอเมริกาประจำประเทศไทย () ตั้งอยู่เลขที่ 95 ถนนวิทยุ แขวงลุมพินี เขตปทุมวัน กรุงเทพมหานคร ตรงข้ามอาคารสินธร ฝ่ายการพาณิชย์ สถานทูตอเมริกา ตั้งอยู่เลขที่ 93/1 อาคารดีทแฮล์มทาวเวอร์ เอ ชั้น 3 ห้อง 302 ถนนวิทยุ แขวงลุมพินี เขตปทุมวัน กรุงเทพมหานครความสัมพันธ์ทางการทูต ความสัมพันธ์ทางการทูต. ประเทศไทยและสหรัฐอเมริกา สถาปนาความสัมพันธ์ทางการทูต เมื่อวันที่ 18 มีนาคม พ.ศ.2376 จากที่ทั้งสองฝ่ายมีสนธิสัญญาไมตรีและการพาณิชย์ (Treaty of Amity and Commerce) ในรัชสมัยพระบาทสมเด็จพระนั่งเกล้าเจ้าอยู่หัว (รัชกาลที่ 3) โดยในปีดังกล่าว ประธานาธิบดี แอนดรูว์ แจ็กสัน ของสหรัฐอเมริกา (ดำรงตำแหน่งปี 2372-2380) ได้ส่ง นายเอ็ดมันด์ โรเบิร์ตส์ เป็นเอกอัครราชทูตเดินทางมายังกรุงเทพมหานคร สหรัฐอเมริกาเปิดสถานเอกอัครราชทูต ณ กรุงเทพมหานคร และสถานกงสุลใหญ่ประจำจังหวัดเชียงใหม่ เอกอัครราชทูตสหรัฐอเมริกาประจำประเทศไทย ชื่อ นายกลิน ที. เดวีส์ ได้รับการเสนอชื่อเข้ารับตำแหน่งเอกอัครราชทูตสหรัฐอเมริกาประจำประเทศไทยโดยประธานาธิบดีโอบามาเมื่อวันที่ 14 เมษายน พ.ศ. 2558 ได้รับการรับรองจากวุฒิสภาสหรัฐอเมริกาเมื่อวันที่ 5 สิงหาคม และเข้าสาบานตนเมื่อวันที่ 14 กันยายน พ.ศ. 2558 ต่อจาก นางคริสตี้ เคนเนย์ ซึ่งเข้ารับตำแหน่งเอกอัครราชทูตสหรัฐอเมริกาประจำประเทศไทยในปี พ.ศ. 2553-2558 ประเทศไทยเปิดสถานเอกอัครราชทูต ณ กรุงวอชิงตัน และมีสถานกงสุลใหญ่ 3 แห่ง คือ สถานกงสุลใหญ่ นครชิคาโก, สถานกงสุลใหญ่ นครลอสแอนเจลิส และสถานกงสุลใหญ่ นครนิวยอร์กการขอวีซ่าเข้าประเทศ การขอวีซ่าเข้าประเทศ. บุคคลที่ไม่ได้ถือสัญชาติอเมริกันจำเป็นต้องขอวีซ่าเข้าประเทศสหรัฐอเมริกา โดยการที่จะเดินทางเข้าออก หรืออยู่ในประเทศอเมริกาได้ อย่างถูกต้องตามกฎหมาย นั้นมีอยู่ 3 ฉบับ ได้แก่ Passport (หนังสือเดินทาง) , US Visa (วีซ่าสหรัฐอเมริกา) และหนังสือ I-20/DS-2019 วีซ่าเข้าประเทศสหรัฐอเมริกามีหลายประเภท แบ่งตามวัตถุประสงค์ของผู้ที่จะเดินทาง ได้แก่- F-1 วีซ่า - วีซ่าสำหรับผู้ที่ประสงค์ไปเรียน - J-1 วีซ่า - วีซ่าสำหรับผู้ที่ได้รับคัดเลือกเป็นนักเรียนแลกเปลี่ยน รวมถึงผู้ที่ไปศึกษาดูงานและอบรมตามคำเชิญของหน่วยงานในสหรัฐ - B-2 วีซ่า - วีซ่าสำหรับผู้ที่ประสงค์จะเดินทางไปท่องเที่ยว - วีซ่า ประเภทอื่นๆ</doc>
