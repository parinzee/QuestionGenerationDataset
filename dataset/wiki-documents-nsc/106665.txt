<doc id="106665" url="https://th.wikipedia.org/wiki?curid=106665" title="กลิทเทอร์ ฝันเธอขอเป็นดาว">กลิทเทอร์ ฝันเธอขอเป็นดาว กลิทเทอร์ ฝันเธอขอเป็นดาว () เป็นภาพยนตร์ชีวิตที่ออกฉายในปี พ.ศ. 2544 นำแสดงโดย มารายห์ แครี กำกับโดย วอนดี้ เคอร์ติส-ฮอลล์เนื้อเรื่อง เนื้อเรื่อง. บิลลี่ แฟรงค์ เป็นนักร้องสาวที่เปี่ยมด้วยพรสวรรค์ เธอถูกแม่ทอดทิ้งไปตั้งแต่ยังแบเบาะ ชีวิตของเธอจึงเติบโตขึ้นมาในสถานรับเลี้ยงเด็กกำพร้า จูเลียน ซึ่งเป็นดีเจผู้แสนฟู่ฟ่าและมีความมั่นใจในตัวเองสูง ได้ชักนำให้บิลลี่มาเป็นนักร้อง ทั้งคู่กลายเป็นหุ้นส่วนธุรกิจ และยังเป็นคู่รักกันด้วย เมื่ออาชีพนักร้องของบิลลี่เริ่มอยู่ตัว เธอเริ่มรู้สึกว่าการจะก้าวสู่ความมีชื่อเสียงนั้น ไม่ใช่เรื่องง่าย ๆ เส้นทางอาชีพของเธอ นำเธอไปยืนอยู่ ณ จุดที่สูงเด่น แต่เธอก็ได้พบว่า ความสัมพันธ์ระหว่างเธอกับจูเลียนเริ่มเข้าสู่จุดวิกฤติ เธอจึงเริ่มรู้สึกว่า เธอจะต้องทบทวนเรื่องราวต่าง ๆ เพื่อที่จะจัดการกับความรักและการงานของเธอ โดยเฉพาะอย่างยิ่ง เมื่อเธอมีชื่อเสียงโด่งดังขนาดนี้</doc>
