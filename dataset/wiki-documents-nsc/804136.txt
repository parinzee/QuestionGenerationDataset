<doc id="804136" url="https://th.wikipedia.org/wiki?curid=804136" title="เจ้าหญิงชาร์ลอตต์ พระราชกุมารี">เจ้าหญิงชาร์ลอตต์ พระราชกุมารี เจ้าหญิงชาร์ลอตต์ พระราชกุมารี () ทรงเป็นเจ้าหญิงอังกฤษ ทรงอภิเษกสมรสกับกษัตริย์แห่งเวือร์ทเทมแบร์กทำให้มีพระยศเป็นพระราชีนีเวือร์ทเทมแบร์ก ประสูติเมื่อ 29 กันยายน ค.ศ. 1766 ในพระราชวังบักกิงแฮม กรุงลอนดอน เป็นพระราชธิดาองค์ใหญ่ในพระเจ้าจอร์จที่ 3 แห่งสหราชอาณาจักรกับพระนางชาร์ลอตต์แห่งเมคเลนบูร์ก-ชเตรลิทซ์ หลังประสูติได้ไม่นาน พระองค์ก็ไปอยู่ในพระอุปถัมภ์ของพระเจ้าคริสเตียนที่ 7 แห่งเดนมาร์ก กับแคโรไลน์ มาทิลดาแห่งบริเตนใหญ่ ซึ่งมีศักดิ์เป็นพระปิตุลาเขย (ลุงเขย) และพระปิตุจฉา (ป้า) เมื่อมีพระชนม์ได้ 22 ชันษา ทรงได้รับการสถาปนาเป็น ราชกุมารี ขณะมีพระชนม์ 30 ชันษาในปี ค.ศ. 1797 พระองค์ก็เข้าอภิเษกสมรสกับ เจ้าชายฟรีดริชแห่งเวือร์ทเทมแบร์ก พระโอรสองค์โตและรัชทายาทในฟรีดิช ยูจีนที่ 2 ดยุกแห่งเวือร์ทเทมแบร์ก หลังการสมรส เจ้าชายฟรีดิชก็ได้สืบตำแหน่งต่อเป็นดยุกแห่งเวือร์ทเทมแบร์ก อย่างไรก็ตาม เจ้าชายฟรีดริชทรงมีพระธิดาอยู่ก่อนแล้วสองพระองค์ที่เกิดจากการสมรสครั้งแรก ต่อมาเมื่อนโปเลียนแห่งฝรั่งเศสเข้ายึดครองแคว้นในเยอรมัน ทั้งสองพระองค์ก็ได้ลี้ภัยไปยังเวียนนา ก่อนที่ภายหลังจะตัดสินใจไปอยู่ข้างฝรั่งเศสและสนับสนุนกำลังทหารแก่ฝรั่งเศส เพื่อเป็นการตอบแทน นโปเลียนจึงยกเจ้าชายฟรีดริช ขึ้นเป็นกษัตริย์แห่งเวือร์ทเทมแบร์กในปี ค.ศ. 1806 ทำให้เจ้าหญิงชาร์ลอตต์จึงมีพระยศเป็นพระราชินีแห่งเวือร์ทเทมแบร์กพระองค์แรก การกระทำเช่นนี้ทำให้พระเจ้าฟรีดริชมีสถานะเป็นศัตรูกับพระเจ้าจอร์จที่ 3 ซึ่งมีศักดิ์เป็นพ่อตาของตนฐานันดรและพระยศ</doc>
