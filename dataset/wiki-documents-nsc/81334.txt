<doc id="81334" url="https://th.wikipedia.org/wiki?curid=81334" title="เทศบาลเมืองตะกั่วป่า">เทศบาลเมืองตะกั่วป่า เทศบาลเมืองตะกั่วป่า เป็นองค์กรปกครองส่วนท้องถิ่นระดับเทศบาลเมืองแห่งหนึ่งในจังหวัดพังงาประวัติ ประวัติ. เทศบาลเมืองตะกั่วป่าจัดตั้งตามพระราชกฤษฎีกาจัดตั้งเทศบาลเมืองตะกั่วป่าเมื่อวันที่ 11 มีนาคม พ.ศ. 2480 โดยให้ยกฐานะบางส่วนของตำบลตลาดเหนือ ตำบลตลาดใต้ และตำบลย่านยาว อำเภอตะกั่วป่า จังหวัดพังงา ให้มีฐานะเป็นเทศบาลเมือง ปี พ.ศ. 2535-2537 เทศบาลเมืองตะกั่วป่าได้ดำเนินงานด้านการพํฒนาชุมชนในเขตเทศบาล ตามนโยบายของกรมการปกครอง กระทรวงมหาดไทย ได้จัดแบ่งเขตชุมชนย่อยออกเป็นชุมชนเมืองจำนวน 6 ชุมชน คือ ชุมชนเสนาราษฎร์ ชุมชนบ้านย่านยาว ชุมชนศรีเมือง ชุมชนบางมรา-ตอตั้ง ชุมชนราษฎร์บำรุง ชุมชนตลาดใหญ่ และได้จัดตั้งเพิ่มอีก 1 ชุมชนเมืองในปี พ.ศ. 2547 คือ ชุมชนเสนานุชรังสรรค์สัญลักษณ์ประจำเทศบาล สัญลักษณ์ประจำเทศบาล. เทศบาลเมืองตะกั่วป่ามีดวงตราสัญลักษณ์เป็นรูป พระนารายณ์ เป็นเทพเจ้าสูงสุดในศาสนาพราหมณ์ สีผิวคล้ำ มีสี่กร ทรงถือสังข์ จักร คทา และดอกบัว สันนิษฐานว่าชาวอินเดียเป็นผู้นำวัฒนธรรมและศิลปกรรมอินเดียมาเผยแพร่ทางตะวันออก เล่ากันว่า พม่าเคยลักพาเทวรูปพระนารายณ์ซึ่งแกะสลักด้วยหินซิสต์พิงอยู่ใต้ต้นตะแบกตรงปากเวียง แต่ไม่สำเร็จเพราะเกิดพายุและฝนตกหนัก เลยต้องนำมาคืนโดยทิ้งไว้ที่ริมฝั่ง และเมื่อมุงหลังคาก็เกืดมีพายุ ฝนตกน้ำท่วมจึงต้องวางเทวรูปไว้กลางแจ้ง ด้วยความศักดิ์สิทธิ์ดังกล่าว เทศบาลเมืองตะกั่วป่าจึงนำมาเป็นตราสัญลักษณ์ประจำเทศบาล</doc>
