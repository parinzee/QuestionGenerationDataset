<doc id="220890" url="https://th.wikipedia.org/wiki?curid=220890" title="แฮร์รีแอนด์เดอะพอตเตอส์">แฮร์รีแอนด์เดอะพอตเตอส์ แฮร์รีแอนด์เดอะพอตเตอร์ส () เป็นวงแนวอินดี้ร็อก เป็นวงบุกเบิกแนววิซาร์ดร็อก ก่อตั้งวงในนอร์วูด รัฐแมสซาชูเซตส์ ในปี 2002 โดยพี่น้อง โจ และ พอล เดอจอร์จ วงได้รับแรงบันดาลใจจากงานประพันธ์ของ เจ.เค. โรว์ลิง ชุดแฮร์รี่ พอตเตอร์ ดนตรีของพวกเขาเป็นดนตรีอินดี้ร็อกไม่พิถีพิถัน เรียบง่าย ที่ได้รับแรงบันดาลใจจากบทประพันธ์ในด้านเนื้อร้อง โดยมากจะนำเสนอเกี่ยวกับตัวละคร แฮร์รี่ พอตเตอร์ หลังจากแฮร์รีแอนด์เดอะพอตเตอร์ส ได้ริเริ่มดนตรีแนววิซาร์ดร็อกขึ้นมา ก็มีหลาย ๆ วงที่ตามมา และแต่งตัวตามตัวละครแบบ แฮร์รี่ พอตเตอร์ และพวกเขาเริ่มปรากฏตัวสำหรับงานผู้ชื่นชอบแฮร์รี่ พอตเตอร์ พวกเขานิยมที่จะแสดงในห้องสมุด ถึงแม้ว่าแฟนเพลงพวกเขาจะเป็นแฟนจากบทประพันธ์นี้แต่ก่อน แต่ก็มีแฟนเพลงบางกลุ่มที่ไม่ใช่แฟนจากบทประพันธ์นี้ก็มี แฮร์รีแอนด์เดอะพอตเตอร์สและเพลงแนววิซาร์ดร็อก ได้รับความนิยมเพิ่มมากขึ้นเป็นปรากฏการณ์ในระดับนานาชาติ หลังจากวงได้รวมตัวกันในปี 2002 พวกเขาออกสตูดิโออัลบั้มมา 3 ชุด รวมถึงอีพี 3 ชุด และ 1 อัลบั้มรวม และมีผลงานในผลงานรวมเพลงอื่นอีก 3 ชุด The Boston Phoenix เรียก แฮร์รีแอนด์เดอะพอตเตอร์ส ว่าเป็น "พิงก์ฟลอยด์แห่งพอตเตอร์ดอม"</doc>
