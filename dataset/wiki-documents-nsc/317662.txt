<doc id="317662" url="https://th.wikipedia.org/wiki?curid=317662" title="ฮัตโตริ เฮย์จิ">ฮัตโตริ เฮย์จิ ฮัตโตริ เฮย์จิ () เป็นตัวละครจากการ์ตูนเรื่องยอดนักสืบจิ๋วโคนัน โดยในฉบับภาษาอังกฤษหรือ Case Closed ใช้ชื่อว่า ฮาร์เลย์ ฮาร์ตเวล (Harley Hartwell) ซึ่งเป็นนักสืบจากฝั่งตะวันตก หนึ่งในผู้รู้ว่า ตัวจริงของเอโดกาวะ โคนัน คือ คุโด้ ชินอิจิ ซึ่งเป็นเพื่อนรักของเขาในภายหลัง ให้เสียงพากย์เวอร์ชันภาษาญี่ปุ่นโดย เรียว โฮริคาวะ เวอร์ชันภาษาอังกฤษโดย เควิน เอ็ม.คอนนอลลี่ และฉบับภาษาไทยโดย คุณไกวัล วัฒนไกร ในฉบับภาพยนตร์ของไทก้า โดยให้เสียงพากย์แบบสำเนียงเหน่อสุพรรณ และในฉบับโมเดิร์นไนน์โดยคุณ สุภาพ ไชยวิสุทธิกุล โดยพากย์สำเนียงไทยกลาง ส่วนคุณไกวัลได้พากย์เสียง ฮัตโตริ เฮย์โซ พ่อของเฮย์จิแทนเนื้อเรื่องย่อ เนื้อเรื่องย่อ. ครอบครัวฮัตโตริ ฮัตโตริ เฮย์จิ เป็นนักสืบชั้นมัธยมปลายไคโฮจากโอซาก้า ซึ่งเป็นบุตรชายของ "ฮัตโตริ เฮย์โซ" () ผู้บังคับการตำรวจภูธรโอซาก้า กับ "ฮัตโตริ ชิสึกะ" () (สกุลเดิม "อิเคนามิ") () ผู้มีฝีมือด้านเคนโด้ไม่แพ้ชาย ซึ่งทักษะต่าง ๆ เหล่านี้ได้ถ่ายทอดมายัง ฮัตโตริ เฮย์จิ ด้วยเช่นกัน เฮย์จิเป็นผู้ชื่นชอบนิยายสืบสวนเรื่อง "เอลเลอรี่ควีน" เป็นอย่างมาก เขามีเพื่อนสนิทตั้งแต่วัยเด็กชื่อ "โทยามา คาสึฮะ" ครั้งหนึ่งเขาเคยประลองฝีมือการสืบสวนกับคุโด้ ชินอิจิ และเพิ่งมาทราบความจริงในภายหลังว่าเป็นคนเดียวกันกับโคนัน ก่อนหน้าคดีฆาตกรรมนักการทูตซึ่งเป็นคดีแรกที่เฮย์จิปรากฏตัว ฮัตโตริ เฮย์จิ กับ คุโด้ ชินอิจิ เคยพบกันมาแล้วครั้งหนึ่งใน "คดีของปิศาจนางหิมะ" (เล่ม 50) หรือ ตอนที่ 536-537 "ฮัตโตริ เฮยจิ ปะทะ คุโด้ ชินอิจิ แข่งคลี่คลายคดีที่ลานสกี (ตอนพิเศษ 1 ชั่วโมง) " โดยในครั้งนั้นทั้งสองอาศัยการสืบสวนจากพ่อแม่ของแต่ละคนและสามารถสรุปผลการสืบสวนได้เหมือนกันทุกประการ แต่ในขณะนั้นต่างฝ่ายต่างก็ไม่ยอมรับว่าตนเองสามารถคลี่คลายคดีนั้นได้ เนื่องจากต่างฝ่ายต่างมีข้อไขคดีคนละห้วงและต้องอาศัยการสืบส่วนจากพ่อแม่ทั้งคู่ และการที่ในขณะดังกล่าวพายุหิมะ จึงส่งผลให้ต่างฝ่ายต่างไม่รู้ว่าบุคคลที่อยู่ในบริเวณนั้น แท้จริงแล้วเป็นใครบทบาทในภาพยนตร์ บทบาทในภาพยนตร์. ฮัตโตริ เฮย์จิ มีบทบาทในยอดนักสืบจิ๋วโคนัน เดอะ มูวี่ในหลายภาค ดังเช่นตอน คดีฆาตกรรมแห่งเมืองปริศนา‎ () ; () และ บทเพลงมรณะแด่เหล่านักสืบ () ; () ในการร่วมมือกับเอโดกาวะ โคนัน เพื่อการคลี่คลายคดีต่าง ๆ อยู่หลายครั้ง ในตอน ปริศนาเพลงกลอนซ่อนรัก (ญี่ปุ่น: Detective Conan: The Crimson Love Letter 名探偵コナン から紅の恋歌 Meitantei Konan: Karakurenai no Raburetā ) เฮย์จิเป็นตัวละครหลักของตอนต้องเข้าไปพัวพันกับคดีปริศนาไพ่คารุตะ โดยต้องปกป้องคาซึฮะ หญิงสาวที่เขาแอบรักด้วยความนิยมของตัวละคร ความนิยมของตัวละคร. อีบุ๊คเจแปนได้จัดการสำรวจคะแนนความนิยมของตัวละครในช่วงวันที่ 12 เมษายน ถึง 12 พฤษภาคม ค.ศ. 2011 ของผู้อ่าน รวมถึงต่างประเทศ ซึ่งสามารถให้คะแนนตัวละครที่ชื่นชอบ โดยที่ ฮัตโตริ เฮย์จิ ติดอันดับที่ 6 ด้วยคะแนนโหวต 261 คะแนน</doc>
