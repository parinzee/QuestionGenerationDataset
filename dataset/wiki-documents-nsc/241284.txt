<doc id="241284" url="https://th.wikipedia.org/wiki?curid=241284" title="โคะอิโซะระ">โคะอิโซะระ โคะอิโซะระเซะสึไนโคะอิโมะโนะงะตะริ (; "ท้องนภาแห่งความรัก: เรื่องราวรักรันทด") หรือเรียกโดยย่อว่า โคะอิโซะระ เป็นชื่อนวนิยายแนวเรียนรู้เติบโตและวีรคติ ซึ่งมิกะ (Mika) เขียนขึ้นเมื่อปี 2548 โดยเริ่มเผยแพร่ทางเว็บไซต์ "มะโฮโนะไอแลนด์" (Mahō no iLand) ให้อ่านทางโทรศัพท์เคลื่อนที่ ต่อมา สำนักพิมพ์สตาตส์ (Starts Publications) จึงตีพิมพ์เป็นหนังสือสองเล่มจำหน่ายตั้งแต่เดือนตุลาคม 2549 ผู้เขียนอ้างว่า เนื้อหานิยายอิงชีวประวัติของตน นิยายเรื่องนี้ได้รับความนิยมเป็นอันมากภายในเวลาไม่ช้าจนเป็นปรากฏการณ์ทางวัฒนธรรม ต่อมา นิยายจึงได้รับการดัดแปลงเป็นมังงะ ตลอดจนภาพยนตร์ทั้งจอเงินและจอแก้ว สำหรับภาพยนตร์โทรทัศน์นั้นชื่อภาษาไทยว่า รักเรานิรันดร</doc>
