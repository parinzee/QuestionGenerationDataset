<doc id="470608" url="https://th.wikipedia.org/wiki?curid=470608" title="แดเนียล ลี">แดเนียล ลี แดเนียล ลี หรือ หลี่ เหรินกั่ง (; ; พินอิน: Lǐ Réngǎng) ผู้กำกับภาพยนตร์และนักเขียนบทภาพยนตร์ชาวฮ่องกง แดเนียล ลี เริ่มต้นงานในวงการภาพยนตร์ด้วยการการเป็นผู้ช่วยผู้กำกับฯ และผู้กำกับฝ่ายศิลป์ เป็นผู้ช่วยของแอนน์ ฮุย ผู้กำกับฯชื่อดัง เริ่มต้นการกำกับครั้งแรกจากซีรีส์กำลังภายใน จนกระทั่งได้มาเป็นผู้กำกับภาพยนตร์ครั้งแรก จากเรื่อง Black Mask ในปี ค.ศ. 1996 ที่นำแสดงโดย หลี่ เหลียนเจี๋ย และมีฉีเคอะ เป็นผู้อำนวยการสร้าง และได้รับความสำเร็จจากการกำกับ Moonlight Express ในปี ค.ศ. 1999 นำแสดงโดย เลสลี่ จาง ที่เป็นภาพยนตร์แนวลึกลับโรแมนติก ในช่วงปี ค.ศ. 2008-ค.ศ. 2011 แดเนียล ลี มีผลงานติดต่อกันถึง 3 เรื่องซ้อน คือ Three Kingdoms: Resurrection Of The Dragon, 14 Blades และWhite Vengeance ซึ่งเป็นภาพยนตร์แนวย้อนยุค ที่ได้เขียนบทเอง ได้รับการวิจารณ์ว่าเป็นการตีความด้วยมุมมองใหม่ มีทั้งน่าเบื่อและมีจุดเด่น คือ การกำกับศิลป์และการออกแบบเครื่องแต่งกาย</doc>
