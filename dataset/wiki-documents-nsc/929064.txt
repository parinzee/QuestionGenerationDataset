<doc id="929064" url="https://th.wikipedia.org/wiki?curid=929064" title="พรรคอนาคตใหม่">พรรคอนาคตใหม่ พรรคอนาคตใหม่ ( , ชื่อย่อ:FWP, อ.น.ค.) เป็นกลุ่มการเมืองที่ได้ยื่นจดแจ้งจัดตั้งพรรคต่อคณะกรรมการการเลือกตั้งเมื่อวันพฤหัสบดีที่ 15 มีนาคม พ.ศ. 2561 โดยมีนายธนาธร จึงรุ่งเรืองกิจ รองประธานกรรมการบริหารกลุ่มบริษัทไทยซัมมิท และผู้ช่วยศาสตราจารย์ ดร. ปิยบุตร แสงกนกกุล เป็นผู้จดแจ้งจัดตั้งพรรค ซึ่งก่อนจดทะเบียนพรรค แฮชแท็ก #ช่วยธนาธรตั้งชื่อพรรค ได้ติดอันดับในทวิตเตอร์ ในช่วงระยะเวลาหนึ่ง และการแถลงข่าวในวันจดจองชื่อพรรค ก็ทำให้การพยายามปั่นแฮชแท็ก #พรรคอนาคตใหม่ และ #กินกาแฟกับธนาธร ซึ่งเป็นชื่อกิจกรรมแถลงข่าว ขึ้นเป็นแฮชแท็กอันดับหนึ่งของประเทศตลอดทั้งวัน ธนาธรประกาศถึงความตั้งใจในการสร้างพรรคการเมืองนี้ขึ้นมาว่า ต้องการให้เป็นทางเลือกที่หลอมรวมคนรุ่นใหม่ที่มีความรู้ความสามารถเข้าไว้ด้วยกัน เพื่อสร้างการเมืองแบบใหม่ให้สังคมไทยตระหนักว่าการกลับสู่ประชาธิปไตยผ่านการเลือกตั้ง เป็นทางออกของปัญหาได้จริง และจะไม่นำพาประเทศกลับสู่วังวนเดิมอีก  โดยต้องมีการบริหารประเทศเพื่อมุ่งให้ประชาชนพ้นจากความยากจน ผ่านการขยายโอกาสในการพัฒนาคุณภาพชีวิต เข้าถึงทุน หลุดพ้นจากการผูกขาดของบริษัทยักษ์ใหญ่ที่ทำให้ประชาชนขาดอำนาจต่อรอง พัฒนาสวัสดิการที่รองรับการเกิด แก่ เจ็บ ตาย ให้กับคนทุกคนอย่างถ้วนหน้า จุดยืนสำคัญประการหนึ่งของพรรคคือการต่อต้านการสรรหานายกรัฐมนตรีที่ไม่ได้มาจากการเลือกตั้ง ทำให้มีผู้วิจารณ์ว่าพรรคอนาคตใหม่เทียบได้กับพรรคการเมืองในอดีตอย่าง พรรคพลังใหม่ ที่มี นพ.กระแส ชนะวงศ์ เป็นหัวหน้าพรรคและ พรรคไทยรักไทย ที่มีทักษิณ ชินวัตร เป็นหัวหน้าพรรค นอกจากนี้ยังมีข้อวิจารณ์ว่าเครื่องหมายและสีประจำพรรคมีความคล้ายคลึงกับอัตลักษณ์ของสถานออกกำลังกายเอกชนแห่งหนึ่งในกรุงเทพมหานคร รวมถึงวงบอยแบนด์ของประเทศเกาหลีใต้วงหนึ่ง ต่อมาในวันอาทิตย์ที่ 27 พฤษภาคม พ.ศ. 2561 พรรคอนาคตใหม่ได้ประชุมใหญ่สามัญครั้งที่ 1 ที่ยิมเนเซียม 5 มหาวิทยาลัยธรรมศาสตร์ ศูนย์รังสิต เพื่อรับรองอุดมการณ์พรรค นโยบายพรรค ข้อบังคับพรรค ชื่อพรรค และชื่อย่อพรรคและเลือกตั้งคณะกรรมการบริหารพรรคชุดแรกผลปรากฏว่านาย ธนาธร จึงรุ่งเรืองกิจ ได้รับเลือกเป็นหัวหน้าพรรคคนแรกและ ผศ. ดร. ปิยบุตร แสงกนกกุล ได้รับเลือกเป็นเลขาธิการพรรคคนแรก และได้มีการจดทะเบียนจัดตั้งพรรคต่อ กกต. เมื่อวันพฤหัสบดีที่ 21 มิถุนายน พ.ศ. 2561รายชื่อผู้ก่อตั้งพรรค รายชื่อผู้ก่อตั้งพรรค. รายชื่อผู้ก่อตั้งพรรคอนาคตใหม่ เรียงชื่อตามลำดับอักษร- กฤตนัน ดิษฐบรรจง (แกนนำกลุ่มเยาวชนอาสา ทำงานกับกลุ่มวัยรุ่นผู้ติดเชื้อเอชไอวี) - กันต์พงศ์ ทวีสุข (ผู้อำนวยการศูนย์การศึกษาต่อต่างประเทศก้อปันกัน) - กุลธิดา รุ่งเรืองเกียรติ (นักวิชาการอิสระด้านการศึกษา) - ไกลก้อง ไวทยการ (ผู้ปฏิบัติงานด้านเทคโนโลยี เพื่อพัฒนาสังคม จากสถาบันเทคโนโลยีเพื่อสังคม) - คริส โปตระนันทน์ (นักธุรกิจ นักกฎหมาย อาจารย์พิเศษกฎหมายป้องกันการผูกขาด) - เคท ครั้งพิบูลย์ (นักปกป้องสิทธิของผู้ที่มีความหลากหลายทางเพศ) - ชำนาญ จันทร์เรือง (อาจารย์พิเศษด้านการเมืองและกฎหมาย ผู้ยกร่าง พ.ร.บ. ระเบียบบริหารราชการเชียงใหม่มหานคร) - โชติรส นาคสุทธิ์ (นักเขียนเรื่องความสัมพันธ์เชิงอำนาจของมนุษย์ เรื่องเพศและสิทธิเหนือร่างกาย) - ไชยวัฒน์ วรรณโคตร (นักศึกษาคณะสังคมสงเคราะห์ศาสตร์ มหาวิทยาลัยธรรมศาสตร์) - ฑิตฐิตา ซิ้มเจริญ (นักเขียน นักแปลอิสระ) - เท่าพิภพ ลิ่มจิตรกร (นักปรุงเบียร์ นักธุรกิจ มัคคุเทศก์อิสระ) - ธนาธร จึงรุ่งเรืองกิจ - ธัญญานันต์ คูอนุพงศ์ (Content creator) - ธารารัตน์ ปัญญา (นักปกป้องสิทธิผู้หญิง) - นลัทพร ไกรฤกษ์ (ผู้ก่อตั้งเว็บไซต์ข่าวคนพิการ ThisAble.me) - ปรัชญา เพชรวิสิทธิ์ (คนทำหนัง นักศึกษา) - ปิยบุตร แสงกนกกุล (นักวิชาการด้านกฎหมายรัฐธรรมนูญ) - เปรมปพัทธ ผลิตผลการพิมพ์ (ผู้อำนวยการองค์กร Newground) - ฟารีต ดามาเร๊า (ประธานสมาคมนิสิตนักศึกษาไทยมุสลิม) - ภูวกร ศรีเนียน (นักจัดรายการทีวี นักรณรงค์การเมือง) - วรกร ฤทัยวาณิชกุล (ผู้บริหาร Hello Filmmaker) - วิภาพรรณ วงษ์สว่าง (ผู้ก่อตั้ง thaiconsent.org นักออกแบบสื่อเพื่อสังคม) - ษัษฐรัมย์ ธรรมบุษดี (อาจารย์มหาวิทยาลัย นักกิจกรรมทางการเมือง) - สุรินทร์ คำสุข (ประธานสหภาพแรงงานอุตสาหกรรมสิ่งพิมพ์บรรจุภัณฑ์) - อนุกูล ทรายเพชร (เกษตรกรยุคดิจิตอล นักธุรกิจเพื่อสังคม) - อลิสา บินดุส๊ะ (นักศึกษา คณะนิติศาสตร์ มหาวิทยาลัยสงขลานครินทร์)คณะกรรมการบริหารพรรค</doc>
