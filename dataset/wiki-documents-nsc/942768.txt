<doc id="942768" url="https://th.wikipedia.org/wiki?curid=942768" title="ดาวิด กูดดอลล์">ดาวิด กูดดอลล์ ดาวิด วิลเลียม กูดดอลล์ (; 4 เมษายน ค.ศ. 1914 – 10 พฤษภาคม ค.ศ. 2018) เป็นนักพฤกษศาสตร์และนักนิเวศวิทยาสัญชาติอังกฤษและออสเตรเลีย เขามีอิทธิพลในการพัฒนาระเบียบวิธีเชิงตัวเลขระยะแรกเริ่มในนิเวศวิทยา โดยเฉพาะการศึกษาเกี่ยวกับพืชพรรณการศึกษา การศึกษา. กูดดอลล์จบวิทยาศาสตรบัณฑิตใน ค.ศ. 1935 และต่อด้วยปรัชญาดุษฎีบัณฑิตใน ค.ศ. 1941 ณ มหาวิทยาลัยลอนดอน (ราชวิทยาลัยวิทยาศาสตร์ เทคโนโลยี และแพทย์ศาสตร์) งานวิจัยปรัชญาดุษฎีบัณฑิตของเขาทำใน East Malling Research Station ณ เคนต์ เกี่ยวกับ การผสมกลมกลืน (assimilation) ในต้นมะเขือเทศงานวิจัยและอาชีพ งานวิจัยและอาชีพ. ใน ค.ศ. 1948 เขาย้ายไปยังประเทศออสเตรเลียเพื่อทำงานเป็นรองศาสตราจารย์ด้านพฤกษศาสตร์ ณ มหาวิทยาลัยเมลเบิร์น กูดดอลล์ได้กลายเป็นศตวรรษิกชนเมื่อเดือนเมษายน ค.ศ. 2014ผลงานการตีพิมพ์บางส่วนผลงานการตีพิมพ์บางส่วน. - "A probabilistic similarity index" - "Some considerations in the use of point quadrats for the analysis of vegetation" - "Classification, probability, and utility" - "Hypothesis-testing in classification" - "Numerical taxonomy of bacteria – some published data re-examined" - "The distribution of the matching coefficient" - Ecosystems of the World, 36 volumes published in the series 1974 to date by Elsevier, Amsterdam) with Goodall as Editor-in-Chief. He also co-authored two of the volumes, Mediterranean-type Shrublands and Hot Deserts and Arid Shrublands. - "Identification of unknowns within a probabilistic system: The diagnostic value of attributes"ชีวิตส่วนตัว ชีวิตส่วนตัว. กูดดอลล์ให้การสนับสนุนการทำให้การการุณยฆาตโดยสมัครใจ (voluntary euthanasia) ถูกกฎหมาย และเป็นสมาชิกขององค์การไม่แสวงหาผลกำไร Exit International มาเป็นเวลากว่ายี่สิบปี เมื่อวันที่ 30 เมษายน ค.ศ. 2018 กูดดอลล์ประกาศถึงแผนการการุณยฆาตของเขาในเดือนพฤษภาคมปีเดียวกันในประเทศสวิสเซอร์แลนด์ คุณภาพชีวิตของเขาด้อยลง และเขาแสดงความเสียใจต่อสื่อในการที่เขามีชีวิตอยู่จนอายุมาก กูดดอลล์เดินทางไปยังเมืองลิสตาล ประเทศสวิสเซอร์แลนด์ แพทย์สองนายอนุญาตให้เขาทำการนุเคราะหฆาต (assisted suicide) ค่าเดินทางจำนวน 20,000 เหรียญออสเตรเลียออกโดย Exit International กูดดอลล์กล่าวว่า "ฉันไม่อยากไปประเทศสวิสเซอร์แลนด์ แม้จะเป็นประเทศที่ดี ทว่าฉันจะต้องทำเพื่อโอกาสในการฆ่าตัวตายซึ่งระบบออสเตรเลียไม่อนุญาต ฉันรู้สึกไม่พอใจเป็นอย่างมาก" "[ครอบครัวฉันรู้ว่า] ฉันไม่พอใจกับชีวิตของฉันที่นี่แค่ไหน ไม่พอใจในแทบทุกมุมมอง จุดจบมายิ่งเร็วเท่าไหร่ยิ่งดี" "ฉันรู้สึกว่าคนสูงอายุอย่างฉันควรจะมีสิทธิความเป็นพลเมืองอย่างเต็มรูปแบบรวมถึงสิทธิที่จะได้รับการนุเคราะหฆาต" เขาถูกการุณยฆาตโดยการฉีดยาเนมบูทอล เมื่อวันที่ 10 พฤษภาคม ขณะฟังเพลงซิมโฟนีหมายเลข 9 (เบโทเฟน)</doc>
