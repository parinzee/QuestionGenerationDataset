<doc id="180581" url="https://th.wikipedia.org/wiki?curid=180581" title="โปรวิเดนซ์กันดั้ม">โปรวิเดนซ์กันดั้ม ZGMF-X13A โปรวิเดนซ์กันดั้ม (; ) เป็นโมบิลสูทตัวร้ายเครื่องสุดท้ายในการ์ตูนญี่ปุ่น อะนิเมะ โมบิลสูทกันดั้มซี้ด ออกแบบโดยคุนิโอะ โอคาวาระ โปรวิเดนซ์กันดั้มเป็นหนึ่งในโมบิลสูทที่ซาฟท์พัฒนาขึ้นด้วยเทคโนโลยีที่จำลองมาจากGAT-Xซีรีส์ โมบิลสูทเหล่านี้มีเทคโนโลยีนิวตรอนแจมเมอร์แคนเซลเลอร์ซึ่งทำให้ไม่ได้รับผลจากนิวตรอนแจมเมอร์ จึงใช้เตาปฏิกรณ์นิวเคลียร์ฟิชชั่นเป็นแหล่งพลังงานแทนที่จะเป็นแบตเตอรีเหมือนโมบิลสูททั่วๆไป ทำให้สามารถปฏิบัติการได้เป็นเวลานาน โปรวิเดนซ์กันดั้มเป็นโมบิลสูทเครื่องที่สองที่ติดตั้ง ดรากูนซิสเต็ม(DRAGOON - Disconnected Rapid Armament Group Overlook Operation Network)ไว้ โดยพัฒนาต่อมาจาก YMF-X000A เดรดน็อตกันดั้ม ดรากูนนี้เป็นอาวุธควบคุมจากระยะไกลด้วยระบบสื่อสารแบบควอนตัมซึ่งไม่ถูกรบกวนด้วยนิวตรอนแจมเมอร์เหมือนคลื่นวิทยุ จึงไม่ต้องมีสายเหมือนอาวุธกันบาเรลที่กลุ่มพันธมิตรโลกใช้งาน เมื่อใช้งาน ดรากูนจะแยกออกไปจากโปรวิเดนซ์กันดั้มและสามารถยิงโจมตีศัตรูจากทิศทางต่างๆกันด้วยบีมกันที่ติดตั้งไว้รวมทั้งหมด43กระบอกได้ จุดด้อยของดรากูนซิสเต็มก็คือมีแต่นักบินที่มีความสามารถพิเศษในการรับรู้สภาพรอบตัวจึงจะควบคุมดรากูนได้อย่างมีประสิทธิภาพ นอกจากดรากูนแล้ว โปรวิเดนซ์กันดั้มยังมีอาวุธเป็นปืนวัลแคน บีมไรเฟิล และโล่ที่แขนซ้ายซึ่งติดตั้งบีมกันสองกระบอกกับบีมเซเบอร์เอาไว้ โปรวิเดนซ์กันดั้มปรากฏตัวในตอนที่48ของกันดั้มซี้ดโดยมีราอู เลอ ครูเซ่เป็นนักบิน ด้วยพลังของดรากูนซิสเต็ม ครูเซ่ได้ทำลายโมบิลสูทไปมากมายรวมถึงโค่นสไตรค์กันดั้มของมู ลา ฟลาก้า และบัสเตอร์กันดั้มของดิอัคกา เอลส์แมนได้อย่างง่ายดาย จนกระทั่งได้ต่อสู้กับฟรีด้อมกันดั้มของคิระ ยามาโตะ ซึ่งโปรวิเดนซ์กันดั้มทำลายระบบอาวุธ เมเทีย ของฟรีด้อมกันดั้มได้ แต่ก็ถูกคิระใช้บีมเซเบอร์แทงใส่ห้องควบคุมจนครูเซ่บาดเจ็บสาหัสและถูกทำลายโดยลำแสงของปืนใหญ่เจเนซิสลีเจนด์กันดั้ม ลีเจนด์กันดั้ม. ZGMF-X666S ลีเจนด์กันดั้ม (ญี่ปุ่น:レジェンドガンダム ;อังกฤษ:Legend Gundam) เป็นโมบิลสูทซึ่งมีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มซี้ดเดสทินี ออกแบบโดยคุนิโอะ โอคาวาระ หลังจากที่ซาฟท์และกลุ่มพันธมิตรโลกสงบศึกภายใต้สนธิสัญญายูเนียส ซาฟท์จึงได้พัฒนาดรากูนซิสเต็มต่อมาและได้ปรับปรุงจนทำให้นักบินที่ไม่มีความสามารถพิเศษสามารถใช้ดรากูนได้ในระดับจำกัดโดยใช้ระบบคอมพิวเตอร์ช่วยในการควบคุม รูปแบบของโปรวิเดนซ์กันดั้มได้รับการพัฒนาด้วยดรากูนซิสเต็มที่ได้รับการปรับปรุงนี้เป็นโมบิลสูทรุ่นเตรียมผลิตจำนวนมาก นั่นคือ ZGMF-X3000Q โปรวิเดนซ์ซาคุ แต่ด้วยค่าใช้จ่ายในการผลิตที่สูงจึงถูกล้มเลิกไปและพัฒนาให้เป็นโมบิลสูทที่เน้นด้านสมรรถนะแทน กลายเป็นลีเจนด์กันดั้ม ซึ่งมีคุณสมบัติสำคัญคล้ายกับโปรวิเดนซ์ซาคุ โดยนอกจากดรากูนซิสเต็มแล้วยังมีเตาปฏิกรณ์ไฮเปอร์ดิวเทอเรียนเป็นแหล่งพลังงาน นอกจากดรากูนซึ่งเป็นแบบปืนแล้ว ลีเจนด์กันดั้มยังมีดรากูนซึ่งเป็นบีมสไปค์สำหรับใช้พุ่งเสียบศัตรูและมีบีมชิลด์ไว้ป้องกันตัว ลีเจนด์กันดั้มสร้างจนเสร็จสมบูรณ์และส่งไปประจำการบนยานมิเนอร์วาพร้อมกับ ZGMF-X42S เดสทินีกันดั้มของชิน อาสึกะเพื่อให้เป็นโมบิลสูทประจำตัวของอัสรัน ซาล่า แต่เมื่ออัสรันได้หนีจากกองทัพซาฟท์ เรย์ ซา บาเรลจึงเอาลีเจนด์กันดั้มไปใช้แทน ซึ่งลีเจนด์กันดั้มได้ร่วมกับเดสทินีกันดั้มและอิมพัลส์กันดั้มในการต่อสู้ครั้งสำคัญหลายครั้ง จนกระทั่งถูกทำลายในการต่อสู้กับสไตรค์ฟรีด้อมกันดั้มของคิระ ยามาโตะที่ปราการอวกาศ เมสไซอาห์รูปแบบอื่นๆLN-ZGMF-X13A นิกซ์โปรวิเดนซ์กันดั้ม รูปแบบอื่นๆ. LN-ZGMF-X13A นิกซ์โปรวิเดนซ์กันดั้ม. ปรากฏตัวใน โมบิลสูทกันดั้มซี้ด วีเอสแอสเทรย์ นิกซ์โปรวิเดนซ์กันดั้มเป็นโปรวิเดนซ์กันดั้มที่ได้รับการดัดแปลงโดยกองกำลังลึกลับ ไลบราเรียน และใช้ระบบสไตรเกอร์แพ็คเพื่อให้สามารถปฏิบัติการได้หลายรูปแบบ นิกซ์โปรวิเดนซ์กันดั้มนั้นคงลักษณะเดิมของโปรวิเดนว์กันดั้มไว้ แต่ได้ย้ายตำแหน่งของแผงดรากูนเพื่อให้สามารถใช้สไตรเกอร์แพ็คได้ โดยได้ย้ายตำแหน่งของดรากูนไปไว้ที่ไหล่ทั้งสองข้างและเอว โล่ติดอาวุธของโปรวิเดนซ์ก็ได้ย้ายตำแหน่งมาไว้กับแผงดรากูนที่ไหล่ซ้ายเช่นกัน ดรากูนสไตรเกอร์ ซึ่งเป็นสไตรเกอร์แพ็คมาตรฐานของนิกซ์โปรวิเดนซ์นั้นเป็นท่อขับดันกำลังสูงซึ่งติดบีมไรเฟิล "ยูดิเคียม" เอาไว้กับแขนกล จึงยิงได้ขณะที่ติดอยู่ด้านหลัง ดรากูนสไตรเกอร์ยังสามารถแยกจากตัวนิกซ์โปรวิเดนซ์และควบคุมจากระยะไกลได้เหมือนดรากูน</doc>
