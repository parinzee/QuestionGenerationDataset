<doc id="322239" url="https://th.wikipedia.org/wiki?curid=322239" title="ยกสยาม ๑๐ ข้อ">ยกสยาม ๑๐ ข้อ ยกสยาม ๑๐ ข้อ เป็นรายการเกมโชว์ควิซโชว์ ที่เน้นส่งเสริมให้คนในแต่ละจังหวัดรักบ้านเกิด ส่งเสริมให้เกิดการใช้ความรู้ความสามารถ ที่เกี่ยวกับประเพณีวัฒนธรรมท้องถิ่น ในแต่ละจังหวัด ถ่ายทอดผ่านเกมได้อย่างสนุกสนาน ออกอากาศทุกวันจันทร์ - ศุกร์ เวลา 18.00 - 18.30 น.ทาง โมเดิร์นไนน์ ทีวีกติกายกสยาม ๑๐ ข้อกติกายกสยาม ๑๐ ข้อ. - ผู้เข้าแข่งขันทั้ง 2 ท่าน ต้องเลือกของรางวัลที่ซ่อนอยู่ด้านหลังแผ่นป้ายของรางวัล 1 ป้าย จาก 3 ป้าย โดยของรางวัลได้แก่ บ้าน 1 หลัง,รถ 1 คัน และ เงินสด 1,000,000 บาท ซึ่งผู้เข้าแข่งขันจะขึ้นเล่นครั้งละคนและแต่ละคนจะมีสิทธิเปลี่ยนตัวเล่นได้คนละ 1 ครั้ง โดยผู้เข้าแข่งขันจะมีเวลา 60 วินาที ในการวิเคราะห์คำถามซึ่งมี 2 ตัวเลือกให้อีกคนหนึ่งรับทราบ ซึ่งผู้เข้าแข่งขันอีก 1 คนที่อยู่ในห้องเก็บเสียงจะมีหน้าที่รับฟังอย่างเดียว ไม่สามารถโต้ตอบให้อีกคนหนึ่งได้ในช่วงเวลานั้น หลังจากวิเคราะห์เสร็จ อีกคนหนึ่งที่อยู่ในห้องเก็บเสียงจะมีเวลา 10 วินาทีในการช่วยตัดสินใจ และทั้งสองคนห้ามโต้ตอบกัน ซึ่งผู้เข้าแข่งขันบนเวทีจะมีสิทธิ์ทั้งการตอบหรือขอเปลี่ยนตัว ถ้าตอบถูกเล่นข้อต่อไป แต่ถ้าตอบผิดจะตกรอบทันที และถ้าตอบถูกครบ 10 ข้อ แจ๊คพอตแตกรับรางวัลที่เลือกมาได้ทันที ของรางวัลมีดังต่อไปนี้- บ้านภัสสรมอบบ้าน 1 หลัง จำนวน 3 ห้องนอน 3 ห้องน้ำ มูลค่า 3,150,000 บาท - โตโยต้ามอบรถยนต์โตโยต้า วีออส จำนวน 1 คัน มูลค่า 714,000 บาท - ทรูมูฟ มอบเงินสด 1,000,000 บาทเหตุการณ์ชนะเลิศ เหตุการณ์ชนะเลิศ. มีผู้เข้าแข่งขันบางคู่ที่สามารถตอบคำถามถูกทั้ง 10 ข้อติดต่อกัน จึงได้รับรางวัลสูงสุดตามที่ได้เลือกไว้ก่อนที่จะเล่นเกม ซึ่งผู้ที่สามารถชนะรางวัลสูงสุดของรายการยกสยาม ๑๐ ข้อแตก มีดังนี้- รางวัลสูงสุด - เงินสด 1,000,000 บาท จาก ทรูมูฟ- ศุภักษร ไชยมงคล และ ชาลิสา บุญครองทรัพย์ ตอบคำถามข้อที่ 10 ถูกเมื่อวันที่ 6 สิงหาคม พ.ศ. 2553 - นภัทร อินทร์ใจเอื้อ และ วาโย อัศวรุ่งเรือง จากเวทีการประกวด เดอะสตาร์ ค้นฟ้าคว้าดาวปี 6 ตอบคำถามข้อที่ 10 ถูกเมื่อวันที่ 7 ธันวาคม พ.ศ. 2553 - รางวัลสูงสุด - รถยนต์โตโยต้า วีออส จำนวน 1 คัน มูลค่า 714,000 บาท- กรรชัย กำเนิดพลอย และ เมย์ เฟื่องอารมย์ ตอบคำถามข้อที่ 10 ถูกเมื่อวันที่ 20 ตุลาคม พ.ศ. 2553เหตุการณ์สำคัญเหตุการณ์สำคัญ. - เมื่อวันที่ 16 ธันวาคม พ.ศ. 2553 ได้เกิดเหตุการณ์ที่ไม่คาดคิดขึ้น คือคู่ของ มนัสนันท์ พันเลิศวงศ์สกุล และ เปียโน (วง The Sis) ได้ตอบคำถามข้อแรกผิด ซึ่งถามว่า "คำว่า "ตาดีได้ ตาร้ายเสีย" มีที่มาจากอะไร" ถือเป็นคู่แรกของรายการยกสยาม ๑๐ ข้อ ที่ตอบผิดตั้งแต่ข้อแรก ซึ่งที่ผ่านมายังไม่มีคู่ใดตอบผิดตั้งแต่ข้อแรกเลยรางวัลที่ได้รับรางวัลที่ได้รับ. - รางวัลชมเชยประเภทสาขาเกมโชว์แห่งเอเชีย (Highly Comment Runner Up) จาก เวที เอเชี่ยน เทเลวิชั่น อะวอร์ด ครั้งที่ 15 ประจำปี 2010 ณ ประเทศสิงคโปร์</doc>
