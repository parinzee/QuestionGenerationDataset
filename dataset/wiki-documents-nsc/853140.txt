<doc id="853140" url="https://th.wikipedia.org/wiki?curid=853140" title="วิทยาลัยการสาธารณสุขสิรินธร จังหวัดขอนแก่น">วิทยาลัยการสาธารณสุขสิรินธร จังหวัดขอนแก่น วิทยาลัยการสาธารณสุขสิรินธร จังหวัดขอนแก่น () เป็นหน่วยงานหนึ่งที่สังกัดสถาบันพระบรมราชชนก สำนักงานปลัดกระทรวงสาธารณสุข และเป็นสถาบัณสมทบของมหาวิทยาลัยบูรพา เปิดทำการเรียนการสอนระดับปริญญาตรีในด้านสาธารณสุขศาสตร์ หลักสูตร 4 ปี ระดับประกาศนียบัตรวิชาชีพชั้นสูง หลักสูตร 3 ปี และระดับประกาศนียบัตรวิชาชีพชั้นสูงหลักสูตร 2 ปี โดยจัดการศึกษาตลอดหลักสูตรที่วิทยาลัย ได้พระราชทานนามเมื่อวันที่่ 7 มกราคม 2537ประวัติวิทยาลัย ประวัติวิทยาลัย. วิทยาลัยการสาธารณสุขสิรินธร จังหวัดขอนแก่น เริ่มเปิดดำเนินการตั้งแต่วันที่ 1 ตุลาคม พ.ศ. 2506 ในระยะเริ่มต้นได้ใช้สถานที่หน่วยควบคุมคุดทะราด จังหวัดราชบุรี เป็นการชั่วคราว ใช้ชื่อเมื่อแรกก่อตั้งเป็น “ศูนย์ฝึกและอบรมอนามัยภาคตะวันออกเฉียงเหนือ” สังกัดกองการศึกษาและฝึกอบรม กรมอนามัย กระทรวงสาธารณสุข และเมื่อการก่อสร้างอาคารสถานที่ ณ จังหวัดขอนแก่น แล้วเสร็จในปี พ.ศ. 2507 จึงได้ย้ายที่ทำการมายังสถานที่ในปัจจุบัน เลขที่ 90/1 ถนนอนามัย ตำบลในเมือง อำเภอเมืองขอนแก่น จังหวัดขอนแก่น ในฐานะสถาบันการศึกษาด้านสาธารณสุข มีบทบาทหลักในการผลิตบุคลากรทางด้านสาธารณสุข ซึ่งนับเป็นงานสำคัญยิ่งในการพัฒนากำลังคนด้านสาธารณสุข ให้สอดคล้องกับการพัฒนาระบบบริการสาธารณสุขของประเทศ เป็นวิทยาลัยการสาธารณสุข 1 ใน 7 แห่งทั่วประเทศ วิทยาลัย ได้มีการปรับปรุงและพัฒนา ทั้งบริเวณอาคารสถานที่ ตลอดจนหลักสูตรการเรียนการสอน ให้เหมาะสมกับสถานการณ์ที่เปลี่ยนไป จากแรกเริ่มที่ทำหน้าที่ในด้านการฝึกอบรมและจัดการศึกษาในหลักสูตร “พนักงานอนามัย”หลักสูตรคุณสมบัติของผู้เข้าศึกษาคุณสมบัติของผู้เข้าศึกษา. - เป็นผู้สำเร็จการศึกษาระดับมัธยมศึกษาตอนปลายสายสามัญ โปรแกรมที่เน้นวิทยาศาสตร์ และคณิตศาสตร์ - ต้องเรียนรายวิชาปรับพื้นฐานวิชาชีพให้ครบที่ระบุไว้ในหลักสูตรแต่ละสาขาวิชา - เป็นผู้มีความประพฤติดี - มีสุขภาพสมบูรณ์ทั้งร่างกายและจิตใจ ไม่เจ็บป่วย หรือเป็นโรคติดต่อร้ายแรง หรือมีความผิดที่เป็นอุปสรรคต่อการศึกษา และการประกอบอาชีพ - มีส่วนสูงไม่น้อยกว่า 155 เซนติเมตร (สำหรับหลักสูตรประกาศนียบัตรวิชาชีพชั้นสูง สาขาวิชาปฏิบัติการฉุกเฉินการแพทย์) - มีคุณสมบัติอื่นๆ ครบถ้วน ตามที่สถาบันพระบรมราชชนกกำหนด</doc>
