<doc id="739217" url="https://th.wikipedia.org/wiki?curid=739217" title="สมาคมชาวมาเลเซียเชื้อสายจีน">สมาคมชาวมาเลเซียเชื้อสายจีน สมาคมชาวมาเลเซียเชื้อสายจีน (; จีนตัวย่อ: 马来西亚华人公会; จีนตัวเต็ม: 馬來西亞華人公會; พินยิน: Mǎláixīyà Huárén Gōnghuì; ; ) เป็นพรรคการเมืองเชื้อชาติเดียวในมาเลเซียซึ่งเป็นตัวแทนของชาวมาเลเซียเชื้อสายจีน เป็นหนึ่งในสามพรรคหลักของแนวร่วมแห่งชาติ เป็นพรรคที่ทรงอิทธิพลพรรคหนึ่งในมาเลเซีย สามารถควบคุมสื่อที่สำคัญในมาเลเซียได้การก่อตั้ง การก่อตั้ง. การก่อตั้งสหพันธรัฐมลายาไม่ได้เป็นผลดีต่อชาวจีน เพราะสิทธิในการเป็นพลเมืองของกลุ่มที่ไม่ใช่ชาวมลายูถูกเพิกถอน สมาคมชาวมาเลเซียเชื้อสายจีนก่อตั้งขึ้นเมื่อ 27 กุมภาพันธ์ พ.ศ. 2492 โดยการนำของนักธุรกิจชาวจีนช่องแคบ ตัน เชงลอก ทำให้เกิดความตึงเครียดระหว่างชาวจีนกับชาวมลายูและโอน จาฟาร์ผู้นำอุมโนพยายามวางระยะห่างจากตัน ตันเคยเป็นสมาชิกสันนิบาตมลายาต่อต้านญี่ปุ่น สมาชิกแรกต่อตั้งของสมาคมส่วนใหญ่เป็นสมาชิกก๊กมินตั๋งและเข้าร่วมในฐานะเป็นทางเลือกที่เป็นองค์กรฝ่ายตรงข้ามกับพรรคคอมมิวนิสต์มลายา และได้รับการสนับสนุนจากอังกฤษที่กลับมาปกครองมลายาอีกครั้ง สมาชิกจะแบ่งเป็นกลุ่มย่อยตามบ้านเกิดในจีน ผู้นำคนแรกของสมาคมเป็นอดีตผู้นำทางทหารของก๊กมินตั๋ง เลือง ยิวโกห์หลังเหตุจลาจล พ.ศ. 2512 หลังเหตุจลาจล พ.ศ. 2512. การเลือกตั้งทั่วไปครั้งที่ 3 ของมาเลเซียเกิดขึ้นเมื่อ 10 พฤษภาคม พ.ศ. 2512 สมาคมได้ 13 ที่นั่ง แต่สูญเสียการบริหารรัฐปีนัง ใน พ.ศ. 2517 ตัน เซียวซินได้ลาออกจากพรรคด้วยเหตุผลทางสุขภาพพ.ศ. 2528 – 2546 พ.ศ. 2528 – 2546. ในพ.ศ. 2528 ตัน กุนซวานได้เป็นหัวหน้าพรรค แต่อีกปีต่อมา เขาถูกฟ้องร้องในคดีทุจริตและต้องลาออกไป ลิง เลืองซิกขึ้นมาเป็นหัวหน้าพรรคแทน เขาลาออกใน พ.ศ. 2539 ลิม อาห์เล็กขึ้นมาเป็นหัวหน้าพรรคแทน ลิมได้เรียกร้องความสนใจของชุมชนชาวจีนให้มีมากขึ้น ใน พ.ศ. 2542 เกิดการแบ่งส่วนภายในพรรค ลิมลาออกจากตำแหน่งรัฐมนตรีและเสนอให้ชัน กองชอยเข้าร่วมคณะรัฐมนตรีแทนหลังหารเลือกตั้ง พ.ศ. 2542 แต่มีกลุ่มที่เสนอให้ อง กาติงขึ้นเป็นรัฐมนตรีแทน ในที่สุด นายกรัฐมนตรี มหาธีร์ โมฮัมหมัดเข้ามาไกล่เกลี่ยพ.ศ. 2546 – ปัจจุบัน พ.ศ. 2546 – ปัจจุบัน. ใน พ.ศ. 2551 สมาคมได้รับเลือกตั้งน้อยลง และทำให้เกิดความแตกแยกภายในพรรคอีกระหว่างกลุ่มขององ ตีแกต และชิง ชอยเลก ทำให้เกิดวิกฤติผู้นำภายในพรรค จน พ.ศ. 2553 กลุ่มของชิง และผู้สนับสนุนอง ตีแกต ลาออกจากคณะกรรมการบริหารพรรคและเลือกตั้งกันใหม่ ชิงได้เป็นหัวหน้าพรรคและได้พยายามประสานรอยร้าวระหว่างกลุ่ม</doc>
