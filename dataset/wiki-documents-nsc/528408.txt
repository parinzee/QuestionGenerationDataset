<doc id="528408" url="https://th.wikipedia.org/wiki?curid=528408" title="ปีกมาร">ปีกมาร ปีกมาร เป็นนวนิยาย บทประพันธ์โดย นันทนา วีระชน เจ้าของบทประพันธ์ชื่อดัง "แรงเงา" ที่เคยถูกสร้างเป็นภาพยนตร์และละครโทรทัศน์มา 3 ครั้งแล้ว ครั้งแรกสร้างเป็นภาพยนตร์ เมื่อปี พ.ศ. 2530 นำแสดงโดย ยุรนันท์ ภมรมนตรี, นาถยา แดงบุหงา, พงษ์พัฒน์ วชิระบรรจง ครั้งที่สองถูกสร้างเป็นละครโทรทัศน์ ออกอากาศเมื่อปี พ.ศ. 2537 ทางสถานีวิทยุโทรทัศน์กองทัพบกช่อง 5 นำแสดงโดย ยุรนันท์ ภมรมนตรี, สินจัย เปล่งพานิช, กษาปณ์ จำปาดิบ ครั้งที่สามถูกสร้างเป็นละครโทรทัศน์ออกอากาศเมื่อปี พ.ศ. 2545 ทาง สถานีโทรทัศน์ไทยทีวีสีช่อง 3 นำแสดงโดย นิธิ สมุทรโคจร, กัญญารัตน์ จิรรัชกิจ, วรฤทธิ์ ไวยเจียรนัย ครั้งที่สี่ นำมาสร้างใหม่ในปี พ.ศ. 2556 โดยบริษัท เอ็กแซ็กท์ และ ซีเนริโอ จำกัด ออกอากาศทางสถานีวิทยุโทรทัศน์กองทัพบกช่อง 5 นำแสดงโดย ศรราม เทพพิทักษ์, อรจิรา กุลดิลก, ภาคิน คำวิลัยศักดิ์, อรรครัฐ นิมิตรชัย และ มนชนก แสงฉายเพียงเพ็ญ ทุกวัน พุธ - พฤหัสบดี เวลา 20.10 - 21.40 น.เนื้อเรื่อง เนื้อเรื่อง. ศลัยลา สาวนักโบราณคดีพบรักกับ ภูฉาย นายธนาคารหนุ่มอนาคตไกล แม้จะคบกันไม่นานแต่ทั้งคู่ก็ตกหลุมรักกันและกันอย่างลึกซึ้ง จนในที่สุดภูฉายและศลัยลาตกลงที่จะแต่งงานกัน ภูฉายพาศลัยลาไปพบกับ สลัก แม่ของเขา แต่ทั้งคู่กลับเจอสลักกำลังอาละวาดใส่พ่อของภูฉายซึ่งทิ้งครอบครัวไปตั้งแต่เขายังเด็ก สลักโกรธแค้นพ่อของภูฉายมากที่ทอดทิ้งเธอกับลูกไป จนทำให้สลักกลายเป็นคนมีอาการทางจิตชอบเรียกร้องความรักความสนใจ โดยเฉพาะอย่างยิ่งจากภูฉาย ยิ่งสลักได้รู้ว่าภูฉายจะแต่งงานกับศลัยลาก็ยิ่งเพิ่มความรักความหวงภูฉายมากขึ้น ฝ่ายศลัยลาที่ได้เห็นสภาพจิตที่ไม่ปกติของสลักก็ตกตะลึง แต่เธอก็ยังยืนกรานจะแต่งงานกับภูฉาย ท่ามกลางเสียงคัดค้านของ นวลนภาและภาษิต แม่และน้องชาย รวมทั้งเพียรภมร ทนายความสาวเพื่อนรุ่นน้องของศลัยลาที่เป็นโรคเกลียดผู้ชายขึ้นสมอง เพียรภมรพยายามพูดให้ศลัยลาคิดให้ดีเพราะไม่อยากให้ศลัยลาทุกข์ใจเพราะผู้ชายเหมือน ฉวี แม่ของตนที่ถูกผู้ชายทุบตีทำร้ายมาตลอดชีวิต เมื่อภูฉายบอกสลักว่านวลนภายินดียกที่ดินพร้อมบ้านและรถให้เป็นของขวัญแต่งงาน สลักจึงยอมให้ทั้งคู่แต่งงานกัน แต่ในคืนแต่งงานสลักแกล้งเป็นลมหมดสติจนทำให้ภูฉายไม่ได้เข้าหอกับศลัยลา ศลัยลาเสียใจมากแต่ไม่ยอมแสดงความรู้สึกให้ใครรับรู้ ระหว่างนั้นสลักแกล้งไม่สบายพร้อมทั้งใช้แผนต่างๆ นานาเพื่อให้ภูฉายมาอยู่ดูแลตนที่บ้านดังเดิม ในขณะที่ชีวิตคู่ของภูฉายกับศลัยลากำลังดิ่งลงเหว ศลัยลาก็พบว่าตัวเองตั้งท้อง ทำให้สลักยิ่งอิจฉาศลัยลาจึงพยายามเรียกร้องความสนใจจากภูฉายมากขึ้น จนในคืนที่ศลัยลาคลอดลูก ภูฉายก็ถูกสลักดึงตัวไว้จนไม่ได้ไปหาศลัยลา สลักกลัวภูฉายจะทิ้งตนไปสนใจแต่ศลัยลากับลูก จึงพูดเกลี้ยกล่อมจนภูฉายยอมยกลูกให้เลี้ยง ศลัยลาเสียใจมากที่ภูฉายยอมตามใจสลักจนครอบครัวแตกแยก เธอจึงตัดสินใจขอหย่าขาดจากภูฉาย แต่ภูฉายไม่ยอมและขอให้ศลัยลาคิดทบทวนอีกครั้ง ในขณะที่สลักกลับคอยยุยงให้ภูฉายหย่ากับศลัยลา ระหว่างที่ศลัยลาแยกกันอยู่กับภูฉาย เธอก็ถูกส่งตัวไปทำงานที่แหล่งขุดค้นวัตถุโบราณแถบภาคอีสาน ทำให้เธอได้พบกับ ลายสือ นักศึกษาโบราณคดีเพื่อนสนิทของภาษิต เมื่อลายสือได้เจอกับศลัยลาครั้งแรก ก็สะดุดตาทันทีโดยที่ไม่รู้ว่าเธอคือพี่สาวของภาษิต ด้วยความที่ลายสือขาดแม่ตั้งแต่ยังเด็กและถูกพัลลพ พ่อของเขาทิ้งไปมีครอบครัวใหม่ ทำให้ลายสือตกหลุมรักความเป็นผู้ใหญ่ อบอุ่นและพึ่งพาได้ของศลัยลา ยิ่งทั้งคู่ได้ทำงานใกล้ชิดกันลายสือก็ยิ่งรักศลัยลาจนถอนตัวไม่ขึ้นแม้จะรู้ว่าเธอมีครอบครัวแล้ว ฟากศลัยลาเมื่อเจอคนที่เข้าใจเธอจริงๆ ก็เริ่มหวั่นไหว แต่เพราะในใจศลัยลายังมีภูฉาย ประกอบกับความรู้สึกผิดชอบชั่วดี ศลัยลาจึงพยายามขับไสไล่ส่งลายสือออกไปจากชีวิตตน แต่ลายสือก็ดื้อแพ่งจะทำตามหัวใจตัวเองให้ได้ ทำให้ศลัยลายิ่งสับสนว้าวุ่นใจมากกว่าเดิมนักแสดงนำรายชื่อนักแสดงพ.ศ. 2530รายชื่อนักแสดง. พ.ศ. 2530. - ภาพยนตร์ไทย สร้างโดย พรพจน์ ฟิล์ม - กำกับการแสดงโดย พรพจน์ กนิษฐเสน - บทภาพยนตร์โดย พรพจน์ - กำกับภาพโดย ปัญญา นิ่มเจริญพงษ์ - ฉายวันที่ 30 พฤษภาคม พ.ศ. 2530- นาถยา แดงบุหงา รับบท ศลัยลา - ยุรนันท์ ภมรมนตรี รับบท ภูฉาย - พงษ์พัฒน์ วชิรบรรจง รับบท ลายสือ - ศรินทิพย์ ศิริวรรณ รับบท สลัก - ปัทมา ปานทอง รับบท เพียรภมร - วทัญญู มุ่งหมาย รับบท ภาษิต - จุรี โอศิริ รับบท นวลนภา - ด.ญ.ตุ๊กตา จินดานุช รับบทเป็น หนูเล็กพ.ศ. 2537พ.ศ. 2537. - ละครโทรทัศน์ทางสถานีวิทยุโทรทัศน์กองทัพบกช่อง 5 - สร้างโดย อัครมีเดีย- สินจัย เปล่งพานิช รับบท ศลัยลา - ยุรนันท์ ภมรมนตรี รับบท ภูฉาย - กษาปณ์ จำปาดิบ รับบท ลายสือ - พิศมัย วิไลศักดิ์ รับบท สลัก - ปวีณา ชารีฟสกุล รับบท รับบท เพียรภมร - นุติ เขมะโยธิน รับบท ภาษิต - กิ่งดาว ดารณี รับบท นวลนภา - เปียทิพย์ คุ้มวงศ์ - ไปรมา รัชตะ - ศรัทธา ศรัทธาทิพย์ - สมยศ เปรมอนันต์ - วชิรพจน์ บุรพรัตน์ - ตรีนุช ทิมเจริญ - ปิยวรรณ จิตณาธรรม - โสภา มหวัฒน์ - แรม วรธรรม - จารุณี โชติรัตน์ - ปิแอร์ เดอลาลอง - ด.ช.ศิวกร ศรีวิไล - ทม วิศวชาติ - ฉันทนา กิติยพันธ์ - ชัยณรงค์ ชูศรี หมายเหตุ : พิศมัย วิไลศักดิ์ ได้รับรางวัลเมขลา ประจำปี 2537 สาขานักแสดงประกอบหญิงดีเด่น จากละครเรื่อง ปีกมาร ออกอากาศทาง ททบ.5พ.ศ. 2545พ.ศ. 2545. - ละครโทรทัศน์ทางสถานีโทรทัศน์ไทยทีวีสีช่อง 3 - สร้างโดย ควิซ แอนด์ เควส - บทโทรทัศน์โดย ณัฐนันท์ วรรณพุฒ, ศรีศิลป์ เปี่ยมทิพย์มนัส - กำกับการแสดงโดย ยุทธนา ล.พันธ์ไพบูลย์- นิธิ สมุทรโคจร รับบท ภูฉาย - กัญญารัตน์ จิรรัชชกิจ รับบท ศลัยลา - วรฤทธิ์ ไวยเจียรนัย รับบท ลายสือ - บดินทร์ โกศลพิศิษฐ์ รับบท ภาษิต - เปรมสินี รัตนโสภา รับบท เพียรภมร - ดวงใจ หทัยกาญจน์ รับบท สลัก - อรัญญา นามวงศ์ รับบท นวลนภา - เกริก ชิลเลอร์ - รัชนก พูลผลิน - ดารณีนุช โพธิปิติ - กนกวรรณ บุรานนท์ - ไปรมา รัชตะ - สุกัญญา ไรวินทร์ - บรมวุฒิ หิรัณยัษฐิติ รับบท ผลึก - ธนิดา จิรพณิช - อานนท์ สุวรรณเครือ - วสันต์ อุตตมะโยธิน - ด.ญ.พิมประภา ตั้งประภาพร รับบทเป็น หนูเล็กพ.ศ. 2556พ.ศ. 2556. - ละครโทรทัศน์ทางสถานีวิทยุโทรทัศน์กองทัพบกช่อง 5 - สร้างโดย เอ็กแซ็กท์ / ซีเนริโอ - บทโทรทัศน์โดย ชารวีย์ ศิรินันท์ - กำกับการแสดงโดย กิตติ บุญสกุลศักดิ์ - ออกอากาศ ทุกวันพุธ - พฤหัสบดี 20.10 น. - เริ่มออกอากาศวันที่ 14 สิงหาคม พ.ศ. 2556 – 3 ตุลาคม พ.ศ. 2556- ศรราม เทพพิทักษ์ รับบท ภูฉาย - อรจิรา แหลมวิไล รับบท ศลัยลา - ภาคิน คำวิลัยศักดิ์ รับบท ลายสือ - จารุณี สุขสวัสดิ์ รับบท สลัก - สาวิตรี สามิภักดิ์ รับบท ฉวี - อุทุมพร ศิลาพันธุ์ รับบท นวลนภา - มนชนก แสงฉายเพียงเพ็ญ รับบท เพียรภมร - อรรครัฐ นิมิตรชัย รับบท ภาษิต - ธนิดา ธนวัฒน์ รับบท แหมว - ปราบ ยุทธพิชัย รับบท สุเทพ - ยุวดี เรืองฉาย รับบท ละมัย - เฉลิมพล ทิฆัมพรธีรวงศ์ รับบท ผลึก - ชาญณรงค์ ขันทีท้าว รับบท อาจารย์อังเดร - ชุติมา เอเวอรี่ รับบท ผจงจิต - อนุวัฒน์ นิวาตวงศ์ รับบท พัลลพ - ด.ญ.ชนัญญา เลิศวัฒนามงคล รับบทเป็น หนูเล็ก</doc>
