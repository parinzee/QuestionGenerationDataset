<doc id="711165" url="https://th.wikipedia.org/wiki?curid=711165" title="คอนิกเส็กก์ ซีซีเอ็กซ์">คอนิกเส็กก์ ซีซีเอ็กซ์ คอนิกเส็กก์ ซีซีเอ็กซ์ () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัท คอนิกเส็กก์จากสวีเดน เปิดตัวครั้งแรกในงานเจนีวามอเตอร์โชว์ ค.ศ. 2006 ซีซีเอ็กซ์ เป็นโปรเจกต์ที่ทางบริษัทต้องการวางขายสู่ตลาดระดับโลก จึงมีการออกแบบตัวรถตามกฎหมายสากลทั้งเรื่องระบบความปลอดภัยและอัตราการปล่อยคาร์บอนไดออกไซด์กับสิ่งแวดล้อม โดยได้ใช้เครื่องยนต์ใหม่ ซึ่งเดิมใช้เครื่องยนต์ 4.7 ลิตร V8 ของฟอร์ด เปลี่ยนเป็นเครื่องขนาด 4.7 ลิตร twin supercharged V8 ของคอนิกเส็กก์ ซึ่งสามารถให้แรงม้าได้ถึง 795 ตัว (806 PS; 593 kW) และแรงบิดสูงสุดที่ 920 นิวตัน·เมตร (679 lb·ft) เมื่อใช้กับน้ำมันเบนซิน 91 จนในที่สุดซีซีเอ็กซ์ก็สามารถเจาะเข้าสู่ตลาดสหรัฐอเมริกาได้สำเร็จ ยิ่งไปกว่านี้รถยังได้รับรางวัล รถกรีนเอ็กโซติกที่ดีที่สุด (Best Performing Green Exotic) จากนิตยสารดูปองต์รีจิสทรี (duPont Registry) และรางวัลหนึ่งในสิบรถที่สวยที่สุดจากนิตยสารฟอบส์ ชื่อของ "ซีซีเอ็กซ์" เป็นตัวย่อของ "Competition Coupé X" โดย X หมายถึง การเฉลิมฉลอง 10 ปี (X ในตัวเลขโรมันหมายถึง 10) ของการออกรถคันแรกของบริษัท คือรุ่น ซีซีรุ่นรุ่น. - CCXR : เป็นรุ่นปรับแต่งต่อจาก ซีซีเอ็กซ์เดิม มีการใช้เครื่องยนต์ที่ใช้น้ำมัน E85 และ E100 ทำให้เป็นมิตรกับสิ่งแวดล้อมขึ้น - CCXR Edition/CCX Edition : เปิดตัวในงานเจนีวามอเตอร์โชว์ ค.ศ. 2008 มีการพัฒนาความจุเครื่องยนต์ เป็น 4.8 ลิตร จากเดิมที่ 4.7 ลิตร - CCXR Trevita : เป็นรุ่นจำกัดจำนวน คำว่า "ทรีวิตา" ในภาษาสวีเดน แปลว่า "Three whites" ซึ่งหมายถึงจำนวนที่ผลิต คือ 3 คันเท่านั้น เป็นหนึ่งในรุ่นที่มีราคาจำหน่ายสูงที่สุดในโลก ด้วยราคาจำหน่ายที่ 4,850,000 ดอลลาร์ หรือประมาณ 145 ล้านบาทข้อมูลเทคนิค</doc>
