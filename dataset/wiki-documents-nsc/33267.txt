<doc id="33267" url="https://th.wikipedia.org/wiki?curid=33267" title="เพลย์สเตชันพอร์เทเบิล">เพลย์สเตชันพอร์เทเบิล เพลย์สเตชันพอร์เทเบิล () เป็นเครื่องเกมพกพาซึ่งเป็นผลิตภัณฑ์ของโซนี่ คอมพิวเตอร์ เอนเตอร์เทนเมนท์ โซนี่ประกาศเปิดตัวโครงการ PSP ครั้งแรกในงาน E³ 2003 และเผยโฉมตัวเครื่องเมื่อวันที่ 11 พฤษภาคม พ.ศ. 2546 หรือ ค.ศ. 2003 ในการแถลงข่าวของโซนี่ในงาน E³ พ.ศ. 2547 ตัวเครื่องได้ถูกนำออกขายในประเทศญี่ปุ่นครั้งแรกเมื่อวันที่ 12 ธันวาคม พ.ศ. 2547 หลังจากนั้น PSP ก็ถูกวางขายทั่วโลกโดยวางขายในปีต่อมาโดยเริ่มวางแผงในประเทศสหรัฐอเมริกาในวันที่ 24 มีนาคม พ.ศ. 2548 และวันที่ 1 กันยายน พ.ศ. 2548 PSP ก็ได้เข้าสู่ตลาดในสหภาพยุโรปและออสเตรเลีย เกมของ PSP ใช้สื่อแบบ UMD (Universal Media Disc) มีความสามารถในการเล่นเกมผ่านเครือข่ายไร้สาย Wi-Fi นอกจากนี้ยังสนับสนุนการเล่นไฟล์มัลติมีเดียต่างๆ เช่น MP3 MPEG-4 ผ่านเมมโมรีสติ๊กของโซนี่ด้วย ปัจจุบันทาง บริษัท SONY ได้ออก PSP รุ่นที่สองในเดือนกันยายน 2550 ที่ผ่านมาใช้ชื่อว่า PSP Slim โดยมีน้ำหนักเบากว่าเดิม 33% และมีขนาดบางกว่าเดิม 17 %ฮาร์ดแวร์ฮาร์ดแวร์. - ซีพียู: MIPS32 แบบดูอัลคอร์ ความเร็ว 222MHz (ปรับความเร็วได้ตั้งแต่ 5-333 MHz) - แรม: 32 เมกะไบต์ (รุ่น Slim&Lite มี 64 เมกะไบต์) - กราฟิกชิปความเร็ว 166 MHz</doc>
