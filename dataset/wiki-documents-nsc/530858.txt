<doc id="530858" url="https://th.wikipedia.org/wiki?curid=530858" title="เยาวลักษณ์ ชินวัตร">เยาวลักษณ์ ชินวัตร นางเยาวลักษณ์ ชินวัตร หรือ นางเยาวลักษณ์ คล่องคำนวณการ พี่สาวคนโตของทักษิณ ชินวัตร อดีตนายกรัฐมนตรีไทย และอดีตผู้สมัครรับเลือกตั้งสมาชิกสภาผู้แทนราษฎรจังหวัดเชียงใหม่ ในปี พ.ศ. 2529ประวัติ ประวัติ. เยาวลักษณ์ ชินวัตร เกิดวันที่ 9 สิงหาคม พ.ศ. 2488 เป็นบุตรคนโตของนายเลิศ ชินวัตร กับนางยินดี ชินวัตร มีน้อง 9 คน ได้แก่ ทักษิณ ชินวัตร อดีตนายกรัฐมนตรี (สมรสกับคุณหญิงพจมาน ณ ป้อมเพชร), นางเยาวเรศ ชินวัตร (สมรสกับนายวีระชัย วงศ์นภาจันทร์), นางปิยนุช (สมรสกับนายสง่า ลิ้มพัฒนาชาติ), นายอุดร ชินวัตร, นางเยาวภา วงศ์สวัสดิ์ (สมรสกับนายสมชาย วงศ์สวัสดิ์), นายพายัพ ชินวัตร (สมรสกับนางพอฤทัย จันทรพันธ์), นางมณฑาทิพย์ (สมรสกับนายแพทย์สมชัย โกวิทเจริญกุล), นางทัศนีย์ ชินวัตร และ นางสาวยิ่งลักษณ์ ชินวัตร อดีตนายกรัฐมนตรี (สมรสกับนายอนุสรณ์ อมรฉัตร) นางเยาวลักษณ์ สมรสและแยกทางกับ พันเอก (พิเศษ) ศุภฤกษ์ คล่องคำนวณการ มีบุตร 2 คน คือ น.ส.ปณิตา คล่องคำนวณการ และน.ส.นัทธฤทัย คล่องคำนวณการ ประวัติการทำงาน เคยเป็นเทศมนตรี ฝ่ายการศึกษา ฝ่ายธุรการและงานคลังเทศบาลนครเชียงใหม่ เป็นผู้พิพากษาสมทบ นายกสมาคมสตรีนักธุรกิจและวิชาชีพแห่งประเทศไทย ประจำเชียงใหม่ และกรรมการผู้จัดการ บริษัท ภัทรประกันภัย จำกัด เคยลงสมัครรับเลือกตั้ง ส.ส.จังหวัดเชียงใหม่เมื่อปี พ.ศ. 2529 แต่ไม่ได้รับการเลือกตั้ง ต่อมาป่วยด้วยโรคความดันโลหิตสูง และเส้นเลือดในสมองแตก ตั้งแต่ปี พ.ศ. 2531 ส่งผลให้เป็นอัมพาต ถัดมา 1 ปี ศาลจังหวัดชลบุรี จึงสั่งให้เป็นคนไร้ความสามารถ และให้อยู่ในความอนุบาลของมณฑาทิพย์ ผู้เป็นน้องสาว เยาวลักษณ์เสียชีวิตเมื่อวันที่ 21 มีนาคม พ.ศ. 2552</doc>
