<doc id="276082" url="https://th.wikipedia.org/wiki?curid=276082" title="ราชรัฐอันส์บัค">ราชรัฐอันส์บัค ราชรัฐอันส์บัค () หรือ บรันเดินบวร์ค-อันส์บัค (Brandenburg-Ansbach) เป็นราชรัฐที่ได้รับราชรัฏฐาภิสิทธิ์ที่ในเครือจักรวรรดิโรมันอันศักดิ์สิทธิ์ที่มีศูนย์กลางอยู่ที่เมืองอันส์บัคในบาวาเรีย ราชรัฐอันส์บัคปกครองโดยราชวงศ์โฮเฮนโซลเลิร์นในดินแดนที่เรียกว่ามากราฟประวัติ ประวัติ. ราชรัฐก่อตั้งขึ้นเมื่อเบอร์กราฟฟรีดริชที่ 5 แห่งเนิร์นแบร์กเสียชีวิตเมื่อวันที่ 21 มกราคม ค.ศ. 1398 เมื่อดินแดนถูกแบ่งระหว่างลูกชายสองคน ลูกชายคนรองฟรีดริชที่ 6 ได้รับอันส์บัค ลูกชายคนโตจอห์นที่ 3 ได้รับราชรัฐไบรอยท์ หลังจากจอห์นเสียชีวิตเมื่อวันที่ 11 มิถุนายน ค.ศ. 1420 ราชรัฐทั้งสองก็กลับมารวมกันภายใต้ฟรีดริชที่ 6 ผู้ได้รับการเลื่อนฐานะขึ้นเป็นพรินซ์อีเล็คเตอร์ฟรีดริชที่ 1 แห่งบรันเดินบวร์ค ในปี ค.ศ. 1415 เมื่อฟรีดริชเสียชีวิตเมื่อวันที่ 21 กันยายน ค.ศ. 1440 ดินแดนก็ถูกแบ่งระหว่างลูกชายจอห์นผู้ได้รับไบรอยท์ (บรันเดินบวร์ค-คุล์มบาค), ฟรีดริชที่ 2 ได้รับบรันเดินบวร์ค และ อัลเบร็คท์ได้รับอันส์บัค หลังจากนั้นอันส์บัคก็ถูกปกครองโดยสาขาราชตระกูล (cadet branch) โฮเฮนโซลเลิร์น แต่ประมุขมักจะมีบรรดาศักดิ์เป็น "มากราฟแห่งบรันเดินบวร์ค-อันส์บัค" เมื่อวันที่ 2 ธันวาคม ค.ศ. 1791 ประมุขของอันส์บัคคริสเตียน ฟรีดริช มากราฟแห่งบรันเดินบวร์ค-อันส์บัคผู้ได้รับไบรอยท์ด้วยขายสิทธิความเป็นอาณาจักร (sovereignty) ให้แก่สมเด็จพระเจ้าฟรีดริช วิลเฮล์มที่ 2 แห่งปรัสเซีย จากนั้นอันส์บัคก็ได้รับการผนวกเข้าเป็นส่วนหนึ่งของราชอาณาจักรปรัสเซียอย่างเป็นทางการเมื่อวันที่ 28 มกราคม ค.ศ. 1792เจ้าชายและมากราฟแห่งอันส์บัคเจ้าชายและมากราฟแห่งอันส์บัค. - ค.ศ. 1398: ฟรีดริชที่ 6 แห่งเนิร์นแบร์ก (ฟรีดริชที่ 1 มากราฟแห่งบรันเดินบวร์คตั้งแต่ ค.ศ. 1415) - ค.ศ. 1440: อัลเบร็คท์ อคิลลีส (และ มากราฟแห่งบรันเดินบวร์คตั้งแต่ ค.ศ. 1470) - ค.ศ. 1486: ฟรีดริชที่ 1 มากราฟแห่งบรันเดินบวร์ค-อันส์บัค - ค.ศ. 1515: จอร์จ มากราฟแห่งบรันเดินบวร์ค-อันส์บัค - ค.ศ. 1543: จอร์จ ฟรีดริช มากราฟแห่งบรันเดินบวร์ค-อันส์บัค - ค.ศ. 1603: โยฮาคิม เอิร์นสท์ มากราฟแห่งบรันเดินบวร์ค-อันส์บัค - ค.ศ. 1625: ฟรีดริชที่ 2 มากราฟแห่งบรันเดินบวร์ค-อันส์บัค - ค.ศ. 1634: อัลเบร็คท์ที่ 2 มากราฟแห่งบรันเดินบวร์ค-อันส์บัค - ค.ศ. 1667: โยฮันน์ ฟรีดริช มากราฟแห่งบรันเดินบวร์ค-อันส์บัค - ค.ศ. 1686: คริสเตียน อัลเบร็คท์ มากราฟแห่งบรันเดินบวร์ค-อันส์บัค - ค.ศ. 1692: จอร์จ ฟรีดริชที่ 2 มากราฟแห่งบรันเดินบวร์ค-อันส์บัค - ค.ศ. 1703: วิลเฮล์ม ฟรีดริช มากราฟแห่งบรันเดินบวร์ค-อันส์บัค (ก่อน ค.ศ. 1686-1723) - ค.ศ. 1723: คาร์ล วิลเฮล์ม ฟรีดริช มากราฟแห่งบรันเดินบวร์ค-อันส์บัค (ค.ศ. 1712-1757) - ค.ศ. 1757: คริสเตียน ฟรีดริช มากราฟแห่งบรันเดินบวร์ค-อันส์บัค (จนถึง ค.ศ. 1791)</doc>
