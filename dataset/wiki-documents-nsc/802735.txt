<doc id="802735" url="https://th.wikipedia.org/wiki?curid=802735" title="โรงเรียนวังน้ำคู้ศึกษา">โรงเรียนวังน้ำคู้ศึกษา โรงเรียนวังน้ำคู้ศึกษา (; ย่อ: ว.ศ.) เป็นโรงเรียนสหศึกษา ก่อตั้งเมื่อวันที่ 14 พฤษภาคม พ.ศ. 2519 จัดการศึกษาในระดับมัธยมศึกษา สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่ที่ หมู่ที่ 4 บ้านบางขวัญม้า ตำบลวังน้ำคู้ อำเภอเมืองพิษณุโลก จังหวัดพิษณุโลกประวัติ ประวัติ. โรงเรียนวังน้ำคู้ศึกษา ก่อตั้งขึ้นเมื่อวันที่ 14 พฤษภาคม พ.ศ. 2519 โดยการนำของนายยงยุทธ คนตรง นายอำเภอเมืองพิษณุโลกในขณะนั้นร่วมกับประชนชนใน ตำบลวังน้ำคู้และตำบลวัดพริก อำเภอเมืองพิษณุโลก จังหวัดพิษณุโลก ร่วมกันบริจาคเงิน จำนวน 210,644 บาท เพื่อสร้างโรงเรียนขึ้น โดยได้นำเงินจำนวนนี้มาก่อสร้างอาคารเรียนชั่วคราวตามแบบของ กรมสามัญศึกษา จำนวน 7 ห้องเรียน ป้ายชื่อโรงเรียน ห้องน้ำ 2 หลัง หลังละ 4 ห้อง บ่อน้ำบาดาล เสาธงชาติ และครุภัณฑ์อื่น ๆ อีกจำนวนหนึ่ง เปิดทำการสอน เมื่อวันที่ 1 มิถุนายน พ.ศ. 2519 โดยมีนายสิทธิเดช นรัตถรักษาผู้ว่าราชการจังหวัดในขณะนั้นเป็นประธานในพิธีเปิด มีนักเรียนรุ่นแรกจำนวน 92 คน มีนายธงชัย จักกาบาตร์เป็นครูใหญ่คนแรก และมีครูน้อยอีก 3 คน ปัจจุบันจัดการเรียนระดับมัธยมศึกษาตอนต้นและตอนปลาย โดยมีผู้บริหารคือ นายสันติชัย หนูเผือก ดำรงตำแหน่งผู้อำนวยการสถานศึกษาสัญลักษณ์ประจำสถานศึกษาสีสัญลักษณ์ประจำสถานศึกษา. สี. - สีน้ำเงิน หมายถึง ความสุขุม ความรอบคอบ มิตรภาพและสถาบันพระมหากษัตริย์ - สีเหลือง หมายถึง ความสดใส ความรื่นเริงและพระพุทธศาสนาสัญลักษณ์ สัญลักษณ์. สัญลักษณ์ของโรงเรียนวังน้ำคู้ศึกษาเป็นรูปพระแม่ธรณีบีบมวยผม เป็นสัญลักษณ์หมายถึงความอุดมสมบูรณ์แห่งปัญญา และการขจัดความโง่เขลา เปรียบเสมือนพระแม่ธรณี ที่ได้เป็นพยานสำคัญในการปราบมาร ก่อนการตรัสรู้ของพระพุทธเจ้าสถานที่ภายในสถานศึกษาพื้นที่ สถานที่ภายในสถานศึกษา. พื้นที่. โรงเรียนวังน้ำคู้ศึกษา มีเนื้อที่จำนวน 60 ไร่อาณาเขต อาณาเขต. โรงเรียนวังน้ำคู้ศึกษามีอาณาเขตและบริเวณติดต่อดังนี้ ทิศเหนือ ติดต่อกับทางหลวงชนบทหมายเลข พล 4018 และองค์การบริหารส่วนตำบลวังน้ำคู้  ทิศใต้ ติดต่อกับที่ดินส่วนบุคคล ทิศตะวันออก ติดต่อกับที่ดินส่วนบุคคล ทิศตะวันตก ติดต่อกับทางหลวงแผ่นดินหมายเลข 1063 (พิษณุโลก – บางกระทุ่ม)อาคารเรียนเกียรติประวัติและมาตรฐานคุณภาพเกียรติประวัติและมาตรฐานคุณภาพ. 1. ได้รับรางวัลชมเชยโรงเรียนรางวัลพระราชทาน ระดับมัธยมศึกษาขนาดเล็ก ปีการศึกษา 2551 2. ได้รับรางวัลชนะเลิศประกวดวงเมโลเดียน ระดับมัธยมศึกษา จังหวัดพิษณุโลก ชิงถ้วยพระราชทานทูลกระหม่อมหญิงอุบลรัตน์ราชกัญญา สิริวัฒนาพรรณวดี ปีการศึกษา 2552 3. เป็นศูนย์อำนวยการให้บริการแก่โรงเรียนประถมศึกษาขนาดเล็ก 4 โรงเรียนตำบลวังน้ำคู้ โดยการสนับสนุนจากองค์การบริหารส่วนตำบลวังน้ำคู้ ตาม"โครงการศูนย์เรียนรวมโรงเรียนประถมศึกษาขนาดเล็ก ตำบลวังน้ำคู้" เพื่อแก้ปัญหาการขาดแคลนครูสอนไม่ครบชั้นและคุณภาพการศึกษานักเรียนประถมศึกษา 4. ได้รับรางวัลรองชนะเลิศอันดับ 1 โครงการยุวชนประกันภัย ประเภทโรงเรียน/สถานศึกษา จากสำนักงานคณะกรรมการกำกับและส่งเสริมการประกอบธุรกิจประกันภัยประจำปี 2554 5. ได้รับรางวัลชมเชย โครงการยุวชนประกันภัย ประเภทการแสดงนักเรียน จาก สำนักงานคณะกรรมการกำกับและส่งเสริมการประกอบธุรกิจประกันภัย 6. ได้รับรางวัลรองชนะเลิศอันดับ 1 กิจกรรมแข่งขั้นตอบปัญหาส่งเสริมการเมืองการปกครอง จากสำนักงานคณะกรรมการการเลือกตั้ง ประจำจังหวัดพิษณุโลก 7. เป็นโรงเรียนในโครงการ อย.น้อย ของคณะกรรมการอาหารและยาร่วมกับสาธารณสุขจังหวัดพิษณุโลก 8. ได้รับคัดเลือกให้เป็นโรงเรียนในโครงการพัฒนาความฉลาดทางสุขภาวะของโรงเรียนเครือข่าย จากสำนักงานกองทุนสนับสนุนการสร้างเสริมสุขภาพ (สสส.) มูลนิธิเพื่อพัฒนาการศึกษาไทยและสำนักงานเลขาธิการสภาการศึกษา 9. ได้รับรางวัลรองชนะเลิศอันดับ 1 โครงการยุวชนประกันภัย ประเภทโรงเรียน/สถานศึกษา จาก สำนักงานคณะกรรมการกำกับและส่งเสริมการประกอบธุรกิจประกันภัยประจำปี 2555 10. ได้รับการรับรองให้เป็นโรงเรียนในฝัน โรงเรียนดี ใกล้บ้าน ปีการศึกษา 2554รายชื่อผู้บริหารสถานศึกษาการรับสมัคร</doc>
