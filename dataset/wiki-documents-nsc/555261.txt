<doc id="555261" url="https://th.wikipedia.org/wiki?curid=555261" title="พระเจ้าเปดรูที่ 5 แห่งโปรตุเกส">พระเจ้าเปดรูที่ 5 แห่งโปรตุเกส พระเจ้าเปดรูที่ 5 แห่งโปรตุเกส () (16 กันยายน ค.ศ. 1837 - 11 พฤศจิกายน ค.ศ. 1861) หรือพระนามเต็ม เปดรู เดอ อัลคานตารา มารีอา เฟอร์นานโด มิเกล ราฟาเอล กอนซากา ซาเวียร์ ฌูเอา อันโตนิโอ ลีโอโปลโด วิทเตอร์ ฟรานซิสโก เดอ อัสซิส จูลีโอ อเมลิโอ เป็นพระมหากษัตริย์แห่งโปรตุเกสตั้งแต่ ค.ศ. 1853 จนถึง ค.ศ. 1861ต้นพระชนม์ชีพและการเสด็จขึ้นครองราชย์ ต้นพระชนม์ชีพและการเสด็จขึ้นครองราชย์. พระเจ้าเปดรูที่ 5 แห่งโปรตุเกส เป็นพระโอรสของสมเด็จพระราชินีนาถมารีอาที่ 2 แห่งโปรตุเกสและพระเจ้าเฟอร์นันโดที่ 2 แห่งโปรตุเกส ในฐานะทายาทในราชบัลลังก์โปรตุเกส พระองค์จึงมีพระอิสสริยศเป็นเจ้าชายรัชทายาทและดยุกแห่งบรากันซาพระองค์ที่ 19 ในฐานะพระมหากษัตริย์พระองค์ทรงทุ่มเทและขันขันแข็งในการประกอบพระราชกรณีกิจภายใต้คำแนะนำจากพระราชบิดา รัชกาลของพระองค์​​เป็นการวางรากฐานของรัฐโปรตุเกสและโครงสร้างพื้นฐานที่ทำให้ประเทศเข้มแข็ง ภายใต้การปกครองของพระองค์ถนนและทางรถไฟถูกสร้างขึ้นเพื่ออำนวยความสะดวกให้กับประชาชน และมีการปรับปรุงระบบสาธารณสุขให้ดีขึ้น พระองค์ทรงได้รับควานิยมมากขึ้นอีเมื่อมีอหิวาตกโรคระบาดเมื่อ 1853-1856 พระองค์ได้เสด็จไปเยี่ยมราษฎรที่ป่วยในโรงพยาบาลและแจกของขวัญเพื่อปลอบใจผู้ป่วย พระเจ้าเปดรูที่ 5 และพระพี่น้องของพระองค์ เจ้าชายเฟอร์นันโดแห่งโปรตุเกสและเจ้าชายฌูเอา ดยุกแห่งเบย์รา และสมาชิกราชวงศ์พระองค์อื่น ก็ทรงป่วยเป็นโรคไทฟอยด์หรืออหิวาตกโรคในปี ค.ศ. 1861อภิเษกสมรส อภิเษกสมรส. พระเจ้าเปดรูที่ 5 ทรงอภิเษกสมรสกับสเตฟานีแห่งโฮเอินโซลเลิร์น-ซิกมาริงเงิน สมเด็จพระราชินีแห่งโปรตุเกสและฟารู พระธิดาองค์โตของเจ้าชายคาร์ล แอนตันแห่งโฮเฮนโซลเลิร์น-ซิกมารินเงนและเจ้าหญิงโจเฌฟีนแห่งบาเดิน ที่กรุงเบอร์ลิน เมื่อ 29 เมษายน 1858 และที่ลิสบอน 18 พฤษภาคม 1858 ชีวิตอภิเษกสมรสของพระองค์ค่อนข้างมีความสุข จนกระทั่งสมเด็จพระราชินีสเตฟานีทรงสวรรคตด้วยโรคคอตีบ การอภิเษกสมรสของพระองค์ไม่มีรัชทายาท ราชบัลลังก์โปรตุเกสจึงถูกส่งต่อไปยังพระเจ้าลูอิสที่ 1 แห่งโปรตุเกสพระอนุชาของพระองค์พระอิสสริยศพระอิสสริยศ. - 16 กันยายน 1837 – 15 พฤศจิกายน 1853: ฮิส รอยัล ไฮเนส เจ้าชายรัชทายาทแห่งโปรตุเกส ดยุกแห่งบรากันซา - 15 พฤศจิกายน 1853 – 11 พฤศจิกายน 1861: ฮิส โมสต์ ฟาอิทฟูล มาเจสตี พระมหากษัตริย์โปรตุเกสและอัลการ์เวสตำแหน่งอื่นตำแหน่งอื่น. - ดยุกแห่งบาร์เซโลส - ดยุกแห่งแซกโซนี - มาเควสแห่งวิลลา วิโคซา - เคานท์แห่งออเรม - เคานท์แห่งบาร์เซโลส - เคานท์แห่งอาร์ราอิออโลส - เคานท์แห่งกุยมาราเอสเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์การ์เตอร์ - เครื่องราชอิสริยาภรณ์โกลเดน ฟลีซพงศาวลี</doc>
