<doc id="415412" url="https://th.wikipedia.org/wiki?curid=415412" title="สหรัฐ กุลศรี">สหรัฐ กุลศรี นายสหรัฐ กุลศรี (เกิด 30 มกราคม พ.ศ. 2504) สมาชิกสภาผู้แทนราษฎรจังหวัดสุพรรณบุรี เขต 5 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. สหรัฐ กุลศรี มีเชื้อสายลาวครั่ง เกิดเมื่อวันที่ 30 มกราคม พ.ศ. 2504 เป็นบุตรของนายสุธีร์ และนางเอี่ยม กุลศรี มีพี่สาว 1 คน สำเร็จการศึกษาทางด้านนิติศาสตร์ มหาวิทยาลัยรามคำแหง สมรสและหย่า มีบุตร 1 คนงานการเมือง งานการเมือง. เริ่มเข้าสู่เส้นทางการเมืองโดยการหาเสียงมาตั้งแต่ปี พ.ศ. 2540 โดยปี พ.ศ. 2544 ลงสมัครกับพรรคประชาธิปัตย์ ต่อมา พ.ศ. 2548 ย้ายมาลงสมัครกับพรรคไทยรักไทย และได้รับคะแนนเพิ่มขึ้นเรื่อยๆ จนกระทั่งได้รับการเลือกตั้งครั้งแรกในนามพรรคเพื่อไทย (เป็น ส.ส.พรรคเพื่อไทยเพียงคนเดียวของจังหวัดสุพรรณบุรีที่สามารถเจาะฐานเสียงของพรรคชาติไทยพัฒนาได้) นายสหรัฐมีประวัติการลงสมัครรับเลือกตั้ง ดังนี้- พ.ศ. 2544 ลงสมัครในนามพรรคประชาธิปัตย์ ได้รับ 7364 คะแนน พ่ายนายจองชัย เที่ยงธรรม (43484 คะแนน) - พ.ศ. 2548 ลงสมัครในนามพรรคไทยรักไทย ได้รับ 29927 คะแนน พ่ายนายเสมอกัน เที่ยงธรรม (42795 คะแนน) - พ.ศ. 2550 ลงสมัครในนามพรรคพลังประชาชน ได้รับ 48559 คะแนน มาเป็นอันดับที่ 3 เป็นรองนายเสมอกัน เที่ยงธรรม (108905 คะแนน) และนายยุทธนา โพธสุธน - พ.ศ. 2554 ลงสมัครในนามพรรคเพื่อไทย ได้รับ 46940 คะแนน ชนะนางมุกดา เที่ยงธรรม (36351 คะแนน) นอกจากนี้ยังเคยเป็นผู้ชำนาญการประจำคณะกรรมาธิการการเกษตรและสหกรณ์ สภาผู้แทนราษฎร และผู้ช่วยดำเนินงาน ส.ส.ของ นายอาทิตย์ อุไรรัตน์ และนายปองพล อดิเรกสารสมาชิกสภาผู้แทนราษฎร สมาชิกสภาผู้แทนราษฎร. สหรัฐ กุลศรี ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสุพรรณบุรี สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
