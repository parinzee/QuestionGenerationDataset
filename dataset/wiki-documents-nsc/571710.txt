<doc id="571710" url="https://th.wikipedia.org/wiki?curid=571710" title="ชัญญา ศรีเฟื่องฟุ้ง">ชัญญา ศรีเฟื่องฟุ้ง ชัญญา ศรีเฟื่องฟุ้ง (ชื่อเล่น: เชอร์รี่; 19 กันยายน — ) เป็นทั้งนักแสดง, นางแบบ และนักกีฬาขี่ม้าทีมชาติไทย รวมถึงเป็นผู้ฝึกสอนกีฬาขี่ม้า เธอเป็นลูกสาวของนักธุรกิจชื่อชัยคีรี ศรีเฟื่องฟุ้ง ซึ่งเป็นกรรมการอำนวยการบริษัท กระจกไทยอาซาฮี จำกัด (มหาชน)ประวัติ ประวัติ. ชัญญา ศรีเฟื่องฟุ้ง เป็นลูกสาวของชัยคีรี ศรีเฟื่องฟุ้ง ซึ่งเป็นเจ้าของบริษัทกระจกไทยอาซาฮี รุ่นที่ 3 เธอเคยมีผลงานการแสดงละครโทรทัศน์ อย่าง รองเท้าแก้ว โดยแสดงคู่กับศักดิ์สิทธิ์ แท่งทอง และชัญญา เคยถ่ายแบบลงนิตยสารเพ็ทมาเนีย ชัญญา ยังเป็นผู้ที่มีความรักในกีฬาขี่ม้า โดยเธอได้ทำหน้าที่เป็นนักกีฬาขี่ม้าทีมชาติไทย และสร้างชื่อเสียงให้แก่ประเทศ ด้วยการเข้าร่วมแข่งขันซีเกมส์ และเอเชียนเกมส์ นอกจากนี้ เธอยังทำหน้าที่เป็นผู้ฝึกสอนขี่ม้าที่เดอะฮอร์สชูพอยท์รีสอร์ทแอนด์คันทรีคลับ จังหวัดชลบุรี ตลอดจนจัดตั้งมูลนิธิไรดิงฟอร์ดิสเอเบิล เพื่อนำม้าสูงอายุที่ได้รับการปลดระวางมาเป็นหมอบำบัดรักษาเด็กพิเศษหรือเด็กที่มีร่างกายไม่สมบูรณ์ ด้านชีวิตส่วนตัว สมรสกับเสริมสกุล วิสุทธิวัฒน์ ซึ่งเป็นเพื่อนสมัยเรียนกว่า 16 ปี และได้พบรักกันที่ประเทศอังกฤษผลงานการแสดงละครโทรทัศน์ผลงานการแสดง. ละครโทรทัศน์. - รองเท้าแก้ว - ช่อง 5ผลงานหนังสือผลงานหนังสือ. - ชัญญา ศรีเฟื่องฟุ้ง. หัดขี่ม้ากับ ชัญญา ศรีเฟื่องฟุ้ง. สำนักพิมพ์อิมเมจ. พ.ศ. 2544. ISBN 9748797325</doc>
