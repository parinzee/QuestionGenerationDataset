<doc id="241462" url="https://th.wikipedia.org/wiki?curid=241462" title="ฟาเธอร์แลนด์ (นวนิยาย)">ฟาเธอร์แลนด์ (นวนิยาย) ฟาเธอร์แลนด์ เป็นนวนิยายขายดีในปี พ.ศ. 2535 มีเนื้อหาแนวสืบสวน-ฆาตกรรม เขียนโดยนักข่าวอังกฤษ รอเบิร์ต แฮร์ริส โดยมีจุดเด่นคือ ประวัติศาสตร์สมมุติว่า หากนาซีเยอรมนีชนะสงครามโลกครั้งที่สอง โลกจะเป็นอย่างไร ผู้จัดพิมพ์ในประเทศไทยคือ ปราดเปรียวสำนักพิมพ์เนื้อเรื่อง เนื้อเรื่อง. ปี ค.ศ. 1964 7 วันก่อนวันเกิดของฮิตเลอร์ นักสืบหนุ่มไฟแรง พันตำรวจตรีซาเวียร์ มาร์ช สังกัดครีมินัลโพลิไซ ได้รับแจ้งว่า มีชายชราเสียชีวิตอยู่ที่ริมทะเลสาบฮาเฟิล มาร์ชจึงไปสืบสวนคดีนี้ร่วมกับ มักซ์ ยาเอเกอร์ แต่แล้ว คดีฆาตกรรมนี้ก็ถูกโอนไปให้เกสตาโปรับผิดชอบ เนื่องจากมาร์ชไม่ไว้วางใจเกสตาโป จึงหาทางสืบคดีนี้ จนทราบว่า ผู้เสียชีวิตคือโจเซฟ บูลเลอร์ เจ้าหน้าที่ชั้นสูงของพรรคนาซี ีมาร์ชพบเงื่อนงำต่าง ๆ มากมายจากปากของชาร์ล๊อต แมกไกรฟ์ (ชาร์ลี) นักข่าวของสำนักพิมพ์นิวยอร์กไทมส์ ซึ่งเข้ามาทำข่าวในเยอรมนี เนื่องจากอีกไม่กี่วันข้างหน้านี้ จะมีงานเฉลิมฉลองแด่อดอล์ฟ ฮิตเลอร์ในวาระที่อายุครบ 75 ปี โดยโจเซฟ แพทริก เคเนดี้ก็จะมาร่วมงานนี้ด้วย มาร์ชได้ยินคำเล่าลือต่าง ๆ เกี่ยวกับพรรคนาซีมากมาย โดยเฉพาะเรื่องการฆ่าล้างเผ่าพันธุ์ นอกจากนี้ ยามที่มาร์ชพยายามค้นประวัติของโจเซฟ บูลเลอร์ เขายังถูกพวกเกสตาโปที่นำโดยออดดิโล โกลบอสนิด(โกลบูส) ตามไล่ล่าเขาอีกด้วย โดยมาร์ชพบว่า บูลเลอร์มีผู้ร่วมงานอีกสองคน คือมาร์ติน ลูเธอร์(นักการเมือง) และวิลเฮล์ม ชตุคการ์ด มาร์ชได้ขอคำอนุญาตพิเศษจากอาทูร์ เนเบอ เพื่อไปสวิสเซอร์แลนด์ เนื่องจากลูเธอร์ได้เก็บความลับอะไรบางอย่างไว้ในบัญชีของเขาที่สวิสเซอร์แลนด์ ซึ่งมันก็คือเอกสารที่กล่าวว่า สามคนนี้ยังมีส่วนร่วมในแผนการสร้างค่ายกักกันซึ่งมีไรห์ฮาน ไฮดริชเป็นผู้คุมงานอีกด้วย เมื่อมาร์ชกลับมาที่เยอรมนี แล้วค้นเอกสารลับในหอสมุดแห่งชาติ จบพบเอกสารที่กล่าวถึงแผนการล้างเผ่าพันธุ์ ซึ่งผู้ร่วมงานกับไฮดริชมีทั้งหมด 14 คน ซึ่ง 13 คนในจำนวนนี้เสียชีวิตโดยรวมถึงบูลเลอร์ ซึ่งถูกระบุว่าฆ่าตัวตาย ทำให้มาร์ชเข้าใจว่า 13 คนที่ตายไปนี้อาจถูกลอบสังหาร แล้วพรางให้เป็นอุบัติเหตุ มาร์ชจึงขอชาร์ลีและเพื่อนร่วมงานอื่น ๆ ให้ช่วยปกป้องลูเธอร์ แต่แล้ว ลูเธอร์ก็ถูกลอบสังหาร มาร์ชจึงพยายามค้นหาเอกสารที่สนามบิน จนพบเอกสารที่กล่าวถึงการล้างชาติพันธุ์โดยนาซีอย่างละเอียดยิบ แล้วเขาจึงขอให้ชาร์ลีนำเอกสารนี้ออกนอกประเทศ เพื่อให้คนทั่วโลกได้รับรู้ความลับของเยอรมนี ส่วนมาร์ชก็มุ่งหน้าไปที่ค่ายกักกันเอาชวิทซ์เพื่อหาหลักฐานที่ชัดเจนมากขึ้น แต่แล้ว พวกเกสตาโปก็จับตัวมาร์ช แล้วรุมซ้อมให้รับสารภาพก่อนจะพามาร์ชไปให้เครบกับเนเบอรับไปลงโทษทางกฎหมาย แต่เครบกับเนเบอก็ขอให้มาร์ชหาค่ายต่อไป มาร์ชไปกับยาเอเกอร์ จนพบว่า ยาเอเกอร์หักหลังโดยบอกเรื่องของมาร์ชไปให้เกสตาโปทั้งหมด และแล้ว มาร์ชก็ถูกกองกำลังเกสตาโปล้อมจับ มาร์ชออกไปต่อสู้คนเดียว แม้จะรู้ว่า ไม่สามารถเอาชนะกองกำลังติดอาวุธได้ก็ตามที ส่วนชาร์ลีสามารถหนีออกจากเยอรมนีได้สำเร็จตัวละคร ตัวละคร. ตัวละครสมมุติ- พันตำรวจตรีซาเวียร์ มาร์ช หรือ ซาวี แฮร์ ชตวร์มบานฟือเรอห์(ชตวร์มบานฟือเรอห์เป็นยศของ SS เทียบได้กับพันตรี) ตำรวจลับอายุ41ปี พักอาศัยอยู่ในเบอร์ลิน เป็นตำรวจสังกัดสืบสวนคดีทั่วไปครีมินัลโพลิไซ ในอดีตเขาเคยเป็นลูกเรือของเรือดำน้ำ แม้จะมีคุณสมบัติทางชาติพันธุ์ที่เหมาะสมแต่นิสัยกลับไม่เหมาะสมเลย ไม่ว่าจะสูบบุหรี่ ล้อเลียนนาซีด้วยอารมณ์ขันเล็ก ๆ - ชาร์ล๊อต แมกไกรฟ์ หรือ ชาร์ลี นักข่าวสาวอายุ 25 ปี ทำงานกับหนังสือพิมพ์เดอะนิวยอร์กไทมส์ - พอล มาร์ช หรือ พีลี ลูกชายอายุ10ปีของมาร์ช เขาเป็นลูกเสือฮิตเลอร์ตามกฎหมายของนาซี - มักซ์ ยาเอเกอร์ เพื่อนสนิทของมาร์ช รูปร่างอ้วนกลม อายุ50ปี อยู่สังกัดเดียวกันกับมาร์ช มีภรรยาอยู่หนึ่งคนและลูกสาวอีกหนุ่งคน - รูดอล์ฟ ฮาลเดอร์ เพื่อนสนิทของมาร์ชเช่นกัน ตัวละครจริงในประวัติศาสตร์- ออดดิโล โกลบอสนิด(โกลบูส) ผู้บังคับการหน่วยเกสตาโปที่ตามล่ามาร์ช เขาเป็นคนโหดร้ายแบบหน่วยเอสเอส มีฉายาว่าเรือดำน้ำเนื่องจากอัดไอเสียจากเครื่องเรือดำน้ำเพื่อฆ่านักโทษ - อาร์ทู เนเบอ ผู้บังคับการสูงสุดของครีมินัลโพลิไซ เขาเป็นชายชราอายุร่วมๆ70ปี เขามีท่าทีไม่ชอบพวกเกสตาโป - ไรน์ฮาน เฮย์ดริช ผู้รอดชีวิตจากการลอบสังหารในกรุงปรากในสาธารณรัฐเชคมาได้อย่างหวุดหวิด ในเรื่องเขาควบคุมหน่วยเอสเอส เกสตาโป และอาจจะกุมอำนาจทั้งหมดไว้คนเดียว เนื่องจากการเสียชีวิตของเฮอร์มาห์น เกอริงและไฮริช ฮิมเลอร์ฉากของเรื่องฟาเธอร์แลนด์ ฉากของเรื่องฟาเธอร์แลนด์. ประวัติศาสตร์ ในปี ค.ศ. 1943 กองทัพเยอรมันสามารถบุกยึดเทือกเขาคอเคซัส และบ่อน้ำมันบาคเอาไว้ได้ ทำให้กองทัพรถถังอันน่าพรั่นพรึงของรัสเซียขาดน้ำมันจนไม่สามารถรบได้อีกต่อไป ทำให้กองทัพนาซีสามารถบุกเข้าสหภาพโซเวียตได้อย่างต่อเนื่อง แต่สงครามครั้งนี้ยาวนานและยังมีการปะทะอยู่ ในปี ค.ศ. 1944 หลังจากที่สหราชอาณาจักร สามารถถอดรหัสอีนิกมาได้แล้ว กองทัพเยอรมันจึงใช้เครื่องเข้ารหัสใหม่ ทำให้กองทัพเรือดำน้ำสามารปฏิบัติการได้อย่างเต็มที่ และการสร้างอาวุธนิวเคลียร์ของเยอรมันสำเร็จได้เป็นประเทศแรก ทำให้สหราชอาณาจักรยอมแพ้ วินสตัน เชอร์ชิลและพระเจ้าจอร์จที่หกรวมไปถึงนักการเมืองคนอื่น ๆ ต้องลี้ภัยทางการเมืองไปอยู่ที่ประเทศแคนาดา ในปี ค.ศ. 1946 หลังจากที่จักรวรรดิญี่ปุ่นยอมแพ้สงครามต่อสหรัฐอเมริกาจากการทิ้งระเบิดนิวเคลียร์ที่ฮิโรชิม่าและนางะซากิ เยอรมนีก็ยิงจรวดวี 3 ไประเบิดกลางฟ้าที่นครนิวยอร์กทำให้สหรัฐอเมริกาเจรจาหยุดยิงกับเยอรมนี ทำให้สงครามโลกครั้งที่สองจบลง เยอรมันได้เซ็นสนธิสัญญากรุงโรมซึ่งนำไปสู่การยุบรวมประเทศทุกประเทศในยุโรปตะวันตกมาอยู่ภายใต้การปกครองของเยอรมัน ยกเว้นแต่สวิสเซอร์แลนด์เท่านั้น แต่สงครามเยอรมนี-รัสเซียยังไม่จบดี ในเรื่องนี้ กองทัพนาซีสามารถรุกรานจงใกล้ถึงเทือกเขายูรัล แต่สงครามที่ยังไม่จบสิ้นทำให้ชาวเยอรมนียังประสพกับความอดอยากอยู่พอสมควร หลังจากนั้น เยอรมันกับสหรัฐอเมริกาจึงเริ่มต้นสั่งสมอาวุธร้ายแรงและกำลังทหารจำนวนมาก ซึ่งการสะสมอาวุธครั้งนี้เรียกว่า สงครามเย็น ซึ่งในช่วงปี ค.ศ. 1964 ตามท้องเรื่องนี้ สงครามเย็นกำลังอ่อนตัวลงตามแผนลดความรุนแรง (เดทันต์)ที่คิดขึ้นโดยจอห์น เอฟ เคเนดี้ นำไปสู่การเจรจาทางการค้าต่าง ๆ เทคโนโลยี นอกจากเทคโนโลยีด้านอาวุธนิวเคลียร์และขีปนาวุธที่ก้าวหน้าที่สุดในโลกแล้ว ยังมีเทคโนโลยีด้านเรือดำน้ำนิวเคลียร์และแผนการบุกเบิกอวกาศ ส่วนในด้านประชาชนก็มีทั้งการผลิตรถยนต์ที่ทันสมัย หรือเครื่องบินไอพ่นเพื่อการพานิชย์และการทหารด้วยจากนวนิยายสู่ภาพยนตร์ จากนวนิยายสู่ภาพยนตร์. ภาพยนตร์เรื่องฟาเธอร์แลนด์ถูกสร้างโดยเอชบีโอ ประเทศอังกฤษ โดยมีเนื้อหาเปลี่ยนไปจากฉบับนวนิยายเล็กน้อย- ในนวนิยาย สหราชอาณาจักรยอมแพ้เพราะถูกข่มขู่ด้วยอาวุธนิวเคลียร์ แต่ในหนัง สหราชอาณาจักรยอมแพ้เพราะปฏิบัติการโอเวอร์ลอร์ดประสบความล้มเหลว - ในภาพยนตร์ อาณาจักรไรช์ที่สามจะถูกแทนที่ด้วยชื่อ"เยอรมาเนีย" - นอกจากนี้ ลูเธอร์ในฉบับภาพยนตร์จะถูกแทนที่ด้วยชื่อกลาง"แฟรงค์"เพื่อไม่ให้กระทบกับหลวงพ่อมาร์ติน ลูเธอร์ - เพื่อให้สามารถนำภาพยนตร์เข้าฉายที่ประเทศเยอรมนีได้ จึงต้องแทนชื่อเรียกอดอล์ฟ ฮิตเลอร์ด้วยคำว่า "ฟือเรอร์" เพื่อให้สอดคล้องกับกฎหมายด้านความมั่นคงของประเทศเยอรมนี (เนื่องจากประเทศเยอรมนีห้ามทุกสิ่งทุกอย่างที่เกี่ยวข้องกับนาซี) - ในนวนิยาย วินสตัน เชอร์ชิลยังมีชีวิตอยู่ในเรื่อง แต่ในภาพยนตร์ วินสตัน เชอร์ชิล เสียชีวิตในปี พ.ศ. 2506 - ในภาพยนตร์ เยอรมาเนียร่วมมือกับสหรัฐอเมริกาในการรุกรานรัสเซีย</doc>
