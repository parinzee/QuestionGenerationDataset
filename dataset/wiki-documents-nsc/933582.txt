<doc id="933582" url="https://th.wikipedia.org/wiki?curid=933582" title="ทางหลวงสหรัฐหมายเลข 9">ทางหลวงสหรัฐหมายเลข 9 ทางหลวงสหรัฐหมายเลข 9 () เป็นทางหลวงสหรัฐแนวเหนือ–ใต้ ในรัฐเดลาแวร์ รัฐนิวเจอร์ซีย์ และรัฐนิวยอร์ก เป็นหนึ่งในสองทางหลวงสหรัฐที่เชื่อมต่อด้วยเรือข้ามฟาก (ของทางหลวงสายนี้ คือ เรือข้ามฟากเคปเมย์–ลูอิส ระหว่างเมืองลูอิส รัฐเดลาแวร์ และเมืองเคปเมย์ รัฐนิวเจอร์ซีย์) ส่วนอีกสายหนึ่ง คือ ทางหลวงสหรัฐหมายเลข 10 ทางหลวงสหรัฐหมายเลข 9 กำหนดให้เป็นทางหลวงแนวตะวันออก–ตะวันตก ในรัฐเดลาแวร์ และส่วนที่เหลือเป็นแนวเหนือ–ใต้ เส้นทางมีปลายทิศใต้อยู่ในเมืองลอเริล รัฐเดลาแวร์ ที่ทางแยกกับทางหลวงสหรัฐหมายเลข 13 ขณะที่ปลายทิศเหนืออยู่ที่ทางแยกต่างระดับกับอินเตอร์สเตต 87 ในแชมเพลน รัฐนิวยอร์ก และยังมีถนนต่อขึ้นไปทางทิศเหนือแต่เป็นทางตันบริเวณพรมแดนประเทศแคนาดา–สหรัฐอเมริกา ทางหลวงสายนี้ถูกกล่าวถึงในเพลงของบรูซ สปริงส์ทีน ชื่อเพลงว่า "บอร์นทูรัน" และในเพลง "มายเจอรัลดีนไลส์โอเวอร์เดอะเดลาแวร์" (My Geraldine Lies Over the Delaware) ของวงเดอะวอนเดอร์เยียส์</doc>
