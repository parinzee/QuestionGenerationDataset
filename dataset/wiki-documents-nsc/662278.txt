<doc id="662278" url="https://th.wikipedia.org/wiki?curid=662278" title="วัดตรอแลงแกง">วัดตรอแลงแกง วัดตรอแลงแกง เป็นวัดที่สำคัญที่สุดในกรุงละแวก เมืองหลวงเก่าของกัมพูชา ตั้งอยู่บนเนินเขากลางเมือง ในเอกสารพงศาวดารละแวกเรียกวัดนี้ว่าพระวิหารจตุรมุขมหาปราสาท วัดนี้สร้างขึ้นโดยพระบรมราชาที่ 2 (พญาจันทน์)ใน พ.ศ. 2073 มีพระวิหารประดิษฐานพระพุทธรูปตรอแลงแกงซึ่งเป็นพระพุทธรูปใหญ่สี่องค์ ยืนหันหลังเข้าหากัน ปัจจุบันพระพุทธรูปตรอแลงแกงถูกทำลายไปแล้ว เหลือแต่พระบาทศิลาขนาดใหญ่ ในพงศาวดารกล่าวว่าพระพุทธรูปนี้ถูกทำลายในสมัยสมเด็จพระบรมราชาที่ 4 (นักพระสัตถา) ซึ่งเชื่อว่าการมีอยู่ของพระพุทธรูปนี้ทำให้พระมเหสีของพระองค์ประชวรจึงให้ทำลายเสีย ต่อมาได้บูรณะพระวิหาร หลังเสียเมืองละแวก และได้สร้างพระพุทธรูปทรงเครื่อง 4 องค์หันหน้าออกสี่ทิศไว้แทนพระพุทธรูปตรอแลงแกงที่ถูกทำลายไป</doc>
