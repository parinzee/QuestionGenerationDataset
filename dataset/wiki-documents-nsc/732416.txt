<doc id="732416" url="https://th.wikipedia.org/wiki?curid=732416" title="แชโดว์โมเซส">แชโดว์โมเซส "แชโดว์โมเซส" เป็นซิงเกิลของวงดนตรีเมทัลคอร์ชาวอังกฤษ บริงมีเดอะฮอไรซัน และเป็นเพลงลำดับที่หกจากสตูดิโออัลบั้มชุดที่ 4 เซมพิเทอร์นัล เป็นซิงเกิลแรกที่มีสมาชิกคนใหม่ จอร์แดน ฟิช และเป็นซิงเกิลแรกที่ไม่มีอดีตมือกีตาร์ โจนา ไวน์โฮเฟนมิวสิกวิดีโอ มิวสิกวิดีโอ. เมื่อวันที่ 22 มกราคม พ.ศ. 2556 ทางวงได้เผยแพร่มิวสิกวิดีโอเพลง "แชโดว์โมเซส" กำกับโดย Fabian Röttger จาก A Nice Idea Everyday ถ่ายทำตามชายฝั่งของเกาะรือเกิน เกาะที่ใหญ่ที่สุดในประเทศเยอรมนี ในสภาพอากาศที่มีหมอกหนาและเต็มไปด้วยหิมะ ที่ต้องถ่ายทำในสภาพอากาศแบบนี้ เพื่อให้เข้ากับเนื้อเพลงท่อนหนึ่งที่ร้องว่า “going nowhere” ตลอดทั้งวิดีโอ ใช้เทคนิคที่เรียกว่า “camera – shift technique” ซึ่งให้ผลคล้ายกับภาพยนตร์สามมิติโดยไม่จำเป็นต้องสวมแว่นตาหรือใช้หน้าจอพิเศษ เนื้อเรื่องของวิดีโอนี้ต่อเนื่องมาจากมิวสิกวิดีโอเพลงสลีปวอล์กกิง หลังจากที่เผยแพร่วิดีโอนี้ ก็ได้รับการขนานนามว่าเป็น "วิดีโอแห่งปี" โดยสมาคมกรรมการวิดีโอเพลง (Music Video Directors Association)</doc>
