<doc id="733053" url="https://th.wikipedia.org/wiki?curid=733053" title="บรรเทา ศรีสุข">บรรเทา ศรีสุข บรรเทา ศรีสุข (Bantow Srisook) เกิดวันที่ 30 สิงหาคม พ.ศ. 2489 เป็นนักมวยสากลสมัครเล่นชาวไทยประวัติ ประวัติ. บรรเทาเริ่มชกมวยตั้งแต่ พ.ศ. 2510 หลังจากที่เข้ารับราชการเป็นทหารเรือ จากนั้น ติดทีมชาติไทยเข้าแข่งขันกีฬาโอลิมปิก พ.ศ. 2515 ที่ มึนเชน ในรุ่นไลท์เวลเตอร์เวท รอบแรก ชนะ เออร์เนสโต เบอร์กามัสโก จากอิตาลี เมื่อ 30 สิงหาคม พ.ศ. 2515 รอบสอง ชนะ คาลิตราส กูตอฟ จากโรมาเนีย เมื่อ 4 กันยายน พ.ศ. 2515 รอบ 8 คนสุดท้าย แพ้ แองเกล แองเกลอฟ จากบัลแกเรีย เมื่อ 7 กันยายน พ.ศ. 2515 ตกรอบ นอกจากนั้น บรรเทาเข้าแข่งขันกีฬาเอเชียนเกมส์ พ.ศ. 2513 ได้เหรียญทองในรุ่นไลท์เวลเตอร์เวท และเคยได้เหรียญทองรุ่นเดียวกันนี้ในการแข่งขันกีฬาซีเกมส์ พ.ศ. 2512 หลังจากที่ชกมวยสากลสมัครเล่นชิงแชมป์เอเชีย พ.ศ. 2518 ได้เหรียญทองแดง บรรเทาจึงแขวนนวม เลิกชกมวยหันมารับราชการทหารเรือจนเกษียณอายุด้วยยศนาวาเอก</doc>
