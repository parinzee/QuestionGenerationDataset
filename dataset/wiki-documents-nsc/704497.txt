<doc id="704497" url="https://th.wikipedia.org/wiki?curid=704497" title="ทางหลวงเอเชียสาย 48">ทางหลวงเอเชียสาย 48 ทางหลวงเอเชียสาย 48 (AH48) หรือที่รู้จักในชื่อ ถนน SAARC เป็นทางหลวงที่กำลังดำเนินการในโครงข่ายทางหลวงสายเอเชีย ระยะทางทั้งหมด จากเมือง Phuntsholing ประเทศภูฏาน และผ่านเมือง Jaigaon ประเทศอินเดีย ข้ามพรมแดนผ่าน Dooars ซึ่งเป็นพื้นที่ของรัฐเบงกอลตะวันตก และสิ้นสุดที่เมือง Changrabandha ใกล้กันกับพรมแดนประเทศบังกลาเทศ มีเป้าหมายเพื่อส่งเสริมความสัมพันธ์ด้านการค้าและการท่องเที่ยวระหว่าง 3 ประเทศ ซึ่งเป็นประเทศในสมาคมความร่วมมือแห่งภูมิภาคเอเชียใต้ (SAARC)รายละเอียดของเส้นทาง รายละเอียดของเส้นทาง. ทางหลวงเอเชียสาย 48 มีแนวเส้นทางเดียวกับทางหลวงเอเชียสาย 2 เป็นส่วนหนึ่งของโครงการลงทุนเชื่อมต่อถนนระหว่างประเทศของความร่วมมือทางเศรษฐกิจแห่งเอเชียใต้ (SASEC) ผ่านเส้นทางต่าง ๆ ได้แก่ ส่วนของรัฐเบงกอลตะวันตกผ่านทางหลวงอินเดีย NH-717, NH 31, NH 31C และ NH3417 A ทางหลวงเอเชียสาย 48 เดิมมีระยะทางน้อยกว่า 1 กิโลเมตร ซึ่งเริ่มต้นจากเมือง Phuentsholing ถึงเมือง Jaigaon ต่อมาในเดือนกุมภาพันธ์ ค.ศ. 2008 คณะรัฐมนตรีแห่งอินเดียได้อนุมัติแก้ไขเพิ่มเติม จากถนนเดิมที่มีอยู่ให้เป็นทางหลวงสายเอเชีย โดยธนาคารพัฒนาเอเชียมีส่วนร่วมกับโครงการนี้ด้วย จึงได้มีการสำรวจและการจัดเตรียมพื้นที่การก่อสร้างขึ้นในปี ค.ศ. 2015 โครงการได้รับเงินทุนจากธนาคารพัฒนาเอเชีย โดยอนุมัติในเดือนมีนาคม ค.ศ. 2014 เป็นจำนวน 500 ล้านดอลลาร์สหรัฐสำหรับโครงการนี้ซึ่งรวมทั้งสาย 48 และบางส่วนของสาย 2</doc>
