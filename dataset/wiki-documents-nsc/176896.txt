<doc id="176896" url="https://th.wikipedia.org/wiki?curid=176896" title="ดุสิต เฉลิมแสน">ดุสิต เฉลิมแสน ดุสิต เฉลิมแสน เป็นอดีตนักฟุตบอลชาวไทยในตำแหน่งกองหลัง โด่งดังมาจากทีมชาติไทยยุคดรีมทีม ปัจจุบันเป็นหัวหน้าผู้ฝึกสอนของประจวบ เอฟซีประวัติ ประวัติ. ดุสิต เฉลิมแสน มีชื่อเล่นว่าโอ่ง เกิดเมื่อวันที่ 22 เมษายน พ.ศ. 2513 ที่จังหวัดสกลนคร และเดินทางมาศึกษาต่อที่สถาบันการพลศึกษา วิทยาเขตชลบุรี โดยลงเล่นฟุตบอลระดับนักเรียนให้สถาบัน และเล่นในระดับสโมสรเป็นครั้งแรกกับสโมสรโรงเรียนศาสนวิทยา ที่กำลังก่อตั้งทีมในช่วงแรกๆ (ปัจจุบันคือสโมสรบีอีซี เทโรศาสน) ในระดับสโมสรดุสิตเคยเล่นให้กับ เพื่อนตำรวจ บีอีซี เทโรศาสน Mohun Bagan AC ที่ประเทศอินเดีย ก่อนกลับมาประเทศไทย โดยลงเล่นให้กับ บีอีซี เทโรศาสน เป็นครั้งที่ 2 แล้วย้ายไปเล่นให้กับฮหว่างอัญซาลาย ที่ประเทศเวียดนาม จากการชักชวนของ เกียรติศักดิ์ เสนาเมือง และกลับมาประเทศไทย ลงเล่นให้กับ เพื่อนตำรวจ เป็นครั้งที่ 2 และเป็นสโมสรสุดท้ายในการเป็นนักฟุตบอลของดุสิต ในระดับทีมชาตินั้น ดุสิตลงเล่นให้กับทีมชาติไทย 124 นัด ยิงประตูให้กับทีมชาติไปทั้งหมด 14 ประตูการยิงประตูให้กับทีมชาติชุดใหญ่รางวัลในนามทีมชาติไทยรางวัลในนามทีมชาติไทย. - 2536 แชมป์ฟุตบอลซีเกมส์ครั้งที่ 17 ประเทศสิงคโปร์ - 2537 แชมป์คิงส์คัพ ครั้งที่ 25 ประเทศไทย (ทีมชาติไทย ชุดบี) - 2537 ฟุตบอลอินดิเพนเด้นท์คัพ ครั้งที่ 7 - 2537 ติดทีมดาราเอเซีย AFC. - 2538 แชมป์ฟุตบอลซีเกมส์ครั้งที่ 18 ประเทศไทย - 2539 แชมป์ไทเกอร์คัพครั้งที่ 1 ประเทศสิงคโปร์ - 2540 แชมป์ฟุตบอลซีเกมส์ครั้งที่ 19 ประเทศอินโดนีเซีย - 2542 แชมป์ฟุตบอลซีเกมส์ครั้งที่ 20 ประเทศบรูไน และรางวัลดาวซัลโว - 2543 แชมป์ฟุตบอลคิงส์คัพ ครั้งที่ 31 ประเทศไทย - 2543 แชมป์ไทเกอร์คัพครั้งที่ 3 ประเทศไทย และรางวัล MVP นักเตะทรงคุณค่า - 2544 เข้ารอบ 10 ทีมสุดท้ายการแข่งขันฟุตบอลโลกรอบคัดเลือกโซนเอเชีย - 2545 อันดับที่ 4 การแข่งขันเอเชี่ยนเกมส์ ครั้งที่ 14 ประเทศเกาหลีใต้ - 2545 แชมป์ไทเกอร์คัพครั้งที่ 4 ประเทศสิงคโปร์-อินโดนีเซียผลงานระดับสโมสรผลงานระดับสโมสร. - 2546 แชมป์วี-ลีก (ฮอง อันห์ ยาลาย) - 2547 แชมป์วี-ลีก (ฮอง อันห์ ยาลาย)</doc>
