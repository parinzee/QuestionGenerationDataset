<doc id="490195" url="https://th.wikipedia.org/wiki?curid=490195" title="ชาร์ป คอร์ปอเรชั่น">ชาร์ป คอร์ปอเรชั่น ชาร์ป คอร์ปอเรชั่น (; ) เป็นบริษัทผู้ผลิตเครื่องใช้ไฟฟ้าข้ามชาติสัญชาติญี่ปุ่น มีสำนักงานใหญ่อยู่ที่ย่าน Abeno-ku ทางใต้ของโอซะกะ บริษัทก่อตั้งในปี ค.ศ. 1912 โดยใช้ชื่อบริษัทตามชื่อผลิตภัณฑ์ "เอเวอร์-ชาร์ป" เป็นดินสอกดที่ออกแบบโดย โทะกุจิ ฮะยะคะวะ (早川 徳次) ผู้ก่อตั้งบริษัท และวางจำหน่ายในปี ค.ศ. 1815 ปัจจุบันชาร์ป คอร์ปอเรชั่นเป็นผู้ผลิตเครื่องรับโทรทัศน์รายใหญ่อันดับสี่ของโลก รองจากซัมซุง แอลจี และโซนี่ ชาร์ปเป็นผู้ผลิตเครื่องคิดเลขแบบใช้ทรานซิสเตอร์เครื่องแรกของโลกในปี ค.ศ. 1964 ด้วยราคา ¥535,000 (US$1,400) และพัฒนาจนเป็นเครื่องคิดเลขแบบพกพา ที่มีราคาต่ำกว่า ¥100,000 (US$300) จนเป็นผลิตภัณฑ์ที่มีชื่อเสียงของบริษัท บริษัทยังวางจำหน่ายเครื่องคิดเลขที่ใช้จอแอลซีดีเป็นรายแรกในปี ค.ศ. 1973 โดยเทคโนโลยีแอลซีดีมีส่วนสำคัญในการพัฒนาผลิตภัณฑ์ของบริษัทตลอดมา จนกระทั่งถึงปัจจุบันที่บริษัทประสบปัญหาทางการเงิน จึงขายหุ้นส่วนหนึ่งในโรงงานผลิตจอแอลซีดี ให้กับฟอกซ์คอน บริษัทสัญชาติจีน ในปี ค.ศ. 2012 ในประเทศไทย เดิมชาร์ปทำการตลาดโดยสองบริษัท คือ บริษัท กรุงไทยการไฟฟ้า จำกัด ทำตลาดสินค้าประเภทเครื่องใช้ในครัวเรือน และบริษัท ชาร์ป เทพนคร จำกัด ทำตลาดสินค้าประเภทเครื่องรับโทรทัศน์ เครื่องเสียง เครื่องใช้สำนักงาน ปัจจุบันทั้งสองบริษัทรวมตัวเป็น บริษัท ชาร์ป ไทย จำกัด ตั้งแต่ พ.ศ. 2550 พ.ศ.2559 Foxconn ได้ซื้อ Sharp ด้วยจำนวนเงิน3.2พันล้านบาท</doc>
