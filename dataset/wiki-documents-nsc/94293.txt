<doc id="94293" url="https://th.wikipedia.org/wiki?curid=94293" title="งักปุ๊กคุ้ง">งักปุ๊กคุ้ง งักปุ๊กคุ้ง หรือ เยฺว่ ปู้ฉวิน ตามสำเนียงกลาง () เป็นตัวละครในเรื่อง กระบี่เย้ยยุทธจักร เขาเป็นปรมาจารย์ยุทธแห่งหัวซาน ซึ่งเป็นอาจารย์ของเหล็งฮู้ชง โดยมีฉายาว่า กระบี่วิญญูชน มีความมักใหญ่ใฝ่สูงจนน่ากลัว และ ทำการใส่ร้ายป้ายสีเหล็งฮู้ชงเพื่อฝึกเพลงกระบี่ปราบมาร งักปุ๊กคุ้ง แซ่งัก นามปุกคุ้ง เป็นเจ้าสำนักฮั้วซัว ผู้สืบทอดเพลงกระบี่และลมปราณเมฆม่วงแห่งสำนักฮั้วซัว หนึ่งใน 5 สำนักกระบี่แห่งบู๊ลิ้ม ภาพภายนอกเป็นผู้กล้าที่ได้ชื่อว่าเป็นจอมยุทธ์ผู้ทรงคุณธรรม เป็นเจ้าสำนักกระบี่อันเลื่องชื่อที่ได้รับการยอมรับว่าเป็นสำนักมาตรฐานของยุทธจักร จนได้รับฉายาจากบรรดาจอมยุทธ์ว่า “กระบี่วิญญูชน” งักปุ๊กคุ้ง นอกจากจะเป็นเจ้าสำนักของยอดสำนักกระบี่แล้ว ในด้านของชาติพันธุ์ เจ้าตัวยังเชื่อมั่นด้วยว่า ต้นตระกูลงักของตนมีวีรบุรุษกู้ชาติอยู่หลายคน โดยหนึ่งในผู้ที่มีชื่อเสียงที่สุดของตระกูลงักก็คือ ‘งักฮุย (เย่ว์เฟย) ’ ยอดขุนพลแห่งราชวงศ์ซ่งใต้ งักปุ๊กคุ้งเชื่อมั่นใน ‘คุณธรรม’ ของตนจนถึงกับเดินทางรอนแรมพาเหล่าศิษย์ฮั้วซัวไปเคารพสถานที่ศักดิ์สิทธิ์ของงักฮุย</doc>
