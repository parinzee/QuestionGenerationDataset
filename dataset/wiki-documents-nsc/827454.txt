<doc id="827454" url="https://th.wikipedia.org/wiki?curid=827454" title="เซอร์ไวเวอร์ เกมเชนเจอส์">เซอร์ไวเวอร์ เกมเชนเจอส์ เซอร์ไวเวอร์: เกมเชนเจอส์ — มามานูกาไอส์แลนด์ () เป็นฤดูกาลที่ 34 ของรายการเซอร์ไวเวอร์ ถ่ายทำตั้งแต่วันที่ 6 มิถุนายน พ.ศ. 2559 ถึง 14 กรกฎาคม พ.ศ. 2559 มีกำหนดการออกอากาศตอนแรกในวันที่ 8 มีนาคม พ.ศ. 2560 ฤดูกาลนี้เป็นฤดูกาลที่ 4 นับจาก เซอร์ไวเวอร์ รวมดารา, เซอร์ไวเวอร์ ฮีโร่ปะทะวายร้าย และเซอร์ไวเวอร์ แคมโบเดีย ที่ผู้เล่นทั้งหมดเป็นผู้ที่เคยเล่นเกมนี้มาแล้ว ธีมหลักของฤดูกาลนี้คือนำผู้เล่นเก่าทั้งหมด 20 คนที่เคยเปลี่ยนแปลงการเดินเกมในฤดูกาลก่อนหน้าของตนเองเป็นอย่างมาก ทั้งเป็นผู้เปลี่ยนเกมเองหรือมีผลทำให้การเดินเกมในฤดูกาลนั้นๆเกิดการเปลี่ยนแปลง เครื่องรางภูมิคุ้มกันในฤดูกาลนี้ จะถูกซ่อนในวิธีที่หลากหลาย ทั้งซ่อนในขณะการแข่งต่างๆแม้แต่ในบริเวณสภาเผ่า หรือต้องหาคำใบ้ในสถานที่ต่างๆ ก่อนแล้วจึงจะหาเครื่องรางได้ ส่วนการโหวตก็มีการเปลี่ยนแปลง โดยเมื่อมีการเสมอกัน จะไม่ทำการโหวตอีกครั้ง แต่จะต้องมีการพูดคุยกันของผู้ที่ไม่ได้ถูฏโหวตเพื่อตัดสินใจเลือกผู้เข้าแข่งขันที่ถูกโหวตแล้วมีผลโหวตเสมอกันออก หากผู้เข้าแข่งขันที่ไม่ได้ถูกโหวตไม่สามารถตกลงกันได้ ผู้ที่ถูกโหวตจะปลอดภัยทันที ส่วนผู้ที่ไม่ถูกโหวตจะต้องจับหินสี อีกส่วนหนึ่งที่มีการเปลี่ยนแปลง คือ เกาะอัปยศ จะไม่ใช่เกาะที่ยากลำบากต่อการอาศัยอยู่ แต่เป็นเรือลำหนึ่งที่เต็มไปด้วยอาหารและเสบียงมากมายที่จะสามารถพักผ่อนได้เต็มที่ พร้อมทั้งจะมีสิทธิ์ได้เลือกข้อได้เปรียบในเกม ที่มีมาให้เลื่อกในหลากหลายรูปแบบอีกด้วย ซึ่งทั้งหมดนี้ต่างจากเกาะอัปยศในฤดูกาลก่อนๆ อย่างสิ้นเชิง ส่วนรูปแบบเกมที่เหลือทั้งหมดยังคงไว้เช่นเดิมรายละเอียดของฤดูกาลรายละเอียดของฤดูกาล. - เผ่า : - ตุ๊กตาสิทธิ์คุ้มกันแบบเผ่า : เป็นหมวกกันน็อคดำน้ำทะเลทำจากโลหะสำหรับเผ่าแรก กับเสาสมอเทียบท่าเรือทำจากไม้สำหรับเผ่าที่สอง - สร้อยสิทธิคุ้มกันส่วนบุคคล : สร้อยสีขาวถูกขดเป็นลวดลาย ประดับด้วยแก้วสีน้ำเงินและแดงกับตะขอที่ถูกเกี่ยวตามการขดของสร้อย - คบเพลิง : เป็นไม้รูปทรงกระบอกทรงสูง ถูกครอบด้วยโลหะคล้ายตะเกียงโบราณ เสียบกับด้ามจับที่ปลายด้านถูกทำเป็นแฉกยึดกับตัวคบเพลิงไว้ - อุปกรณ์ดับไฟ : แผ่นไม้สองแผ่นประกบกับกงล้อเหล็ก ด้ามจับเป็นไม้ - สภาเผ่า : ตั้งอยู่ริมชายหาด เป็นสภาแบบเปิดโล่ง ล้อมรอบด้วยซากเรืออับปาง มีประภาคารขนาดเล็กภายในไว้ใช้สำหรับโหวตออกเสียงผู้เข้าแข่งขัน ผู้เข้าแข่งขัน. วันที่ 14 เด็บบี้ ถูกส่งไปอยู่เกาะอัปยศคนเดียวและกลับเข้าเผ่านูกูในวันที่ 16 โดยเข้ามาแทนที่แซนดร้าที่ถูกโหวตออกไปการแข่งขันการโหวต</doc>
