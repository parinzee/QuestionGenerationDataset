<doc id="931365" url="https://th.wikipedia.org/wiki?curid=931365" title="ลิทเทิล ร็อก โปรเจกต์">ลิทเทิล ร็อก โปรเจกต์ ลิทเทิล ร็อก โปรเจกต์ () เป็นอัลบั้มชุดพิเศษซึ่งเกิดจากการร่วมมือกันของ 4 ค่ายเพลงร็อก คือ มอร์ มิวสิค, แมดแคทซ์, จีนี่เรคอร์ดส และอัพจี ในเครือจีเอ็มเอ็ม แกรมมี่ เป็นการรวมกันเฉพาะกิจของวงดนตรีร็อกรุ่นใหม่ที่ได้รับความนิยมในขณะนั้นจำนวน 7 วง คือ กะลา, เอบีนอร์มัล, อุลตร้า ช้วดส์, พาราด็อกซ์, ซีล, ไอ-แซ็ค และ แคลช โดยได้นำ 25 บทเพลงที่ได้รับความนิยมของวงไมโคร มาเรียบเรียงและขับร้องใหม่ในรูปแบบเฉพาะของแต่ละวง อัลบั้มนี้วางจำหน่ายเมื่อวันที่ 4 พฤศจิกายน พ.ศ. 2546 และจำหน่ายออกเป็น 2 ชุด คือ Vol.1 จำนวน 12 เพลง และ Vol.2 จำนวน 13 เพลง และจากความสำเร็จของอัลบั้มนี้ส่งผลให้มีการจัดคอนเสิร์ตใหญ่ฉลองความสำเร็จในชื่อ ลิทเทิล ร็อก โปรเจกต์ ร็อก ไซส์ เอส คอนเสิร์ต อิน ฟรีดอม ฟันเดย์ ขึ้นเมื่อวันที่ 22 พฤศจิกายน พ.ศ. 2546 ที่ อิมแพค อารีน่า เมืองทองธานีรายชื่อเพลง</doc>
