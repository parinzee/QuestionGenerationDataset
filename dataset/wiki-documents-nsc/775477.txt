<doc id="775477" url="https://th.wikipedia.org/wiki?curid=775477" title="วีเซอร์ (อัลบั้ม พ.ศ. 2537)">วีเซอร์ (อัลบั้ม พ.ศ. 2537) วีเซอร์ ( หรือมีอีกชื่อว่า เดอะบลูอัลบั้ม) เป็นสตูดิโออัลบั้มเปิดตัวของวงอเมริกันร็อก วีเซอร์ จำหน่ายเมื่อ 10 พฤษภาคม ค.ศ. 1994 ภายใต้สังกัดดีจีซีเรเคิดส์ อัลบั้มมีโปรดิวเซอร์คือ หัวหน้าวงคาส์ ริก โอคาเซก บันทึกเสียงที่อีเล็กทริกเลดีสตูดิโอส์ ในนครนิวยอร์ก ออกซิงเกิ้ล 3 ซิงเกิ้ลคือ "Undone - The Sweater Song", "Buddy Holly" และ "Say It Ain't So" ซึ่งทำให้วีเซอร์ประสบความสำเร็จ และได้รับความช่วยเหลือในการกำกับมิวสิกวิดีโอจาก สไปก์ จอนซ์ จากข้อมูลเดือนสิงหาคม ค.ศ. 2009 อัลบั้มมียอดขาย 3,300,000 ชุดในสหรัฐอเมริกา อัลบั้มเปิดตัวเข้าชาร์ตที่อันดับ 16 ในบิลบอร์ด 200 และได้รับรางวัลแผ่นเสียงทองคำขาว 3 แผ่นในสหรัฐอเมริกา และได้รับแผ่นเสียงทองคำขาวคู่ในแคนาดา</doc>
