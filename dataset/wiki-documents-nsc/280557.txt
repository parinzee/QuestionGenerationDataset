<doc id="280557" url="https://th.wikipedia.org/wiki?curid=280557" title="แวมไพร์ ทไวไลท์ 2 นิวมูน">แวมไพร์ ทไวไลท์ 2 นิวมูน นิวมูน () หรือชื่อทางการตลาดว่า แวมไพร์ ทไวไลท์ 2 นิวมูน () เป็นภาพยนตร์ในปี ค.ศ. 2009 แนวโรแมนติกแฟนตาซี ออกในสหรัฐอเมริกาวันที่ 19 พฤศจิกายน ค.ศ. 2009 ที่มีเนื้อเรื่องจากนวนิยาย นวจันทรา ของสเตเฟนี เมเยอร์ และเป็นภาพยนตร์ภาคต่อของภาพยนตร์ แวมไพร์ ทไวไลท์ ทั้งนี้ผู้สร้างบริษัทซัมมิต เอนเตอร์เทนเมนต์ให้สร้างภาคต่อนี้เมื่อปลายเดือนพฤศจิกายน ค.ศ. 2008 ในช่วงต้นความสำเร็จของภาพยนตร์ แวมไพร์ ทไวไลท์ ภาพยนตร์กำกับโดยคริส วีตซ์ นำแสดงโดยคริสเตน สจ๊วต, โรเบิร์ต แพตตินสัน และเทย์เลอร์ เลาต์เนอร์ รับบทเป็นเบลล่า สวอน, เอ็ดเวิร์ด คัลเลน และเจค็อบ แบล็ก ตามลำดับ ส่วนเมลิสซา โรเซนเบิร์กก็กลับมารับหน้าที่เป็นผู้เขียนบทสำหรับภาพยนตร์เช่นเคย เธอเริ่มเขียนบทภาพยนตร์แรกในสัปดาห์เปิดตัวของภาพยนตร์ภาคแรกตัวละครตัวละคร. - คริสเตน สจ๊วต รับบทเป็น เบลล่า สวอน - เด็กสาวที่ย้ายมาจากเมืองฟีนิกซ์ รัฐอริโซน่า ไม่ธรรมดาเพราะมีความสามารถในการสกัดใจโดยที่เธอเองก็ไม่รู้ตัว - โรเบิร์ต แพตตินสัน รับบทเป็น เอ็ดเวิร์ด คัลเลน - แวมไพร์หนุ่มผู้เพียบพร้อม มีเสน่ห์ต่อสาวๆ ทุกคน มีความสามารถในการอ่านใจ และสามารถสะกดจิตได้โดยสายตา ครั้งเป็นมนุษย์กำลังจะตายด้วยไข้หวัดใหญ่สเปน คาร์ไลล์จึงช่วยไว้โดยเปลี่ยนเอ็ดเวิร์ดเป็นแวมไพร์ - เทย์เลอร์ เลาต์เนอร์ รับบทเป็น เจคอบ แบล็ค - มนุษย์หมาป่า เป็นศัตรูกับเผ่าพันธุ์แวมไพร์ หลงรักเบลล่า - ปีเตอร์ ฟาซิเนลลี รับบทเป็น ดร.คาร์ไลล์ คัลเลน - พ่อบุญธรรมของเอ็ดเวิร์ด มีความเมตตา เป็นคนที่ทำให้เอ็ดเวิร์ดกลายเป็นแวมไพร์ - อลิซาเบ็ธ รีซเซอร์ รับบทเป็น เอสเม่ คัลเลน - แม่บุญธรรมของเอ็ดเวิร์ด มีความสามารถที่จะมอบความรักให้แก่บุคคลรอบข้าง - เคลแลน ลุตซ์ รับบทเป็น เอ็มเม็ตต์ คัลเลน - พี่ชายเอ็ดเวิร์ด มีพละกำลังมหาศาล - นิกกี้ รีด รับบทเป็น โรซาลี ลิลเลี่ยน เฮล คัลเลน - พี่สาว (พี่สะใภ้) เอ็ดเวิร์ด คู่รักเอ็มเม็ตต์ แฝดผมทองแจสเปอร์ - แอชลี่ย์ กรีน รับบทเป็น อลิซ คัลเลน - น้องสาวเอ็ดเวิร์ด มีความสามารถในการมองเห็นอนาคต แต่ความสามารถไม่ตายตัว เพราะอนาคตเปลี่ยนแปลงได้เสมอ - แจ็คสัน รัทซ์โบน รับบทเป็น แจสเปอร์ เฮล - คู่รักอลิซ แฝดผมทองโรซาลี เพิ่งเลิกดื่มเลือดมนุษย์ มีความรู้ด้านอุปนิสัยของแวมไพร์เกิดใหม่ - บิลลี่ เบิร์ก รับบทเป็น ชาร์ลี สวอน - พ่อของเบลล่า เป็นสารวัตเมืองฟอร์คส - ราเชล เลอเฟอริม รับบทเป็น วิคตอเรีย - ศัตรูของเอ็ดเวิร์ด คู่รักของเจมส์ - อีดี้ กาเธอิ รับบทเป็น โลรองต์ - ศัตรูของเอ็ดเวิร์ด พอมีด้านดีอยู่ในตัวบ้าง - ไมเคิล ชีน รับบทเป็น อาโร - ผู้นำของแวมไพร์โบราณในอิตาลีเป็นที่รู้จักในชื่อ โวลตูรี่ - ดาโกตา แฟนนิง รับบทเป็น เจน - ผู้พิทักษ์ของโวลตูรี่ ที่มีความสามารถในการทรมานผู้ที่มีภาพลวงตาของความเจ็บปวด - ไมเคิล เวลช์ รับบทเป็น ไมค์ นิวตัน - เพื่อนเบลล่า แอบชอบเบลล่า เคยชวนเบลล่าไปงานพร็อมแต่เบลล่าปฏิเสธเพราะไม่อยากทำร้ายจิตใจเจสสิก้า - แอนนา เคนดริก รับบทเป็น เจสสิก้า แสตนลีย์ - เพื่อนเบลล่า แอบชอบไมค์ นิวตัน</doc>
