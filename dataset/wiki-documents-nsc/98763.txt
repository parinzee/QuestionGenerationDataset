<doc id="98763" url="https://th.wikipedia.org/wiki?curid=98763" title="ถนนรังสิต-นครนายก">ถนนรังสิต-นครนายก ถนนรังสิต-นครนายก ซึ่งมีฐานะเป็น ทางหลวงแผ่นดินหมายเลข 305 เป็นถนนแนวตะวันตก-ตะวันออก เชื่อมต่อระหว่างจังหวัดปทุมธานีกับจังหวัดนครนายก เป็นถนนขนาด 4-8 ช่องทางจราจร ระยะทางตลอดทั้งสาย 74.811 กิโลเมตร โดยทางหลวงสายนี้ได้ช่วยเพิ่มความสะดวกในการเข้าสู่จังหวัดนครนายกและจังหวัดใกล้เคียงมากขึ้น โดยไม่ต้องใช้ถนนพหลโยธิน แล้วเข้าถนนสุวรรณศรที่ทางแยกต่างระดับหินกอง อำเภอหนองแค จังหวัดสระบุรี ทำให้สามารถช่วยร่นระยะทางให้สั้นกว่าประมาณ 30 กิโลเมตรรายละเอียดของเส้นทาง รายละเอียดของเส้นทาง. ถนนรังสิต-นครนายกเริ่มต้นจากถนนพหลโยธิน ที่บริเวณทางแยกต่างระดับที่รังสิต ที่หลักกิโลเมตรที่ 32 ในท้องที่ตำบลประชาธิปัตย์ อำเภอธัญบุรี จังหวัดปทุมธานี มีแนวถนนเลียบไปกับคลองรังสิตประยูรศักดิ์ ตัดกับถนนกาญจนาภิเษก ที่ทางแยกต่างระดับธัญบุรีตรงหลักกิโลเมตรที่ 9 ตัดกับถนนลำลูกกา-วังน้อย (ทางหลวงแผ่นดินหมายเลข 352) ที่หลักกิโลเมตรที่ 14 และตัดกับทางหลวงชนบท ปท.3004 ที่หลักกิโลเมตรที่ 15 จากนั้นจึงเข้าเขตจังหวัดนครนายก โดยผ่านท้องที่อำเภอองครักษ์ ตัดกับถนนบางน้ำเปรี้ยว-องครักษ์ (ทางหลวงชนบท นย.3001) ที่ทางแยกองครักษ์ ตรงหลักกิโลเมตรที่ 44 จากนั้นจึงผ่านท้องที่อำเภอบ้านนา ตัดกับทางหลวงแผ่นดินหมายเลข 3051 และในเขตอำเภอเมืองนครนายก ตัดกับทางหลวงแผ่นดินหมายเลข 3428 ที่หลักกิโลเมตรที่ 67 ตัดกับถนนเลี่ยงเมืองนครนายกที่หลักกิโลเมตรที่ 70 ตัดกับถนนบ้านสร้าง-นครนายก (ทางหลวงแผ่นดินหมายเลข 3076) ที่หลักกิโลเมตรที่ 72 (แยกสามสาว) และไปสิ้นสุดที่ถนนสุวรรณศร (ทางหลวงแผ่นดินหมายเลข 33) บริเวณทางแยกโรงพยาบาลในท้องที่อำเภอเมืองนครนายก รวมระยะทางทั้งหมด 74.811 กิโลเมตร ในเขตจังหวัดปทุมธานีจะเรียกชื่อถนนนี้ว่า "ถนนรังสิต-นครนายก" ส่วนในเขตจังหวัดนครนายกจะเรียกชื่อถนนว่า "ถนนนครนายก-รังสิต" และถนนสายนี้ยังแบ่งออกเป็น 2 ช่วง ได้แก่ ช่วงตั้งแต่รังสิตถึงองครักษ์ เรียกว่า "ถนนรังสิต-องครักษ์" และช่วงตั้งต่อองครักษ์ต่อไปจนถึงยังนครนายกจะเรียกว่า "ถนนองครักษ์-นครนายก"ทางแยกที่สำคัญหน่วยงานที่เกี่ยวข้องหน่วยงานที่เกี่ยวข้อง. - ช่วงระหว่างรังสิตถึงจุดตัดทางหลวงแผ่นดินหมายเลข 352 อยู่ในเขตควบคุมของแขวงทางหลวงปทุมธานี - ช่วงระหว่างจุดตัดทางหลวงแผ่นดินหมายเลข 352 ถึงนครนายก อยู่ในเขตควบคุมของแขวงทางหลวงนครนายกสถานที่สำคัญที่ผ่านสถานที่สำคัญที่ผ่าน. - โรงพยาบาลเปาโลเมโมเรียลรังสิต - ตลาดน้ำนครรังสิต - โรงเรียนโชคชัยรังสิต - เทศบาลเมืองบึงยี่โถ - พระตำหนักบึงยี่โถ - มหาวิทยาลัยนอร์ทกรุงเทพ วิทยาเขตรังสิต - วัดเขียนเขต พระอารามหลวง - โรงเรียนสวนกุหลาบวิทยาลัย รังสิต - มหาวิทยาลัยอีสเทิร์นเอเชีย- ต่างระดับธัญบุรี - สถานเด็กอ่อนรังสิต - ทัณฑสถานหญิงรังสิต - ศูนย์วิจัยข้าวปทุมธานี - มหาวิทยาลัยเทคโนโลยีราชมงคลธัญบุรี - ศาลจังหวัดธัญบุรี - ที่ว่าการอำเภอธัญบุรี - โรงเรียนธัญรัตน์ - โรงพยาบาลมหาวชิราลงกรณ์ ธัญบุรี- สถาบันการพลศึกษา วิทยาเขตกรุงเทพ รังสิต-คลอง 13 - วิทยาลัยเทคนิคธัญบุรี - โรงเรียนเทพศิรินทร์ คลอง 13 ปทุมธานี - โรงเรียนสาธิตมหาวิทยาลัยศรีนครินทรวิโรฒ องครักษ์ - มหาวิทยาลัยศรีนครินทรวิโรฒ องครักษ์ - โรงพยาบาลศูนย์การแพทย์สมเด็จพระเทพรัตนราชสุดาฯ - ศูนย์ประชุมกิตติธเนศวร - สำนักงานขนส่งจังหวัดนครนายก - วิทยาลัยเทคนิคนครนายก - โรงเรียนนครนายกวิทยาคม</doc>
