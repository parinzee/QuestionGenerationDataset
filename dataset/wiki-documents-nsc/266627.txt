<doc id="266627" url="https://th.wikipedia.org/wiki?curid=266627" title="ซันนี เกรียร์">ซันนี เกรียร์ ซันนี เกรียร์ นักดนตรีแจ๊สชาวอเมริกัน มีชื่อเสียงในฐานะนักดนตรีร่วมวงควินเท็ท และวงออร์เคสตราของดุค เอลลิงตัน ระหว่างปี ค.ศ. 1925 ถึง 1951 ในตำแหน่งมือกลองและเพอร์คัสชันหมายเลขหนึ่ง นอกจากนี้เกรียร์ยังเป็นนักออกแบบเครื่องดนตรีให้กับบริษัทผู้ผลิตกลองในรัฐอินดีแอนา เขามีความสามารถออกแบบ และจัดกลองชุด และเครื่องเพอร์คัสชันสำหรับวงได้ด้วยตัวเอง ซันนี เกรียร์ ลาออกจากวงของดุค เอลลิงตัน ในปี ค.ศ. 1950 หลังจากถูกปลดออกจากตำแหน่งมือกลองหมายเลขหนึ่ง เนื่องจากพฤติกรรมการดื่มสุราอย่างหนัก และให้มือกลองหมายเลขสองทำหน้าที่แทน หลังออกจากวง เขาทำงานเป็นนักดนตรีอิสระ และรับบทในภาพยนตร์</doc>
