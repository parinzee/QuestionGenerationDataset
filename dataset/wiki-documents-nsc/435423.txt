<doc id="435423" url="https://th.wikipedia.org/wiki?curid=435423" title="นกจาบธรรมดา">นกจาบธรรมดา นกจาบธรรมดา หรือ นกจาบอกเรียบ (; ) เป็นนกจาบที่พบในเอเชียใต้และเอเชียตะวันออกเฉียงใต้ พบในทุ่งหญ้า ป่าละเมาะ และพื้นที่เพาะปลูก นกชนิดนี้เป็นที่รู้จักกันจากรังแขวนที่ถอขึ้นจากใบไม้ กลุ่มรังมักพบบนต้นไม้มีหนามหรือต้นปาล์มใกล้แหล่งน้ำหรือแขวนเหนือน้ำเพื่อที่นักล่าจะไม่สามารถเข้าถึงรังได้ มีสามชนิดย่อย ชนิดย่อย philippinus พบมากในประเทศอินเดีย ขณะที่ชนิดย่อย burmanicus พบไปทางตะวันออกในเอเชียตะวันออกเฉียงใต้ ชนิดย่อย travancoreensis มีขนสีเข้มกว่าพบในทางตะวันตกเฉียงใต้ของประเทศอินเดียลักษณะ ลักษณะ. นกมีปากสีเนื้อ ลำตัวสีน้ำตาลแกมเหลือง ข้างแก้มเรียบไม่ลาย หัวมีลายคล้ำ ลำตัวด้านบนมีลายจากขอบขนสีอ่อน ในฤดูผสมพันธุ์ ตัวผู้มีปากดำค่อนข้างยาว หน้าผากถึงท้ายทอยเหลืองสด หน้าสีคล้ำ หลัง ปีก และลำตัวด้านบนน้ำตาลดำมีลายจากขอบขนสีน้ำตาลอ่อน ลำตัวด้านล่างน้ำตาลอ่อนแกมเหลือง</doc>
