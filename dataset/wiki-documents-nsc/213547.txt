<doc id="213547" url="https://th.wikipedia.org/wiki?curid=213547" title="จักรพรรดิสุยหยาง">จักรพรรดิสุยหยาง สมเด็จพระจักรพรรดิสุยหยางตี้ (楊廣, Emperor Sui-Yangdi) (ค.ศ. 600-618,1143-1161) ประสูติเมื่อปีค.ศ. 569 (พ.ศ. 1112) มีพระนามเดิมว่าหยางกว่าง เป็นพระราชโอรสองค์รองของจักรพรรดิสุยเหวินตี้ เมื่อพระเชษฐา องค์รัชทายาทหยางหย่งถูกปลดพระองค์จึงได้เป็นรัชทายาทแทน เมื่อพระราชบิดาเสด็จสวรรคตลงในปี ค.ศ. 600 (พ.ศ. 1143) พระองค์จึงขึ้นครองราชย์แทนเมื่อพระชนม์ได้ 31 พรรษา ( แต่บางตำราก็กล่าวว่า พระองค์ทรงลอบปลงพระชนม์พระราชบิดาและพระเชษฐาแล้วพระองค์ก็ทรงขึ้นครองราชย์เอง ภายหลังถูกทายาทของหยางหย่งซึ่งหายสาบสูญไป ตามมาลอบสังหารพระองค์ในพระราชวัง ) ตลอด 18 ปีในรัชสมัย บ้านเมืองถึงกาลอวสานเพราะพระองค์เกณฑ์พลไปตีอาณาจักรโกคูรยอแห่งเกาหลี เกิดสงครามครั้งใหญ่ระหว่างทั้งสองแคว้น คือ สงคราม โกคูรยอ - สุย ขุดคลองต้ายุ่นเหอ ซ่อมแซมกำแพงเมืองจีน หลงในอำนาจ ลุ่มหลงในอิสตรี เสวยแต่น้ำจัณฑ์ ทำให้ประชาชนไม่พอใจก่อการกบฏและในที่สุดจักรพรรดิสุยหยางตี้ก็ถูกองครักษ์ นามว่า อวี้เหวินฮั่วจิ๊ ปลงพระชนม์เมื่อ พ.ศ. 618 (พ.ศ. 1161) เมื่อพระชนม์ได้ 49 พรรษา ส่วนกบฏชาวนาเข้าเผาพระราชวังจนวอดวายทำให้ราชวงศ์สุยล่มสลายลง และมีขุนพลชื่อหลี่หยวน สามารถเอาชนะกองทัพชาวนาอื่นๆได้ และสถาปนาตนเองเป็นจักรพรรดิถังเกาจู่ ปฐมจักรพรรดิแห่งราชวงศ์ถังพระบรมวงศานุวงศ์ พระบรมวงศานุวงศ์. พระราชบิดา :- จักรพรรดิสุยเหวินตี้ - พระมารดา : ทูกุ๊หวงโฮ่ว - พระเชษฐา : หยางหย่ง</doc>
