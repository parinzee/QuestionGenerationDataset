<doc id="411303" url="https://th.wikipedia.org/wiki?curid=411303" title="โรงเรียนโคกกะเทียมวิทยาลัย">โรงเรียนโคกกะเทียมวิทยาลัย โรงเรียนโคกกะเทียมวิทยาลัย ตั้งอยู่เลขที่ 88 หมู่ 7 ถนนพหลโยธินตำบลเขาพระงาม อำเภอเมืองลพบุรี จังหวัดลพบุรี รหัสไปรษณีย์ 15160 ภายใต้สังกัดกรมสามัญศึกษา กระทรวงศึกษาธิการ เป็นสถานศึกษาระดับมัธยมศึกษาของรัฐ จัดการเรียนการสอนตามหลักสูตรการศึกษาขั้นพื้นฐาน ปัจจุบันมีนักเรียนประมาณ 1039 คน และมีบุคลากรรวมั้งสิ้น 62 คน และยังเป็นโรงเรียนดีเด่นประจำอำเภอประวัติโรงเรียน ประวัติโรงเรียน. ผู้ก่อตั้งโรงเรียนคือ พลตรีเฉลิม พงษ์สวัสดิ์ โรงเรียนโคกกะเทียมวิทยาลัยได้รับการสนับสนุนของฝ่ายทหาร อาทิ พลตรีอุทัย วงค์วีรเดช รองจเรทหารบกในขณะนั้น พลตรีเฉลิม พงษ์สวัสดิ์ ผู้บัญชาการศูนย์การทหารปืนใหญ่ และนายชลอ วนะภูติ ผู้ว่าราชการจังหวัดลพบุรี ได้ร่วมกันเสนอเรื่องถึงจอมพล ป.พิบูลสงคราม นายกรัฐมนตรี และได้อนุมัติให้เปิดโรงเรียนนี้ขึ้น พร้อมทั้งจัดหาเงินมาให้ทำการก่อสร้างงวดแรกถึง 3 ล้านบาท แลัวยังปรารภว่า จะให้ ขยายถึงระดับมหาวิทยาลัย เพื่อให้จังหวัดลพบุรีเป็นศูนย์กลางทางการศึกษาของชาติในเขตภาคกลางดังนั้น คณะกรรมการ โดยมี พลตรีเฉลิม พงษ์สวัสดิ์ เป็นประธานได้กำหนดสถานที่ คือที่ดินของศูนย์การทหารปืนใหญ่ บริเวณเขาน้ำโจน เป็นสถานที่ก่อสร้าง กำหนด วางศิลาฤกษ์ เมื่อวันที่ 3 ตุลาคม 2495 โดยมีจอมพล ป. พิบูลสงคราม นายกรัฐมนตรี มาเป็นประธานในพิธี โดยวงเงินงบประมาณ 3 ล้านบาท ได้ทำพิธีเปิดเมื่อวันที่ 24 มิถุนายน 2496 เมื่อเปิดทำการสอนครั้งแรก มีครู 16 คน มีนักเรียน 434 คน เปิดสอนระดับ ม.1 - 6 โดยมีนายเขียว มัณฑารมย์ ครูใหญ่โรงเรียนพิบูลวิทยาลัย รักษาการแทน จนถึงวันที่ 15 สิงหาคม 2496 จึงได้ส่งนายโปร่ง ส่งแสงเติม มาเป็นครูใหญ่คนแรกสัญลักษณ์โรงเรียนสัญลักษณ์โรงเรียน. - ตราประจำโรงเรียน เป็นรูปเสมาธรรมจักรครอบคบเพลิงและบรรจุอยู่ในแถบวงแหวน ซึ่งมีข้อความ โดยรอบ ว่า " ความตั้งใจจริงอยู่ที่ไหน ความสำเร็จย่อมอยู่ที่นั้น " - ปรัชญาของโรงเรียน ประพฤติดี เรียนดี กีฬาเก่ง เคร่งวินัย - คติพจน์ของโรงเรียน ความตั้งใจจริงอยู่ที่ไหน ความสำเร็จย่อมอยู่ที่นั้น</doc>
