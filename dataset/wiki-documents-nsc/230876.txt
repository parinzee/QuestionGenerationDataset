<doc id="230876" url="https://th.wikipedia.org/wiki?curid=230876" title="คนรวมวิญญาณ">คนรวมวิญญาณ คนรวมวิญญาณ เป็นนวนิยายแปลแนวสยองขวัญ ผู้แต่งคือ เยี่ย เชี่ย ซวง แปลโดย ผิงสุ่ย ภาพประกอบโดย DIM-SUM STUDIO พิมพ์เล่มแรกครั้งที่ 1 เมื่อวันที่ 1 มีนาคม 2551 โดย Punica ในปัจจุบัน นวนิยายซีรีส์คนรวมวิญญาณ ได้ตีพิมพ์ถึง 7 เล่มจบเนื้อเรื่อง เนื้อเรื่อง. ต้วนหลิน ชายหนุ่มที่เหมือนกับเด็กหนุ่มทั่วไปคนหนึ่ง แต่มีเพียงอย่างเดียวที่ทำให้ชีวิตของเขาแตกต่างจากคนธรรมดาๆ นั่นก็คือ เขาเกินมาโดยไม่มีเส้นชีวิตในลายมือ ด้วยเหตุผลบางอย่างที่ตัวของต้วนหลินก็ไม่แน่ใจ และนั่นทำให้ชีวิตที่เรียบง่ายมาโดยตลอดของเขาต้องแตกต่างจากคนอื่นๆ เมื่อใดก็ตามที่เขาเข้าไปสัมผัสกับไอแห่งความอาวรณ์ ความอาทรแห่งความแค้น เมื่อนั้นเหล่าวิญญาณอาฆาตจะบังเกิด ทุกที่ที่เขาเดินผ่าน จะมีเงาความสยองขวัญและความตายตามติดไปด้วยเสมอ และเพื่อนหนุ่มร่วมห้องที่ไม่รู้ว่าโชคชะตาลิขิตให้มาเจอกับเขา หรือ เป็นเพียงเรื่องบังเอิญที่ทำให้ต้วนหลินมาเจอกับ มู่จื่อ เด็กหนุ่มที่มีความลับซ่อนเร้นอยู่ภายใน พวกเขาทั้งสองประสบกับชะตากรรมเดียวกันอย่างเลี่ยงไม่ได้ ทำให้ทั้งคู่ต้องร่วมเผชิญหน้ากับชะตากรรมกันสองคน ยิ่งนานเข้า ปริศนาที่ต้วนหลินไม่อยากจะได้รับ ก็ยิ่งมากขึ้นเรื่อยๆ จนเขาได้รู้ความจริงอันขาดไม่ถึง...ตัวละครหลักตัวละครหลัก. - ต้วนหลิน : เป็นเด็กหนุ่มที่มักจะไปสัมผัสกับเรื่องราวสยองขวัญในที่ต่างๆ ด้วยพลังที่สามารถกระตุ้นให้วิญญาณที่ความเครียดแค้น สามารถโหยหาความยุติธรรม และการแก้แค้น ในวัยเยาว์ ต้วนหลินได้ประสบอุบัติเหตุบางอย่าง ทำให้เส้นชีวิตในลายมือของเขาได้หายไป ต้วนหลินเป็นคนอ่อนโยน มีน้ำใจ และชอบช่วยเหลือคนอื่นอยู่เสมอ ถูกเลี้ยงจากคุณปู่ในหมู่บ้านชนบทที่ห่างไกล โดยคุณปู่ของต้วนหลินเป็นคนเฝ้าสุสาน ดังนั้นทุกวี่ทุกวันต้วนหวินจึงได้เห็นการตายของคนจำนวนมาก แต่เมื่อคุณปู่ของเขาได้มาเสียชีวิตลง ทำให้ต้วนหลินรู้สึกลำบากอยู่ไม่น้อย แต่เขาก็เลือกที่จะก้าวเดินต่อไป แต่ก็ต้องพบกับเรื่องเลวร้ายถาโถมเข้าใส่อยู่ตลอดเวลา ไม่ว่าเขาจะไปที่ไหน ไม่ว่าจะหลบซ่อนอย่างไร สิ่งเลวร้ายพวกนั้นก็จะวนเวียนอยู่รอบตัวของเขาเสมอ แต่เพราะได้มู่จื่อเพื่อนสนิทช่วยเหลือเอาไว้เกือบตลอด ทำให้ต้วนหลินสามารถหลุดพ้นจากโซ่แห่งความตายนั้นมาได้- มู่จื่อ : เด็กหนุ่มที่พักร่วมห้องกับต้วนหลิน เป็นคนที่ไม่ชอบพูดชอบจานัก มักจะพกหนังสือเล่มหนึ่งไว้ด้วยเสมอ ไม่ว่าต้วนหลินจะมองเท่าไหร่ เขาก็ไม่รู้ว่าหนังสือที่มู่จื่ออ่านเกี่ยวข้องกับเรื่องอะไร ทุกเหตุการณ์ที่เกี่ยวข้องกับเรื่องลึกลับ มู่จื่อมักจะทำตัวนิ่งเฉย เหมือนรู้ถึงสาเหตุแต่ก็ไม่ยอมปริปากบอก ด้วยจุดประสงค์บางอย่างทำให้เขาร่วมออกเดินทางไปกับต้วนหลิน และเผชิญหน้ากับชะตากรรมอันเลวร้ายด้วยกันภาคทั้งหมดของคนรวมวิญญาณภาคทั้งหมดของคนรวมวิญญาณ. - เล่มที่ 1. โรงเรียนติววิญญาณ - เล่มที่ 2. ห้อง 143 คำสาปปริศนา - เล่มที่ 3. ทะเลสาบคืนความตาย - เล่มที่ 4. พิธีกรรมเลี้ยงศพ - เล่มที่ 5. ปลายทางรถไฟสายมรณะ - เล่มที่ 6. ห้อง 6 สังหรณ์ - เล่มที่ 7. การกลับมาของเหล่าวิญญาณ</doc>
