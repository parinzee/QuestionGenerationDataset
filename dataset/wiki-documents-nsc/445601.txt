<doc id="445601" url="https://th.wikipedia.org/wiki?curid=445601" title="มหาวิทยาลัยทงกุก">มหาวิทยาลัยทงกุก มหาวิทยาลัยทงกุก (; ) เป็นมหาวิทยาลัยเอกชนสหศึกษาในประเทศเกาหลีใต้ ซึ่งดำเนินการเรียนการสอนอยู่ ณ วิทยาเขตโซล ในมหานครคย็องจู จังหวัดคย็องซังเหนือ และในลอสแอนเจลิส สหรัฐอเมริกา นอกจากนี้ ยังมีการดำเนินงานด้านโรงพยาบาลในเครือทั้งสองแห่ง แบบแพทย์แผนตะวันตก กับแบบแพทย์แผนตะวันออกอีกสี่แห่ง ซึ่งรวมถึงการศึกษาแพทย์เกาหลีแผนโบราณสถานที่ตั้ง สถานที่ตั้ง. มหาวิทยาลัยทงกุกตั้งอยู่ในจุงกู ที่โซล ทางตอนเหนือของภูเขานัมซาน โดยอาคารส่วนบนของมหาวิทยาลัยได้มีการเชื่อมต่อโดยตรงสู่เส้นทางเดินของสวนนัมซานใช้เวลาเดินขึ้นประมาณ 5-10 นาที เมื่อมองจากบริเวณภายในมหาวิทยาลัยสามารถเห็นหอคอยโซลทาวเวอร์และภูเขานัมซานได้อย่างชัดเจน โดยเฉพาะในเวลาตอนกลางคืนจะเห็นหอคอยโซลทาวเวอร์มีความสวยงามอย่างยิ่ง ทางเข้าหลักของมหาวิทยาลัยเขตโซลอยู่ที่สถานีมหาวิทยาลัยทงกุก ซึ่งเป็นจุดตัดของสายรถไฟใต้ดินโซล 3 และ 4 ในขณะที่สถานีชุงมูโรอยู่ใกล้กับทางเข้าด้านหลังประวัติ ประวัติ. สถานศึกษาแห่งนี้ก่อตั้งขึ้นใน ค.ศ. 1906 ด้วยความต้องการที่จะเผยแผ่ศาสนาตามคำสั่งโชกเย ซึ่งทงกุกเป็นหนึ่งในมหาวิทยาลัยในเครือพุทธศาสนาเพียงไม่กี่แห่งในโลก มหาวิทยาลัยแห่งนี้ในช่วงแรกเริ่มคือโรงเรียนมย็องจิน (명진학교) เมื่อวันที่ 8 พฤษภาคม ค.ศ. 1906 และได้ปิดตัวลงเมื่อรัฐบาลญี่ปุ่นเข้ายึดครองตั้งแต่ ค.ศ. 1922 ถึง 1928, ภายหลังจากเหตุจลาจลซัมอิลอุนดง และอีกครั้งใน ค.ศ. 1944 ในความสัมพันธ์กับเหตุการณ์ปั่นป่วนช่วงการสิ้นสุดของสงครามโลกครั้งที่สอง สถานศึกษาแห่งนี้เป็นสถาบันแห่งแรกในสาธารณรัฐเกาหลีที่ได้รับสถานะเป็นมหาวิทยาลัยในความหมายแบบตะวันตก โดยกำหนดให้เป็นมหาวิทยาลัยใน ค.ศ. 1953 และได้มีการเปิดการศึกษาในระดับปริญญาโทขึ้นพร้อมกัน ในช่วงที่เกิดสงครามเกาหลี ได้มีการจัดชั้นเรียนขึ้นที่ปูซาน แต่ก็ได้ย้ายไปโซลอีกครั้งใน ค.ศ. 1953 และใน ค.ศ. 1959 ได้เริ่มมีระบบออกอากาศมหาวิทยาลัยทงกุกขึ้น วิทยาลัยวิชาการศึกษาได้เปิดตัวใน ค.ศ. 1968 โดยมี 4 หลักสูตร และได้เพิ่มสาขาศึกษาศาสตร์กับสาขาพลศึกษาในปีต่อมา และใน ค.ศ. 1978 ได้มีการก่อตั้งวิทยาเขตคย็องจูขึ้นนักศึกษาที่มีผลงานโดดเด่นนักศึกษาที่มีผลงานโดดเด่น. - ซอฮย็อน และ อิม ยุน-อา นักร้องวงเกิลส์เจเนอเรชัน - เอริค มุน นักร้องวงชินฮวา - อี ซึง-กี นักร้อง, นักแสดง, พิธีกร - ฮัม อึน-จ็อง นักร้องวงที-อารา - ช็อน จี-ฮย็อน นักแสดงหญิง - มิน ซ็อน-เย และ อี ซ็อน-มี จาก วันเดอร์เกิลส์ - ลี จอง ฮยอน สมาชิกรัฐสภาหลายสมัยและเป็นแกนนำคนสำคัญของพรรค Saenuri Party - ยองเค นักร้องวงDAY6มหาวิทยาลัยทงกุกวิทยาเขตคย็องจู</doc>
