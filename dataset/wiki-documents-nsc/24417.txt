<doc id="24417" url="https://th.wikipedia.org/wiki?curid=24417" title="นิธิ สถาปิตานนท์">นิธิ สถาปิตานนท์ นิธิ สถาปิตานนท์ เกิด 7 กรกฎาคม พ.ศ. 2490 เป็นสถาปนิกชาวไทย เป็นผู้ร่วมก่อตั้งบริษัทสถาปนิก 49 (A49) ได้รับการยกย่องให้เป็นศิลปินแห่งชาติ สาขาศิลปะสถาปัตยกรรม (แบบร่วมสมัย) ประจำปี พ.ศ. 2544 เคยดำรงกรรมการผู้ทรงคุณวุฒิในคณะกรรมการส่งเสริมศิลปะร่วมสมัยชุดใหม่ ภายหลังจบการศึกษาจากคณะสถาปัตยกรรมศาสตร์ จุฬาลงกรณ์มหาวิทยาลัย ได้ศึกษาต่อยังคณะสถาปัตยกรรมศาสตร์ มหาวิทยาลัยอิลลินอยส์ ได้เริ่มต้นทำงานที่ ดีไซน์ 103 อยู่ 12 ปี และมาเปิดบริษัทของตัวเองชื่อ A49 ใน ปี พ.ศ. 2526 ซึ่งปัจจุบันดำรงตำแหน่งเป็นกรรมการผู้จัดการ นอกจากนี้ยังมีเป็นกรรมการผู้จัดการในเครือ 49 Group อีก 6 บริษัท ผลงานที่โดดเด่นได้แก่อาคารที่ทำการกระทรวงการต่างประเทศ บนถนนศรีอยุธยา ที่ชนะเลิศการประกวดออกแบบ ได้รับรางวัลเหรียญทองจากสมเด็จพระเทพรัตนราชสุดาฯ เมื่อปี พ.ศ.2536 นิธิ ยังมีชื่อเสียงในเรื่องของลายเส้นในการวาดภาพทัศนียภาพ (Perspective) ซึ่งได้รับการจัดแสดงงานหลายครั้งประวัติ ประวัติ. นิธิ สถาปิตานนท์ เกิดเมื่อ 7 กรกฎาคม พ.ศ. 2490 มีคุณปู่คือพระยาอุภัยภาติเขตต์ (เอี่ยม สถาปิตานนท์) นายอำเภออยู่ที่อำเภอสองพี่น้อง จังหวัดสุพรรณบุรี ได้รับพระราชทานนามสกุล สถาปิตานนท์ หลังจากทำพลับพลาที่ประทับให้รัชกาลที่ 6 ระหว่างเสด็จอำเภอสองพี่น้อง นิธิ สำเร็จการศึกษาระดับมัธยมศึกษาจากโรงเรียนวชิราวุธวิทยาลัย ระดับปริญญาตรีสถาปัตยกรรมศาสตร์บัณฑิตจากจุฬาลงกรณ์มหาวิทยาลัย และสถาปัตยกรรมศาตร์มหาบัณฑิตจากมหาวิทยาลัยอิลลินอยส์ ประเทศสหรัฐอเมริกา นิธิได้รับพระราชทานรางวัลผลงานสถาปัตยกรรมดีเด่น (เหรียญทอง) 4 ครั้ง จากสมเด็จพระเทพรัตนราชสุดาฯ สยามบรมราชกุมารีและรางวัลชนะเลิศการประกวดแบบทั้งในประเทศและต่างประเทศอย่างต่อเนื่อง และได้รับเกียรติเป็นนายกสมาคมสถาปนิกสยามในพระบรมราชูปถัมป์,เลขาธิการสภาสถาปนิก, เป็นสมาชิกกิตติมศักดิ์ The Japan Institute of Architects ฯลฯผลงาน ผลงาน. ด้านงานเขียน นิธิเขียนหนังสือบทความทางวิทยาการเกี่ยวกับวิชาชีพสถาปัตยกรรมเผยแพร่ในโอกาสต่างๆ ตลอดจนเป็นวิทยากรถ่ายทอดความรู้ที่จุฬาลงกรณ์มหาวิทยาลัย, มหาวิทยาลัยศิลปากร ,มหาวิทยาลัยธรรมศาสตร์, มหาวิทยาลัยเชียงใหม่, มหาวิทยาลัยแม่ฟ้าหลวง เป็นต้นรางวัลและเกียรติคุณรางวัลและเกียรติคุณ. - 2527: ชนะเลิศการประกวดแบบ - 2528: ชนะเลิศการประกวดแบบ - 2532: ผลงานดีเด่นรางวัลเหรียญทอง จากสมาคมสถาปนิกสยามในพระบรมราชูปถัมภ์ - 2532: ผลงานดีเด่นรางวัลเหรียญทอง จากสมาคมสถาปนิกสยามในพระบรมราชูปถัมภ์ - 2536: ชนะเลิศการประกวดแบบ - 2536: ชนะเลิศการประกวดแบบ - 2537: ผลงานดีเด่นรางวัลเหรียญทอง จากสมาคมสถาปนิกสยามในพระบรมราชูปถัมภ์ - 2537: ชนะเลิศการประกวดแบบ - 2537: สมาชิกกิตติมศักดิ์ The Japan Instiute of Architects (JIA) - 2538: ชนะเลิศการประกวดแบบ - 2538: ชนะเลิศการประกวดแบบ - 2539: ชนะเลิศการประกวดแบบ - 2540: ชนะเลิศการประกวดแบบ - 2541: รองชนะเลิศการประกวดแบบ - 2542: ชนะเลิศการประกวดแบบ - 2542: ชนะเลิศการประกวดแบบ - 2545: ผลงานดีเด่นรางวัลเหรียญทอง จากสมาคมสถาปนิกสยามในพระบรมราชูปถัมภ์ - 2545: ชนะเลิศการประกวดแบบ - 2545: ชนะเลิศการประกวดแบบ - 2545: รางวัล ศิลปินแห่งชาติ สาขาทัศนศิลป์ (สถาปัตยกรรมแบบร่วมสมัย) สำนักงานคณะกรรมการวัฒนธรรมแห่งชาติเครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น ประถมาภรณ์มงกุฎไทย (ป.ม.) - พ.ศ. 2546 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์ (จ.ภ.)</doc>
