<doc id="103634" url="https://th.wikipedia.org/wiki?curid=103634" title="อะแพชี ทอมแคต">อะแพชี ทอมแคต อะแพชี ทอมแคต (Apache Tomcat) เป็นโปรแกรมบรรจุเว็บ (web container) ที่พัฒนาโดยมูลนิธิซอฟต์แวร์อะแพชี ทอมแคตใช้ข้อกำหนดของเซิร์ฟเลตและเจเอสพีจากซันไมโครซิสเต็มส์มาเป็นต้นแบบในการทำงาน ซึ่งกำหนดสภาพแวดล้อมสำหรับโค้ดจาวาเพื่อทำงานบนเว็บเซิร์ฟเวอร์ นอกจากนั้นทอมแคตได้เพิ่มเครื่องมือสำหรับการจัดการการตั้งค่าที่เก็บในรูปแบบแฟ้มเอกซ์เอ็มแอล และมีโปรแกรม HTTP เซิร์ฟเวอร์อยู่ในตัวเอง อะแพชี ทอมแคต เคยเป็นโครงการย่อยของโครงการจาการ์ตา แต่ปัจจุบันได้แยกตัวออกมาเป็นโครงการหลักของมูลนิธิซอฟต์แวร์อะแพชีสภาพแวดล้อม สภาพแวดล้อม. ทอมแคตเป็นเว็บเซิร์ฟเวอร์ที่รองรับเซิร์ฟเลตและเจเอสพี โดยทำงานร่วมกับตัวแปลโปรแกรมชื่อ ทอมแคต แจสเปอร์ (Tomcat Jasper) ในการแปลงเจเอสพีให้กลายเป็นเซิร์ฟเลตก่อนนำไปประมวลผล เอนจินเซิร์ฟเลตของทอมแคตนั้นมักทำงานร่วมกับ อะแพชี เว็บเซิร์ฟเวอร์ (Apache HTTP Server) หรือโปรแกรมเว็บเซิร์ฟเวอร์อื่นๆ หรือสามารถตั้งตัวเป็นเซิร์ฟเวอร์เอกเทศก็ได้ ซึ่งในการพัฒนาก่อนหน้านี้มีแนวความคิดว่า เมื่อทอมแคตทำงานเป็นโปรแกรมที่ทำงานโดดเดี่ยว (standalone) จะเหมาะกับสภาพแวดล้อมที่ไม่ต้องการความรวดเร็วและการดูแลธุรกรรม (transaction) มากนัก อย่างไรก็ตามแนวความคิดดังกล่าวไม่มีอีกต่อไป เนื่องจากทอมแคตได้เพิ่มประสิทธิภาพเป็นเซิร์ฟเวอร์ที่รองรับสภาพแวดล้อมที่มีการจราจรหนาแน่นสูง ทอมแคตสามารถทำงานได้ข้ามระบบปฏิบัติการ เพียงแค่ต้องการจาวารันไทม์เอนไวรอนเมนต์ (Java Runtime Environment) เท่านั้นสถานภาพของการพัฒนา สถานภาพของการพัฒนา. สมาชิกของมูลนิธิซอฟต์แวร์อะแพชีและอาสาสมัครอิสระจะเป็นผู้ช่วยพัฒนาและดูแลรักษาทอมแคต ผู้ใช้ทั่วไปสามารถเข้าถึงทั้งซอร์สโค้ดและซอฟต์แวร์ที่แปลแล้วของทอมแคตภายใต้สัญญาอนุญาตอะแพชี (Apache License) รุ่นแรกของทอมแคตที่เผยแพร่สู่สาธารณะเริ่มต้นที่ 3.0.x (ซึ่งรุ่นก่อนหน้านี้เป็นการเผยแพร่ภายในซันไมโครซิสเต็มส์เท่านั้น ไม่ออกสู่สาธารณะ) และรุ่น 6.0.13 เป็นรุ่นล่าสุดที่เสถียรในสายรุ่น 6.0.x ตามข้อกำหนดเซิร์ฟเลตรุ่น 2.5 ในปี ค.ศ. 2007ลักษณะสำคัญ ลักษณะสำคัญ. การอธิบายคร่าวๆ เกี่ยวกับลักษณะสำคัญที่แตกต่างระหว่างรุ่นสามารถดูได้ที่เว็บไซต์ของมูลนิธิทอมแคต 3.xทอมแคต 3.x. - ใช้ข้อกำหนดเซิร์ฟเลตรุ่น 2.2 และเจเอสพีรุ่น 1.1 - การเพิ่มเซิร์ฟเลต - ฟังก์ชันพื้นฐานบน HTTPทอมแคต 4.xทอมแคต 4.x. - ใช้ข้อกำหนดเซิร์ฟเลตรุ่น 2.3 และเจเอสพีรุ่น 1.2 - ตัวบรรจุเซิร์ฟเลตได้รับการออกแบบใหม่เป็น แคทาลินา (Tomcat Catalina) - เอนจินของเจเอสพีได้รับการออกแบบใหม่เป็น แจสเปอร์ (Tomcat Jasper) - ตัวเชื่อมต่อไคโยตี (Coyote connector) - จาวาแมนิจเมนต์เอกซเทนชันส์ (Java Management Extensions: JMX) การบริหารเจเอสพีบนพื้นฐานของ อะแพชี สตรัตส์ (Apache Struts)ทอมแคต 5.xทอมแคต 5.x. - ใช้ข้อกำหนดเซิร์ฟเลตรุ่น 2.4 และเจเอสพีรุ่น 2.0 - ลดการเก็บข้อมูลขยะ เพิ่มประสิทธิภาพและการขยายตัวได้ (scalability) - บูรณาการแพลตฟอร์มระหว่างวินโดวส์และยูนิกซ์ - การแจงส่วน (parsing) สำหรับเจเอสพีเร็วขึ้นทอมแคต 6.xทอมแคต 6.x. - ใช้ข้อกำหนดเซิร์ฟเลตรุ่น 2.5 และเจเอสพีรุ่น 2.1 - รองรับ Unified Expression Language รุ่น 2.1 - ออกแบบมาเพื่อทำงานบนจาวารุ่น 5.0 เป็นต้นไป - รองรับการใช้งาน โคเมต (Comet) ผ่านทางส่วนต่อประสานโคเมตโพรเซสเซอร์ (CometProcessor)</doc>
