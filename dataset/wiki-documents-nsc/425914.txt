<doc id="425914" url="https://th.wikipedia.org/wiki?curid=425914" title="การวิวาทที่สนามพอร์ตซาอิด">การวิวาทที่สนามพอร์ตซาอิด การวิวาทที่สนามพอร์ตซาอิด เมื่อวันที่ 1 กุมภาพันธ์ พ.ศ. 2555 เกิดขึ้นในระหว่างการแข่งขันฟุตบอลคู่ระหว่าง ทีมอัลมาสรี (Al-Masry) กับ ทีมอัลอาลี (Al-Ahly) มีผู้เสียชีวิตอย่างน้อย 79 ราย และบาดเจ็บกว่า 1 พันคน หลังจากที่ ทีมอัลมาสรี พลิกล็อกเอาชนะทีมอัลอาลี ซึ่งเป็นทีมฟุตบอลยอดนิยมของอียิปต์ไปด้วยคะแนน 3 ประตูต่อ 1 กองเชียร์ทีมอัลอาลีบุกทำร้ายผู้เล่นและกองเชียร์ทีมอัลมาสรีที่พยายามหลบหนี ด้วยมีด ดาบ กระบอง หิน ขวดและประทัด มีผู้ถูกจับกุม 47 คน ต่อมาภายหลังเหตุการณ์นี้ ที่เมืองสุเอซมีผู้เสียชีวิตจากการประท้วงรัฐบาล อีก 7 ราย และบาดเจ็บ 1700 รายสืบเนื่องมาจากความไม่พอใจต่อความล้มเหลวของตำรวจในการรับมือเหตุจลาจล หลังการแข่งขันฟุตบอลที่เมืองท่าพอร์ต ซาอิด ทำให้ผู้ประท้วงรวมตัวกันที่สถานีตำรวจเมื่อวันที่ 3 กุมภาพันธ์ พ.ศ. 2555 ในเวลาเพียงไม่กี่ชั่วโมง หลังจากนั้นผู้ประท้วงที่ไปชุมนุมแสดงความไม่พอใจที่สภากลาโหม ซึ่งเป็นรัฐบาลเฉพาะกาลบริหารประเทศผิดพลาด ทำให้ถูกสังหารด้วยกระสุนจริง และยังมีผู้บาดเจ็บอีกจำนวนมาก ส่งผลให้ยอดเสียชีวิตจากเหตุการณ์ดังกล่าวและเหตุการณ์ต่อเนื่อง รวมเป็น 11 ราย บาดเจ็บรวม 2700 ราย</doc>
