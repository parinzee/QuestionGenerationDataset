<doc id="918694" url="https://th.wikipedia.org/wiki?curid=918694" title="ปราสาทเนือร์นแบร์ค">ปราสาทเนือร์นแบร์ค ปราสาทเนือร์นแบร์ค () เป็นหมู่อาคารป้อมปราการในสมัยกลาง ตั้งบนสันเขาหินทรายในเมืองเนือร์นแบร์ค ประเทศเยอรมนี ปราสาทแห่งนี้ได้รับการยอมรับว่าเป็นหนึ่งในปราการที่ยากจะเอาชนะที่สุดของทวีปในโรปในสมัยกลาง สะท้อนความสำคัญของเมืองนี้ในฐานะเมืองที่ขึ้นต่อจักรพรรดิโรมันอันศักดิ์สิทธิ์โดยตรง อาคารหลังแรกเริ่มก่อสร้างขึ้นราว ค.ศ. 1000 ปราสาทนี้สามารถแบ่งออกได้สามยุคคือ:- ยุคแรก คือการเริ่มลงหลักปักฐานภายใต้ราชวงศ์ซาลีเออร์ (ค.ศ. 1027–1125) - ยุคที่สอง คือการสร้างอาคารหลังใหม่ภายใต้ราชวงศ์โฮเอินชเตาเฟิน (ค.ศ. 1138–1254) - ยุคที่สาม คือการบูรณะครั้งใหญ่ในสมัยกลาง ปราสาทหลังนี้เริ่มสูญเสียสถานะความสำคัญภายหลังสงครามสามสิบปีในช่วงปี 1618 ถึง 1648 ปราสาทหลังนี้ได้รับความเสียหายมากจากการทิ้งระเบิดทางอากาศในช่วงปลายสงครามโลกครั้งที่สอง พื้นที่ส่วนใหญ่กลายเป็นซากปรักหักพัง เหลือแต่เพียงโบสถ์น้อยและหอคอยเท่านั้นที่อยู่รอด ต้องใช้เวลากว่าสามสิบปีในการบูรณะขึ้นใหม่จนมีสภาพเฉกเช่นในปัจจุบัน</doc>
