<doc id="252926" url="https://th.wikipedia.org/wiki?curid=252926" title="นักบุญเจอโรมในห้องศึกษา (เมสสินา)">นักบุญเจอโรมในห้องศึกษา (เมสสินา) นักบุญเจอโรมในห้องศึกษา () เป็นภาพเขียนสีน้ำมันที่เขียนโดยอันโตเนลโล ดา เมสสินาจิตรกรคนสำคัญสมัยเรอเนซองส์ชาวอิตาลี ที่ปัจจุบันตั้งแสดงอยู่ที่หอศิลป์แห่งชาติ, ลอนดอนในอังกฤษ อันโตเนลโล ดา เมสสินาเขียนภาพ “นักบุญเจอโรมในห้องศึกษา” ระหว่างปี ค.ศ. 1474 ถึงปี ค.ศ. 1475 ระหว่างที่ไปพำนักอยู่ในเวนิสที่อาจจะเป็นภาพของอันโตนิโอ พาสคาลิโน ภาพนี้เป็นภาพเขียนที่มีขนาดเล็กเป็นภาพของนักบุญเจอโรมกำลังทำงานอยู่ในห้องที่ไม่มีผนังและเพดานก็ดูจะมีลักษณะของประตูชัยซึ่งอาจจะเป็นลักษณะของคริสต์ศาสนสถานแบบอารากอน ภาพนี้ก็เช่นเดียวกับภาพอื่นของเมสสินาที่เต็มไปด้วยรายละเอียดที่คล้ายกับศิลปะเฟล็มมิชที่รวมทั้งหนังสือ สัตว์ สิ่งของที่เขียนอย่างละเอียดและตรงตามความจริงที่เห็นได้ด้วยการมองด้วยตา (optical truth) แสงในภาพนี้ตัดกันพอดีตรงส่วนบนและมือของนักบุญ สิ่งที่น่าสังเกตอีกอย่างหนึ่งคือภูมิทัศน์เมดิเตอเรเนียนนอกหน้าต่างสองด้านของห้อง สัตว์ในภาพก็มี ไก่ฟ้าและนกยูงตรงด้านหน้าของภาพ และแมวและสิงห์โตในเงาด้านขวาของภาพสัญลักษณ์ สัญลักษณ์. เมสสินาใชัสัญลักษณ์หลายอย่างทั้งภาพเขียน หนังสือรอบตัวนักบุญเป็นการแปลพระคัมภีร์ไบเบิลมาเป็นภาษาละติน สิงห์โตในเงามาจากตำนานที่ว่านักบุญเจอโรมดึงหนามจากอุ้งตีนของสิงห์โต เพื่อเป็นการตอบแทนบุญคุณสิงห์โตก็ติดตามนักบุญไปทุกหนทุกแห่งเหมือนกับเป็นแมว ไก่ฟ้าและนกยูงไม่มีความสำคัญในตำนานชีวิตแต่โดยทั่วไปแล้วนกยูงเป็นสัญลักษณ์ของความเป็นอมตะ และไก่ฟ้าเป็นสัญลักษณ์ของสัตย์ของพระเยซู</doc>
