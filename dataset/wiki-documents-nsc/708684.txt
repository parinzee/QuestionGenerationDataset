<doc id="708684" url="https://th.wikipedia.org/wiki?curid=708684" title="พระเจ้าแท่นคำ">พระเจ้าแท่นคำ พระเจ้าแท่นคำหรือพระยาสุวรรณบัลลังก์ ทรงเป็นพระราชโอรสของพระเจ้าไชยจักรพรรดิแผ่นแผ้ว ประสูติเมื่อ พ.ศ. 1988 ขึ้นครองราชย์ต่อจากพระราชบิดาในพ.ศ. 2023 หลังจากที่ได้นำทัพจากเมืองด่านซ้ายขึ้นมาตีกองทัพเวียดนามที่มาล้อมหลวงพระบาง เมื่อครองราชย์ได้ 1 ปี พระราชบิดาสวรรคตใน พ.ศ. 2024 ตลอดรัชกาลของพระองค์ บ้านเมืองสงบสุขไม่มีเหตุการณ์ร้ายแรงอันใด ไม่มีศึกสงคราม เสด็จสวรรคตเมื่อ พ.ศ. 2029 พระอนุชาคือพระยาหล้าแสนไทไตรภูวนาถได้ขึ้นครองราชย์แทน</doc>
