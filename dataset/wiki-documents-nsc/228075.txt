<doc id="228075" url="https://th.wikipedia.org/wiki?curid=228075" title="โกโกริโกะ เกมกึ๋ยส์">โกโกริโกะ เกมกึ๋ยส์ โกโกริโกะ เกมกึ๋ยส์ () เป็นรายการเกมโชว์กึ่งวาไรตี้จากทีวีอาซาฮีของญี่ปุ่นที่จะให้เหล่าคนดังในวงการบันเทิงของญี่ปุ่นได้ทำภารกิจสร้างตำนานแปลกๆที่ไม่เคยมีใครทำ ออกอากาศครั้งแรกเมื่อวันที่ 5 ตุลาคม พ.ศ.2541 จนถึงปัจจุบันรูปแบบการแข่งขันการอยู่บนเกาะร้างโดยไม่มีเงิน รูปแบบการแข่งขัน. การอยู่บนเกาะร้างโดยไม่มีเงิน. มาซารุ ฮามากุจิ และ ชินยะ อารีโนะ จากคู่หูตลกโยอิโคะ (รวมทั้งไก่ชากุเระ) จะต้องใช้ชีวิตอยู่กลางเกาะร้างที่ไร้ซึ่งผู้คน อาคารบ้านเรือน และสิ่งอำนวยความสะดวก มีอุปกรณ์ติดตัวมาได้ ได้แก่ หม้อ กระทะ เครื่องปรุงอาหาร และเครื่องมือช่างต่างๆ โดยจะต้องหาวัตถุดิบ (เนื้อสัตว์ ปลา ผัก ผลไม้ป่า) มาประกอบอาหารเอง รวมทั้งในบางครั้งรายการจะกำหนดให้มีการสำรวจเกาะด้วย โดยปกติแล้ว ฮามากุจิ จะมีหน้าที่หาสัตว์ทะเลมาประกอบอาหาร เนื่องจากมีความชำนาญในการใช้ฉมวกสามง่ามเป็นเครื่องมือในการจับปลาเป็นพิเศษ รวมทั้งการสำรวจสภาพแวดล้อมรอบๆเกาะ และอาริโนะ จะมีหน้าที่ผลิตเครื่องใช้สอย เช่น โต๊ะ เก้าอี้ เตาย่าง สร้างที่พักอาศัย หาฟืนก่อไฟ และนำสัตว์ทะเลที่ฮามากุจิจับได้มาประกอบอาหารอีกด้วยกินอยู่อย่างประหยัดด้วยเงิน 10,000 เยนเป็นเวลา 1 เดือน กินอยู่อย่างประหยัดด้วยเงิน 10,000 เยนเป็นเวลา 1 เดือน. ผู้เข้าแข่งขันจะได้รับเงินสดจำนวน 10,000 เยน เมื่อเริ่มต้นการแข่งขัน และจะต้องใช้เงินจำนวนนี้ในการซื้อของอุปโภค บริโภค ค่าน้ำ ค่าไฟฟ้า และค่าใช้จ่ายอื่นๆ เพิ่มเติม โดยจะต้องใช้ในวงเงิน 10,000 เยน ถ้าใช้เกินวงเงินจะถูกปรับแพ้ทันที โดยแต่ละการแข่งขันจะมีรูปแบบแตกต่างกันดังนี้- 1.การแข่งขันกินอยู่อย่างประหยัด 1 เดือน 10,000 เยน - จะมีผู้เข้าแข่งขัน 2 คนแข่งขันกัน ผู้เข้าแข่งขันที่มีเงินเหลือมากที่สุดหลังหักค่าเช่าห้องออกแล้วจะถือเป็นผู้ชนะ - 2.การแข่งขันกินอยู่อย่างประหยัด 1 เดือน 10,000 เยน เพื่อชิงความเป็นเจ้าแห่งความประหยัด - จะมีผู้เข้าแข่งขัน 4 คน และผู้เข้าแข่งขันที่มีเงินเหลือน้อยที่สุดในวันที่ 20 จะถูกขับออกจากการแข่งขันทันที ในวันสุดท้าย (วันที่ 30) ผู้ใดมีเงินเหลือมากที่สุดเมื่อหักค่าเช่าห้องออกแล้วจะเป็นผู้ชนะ - 3.การกินอยู่อย่างประหยัดแบบชีวิตคู่หนุ่มสาว - จะมีคู่หนุ่มสาว 1 คู่มาใช้ชีวิตร่วมกันเป็นเวลา 1 เดือน โดยจะต้องใช้ห้องร่วมกัน รวมทั้งค่าใช้จ่ายต่างๆ ก็รวมกัน ถ้าคู่หนุ่มสาวสามารถอยู่ได้ด้วยเงิน 10,000 เยนได้ตามระยเวลาที่กำหนดโดยเงินไม่หมดก่อนถือว่าทำภารกิจสำเร็จ - 4.การแข่งขันกินอยู่อย่างประหยัดของคู่หู - ลักษณะการแข่งขันคล้ายกับข้อ 1 แต่จะมีผู้เข้าแข่งขันเป็นทีม ทีมละ 2 คน โดยจะได้เงินสดทีมละ 20,000 เยน - 5.การแข่งขันกินอยู่อย่างประหยัดของคู่สามีภรรยา - ลักษณะการแข่งขันคล้ายกับ ข้อ 4 แต่ทีมเข้าแข่งขันจะเป็นสามี ภรรยา และแต่ละทีมจะอยู่คนละจังหวัดกันกินให้หมด กินให้หมด. เป็นการให้ผู้เข้าร่วมรายการรับประทานวัตถุดิบ/อาหารที่ทางรายการกำหนดให้หมด และห้ามรับประทานอย่างอื่นนอกจากเครื่องดื่มต่างๆ โดยจะมีรูปแบบแตกต่างกันดังนี้- 1.กินปลาทูน่าให้หมด - ผู้เข้าร่วมรายการ 2 คนจะต้องรับประทานอาหารที่มีปลามากูโร่ (ปลาทูน่า) ที่มีขนาดใหญ่ทั้งตัว เป็นส่วนประกอบหลัก โดยจะมีพ่อครัวประกอบอาหารที่ให้เมื่อต้องการ และสามารถเลือกชนิดของอาหารได้ ถ้ารับประทานปลาหมดทั้งตัวแล้ว จะถือว่าการแข่งขันสิ้นสุด - 2.กินกระเทียม - ผู้เข้าร่วมรายการ 2 คนจะต้องรับประทานอาหารที่มีกระเทียมชนิดต่างๆ เป็นส่วนประกอบหลัก โดยจะมีพ่อครัวประกอบอาหารให้เมื่อต้องการ แต่เมนูอาหารจะต้องเลือกจากตู้ไขไข่ในห้อง เมื่อแคปซูลเมนูหมดถือว่าการแข่งขันสิ้นสุด - 3.100 อันดับเค้กที่นิยมมากที่สุดในญี่ปุ่น - ผู้เข้าร่วมรายการ 2 คนจะต้องรับประทานเค้กเป็นอาหาร โดยจะต้องรับประทานเค้กตามลำดับที่ถูกโหวตจัดอันดับทางเว็บไซต์ของรายการ ถ้าผู้เข้าร่วมรายการรับประทานเค้กหมดครบ 100 อันดับถือว่าการแข่งขันเป็นอันสิ้นสุด - 4.100 อันดับของหวานที่นิยมมากที่สุดในญี่ปุ่น - ลักษณะการแข่งขันคล้ายกับ ข้อ 3 แต่เปลี่ยนจากเค้กเป็นของหวานทุกชนิดที่ถูกโหวตจัดอันดับทางเว็บไซต์ของรายการ - 5.กินอาหารในร้านเนื้อย่างทุกอย่าง - ผู้เข้าร่วมรายการ 3 คนจะต้องรับประทานอาหารตามลำดับในรายการอาหารทุกอย่าง จนกว่าจะครบทุกเมนู (ไม่เว้นแม้กระทั่ง ผักสด หรือ ข้าวเปล่าขนาดต่างๆ) - 6.กินเจลาตินผัก - ผู้เข้าร่วมรายการที่เป็นผู้หญิง 3 คน (กลุ่มโมริซังจู) ซึ่งมีน้ำหนักตัวมาก จะต้องรับประทานอาหารที่มีเจลาตินผักเป็นส่วนประกอบตามเวลาที่กำหนดให้ แต่สามารถเลือกวัตถุดิบหลักได้ โดยก่อนและหลังการแข่งขันจะมีการชั่งน้ำหนักเพื่อเปรียบเทียบก่อน-หลังการบริโภคเจลาตินผัก ว่ามีน้ำหนักลดมาก/น้อยเพียงใด - 7.กินซูชิ - ผู้เข้าร่วมรายการ 2 คนจะต้องรับประทานซูชิให้ครบทั้ง 110 จาน โดยจะเพิ่มขนาดของคำตามราคาที่กำหนด ตั้งแต่ 105 เยน จนถึง 1,000 เยน!</doc>
