<doc id="474400" url="https://th.wikipedia.org/wiki?curid=474400" title="พีซเมคเกอร์ หยุดนิวเคลียร์มหาภัยถล่มโลก">พีซเมคเกอร์ หยุดนิวเคลียร์มหาภัยถล่มโลก สำหรับวงดนตรีสัญชาติไทย ดูที่ พีซเมคเกอร์ สำหรับความหมายอื่น ดูที่ ระเบิดนิวเคลียร์ พีซเมคเกอร์ หยุดนิวเคลียร์มหาภัยถล่มโลก () ภาพยนตร์โลดโผนสัญชาติอเมริกัน ในปี ค.ศ. 1997เนื้อเรื่อง เนื้อเรื่อง. ทั่วทั้งโลกต้องตื่นตะลึงอย่างฉับพลันเมื่อรถไฟบรรทุกหัวรบนิวเคลียร์ของรัสเซียที่ถูกระบุให้ทำลายทิ้งตามข้อตกลงปลดอาวุธนิวเคลียร์ระหว่างชาติ เกิดอุบัติเหตุชนกับรถไฟบรรทุกผู้โดยสารทำให้หัวรบนิวเคลียร์กว่า 75 ตันเกิดระเบิดทันที และส่วนหนึ่งสูญหายไปในช่วงเกิดชุลมุน เป็นเหตุให้ ดร.จูเลีย เคลลี่ นักวิทยาศาสตร์ฟิสิกส์นิวเคลียร์สาวในฐานะหัวหน้ากลุ่มต่อต้านนิวเคลียร์ประจำทำเนียบขาวต้องเข้ามาปฏิบัติภารกิจพิเศษเพื่อสืบหาตัวผู้ร้าย โดยต้องร่วมมือกับ พันเอก ทอม เดโว หนึ่งในผู้บัญชาการของหน่วยปฏิบัติการพิเศษแห่งกองทัพสหรัฐ ผู้ที่มักจะมีแนวความคิดและจริยธรรมขัดแย้งกับ ดร.จูเลียเสมอ แต่ไม่ว่ายากเย็นเพียงใดทั้งสองต้องร่วมมือกันทำทุกอย่าง ก่อนที่ความหายนะจะแผ่ไปทั่วทุกมุมโลกนักแสดงนักแสดง. - นิโคล คิดแมน...ดร.จูเลีย เคลลี่ - จอร์จ คลูนีย์...พันเอก ทอม เดโว - อาร์มิน มุลเลอร์-สตาห์ล...ดิมิทรี เวอร์ติคอฟฟ์เบื้องหลัง เบื้องหลัง. The Peacemaker เป็นภาพยนตร์เรื่องแรกจากการผลิตของ ดรีมเวิร์กส บริษัทผลิตภาพยนตร์ของฮอลลีวู้ด ที่เพิ่งก่อตั้งขึ้นมาก่อนหน้านั้นไม่นาน โดย สตีเวน สปีลเบิร์ก, เจฟฟรีย์ แคตเซนเบิร์ก และเดวิด เกฟเฟน สำหรับในเรื่องนี้ ผู้กำกับภาพยนตร์ คือ มิมิ ลีเดอร์ ผู้กำกับฯหญิงเจ้าของรางวัลเอ็มมี่จากซีรีส์ชุด ER ที่ประสบความสำเร็จอย่างมาก และได้ จอร์จ คลูนีย์ นักแสดงหนุ่มชาวอเมริกันที่เคยร่วมงานกับลีเดอร์มาก่อนใน ER มารับบทนำ คู่กับ นิโคล คิดแมน นางเอกชาวออสเตรเลีย ภาพยนตร์ถ่ายทำในหลายสถานที่ ทั้ง มาซิโดเนีย, นิวยอร์ก, ฟิลาเดลเฟีย, บราติสลาวา และเวียนนา ดนตรีประกอบประพันธ์ โดย ฮานส์ ซิมเมอร์ นักประพันธ์เพลงชาวเยอรมันที่มีผลงานระดับโลกมาก่อนหน้านั้น หลายเรื่อง อัลบั้มดนตรีประกอบจัดจำหน่าย โดย ยูนิเวอร์แซลมิวสิก</doc>
