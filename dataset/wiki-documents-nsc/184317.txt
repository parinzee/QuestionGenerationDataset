<doc id="184317" url="https://th.wikipedia.org/wiki?curid=184317" title="เจ้าจอมมารดาสังวาลย์ ในรัชกาลที่ 4">เจ้าจอมมารดาสังวาลย์ ในรัชกาลที่ 4 เจ้าจอมมารดาสังวาลย์ (บางแห่งสะกดว่า สังวาล) (สกุลเดิม: ณ ราชสีมา; เกิด: พ.ศ. 2381 - ถึงแก่อนิจกรรม: 8 กันยายน พ.ศ. 2456) เป็นพระสนมโทในพระบาทสมเด็จพระจอมเกล้าเจ้าอยู่หัว เกิดเมื่อวันอังคาร เดือน 3 แรม 2 ค่ำ ปีกุน พ.ศ. 2381 เป็นธิดาของนายศัลวิไชย (ทองคำ ณ ราชสีมา) กับนางน้อย ศัลยวิชัย (สกุลเดิม: ปาณิกบุตร) เมื่อพระบาทสมเด็จพระจอมเกล้าเจ้าอยู่หัวเสด็จเถลิงถวัลยราชสมบัติ ท่านป้าของท่านซึ่งก็คือธิดาของเจ้าพระยานครราชสีมา (ทองอิน ณ ราชสีมา) จึงนำท่านมาถวายตัวเข้ารับราชการฝ่ายใน โดยพระบาทสมเด็จพระจอมเกล้าเจ้าอยู่หัวเรียกท่านว่า "หนูสังวาลย์" มีพระราชโอรสและพระราชธิดารวม 4 พระองค์ คือ- พระเจ้าบรมวงศ์เธอ พระองค์เจ้าทองกองก้อนใหญ่ กรมหลวงประจักษ์ศิลปาคม - พระเจ้าบรมวงศ์เธอ พระองค์เจ้าทองแถมถวัลยวงศ์ กรมหลวงสรรพสาตรศุภกิจ - พระเจ้าบรมวงศ์เธอ พระองค์เจ้าเจริญรุ่งราษี - พระเจ้าบรมวงศ์เธอ พระองค์เจ้ากาญจนากร เจ้าจอมมารดาสังวาลย์ มีอาการป่วยเป็นโรคบิด ถึงแก่อนิจกรรมเมื่อวันที่ 8 กันยายน พ.ศ. 2456 อายุ 75 ปีเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้นทุติยจุลจอมเกล้า - เหรียญรัตนาภรณ์ รัชกาลที่ 4 ชั้นที่ 2 (ม.ป.ร.2)</doc>
