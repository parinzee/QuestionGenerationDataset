<doc id="224862" url="https://th.wikipedia.org/wiki?curid=224862" title="ลิงคอล์น, ลิงคอล์นเชอร์">ลิงคอล์น, ลิงคอล์นเชอร์ ลิงคอล์น (ภาษาอังกฤษ: Lincoln) เป็นนครและเมืองหลวงของมณฑลลิงคอล์นเชอร์ในภาคการปกครองมิดแลนด์สตะวันออกของอังกฤษ ลิงคอล์นมีเนื้อที่ทั้งหมด 35.69 ตารางกิโลเมตร จากการสำรวจสำมโนประขากรในปี ค.ศ. 2007 ลิงคอล์นมีประชากรทั้งหมดประมาณ 87,800 คน โดยมีความหนาแน่นถัวเฉลี่ยเป็นจำนวน 2,460 คนต่อหนึ่งตารางกิโลเมตร เมื่อรวมปริมณฑลแล้วลิงคอล์นก็มีประชากรด้วยกันทั้งหมด 250,000 คน ลิงคอล์นมีเมืองพี่น้องหลายเมืองที่ได้แก่: พอร์ตลิงคอล์นในออสเตรเลีย; Radomsko ในโปแลนด์;Tangshan ในประเทศจีน; และน็อยชตัทอันเดอร์ไวน์สตราสเซอร์ในเยอรมนีประวัติ ประวัติ. ประวัติแรกสุดของลิงคอล์นมาจากการพบหลักฐานการตั้งถิ่นฐานของชนสมัยเหล็กของบ้านกลมที่พบในปี ค.ศ. 1972 ที่มีอายุมาตั้งแต่ราวศตวรรษที่ 1 ก่อนคริสต์ศักราช บ้านเหล่านี้ตั้งอยู่ในบ่อลึกที่ปัจจุบันเรียกว่าเบรย์ฟอร์ดพูล ในแม่น้ำวิทแธม (River Witham) ที่ฐานของเนินใหญ่ที่ต่อมาเป็นที่ก่อสร้างมหาวิหารลิงคอล์นและปราสาทลิงคอล์นโดยชาวนอร์มัน ที่มาของคำว่าลิงคอล์นอาจจะมาจากคำที่มาจากภาษาไบรธอนิค (Brythonic language) ว่า “Lindon” ที่แปลว่าบ่อหรือสระ ที่คงจะหมายถึงเบรย์ฟอร์ดพูล แต่ไม่อาจจะทราบถึงขนาดของถิ่นฐานที่ตั้งเดิมที่แท้จริงได้ เพราะหลักฐานของผู้ตั้งหลักแหล่งเดิมฝังลึกอยู่ภายใต้หลักฐานของผู้ตั้งถิ่นฐานชาวโรมัน, ของยุคกลางต่อมา และของผู้พำนักอาศัยอยู่ในปัจจุบันด้วย</doc>
