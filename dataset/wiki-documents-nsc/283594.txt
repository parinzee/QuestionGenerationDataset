<doc id="283594" url="https://th.wikipedia.org/wiki?curid=283594" title="กรมการพัฒนาชุมชน">กรมการพัฒนาชุมชน กรมการพัฒนาชุมชน เป็นหน่วยงานระดับกรม สังกัดกระทรวงมหาดไทย เป็นหน่วยงานที่ดำเนินการส่งเสริมกระบวนการเรียนรู้ และการมี ส่วนร่วมของประชาชน ส่งเสริมและพัฒนาเศรษฐกิจชุมชนฐานรากให้มีความมั่นคงและมีเสถียรภาพโดยสนับสนุนให้มีการจัดทำและใช้ประโยชน์จากข้อมูลสารสนเทศ ศึกษา วิเคราะห์ วิจัย จัดทำยุทธศาสตร์ชุมชน ตลอดจนการฝึกอบรมและพัฒนาบุคลากรที่เกี่ยวข้องในการพั ฒนาชุมชน เพื่อให้เป็นชุมชนเข้มแข็งอย่างยั่งยืนประวัติ ประวัติ. กรมการพัฒนาชุมชน เดิมมีฐานะเป็นส่วนพัฒนาการท้องถิ่น สังกัดกรมมหาดไทย และได้รับการยกฐานะเป็นกรม เมื่อวันที่ 1 ตุลาคม พ.ศ. 2505 ตามพระราชบัญญัติปรับปรุงกระทรวง ทบวง กรม (ฉบับที่ 10) พ.ศ. 2505 กระทรวงมหาดไทย ได้ให้ความสำคัญของการบริหารงานระหว่างกรมการปกครอง (กรมมหาดไทยเดิม) กับกรมการพัฒนาชุมชน โดยให้ข้าราชการของทั้งสองกรม สามารถโอนย้าย สับเปลี่ยนกันได้ และมีหลักการสับเปลี่ยนหมุนเวียน ยืมตัวกันได้ระหว่างกรมการปกครอง กรมการพัฒนาชุมชน สำนักงานรัฐมนตรี และสำนักงานปลัดกระทรวงมหาดไทย ทำให้สามารถสอบเลื่อนระดับร่วมกันได้อำนาจและหน้าที่อำนาจและหน้าที่. 1. กำหนดนโยบาย ยุทธศาสตร์ มาตรการ และแนวทางในการพัฒนาชุมชนระดับชาติ 2. จัดทำและพัฒนาระบบมาตรฐานการพัฒนาชุมชน 3. พัฒนาระบบและกลไกในการส่งเสริมกระบวนการเรียนรู้ การจัดการความรู้ การอาชีพ การออม และการบริหารจัดการเงินทุนของชุมชน 4. สนับสนุนและพัฒนาระบบข้อมูลสารสนเทศชุมชน ส่งเสริมการใช้ประโยชน์และการ ให้บริการข้อมูลสารสนเทศชุมชน 5. ศึกษา วิเคราะห์ วิจัย พัฒนา และสร้างองค์ความรู้เพื่อใช้ในงานพัฒนาชุมชน และการจัดทำยุทธศาสตร์ชุมชน 6. ฝึกอบรมและพัฒนาข้าราชการ เจ้าหน้าที่ที่เกี่ยวข้อง ผู้นำชุมชน องค์การชุมชน และ เครือข่ายองค์การชุมชนให้มีความรู้ ทักษะ ทัศนคติ และสมรรถนะในการทำงาน รวมทั้งให้ความ ร่วมมือทาง วิชาการด้านการพัฒนาชุมชนแก่หน่วยงานทั้งในประเทศและต่างประเทศ 7. ปฏิบัติการอื่นใดตามที่กฎหมายกำหนดให้เป็นอำนาจหน้าที่ของกรม หรือตามที่กระทรวง หรือคณะรัฐมนตรีมอบหมายวิสัยทัศน์กรมการพัฒนาชุมชน วิสัยทัศน์กรมการพัฒนาชุมชน. วิสัยทัศน์กรมการพัฒนาชุมชน พ.ศ. 2560 - 2564 “เศรษฐกิจฐานรากมั่นคงและชุมชนพึ่งตนเองได้ ภายในปี 2564"หน่วยงานในสังกัด หน่วยงานในสังกัด. กรมการพัฒนาชุมชน ได้แบ่งส่วนราชการในสังกัดตามกฎกระทรวง พ.ศ. 2552 ดังนี้ราชการบริหารส่วนกลางราชการบริหารส่วนกลาง. 1. สำนักตรวจราชการ 2. สำนักงานเลขานุการกรม 3. กองการเจ้าหน้าที่ 4. กองคลัง 5. กองแผนงาน 6. ศูนย์สารสนเทศเพื่อการพัฒนาชุมชน 7. สถาบันการพัฒนาชุมชน 8. สำนักพัฒนาทุนและองค์กรการเงินชุมชน 9. สำนักส่งเสริมภูมิปัญญาท้องถิ่นและวิสาหกิจชุมชน 10. สำนักเสริมสร้างความเข้มแข็งชุมชน 11. กองทุนพัฒนาบทบาทสตรี 12. กลุ่มงานคุ้มครองจริยธรรม 13. กลุ่มพัฒนาระบบบริหาร 14. กลุ่มตรวจสอบภายใน 15. กองประชาสัมพันธ์ราชการส่วนภูมิภาคราชการส่วนภูมิภาค. - สำนักงานพัฒนาชุมชนจังหวัด มีพัฒนาการจังหวัด (อำนวยการระดับสูง-ระดับต้น) เป็นหัวหน้าหน่วยงาน โดยแบ่งส่วนราชการออกเป็น 4 กลุ่มงาน ได้แก่- ฝ่ายอำนวยการ (วิชาการระดับชำนาญการ) เป็นหัวหน้าฝ่าย - กลุ่มงานยุทธศาสตร์การพัฒนาชุมชน (วิชาการระดับชำนาญการพิเศษ) เป็นหัวหน้ากลุ่ม - กลุ่มงานสารสนเทศการพัฒนาชุมชน (วิชาการระดับชำนาญการพิเศษ) เป็นหัวหน้ากลุ่ม - กลุ่มงานส่งเสริมการพัฒนาชุมชน (วิชาการระดับชำนาญการพิเศษ) เป็นหัวหน้ากลุ่ม - สำนักงานพัฒนาชุมชนอำเภอ มีพัฒนาการอำเภอ (วิชาการระดับชำนาญการพิเศษ-ชำนาญการ) เป็นหัวหน้าหน่วยงาน</doc>
