<doc id="76710" url="https://th.wikipedia.org/wiki?curid=76710" title="โฮะซุมิ ฮะเซะงะวะ">โฮะซุมิ ฮะเซะงะวะ โฮะซุมิ ฮะเซะงะวะ () อดีตนักมวยระดับแชมเปียนโลกชาวญี่ปุ่น เกิดเมื่อวันที่ 16 ธันวาคม พ.ศ. 2523 ที่เมืองนิชิวะกิ จังหวัดเฮียวโงะ ประเทศญี่ปุ่นประวัติ ประวัติ. โฮะซุมิ ฮะเซะงะวะได้ขึ้นชิงแชมป์โลกในรุ่นแบนตั้มเวท สภามวยโลก (WBC) กับ วีระพล นครหลวงโปรโมชั่น ในปี พ.ศ. 2548 และเป็นฝ่ายชนะคะแนนไปอย่างสูสี จากนั้นจึงป้องกันตำแหน่งกับ เจอราโด มาร์ติเนซ นักมวยชาวเม็กซิกัน เป็นฝ่ายชนะน็อกไปในยกที่ 7 จากนั้นจึงให้วีระพลล้างตาอีกครั้ง ในปี พ.ศ. 2549 และเป็นฝ่ายชนะน็อกย้ำแค้นวีระพลไปได้อีกครั้งในยกที่ 9 โฮะซุมิ ฮะเซะงะวะ เป็นนักมวยหนุ่ม สภาพร่างกายแข็งแกร่ง มีช่วงชกยาว หมักหนักโดยเฉพาะอย่างยิ่งหมัดซ้าย ซึ่งฮะเซะงะวะสามารถป้องกันตำแหน่งเอาไว้ได้ทั้งหมด 9 ครั้ง ก่อนที่จะเสียแชมป์ไปด้วยการแพ้ทีเคโอ ให้กับ เฟอร์นันโด มอนเทียล นักมวยชาวเม็กซิกัน ซึ่งเป็นแชมป์โลกในรุ่นเดียวกันนี้ของ WBO ไปในยกที่ 4 เมื่อวันที่ 30 เมษายน พ.ศ. 2553 จากนั้น ฮะเซะงะวะจึงได้เลื่อนรุ่นขึ้นไปชกในรุ่นเฟเธอร์เวท และสามารถเอาชนะ ฮวน คาร์ลอส เบอร์กอส นักมวยชาวเม็กซิกันไปได้ ทำให้กลายเป็นแชมป์โลกในรุ่นนี้ของสภามวยโลกไปด้วยการเอาชนะคะแนน แต่เมื่อขึ้นชกป้องกันตำแหน่งครั้งแรกกับ จอห์นนี่ กอนซาเลซ ก็เป็นฝ่ายแพ้น็อกไปในยกที่ 4 ต่อมาในปี พ.ศ. 2557 ได้ลดรุ่นมาชิงแชมป์โลกในรุ่นซูเปอร์แบนตั้มเวต สหพันธ์มวยนานาชาติ (IBF) ก็เป็นฝ่ายแพ้ทีเคโอ กิโก มาร์ติเนซ แชมป์โลกชาวสเปนที่โอะซะกะไปในยกที่ 7 ฮะเซะงะวะได้แชมป์โลกในรุ่นซูเปอร์แบนตั้มเวต WBC เมื่อวันที่ 16 กันยายน พ.ศ. 2559 จากการเอาชนะอาร์ทีดีในยกที่ 9 หลังจากฮูโก รุยซ์ เจ้าของตำแหน่งชาวเม็กซิกันไม่ยอมออกจากมุม ทำให้เป็นแชมป์โลกไปเป็นรุ่นที่ 3 ต่อมาในปลายปีเดียวกัน ฮะเซะงะวะได้ประกาศแขวนนวม โดยให้เหตุผลว่าเต็มอิ่มกับการชกมวย กอรปกับร่างกายก็ไม่แข็งแกร่งเหมือนเดิมเกียรติประวัติเกียรติประวัติ. - แชมป์ OPBF รุ่นแบนตัมเวท- ชิง 18 พฤษภาคม 2546 ชนะคะแนน เจส มาคา ที่ ญี่ปุ่น - ป้องกันแชมป์ครั้งที่ 1, 20 กรกฎาคม 2546 ชนะคะแนน ซานูโอะ อูโนะ ที่ ญี่ปุ่น - ป้องกันแชมป์ครั้งที่ 2, 9 พฤศจิกายน 2546 ชนะน็อค อัลวิน เฟลิซิดา ยก 10 ที่ ญี่ปุ่น - ป้องกันแชมป์ครั้งที่ 3, 23 พฤษภาคม 2547 ชนะคะแนน นรสิงห์ เกียรติประสานชัย ที่ ญี่ปุ่น - สละแชมป์ - แชมป์โลกรุ่นแบนตัมเวท WBC (2548-2553)- ชิง 16 เมษายน 2548 ชนะคะแนน วีระพล นครหลวงโปรโมชั่น ที่ ญี่ปุ่น - ป้องกันแชมป์ครั้งที่ 1, 25 กันยายน 2548 ชนะน็อค เกราโด มาร์ติเนซ ยก 7 ที่ ญี่ปุ่น - ป้องกันแชมป์ครั้งที่ 2, 25 มีนาคม 2549 ชนะน็อค วีระพล นครหลวงโปรโมชั่น ยก 9 ที่ ญี่ปุ่น - ป้องกันแชมป์ครั้งที่ 3, 13 พฤศจิกายน 2549 ชนะคะแนน เจนาโร การ์เซีย ที่ ญี่ปุ่น - ป้องกันแชมป์ครั้งที่ 4, 3 พฤษภาคม 2550 ชนะคะแนน ซิมปิเว เวตเวกา ที่ ญี่ปุ่น - ป้องกันแชมป์ครั้งที่ 5, 10 มกราคม 2551 ชนะคะแนน ซิโมเน มาลูดรอตตู ที่ ญี่ปุ่น - ป้องกันแชมป์ครั้งที่ 6, 12 มิถุนายน 2551 ชนะน็อค คริสเตียน ฟากซิโอ ยก 2 ที่ ญี่ปุ่น - ป้องกันแชมป์ครั้งที่ 7, 16 ตุลาคม 2551 ชนะน็อค อเลฮานโดร วัลเดซ ยก 2 ที่ ญี่ปุ่น - ป้องกันแชมป์ครั้งที่ 8, 12 มีนาคม 2552 ชนะน็อค วูซี่ มาลิงกา ยก 1 ที่ ญี่ปุ่น - ป้องกันแชมป์ครั้งที่ 9, 14 กรกฎาคม 2552 ชนะน็อค เนสเตอร์ โรชา ยก 1ที่ ญี่ปุ่น - ป้องกันแชมป์ครั้งที่ 10, 30 เมษายน 2553 แพ้น็อค เฟอร์นันโด มอนเทียล ยก 4 ที่ ญี่ปุ่น - แชมป์โลกรุ่นเฟเธอร์เวท WBC (2553-2554)- ชิง 26 พฤศจิกายน 2553 ชนะคะแนน ฮวน คาร์ลอส เบอร์กอส ที่ ญี่ปุ่น - ป้องกันแชมป์ครั้งที่ 1, 8 เมษายน 2554 แพ้น็อค จอห์นนี่ กอนซาเลซ ยกที่ 4 ที่ ญี่ปุ่น - แชมป์โลกรุ่นซูเปอร์เฟเธอร์เวท WBC (2559)- ชิง 16 กันยายน 2559 ชนะอาร์ทีดี ฮูโก รุยซ์ ยกที่ 9 ที่โอซะกะ ญี่ปุ่น - ชิงแชมป์ต่อไปนี้แต่ไม่ประสบความสำเร็จ- แชมป์โลกรุ่นซูเปอร์แบนตั้มเวท IBF, ชิง 23 เมษายน 2557 แพ้ทีเคโอ กิโก มาร์ติเนซ ยกที่ 7 ที่ ญี่ปุ่น</doc>
