<doc id="115662" url="https://th.wikipedia.org/wiki?curid=115662" title="คินดะอิจิ โคสุเกะ">คินดะอิจิ โคสุเกะ คินดะอิจิ โคสุเกะ (金田一 耕助) เป็นตัวละครในนวนิยายแนวสืบสวนสอบสวน เรื่อง คินดะอิจิยอดนักสืบ เป็นนักสืบเอกชนในสมัยหลังสงครามโลกครั้งที่สองที่โด่งดังที่สุดคนหนึ่งในญี่ปุ่น เนื่องจากความสามารถในการแก้ไขปัญหาคดีความของเขาส่วนมากมาจากความรู้ ไหวพริบ โชค และลางสังหรณ์ โดยเฉพาะการสืบสวนส่วนมาก คินดะอิจิจะเข้าไปเกี่ยวข้องกับประวัติ หรือประเพณีโบราณซึ่งแฝงไว้ด้วยกลิ่นไอของความน่ากลัว ความสยดสยอง คำสาปแช่ง การกดขี่เพศหญิง และความโศกเศร้ารันทดของฆาตกรซึ่งคินดะอิจิจะต้องแก้ปมซึ่งฆาตกรผูกเอาไว้ใจจิตใจก่อนที่จะไขคดีทุกครั้งไป คินดะอิจิ โคสุเกะ เป็นชายรูปร่างปานกลาง ปกติจะสวมกางเกงฮากามะยับยู้ยี่ และแต่งกายตามแบบฉบับของคนโสดที่ไม่ค่อยดูแลตัวเอง บนหัวของเขาจะมีรังนกกระจอกสีดำที่จะถูกเกาอยู่เสมอเมื่อคินดะอิจิ โคสุเกะรู้สึกเขินอาย</doc>
