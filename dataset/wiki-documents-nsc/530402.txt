<doc id="530402" url="https://th.wikipedia.org/wiki?curid=530402" title="พระตำหนักหนองประจักษ์">พระตำหนักหนองประจักษ์ พระตำหนักหนองประจักษ์ ตั้งอยู่บริเวณด้านข้างสวนสาธารณะหนองประจักษ์ศิลปาคม บริเวณศาลเทพารักษ์ ถนนเพาะนิยม ตำบลหมากแข้ง อำเภอเมืองอุดรธานี จังหวัดอุดรธานีประวัติ ประวัติ. พระตำหนักหนองประจักษ์ สร้างขึ้นในสมัยพระบาทสมเด็จพระจุลจอมเกล้าเจ้าอยู่หัวเพื่อเป็นที่ประทับของพระเจ้าบรมวงศ์เธอ พระองค์เจ้าทองกองก้อนใหญ่ กรมหลวงประจักษ์ศิลปาคม เมื่อครั้งที่พระองค์มาทรงงานที่มณฑลอุดรธานี พระเจ้าบรมวงศ์เธอ พระองค์เจ้าทองก้อนใหญ่ กรมหลวงประจักษ์ศิลปาคมเสด็จมาประทับ ณ พระตำหนักแห่งนี้บางโอกาสเมื่อเสด็จมา ณ มณฑลอุดร หลังจากที่พระองค์สิ้นพระชนม์ก็ไม่ปรากฏว่ามีการมาประทับอีก จนถึงสมัยพระบาทสมเด็จพระปรมินทรมหาภูมิพลอดุลยเดช พระองค์ได้เสด็จมาประทับ2ครั้งคือ เมื่อตอนเสด็จไปจังหวัดหนองคาย และในปี2525 และไม่ปรากฏว่าไม่มีพระบรมวงศานุวงศ์พระองค์ใดเสด็จมาประทับอีกแต่เดิมนั้นพระตำหนักหลังนี้เคยเป็นจวนผู้ว่าราชการจังหวัดอุดรธานีมาก่อน ต่อมาเมื่อครั้งพระบาทสมเด็จพระเจ้าอยู่หัวเสด็จพระราชดำเนินมาประกอบพระราชกรณียกิจที่จังหวัดอุดรธานี ทางจังหวัดเห็นว่าพระองค์ไม่มีที่ประทับจึงได้ให้พระองค์เสด็จมาประทับ ณ พระตำหนักหลังนี้ภายในพระตำหนัก ภายในพระตำหนัก. พระตำหนักเป็นแบบ2ชั้นทาสีขาว ด้านข้างพระตำหนักมีทางรับรถอยู่ด้านซ้าย มีเฉลียงบริเวณชั้น2 ภายในประกอบด้วย- ท้องพระโรง - ห้องเสวย - ห้องพระบรรทม - ห้องรับแขก บริเวณส่วนกลางพระตำหนักเป็นที่ตั้งของเฉลียงสำหรับเสด็จออกให้เข้าเฝ้าและเป็นที่ตั้งของเสาธงในปัจจุบัน ด้านหน้าพระตำหนักมีสระน้ำอยู่และมีศาลากลางน้ำและปลูกไม้ดอกไม้ประดับนานาชนิด ด้านข้างพระตำหนักเป็นที่ตั้งของอาคารอเนกประสงค์สำหรับจัดงานต่างๆ ด้านหลังเป็นบ้านพักของผู้ดูแลพระตำหนัก บ้านพักข้าราชบริพารปัจจุบัน ปัจจุบัน. พระตำหนักหนองประจักษ์ไม่เปิดให้เข้าชม นอกจากจะเป็นวันสำคัญในบางโอกาส พระตำหนักหลังนี้อยู่ในการดูแลของทางสำนักพระราชวัง</doc>
