<doc id="290947" url="https://th.wikipedia.org/wiki?curid=290947" title="คิง (เดอะคิงออฟไฟท์เตอร์ส)">คิง (เดอะคิงออฟไฟท์เตอร์ส) คิง (; ) เป็นตัวละครหญิงจากเกมเดอะคิงออฟไฟท์เตอร์ส ปรากฏตัวครั้งแรกในเกม อาร์ทออฟไฟท์ติง ซึ่งเป็นนักมวยไทยชาวฝรั่งเศสเข้าต่อสู้เพื่อตามหาบิดาของตน นอกจากนี้ เธอยังหวนกลับมามีบทบาทสำคัญอีกครั้งใน เดอะคิงออฟไฟท์เตอร์ส XIII ด้วยเช่นกันประวัติตามท้องเรื่อง ประวัติตามท้องเรื่อง. คิง ทำงานเป็นพนักงานเสริฟในบาร์แห่งหนึ่ง เธอเป็นนักมวยไทยชาวฝรั่งเศสที่มองเผินๆแล้วคล้ายกับผู้ชายในช่วงแรก ทั้งนี้ คิงได้ออกเดินทางตามหาพ่อของตนที่หายตัวไป และได้มาสู้กับ เรียว ซากาซากิ เพื่อขับไล่ตามคำบัญชาของ มร.บิ๊ก เมื่อเธอพ่ายให้กับเรียวแล้ว เธอก็เริ่มเห็นด้วยกับเรียวและยินดีช่วยตามหาตัว ยูริ ซากาซากิ (ซึ่งเป็นน้องสาวของเรียว) ที่ถูกลักพาตัวไป แล้วจึงได้มาเป็นเพื่อนกันในภายหลัง นอกจากนี้ ในศึกเดอะคิงออฟไฟท์เตอร์สที่จัดขึ้น เธอยังได้มีโอกาสอยู่ร่วมทีมเดียวกับ ไม ชิรานุอิ กับยูริ ซากาซากิ อยู่บ่อยครั้ง ในฐานะนักสู้หญิง ทั้งนี้ เธอยังเคยอยู่ร่วมทีมเดียวกันกับสกัด กับโจ ฮิกาชิ ในเกมต่อสู้ Capcom vs. SNK 2 ในฐานะของนักมวยไทยที่ทางแคปคอมได้จัดทำขึ้น (ซึ่งมีอยู่ในการเล่นแบบสามต่อสาม ของฝ่าย CPU ในบางสเตจ) ด้วยเช่นกัน</doc>
