<doc id="310046" url="https://th.wikipedia.org/wiki?curid=310046" title="รัฐบาฮากาลิฟอร์เนียซูร์">รัฐบาฮากาลิฟอร์เนียซูร์ รัฐบาฮากาลิฟอร์เนียซูร์ () เป็น 1 ใน 31 รัฐของประเทศเม็กซิโก ก่อนที่เป็นรัฐเมื่อวันที่ 8 ตุลาคม ค.ศ. 1974 พื้นที่นี้เรียกว่าดินแดนทางตอนใต้ของรัฐบาฮากาลิฟอร์เนีย มีพื้นที่ 73,475 ตร.กม. (28,369 ตร.ไมล์) หรือ 3.57% ของพื้นที่ในประเทศเม็กซิโก ตรงบริเวณครึ่งล่างของแหลมบาฮากาลิฟอร์เนีย ตั้งอยู่ที่เส้นละติจูดที่ 28 ติดกับรัฐบาฮากาลิฟอร์เนีย ทางทิศเหนือ, ติดกับมหาสมุทรแปซิฟิกทางทิศตะวันตก และติดกับอ่าวแคลิฟอร์เนียทางทิศตะวันออก รัฐยังมีขอบเขตทางทะเลติดกับรัฐโซโนราและรัฐซีนาโลอาทางตะวันออก ตรงอ่าวแคลิฟอร์เนีย ประชากรในปี ค.ศ. 2005 มีอยู่ 512,170 คน รัฐยังเป็นแหล่งท่องเที่ยวประเภทรีสอร์ต อย่างเมืองกาโบซันลูกัส (Cabo San Lucas) และซันโฮเซเดลกาโบ (San José del Cabo) เมืองที่ใหญ่ที่สุดและยังเป็นเมืองหลวงของรัฐคือเมือง ลาปาซ เมืองพักผ่อนตากอากาศและมีจุดเด่นทางประวัติศาสตร์ ยังมีเมืองโลเรโต เมืองหลวงแรกของทั้ง 3 แคลิฟอร์เนีย (รัฐบาฮากาลิฟอร์เนียซูร์, รัฐบาฮากาลิฟอร์เนีย และรัฐแคลิฟอร์เนีย) และยังมีเมืองซันตาโรซาเลีย (Santa Rosalía) ที่มีโบสถ์เก่าแก่ ออกแบบโดยกุสตาฟ ไอเฟล</doc>
