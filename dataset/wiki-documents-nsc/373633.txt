<doc id="373633" url="https://th.wikipedia.org/wiki?curid=373633" title="อภิวัชร์ เอื้อถาวรสุข">อภิวัชร์ เอื้อถาวรสุข อภิวัชร์ เอื้อถาวรสุข (ชื่อเล่นว่า แสตมป์ (Stamp) แสตมป์ อภิวัชร์ เกิดเมื่อวันที่ 13 พฤษภาคม พ.ศ. 2525 เป็นนักร้อง นักดนตรี และนักแต่งเพลง แสตมป์ เป็นชาวกรุงเทพมหานคร สำเร็จการศึกษาระดับอุดมศึกษาจากคณะสถาปัตยกรรมศาสตร์ จุฬาลงกรณ์มหาวิทยาลัย เขาให้ความสนใจด้านดนตรีตั้งแต่วัยเยาว์ โดยเล่นคีย์บอร์ดและกีตาร์ ในระหว่างการเรียนในมหาวิทยาลัย เขาได้มีโอกาสประพันธ์เพลงประกอบละคอนถาปัดเรื่องเดชไอด้วนร่วมกับเพื่อนตั้งเป็นวงดนตรี ซึ่งเป็นละคอนปีที่มีเพลงประกอบเพราะๆมากมาย และส่งไปทางสถานีวิทยุคลื่น 104.5 (แฟตเรดิโอ) เขาจึงพลิกผันเข้าสู่วงการดนตรีนับแต่นั้น และได้ร่วมวงกล้วยไทยวงแนวนูเมทัลในตำแหน่งมือกีต้าร์ และต่อมาได้ย้ายไปอยู่วงเซเว่นธ์ซีนในฐานะนักร้องนำสังกัดค่ายเลิฟอีส และออกอัลบั้มแรกในชื่อเดียวกับวง ในปี พ.ศ. 2548 นอกจากงานด้านการร้องเพลงและเล่นดนตรีแล้ว อภิวัชร์ยังมีความสามารถในด้านการแต่งเพลงโดยแต่งเพลงให้กับนักร้องและโฆษณาหลายรายการ และมีผลงานอัลบั้มเดี่ยวอัลบั้มแรกคือ มิลเลียนเวส์ทูไรท์พาร์ต 1 ออกจำหน่ายในปี พ.ศ. 2551 และได้จัดคอนเสิร์ต แสตมป์เกรียนเดย์ ในเดือนมีนาคม พ.ศ. 2556 อีกด้วยประวัติชีวิตส่วนตัว ประวัติ. ชีวิตส่วนตัว. แสตมป์ อภิวัชร์จบการศึกษาชั้นมัธยมศึกษาจาก โรงเรียนบางกะปิ และระดับปริญญาตรีจาก คณะสถาปัตยกรรมศาสตร์ จุฬาลงกรณ์มหาวิทยาลัย เริ่มสนใจงานเพลงจากการสร้างสรรค์ผลงานเพลงประกอบละครเวทีสถาปัตย์ฯ(ละคอนถาปัด) และยังรวมตัวกับเพื่อนๆ ตั้งวงดนตรี ส่งเพลงไปที่ 104.5 Fat Radio ซึ่งเป็นจุดพลิกผันให้แสตมป์ ได้พบเจอกับพี่ๆ ในวงการเพลง และมีโอกาสนำผลงาน ออกสู่สายตาประชาชน มีผลงานอัลบั้มแรกในนามของวงกล้วยไทย แสตมป์ อภิวัชร์ สมรสกับสาวนอกวงการชื่อ นิว - จีริสุดา ศรีวัฒน์ เมื่อวัน อาทิตย์ ที่ 20 ธันวาคม พ.ศ. 2558 หลังทั้งคู่คบหาดูใจกันมานานทั้งหมด 8 ปีการทำงานในวงการเพลง การทำงานในวงการเพลง. หลังจากมีผลงานอัลบั้มเพลงแรกกับวงกล้วยไทยแล้ว นอกจากเป็นนักร้อง แสตมป์ยังเป็นนักแต่งเพลงมือทองอีกด้วย เขาเริ่มแต่งเพลงให้กับศิลปินทุกค่ายที่ขวางหน้า หนังทุกเรื่องที่ยังไม่มีเพลง โฆษณาทุกชิ้นที่เขาพอจะมีคนรู้จักร่วมทำอยู่ จนในที่สุดเขาได้รับรางวัลแรกในชีวิตคือ รางวัล สีสันอวอร์ด สาขาเพลงยอดเยี่ยม จากเพลง น้ำตา ของธงไชย แมคอินไตย์ เรื่อยมาจนถึง เพลง เงินล้าน จากวงโมเดิร์นด็อก เพลง ราตรีสวัสดิ์ ของ ฟักกลิ้งฮีโร่ เพลง ฝัน หวาน อาย จูบ จากภาพยนตร์ และที่สำคัญที่สุด เพลง ความคิด จากอัลบั้มเดี่ยวของเขา ซึ่งกลายเป็นเพลงมหาฮิตและได้รับรางวัลเพลงยอดเยี่ยมจากหลายสถาบัน จนปัจจุบันเขากวาดรางวัลไปแล้วถึง 17 รางวัล จากเกือบทุกสถาบันในประเทศ หลังจากแต่งเพลงให้คนอื่นอยู่มาเป็นเวลานาน แสตมป์ได้ร่วมมีผลงานกับค่ายเลิฟอีส โดยร้องเพลงและเล่นกีต้าร์ในอัลบั้ม ‘Black Album’ กับวง ‘เรียนเชิญผู้มีจิตศรัทธา’ ซึ่งหลังจากที่มีโอกาสได้เจอ บอย โกสิยพงษ์ แสตมป์ก็ได้ฝากฝีมือไว้ในอัลบั้ม ‘Love is Vol.1’ และร่วมงานกันเรื่อยมา จนถึงอัลบั้มที่สร้างชื่อเสียง และเป็นที่รู้จักกับอัลบั้ม ‘Rhythm & Boyd E1EVEV1H’ ในเพลง “สมมติ” และ “เธอไม่เคยเปลี่ยน” และ วง The Strangers ร้องร่วมกับ ตู่ ภพธร สุนทรญาณกิจ คัตโตะ อารมณ์ โพธิ์หาญรัตนกุล และ แชมป์ ศุภวัฒน์ พีรานนท์ หลังจากนั้นไม่นานก็ได้ออกอัลบั้มเดี่ยวเป็นของตัวเอง โดยใช้ชื่อว่า The Million Ways to Write Part I เป็นสไตล์ Acoustic – Rock และอัลบั้มที่สองชื่อ เพลงที่นานมาแล้วไม่ได้ฟัง , อัลบั้ม EP " ทุกคำที่เธอเอ่ยคือบทกวี " และได้ออกอัลบั้มล่าสุดชื่อว่า "Sci-Fi" แสตมป์ เป็นทั้งนักร้อง นักดนตรี และนักแต่งเพลงแล้ว ยังจัดรายการวิทยุรายการ 2talk ร่วมกับ คัตโตะอีกด้วย ในปี พ.ศ. 2557 ได้จัดงาน Stamp Sci-Fi Listening Party ปาร์ตี้เบิกทวาร เป็นการพูดคุยถึงมุมมองของสแตมป์ และวิธีคิดแต่ละเพลงในอัลบั้มชุดนี้ โดยงานจัดขึ้นวันที่ 29 มิถุนายน 2557 ที่ Rockademy (ซอยสุขุมวิท 26) อนึ่งงานนี้ยังฟรีอีกด้วย หลังห่างหายไปถึงสองปี สแตมป์ปล่อยซิงเกิ้ล "สักวินาที" เมื่อต้นมีนาคม 2560 ในค่ายของตัวเอง 123sumrecord รวมทั้งซิงเกิ้ลอังกฤษชุดแรกอย่าง "Don’t You Go"ผลงานเพลง ผลงานเพลง. บทความหลัก: รายชื่อผลงานเพลงของอภิวัชร์ เอื้อถาวรสุข และดูเพิ่มเติม: เซเว่นธ์ซีน- อัลบั้มภาษาไทย - Million Ways to Write Part I (2551) - เพลงที่นานมาแล้วไม่ได้ฟัง (2553) - Supermarket (2556) - Sci-Fi (2557)- อัลบั้มภาษาอังกฤษ - STH (2560)ผลงานสื่ออื่นๆการแสดงพรีเซ็นเตอร์ผลงานสื่ออื่นๆ. การแสดงพรีเซ็นเตอร์. - Toyota Prius - Lipovitan-D - Wrangler Thailand - CP - Snack Jack - Listerine - Nokia Lumia - Toshiba - Vitamilk Low S - King Power - A Money - Scott - Big Colaหนังสือหนังสือ. - ก่อนความฝันจะล่มสลาย (2556)รายการโทรทัศน์รายการโทรทัศน์. - โค้ชรายการ The Voice Thailand (2555-2557)คอนเสิร์ตและทัวร์รางวัล</doc>
