<doc id="529967" url="https://th.wikipedia.org/wiki?curid=529967" title="สัญญารักที่โตเกียว">สัญญารักที่โตเกียว สัญญารักที่โตเกียว (ฮันกึล:도쿄 여우비, โตคโย ยออูบี) เป็นซีรีส์เกาหลีถ่ายทอดเรื่องราวความรักระหว่างหญิงสาวนักแสดงกับเชฟหนุ่มคนหนึ่งซึ่งไปพบรักกันที่ญี่ปุ่น เขียนบทโดยอี จินฮี และกำกับโดยอี จุนฮยอง โดยถ่ายทำในประเทศญี่ปุ่นเป็นส่วนใหญ่ ออกอากาศในวันจันทร์และอังคาร เวลา 21.55 น. ระหว่างวันที่ 2 -10 มิถุนายน ปี 2551 ทางสถานีโทรทัศน์ SBS ส่วนในไทยออกอากาศทางไทยทีวีสีช่อง 3 ทุกวันเสาร์เวลา 23.30 - 00.30 น. ระหว่างวันที่ 5 - 26 กุมภาพันธ์ ปี 2554เนื้อเรื่องย่อ เนื้อเรื่องย่อ. อี ซูจิน นักแสดงสาว เดินทางมาญี่ปุ่นพร้อมกับคณะถ่ายทำละคร แต่ด้วยความเกรี้ยวกราดของผู้กำกับ ทำให้เธอกดดันมากและตัดสินใจหนีขึ้นรถไฟหายไป ซูจินได้พบกับจอง ฮยอนซูพ่อครัวชาวเกาหลีในร้านอาหารญี่ปุ่น ฮยอนซูไม่รู้จักซูจิน จึงยอมให้เธออาศัยและทำงานอยู่ในร้านอาหารแห่งนี้ เธอได้รู้จักกับ ซังกิลและอึนบีรุ่นน้องของฮยอนซู ต่อมาซูจินถูกตามตัวจนพบ แต่เธอก็ไม่ยอมกลับเกาหลี สุดท้ายซังกิลแอบพาพวกผู้จัดการมาเอาตัวซูจินกลับไป ฮยอนซูตามไปไม่ทันเลยบอกเธอว่าเขาจะรอซูจินจนกว่าเธอจะกลับมา เวลาผ่านไปซูจินกลายเป็นดารามีชื่อเสียงโด่งดัง เธอไม่เคยลืมคำสัญญาที่ให้ไว้กับฮยอนซู ซูจินมีโอกาสกลับไปที่ญี่ปุ่นอีกครั้งแต่หาเขาไม่พบ ฮยอนซูได้ยินข่าวว่าซูจินกำลังจะแต่งงานกับยูสึเกะยิ่งทำให้เขาเสียใจมาก จากนั้นทั้งคู่กลับมาพบกันโดยบังเอิญ ซูจินพบว่าเขาแต่งงานมีครอบครัวไปแล้วจึงเสียใจมาก ในที่สุดซูจินก็ยกเลิกงานแต่งงาน และสัญญาว่าจะมีแต่ฮยอนซูอยู่ในหัวใจนักแสดงนักแสดง. - คิม แทอู เป็น จอง ฮยอนซู - คิม ซาราง เป็น อี ซูจิน - จินกู เป็น พัก ซังกิล - ไอวี่ เป็น อึนบี - เอริกะ โอกุดะ เป็น เมกุมิ - อี กียอง เป็น ชอน มันฮี - โอตานิ เรียวเฮอิ เป็น ยูสึเกะเพลงประกอบเพลงประกอบ. - 사랑아 어떻게 (ซารังฮา ออตอเค) (Drama Ver.) โดย Ivy - I Know (Drama Ver.) โดย Ivy - 절연 (จอรยอน) โดย S.Y - 닮아가나봐 โดย S.Y - Prologue - 동경연가 (ทงคยองยอนกา) - 여우비 (ยออูบี) - Jae hwe - 약속 (ยักซก) - Uht gal gin sarang - Debboro 에하늘 - Tsukiji shi jang - 마지막 인사 (มาจิมัก อินซา)</doc>
