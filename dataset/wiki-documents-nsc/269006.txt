<doc id="269006" url="https://th.wikipedia.org/wiki?curid=269006" title="หลุยส์แห่งเฮสส์-คาสเซิล สมเด็จพระราชินีแห่งเดนมาร์ก">หลุยส์แห่งเฮสส์-คาสเซิล สมเด็จพระราชินีแห่งเดนมาร์ก เจ้าหญิงหลุยส์แห่งเฮสส์-คาสเซิล สมเด็จพระราชินีแห่งเดนมาร์ก (ภาษาเยอรมัน: Luise Wilhelmine Friederike Caroline Auguste Julie von Hessen-Kassel; ภาษาเดนมาร์ก: Louise Wilhelmine Frederikke Caroline Auguste Julie) (7 กันยายน พ.ศ. 2360 - 29 กันยายน พ.ศ. 2441) ทรงเป็นเจ้าหญิงชาวเยอรมันและตั้งแต่ 25 พฤศจิกายน พ.ศ. 2406 ทรงเป็นสมเด็จพระราชินีแห่งเดนมาร์กในสมเด็จพระราชาธิบดีคริสเตียนที่ 9 แห่งเดนมาร์กช่วงต้นของชีวิตและมรดก ช่วงต้นของชีวิตและมรดก. เจ้าหญิงหลุยส์แห่งเฮสส์เป็นพระธิดาในราชสกุลเยอรมันโบราณคือ ราชวงศ์เฮสส์-คาสเซิลแต่ทรงพำนักอยู่ในเดนมาร์กตั้งแต่พระชนมายุ 3 ชันษาและทรงมีเชื้อสายราชนิกุลเดนมาร์ก พระนางทรงมีความคิดตรงข้ามกับเยอรมันชาตินิยมและพระนางทรงปกป้องผลประโยชน์ของชาวเดนมาร์ก พระนางเป็นพระธิดาในเจ้าชายวิลเลียมแห่งเฮสส์และเจ้าหญิงหลุยส์ ชาร์ล็อตแห่งเดนมาร์กพระชนนีของเจ้าหญิงทรงเป็นเชื้อพระวงศ์เดนมาร์ก เจ้าหญิงจึงได้เป็นเจ้าหญิงรัชทายาทแห่งเดนมาร์กและจากนั้นเป็นสมเด็จพระราชินีแห่งเดนมาร์ก พระอัยกาฝ่ายพระชนกของพระนางคือ เจ้าชายเฟรเดริคแห่งเฮสส์-คาสเซิลพระโอรสองรค์สุดท้องในอีเล็กเตอร์วิลเลียมที่ 1 แห่งเฮสส์ พระอัยยิกาฝ่ายพระชนกคือ เจ้าหญิงคาโรลินแห่งนัสเซา-อูซินเกน และพระอัยยิกาฝ่ายพระชนนีคือ ดัสเชสโซฟี เฟรเดริกาแห่งแม็คเลนบูร์ก-ชเวรินและพระอัยกาฝ่ายพระชนนีคือ เจ้าชายรัชทายาทเฟรเดริคแห่งเดนมาร์กและนอร์เวย์ เป็นพระโอรสองค์สุดท้องในพระเจ้าเฟรเดอริคที่ 5 แห่งเดนมาร์ก บางครั้งเป็นผู้สำเร็จราชการแผ่นดินแห่งเดนมาร์ก เจ้าหญิงหลุยส์เป็นพระนัดดาในพระเจ้าคริสเตียนที่ 8 แห่งเดนมาร์ก ทรงปกครองเดนมาร์กตั้งแต่พ.ศ. 2382 - พ.ศ. 2391 และทรงเป็นกษัตริย์แห่งนอร์เวย์เพียงชั่วเวลาสั้นๆในปีพ.ศ. 2357 เมื่อยังทรงพระเยาว์ พระเชษฐาของพระนางคือเจ้าชายเฟรเดริค วิลเฮล์ม ,พระขนิษฐา และพระนางเป็นพระญาติสนิทในพระเจ้าคริสเตียนที่ 8 เจ้าหญิงหลุยส์ทรงเป็นหนึ่งในสตรีที่เป็นเชื้อสายตรงของพระเจ้าเฟรเดอริคที่ 3 แห่งเดนมาร์กและพระนางก็จะเป็นผู้สืบทอดพระราชบัลลังก์เมื่อทายาทฝ่ายชายสูญสิ้นแล้วตามกฎบัตรซาลลิคย่อย อย่างไรก็ตามพระนางและพี่น้องของพระองค์ไม่ใช่เชื้อสายอาวุโสของราชวงศ์โอลเดนบูร์กและดยุคแห่งชเลสวิกโฮลสไตน์การอภิเษกสมรสกับพระญาติ การอภิเษกสมรสกับพระญาติ. เจ้าหญิงหลุยส์ทรงอภิเษกสมรสที่พระราชวังอามาเลียนเบิร์กณ กรุงโคเปนเฮเกนในวันที่ 28 พฤษภาคม พ.ศ. 2385 กับพระญาติของพระนางคือ เจ้าชายคริสเตียนแห่งชเลวิช - โฮลสไตน์ - ซอนเดนเบิร์ก - กวอกเบิร์กผู้ซึ่งต่อไปได้รับเลือกเป็นเจ้าชายรัชทายาทแห่งเดนมาร์กและครองราชย์เป็น สมเด็จพระราชาธิบดีคริสเตียนที่ 9 แห่งเดนมาร์ก ทางพระบิดาของเจ้าชาย เจ้าชายคริสเตียนทรงเป็นสมาชิกชายอ่อนอาวุโสในสายราชวงศ์โอลเดนบูร์กและทรงเป็นเชื้อสายของเคานท์เทสเฮลวิกแห่งชูเอนเบิร์กพระมารดาของกษัตริย์พระองค์แรกแห่งราชวงศ์โอลเดนบูร์กคือ พระเจ้าคริสเตียนที่ 1 แห่งเดนมาร์ก ทำให้เจ้าชายคริสเตียนเป็นผู้มีคุณสมบัติอันเหมาะสมในการสืบราชัลลังก์ เจ้าชายคริสเตียนเป็นพระปนัดดาในสมเด็จพระเจ้าเฟรเดอริคที่ 5 แห่งเดนมาร์กทางพระมารดาของเจ้าชายคือ เจ้าหญิงหลุยส์ แคโรไลน์แห่งเฮสส์-คาสเซิล พระมารดาของเจ้าหญิงหลุยส์ คาโรลินเป็นพระธิดาพระองค์ที่ 3 ในพระเจ้าเฟรเดอริคที่ 5 เจ้าชายคริสเตียนประสูติมาโดยกำพร้าจึงอยู่ในความดูแลของพระมาตุจฉาคือ พระนางมารี โซฟีแห่งเฮสส์-คาสเซิลและสมเด็จพระเจ้าเฟรเดอริคที่ 6 แห่งเดนมาร์กโอกาสที่ดีในการเปิดทางให้กับการสืบราชบัลลังก์เดนมาร์ก โอกาสที่ดีในการเปิดทางให้กับการสืบราชบัลลังก์เดนมาร์ก. มงกุฎแห่งเดนมาร์กเป็นประโยชน์มากของเจ้าหญิงหลุยส์ในช่วงวัยเยาว์ ในช่วงการครองราชย์ของสมเด็จพระเจ้าคริสเตียนที่ 8 แห่งเดนมาร์กในปีพ.ศ. 2382 สายการสืบราชบัลลังก์ ทายาทได้แก่- มกุฎราชกุมารเฟรเดอริค ซึ่งต่อมาคือสมเด็จพระเจ้าเฟรเดอริคที่ 7 แห่งเดนมาร์ก พระโอรสพระองค์เดียวของพระเจ้าคริสเตียนที่ 8 ทรงประสูติปีพ.ศ. 2351 พระองค์ทรงหย่าและไม่มีพระบุตร พระองค์เสด็จสวรรคตในปีพ.ศ. 2406 - เจ้าชายรัชทายาทเฟอร์ดินานด์แห่งเดนมาร์ก พระอนุชาพระองค์เล็กของพระเจ้าคริสเตียนที่ 8 ทรงประสูติปีพ.ศ. 2335 ทรงอภิเษกสมรสกว่า 10 ปีและไม่มีพระบุตร สิ้นพระชนม์ปีพ.ศ. 2406 ก่อนที่พระนัดดาจะสวรรคต มกุฎราชกุมารและเจ้าชายรัชทายาททรงเป็นทายาทอาวุโสที่ยังดำรงพระชนม์ชีพ หลังจากทั้ง 2 พระองค์เงื่อนไขการสืบราชสันตติวงศ์ที่ได้ถูกประกาศใช้ในรัชสมัยของสมเด็จพระเจ้าเฟรเดอริคที่ 3 แห่งเดนมาร์ก ได้รวมการสืบราชบัลลังก์โดยผ่านทางสตรีและกฎอาจจะสนับสนุนพระญาติใกล้ชิดกับกษัตริย์พระองค์สุดท้าย สายของสตรีที่มีความใกล้ชิดกับพระเจ้าคริสเตียนที่ 8 ได้แก่- พระเชษฐภคินีพระองค์โตของพระองค์คือ เจ้าหญิงจูเลียนแห่งเดนมาร์ก ผู้เป็นพระพันปีหลวงแลนด์เกรฟวีนแห่งเฮสส์-ฟิลลิปสทอล-เบรชฟิลด์ ทรงประสูติในปีพ.ศ. 2331 ทรงเป็นม่ายและไม่มีพระบุตร พระนางทรงสิ้นพระชนม์ในปีพ.ศ. 2393 หลังจากพระนางสิ้นพระชนม์ สายของเจ้าหญิงหลุยส์จึงถูกจัดเตรียมโดยการประกาศสละสิทธิ์และพิพากษา - พระขนิษฐาองค์สุดท้องของพระองค์คือ เจ้าหญิงหลุยส์ ชาร์ล็อตแห่งเดนมาร์ก ผู้เป็นแลนด์เกรฟวีนแห่งเฮสส์ ประสูติปีพ.ศ. 2332 พระนางมีพระบุตรหลายพระองค์ - พระญาติของพระองค์ที่ครั้งหนึ่งเคยถูกถอดถอน และเป็นพระธิดาองค์โตในพระเจ้าเฟรเดอริคที่ 6 คือ เจ้าหญิงแคโรไลน์แห่งเดนมาร์ก ประสูติปีพ.ศ. 2336 พระชายาในเจ้าชายรัชทายาทเฟอร์ดินานด์แห่งเดนมาร์ก ทรงไม่มีพระบุตร และสิ้นพระชนม์ปีพ.ศ. 2424 - พระญาติของพระองค์ที่ครั้งหนึ่งเคยถูกถอดถอน และเป็นพระธิดาองค์เล็กในพระเจ้าเฟรเดอริคที่ 6 คือ เจ้าหญิงวิลเฮลมิเน มารีแห่งเดนมาร์ก ประสูติปีพ.ศ. 2351 เป็นพระชายาที่หย่าขาดกับมกุฎราชกุมารเฟรเดอริค และทรงอภิเษกสมรสกับแลนด์เกรฟชาร์ลส์แห่งเฮสส์-คาสเซิล ไม่มีพระโอรสธิดา เมื่อพระชนมายุได้ 40 พรรษาทรงมีบุตรไม่ได้ พระนางสิ้นพระชนม์ในปีพ.ศ. 2434 - พระญาติของพระองค์ พระธิดาบุญธรรมของพระเจ้าเฟรเดอริคที่ 6 คือ เจ้าหญิงหลุยส์ ออกุสแห่งเดนมาร์ก ดัสเชสแห่งออกัสเตนเบิร์ก ประสูติปีพ.ศ. 2314 สิ้นพระชนม์พ.ศ. 2386 มีพระโอรส-ธิดาหลายพระองค์จุดหมายเดียวแห่งการสืบราชบัลลังก์อันชอบธรรมพระโอรส-ธิดาและการได้รับสมญานามว่า "สมเด็จพระอัยยิกาแห่งยุโรป" พระโอรส-ธิดาและการได้รับสมญานามว่า "สมเด็จพระอัยยิกาแห่งยุโรป". พระราชินีหลุยส์และพระเจ้าคริสเตียนมีพระโอรสและพระธิดารวม 6 พระองค์ ได้แก่- มกุฎราชกุมารเฟรเดอริคแห่งเดนมาร์ก ซึ่งต่อมาคือ สมเด็จพระราชาธิบดีเฟรเดริคที่ 8 แห่งเดนมาร์ก(3 มิถุนายน พ.ศ. 2386 - 14 พฤษภาคม พ.ศ. 2455)ทรงอภิเษกสมรสกับเจ้าหญิงโลวีซาแห่งสวีเดน มีพระบุตร - เจ้าหญิงอเล็กซานดราแห่งเดนมาร์ก ต่อมาเป็นพระมเหสิในสมเด็จพระเจ้าเอ็ดเวิร์ดที่ 7 แห่งสหราชอาณาจักร(1 ธันวาคม พ.ศ. 2387 - 20 พฤศจิกายน พ.ศ. 2468) มีพระบุตร - เจ้าชายวิลเฮล์ม(24 ธันวาคม พ.ศ. 2388 - 18 มีนาคม พ.ศ. 2456)ต่อมาคือสมเด็จพระราชาธิบดีจอร์จที่ 1 แห่งกรีซ ทรงอภิเษกสมรสกับเจ้าหญิงโอลกา คอนสแตนตินอฟนาแห่งรัสเซีย มีพระบุตร - เจ้าหญิงแด็กมาร์แห่งเดนมาร์กต่อมาคือ จักรพรรดินีมาเรีย เฟโอโดรอฟนา พระมเหสีในสมเด็จพระจักรพรรดิอเล็กซานเดอร์ที่ 3 แห่งรัสเซีย(26 พฤศจิกายน พ.ศ. 2390 - 13 ตุลาคม พ.ศ. 2471)มีพระบุตร เป็นพระราชมารดาของสมเด็จพระจักรพรรดิซาร์นิโคลัสที่ 2 ซึ่งเป็นพระเจ้าแผ่นดินองค์สุดท้ายของรัสเซีย - เจ้าฟ้าหญิงไธราแห่งเดนมาร์ก ต่อมาเป็นพระมเหสีในมกุฎราชกุมารเออร์เนสต์ ออกุสตุสแห่งฮาโนเวอร์(29 กันยายน พ.ศ. 2396 - 26 กันายาน พ.ศ. 2476)มีพระบุตร เจ้าฟ้าหญิงไธราได้ทรงดำรงพระอิสริยยศเป็นเจ้าฟ้าหญิงมกุฎราชกุมารีแห่งฮาโนเวอร์เป็นระยะเวลาหนึ่ง ก่อนที่พระสวามีจะสละสิทธิ์ในการครองบัลลังก์ - เจ้าฟ้าชายวัลเดมาร์แห่งเดนมาร์ก(27 ตุลาคม พ.ศ. 2401 - 14 มกราคม พ.ศ. 2482)ทรงอภิเษกสมรสกับเจ้าฟ้าหญิงมารีแห่งออร์เลออง มีพระบุตร เจ้าฟ้าชายพระองค์นี้เคยได้รับการถวายราชบัลลังก์ของทั้งบัลแกเรียและนอร์เวย์ แต่พระองค์ทรงปฏิเสธ สมเด็จพระราชินีหลุยส์เสด็จสวรรคตในปีพ.ศ. 2441 พระชนมายุ 71 พรรษา พระนัดดาของพระนางคือ เจ้าชายเฟรเดริค ชาร์ลส์แห่งเฮสส์ ทรงอภิเษกสมรสกับพระนัดดาในสมเด็จพระราชินีนาถวิกตอเรียและสมเด็จพระจักรพรรดิวิลเฮล์มที่ 1 แห่งเยอรมนีคือเจ้าหญิงมาร์กาเรเทแห่งปรัสเซีย ได้ถูกเลือกให้เป็นพระเจ้าเฟรเดริค ชาร์ลส์แห่งฟินแลนด์ในปีพ.ศ. 2461 แต่พระองค์ทรงไม่ยินยอมใช้พระยศนี้</doc>
