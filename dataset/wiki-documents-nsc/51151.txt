<doc id="51151" url="https://th.wikipedia.org/wiki?curid=51151" title="ถนอมจิต สุโขทัย">ถนอมจิต สุโขทัย ถนอมจิต สุโขทัย เป็นนักมวยที่เป็นใบ้ สถิติการชก 42 ครั้ง ชนะ 31 (น็อค 23) เสมอ 2 แพ้ 9ประวัติ ประวัติ. ถนอมจิต ขึ้นชกมวยสากลครั้งแรกเมื่อ 27 กรกฎาคม พ.ศ. 2514 ชนะน็อค วิลเลียม อเวนอร์ ยก 8 ต่อมาได้ครองแชมป์มวยสากลเวทีราชดำเนินเมื่อ 6 พฤศจิกายน พ.ศ. 2514 ชนะน็อค สมชัย ศุภสมุทร ยก 5 จากนั้น ถนอมจิตขึ้นชกชนะรวดจนได้ชิงแชมป์ภาคฯรุ่นแบนตัมเวทเมื่อ 9 กุมภาพันธ์ พ.ศ. 2516 แพ้น็อค ฮอง ซูฮวาน ยก 8 ที่ กรุงเทพฯ ไม่ได้แชมป์ หลังจากนั้น ถนอมจิตขึ้นชกชนะรวดอีก จนได้ชิงแชมป์ภาคฯรุ่นแบนตัมเวทเมื่อ 17 กันยายน พ.ศ. 2517 ปรากฏว่าถนอมจิตทำได้เพียงเสมอกับคอนราโด วาสเควซ ที่ กรุงเทพฯ ไม่ได้แชมป์ ถนอมจิตชกชนะอีก 3 ครั้ง ก็ได้ไปชิงแชมป์โลกรุ่นแบนตัมเวท สมาคมมวยโลกเมื่อ 30 สิงหาคม พ.ศ. 2518 แพ้น็อค อัลฟอนโซ ซาโมรา ยก 4 ถนอมจิตยังคงขึ้นชกอย่างต่อเนื่อง แพ้บ้าง ชนะบ้าง ได้ขึ้นชกป้องกันแชมป์มวยสากลเวทีราชดำเนินได้อีกสองครั้ง จากนั้น ได้ชิงแชมป์ภาคฯรุ่นซูเปอร์แบนตัมเวท เมื่อ 10 กุมภาพันธ์ พ.ศ. 2521 แพ้คะแนนโดยเทคนิค ริก กุยยาโม ยก 3 ที่ ฟิลิปปินส์ และได้ชิงแชมป์ภาคฯรุ่นเดิมอีกครั้งเมื่อ 12 พฤษภาคม พ.ศ. 2522 แพ้คะแนน ชุง ซุนฮยุน ที่ เกาหลีใต้ หลังจากการชกครั้งนี้ ถนอมจิตก็ขึ้นชกแพ้รวด เขาขึ้นชกครั้งสุดท้ายเมื่อ 19 ตุลาคม พ.ศ. 2522 แพ้คะแนน เฟล วีเอสกา จูเนียร์ ที่ ฟิลิปปินส์ จากนั้นก็แขวนนวมไปเกียรติประวัติเกียรติประวัติ. - แชมป์ประเทศไทยรุ่นแบนตัมเวท- ชิง 6 พฤศจิกายน 2514 ชนะน็อค สมชัย ศุภสมุทร ยก 5 - ป้องกันแชมป์ครั้งที่ 1,23 มกราคม 2520 ชนะน็อค เบิงโน ศิษย์จุฬา ยก 5 - ป้องกันแชมป์ครั้งที่ 2, 31 ตุลาคม 2520 ชนะน็อค ณรงค์ฤทธิ์ ศิษย์สมพงศ์ ยก 8 - สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นแบนตัมเวท เมื่อ 9 กุมภาพันธ์ 2516 แพ้น็อค ซู ฮวานฮอง (เกาหลีใต้) ยก 8 ที่ กรุงเทพฯ - ชิงแชมป์ OPBF รุ่นแบนตัมเวท เมื่อ 17 กันยายน 2517 เสมอกับ คอนราโด วาสเควซ ที่ กรุงเทพฯ - ชิงแชมป์โลกรุ่นแบนตัมเวท WBA เมื่อ 30 ส.ค. 2518 แพ้น็อค อัลฟองโซ่ ซาโมร่า (เม็กซิโก) ยก 4 ที่ อิงเกิลวูด, สหรัฐ - ชิงแชมป์ OPBF รุ่นจูเนียร์เฟเธอร์เวทเมื่อ 10 กุมภาพันธ์ 2521 แพ้คะแนนโดยเทคนิค ริค กุยยาโน (ฟิลิปปินส์) ยก 3 ที่ ฟิลิปปินส์ - ชิงแชมป์ OPBF รุ่นจูเนียร์เฟเธอร์เวทเมื่อ 12 พฤษภาคม 2522 แพ้คะแนน ชุง ซูนฮยุน (เกาหลีใต้) ที่ เกาหลีใต้</doc>
