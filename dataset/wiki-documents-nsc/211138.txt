<doc id="211138" url="https://th.wikipedia.org/wiki?curid=211138" title="นวจันทรา">นวจันทรา นวจันทรา () เป็นนิยายภาคต่อจากแรกรัตติกาล งานเขียนของสเตฟานี่ เมเยอร์ เนื้อเรื่องเกี่ยวกับการสูญเสียรักแท้ ชื่อเรื่องนั้นมาจากช่วงข้างแรมในดิถีของพระจันทร์ New Moon (พระจันทร์ดับ) หมายถึงช่วงที่มืดมนที่สุดในชีวิตของตัวเอก "เบลล่า" ตีพิมพ์ครั้งแรกในปี ค.ศ. 2006 และถูกทำไปทำเป็นภาพยนตร์ซึ่งคาดว่าจะออกฉายในวันที่ 20 พฤศจิกายน ค.ศ. 2009เนื้อเรื่อง เนื้อเรื่อง. อิซซาเบลลา "เบลล่า" สวอน อายุ 18 ปีแล้ว อลิซ คัลเลนและเอ็ดเวิร์ด คัลเลน คน (แวมไพร์) รักของเธอได้จัดงานวันเกิดให้ ขณะที่เปิดห่อของขวัญ เธอเกิดโดนกระดาษบาด พี่ชายของเอ็ดเวิร์ด แจสเปอร์ เฮล ไม่สามารถทนความยั่วยวนของกลิ่นเลือดเธอได้ทำให้เขาได้โจมตีเธอ จากเหตุการณ์นั้น เพื่อปกป้องเบลล่าจากแวมไพร์ เอ็ดเวิร์ดจึงจบความสัมพันธ์กับเธอ เขาและครอบครัวจึงย้ายออกไปจากฟอร์กส วอชิงตัน เบลล่าโศกเศร้าอย่างมากเป็นเวลาหลายเดือน โดยมีเจคอบ แบล็คคอยปลอบโยนเพื่อให้เธอลืมความเจ็บปวดจากการสูญเสียเอ็ดเวิร์ด เบลล่าและเจคอบพัฒนาความสัมพันธ์จนกลายเป็นเพื่อนสนิทกันในที่สุด เธอพบว่าเมื่อเธออยู่ในอันตราย เธอจะได้ยินเสียงของเอ็ดเวิร์ดในหัว ทำให้เธอยิ่งทำอะไรที่เสี่ยงอันตรายมากขึ้นเรื่อยๆ ในขณะที่เธอก็ได้รู้ว่าเจคอบเป็นมนุษย์หมาป่า วันหนึ่งเจคอบและฝูงหมาป่าของเขาได้ช่วยเบลล่าจากแวมไพร์ลอเรนท์และวิคตอเรีย ที่ต้องการแก้แค้นให้กับเจมส์คู่ของเธอที่ถูกฆ่าโดยครอบครัวคัลเลนใน แรกรัตติกาล ความเข้าใจผิดทำให้เอ็ดเวิร์ดเข้าใจว่าเบลล่าฆ่าตัวตาย ด้วยความคลุ้มคลั่งเอ็ดเวิร์ดจึงไปอิตาลีเพื่อแหย่โวลตูลี (ตระกลูแวมไพร์ที่รักษากฎของแวมไพร์) ให้โกรธเพื่อจะได้ฆ่าเขาซะ เบลล่าและอลิซได้รีบเดินทางไปอิตาลีเพื่อหยุดเอ็ดเวิร์ด และไปถึงทันเวลาพอดี ก่อนออกจากอิตาลี โวลตูลีบอกพวกเขาว่าเบลล่าที่รู้เรื่องแวมไพร์นั้นต้องตายหรือไม่ก็ต้องกลายเป็นแวมไพร์ เมื่อกลับมาถึงฟอร์กส เอ็ดเวิร์ดบอกเบลล่าว่าที่เขาจากไปเพราะเขารักเธอและต้องการปกป้องเธอ เบลล่ายกโทษให้เขา ในตอนจบครอบครัวคัลเลนออกเสียงให้เปลี่ยนเบลล่าเป็นแวมไพร์หลังเธอเรียนจบมัธยมปลาย ขณะที่เอ็ดเวิร์ดคัดค้านอย่างเต็มที่กระแสตอบรับกระแสตอบรับ. - นวจันทรา ขึ้นอันดับหนึ่งหนังสือสำหรับเด็กขายดีของนิวยอร์กไทมส์ในสองสัปดาห์และคงอันดับนานถึงสิบเอ็ดสัปดาห์ และอยู่ในอันดับรวมถึงสามสิบสัปดาห์ - ฮิลเลียส เจ. มาร์ติน แห่ง วารสารห้องสมุดโรงเรียน กล่าวว่า "หนากว่า แรกรัตติกาล และยังคงตื่นเต้น, นวจันทรา จะเป็นมากกว่าอาหารหล่อเลี้ยงความกระหายเลือดของแฟนๆจากเล่มแรกและพรากลมหายใจพวกเขาไปในการรอเล่มสาม" - การวิจารณ์ที่ Teenreads.com กล่าวว่า "ในกลางเรื่อง, บางครั้งเนื้อเรื่องยืดเยื้อ ผู้อ่านอาจปรารถนาอย่างมากที่จะให้แวมไพร์กลับมา, ส่วนเหตุการณ์ใน นวจันทรา แม้ว่าจะทำให้แฟนๆจำนวนมากของเมเยอร์ขาดใจสำหรับเนื้อเรื่องตอนต่อ ตามที่ท้ายสุดเบลล่าเข้าใจในทุกสิ่งว่าจะมั่นคงถ้าเธอมีตัวเลือกสุดท้ายที่จะละทิ้งชีวิตและความเป็นมนุษย์ไปเพื่อกลายเป็นแวมไพร์ตลอดกาล"ภาพยนตร์ ภาพยนตร์. ภาพยนตร์ที่สร้างจาก นวจันทรา มีกำหนดฉายในวันที่ 20 พฤศจิกายน ค.ศ. 2009 โดยมีเนื้อเรื่องต่อจากเรื่อง แวมไพร์ ทไวไลท์ ซึ่งสร้างจากแรกรัตติกาลที่เขียนโดยสเตเฟนี เมเยอร์ โดยได้คริสเตน สจ๊วต, โรเบิร์ต แพตตินสัน, และ เทเลอร์ เลาต์เนอร์มาแสดงเป็น เบลล่า สวอน, เอ็ดเวิร์ด คัลเลน, และเจคอบ แบล็ค ตามลำดับ ซัมมิตเอนเตอร์เทนเมนต์ได้ให้ไฟเขียวในการสร้างหลังเดือนพฤศจิกายน ค.ศ. 2008 กำกับโดย คริส วิตซ์ มีเมลิซซา โรเซนเบิร์กเป็นผู้เขียนบทภาพยนตร์ สถานที่หลักที่ใช้ในการถ่ายทำคือแวนคูเวอร์, รัฐบริติชโคลัมเบีย</doc>
