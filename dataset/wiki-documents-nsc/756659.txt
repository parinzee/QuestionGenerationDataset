<doc id="756659" url="https://th.wikipedia.org/wiki?curid=756659" title="ทางหลวงสหรัฐหมายเลข 31">ทางหลวงสหรัฐหมายเลข 31 ทางหลวงสหรัฐหมายเลข 31 () เป็นทางหลวงสหรัฐแนวเหนือ-ใต้ เชื่อมต่อจากทิศใต้ที่รัฐแอละแบมา ถึงทิศเหนือที่รัฐมิชิแกน ปลายทางทิศใต้อยู่ที่ทางแยก ซึ่งตัดกับทางหลวงสหรัฐหมายเลข 90/ทางหลวงสหรัฐหมายเลข 98 ในเมืองสเปนนิชฟอร์ต รัฐแอละแบมา ส่วนปลายทางทิศเหนืออยู่ที่ทางแยกต่างระดับ ซึ่งตัดกับอินเตอร์สเตต 75 บริเวณทิศใต้ของเมืองแมกคินอซิตี รัฐมิชิแกน ครั้งหนึ่ง ทางหลวงหมายเลข 31 เคยมีเส้นทางข้ามช่องแคบแมกคินอโดยใช้เรือข้ามฟากบรรทุกรถยนต์ เพื่อที่จะไปตัดกับทางหลวงสหรัฐหมายเลข 2 บริเวณทิศเหนือของ เซนต์อิกเนซ รัฐมิชิแกน ในคาบสมุทรมิชิแกนตอนบน ในเวลาต่อมา ได้มีสะพานแมกคินอ ซึ่งเป็นสะพานที่อินเตอร์สเตต 75 ผ่าน นอกจากนี้ ทางหลวงเส้นนี้ในอดีตยังเคยมีเส้นทางเข้าไปในดาวน์ทาวน์เมืองโมบีล รัฐแอละแบมา ด้วยสะพานยาวข้ามอ่าวโมบีล</doc>
