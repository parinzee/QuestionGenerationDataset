<doc id="711412" url="https://th.wikipedia.org/wiki?curid=711412" title="3 ทหารเสือสาว (ละครโทรทัศน์)">3 ทหารเสือสาว (ละครโทรทัศน์) 3 ทหารเสือสาว เป็นละครโทรทัศน์ไทยโดยดัดแปลงมาจากนวนิยายชื่อเดียวกัน ประพันธ์โดย กิ่งฉัตร กำกับการแสดงโดย ผิน เกรียงไกรสกุล, อรรถพร ธีมากร และ บัณฑิต ทองดี นำแสดงโดย อธิชาติ ชุมนานนท์, อุรัสยา เสปอร์บันด์, ชาคริต แย้มนาม, ราศรี บาเล็นซิเอก้า, ปกรณ์ ฉัตรบริรักษ์ และ ภีรนีย์ คงไทย ก่อนหน้านี้นืยายทั้งสามเรื่องสร้างเป็นละครโทรทัศน์มาแล้วแต่นำมาสร้างทีละเรื่องเท่านั้น (มายาตวัน พ.ศ. 2538 ออกอากาศทางช่อง 7, มนต์จันทรา พ.ศ. 2543 ออกอากาศทางช่อง 3, และ ฟ้ากระจ่างดาว พ.ศ. 2548 ออกอากาศทางช่อง 7)เรื่องย่อมายาตวัน เรื่องย่อ. มายาตวัน. เรื่องราวความรักระหว่างนักข่าวสาวและแหล่งข่าวดาราหนุ่มอดีตเด็กกำพร้า ซึ่งเต็มไปด้วยความสนุกสนาน ตื่นเต้น สลับซับช้อน กับเหตุการณ์ที่เกิดขึ้น เขาคิดเสมอว่า ชีวิตของเขาเหมือนต้องคำสาป ความรัก ความงาม และความสุขที่ผ่านเข้ามาในชีวิตช่างแสนสั้น เลื่อนลอย ไม่ต่างจากภาพลวงตา มายาแห่งตะวัน ที่หลอกล่อให้หลงใหลติดอยู่กับความงามซึ่งเกิดขึ้นเพียงชั่วลำแสงสุดท้ายตะวัน ก่อนความมืดมนและความหนาวเหน็บที่ยืนยาวกว่าหลายร้อยหลายพันเท่าจะโถมใส่โดยไม่ทันตั้งตัว แต่มัทนาไม่ใช่ภาพลวงตาที่เกิดขึ้นจากแสงอาทิตย์อัสดง เธอคือความจริง คือแสงสว่างอันบริสุทธิ์ที่สาดส่องเข้ามาในชีวิตเขา สร้างความอบอุ่นและความหวัง ความรักของเธอจะทำให้เขากลับมาเป็นเขตต์ตะวันคนเดิม มัทนา เธอคือนักข่าวสาวตัวเล็ก ๆ ที่มีความมุ่งมั่นแห่งสำนักพิมพ์สยามสาร ซึ่งได้รับมอบหมายจาก บ.ก.ให้ไปสัมภาษณ์ "เขตต์ตวัน" อดีตพระเอกหนุ่มชื่อดัง ที่หันหลังให้กับวงการบันเทิงและหันไปทำธุรกิจเสื้อผ้า ความท้าทายของการสัมภาษณ์อยู่ตรงที่เขตตวันเป็นคนไม่ชอบนักข่าว อีกทั้งยังมีอดีตเพื่อนสมัยเด็กของเขตต์ตวัน ที่คอยส่งข้อมูลเรื่องเขตต์ตวันมีส่วนพัวพันกับการตายของผู้หญิงคนหนึ่งและการค้าโสเภณี มัทนาจึงต้องใช้ความพยายามอย่างสูงกว่าจะได้ขอสัมภาษณ์ ด้วยความตั้งใจจริงและจริงใจของเธอ ทำให้งานเขียนชิ้นดังกล่าวประสบความสำเร็จอย่างมาก และทำให้เธอได้หัวใจอดีตพระเอกหนุ่มมาครองด้วยมนต์จันทรา มนต์จันทรา. นานครั้งที่พระจันทร์จะโผล่ให้เห็น แต่ทุกครั้งที่เห็นก็มักจะเป็นจันทร์เจ้าแห่งความหลัง จันทร์เอ๋ยจันทร์เจ้า ขอข้าวขอแกง กลายเป็น "มนต์จันทรา" เกาะยานกที่ฝั่งทะเลตะวันออก ไกลออกไปถึงเกาะพระฮามในน่านน้ำเขมร เป็นเรื่องระหว่างเขากับเธอ นักข่าวสาว กับ เจ้าพ่อกาสิโน สาระวารี กับ สาระสมา พี่น้องฝาแฝดที่มีความหลังฝังใจตั้งแต่เด็ก ๆ เกี่ยวกับเรื่องการพนันโดยพ่อหลงการพนันอย่างหนักเสียเงินทางทรัพย์สิน จนกระทั่งแม่ไม่สบายสาระวารีไปขอเงินพ่อที่บ่อนเพื่อไปรักษาแม่ แต่พ่อไม่ให้แถมถูกพ่อตลาดไล่ตี "ษมา" ซึ่งอยู่ในเหตุการณ์เห็นเข้าก็นึกสงสารจึงให้เงินสาระวารี พอสาระวารีกลับถึงบ้านแม่ก็ได้เสียชีวิต ทำให้เธอมีความหลังฝังใจกับเรื่องการพนันอย่างมาก จนเมื่อเป็นนักข่าวแล้ว มีเหตุต้องทำข่าวเกี่ยวกับการเปิดบ่อนคาสิโน่ จึงทำให้สาระวารีกลับมาเจอกับษมาอีกครั้ง แต่เธอกลับจำเขาไม่ได้ ส่วนษมานั้นจำเธอได้แม่นยำ จึงรุกที่จะจีบเธออย่างเต็มที่ และด้วยภารกิจท้าทายที่เสี่ยงตาย จึงเป็นจุดเชื่อมโยงหัวใจของทั้งสองฟ้ากระจ่างดาว ฟ้ากระจ่างดาว. หญิงสาวแหงนมองท้องฟ้าด้วยความประหลาดใจนึกถึงคืนหนึ่งเมื่อสิบกว่าปีก่อน วันที่ซมซานหนีออกมาจากบ้านแม่ นึกถึงเมื่อสองคืนก่อนที่ดาวเริ่มส่องแสงแข่งกับเดือน สองคืนนั้นกับคืนนี้แตกต่างกันลิบลับ ต่างแม้ว่าจะเป็นท้องฟ้าเดิม ดาวดวงเดิม หากวินาทีนี้เมื่อก้าวไปกับชายหนุ่ม มีคณากลับไม่รู้สึกเจ็บปวด หวาดกลัวหรือคุมแค้นแต่อย่างไร ทุกย่างก้าวมีแต่ความมั่นใจและอบอุ่น ความมั่นใจแปลก ๆ เกิดขึ้นอย่างที่ไม่เคยรู้สึก ว่าทุกอย่างก้าวต่อไปนี้ เธอคงไม่ต้องเดินอย่างเดียวดาย คงไม่ต้องเดินอย่างอ้างว้าง มีคณา นักข่าวสาวสายอาชญากรรม ตั้งปณิธานว่จะเป็นนักข่าว และจะนำเสนอข่าวเพื่อโค่นล้มพวกหากินกับการค้าผู้หญิงให้ได้มากที่สุด เมื่อมีคณาเรียนจบมหาวิทยาลัย เธอได้เข้าทำงานที่หนังสือพิมพ์สยามสาร และเธอได้เจอกับ มัทนา และสาระวารี ซึ่งมีปณิธานการทำงานเหมือนกัน จนกระทั่งวันหนึ่ง เธอต้องไปทำข่าวงานแฟชั่นโชว์การกุศลแทนมัทนา เพื่อนรักของเธอ ซึ่งต้องไปทำข่าวที่ต่างจังหวัด มีคณาไม่เคยชอบอะไรที่เธอตัดสินว่าเป็นเรื่องฟุ้งเฟ้อ ไฮโซ เธอพยายามเกี่ยงให้สาระวารีไปทำ แต่สาระวารีก็ติดทำข่าวในต่างจังหวัดเช่นกัน ในงานนี้ทำให้ได้พบกับ "พ.ต.ต.หิรัณย์" นายตำรวจหนุ่มหล่อ เก่งกาจ จากหน่วยงานนอกเครื่องแบบของ ป.ป.ส. และมีเหตุให้ทั้งสองต้องมาร่วมทำงานด้วยกัน พ.ต.ต.หิรัณย์ จึงฉวยโอกาสนี้ เริ่มสานสานความสัมพันธ์กับมีคณา พร้อมทั้งคลายปมในใจที่เธอเกลียดผู้ชายลงลำดับการออกอากาศละครโทรทัศน์ ละครโทรทัศน์. มายาตวัน ถูกนำมาสร้างเป็นละครโทรทัศน์เรื่องแรกผลิตโดยบริษัทกันตนา ออกอากาศครั้งแรกเมื่อวันที่ 7 มิถุนายน พ.ศ. 2538 ต่อมา มนต์จันทรา ถูกสร้างมาเป็นละครโทรทัศน์เรื่องที่สอง ออกอากาศครั้งแรกเมื่อปี พ.ศ. 2544 นำแสดงโดย ฉัตรชัย เปล่งพานิช, กัญญารัตน์ จิรรัชชกิจ ออกอากาศทางช่อง 3 และเรื่องสุดท้าย ฟ้ากระจ่างดาว ออกอากาศครั้งแรกเมื่อวันที่ 27 มิถุนายน พ.ศ. 2548 และในปี พ.ศ. 2555 ได้นำกลับมาสร้างใหม่อีกครั้ง แต่ได้นำมาสร้างเป็น ซีรีส์สามทหารเสือสาว ผ่านนิยายรัก สามเรื่อง สามสไตล์ เรื่องแรก มายาตวัน อธิชาติ ชุมนานนท์ รับบทเป็น เขตต์ตวัน อุรัสยา เสปอร์บันด์ รับบท มัทนา เรื่องที่สอง มนต์จันทรา ชาคริต แย้มนาม รับบทเป็น ษมา ราศรี บาเล็นซิเอก้า รับบทเป็น สาระวารี และ ฟ้ากระจ่างดาว ปกรณ์ ฉัตรบริรักษ์ รับบทเป็น สารวัตรหิรัณย์ ภีรนีย์ คงไทย รับบทเป็น มีคณารายชื่อนักแสดง มายาตวันเพลงประกอบละคร มนยาตวัน พ.ศ. 2556รายชื่อนักแสดง มายาตวัน. เพลงประกอบละคร มนยาตวัน พ.ศ. 2556. - เพลง หนึ่งคำที่ล้นใจ ขับร้องโดย พิจิกา จิตตะปุตตะ (เพลงเปิด) - เพลง เพราะเธอ ขับร้องโดย พัฒน์ชัย ภักดีสู่สุข (เพลงปิด) - เพลง ใจค้นใจ ขับร้องโดย กรกช เทพสิทธารายชื่อนักแสดง มนต์จันทราเพลงประกอบละคร มนต์จันทรา พ.ศ. 2556รายชื่อนักแสดง มนต์จันทรา. เพลงประกอบละคร มนต์จันทรา พ.ศ. 2556. - เพลง จะให้ฉันรักยังไง ขับร้องโดย นรารักษ์ ใจบำรุง (เพลงเปิด) - เพลง ไม่ใกล้ไม่ไกล ขับร้องโดย เจ็ตเซ็ตเตอร์ (เพลงปิด) - เพลง ใจค้นใจ ขับร้องโดย กรกช เทพสิทธารายชื่อนักแสดง ฟ้ากระจ่างดาวเพลงประกอบละคร ฟ้ากระจ่างดาว พ.ศ. 2556รายชื่อนักแสดง ฟ้ากระจ่างดาว. เพลงประกอบละคร ฟ้ากระจ่างดาว พ.ศ. 2556. - เพลง สองใจรวมกัน ขับร้องโดย ซีซันไฟฟ์, ศิรินทิพย์ หาญประดิษฐ์ (เพลงเปิด) - เพลง อยากจบชีวิตเจ็บเจ็บ ขับร้องโดย แจ๊คกี้ ชาเคอลีน - เพลง อยากเป็นคนที่ทำให้เธอรู้สึกดี ขับร้องโดย โตโน่ ภาคิน คำวิลัยศักดิ์ (เพลงปิด) - เพลง ใจค้นใจ ขับร้องโดย กรกช เทพสิทธา</doc>
