<doc id="635928" url="https://th.wikipedia.org/wiki?curid=635928" title="ซาบีนา อัลตึนเบโควา">ซาบีนา อัลตึนเบโควา ซาบีนา อัลตึนเบโควา (; ; 5 พฤศจิกายน ค.ศ. 1996 — ) เป็นสมาชิกของวอลเลย์บอลหญิงทีมชาติคาซัคสถาน โดยในเดือนกรกฎาคม ค.ศ. 2014 เธอได้กลายเป็นบุคคลที่ได้รับความสนใจทางอินเทอร์เน็ต เมื่อเธอได้เดินทางไปยังกรุงไทเป ประเทศไต้หวัน ในฐานะที่เป็นส่วนหนึ่งของทีมชาติคาซัคสถานในการแข่งขันวอลเลย์บอลเยาวชนหญิงชิงแชมป์เอเชีย 2014 ซึ่งเธอได้เป็นที่สนใจอย่างรวดเร็วเนื่องด้วยความงามของเธอ และทีมชาติคาซัคสถานได้อันดับ 7 ในการแข่งขันดังกล่าว โดยที่ซาบีนาไม่ค่อยได้ลงเล่นในการแข่งขันนี้ ทั้งนี้ นูร์ลัน ซาดีคอฟ ซึ่งเป็นผู้ฝึกสอนของเธอได้คร่ำครวญต่อเหตุการณ์นี้ว่า "มันไม่น่าเป็นไปได้ที่จะมีการตอบรับเช่นนี้ ที่ซึ่งผู้คนได้แสดงท่าทีชื่นชอบต่อนักกีฬาวอลเลย์บอลเพียงคนเดียวในการแข่งขัน" ด้านชีวิตส่วนตัว เธอมีบิดาเป็นอดีตนักกีฬาสกีทีมชาติ และมารดาเป็นนักกรีฑา นอกจากนี้ ซาบีนาสามารถพูดได้ 3 ภาษา ซึ่งได้แก่ ภาษารัสเซีย, ภาษาคาซัค และภาษาอังกฤษกระแสตอบรับ กระแสตอบรับ. ฟอกซ์สปอร์ตส ซึ่งเป็นสื่อข่าวที่มีชื่อเสียงของสหรัฐอเมริกา ได้เคยนำเสนอเรื่องราวของเธอผ่านทางสื่อโทรทัศน์และอินเทอร์เน็ต และทางสโมสรวอลเลย์บอลศรีสะเกษได้มีแผนทาบทามให้เธอเข้าร่วมทีมในการแข่งขันวอลเลย์บอลไทยแลนด์ลีก ด้วยค่าตัวที่หลักล้าน</doc>
