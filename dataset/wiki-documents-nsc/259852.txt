<doc id="259852" url="https://th.wikipedia.org/wiki?curid=259852" title="แคว้นปกครองตนเองวัลเลดาออสตา">แคว้นปกครองตนเองวัลเลดาออสตา วัลเลดาออสตา, วัลดาออสตา (), วาเลด็อสต์, วาลด็อสต์ () หรือ วาลดูตา (อาร์ปีต็อง: ) เป็นหนึ่งในยี่สิบแคว้นและหนึ่งในห้าแคว้นปกครองตนเองของประเทศอิตาลี ตั้งอยู่ทางทิศตะวันตกเฉียงเหนือของประเทศ มีอาณาเขตจรดประเทศฝรั่งเศสทางทิศตะวันตก จรดประเทศสวิตเซอร์แลนด์ทางทิศเหนือ และจรดแคว้นปีเยมอนเตทางทิศตะวันออกและทิศใต้ แคว้นนี้ครอบคลุมพื้นที่ 3,263 ตารางกิโลเมตร (1,260 ตารางไมล์) และมีประชากรประมาณ 120,000 คน เป็นแคว้นที่มีขนาดเล็กที่สุด มีประชากรน้อยที่สุด และมีความหนาแน่นของประชากรน้อยที่สุดในบรรดาแคว้นทั้งหมดของอิตาลี และเป็นเพียงแคว้นเดียวที่ไม่มีจังหวัด (จังหวัดอาออสตาถูกยุบเลิกเมื่อปี พ.ศ. 2488) โดยคณะผู้บริหารแคว้นเป็นผู้ดำเนินกิจการตามหน้าที่ของจังหวัดแทน แคว้นประกอบด้วยเทศบาล 74 เทศบาล มีเมืองหลักคือเมืองอาออสตา</doc>
