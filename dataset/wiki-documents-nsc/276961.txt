<doc id="276961" url="https://th.wikipedia.org/wiki?curid=276961" title="แซนตามอนิกา (รัฐแคลิฟอร์เนีย)">แซนตามอนิกา (รัฐแคลิฟอร์เนีย) แซนตามอนิกา () เป็นเมืองที่ตั้งอยู่ทางตะวันตกของลอสแอนเจลิสเคาน์ตี รัฐแคลิฟอร์เนีย ประเทศสหรัฐอเมริกา ตั้งอยู่ติดกับอ่าวแซนตามอนิกา มีเมืองล้อมรอบ 3 ด้าน ได้แก่ ลอสแอนเจลิส - แปซิฟิกพาลิเสดส์ทางทิศตะวันออกตกเฉียงเหนือ เมืองเบรนท์วูด ทางทิศเหนือ เวสต์ลอสแอนเจลิสทางทิศตะวันออกเฉียงเหนือ มาร์วิสตาทางทิศตะวันออก และเวนิสติดทางทิศตะวันออกเฉียงใต้ และมีทะเลล้อมรอบ 1 ด้าน คือมหาสมุทรแปซิฟิกติดทางทิศตะวันตก สำนักสำรวจสำมะโนประชากรสหรัฐอเมริกา ประมาณการประชากรของแซนตามอนิกาเมื่อปี ค.ศ. 2006 อยู่ที่ 88,050 คน และในปี ค.ศ. 2007 มี 91,124 คน ที่มาของชื่อเมืองนี้มาจากนักบุญมอนิกาแห่งฮิปโป (Saint Monica of Hippo) เนื่องจากเป็นพื้นที่ที่มีชาวสเปนเข้ามาเป็นครั้งแรก และในบางครั้งมักเรียกเมืองแซนตามอนิกาและเมืองเวนิสที่อยู่ติดกันรวมว่า ด็อกทาวน์ (Dogtown) เนื่องจากที่เมืองนี้มีอากาศที่สบายและอบอุ่น ทำให้กลายเป็นเมืองท่ารีสอร์ตตั้งแต่ต้นคริสต์ศตวรรษที่ 20 และมีความเจริญอย่างรวดเร็วตั้งแต่ปลายทศวรรษที่ 1980 ทำให้มีกิจการ งาน และนักท่องเที่ยวที่เพิ่มขึ้นมาก</doc>
