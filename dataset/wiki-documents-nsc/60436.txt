<doc id="60436" url="https://th.wikipedia.org/wiki?curid=60436" title="กำจร มนุญปิจุ">กำจร มนุญปิจุ ศาสตราจารย์เกียรติคุณ นาวาตรี กำจร มนุญปิจุ ร.น.ราชบัณฑิต เกิดวันที่ 10 มิถุนายน พ.ศ. 2469 ที่ตำบลบางหลวง อำเภอเมือง จังหวัดปทุมธานี เป็นบุตรของ ขุนกัลยาณวิทย์ (เกิด มนุญปิจุ) อดีตศึกษาธิการจังหวัดปทุมธานี และนางกิม มนุญปิจุ สมรสกับนางวิภาวรรณ มนุญปิจุ มีบุตรชาย 1 คน คือ นายณัฐเสกข์ (กวิช) มนุญปิจุ ศ.น.ต.กำจร มนุญปิจุ เป็นนักวิทยาศาสตร์ผู้เชี่ยวชาญในสาขาอินทรีย์เคมี เป็นผู้ริเริ่มดำเนินการให้เกิดความร่วมมือทางวิทยาศาสตร์และเทคโนโลยี ระหว่างประเทศไทยและประเทศออสเตรีย นับตั้งแต่ปี พ.ศ. 2522 และได้รับอิสริยาภรณ์ Den Tiroler Adler-Orden in Gold และ Grosse Goldene Ehrenzeichen Fur Verdienste Um Die Republik Osterreich จากประเทศออสเตรีย ในเวลาเดียวกันก็มีความรอบรู้ และมีความสามารถยิ่งในด้านการบริหารการศึกษา มีบทบาทสำคัญในการพัฒนาระบบการคัดเลือกผู้เข้ารับการศึกษาระดับอุดมศึกษา เป็นผู้คิดค้นและดำเนินการทำระบบการสอบคัดเลือกนักศึกษาเข้าศึกษาในสถาบันอุดมศึกษา เริ่มตั้งแต่ปีการศึกษา 2504-2050 โดยจัดการสอบคัดเลือกร่วมครั้งแรก สำหรับมหาวิทยาลัยเกษตรศาสตร์ และมหาวิทยาลัยแพทยศาสตร์ (มหาวิทยาลัยมหิดล) และต่อมาได้ขยายใช้กับมหาวิทยาลัยทั่วประเทศ อีกทั้งเป็นผู้มีบทบาทสำคัญในการพัฒนาปรับปรุงหลักสูตรสาขาวิชาต่าง ๆ ของสถาบันอุดมศึกษา ทำให้การอุดมศึกษาไทยก้าวทันพัฒนาการในยุคโลกาภิวัตน์ มีมาตรฐานทัดเทียมกับระดับสากลประวัติการศึกษาประวัติการศึกษา. - พ.ศ. 2483-2484 - มัธยมศึกษาตอนปลาย โรงเรียนเตรียมอุดมศึกษา - พ.ศ. 2485-2488 - วิทยาศาสตรบัณฑิต สาขาเคมี จุฬาลงกรณ์มหาวิทยาลัย - พ.ศ. 2494-2497 - ปริญญาเอก สาขาอินทรีย์เคมี มหาวิทยาลัยลิเวอร์พูล ประเทศอังกฤษ ได้รับทุนจากราชนาวีปริญญากิตติมศักดิ์ปริญญากิตติมศักดิ์. - พ.ศ. 2536 - ปริญญาวิทยาศาสตรดุษฎีบัณฑิตกิตติมศักดิ์ มหาวิทยาลัยมหิดล - พ.ศ. 2547 - ปรัชญาดุษฎีบัณฑิตกิตติมศักดิ์ สาขาวิชาการบริหารการศึกษา มหาวิทยาลัยขอนแก่น ประจำปีการศึกษา 2547ประวัติการทำงาน ประวัติการทำงาน. ศาสตราจารย์เกียรติคุณ น.ต.กำจร มนุญปิจุ ร.น.ราชบัณฑิต เริ่มรับราชการ และมีบทบาทเกี่ยวข้องกับการบริหารและการจัดการศึกษา ตั้งแต่ พ.ศ. 2503 ที่ มหาวิทยาลัยแพทยศาสตร์ และต่อมาได้ ดำรงตำแหน่งคณบดีคณะวิทยาศาสตร์ มหาวิทยาลัยมหิดลระหว่าง พ.ศ. 2514–2518 และรักษาราชการในตำแหน่งอธิการบดีมหาวิทยาลัยขอนแก่น ระหว่าง พ.ศ. 2519-2521 ระหว่างนี้มีบทบาทสำคัญยิ่ง ในการวางระบบการสอบคัดเลือกนักเรียนเข้าเรียนในสถาบันอุดมศึกษาของรัฐ ทำให้กระบวนการบริหารจัดการสอบมีขั้นตอนโปร่งใสและมีประสิทธิภาพจวบจนปัจจุบัน ต่อมาได้รับการแต่งตั้งให้เป็น อ.ก.ม.วิสามัญ เกี่ยวกับตำแหน่งทางวิชาการของทบวงมหาวิทยาลัย ระหว่าง พ.ศ. 2516-2519 และทั้งยังได้รับคัดเลือกจากที่ประชุมคณะกรรมการบริหาร International Organization of Chemical Sciences for Development (IOCD) ภายใต้การสนับสนุนของ UNESCO ให้เป็น Vice President สำหรับภูมิภาคเอเชีย ในปี พ.ศ. 2524ประวัติการรับราชการประวัติการรับราชการ. - พ.ศ. 2489-2494 - ประจำกองวัตถุระเบิด กรมสรรพาวุธทหารเรือ - พ.ศ. 2498-2503 - ผู้ช่วยหัวหน้ากองเคมี กรมวิทยาศาสตร์ทหารเรือ - พ.ศ. 2503-2512 - เลขานุการคณะวิทยาศาสตร์การแพทย์ มหาวิทยาลัยแพทยศาสตร์ - พ.ศ. 2509-2529 - ศาสตราจารย์วิชาเคมี มหาวิทยาลัยมหิดล - พ.ศ. 2513-2516 - รองคณบดี คณะวิทยาศาสตร์ มหาวิทยาลัยมหิดล - พ.ศ. 2514-2529 - หัวหน้าภาควิชาเคมี คณะวิทยาศาสตร์ มหาวิทยาลัยมหิดล - พ.ศ. 2514-2518 - คณบดี คณะวิทยาศาสตร์ มหาวิทยาลัยมหิดล - พ.ศ. 2519-2521 - รักษาการในตำแหน่งอธิการบดี มหาวิทยาลัยขอนแก่นหน้าที่การงานในปัจจุบันหน้าที่การงานในปัจจุบัน. - กรรมการสภามหาวิทยาลัยผู้ทรงคุณวุฒิ มหาวิทยาลัยมหิดล - กรรมการสภามหาวิทยาลัยขอนแก่น - พ.ศ. 2535–2547 - อุปนายกสภามหาวิทยาลัยขอนแก่น - พ.ศ. 2531-2556 - กรรมการพิจารณากลั่นกรองหลักสูตรของมหาวิทยาลัยมหิดล และมหาวิทยาลัยขอนแก่น - พ.ศ. 2532-2556 - ราชบัณฑิต สาขาวิชาเคมี สำนักวิทยาศาสตร์ ราชบัณฑิตยสถาน - พ.ศ. 2546-2553 - ประธานคณะกรรมการ ด้านหลักสูตร วิชาการ และวิจัยมหาวิทยาลัยขอนแก่นเกียรติคุณและรางวัลที่ได้รับ เกียรติคุณและรางวัลที่ได้รับ. ได้รับพระราชทาน'พระธาตุพนมทองคำ' เครื่องหมายของการประกอบการอันเป็นประโยชน์ยิ่งแก่ภาคตะวันออกเฉียงเหนือ จากมหาวิทยาลัยขอนแก่น ในคราวพระบาทสมเด็จพระปรมินทรมหาภูมิพลอดุลยเดชเสด็จพระราชดำเนินไปพระราชทานปริญญาบัตร แก่ผู้สำเร็จการศึกษาของมหาวิทยาลัยขอนแก่น เมื่อปี 2537ถึงแก่อนิจกรรม ถึงแก่อนิจกรรม. นายกำจร ถึงแก่อนิจกรรม ด้วยโรคมะเร็งต่อมน้ำเหลือง ณ โรงพยาบาลรามาธิบดี เมื่อวันที่ 22 ธันวาคม พ.ศ. 2556 สิริรวมอายุ 87 ปีเครื่องราชอิสริยาภรณ์เครื่องราชอิสริยาภรณ์. - พ.ศ. 2529 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2524 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - เหรียญจักรพรรดิมาลา (ร.จ.พ.)อิสริยาภรณ์ต่างประเทศอิสริยาภรณ์ต่างประเทศ. - พ.ศ. 2527 - Den Tiroler Adler-Orden in Gold จากแคว้นทีโรล ประเทศออสเตรีย - พ.ศ. 2530 - Grosse Goldene Ehrenzeichen Fur Verdienste Um Die Republik Osterreich จากประเทศออสเตรีย</doc>
