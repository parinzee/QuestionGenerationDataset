<doc id="10577" url="https://th.wikipedia.org/wiki?curid=10577" title="ถนนศรีอยุธยา">ถนนศรีอยุธยา ถนนศรีอยุธยา () เป็นถนนสายหนึ่งในกรุงเทพมหานคร มีระยะทางเริ่มตั้งแต่ถนนราชปรารภ เขตราชเทวี ไปทางทิศตะวันตก ตัดกับถนนพญาไท (สี่แยกพญาไท) ถนนพระรามที่ 6 (สี่แยกศรีอยุธยา) ถนนกำแพงเพชร 5 และทางรถไฟสายเหนือ เข้าสู่ท้องที่เขตดุสิต จากนั้นตัดกับถนนสวรรคโลก (สี่แยกเสาวนี) ถนนพระรามที่ 5 (สี่แยกวัดเบญจฯ) ถนนราชดำเนินนอก (สี่แยกหน้าลานพระบรมรูปทรงม้า) ถนนนครราชสีมา (สี่แยกหอประชุมทหารบก) และถนนสามเสน (สี่แยกสี่เสาเทเวศร์) ไปสิ้นสุดที่ริมแม่น้ำเจ้าพระยาประวัติ ประวัติ. ถนนศรีอยุธยาเดิมชื่อ "ถนนดวงตะวัน" เป็นถนนที่พระบาทสมเด็จพระจุลจอมเกล้าเจ้าอยู่หัวโปรดเกล้าฯ ให้สร้างขึ้น เป็นถนนในโครงการถนนอำเภอดุสิต ซึ่งทรงริเริ่มขึ้นพร้อม ๆ กับการสร้างพระราชวังดุสิตใน พ.ศ. 2441 โปรดเกล้าฯ ให้สร้างถนนขึ้น เริ่มตั้งแต่ถนนราชปรารภถึงแม่น้ำเจ้าพระยา พระราชทานชื่อถนนว่า "ดวงตะวัน" ซึ่งมาจากเครื่องลายครามของจีนที่มีภาพดวงอาทิตย์โผล่ขึ้นจากทะเล ต่อมาในวันที่ 16 กุมภาพันธ์ พ.ศ. 2462 รัชสมัยพระบาทสมเด็จพระมงกุฎเกล้าเจ้าอยู่หัวทรงพระกรุณาโปรดเกล้าฯ ให้เปลี่ยนชื่อถนนดวงตะวันนอก ถนนดวงตะวันใน และถนนดวงตะวันหน้า ตั้งแต่แม่น้ำเจ้าพระยาถึงถนนราชปรารภ เป็น "ถนนศรีอยุธยา" โดยทรงตั้งชื่อตามพระนามกรมที่ทรงเคยดำรงตำแหน่ง คือ "กรมขุนเทพทวาราวดี" ซึ่งหมายถึง กรุงศรีอยุธยาสถานที่สำคัญที่อยู่บนถนนศรีอยุธยาเขตดุสิตสถานที่สำคัญที่อยู่บนถนนศรีอยุธยา. เขตดุสิต. - กองพลที่ 1 รักษาพระองค์ - วังปารุสกวัน (กองบัญชาการตำรวจนครบาล) - สวนอัมพร - กองทัพภาคที่ 1 - สนามเสือป่า - สำนักพระราชวัง - มูลนิธิชัยพัฒนา - วัดเบญจมบพิตรดุสิตวนาราม - พระตำหนักจิตรลดารโหฐาน - กรมสวัสดิการทหารบกเขตราชเทวีเขตราชเทวี. - กระทรวงการต่างประเทศ - กรมทางหลวง - สำนักป้องกันและบรรเทาสาธารณภัย กรุงเทพมหานคร - โรงพยาบาลสงฆ์ - กองพันทหารสารวัตรที่ 11 - สำนักงานคณะกรรมการการอุดมศึกษา - สถานีวิทยุศึกษา สถานีวิทยุโทรทัศน์เพื่อการศึกษา ศูนย์เทคโนโลยีทางการศึกษา สำนักงานส่งเสริมการศึกษานอกระบบและการศึกษาตามอัธยาศัย กระทรวงศึกษาธิการ - อาคารวรรณสรณ์ - โรงพยาบาลเดชา - วังสวนผักกาด - โรงพยาบาลพญาไท 1สถาบันการศึกษาที่อยู่บนถนนศรีอยุธยาเขตดุสิตสถาบันการศึกษาที่อยู่บนถนนศรีอยุธยา. เขตดุสิต. - มหาวิทยาลัยเทคโนโลยีราชมงคลพระนคร วิทยาเขตโชติเวช เขตดุสิต - โรงเรียนมัธยมวัดเบญจมบพิตร เขตดุสิต - โรงเรียนจิตรลดา (สายอาชีพ) เขตดุสิตเขตราชเทวีเขตราชเทวี. - โรงเรียนอำนวยศิลป์  เขตราชเทวี - คณะเภสัชศาสตร์ มหาวิทยาลัยมหิดล เขตราชเทวี  - โรงเรียนพญาไท เขตราชเทวี - โรงเรียนสันติราษฎร์วิทยาลัย  เขตราชเทวี - โรงเรียนศรีอยุธยา  เขตราชเทวี </doc>
