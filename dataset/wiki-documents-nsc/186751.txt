<doc id="186751" url="https://th.wikipedia.org/wiki?curid=186751" title="กลยุทธ์ซ่อนดาบในรอยยิ้ม">กลยุทธ์ซ่อนดาบในรอยยิ้ม กลยุทธ์ซ่อนดาบในรอยยิ้ม หรือ เสี้ยวหลี่ฉางเตา (; ) เป็นหนึ่งในกลศึกสามก๊ก กลยุทธ์ที่มีความหมายถึงการหลอกให้ศัตรูหลงเชื่อถึงความสงบ ไม่ให้ล่วงรู้ถึงความเคลื่อนไหวใด ๆ ของกองทัพ ทำให้ฝ่ายศัตรูเกิดความสงสัยและเกิดความสงบไม่เคลื่อนไหวในกองทัพเช่นกัน ทำให้เกิดความคิดที่มึนชาขึ้นและฉวยโอกาสเตรียมการเป็นความลับ การเฝ้าคอยระวังมิให้ฝ่ายศัตรูล่วงรู้ความลับหรือรู้ตัว รอคอยโอกาสเพื่อจะจู่โจมโดยฉับพลันอันจะทำให้สถานการณ์เกิดการเปลี่ยนแปลง เป็นการแสร้งทำเป็นมิตรแต่แท้จริงจ้องหาโอกาสจะกำจัดศัตรูอยู่ตลอดเวลา ตัวอย่างการนำเอากลยุทธ์ซ่อนดาบในรอยยิ้มไปใช้ได้แก่ชีฮูหยินภรรยาของซุนเซียง น้องสะใภ้ของซุนกวนที่วางแผนลอบฆ่าอิหลำที่คิดข่มเหงตนเองเป็นภรรยาด้วยรอยยิ้มประดุจยินดีจะมีสามีใหม่ตัวอย่างกลยุทธ์ ตัวอย่างกลยุทธ์. เมื่อซุนเซียงน้องชายของซุนกวน เจ้าเมืองกังตั๋งไปกินตำแหน่งเจ้าเมืองตันเอี๋ยง ได้สั่งทำโทษโบยอิหลำและไต้อ้วนทหารในกองทัพของตนในฐานกระทำความผิด ทำให้คนทั้งสองผูกใจเจ็บเคียดแค้นซุนเซียง จึงคบคิดกับเปียนหองทหารคนสนิทของซุนเซียงวางแผนลอบฆ่าซุนเซียง อิหลำเห็นนางชีฮูหยินภรรยาของชุนเชียงรูปร่างหน้าตาสวยงามก็นึกรัก และคิดจะข่มเหงเอามาเป็นภรรยาของตนเอง นางชีฮูหยินซึ่งโกรธแค้นอิหลำที่ฆ่าสามีตนจึงวางแผนซ้อนกลหวังฆ่าอิหลำ โดยแสร้งยินยอมพร้อมใจเป็นภรรยาแต่ขอเซ่นไว้ซุนเซียงผู้เป็นสามีที่ล่วงลับก่อน เมื่ออิหลำยินยอมนางซีฮูหยินก็เรียกชุนโก๋และเปาเอ๋งนายทหารคนสนิทของซุนเซียงมาร่วมวางแผนซ้อนกลด้วย รุ่งเช้านางชีฮูหยินเตรียมการตามแผนที่วางไว้ ตั้งโต๊ะเซ่นไหว้สามีตามประเพณีจนเสร็จก็อาบน้ำแต่งตัวพร้อมทำกิริยาด้วยมารยาหญิง ประดุจมีความยินดีปรีดาที่จะได้อิหลำเป็นสามีใหม่ อิหลำต้องกลอุบายของนางชีฮูหยิน เข้าใจว่านางชีฮูหยินทำใจเรื่องการสูญเสียสามีและมีใจให้แก่ตนเองก็ไม่ได้คิดระแวง เมื่อถึงเวลาค่ำนางชีฮูหยินก็ตั้งโต๊ะเลี้ยงฉลองพร้อมกับมอมสุราอิหลำจนเมามายไม่ได้สติ ซุนโก๋และเปาเอ๋งที่แอบซ่อนอยู่ภายในห้องก็ลอบฆ่าอิหลำตาย หลังจากนั้นนางชีฮูหยินก็ลวงไต้อ้วนด้วยมารยาหญิงเพื่อหวังฆ่าให้ตายเช่นกัน ไต้อ้วนเห็นนางชีฮูหยินก็นึกรักจึงยอมตามนางไปกินโต๊ะที่บ้าน นางชีฮูหยินก็มอมสุราไต้อวนจนเมามายและให้ซุนโก๋และเปาเอ๋งฆ่าตายเช่นเดียวกับอิหลำ กลยุทธ์ซ่อนดาบในรอยยิ้มหรือเสี้ยวหลี่ฉางเตาของนางชีฮูหยิน ก็ประสบความสำเร็จในการหลอกอิหลำและไต้อ้วนมาฆ่า โดยไม่ต้องตกเป็นภรรยาของอิหลำด้วยมารยาหญิงได้อย่างงดงาม</doc>
