<doc id="764643" url="https://th.wikipedia.org/wiki?curid=764643" title="อาหารปีนัง">อาหารปีนัง อาหารปีนัง เป็นอาหารที่เกิดจากสังคมพหุวัฒนธรรมในปีนัง ประเทศมาเลเซีย อาหารปีนังเป็นอาหารที่มีความหลากหลายและผสมผสานกับวัฒนธรรมภายนอกทั้งมลายู จีน และอินเดียอาหารว่างอาหารว่าง. - อาปม เป็นแพนเค้กแบบอินเดีย ลักษณะบาง ริมกรอบ ตรงกลางนุ่ม - อาปม บาลิก เป็นแพนเค้กแบบยอนยา ทำจากแป้งและไข่ ใส่กล้วยหอม ข้าวโพดและน้ำตาล - เบห์ เตห์ ซอว์ (ภาษาจีน: 马蹄酥) เป็นแพสตรีแบบจีน โรยด้วยมอลลาสและงา ทำเป็นหลายชั้น - ขนมกุยช่าย (ภาษาจีน: 菜粿) เป็นขนมไส้ผักนึ่ง ไส้มักเป็นผักกาดหัวหรือแครอท - ปาท่องโก๋ (ภาษาจีน: 油炸糕) เป็นขนมปังแท่งทอดแบบจีน กินกับโจ๊กหรือครีมอัลมอนด์ - เฮืองเปี๊ยะ (ภาษาจีน: 香饼) เป็นแพสตรีแบบจีน ไส้เป็นน้ำตาล - ฮุมชินเป็ง เป็นแป้งโดหมักด้วยยีสต์ทอด กินเป็นอาหารเช้า มีทั้งแบบไม่มีไส้และไส้ถั่วกวน - จิวฮูเอ็งชาย (ภาษาจีน: 鱿鱼蕹菜) ปลาดุกผัดกับผักบุ้ง ผสมกับกะปิรสเผ็ด - ลก-ลก เป็นอาหารแบบหม้อร้อน โดยจุ่มอาหารลงในหม้อน้ำเดือดให้สุก มีได้ทั้งอาหารทะเล เนื้อสัตว์ และผัก - ลอร์บัก (卤肉) เป็นหมูสับห่อด้วยแผ่นถั่วเหลืองแล้วทอด กินกับโลห์ซึ่งเป็นส่วนผสมของแป้งข้าวโพด ซอสพริก และไข่ - ออร์กุ้ย (ภาษาจีน: 芋粿) เป็นขนมทำจากกลอย กุ้งแห้ง หอมเจียว หอมใหญ่หั่นและพริกแดง - โอตัก-โอตัก เนื้อปลาบดผสมกับกะทิ ใบมะกรูด ปรุงรสให้มีรสเผ็ดเล็กน้อย นึ่งหรือย่างให้สุก ต้นกำเนิดของอาหารนี้อยู่ที่ยะโฮร์ - พงพเนียห์ (ภาษาจีน: 清糖饼) เป็นแพสตรีแบบจีน ไส้เป็นน้ำตาล - ปอเปี๊ยะ (ภาษาจีน: 薄饼) เป็นอาหารแบบแต้จิ๋ว ไส้เป็นผักกาดหัว เต้าหู้ ไข่ กินกับซอสที่ทำจากพริกและซีอิ๊วหวาน - เตาซาร์ เพียห์ (ภาษาจีน: 豆沙饼) เป็นแพสตรีแบบจีน ใส่ไส้ที่ทำด้วยแป้งสาลี น้ำตาล ถั่วเขียว หอมเจียว แครอท และเกลือ เป็นขนมที่มีชื่อเสียงของปีนังจานหลักจานหลัก. - บักกุ๊ดเต๋ (ภาษาจีน: 肉骨茶) แปลตรงตัวว่าชากระดูกหมู เป็นซุปใส่ซี่โครงหมู ลูกชิ้นเครื่องเทศและสมุนไพรหลายชนิด - หมี่ไตมัก(ภาษาจีน: 米台目) เป็นหมี่สีเงินกิยกับซุปใสและหมูสับ - ก๋วยเตี๋ยวเนื้อ - ขนมผักกาดผัด(ภาษาจีน: 炒粿角) - ก๋วยเตี๋ยวผัด (ภาษาจีน: 炒粿条) เป็นเส้นก๋วยเตี๋ยวแบน ผัดกับพริกและอาหารทะเลโดยเฉพาะกุ้ง ใส่ไข่ดาว - ชีเฮืองฟุน (ภาษาจีน: 猪肠粉) นิยมรับประทานเป็นอาหารเช้า เป็นแผ่นแบนที่ทำจากข้าว บางครั้งใส่กุ้งลงไปด้วย นึ่งให้สุก ตัดเป็นชิ้น กินกับซอสรสหวาน ซีอิ๊ว ซอสฮอยชิน ซอสพริก กะปิทำจากกุ้ง และงาดำ - ชอว์เมยฟุน ใช้เส้นก๋วยเตี๋ยวทำจากข้าว ใส่หมูสับ กินกับน้ำซุปหมู - ข้าวไก่หม้อดิน เป็นอาหารที่มีชื่อเสียงอย่างหนึ่งของปีนัง ทำจากไก่ปรุงในหม้อดิน ใส่กุนเชียง ไก่ ปลาเค็ม และเห็ด - หมี่เป็ด (ภาษาจีน: 鸭腿面线) เป็นซุปใส่สมุนไพร กินกับเส้นก๋วยเตี๋ยว โรยหน้าด้วยเนื้อเป็ด - หมี่แกง คล้ายกับหลักซาแกง เป็นเส้นหมี่ใส่ไข่ กินกับน้ำซุปแกงใส่กะทิ ใส่กุ้งและเลือดหมูก้อน - แกงหัวปลา นำหัวปลามาต้มกับผัก เช่น กระเจี๊ยบเขียว มะเขือเทศ และมะเขือ ในน้ำแกง กินกับข้าว - ออส่วน เป็นไข่ทอดใส่หอยนางรม นิยมโรยผักชี กินกับกระเทียมและซอสพริก - ข้าวมันไก่ เป็นอาหารที่มีต้นกำเนิดมาจากเกาะไหหลำ เป็นข้าวที่หุงกับน้ำซุปไก่ กินกับไก่ต้มหรือไก่อบ ถั่วงอก แตงกวา หอมใหญ่หั่น และพาร์สลีย์ - ฮกเกี้ยนหมี่ หรือแฮหมี่ (ภาษาจีน: 福建面 ในปีนัง, 虾面 ในกัวลาลัมเปอร์) เป็นเส้นหมี่จากข้าวหรือไข่ กินกับไข่ต้ม กุ้งตัวเล็ก เนื้อสัตว์หั่น ถั่วงอก ผักบุ้ง ในน้ำซุปรสเผ็ด ทำจากกุ้งและกระดูกหมู - อีกันบาการ์ เป็นชื่อเรียกทั่วไปของปลาย่าง ปลาที่นิยมนำมาย่างคือปลาแมกเคอเรล มักจะปรุงรสด้วยเครื่องเทศ กะทิ บางครั้งใส่ซัมบัล ห่อด้วยใบตอง ย่างให้สุก - หมี่ชวา เป็นเส้นหมี่ใส่ไข่ กินกับน้ำเกรวี ใส่มันฝรั่ง และมะเขือเทศ โรยหน้าด้วยไข่ต้มหั่น กุ้ง ถั่วงอก ฟริตเตอร์ และน้ำจิ้มใส่ถั่วลิสงและพริกบด - ก๋วยเตี๋ยวทึง (ภาษาจีน: 粿条汤) เป็นเส้นก๋วยเตี๋ยวสดทำจากข้าว กินกับซุปใส โรยหน้าด้วยลูกชิ้น หมูหั่น ไก่ กระเทียมเจียว กินกับน้ำส้ม พริกดอง - ก๋วยจั๊บ (ภาษาจีน: 粿汁) เป็นซุปแบบแต้จิ๋ว ใส่เส้นก๋วยจั๊บ กินกับน้ำซุปสีเข้มใส่สมุนไพร กินกับเนื้อเป็ด เลือดก้อน เครื่องใน ไข่ต้ม ใบผักชี พริกหั่น - ลอร์หมี่ เป็นเส้นก๋วยเตี๋ยวทำจากข้าว ใส่ไข่ น้ำซุปข้นด้วยแป้งข้าวโพด ใส่เนื้อหมูหั่น และถั่วงอก - หมี่โกเร็งมามัก เป็นอาหารมามักทำจากหมี่เหลืองใส่ไข่ ผัดกับเนื้อแกะ ผัก ซอสมะเขือเทศ และเครื่องเทศ - หมี่เรอบุส เป็นน้ำเกรวี ใส่มันฝรั่ง ราดบนหมี่เหลืองและถั่วงอก ใส่หมึก กุ้งทอด ไข่ต้ม มะนาวหั่นเสี้ยว และหอมเจียว - หมี่อูดัง เป็นหมี่กุ้งแบบมาเลเซีย - หลักซาปีนัง (ภาษามลายู: Laksa Pulau Pinang) น้ำซุปรสเผ็ดและเปรี้ยว ใส่ใบสะระแหน่ แตงกวา หัวหอม ผักกาด หอม และสับปะรด - ซาร์ฮอร์ฟุน (ภาษาจีน: 炒河粉) เป็นก๋วยเตี๋ยวผัดแบบกวางตุ้ง - ตารี เบอร์เกอร์ เป็นเบอร์เกอร์แบบปีนังที่มีชื่อเสียง - หมี่เกี๊ยว (ภาษาจีน: 云吞面) ทำจากหมี่ไข่และเกี๊ยว ใส่หมูหั่นและผัก มีทั้งกินแบบแห้ง ใส่ซีอิ๊วและน้ำมันงา หรือกินแบบน้ำ ใส่น้ำซุปใส - ข้าวกลอย เป็นข้าวหุงกับกลอย ใส่กุ้งแห้งและเห็ด กินกับซุปลูกชิ้นรสเผ็ด - ยีฟูมี เป็นหมี่ไข่แบบกวางตุ้ง หอดแล้วกินกับหมูย่างหั่นชิ้น ไข่ ลูกชิ้น กุ้งและมัสตาร์ดเขียว - นาซิกันดาร์ เป็นอาหารของชาวอินเดียมุสลิมทำจากข้าว แกงผัก - ปาเซิมบูร์ เป็นสลัดรสเผ็ดใส่ผัก เป็นอาหารของชาวอินเดียมุสลิม ชาวจีนจะเรียกอาหาร์นี้ว่าเชห์ฮูขนมหวานขนมหวาน. - ครีมอัลมอนด์ เป็นของหวานท้องถิ่นพบได้ที่ถนนคิมเบอร์เลย์ กินกับขนมปังทอด - เซ็นดอล เป็นขนมที่ใส่แป้ง ทำเป็นเส้นสีเขียว ใส่กะทิ น้ำตาลมะพร้าว และน้ำแข็งไส - ชิงปูเลียงทังชุย (ภาษาจีน: 清補涼糖水) เป็นขนมทำจากมันเทศ ถั่วแดง เยลลี่ สาคู ลำไย แปะก๊วย เมลอน เงาะ ใส่น้ำเชื่อมที่ทำจากลำไยและน้ำตาล - ไอส์ กาจัง (ภาษามลายู: Ais Kacang) เป็นขนมที่ใส่น้ำแข็งไส ถั่วแดงหวาน สาหร่าย ข้าวโพดหวาน และผลไม้ ราดด้วยน้ำเชื่อมกุหลาบ น้ำตาลและนมระเหย ไอซ์กาจังที่เป็นเอกลักษณ์ของปีนังจะใส่ลูกจันทน์เทศ - มัวร์ชี เป็นลูกบอลทำจากข้าวเหนียว เคลือบด้วยส่วนผสมรสหวาน ทำจากถั่วลิสง - เตาฟูฟะห์หรือเต้าฮวย (ภาษาจีน: 豆腐花) พุดดิ้งแบบจีนที่ทำจากเต้าหู้อ่อนในน้ำเชื่อมเครื่องดื่มเครื่องดื่ม. - เลาเฮาเป็ง เป็นเครื่องดื่มน้ำจันทน์เทศซึ่งเป็นที่นิยมในปีนัง</doc>
