<doc id="188886" url="https://th.wikipedia.org/wiki?curid=188886" title="แฝด (ภาพยนตร์)">แฝด (ภาพยนตร์) แฝด () เป็นภาพยนตร์ไทยที่ออกฉายเมื่อ 29 มีนาคม พ.ศ. 2550 สร้างโดยจีทีเอช ร่วมผลิตโดยบริษัท ฟีโนมีนาและบริษัท เดคดิเคท กำกับโดย โต้ง - บรรจง ปิสัญธนะกูล และ โอ๋ - ภาคภูมิ วงศ์ภูมิ ที่เคยกำกับใน ชัตเตอร์ กดติดวิญญาณ นำแสดงโดย มาช่า วัฒนพานิช , วิทยา วสุไกรไพศาล , รัชนู บุญชูดวง , นิมิตร ลักษมีพงศ์ , นะโม ทองกำเหนิด , หทัยรัตน์ อีเกอเรฟ, ฤทัยรัตน์ อีเกอเรฟ , ด.ญ.ชุติกาญจน์ วิมุกตานนท์ , ด.ญ.ชญากาณฑ์ วิมุกตานนท์ อำนวยการสร้างฝ่ายบริหารโดยไพบูลย์ ดำรงชัยธรรม, บุษบา ดาวเรือง, วิสูตร พูลวรลักษณ์, จินา โอสถศิลป์ อำนวยการสร้างโดย ยอดเพชร สุดสวาท, ม.ล. มิ่งมงคล โสณกุล, ยงยุทธ ทองกองทุน ดำเนินงานสร้างโดย อัจฉรา ทาแก้ว, ปิ่น จินตนาภรณ์พันธ์ อบรมการแสดงโดย อรชุมา ยุทธวงศ์ ฝึกสอนการแสดงโดย พัชราภรณ์ หิตะนันท์ กำกับภาพโดย นิรมล รอสส์ ลำดับภาพโดย วิชชา โกจิ๋ว, ธรรมรัตน์ สุเมธศุภโชค ออกแบบงานสร้างโดย ศักดิ์ศิริ จันทรังษี ภาพยนตร์เรื่องนี้ทำรายได้รวม 67.5 ล้านบาทนักแสดงนักแสดง. - มาช่า วัฒนพานิช รับบท พิม-พลอย - วิทยา วสุไกรไพศาล รับบท วี - รัชนู บุญชูดวง รับบท แม่ของ พิม-พลอย - นิมิตร ลักษมีพงศ์ รับบท ดนัย - นะโม ทองกำเหนิด รับบท วี (อายุ 15 ปี) - หทัยรัตน์ อีเกอเรฟ รับบท พิม (อายุ 15 ปี) - ฤทัยรัตน์ อีเกอเรฟ รับบท พลอย (อายุ 15 ปี) - ด.ญ.ชุติกาญจน์ วิมุกตานนท์ รับบท พิม (อายุ 7 ปี), - ด.ญ.ชญากาณฑ์ วิมุกตานนท์ รับบท พลอย (อายุ 7 ปี)เนื้อเรื่อง เนื้อเรื่อง. พิม (มาช่า วัฒนพานิช) ใช้ชีวิตอยู่กับวี (วิทยา วสุไกรไพศาล) ที่เกาหลีตลอดมาจนวันหนึ่งทางโรงพยาบาลที่เมืองไทยโทรมาบอกว่าแม่ของพิม (รัชนู บุญชูดวง) เส้นเลือดในสมองแตก พิมจึงต้องรีบกลับมาเมืองไทยด่วนพร้อมกับวี เมื่อย่างเท้าเข้าบ้านหลังเก่าความทรงจำในอดีตกลับย้อนขึ้นมาในสมองของพิม การเข้าชีวิตเป็นฝาแฝดติดกันของเธอและพลอย ในคืนแรกพิมเห็นพลอยที่เป็นผีนอนอยู่ข้างๆเธอ หลังจากนั้นอาการหลอนของเธอก็ค่อยๆตามมา วีกลุ้มใจเรื่องพิมจึงไปปรึกษาดนัย (นิมิตร ลักษมีพงศ์) จิตแพทย์รุ่นพี่ ทำให้เขานึกถึงความทรงจำเก่าๆที่เขาในตอนหนุ่ม (นะโม ทองกำเหนิด)ได้เจอกับ พิม (หทัยรัตน์ อีเกอเรฟ) และ พลอย (ฤทัยรัตน์ อีเกอเรฟ) จนทำให้แฝดสองคนทะเลาะกันจนถึงขนาดขั้นผ่าแยก ดนัยบอกว่าพิมป่วยเป็นโรคทางจิตแพทย์ซึ่งเกิดจากความรู้สึกผิดในอดีตจนเกิดภาพหลอน และอาการหลอนของพิมยิ่งทวีความรุนแรงขึ้นมากเรื่อยๆจนถึงขนาดต้องเข้าโรงพยาบาล วันนั้นแม่ของพิมได้บอกความลับกับวีและเสียชีวิตในเวลาต่อมา วีจึงรีบไปที่วัดแล้วกับความจริงว่า คนที่ตายนั้นคือพิม ชื่อของเธอนั้นอยู่บนหลุมศพ วีจึงรีบกลับไปบ้านและพบกับพลอย เขาพยายามคาดคั้นความจริง ตอนแรกพลอยก็ไม่ยอมรับแต่สุดท้ายเธอก็ต้องยอมบอกสาเหตุคือ วีและพิมเกิดความรักต่อกันซึ่งพลอยก็แอบชอบวีเช่นกัน พลอยจึงพยายามขัดขวาง ขัดใจพิม จนพิมรำคาญเธอและเอ่ยว่า แกเป็นส่วนเกิน พลอยจึงโกรธแล้วบีบคอพิม จนพิมเสียชีวิต เธอเลยต้องทำการผ่าแยก วีอึ้งและรู้สึกรังเกียจในตัวเธอมากพลอยด้วยโกรธจึงแจกันใส่หัววีแล้วจับตัววีมัดไว้กับเก้าอี้ แล้วระบายความรู้สึกทุกอย่างของเธอ แต่มีเหตุทำให้ต้องลงไปข้างล่างวีจึงสามารถหนีออกมาได้ พลอยเมื่อไม่เจอไว้จึงราดน้ำมันและขู่ว่าจะเผาบ้าน วีพุ่งถลาเข้าใส่ตัวพลอยจนไฟแช็กในมือเธอตกลงที่พื้น ไฟเริ่มลุกลามไปทุกส่วนต่างๆของบ้าน และได้มีการต่อสู้ระหว่างวีกับพลอย ในสุดท้ายพลอยหลอนว่าวีคือผีของพิม ในขณะที่พลอยตกใจวีผลักตู้เก็บกับข้าวลงมาใส่ตัวเธอแล้วหนีออกไปเพื่อเอาตัวรอด พลอยที่ติดอยู่ในนั้นหลอนว่าเห็นพิมแล้วเธอก็กรี๊ดสุดเสียง สิ้นเสียงของพลอยท่อนไม้ที่กำลังลุกไหม้ได้หล่นมาใส่ตู้เก็บกับข้าวแล้วไฟก็ลุกลามไปทั่วตู้เก็บกับข้าว ฉากสุดท้ายวีได้ไปที่วัดเพื่อไปเคารพศพของ พิม และ พลอย พี่น้องฝาแฝดสยามรางวัลรางวัล. - รางวัลภาพยนตร์แห่งชาติ สุพรรณหงส์ สาขานักแสดงนำหญิงยอดเยี่ยม (มาช่า วัฒนพานิช)</doc>
