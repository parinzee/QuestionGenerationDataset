<doc id="416529" url="https://th.wikipedia.org/wiki?curid=416529" title="เฌอแตม.. มัวนงปลูว์">เฌอแตม.. มัวนงปลูว์ เฌอแตม... มัวนงปลูว์ (; ) เพลงร้องคู่ภาษาฝรั่งเศสที่แต่งโดยเซร์ช เกนสบูร์ (Serge Gainsbourg) ขับร้องโดยเกนสบูร์ คู่กับเจน เบอร์กิน แฟนสาวของเขา บันทึกเสียงวางจำหน่ายในปี ค.ศ. 1969 และขึ้นถึงอันดับหนึ่งชาร์ตซิงเกิลแห่งสหราชอาณาจักรและสวิตเซอร์แลนด์ แต่เพลงนี้ถูกห้ามเปิดออกอากาศในหลายประเทศ ทั้งในสเปน สวีเดน บราซิล อังกฤษ โปรตุเกส อิตาลี ห้ามออกอากาศในฝรั่งเศสก่อนเวลา 23.00 น. และถูกจำกัดการออกอากาศในสหรัฐอเมริกา เนื่องจากในเพลงมีท่อนหนึ่งเป็นเสียงครางของนักร้องหญิง ขณะถึงจุดสุดยอด เกนสบูร์แต่งเพลงนี้ในปี ค.ศ. 1967 เพื่อร้องและบันทึกเสียงคู่กับบรีฌิต บาร์โด คู่รักของเขาในขณะนั้น แต่เมื่อข่าวนี้แพร่ออกไป กุนเทอร์ ซาชส์ สามีชาวเยอรมันของบาร์โดโกรธมากและพยายามขัดขวางไม่ให้ซิงเกิลนี้ออกวางจำหน่าย ซิงเกิลนี้ได้วางจำหน่ายในภายหลัง ในปี ค.ศ. 1986 เมื่อเกนสบูร์หันมาคบกับเจน เบอร์กิน ที่เพิ่งหย่าขาดจากจอห์น แบร์รี ก็ขอให้เธอบันทึกเสียงเพลงนี้คู่กับเขา โดยร้องเสียงสูงขึ้นกว่าฉบับของบาร์โดหนึ่งออกเตฟ</doc>
