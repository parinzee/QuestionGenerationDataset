<doc id="729803" url="https://th.wikipedia.org/wiki?curid=729803" title="พระอัตถทัสสีพุทธเจ้า">พระอัตถทัสสีพุทธเจ้า เมื่อศาสนาของพระปิยทัสสีพุทธเจ้าได้อันตรธานไปแล้ว ในวรกัปเดียวกันนั้น พระพุทธเจ้าพระองค์ที ๒ ได้อุบัติขึ้น ทรงพระนามว่าพระอัตถทัสสีทัสสีพุทธเจ้าพระประวัติ พระประวัติ. พระอัตถทัสสีพุทธเจ้า ทรงประสูติในราชตระกูลกษัตริย์นครโสภณะ พระราชบิดาทรงพระนามว่า พระเจ้าสาคระ พระราชมารดาทรงพระะนามว่า พระนางสุทัสสนาราชเทวี ในวันที่กุมารประสูติ เกิดเหตุการณ์อัศจรรย์ทั่วพระนครโสภณะ เมื่อชาวเมืองต่างค้นขุมทรัพย์ใหญ่ที่บรรพบุรุษในตระกูลของตนฝังไว้แต่นานมา จึงมีการขนานนามแก่พระกุมารว่า พระอัตถทัสสีกุมาร พระอัตถทัสสีกุมาร ทรงเจริญวัยและทรงพระเกษมสำราญอยู่ในปราสาท ๓ หลัง คือ อมรคิรี สุรคิรีและคิริวาหนะ ทรงมีพระนางวิสาขาเทวี เป็นพระอัครมเหสี และทรงมีนางสนมนารีแวดล้อม ๓๓,๐๐๐ นาง ทรงครองฆราวาสวิสัยได้ ๑๐,๐๐๐ ปี วันหนึ่ง พระอัตถทัสสีกุมาร ทรงทอดพระเนตรเทวทูตทั้ง ๔ คือ คนแก่ คนเจ็บ คนตาย และสมณะตามลำดับ พระองค์ทรงมีพระหทัยน้อมไปทางบรรพชา เมื่อพระนางวิสาขาเทวี ทรงประสูติพระโอรส พระนามว่า เสลกุมาร จึงได้เสด็จออกบรรพชา ด้วยม้าทรงประทับต้น ชื่อ สุทัสสนอัศวราช มีมนุษย์ออกบรรพชาตามเสด็จ ๙ โกฏิ พระอัตถทัสสีกุมาร ทรงบำเพ็ญทุกรกริยาอยู่ ๘ เดือน ในวันวิสาขบูรณมี ได้รับข้าวปายาสพร้อมถาดทองคำจาก นางนาคราชชื่อ สุจินธรา และได้รับหญ้าคา ๘ กำที่ มหารุจินาคราชถวาย ทรงปูลาดใต้ โพธิพฤกษ์ชื่อ ต้นจัมปกะ(ไม้จำปา) เป็นโพธิบัลลังก์กว้าง ๕๓ ศอก และทรงได้บรรลุพระโพธิญาณ ณ ที่นั้น ทรงแสดงพระปฐมเทศนาแก่พระภิกษุที่บวชตาม ๙ โกฏิที่บรรพชาตามพระองค์ ณ อโนมราชอุทยาน ใกล้อโนมนคร พระภิกษุเหล่านั้นจึงสำเร็จเป็นพระอริยบุคคลทั้งหมด ธรรมาภิสมัยในพุทธกาลของพระอัตถทัสสีพุทธเจ้าได้บังเกิดขึ้น ๓ วาระ คือ วาระที่ ๑ แสดงปฐมเทศนา ณ อโนมราชอุทยาน ธรรมาภิสมัยบังเกิดแก่พระภิกษุ ๙ โกฏิ และสัตว์ ๑๐๐,๐๐๐ โกฏิ วาระที่ ๒ แสดงธรรมครั้งเสด็จจาริกไปในเทวโลก ธรรมาภิสมัยบังเกิดแก่เทวดาและสัตว์ ๑๐๐,๐๐๐ โกฏิ วาระที่ ๓ แสดงธรรมโปรดพระพุทธบิดา ณ กรุงโสภณะ ธรรมาภิสมัยบังเกิดแก่สัตว์ ๑๐๐,๐๐๐ โกฏิพระอัตถทัสสีพุทธเจ้า ทรงประชุมสาวกสันนิบาต ๓ ครั้งพระอัตถทัสสีพุทธเจ้า ทรงประชุมสาวกสันนิบาต ๓ ครั้ง. - ครั้งที่ ๑ ทรงแสดงปาฏิโมกข์แก่พระสงฆ์สาวก ๙๘,๐๐๐ องค์ - ครั้งที่ ๒ ทรงแสดงปาฏิโมกข์แก่พระสงฆ์สาวก ๘๘,๐๐๐ องค์ ครั้งแสดงธรรมแก่พระเสละเถระ พระโอรสของพระพุทธองค์ - ครั้งที่ ๓ ทรงแสดงปาฏิโมกข์แก่พระสงฆ์สาวก ๗๘,๐๐๐ องค์ ครั้งทรงแสดงธรรมแก่เทวดาและมนุษย์วันมาฆบูรณมี ในมหามงคลสมาคมพระสาวกและบุคคลสำคัญพระอัครสาวกพระสาวกและบุคคลสำคัญ. พระอัครสาวก. - พระสันตะเถระ - พระอุปสันตะเถระพระอัครสาวิกาพระอัครสาวิกา. - พระธัมมาเถรี - พระสุธัมมาเถรีพระอุปัฐากพระอุปัฐาก. - พระอภยะอัครอุบาสกอัครอุบาสก. - นกุลอุบาสก - นิสภอุบาสกอัครอุบาสิกาอัครอุบาสิกา. - มกิลาอุบาสิกา - ธรรมทินนาอุบาสิกา พระอัตถทัสสีพุทธเจ้ามีพระวรกายสูง ๘๐ ศอก พระรัศมีแผ่กว้าง ๑ โยชน์โดยรอบ เมือ่พระชนมายุ ๑๐๐,๐๐๐ ปี จึงเสด็จดับขันธ์ปรินิพพาน ณ อโนมาราม พระธาตุของพระองค์เรี่ยรายไปทั่วชมพูทวีป ศาสนาของพระองค์ดำรงค์อยู่ได้ ๑๐๐,๐๐๐ ปี จึงอันตรธานไปสิ้นความเกี่ยวข้องกับพระศรีศากยมุนีโคตมพุทธเจ้า ความเกี่ยวข้องกับพระศรีศากยมุนีโคตมพุทธเจ้า. ในยุคพุทธกาลของพระอัตถทัสสีพุทธเจ้า พระโพธิสัตว์โคตมะบังเกิดเป็นชฎิลชื่อ สุสีมะชฎิล ผู้ซึ่งสละสมบัติทั้งหมดแก่ผู้อยากไร้อนาถาแล้วออกบวชและบำเพ็ญฌาณจนบรรลุอภิญญา ๕ สมาบัติ ๘ อย่างบริบูรณ์แล้ว ได้มีโอกาสฟังธรรมจากพระอัตถทัสสีพุทธเจ้า เกิดความยินดี จึงได้ใช้ฤทธิ์ของตนขึ้นไปเอาดอกไม้ทิพย์จากสวรรค์มาบูชาพระพุทธองค์ พระดาบสยังให้มีฝนบุปผาชาติตกลงในทิศทั้ง ๔ และสร้างมณฑปด้วยดอกไม้ถวายเป็นพุทธบูชา พระอัตถทัสสีบรมศาสดาจึงทรงมีพุทธพยากรณ์ถึงสุสีมะชฎิลว่า ล่วงไป ๑,๘๐๐ กัป ท่านชฎิลผู้นี้จักเป็นพระพุทธเจ้า สุสีมะชฎิลได้ฟังพุทธพยากรณ์ก็เกิดความยินดี จึงหมั่นประกอบบารมี ๑๐ ให้เข้มแข็งเรื่อยมา</doc>
