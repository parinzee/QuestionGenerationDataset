<doc id="213333" url="https://th.wikipedia.org/wiki?curid=213333" title="เจ้าหญิงสึกูโกะแห่งทากามาโดะ">เจ้าหญิงสึกูโกะแห่งทากามาโดะ เจ้าหญิงสึงุโกะแห่งทะกะมะโดะ (; 8 มีนาคม พ.ศ. 2529) เป็นพระธิดาในเจ้าชายโนะริฮิโตะ เจ้าชายทะกะมะโดะกับเจ้าหญิงฮิซะโกะ พระชายาฯ เป็นพระญาติชั้นที่หนึ่งของสมเด็จพระจักรพรรดิอะกิฮิโตะพระประวัติ พระประวัติ. เจ้าหญิงสึงุโกะแห่งทะกะมะโดะประสูติเมื่อวันที่ 8 มีนาคม พ.ศ. 2529 เป็นพระธิดาองค์โตในเจ้าชายโนะริฮิโตะ เจ้าชายทะกะมะโดะกับเจ้าหญิงฮิซะโกะ พระชายาฯ มีพระขนิษฐาอีกสองพระองค์ คือ โนะริโกะ เซ็งเงะ และเจ้าหญิงอะยะโกะแห่งทะกะมะโดะ เจ้าหญิงสึงุโกะทรงการศึกษาระดับประถมศึกษาและมัธยมศึกษาจากโรงเรียนกะกุชูอิง ทรงศึกษาต่อระดับอุดมศึกษาสาขาวัฒนธรรมนานาชาติศึกษา (Intercultural Studies) วิทยาลัยหญิงกะกุชูอิง แต่ทรงหยุดเรียน (drop) เมื่อเดือนมีนาคม พ.ศ. 2548 และทรงศึกษาต่อที่ด้านจิตวิทยาอาชญากร (criminal psychology) และสังคมวิทยา (sociology) ณ มหาวิทยาลัยเอดินบะระในสกอตแลนด์ ตั้งแต่วันที่ 13 เมษายน พ.ศ. 2547 จนถึงวันที่ 1 กรกฎาคม พ.ศ. 2551 และทรงหยุดเรียน ในเดือนมีนาคม พ.ศ. 2556 พระองค์สำเร็จการศึกษาปริญญาตรีจากโรงเรียนศิลปศาสตร์นานาชาติ (School of International Liberal Studies) มหาวิทยาลัยวะเซะดะพระกรณียกิจ พระกรณียกิจ. พ.ศ. 2549 เจ้าหญิงสึงุโกะทรงร่วมงานในพระราชพิธีครบรอบการอภิเษกสมรสของแกรนด์ดยุกอ็องรีกับแกรนด์ดัชเชสมาเรีย เตเรซาแห่งลักเซมเบิร์ก ในฐานะตัวแทนของสมาชิกพระราชวงศ์ญี่ปุ่น เดือนสิงหาคม พ.ศ. 2554 พระองค์ตามเสด็จเจ้าหญิงฮิซะโกะ พระชนนี ในงานนิทรรศการศิลปะผู้พิการโตเกียว ครั้งที่ 28 ซึ่งถูกจัดขึ้น ณ ห้างสรรพสินค้าเซบุ อิเกะบุกุโระ โตเกียว ซึ่งผู้ชนะในการแข่งขันนี้ได้จะรับเกียรติถ่ายภาพร่วมกับเจ้าหญิงฮิซะโกะและเจ้าหญิงสึงุโกะ เดือนเมษายน พ.ศ. 2556 พระองค์ทรงเป็นหนึ่งในกรรมการประจำประเทศญี่ปุ่นของยูนิเซฟ และร่วมประกอบพระกรณียกิจร่วมกับพระชนนีอยู่เสมอ ๆ ในเดือนสิงหาคมปีเดียวกันนั้น พระองค์ได้เสด็จเยือนประเทศศรีลังกา ตามคำกราบทูลเชิญของมหินทา ราชปักษะ (Mahinda Rajapaksa) ประธานาธิบดีศรีลังกา เพื่อร่วมฉลองในวันครบรอบ 60 ความสัมพันธ์ทางการทูตระหว่างสองประเทศ โดยพระองค์ได้รับการต้อนรับอย่างดีจากศีรันถิ ราชปักษะ (Shiranthi Rajapaksa) เดือนพฤษภาคม พ.ศ. 2558 เจ้าหญิงสึงุโกะได้ตามเสด็จเจ้าหญิงฮิซะโกะเยือนเมืองวะตะริ จังหวัดมิยะงิ ซึ่งได้รับความเสียหายจากเหตุแผ่นดินไหวและคลื่นสึนามิในโทโฮะกุ พ.ศ. 2554 ทอดพระเนตรความเรียบร้อยของกองบังคับการหน่วยยามฝั่งแห่งที่ 2 และทรงเยี่ยมหน่วยกู้ภัยทางน้ำมิยะงิ ซึ่งเป็นหน่วยงานในสังกัดของสมาคมกู้ภัยทางน้ำญี่ปุ่นที่เจ้าหญิงฮิซะโกะพระชนนีเป็นประธานกิตติมศักดิ์ หลังจากนั้นทรงวางพวงมาลาไว้อาลัยแด่ผู้เสียชีวิต และมีพระดำรัสให้กำลังใจแก่สมาชิกพงศาวลี</doc>
