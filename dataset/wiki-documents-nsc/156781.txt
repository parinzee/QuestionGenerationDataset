<doc id="156781" url="https://th.wikipedia.org/wiki?curid=156781" title="ชัง ช็อน-กู">ชัง ช็อน-กู ชัง ช็อน-กู (; ) เป็นมวยสากลนักมวยสากลชาวเกาหลีใต้ เกิดวันที่ 4 กุมภาพันธ์ พ.ศ. 2506 ที่เมืองปูซาน ประเทศเกาหลีใต้ สถิติการชก 42 ครั้ง ชนะ 38 (น็อค 17) แพ้ 4ประวัติ ประวัติ. ชัง ช็อน-กูเป็นอดีตแชมป์โลกรุ่นไลท์ฟลายเวท WBC จากเกาหลีใต้ มีฉายาว่าเหยี่ยวเกาหลี ชางชกมวยสากลเพียง 15 ครั้งเท่านั้นก็ชนะน็อคอัลฟองโซ่ โลเปซ อดีตแชมป์โลกรุ่นฟลายเวท WBA ยก 3 และชนะน็อค ชุง ยองกวาน (ต่อมาจะได้เป็นแชมป์โลกของ IBF) ยก 6 และก่อนที่จะขึ้นชิงแชมป์โลก ชางยังชนะคะแนนอมาโด เออร์ซัว อดีตแชมป์โลกรุ่นไลท์ฟลายเวท WBC ด้วย อย่างไรก็ตาม การชิงแชมป์โลกครั้งแรกของชางไม่สำเร็จ เป็นฝ่ายแพ้คะแนนฮิลาริโอ ซาปาต้า เมื่อ พ.ศ. 2525 ไปอย่างไม่เป็นเอกฉันท์ เมื่อมาชกแก้มือกันอีกครั้งที่โซล คราวนี้ ชางเป็นฝ่ายชนะน็อค ได้ครองแชมป์โลก จากนั้น ชางป้องกันตำแหน่งแชมป์โลกรุ่นนี้ได้ถึง 15 ครั้ง ก่อนจะสละตำแหน่งแชมป์ใน พ.ศ. 2531 แต่เพราะปัญหาทางการเงิน ทำให้ชางกลับมาชกอีก เขาขึ้นชิงแชมป์โลกรุ่นไลท์ฟลายเวท WBC แต่แพ้ฮุมเบอร์โต กอนซาเลซ จากนั้น ขยับขึ้นไปชกรุ่นฟลายเวท และขึ้นชิงแชมปืโลกอีกสองครั้ง แต่ก็แพ้สด จิตรลดา และเมืองชัย กิตติเกษม หลังจากที่ชกแพ้เมืองชัยเมื่อ พ.ศ. 2534 ชางจึงแขวนนวมไป สถิติการชกป้องกันตำแหน่งของชางเป็นสถิติโลกในรุ่น 108 ปอนด์ จนถูกทำลายลงโดยยูห์ เมียงวู แชมป์โลกรุ่นจูเนียร์ฟลายเวท WBA เมื่อ พ.ศ. 2534 ต่อมา ในเดือนมิถุนายน พ.ศ. 2553 ชางได้รับการเสนอชื่อบรรจุอยู่ในหอเกียรติยศนักมวยนานาชาติ ซึ่งถือเป็นนักมวยชาวเกาหลีใต้คนแรกและเป็นนักมวยชาวเอเชียคนที่ 5เกียรติประวัติเกียรติประวัติ. - แชมป์โลกรุ่นไลท์ฟลายเวท WBC- ชิง 26 มีนาคม 2526 ชนะน็อค ฮิลาริโอ ซาปาต้า ยก 3 ที่ เกาหลีใต้ - ป้องกันแชมป์ครั้งที่ 1, 11 มิถุนายน 2526 ชนะน็อค มาซาฮารุ อินามิ ยก 2 ที่ เกาหลีใต้ - ป้องกันแชมป์ครั้งที่ 2, 10 กันยายน 2526 ชนะคะแนน เกอร์มัน ทอร์เรส ที่ เกาหลีใต้ - ป้องกันแชมป์ครั้งที่ 3, 31 มีนาคม 2527 ชนะคะแนน สด จิตรลดา ที่ เกาหลีใต้ - ป้องกันแชมป์ครั้งที่ 4, 18 สิงหาคม 2527 ชนะน็อค คัตสุโอะ โตคาชิกิ ยก 9 ที่ เกาหลีใต้ - ป้องกันแชมป์ครั้งที่ 5, 15 ธันวาคม 2527 ชนะคะแนน ทาดาชิ คุราโมชิ ที่ เกาหลีใต้ - ป้องกันแชมป์ครั้งที่ 6, 27 เมษายน 2528 ชนะคะแนน เกอร์มัน ทอร์เรส ที่ เกาหลีใต้ - ป้องกันแชมป์ครั้งที่ 7, 4 สิงหาคม 2528 ชนะคะแนน ฟรานซิสโก มอนเทียล ที่ เกาหลีใต้ - ป้องกันแชมป์ครั้งที่ 8, 10 พฤศจิกายน 2528 ชนะคะแนน จอร์จ กาโน ที่ เกาหลีใต้ - ป้องกันแชมป์ครั้งที่ 9, 13 เมษายน 2529 ชนะคะแนน เกอร์มัน ทอร์เรส ที่ เกาหลีใต้ - ป้องกันแชมป์ครั้งที่ 10, 13 กันยายน 2529 ชนะคะแนน ฟรานซิสโก มอนเทียล ที่ เกาหลีใต้ - ป้องกันแชมป์ครั้งที่ 11, 14 ธันวาคม 2529 ชนะน็อค ฮิเดยูกิ โอฮาชิ ยก 5 ที่ เกาหลีใต้ - ป้องกันแชมป์ครั้งที่ 12, 19 สิงหาคม 2530 ชนะน็อค เอเฟรน ปินโต ยก 6 ที่ เกาหลีใต้ - ป้องกันแชมป์ครั้งที่ 13, 28 มิถุนายน 2530 ชนะน็อค ออกุสติน การ์เซีย ยก 10 ที่ เกาหลีใต้ - ป้องกันแชมป์ครั้งที่ 14, 13 ธันวาคม 2530 ชนะคะแนน อิสิโดร เปเรซ ที่ เกาหลีใต้ - ป้องกันแชมป์ครั้งที่ 15, 27 มิถุนายน 2531 ชนะน็อค ฮิเดยูกิ โอฮาชิ ยก 8 ที่ ญี่ปุ่น - สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลท์ฟลายเวท WBC เมื่อ 18 กันยายน 2525 แพ้คะแนน ฮิลาริโอ ซาปาต้า ที่ เกาหลีใต้ - ชิงแชมป์โลกรุ่นไลท์ฟลายเวท WBC เมื่อ 9 ธันวาคม 2532 แพ้คะแนน ฮุมเบอร์โต กอนซาเลซ ที่ เกาหลีใต้ - ชิงแชมป์โลกรุ่นฟลายเวท WBC เมื่อ 24 พฤศจิกายน 2533 แพ้คะแนน สด จิตรลดา ที่ เกาหลีใต้ - ชิงแชมป์โลกรุ่นฟลายเวท WBC เมื่อ 18 พฤษภาคม 2534 แพ้น็อค เมืองชัย กิตติเกษม ยก 12 ที่ เกาหลีใต้</doc>
