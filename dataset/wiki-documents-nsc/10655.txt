<doc id="10655" url="https://th.wikipedia.org/wiki?curid=10655" title="โจ">โจ โจ เป็นเครื่องรางชนิดหนึ่ง นิยมใช้ในหมู่ชาวสวนภาคใต้ของไทย เชื่อว่าสามารถป้องกันขโมย และจะส่งผลร้ายต่อผู้ที่มาขโมยผลไม้ในสวนได้ มีด้วยกันหลายรูปแบบ เช่น โจกระบอก (ทำจากกระบอกไม้ไผ่), โจป่อง (ทำจากกระป๋อง), โจพรก (ทำจากกะลามะพร้าว) และโจหลอก โดยทั่วไปเจ้าของสวนจะแขวนโจไว้ตามกิ่งไม้ผล เพื่อให้ผู้คนเห็นได้ง่าย จะได้ไม่เข้ามาขโมยผลไม้แต่หากต้องการทำร้ายผู้ขโมยผลไม้อย่างจริงจัง ก็จะใช้วิธีฝังดิน เรียกว่า โจฝัง โดยการฝังไว้ใต้โคนต้นไม้นั้น&nbsp;ๆ อย่างไรก็ตาม ผู้ทำโจสามารถเลือกที่จะทำโจจริง หรือโจหลอก ก็ได้ โจหลอกนั้น ไม่ต้องทำอะไรมาก นอกจากหาวัสดุดังกล่าวมาข้างต้นไปแขวนตามกิ่งไม้ที่เห็นได้ชัด ส่วนโจจริงนั้น มีการใช้คาถากำกับ และใช้ส่วนผสมที่เป็นอาคมบางอย่าง เช่น คางคกตายซาก ผลจากการกินผลไม้ที่มีโจแขวน ทำให้ผู้กินมีอันเป็นไปต่าง&nbsp;ๆ นานา ตามแต่เจ้าของโจจะแช่งเอาไว้</doc>
