<doc id="93924" url="https://th.wikipedia.org/wiki?curid=93924" title="ราฟาเอล เบนิเตซ">ราฟาเอล เบนิเตซ ราฟาเอล "ราฟา" เบนิเตซ เมาเดส () เป็นผู้จัดการทีมฟุตบอลชาวสเปน เป็นอดีตผู้จัดการทีมบาเลนเซีย, ลิเวอร์พูล, อินเตอร์มิลาน, เชลซี, นาโปลี และเรอัลมาดริด เบนิเตซเป็นผู้จัดการทีมคนเดียวในประวัติศาสตร์ที่คุมทีมคว้าแชมป์ยูฟ่าคัพ, ยูฟ่าแชมเปียนส์ลีก, และแชมป์ฟีฟ่าคลับเวิลด์คัพ โดยปัจจุบันทำหน้าที่เป็นผู้จัดการทีมให้กับ นิวคาสเซิลยูไนเต็ดประวัติ ประวัติ. เบนิเตซ เกิดเมื่อวันที่ 16 เมษายน ค.ศ. 1960 ที่กรุงมาดริด ประเทศสเปน เป็นผู้จัดการทีมฟุตบอลชาวสเปน และเป็นอดีตนักฟุตบอล เขาได้มาเป็นผู้จัดการทีมลิเวอร์พูลตั้งแต่เดือนกรกฎาคมปี 2004 และในวันที่ 2 กรกฎาคม 2004 เบนิเตซได้เซ็นสัญญาเป็นระยะเวลาสี่ปีกับสโมสรลิเวอร์พูล เขาเคยเป็นผู้จัดการทีมบาเลนเซียมาก่อน นอกจากนั้นยังเคยคุมทีมในลาลีกาถึงห้าทีม เบนิเตซกลายมาเป็นผู้จัดการทีมที่ประสบความสำเร็จที่สุดของบาเลนเซีย หลังจากเพิ่งเข้าทำงานกับทีมได้เพียงสามฤดูกาล ในปี 2002 เขานำทีมคว้าแชมป์ลาลีกาได้เป็นครั้งแรกหลังจากปี 1971 และในปี 2004 เขาพาลูกทีมคว้าดับเบิลแชมป์ คือแชมป์ลาลีกา และแชมป์ยูฟ่าคัพ อีกด้วย หลังจากนั้นในปี 2005 เขาได้พาลิเวอร์พูลคว้าแชมป์ยูฟ่าแชมเปียนส์ลีกและแชมป์ซูเปอร์คัพ นอกจากนั้นเขายังพาลูกทีมคว้าแชมป์เอฟเอคัพ และแชมป์คอมมิวนิตี้ ชิลด์ได้ในปี 2006 เบนิเตซกลายเป็นผู้จัดการทีม คนที่สามตามหลัง บ็อบ เพสลีย์ และ โชเซ มูรีนโย ซึ่งสามารถพาทีมคว้าแชมป์ยูฟ่าคัพและยูฟ่าแชมเปียนส์ลีกได้ในปีเดียวกัน และยังเป็นผู้จัดการทีมคนแรกที่สามารถนำทั้งสองทีมคว้าแชมป์ข้างต้นได้ เขาได้มาเป็นผู้จัดการทีมคนที่สองของลิเวอร์พูล หลังจากโจ ฟาแกน ที่สามารถนำทีมคว้าแชมป์ยูฟ่าคัพและยูฟ่าแชมเปียนส์ลีกได้ในการคุมทีมครั้งแรกของเขา นอกจากนี้เบนิเตซยังได้รับรางวัลอื่น ๆ อีกมาก เช่นรางวัลผู้จัดการทีมยอดเยี่ยมแห่งปีของ Don Balón และ El País ในปี 2002 และในปี 2005 เขาได้รับเลือก ให้เป็นผู้จัดการทีมยอดเยี่ยมแห่งปีโดย Seven Stars Sport เบนิเตซประสบความสำเร็จอย่างมาก ทั้งที่บาเลนเซียและลิเวอร์พูล ด้วยนักเตะคุณภาพระดับโลกอยู่ในทีม นอกจากนี้เขายังได้เซ็นสัญญากับนักเตะฝีเท้าเยี่ยมอย่าง ชาบี อาลอนโซ และ เฟร์นันโด ตอร์เรส อีกด้วย และความสำเร็จทั้งที่สเปนและอังกฤษทำให้ชื่อเสียงมาสู่ตัวเขา โดยได้เป็นหนี่งในผู้จัดการทีมที่ดีที่สุดในยุโรป ในปลายปี 2012 ได้รับแต่งตั้งให้เป็นผู้จัดการทีมเชลซี แทนที่โรแบร์โต ดี มัตเตโอ ที่ถูกปลดออกไป จนกระทั่งจบฤดูกาล หลังจากนั้นได้เป็นผู้จัดการทีมนาโปลี ในเซเรียอา ประเทศอิตาลี และได้เป็นผู้จัดการทีมเรอัลมาดริด ในลาลีกา ประเทศสเปน แต่ทว่าได้เป็นเพียงแค่ 7 เดือนเท่านั้น ในต้นปี 2016 ก็ถูกปลดออก เนื่องจากผลงานไม่ดี และเป็นซีเนดีน ซีดาน ที่รับหน้าที่ต่อ ในวันที่ 11 มีนาคม 2016 เบนิเตซได้รับแต่งตั้งให้เป็นผู้จัดการทีมนิวคาสเซิลยูไนเต็ด แทนที่สตีฟ แม็คคลาเรนที่ถูดปลดออกไปก่อนหน้านี้ชีวิตครอบครัว ชีวิตครอบครัว. เบนิเตซเกิดมาในครอบครัวที่มีฐานะปานกลางในกรุงมาดริด พ่อของเขา ฟรันซิสโก เบนิเตซ เป็นผู้จัดการโรงแรมแห่งหนึ่ง ส่วนแม่ของเขา โรซารีโอ เป็นนางพยาบาล แม่ของเขาเป็นแฟนฟุตบอลทีมเรอัลมาดริดตัวยง ในขณะที่พ่อของเขา เป็นแฟนฟุตบอลของทีมอัตเลตีโกมาดริด ฟรันซิสโกเสียชีวิตลงเมื่อเดือนธันวาคม ปี 2005 ในขณะที่เบนิเตซพาทีมไปสู้ศึกชิงแชมป์สโมสรโลกที่ประเทศญี่ปุ่น เบนิเตซเป็นลูกชายคนกลาง พี่ชายของเขาที่ชื่อฟรันซิสโกเช่นกัน เกิดในปี 1959 ในขณะที่น้องสาวของเขาชื่อโรซารีโอ เกิดหลังหลังจากเขาเจ็ดปีด้วยกัน ฟรานซิสโก และโรซารีโอเข้าศึกษาคณะสัตวแพทยศาสตร์เหมือนกัน และต่อมาโรซารีโอก็ได้เป็นสัตวแพทย์ ในปี 1998 เบนิเตซแต่งงานกับมาเรีย เด มอนต์เซร์รัต ซึ่งเป็นนักกฎหมายที่เกิดในเมืองโอว์เรนเซ พวกเขามีลูกสาวด้วยกันสองคน โดยเกลาเดียเกิดที่กรุงมาดริดในปี 1999 และน้องสาวของเธอ อากาตาเกิดที่เมืองบาเลนเซียในปี 2002เกียรติประวัตินักฟุตบอลเกียรติประวัติ. นักฟุตบอล. - ปาร์ลา- Tercera División 1 สมัย : 1981-82ผู้จัดการทีมผู้จัดการทีม. - เรอัลมาดริดเยาวชนอายุไม่เกิน 19 ปี- ลาลีกาเยาวชน 1 สมัย : 1992-93 - โกปาเดลเรย์เยาวชน 2 สมัย : 1990-91, 1992-93- เอซเตรมาดูรา- พาทีมเลื่อนชั้นจากเซกุนดาดีบีซีออน 1 ครั้ง : 1997-98- เตเนรีเฟ- พาทีมเลื่อนชั้นจากเซกุนดาดีบีซีออน 1 ครั้ง : 2000-01- บาเลนเซีย- ลาลีกา 2 สมัย : 2001-02, 2003-04 - ยูฟ่าคัพ 1 สมัย : 2003-04- ลิเวอร์พูล- เอฟเอคัพ 1 สมัย : 2005-06 - คอมมิวนิตีชีลด์ 1 สมัย : 2006 - ยูฟ่าแชมเปียนส์ลีก 1 สมัย : 2004-05 - ยูฟ่าซูเปอร์คัพ 1 สมัย : 2005- อินเตอร์มิลาน- ซูแปร์โกปปาอีตาเลียนา 1 สมัย : 2010 - ฟีฟ่าคลับเวิลด์คัพ 1 สมัย : 2010- เชลซี- ยูฟ่ายูโรปาลีก 1 สมัย : 2012-13- นาโปลี- โกปปาอีตาเลีย 1 สมัย : 2013-14 - ซูแปร์โกปปาอีตาเลียนา 1 สมัย : 2014</doc>
