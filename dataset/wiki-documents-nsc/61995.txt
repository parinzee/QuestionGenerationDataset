<doc id="61995" url="https://th.wikipedia.org/wiki?curid=61995" title="ธงชัย วินิจจะกูล">ธงชัย วินิจจะกูล ศาสตราจารย์ ธงชัย วินิจจะกูล นักวิชาการด้านประวัติศาสตร์เอเชียตะวันออกเฉียงใต้ชาวไทย เกิดและโตที่กรุงเทพมหานคร ประเทศไทย อดีตเป็นผู้นำนักศึกษาซึ่งถูกจับกุมในเหตุการณ์ 6 ตุลาคม 2519 ต่อมาย้ายไปสหรัฐอเมริกาตั้งแต่ปี พ.ศ. 2534 ปัจจุบันเป็นศาสตราจารย์ประจำภาควิชาประวัติศาสตร์เอเชียตะวันออกเฉียงใต้และประวัติศาสตร์ไทย ที่มหาวิทยาลัยวิสคอนซิน แมดิสัน สหรัฐอเมริกา เขามีความเชี่ยวชาญเป็นพิเศษในด้านประวัติศาสตร์วัฒนธรรมและวิทยาการของเอเชียตะวันออกเฉียงใต้ยุคต้นสมัยใหม่และสมัยใหม่ (คริสต์ศตวรรษที่ 19 และต้นคริสต์ศตวรรษที่ 20) โดยเฉพาะประเด็นเกี่ยวกับการปะทะกันทางภูมิปัญญาและวัฒนธรรมของเอเชียตะวันออกเฉียงใต้กับอารยธรรมตะวันตก ประวัติศาสตร์ความคิดและการเมืองวัฒนธรรมของสยาม/ไทย ตั้งแต่ปลายคริสต์ศตวรรษที่ 19 ถึงปัจจุบัน ประวัติศาสตร์ชาตินิยม ประวัติศาสตร์ภูมิศาสตร์ ประวัติศาสตร์ความทรงจำ ประวัติศาสตร์บาดแผล และวิธีที่สังคมจัดการกับอดีตที่เป็นปัญหาเหล่านั้นประวัติการศึกษาประวัติการศึกษา. - ระดับมัธยมศึกษาจากโรงเรียนสวนกุหลาบวิทยาลัย - ปริญญาตรีจากคณะศิลปศาสตร์ มหาวิทยาลัยธรรมศาสตร์ เกียรตินิยมอันดับหนึ่ง - ปริญญาโทและเอกจาก มหาวิทยาลัยซิดนีย์ ประเทศออสเตรเลียผลงานหนังสือและงานวิจัยภาษาอังกฤษผลงาน. หนังสือและงานวิจัยภาษาอังกฤษ. 1. Siam Mapped: A History of the Geo-Body of a Nation (Honolulu: University of Hawaii Press, 1994).หนังสือและงานวิจัยภาษาไทยหนังสือและงานวิจัยภาษาไทย. 1. การเมืองเรื่องการกำหนดเขตเลือกตั้ง: กรณีการเลือกตั้งในกรุงเทพมหานคร เขต 12 และ 13 ในการเลือกตั้งทั่วไป พ.ศ. 2531 (กรุงเทพฯ: มูลนิธิเพื่อการศึกษาประชาธิปไตยและการพัฒนา, 2533). 2. วิธีการศึกษาประวัติศาสตร์แบบวงศาวิทยา (รายงานโครงการวิจัยเสริมหลักสูตร คณะศิลปศาสตร์ มหาวิทยาลัยธรรมศาสตร์, 2534). 3. ข้ามให้พ้นประชาธิปไตยแบบหลัง 14 ตุลา (กรุงเทพฯ: มูลนิธิ 14 ตุลาฯ, 2548). 4. ภูมิกายาและประวัติศาสตร์ (กรุงเทพฯ: มูลนิธิโครงการตำราสังคมศาสตร์และมนุษยศาสตร์, 2554). 5. ประชาธิปไตยที่มีกษัตริย์อยู่เหนือการเมือง: ว่าด้วยประวัติศาสตร์การเมืองไทยสมัยใหม่ (นนทบุรี: ฟ้าเดียวกัน, 2556). 6. กำเนิดสยามจากแผนที่: ประวัติศาสตร์ภูมิกายาของชาติ (กรุงเทพฯ: อ่าน, 2556). 7. 6 ตุลา ลืมไม่ได้ จำไม่ลง: ว่าด้วย 6 ตุลา 2519 (นนทบุรี: ฟ้าเดียวกัน, 2558). 8. โฉมหน้าราชาชาตินิยม: ว่าด้วยประวัติศาสตร์ไทย (นนทบุรี: ฟ้าเดียวกัน, 2559). 9. คนไทย/คนอื่น: ว่าด้วยคนอื่นของความเป็นไทย (นนทบุรี: ฟ้าเดียวกัน, 2560).</doc>
