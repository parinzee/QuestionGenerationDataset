<doc id="223438" url="https://th.wikipedia.org/wiki?curid=223438" title="ไสว สุทธิพิทักษ์">ไสว สุทธิพิทักษ์ ดร.ไสว สุทธิพิทักษ์ (10 มีนาคม พ.ศ. 2460 - 22 กันยายน พ.ศ. 2537) ผู้ก่อตั้งมหาวิทยาลัยธุรกิจบัณฑิตย์ อธิการบดีคนแรกของมหาวิทยาลัยธุรกิจบัณฑิตย์ อดีตกรรมการผู้ทรงคุณวุฒิ คณะกรรมการการศึกษาแห่งชาติ และอดีตกรรมการสภาหอการค้าแห่งประเทศไทย รวมทั้งยังเคยเป็นผู้แทนฝ่ายไทยในการประสานงานกับกองบัญชาการกองทัพพันธมิตร ในช่วงสงครามโลกครั้งที่สองประวัติ ประวัติ. ดร. ไสว สุทธิพิทักษ์ เกิดเมื่อวันเสาร์ที่ 10 มีนาคม พ.ศ. 2460 ที่อำเภอปากพนัง จังหวัดนครศรีธรรมราช เป็นบุตรของนายเฟื่อง สุทธิพิทักษ์ และนางนวล (สกุลเดิม กันภัย) สุทธิพิทักษ์ มีพี่น้องรวม 8 คน คือ นายสวัสดิ์ สุทธิพิทักษ์, นางสาวพยอม สุทธิพิทักษ์, นางอรสา อรรถบวรพิศาล, นายสนิท สุทธิพิทักษ์, นายสหัส สุทธิพิทักษ์, นายคำภิญ สุทธิพิทักษ์, นางสาวสุเพ็ญ สุทธิพิทักษ์ สมรสกับ นางสาวสนม เกตุทัต ธิดาของพระพิเรนทรเทพ (เนียน เกตุทัต) และนางสงวน (สกุลเดิม วิริยศิริ) เกตุทัต เมื่อวันที่ 7 สิงหาคม พ.ศ. 2487 ณ มหาวิทยาลัยวิชาธรรมศาสตร์และการเมือง โดยมี พณฯ ดร.ปรีดี พนมยงค์ ผู้ประศาสน์การมหาวิทยาลัยฯ และท่านผู้หญิงพูนศุข พนมยงค์ เป็นเจ้าภาพ มีธิดารวม 2 คน ดร.ไสว สุทธิพิทักษ์ ถึงแก่มรณกรรม เมื่อวันพฤหัสบดีที่ 22 กันยายน พ.ศ. 2537 เวลา 11.10 น. ณ โรงพยาบาลวิชัยยุทธ สิริรวมอายุได้ 77 ปี 12 วันการศึกษา การศึกษา. พ.ศ. 2472 - ประถม 1-3 โรงเรียนประจำอำเภอปากพนัง จังหวัดนครศรีธรรมราช พ.ศ. 2477 - มัธยม 1-6 โรงเรียนเบญจมราชูทิศ โรงเรียนประจำจังหวัดนครศรีธรรมราช พ.ศ. 2479 - มัธยม 7-8 โรงเรียนอำนวยศิลป์ พระนคร พ.ศ. 2480 - ป.ป. โรงเรียนฝึกหัดครูพระนคร พ.ศ. 2485 - ธ.บ. มหาวิทยาลัยวิชาธรรมศาสตร์และการเมือง พ.ศ. 2488 - ศ.ม. มหาวิทยาลัยวิชาธรรมศาสตร์และการเมือง พ.ศ. 2530 - D.B.A. Pacific States University, U.S.A. พ.ศ. 2534 - ปริญญาดุษฎีบัณฑิตกิตติมศักดิ์สาขาศึกษาศาสตร์ มหาวิทยาลัยรามคำแหงประวัติการทำงาน ประวัติการทำงาน. พ.ศ. 2481 ครูสอนภาษาไทยและภาษาอังกฤษ โรงเรียนวังสมเด็จบูรพา พ.ศ. 2482-2484 ครูพิเศษสอนภาษาไทยและภาษาอังกฤษ โรงเรียนสุวิชช์วิทยาลัย พ.ศ. 2484-2489 รับราชการกรมบัญชีกลาง กระทรวงการคลัง พ.ศ. 2488-2489 ผู้แทนฝ่ายไทยในการประสานงานกับกองบัญชาการกองทัพพันธมิตร พ.ศ. 2488-2492 อาจารย์พิเศษ มหาวิทยาลัยธรรมศาสตร์และการเมือง พ.ศ. 2489-2490 สมาชิกสภาผู้แทนราษฎร จังหวัดนครศรีธรรมราช และเลขานุการนายกรัฐมนตรี (พลเรือตรี ถวัลย์ ธำรงนาวาสวัสดิ์ ร.น.) พ.ศ. 2490-2492 เจ้าของสำนักงานทนายความ ไสว สุทธิพิทักษ์ และเจ้าของผู้จัดการห้างสุทธิเทรดดิ้ง ท่าพระจันทร์ กรุงเทพฯ พ.ศ. 2492-2501 ทำธุรกิจการค้าระหว่างพำนักอยู่ที่สิงคโปร์ พ.ศ. 2502-2508 กรรมการหอการค้าไทย กรรมการสภาหอการค้าแห่งประเทศไทย และกรรมการฝ่ายไทยของหอการค้าสากล พ.ศ. 2504-2508 ประธานอนุกรรมการของวิทยาลัยการค้า และผู้อำนวยการวิทยาลัยการค้าหอการค้าไทย พ.ศ. 2511-2537 ผู้ก่อตั้งมหาวิทยาลัยธุรกิจบัณฑิตย์ เริ่มตั้งแต่เป็นโรงเรียนราษฎร์ในปี พ.ศ. 2511 ต่อมาได้เลื่อนฐานะเป็นวิทยาลัย เมื่อปี พ.ศ. 2513 และเป็นมหาวิทยาลัยธุรกิจบัณฑิตย์ เมื่อปี พ.ศ. 2527ตำแหน่งหน้าที่การงานที่สำคัญตำแหน่งหน้าที่การงานที่สำคัญ. - อธิการบดีคนแรกของมหาวิทยาลัยธุรกิจบัณฑิตย์ ตั้งแต่ พ.ศ. 2527-2537 - กรรมการสภามหาวิทยาลัยธุรกิจบัณฑิตย์ พ.ศ. 2527-2537 - ประธานชมรมผู้บริหารมหาวิทยาลัยเอกชน พ.ศ. 2512-2520 - นายกสมาคมสถาบันอุดมศึกษาเอกชนแห่งประเทศไทย พ.ศ. 2520-2528 - ที่ปรึกษาของสถาบันอุดมศึกษาเอกชนแห่งประเทศไทย พ.ศ. 2528-2537 - กรรมการผู้ทรงคุณวุฒิ คณะกรรมการการศึกษาแห่งชาติ พ.ศ. 2522-2530 - กรรมการผู้ทรงคุณวุฒิจากภาคธุรกิจเอกชนในคณะกรรมการสถาบันอุดมศึกษาเอกชน ทบวงมหาวิทยาลัย พ.ศ. 2524-2530 - อุปนายกสมาคมผู้บริหารการศึกษาแห่งประเทศไทย พ.ศ. 2522-2525 - กรรมการอำนวยการฉลอง 700 ปี ลายสือไทย พ.ศ. 2526 - กรรมการในคณะกรรมการการจัดเตรียมงานปีสันติภาพสากล พ.ศ. 2526 - กรรมการในคณะกรรมการส่งเสริมการฝึกอาชีพ พ.ศ. 2507 - กรรมการในคณะกรรมการทำงานของสภาพัฒนาการเศรษฐกิจและสังคม เพื่อวางแผนพัฒนาเศรษฐกิจและสังคม ฉบับที่ 2 (พ.ศ. 2510-2514) ว่าด้วยการขนส่งเอกชน - กรรมการในคณะกรรมการวางแผนพัฒนาเศรษฐกิจและสังคม ฉบับที่ 4 (พ.ศ. 2520-2524) เรื่องการศึกษาและวัฒนธรรมแห่งชาติ - อนุกรรมการผู้ทรงคุณวุฒิวางแผนพัฒนาการศึกษาและวัฒนธรรมแห่งชาติ ฉบับที่ 5 (พ.ศ. 2525-2529) และฉบับที่ 6 (พ.ศ. 2529-2533) - กรรมการในคณะกรรมการรณรงค์เพื่อภาษาไทย จุฬาลงกรณ์มหาวิทยาลัย พ.ศ. 2526-2537 - กรรมการในคณะกรรมการจัดการประชุมอธิการบดีระหว่างประเทศ ครั้งที่ 7 พ.ศ. 2527 - กรรมการในคณะกรรมการประกาศเกียรติคุณครูภาษาไทยดีเด่นแห่งชาติ กระทรวงศึกษาธิการ พ.ศ. 2528-2534 - ประธานกรรมการ รองประธานอนุกรรมการ อนุกรรมการชุดต่างๆ ของหอการค้าไทย พ.ศ. 2502-2508 รวม 26 ชุด - กรรมการชุดต่างๆ ของสภาหอการค้าแห่งประเทศไทย พ.ศ. 2503-2508 รวม 11 ชุด - นายกสมาคมเครื่องถมไทยและเครื่องเงินไทยในพระบรมราชูปถัมภ์ นายกสมาคมศิษย์เก่าสำนักวัดราชาธิวาส นายกสมาคมศิษย์เก่าอำนวยศิลป์ นายกสมาคมศิษย์เก่าวิทยาลัยครูพระนคร กรรมการมูลนิธิวิทยาลัยครูพระนคร อุปนายกสมาคมเศรษฐศาสตร์ มหาวิทยาลัยธรรมศาสตร์ อุปนายกสมาคมชาวปักษ์ใต้ อุปนายกสมาคมผู้ปกครองและครูสตรีวิทยา รองประธานกรรมการมูลนิธิปรีดี พนมยงค์ ประธานโครงการสถาบันปรีดี พนมยงค์ - สามัญสมาชิกแห่งเนติบัณฑิตสภา สมาชิกสมาคมวิทยาลัยและมหาวิทยาลัยโลก สมาชิกสมาคมอธิการบดีระหว่างประเทศ สมาชิกสมาคมพ่อค้าไทยในพระบรมราชูปถัมภ์ สมาชิกพุทธสมาคมแห่งประเทศไทยในพระบรมราชูปถัมภ์ สมาชิกสมาคมผู้บริหารการศึกษาแห่งประเทศไทย - ประธานกรรมการบริษัทหอหัตศิลป์ไทยจำกัด กรรมการผู้จัดการบริษัทอีสานเอนเทอร์ไพรส์จำกัด กรรมการบริษัทน้ำตาลกุมภวาปีจำกัด หุ้นส่วนผู้จัดการ จอหน์ลิมสิงคโปร์ และผู้จัดการบริษัทปรีดาชิปปิ้งและเทรดดิ้งสิงคโปร์ - ที่ปรึกษากฎหมายของบริษัทประกอบและบุตรนราธิวาส ห้างหุ้นส่วนจำกัดอ่าวตานีปัตตานี บริษัทยนตรภัณฑ์จำกัด บริษัทไทยแลนด์สตีลจำกัด บริษัทเกษตรกรไทยจำกัด บริษัทเอเซียอุตสาหกรรมปุ๋ยเคมีจำกัด ฯลฯดร.ไสว สุทธิพิทักษ์ : ผู้ก่อตั้งมหาวิทยาลัยธุรกิจบัณฑิตย์ ดร.ไสว สุทธิพิทักษ์ : ผู้ก่อตั้งมหาวิทยาลัยธุรกิจบัณฑิตย์. มหาวิทยาลัยธุรกิจบัณฑิตย์ ถือกำเนิดจากความคิดและปณิธานอันแรงกล้าของ ดร.ไสว สุทธิพิทักษ์ และอาจารย์สนั่น เกตุทัต ที่มุ่งมั่นจะทำงานด้านการศึกษา เพื่อประโยชน์แก่สังคมและประเทศชาติ และได้มีความเห็นตรงกันในเรื่องการสร้างเยาวชนให้เป็นพลเมืองที่ดีของสังคม ดังนั้นแนวความคิดในการจัดตั้งสถาบันการศึกษาของอาจารย์ทั้งสองจึงเริ่มขึ้น เมื่อปี พ.ศ. 2508 โดยขณะนั้นอาจารย์สนั่น เกตุทัต ดำรงตำแหน่งอธิบดีกรมสรรพากร และ ดร.ไสว สุทธิพิทักษ์ (ผู้มีศักดิ์เป็นน้องเขย) ซึ่งทำงานด้านการศึกษาในตำแหน่งผู้อำนวยการวิทยาลัยการค้า (พ.ศ. 2507 - 2508) แต่เนื่องจากอาจารย์สนั่นยังคงรับราชการที่กรมสรรพากรอยู่ ภาระหน้าที่ในการดำเนินการจัดตั้งสถาบันการศึกษาจึงเป็นหน้าที่หลักของ ดร.ไสว สุทธิพิทักษ์ และเมื่ออาจารย์สนั่นเสร็จภารกิจจากงานในหน้าที่ในแต่ละวันแล้ว ก็จะมาช่วยคิด ช่วยทำ ร่วมกับ ดร.ไสว ในที่สุดกระทรวงศึกษาธิการได้อนุญาตให้ “โรงเรียนธุรกิจบัณฑิตย์” เปิดทำการได้ตั้งแต่วันที่ 1 พฤษภาคม พ.ศ. 2511 ต่อมาในวันที่ 30 พฤษภาคม ปีเดียวกัน ได้ทำพิธีเปิดอย่างเป็นทางการ โดยมี ฯพณฯ ทวี บุณยเกตุ อดีตนายกรัฐมนตรี เป็นประธานในพิธี พร้อมกับเปลี่ยนคำว่า “โรงเรียน” เป็น “สถาบัน” ก่อตั้งบนพื้นที่ 1 ไร่ 14 ตารางวา ณ เลขที่ 73 ถนนพระราม 6 สถาบันการศึกษานาม “ธุรกิจบัณฑิตย์” จึงเกิดขึ้นในวงการศึกษาไทยตั้งแต่นั้นเป็นต้นมา และได้เติบโตเป็น “วิทยาลัยธุรกิจบัณฑิตย์” ใน พ.ศ. 2513 ต่อมาใน พ.ศ. 2527 ได้เจริญก้าวหน้าเป็น “มหาวิทยาลัยธุรกิจบัณฑิตย์” บนเนื้อที่ 36 ไร่ ริมคลองประปา ถนนประชาชื่น โดยมี ดร.ไสว สุทธิพิทักษ์ ดำรงตำแหน่งเป็นอธิการบดีคนแรก (พ.ศ. 2527 - 2537) จนถึงปัจจุบันมหาวิทยาลัยธุรกิจบัณฑิตย์เป็นมหาวิทยาลัยเอกชนที่มั่นคงและแข็งแกร่งเครื่องราชอิสริยาภรณ์เครื่องราชอิสริยาภรณ์. 1. เบญจมาภรณ์มงกุฎไทย (บ.ม.) - ขณะดำรงตำแหน่งกรรมการหอการค้าไทย 2. เบญจมาภรณ์ช้างเผือก (บ.ช.) - ขณะดำรงตำแหน่งนายกสมาคมเครื่องถมและเครื่องเงินไทยในพระบรมราชูปถัมภ์ โดยกระทรวงอุตสาหกรรมเป็นผู้ขอพระราชทานให้ 3. จัตุรถาภรณ์ช้างเผือก (จ.ช.) - ขณะดำรงตำแหน่งนายกสมาคมเครื่องถมและเครื่องเงินไทยฯ โดยกระทรวงพาณิชย์เป็นผู้ขอพระราชทานให้ 4. ตริตราภรณ์มงกุฎไทย (ต.ม.) - ขณะดำรงตำแหน่งอธิการบดีมหาวิทยาลัยธุรกิจบัณฑิตย์ โดยทบวงมหาวิทยาลัยเป็นผู้ขอพระราชทานให้</doc>
