<doc id="329579" url="https://th.wikipedia.org/wiki?curid=329579" title="ปลาซิวข้าวสารแม่น้ำสงคราม">ปลาซิวข้าวสารแม่น้ำสงคราม ปลาซิวข้าวสารแม่น้ำสงคราม () เป็นปลาสายพันธุ์ใหม่ล่าสุดที่เพิ่งค้นพบได้ของโลก โดยนักมีนวิทยาชาวไทย ปลาซิวข้าวสารแม่น้ำสงคราม ได้รับการเปิดเผยจาก รองศาสตราจารย์ ดร.วิเชียร มากตุ่น คณบดีคณะวิทยาศาสตร์ มหาวิทยาลัยศรีนครินทรวิโรฒ (มศว.) เมื่อวันที่ 23 กรกฎาคม พ.ศ. 2553 ว่าเป็นปลาที่เพิ่งค้นพบ โดยพบในเขตลุ่มแม่น้ำโขง ซึ่งอยู่ในเขตอำเภอรัตนวาปี จังหวัดหนองคาย นอกจากนี้แล้วยังพบในเขตประเทศลาว หรือบริเวณพื้นที่ลาวตอนกลาง โดยเป็นปลาขนาดเล็ก มีความยาวประมาณ 1 เซนติเมตร มีสีลำตัวสีทองแวววาว อาศัยอยู่เป็นฝูงในนาข้าว โดยจะหากินตัวอ่อนของยุงและตัวอ่อนของแมลงศัตรูพืชเป็นอาหาร นับเป็นปลาที่ควบคุมความสมดุลของธรรมชาติได้ดีเป็นอย่างยิ่ง ซึ่งทั่วโลกได้ค้นพบปลาในนาข้าวแล้วทั้งสิ้น 24 สายพันธุ์ และปลาซิวข้าวสารแม่น้ำสงครามจัดเป็นสายพันธุ์ที่ 25 โดยพบในประเทศไทย 4 สายพันธุ์ และรวมสายพันธุ์ใหม่นี้เป็น 5 สายพันธุ์</doc>
