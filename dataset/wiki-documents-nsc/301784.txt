<doc id="301784" url="https://th.wikipedia.org/wiki?curid=301784" title="อู-571 ดิ่งเด็ดขั้วมหาอำนาจ">อู-571 ดิ่งเด็ดขั้วมหาอำนาจ อู-571 ดิ่งเด็ดขั้วมหาอำนาจ ชื่อภาษาไทยของภาพยนตร์ฮอลลีวู้ดเรื่อง U-571 นำแสดงโดย แมทธิว แม็คคอนาเฮย์, บิลล์ แพ็กตัน, ฮาวีย์ ไคเทล, จอน บอง โจวี กำกับการแสดงโดย โจนาธาน มอสโทว์คำโปรยคำโปรย. - Full Speed Aheadเนื้อเรื่อง เนื้อเรื่อง. ค.ศ. 1942 ในระหว่างสงครามโลกครั้งที่ 2 กองทัพเรือสหรัฐจับสัญญาณเรดาร์ได้ว่า เรือดำน้ำของนาซีเยอรมันรุ่น อู-571 (U-571) ลำหนึ่งจอดเสียลอยน้ำอยู่กลางมหาสมุทรแอตแลนติกเหนือ ที่สำคัญในเรือลำน้ำมีเครื่องส่งสัญญาณ "อีนิกม่า" (Enigma) อยู่ด้วย ซึ่งถ้ายึดเครื่องนี้มาได้จะเป็นจุดหักเหของยุทธบริเวณมหาสมุทรแอตแลนติกเลยทีเดียว ดังนั้น ภารกิจพิเศษครั้งนี้จึงถูกกำหนดขึ้น เรือโท ไมค์ ดาห์ลเกร็น (บิลล์ แพ็กตัน) อดีตกัปตันเรือดำน้ำสมัยสงครามโลกครั้งที่ 1 ที่กำลังจะปลดระวางตนเอง ต้องกลับมาปฏิบัติหน้าที่อีกครั้ง โดยมี แอนดรูว์ ไทเลอร์ (แมทธิว แม็คคอนาเฮย์) นายทหารหนุ่มรุ่นน้องผู้คอยโอกาสที่จะขึ้นมาบังคับบัญชาเรือดำน้ำเองเป็นผู้ช่วย โดยภารกิจครั้งนี้มีผู้ล่วงรู้เพียงไม่กี่คน ทั้งหมดจะต้องปลอมตัวเป็นทหารนาซีเยอรมันแสร้งเข้าไปช่วยเหลือเรือ อู-571 ลำนั้นและยึดไว้ให้ได้ แต่ขณะที่ปฏิบัติการอันน่าระทึกอยู่นั้น กัปตันดาห์ลเกร็นก็ถูกระเบิดเสียชีวิตกลางทะเล ไทเลอร์จึงต้องขึ้นควบคุมเรือแทน และยังต้องนำพาเรือที่ทั้งเสียและเก่าครึลำนี้พร้อมด้วยชีวิตนายทหารอีก 8 คน ที่บางคนเป็นเด็กหนุ่มเพิ่งจบชั้นมัธยมมาด้วยซ้ำฝ่าวิกฤตต่าง ๆ ไปให้ได้ ทั้งการโจมตีจากทั้งฝ่ายเยอรมันและฝ่ายสหรัฐอเมริกาเองเสียงวิจารณ์ เสียงวิจารณ์. U-571 เป็นผลงานการกำกับเรื่องที่ 2 ของโจนาธาน มอสโทว์ ต่อจาก Breakdown ภาพยนตร์แอ๊คชั่นระทึกขวัญในปี ค.ศ. 1997 ที่ได้รับคำชมว่าสามารถสร้างบรรยายกาศกดดันความรู้สึกคนดูได้เป็นอย่างดี สำหรับภาพยนตร์เรื่องนี้แล้ว นับได้ว่าเป็นภาพยนตร์ที่เกี่ยวกับสงครามโลกครั้งที่ 2 ที่มีงานสร้างและการออกแบบศิลป์ย้อนไปในยุคสมัยนั้นอย่างแท้จริง ซึ่งไม่ได้มีมานานแล้วสำหรับวงการภาพยนตร์ฮอลลีวู้ด จนมีการนำไปเปรียบเทียบกับเรื่อง Das Boot ภาพยนตร์ที่เกี่ยวกับเรือดำน้ำสมัยสงครามโลกครั้งที่ 2 อีกเรื่องหนึ่งก่อนหน้านั้นที่ประสบความสำเร็จ และเมื่อเข้าฉายแล้วก็สามารถทำรายได้เป็นอันดับ 1 ของตารางบ็อกออฟฟิศได้ถึง 2 สัปดาห์ติดต่อกัน ภาพยนตร์ได้รับเสียงวิจารณ์ว่าสร้างบรรยายกาศกดดันได้เป็นอย่างดี และได้ชนะเลิศรางวัลออสการ์ สาขาลำดับเสียงยอดเยี่ยม ในงานประกาศผลรางวัลออสการ์ ครั้งที่ 73 ด้วย แต่สำหรับ สนานจิตต์ บางสะพาน นักวิจารณ์ภาพยนตร์ชื่อดังชาวไทยได้เขียนวิจารณ์ภาพยนตร์เรื่องนี้ในหนังสือพิมพ์เดลินิวส์สรุปเป็นใจความสั้น ๆ ได้ว่า "เป็นหนังที่ถีบลูกน้องจมน้ำ"</doc>
