<doc id="765766" url="https://th.wikipedia.org/wiki?curid=765766" title="ไข่อีสเตอร์ (สื่อ)">ไข่อีสเตอร์ (สื่อ) ไข่อีสเตอร์ () เป็นตลกภายใน ข้อความลับ หรือคุณสมบัติในงานเชิงโต้ตอบที่ตั้งใจให้เกิดขึ้น เช่น โปรแกรมคอมพิวเตอร์ วิดีโอเกม หรือหน้าจอเมนูจากแผ่นดีวีดี กล่าวกันว่าชื่อไข่อีสเตอร์มาจากประเพณีการล่าไข่อีสเตอร์ จากข้อมูลโดยผู้ออกแบบเกม วอร์เรน รอบิเนตต์ คำนี้คิดขึ้นโดยฝ่ายบุคลากรของอาตาริ สำหรับใช้ในบริบทของสื่อ ที่รู้สึกตื่นตัวกับข้อความลับที่รอบิเนตต์ซ่อนไว้ในเกม แอดเวนเชอร์ เกมแอดเวนเชอร์ของอาตาริ ออกจำหน่ายเมื่อ ค.ศ. 1979 มีไข่อีสเตอร์อย่างแรกที่ค้นพบโดยผู้เล่น โดยสิ่งที่ซ่อนอยู่คือชื่อของโปรแกรมเมอร์ที่สร้างเกม วอร์เรน รอบิเนตต์ ต่อมา รอบิเนตต์ใส่ไข่อีสเตอร์ในขั้นตอนการพัฒนาเพื่อให้งานของเขาเป็นที่จดจำ เนื่องจากขณะนั้นอาตาริเก็บชื่อของโปรแกรมเมอร์ไว้เป็นความลับมาตลอด ใน ค.ศ. 2004 พบไข่อีสเตอร์ในเกม วิดีโอวิซบอล เกมสำหรับเครื่องแฟร์ไชลด์แชนเนิลเอฟ แสดงชื่อนามสกุลของโปรแกรมเมอร์ แบรดลีย์ รี้ด-เซลท์ การกระทำเช่นนี้คล้ายกับการซ่อนลายเซ็นลับไว้ เช่น การที่ดิเอโก ริเวรา ใส่ชื่อตนเองในจิตรกรรมฝาผนังของเขา การปรากฏตัวของอัลเฟรด ฮิตช์ค็อก การปรากฏของฟริตซ์ในผลงานของคริส แวน ออลสเบิร์ก และ "ฮิดเดนมิกกีส์" ที่พบได้ทั่วดิสนีย์พาร์ก</doc>
