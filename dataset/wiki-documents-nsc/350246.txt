<doc id="350246" url="https://th.wikipedia.org/wiki?curid=350246" title="คอนเสิร์ต คอนเทสต์">คอนเสิร์ต คอนเทสต์ คอนเสิร์ต คอนเทสต์ เป็นรายการวาไรตี้แสดงสดและการประกวดร้องเพลง ผลิตโดย บริษัท เจเอสแอล จำกัด เริ่มออกอากาศครั้งแรก วันเสาร์ที่ 19 กรกฎาคม พ.ศ. 2529 สิ้นสุดวันเสาร์ที่ 12 มีนาคม พ.ศ. 2531 โดยเสนอเป็นประจำทุกวันเสาร์ เวลา 12.30 - 14.00 น. ทางสถานีวิทยุโทรทัศน์กองทัพบกช่อง 5 โดยมี ปัญญา นิรันดร์กุล และ ผุสชา โทณะวณิก เป็นพิธีกร รายการ คอนเสิร์ต คอนเทสต์ เป็นรายการแรกๆ ของไทยที่เปิดโอกาสให้ผู้ชมทางบ้านได้เข้าประกวดการแข่งขันร้องเพลงของศิลปินเพลงต้นแบบในแต่ละสัปดาห์ ซึ่งศิลปินต้นแบบจะมาแสดงสดในรายการด้วย โดยมีการแข่งขันในรอบแชมป์ประจำสัปดาห์ รอบแชมป์ออฟเดอะแชมป์ และ รอบบิ๊กแชมป์ ตามลำดับ รายการนี้เป็นเวทีที่ทำให้มีผู้ชนะเลิศ(แชมป์)จากรายการเข้ามาต่อยอดในการทำเทปเพลงกับค่ายคีตาในภายหลัง อาทิ แอนนา โรจน์รุ่งฤกษ์(บิ๊กแชมป์), อังศณา ช้างเศวต(แชมป์ออฟเดอะแชมป์), มาโนช ฤทธิ์เต็ม(บิ๊กแชมป์),วิระ บำรุงศรี, นรีกระจ่าง คันธมาศ, ยุ้ย ญาติเยอะ(สมอลล์แชมป์) เป็นต้น รายการได้รับรางวัลโทรทัศน์ทองคำ ประเภทผู้กำกับรายการดนตรีดีเด่น, รายการดนตรีปกิณกะชุดดีเด่น ประจำปี พ.ศ. 2529 และผู้ดำเนินรายการหญิงดีเด่น(ผุสชา โทณะวณิก) ประจำปี พ.ศ. 2530 รวมทั้งรางวัลเมขลา ประเภทผู้ดำเนินรายการหญิงดีเด่น ประจำปี พ.ศ. 2529</doc>
