<doc id="553592" url="https://th.wikipedia.org/wiki?curid=553592" title="ลูกบ้าเที่ยวล่าสุด">ลูกบ้าเที่ยวล่าสุด ลูกบ้าเที่ยวล่าสุด เป็น ภาพยนตร์ไทย ที่ออกฉายในปี พ.ศ. 2536 กำกับภาพยนตร์โดย อิทธิสุนทร วิชัยลักษณ์ อำนวยการสร้างโดยบริษัท ไฟว์สตาร์ โปรดักชั่น ภาพยนตร์นำเสนอด้วยแนวทางตลก เนื้อหาพูดถึงความกล้าในการทำสิ่งที่ถูกต้อง การใช้เวลาในชีวิตอย่างมีค่า และสะท้อนภาพสังคมที่ผู้คนมักจำยอมกับความเลวร้ายที่คุ้นเคย ภาพยนตร์เรื่องนี้ได้รับรางวัล ภาพยนตร์ยอดเยี่ยม , ผู้กำกับภาพยนตร์ยอดเยี่ยม , บทภาพยนตร์ยอดเยี่ยม และ ลำดับภาพยอดเยี่ยม จาก ชมรมวิจารณ์บันเทิง ประจำปี 2536 นำแสดงโดย สัญญา คุณากร, อังคณา ทิมดี, ชไมพร สิทธิวรนันท์ , กลศ อัทธเสรี , อรุณ ภาวิไลเรื่องย่อ เรื่องย่อ. เรื่องราวของ "นพ" (สัญญา คุณากร) หนุ่มพนักงานบริษัทเครื่องกระป๋อง ที่ใช้ชีวิตแบบตามน้ำไปวันๆ ทำงานตามหน้าที่และคำสั่ง โดยไม่มีปากเสียงใดๆ แม้จะพบเจอสิ่งที่ไม่ถูกต้อง จนกระทั่งวันหนึ่งเขาพบว่า เวลาในชีวิตของเขาเหลืออยู่อีกเพียงน้อยนิด เขาจึงลุกขึ้นมาใช้ชีวิตที่เหลืออย่างคุ้มค่า และทำในสิ่งที่ไม่เคยกล้าทำมาก่อนเพลงประกอบภาพยนตร์เพลงประกอบภาพยนตร์. 1. เพลง 'แล้วมันก็คุ้นกันไปเอง' / ขับร้อง : วัชระ ปานเอี่ยม / เนื้อร้อง : อิทธิสุนทร วิชัยลักษณ์ / ทำนอง,เรียบเรียง : เพชร มาร์ 2. เพลง 'วันพรุ่งนี้' / ขับร้อง : อังคณา ทิมดี / เนื้อร้อง,ทำนอง : อิทธิสุนทร วิชัยลักษณ์ / เรียบเรียง : เพชร มาร์</doc>
