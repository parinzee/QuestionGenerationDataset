<doc id="750113" url="https://th.wikipedia.org/wiki?curid=750113" title="ซูเปอร์มาริโอ 64">ซูเปอร์มาริโอ 64 ซูเปอร์มาริโอ 64 () เป็นวิดีโอเกมแพลตฟอร์ม จำหน่ายโดยนินเท็นโดและพัฒนาโดยแผนกอีเอดีของนินเท็นโด สำหรับเครื่องเล่นนินเท็นโด 64 โดยออกพร้อมกับเครื่องเล่น เช่นเดียวกับเกมไพลอตวิงส์ 64 เกมออกจำหน่ายในประเทศญี่ปุ่นในวันที่ 23 มิถุนายน ค.ศ. 1996 และหลังจากนั้นในอเมริกาเหนือ ยุโรป และออสเตรเลีย เกมซูเปอร์มาริโอ 64 ขายได้มากกว่า 11 ล้านหน่วย เกมภาคทำใหม่ในชื่อซูเปอร์มาริโอ 64 ดีเอส ออกจำหน่ายสำหรับนินเท็นโด ดีเอส ใน ค.ศ. 2004 ในเกม มาริโอสำรวจปราสาทของเจ้าหญิงพีชและต้องช่วยชีวิตเธอจากบาวเซอร์ เนื่องจากเป็นหนึ่งในเกมแพลตฟอร์มแบบสามมิติยุคแรก ซูเปอร์มาริโอ 64 เป็นเกมโอเพนเวิลด์ ระดับของอิสรภาพบนระนาบสามแกนในปริภูมิ และมีพื้นที่ค่อนข้างใหญ่ประกอบด้วยรูปหลายเหลี่ยมสามมิติ แทนที่จะเป็นสไปรต์ สองมิติ เกมทำให้เกิดต้นแบบของเกมสามมิติ ดังที่เกมซูเปอร์มาริโอบราเธอส์เคยเป็นต้นแบบเกมแพลตฟอร์มแบบจอเลื่อนด้านข้าง ในการวิวัฒนาการจากสองมิติสู่สามมิติ ซูเปอร์มาริโอ 64 เน้นการสำรวจโลกขนาดใหญ่ที่ผู้เล่นจำเป็นต้องทำภารกิจต่าง ๆ ให้สมบูรณ์ และอุปสรรคแนวเส้นตรงในบางโอกาสเช่นเดียวกับเกมแพลตฟอร์มดั้งเดิม แม้เป็นเช่นนั้น เกมยังคงสงวนรูปแบบการเล่นและตัวละครของเกมมาริโอยุคแรกไว้ เกมได้สร้างความประทับใจในเรื่องการออกแบบเกมสามมิติ โดยเฉพาะอย่างยิ่งคือ การใช้ระบบกล้องพลวัตและการใช้การควบคุมแบบอนาล็อก 360 องศา เกมได้รับคำยกย่องจากนักวิจารณ์และแฟนเกมมากมาย นับเป็นหนึ่งในวิดีโอเกมที่ยิ่งใหญ่ที่สุดและเป็นการปฏิวัติวิดีโอเกมมากที่สุดตลอดกาล</doc>
