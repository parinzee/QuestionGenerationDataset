<doc id="258261" url="https://th.wikipedia.org/wiki?curid=258261" title="อัปเปอร์เจอร์เมเนีย">อัปเปอร์เจอร์เมเนีย อัปเปอร์เจอร์เมเนีย () หรือ เกร์มาเนียซูเปรีออร์ () เป็นหนึ่งในจังหวัดของจักรวรรดิโรมัน ตั้งอยู่ทางเหนือน้ำของโลว์เออร์เจอร์เมเนีย ประกอบด้วยดินแดนทางตะวันตกของสวิตเซอร์แลนด์ บริเวณเทือกเขาฌูว์ราและแคว้นอาลซัสของฝรั่งเศส และทางตะวันตกเฉียงใต้ของเยอรมนีในปัจจุบัน เมืองสำคัญได้แก่ เบอซ็องซง (ในสมัยโรมันเรียกว่าเบซอนตีโอ), สทราซบูร์ (อาร์เกนโตราเต) และวีสบาเดิน (อาไกวมัตตีอาไก) โดยมีเมืองหลวงอยู่ที่ไมนซ์ (โมกุนตีอากุม) อาณาบริเวณของจังหวัดยังครอบคลุมตอนกลางของแม่น้ำไรน์ที่ติดกับพรมแดนเยอรมันและจังหวัดรีเชียในเทือกเขาแอลป์ทางตะวันออกเฉียงใต้ ราวปี ค.ศ. 300 เมื่อโรมเริ่มสูญเสียอำนาจในบริเวณตอนใต้สุดของจังหวัด ส่วนที่อยู่ทางตอนใต้ (ปัจจุบันอยู่ในสวิตเซอร์แลนด์) ก็ถูกผนวกเข้ากับจังหวัดมักซีมาเซกวาโนรุม ก่อนจะกลายเป็นส่วนหนึ่งของเบอร์กันดีในตอนต้นคริสต์ศตวรรษที่ 5</doc>
