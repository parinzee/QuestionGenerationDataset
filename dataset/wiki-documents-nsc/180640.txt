<doc id="180640" url="https://th.wikipedia.org/wiki?curid=180640" title="เทลส์รันเนอร์">เทลส์รันเนอร์ เทลส์รันเนอร์ (, , ) คือ เกมออนไลน์หลายผู้เล่น ให้บริการโดยบริษัท Rhaon Entertainment ของเกาหลีใต้ โดยมีบริษัท NOWCOM เป็นตัวแทนเผยแพร่นอกเกาหลีใต้ โดยเทลส์รันเนอร์เปิดให้บริการในหลายประเทศ ได้แก่ ฮ่องกง ไต้หวัน ไทย ญี่ปุ่น จีน สหรัฐอเมริกา แคนาดา สิงคโปร์ เวียดนาม อินโดนีเซีย โดยแต่ละประเทศจะมีเซิร์ฟเวอร์เป็นของตนเอง เทลส์รันเนอร์ มีลักษณะผสมกันของเกมสังคม แฟนตาซีและเกมแข่งขัน ผู้เล่นจะต้องทำการแข่งขันโดยการวิ่ง กระโดด พุ่งชน สกี และปีนข้ามสิ่งกีดขวางซึ่งเป็นเวทมนตร์ในเทพนิยาย ตัวเกมตั้งอยู่บนพื้นฐานของเทพนิยายตะวันออกและตะวันตกผสมผสานกัน นอกจากนี้ เกมเทลส์รันเนอร์ยังได้รับการตอบรับในหลายประเทศ รวมถึงที่ประเทศฮ่องกง ที่ได้มีการเชิญนางแบบที่มีชื่อเสียงอย่าง หวง จื่อเฟย มาร่วมแต่งคอสเพลย์ในกิจกรรมที่จัดขึ้นใน ค.ศ. 2007การให้บริการทั่วโลกระบบการเล่น ระบบการเล่น. การวิ่งแข่งเป็นหัวใจหลักของเกมเทลส์รันเนอร์ โดยผู้เล่นจะต้องวิ่งแข่งกันและเมื่อจบการแข็งขัน จะได้รับเงิน ค่าประสบการณ์ การ์ด และไอเทมอื่น ๆ อีก ตัวเกมมีความหลากหลายรูปแบบของแผนที่ที่ใช้วิ่งแข่งกันหลาย ๆ แบบ เช่น ระบบวิ่งฝีกหัด ที่ให้อารมณ์เหมือนผู้เล่นได้ลงไปสัมผัสกับสนามกีฬาจริง ๆ ระบบสนามนิทาน ที่ให้ผู้เล่นลงไปพบกับนิทานที่สนุกสนานที่เคยได้ยินกันมาอย่างยาวนาน (แจ๊คผู้ฆ่ายักษ์, อลิซกับดินแดนมหัศจรรย์ เจ้าหญิงหิมะ เป็นต้น) ระบบสนามบอส และระบบอื่น ๆ อีก เช่น ระบบคำถาม เป็นต้น ตัวเกมมีระบบห้องเล่นที่ผู้เล่นสามารถเล่นได้คนเดียวไปจนถึง 30 คน สามารถเล่นโหมดวิ่งเดี่ยวหรือวิ่งเป็นทีมก็ได้ และยังมีโหมดพิเศษที่ให้ผู้เล่น 8 คนร่วมมือกันพิชิตบอสอีกด้วย โดยผู้ที่ชนะก็จะได้รับเงิน ค่าประสบการณ์ การ์ด และไอเทมอื่น ๆไอเทม ไอเทม. สิ่งของเหล่านี้จะโผล่ขึ้นแบบสุ่มในฉากระหว่างที่วิ่ง และถ้าตัวละครที่เล่นอยู่ได้รับสิ่งของโดยการชนกับสิ่งนั้น ๆ และสิ่งนั้นจะช่วยตัวละครนั้นในการโจมตีหรือวางกับดักเพื่อขัดขวางผู้เล่นคนอื่น ๆ ซึ่งจะมีอยู่สองรูปแบบหรือที่เรียกว่า ไอเทม 1 และ ไอเทม 2</doc>
