<doc id="77186" url="https://th.wikipedia.org/wiki?curid=77186" title="ไทยเกาะกง">ไทยเกาะกง ชาวกัมพูชาเชื้อสายไทย หรือเรียกอย่างเฉพาะเจาะจงว่า "ไทยเกาะกง" () เนื่องจากมีผู้สืบเชื้อสายไทยอาศัยอยู่ในเขตจังหวัดเกาะกงของประเทศกัมพูชาเป็นจำนวนมาก ถือเป็นชาวไทยกลุ่มหนึ่งที่ตั้งถิ่นฐานในจังหวัดปัจจันตคิรีเขตร ซึ่งแต่เดิมเป็นของไทย แต่ปัจจุบันเป็นจังหวัดเกาะกงของประเทศกัมพูชา ซึ่งต่อมาเกาะกงได้กลายเป็นของฝรั่งเศส ชาวไทยจำนวนมากได้อพยพไปที่เกาะกูด และอำเภอคลองใหญ่ จังหวัดตราด เนื่องจากไม่ต้องการอยู่ภายใต้การปกครองของฝรั่งเศส แต่ปัจจุบันในเกาะกง ปรากฏว่ามีชาวไทยในเกาะกง เพียงร้อยละ 25 เท่านั้น ที่เหลือเป็นชาวเขมรจากจังหวัดอื่นที่อพยพมาทำงาน ปัจจุบันชาวไทยเกาะกงถูกกำหนดให้มีสัญชาติเขมรอย่างถูกต้องตามกฎหมาย แม้ในอดีตชาวไทยเกาะกงจะถูกจำกัดสิทธิ์ทางภาษา วัฒนธรรม และประเพณีแต่ก็มีคนเฒ่าคนแก่ที่ยังรักษาประเพณี และเอกลักษณ์ การใช้ภาษาไทยภาษา ภาษา. ชาวไทยเกาะกงสามารถพูดภาษาในชีวิตประจำวันได้สองภาษาคือภาษาไทย และเขมร โดยภาษาไทยที่ชาวไทยเกาะกงพูด จะมีสำเนียงแบบเดียวกับที่จังหวัดตราด แต่เดิมเกาะกงในปี พ.ศ. 2506 ได้มีการออกกฎห้ามชาวเกาะกงพูดภาษาไทย โดยจะปรับเป็นคำละ 25 เรียล ห้ามมีเงินไทย และห้ามมีหนังสือไทยอยู่ในบ้าน หากเจ้าหน้าที่พบจะถูกทำลายให้สิ้นซาก ต่อมาในปี พ.ศ. 2507 ค่าปรับการพูดภาษาไทยเพิ่มขึ้นเป็น 50 เรียลชาวไทยเกาะกงที่มีชื่อเสียงชาวไทยเกาะกงที่มีชื่อเสียง. - ใส่ ภู่ทอง - อดีตสมาชิกกรรมการกลาง และกรมการเมืองพรรคประชาชนปฏิวัติ, รองประธานสภาแห่งรัฐ (เทียบเท่าประมุขแห่งรัฐในขณะนั้นคือเฮง สัมริน) - พลเอกเตีย บัญ (สังวาลย์ หินกลิ้ง) - รองนายกรัฐมนตรี และรัฐมนตรีว่าการกระทรวงกลาโหม และเป็นสมาชิกสภาผู้แทนราษฎรจังหวัดเสียมราฐ สังกัดพรรคประชาชนกัมพูชา - จา เรียง (จำเรียง ศิริวงศ์) - อดีตผู้ว่าการธนาคารแห่งชาติกัมพูชา - พลตำรวจเอกทอง จ้อน (จ้อน อินทสุวรรณ) - รัฐมนตรีช่วยว่าการกระทรวงพาณิชย์, รัฐมนตรีว่าการกระทรวงมหาดไทย ปัจจุบันเป็นสมาชิกวุฒิสภา - รุ่ง พราหมณ์เกษร - อดีตสมาชิกสภาแห่งชาติ และอดีตผู้ว่าราชการจังหวัดเกาะกง - ยุทธ ภู่ทอง - อดีตผู้ว่าราชการจังหวัดเปรยแวง, ปัจจุบันเป็นผู้ว่าราชการจังหวัดเกาะกง - ลี ยง พัด (พัด สุภาภา) - นักธุรกิจชาวไทยเกาะกง - กอย ลวน (ล้วน อัมพร) - ผู้ว่าราชการจังหวัดกำปอต ปี พ.ศ. 2522 - พลเอกพร นารา - เจ้ากรมทหารสื่อสาร - พลเอกแกว ตำ (แก้ว ต่ำ) - จเรทหาร - พลเรือเอกเตีย วิน - รองผู้บัญชาการทหารเรือ - ท่านก๋งเตื่อง เตชปญฺโญ - พระเกจิอาจารย์ อดีตเจ้าอาวาสวัดคลองม่วง จ.เกาะกง</doc>
