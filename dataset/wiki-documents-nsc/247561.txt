<doc id="247561" url="https://th.wikipedia.org/wiki?curid=247561" title="ราชรัฐมุขนายกเอาก์สบูร์ก">ราชรัฐมุขนายกเอาก์สบูร์ก ราชรัฐมุขนายกเอาก์สบูร์ก () เป็นราชรัฐมุขนายกในจักรวรรดิโรมันอันศักดิ์สิทธิ์ที่ปกครองโดยเจ้าชายบิชอปแห่งเอาก์สบูร์กและเป็นหนึ่งในเครือราชรัฐชวาเบีย (Swabian Circle) เมืองเอาก์สบูร์กในปัจจุบันปรากฏในสตราโบในชื่อว่า “ดามาเซีย” (Damasia) และเป็นที่มั่นของลิคาติอิ ในปี 14 ก่อนคริสต์ศักราชเอาก์สบูร์กก็กลายเป็นอาณานิคมของโรมันโบราณ ในชื่อ “เอากุสตา วินเดลิโกรัม” (Augusta Vindelicorum) และได้รับฐานะเป็นเมืองจากจักรพรรดิเฮเดรียนที่กลายมาเป็นเมืองสำคัญทางยุทธศาสตร์และศูนย์กลางของเส้นทางการค้า ประวัติศาสตร์การเผยแพร่คริสต์ศาสนาในบริเวณเอาก์สบูร์กไม่เป็นที่ทราบแน่นอนแต่อาจจะนำมาโดยทหารและพ่อค้า ตามตำนานของนักบุญอัฟราเอาก์สบูร์กก็ก่อตั้งมาตั้งแต่คริสต์ศตวรรษที่ 4 ภายใต้การนำของบิชอปนาร์ซิสซัส โดยมีนักบุญดิโอนีซีอุสลุงของนักบุญอัฟราเป็นบิชอปองค์ต่อมา รัฐมุขนายกเอาก์สบูร์กเดิมก่อตั้งขึ้นในปี ค.ศ. 1007 เพื่อการเผยแพร่คริสต์ศาสนาในบริเวณเอาก์สบูร์กทางตะวันออกของเยอรมนี ในปี ค.ศ. 1250 ราชรัฐมุขนายกเอาก์สบูร์กก็กลายมาเป็นรัฐในเครือจักรวรรดิโรมันอันศักดิ์สิทธิ์ และในปี ค.ศ. 1802 ก็กลายเป็นส่วนหนึ่งของบาวาเรีย</doc>
