<doc id="512402" url="https://th.wikipedia.org/wiki?curid=512402" title="ทรานส์ฟอร์มเมอร์ส ไพร์ม">ทรานส์ฟอร์มเมอร์ส ไพร์ม ทรานส์ฟอร์มเมอร์ส ไพร์ม () เป็นการ์ตูนชุดจบในตอนที่สร้างจากเค้าโครงเรื่องโดย ฮาสโบร ออกอากาศทางช่องการ์ตูนเน็ตเวิร์ก สหรัฐอเมริกา สร้างโดย ฮาสโบร สตูดิโอ และ ดาร์บี้ ป๊อป โปรดักชั่นส์ จัดทำแอนิเมชันโดย โพลีกอน พิคเจอร์ส ประพันธ์ดนตรีประกอบโดย ไบรอัน ไทเลอร์ , แมทธิว มาร์จสัน และกำกับเสียงโดย ซูซาน บลู เริ่มออกอากาศตอนแรกเมื่อวันที่ 26 พฤศจิกายน พ.ศ. 2553 และออกอากาศตอนจบไปเมื่อวันที่ 26 มิถุนายน พ.ศ. 2556 ภายหลังจากที่การ์ตูนเน็ตเวิร์กได้ออกอากาศตอนจบของฤดูกาลที่ 3 ไปไม่นานนัก ในวันที่ 4 ตุลาคม พ.ศ. 2556 ก็ได้มีการออกอากาศการ์ตูนทรานส์ฟอร์มเมอร์ส ไพร์ม ตอนพิเศษ โดยสร้างขึ้นในรูปแบบภาพยนตร์สั้น ความยาวประมาณ 1 ชั่วโมง โดยใช้ชื่อเรื่องว่า ทรานส์ฟอร์มเมอร์ส ไพร์ม : บีสท์ ฮันเตอร์ส พรีเดคอนส์ ไรซิ่ง (Transformers Prime : Beast Hunters - Predacons Rising) ในประเทศไทย โมเดิร์นไนน์ทีวี ได้นำการ์ตูนชุด ทรานส์ฟอร์มเมอร์ส ไพร์ม ทั้งสามฤดูกาล (ยกเว้นตอนพิเศษ) มาออกอากาศในช่วงของ เอ็มคอต คิดส์ เริ่มตอนแรกวันที่ 6 กรกฎาคม พ.ศ. 2558 และออกอากาศตอนจบเมื่อวันที่ 21 มีนาคม พ.ศ. 2559 ภายหลังได้มีการออกอากาศซ้ำอีกครั้งทางช่อง เอ็มคอตแฟมมิลี่เนื้อเรื่องย่อฤดูกาลที่ 1 เนื้อเรื่องย่อ. ฤดูกาลที่ 1. เนื้อเรื่องในฤดูกาลที่ 1 จะกล่าวถึงช่วงเวลาที่โลกมนุษย์อยู่ในสภาวะปกติมานานเป็นเวลาสามปี จนกระทั่งวันหนึ่ง คลิฟจัมเปอร์ หุ่นยนต์ฝ่ายออโต้บอท พลาดท่าถูก สตาร์สครีม ฆ่าตาย สงครามครั้งใหม่ที่เริ่มก่อตัวนั้นก็เป็นเหตุให้มีวัยรุ่นทั้งสามคนเข้ามาเกี่ยวข้องกับออโต้บอทโดยไม่ได้ตั้งใจ อาทิ แจ็ค ดาร์บี้ หนุ่มน้อยวัย 16 ผู้มีนิสัยเคร่งขรึมอยู่ตลอดเวลา , มิโกะ นาคาได สาวจอมแก่น และ ราฟาเอล เอสกิวัล หรือ ราฟ เอสกิวัล เด็กน้อยวัย 12 ปีซึ่งมีความสามารถพิเศษด้านการแฮ็คระบบคอมพิวเตอร์ได้ ขณะเดียวกัน เมกะทรอน ได้กลับออกมาจากดินแดนอีกมิติหนึ่ง เพื่อหาทางล้างแค้น ออพติมัส ไพรม์ และเหล่าออโต้บอท ด้วยการคิดค้นและดัดแปลงพลังงาน อีเนอร์จอนด้านมืด (Dark Energon) แต่ภายหลังเมกะทรอนต้องจบชีวิตอันเนื่องมาจากสะพานเชื่อมอวกาศเกิดระเบิด หากแต่เหตุสุดวิสัยมักเกิดขึ้นได้ทุกเวลาเมื่อเมกะทรอนฟื้นคืนชีพขึ้นมาด้วยพลังงานด้านมืดที่เขาคอยคิดค้นนี่เอง อีกด้านหนึ่ง มีองค์กรลับองค์กรหนึ่งนามว่า เม็ก (MECH) มีหัวหน้านามว่า ไซลาส เขาคิดการใหญ่หวังจะสร้างกองทัพหุ่นยนต์ และทั้งฝ่ายออโต้บอทส์และดีเซปติคอนเองก็เคยตกเป็นเหยื่อขององค์กรนี้ ในช่วงท้ายฤดูกาล ยูนิครอน ได้คืนชีพขึ้นมาตามกฎของธรรมชาติและคิดจะทำลายล้างทุกสรรพสิ่ง ทำให้เหล่าออโต้บอทและเมกะทรอนต้องร่วมมือกันชั่วคราวเพื่อกำจัดยูนิครอน แต่ไม่มีอาวุธใด ๆ ที่จะสามารถโค่นยูนิครอนได้ ออพติมัสจึงจำต้องสละแมททริกซ์แห่งจิตผู้นำ (Matrix of Leadership) เพื่อทำลายยูนิครอนจนสำเร็จ แต่ผลจากการใช้พลังนี้ก็ทำให้ออพติมัสความจำเสื่อมไปเช่นกันการออกอากาศ การออกอากาศ. ในฤดูกาลที่ 1 เริ่มออกอากาศในประเทศสหรัฐอเมริกาเป็นประเทศแรก เริ่มตอนแรกวันที่ 26 พฤศจิกายน พ.ศ. 2553 จบวันที่ 15 ตุลาคม พ.ศ. 2554 จำนวนตอนในฤดูกาลที่ 1 มี 26 ตอนฤดูกาลที่ 2 ฤดูกาลที่ 2. ในฤดูกาลนี้จะกล่าวถึงเรื่องราวในระหว่างที่ออพติมัสความจำเสื่อม แต่สุดท้าย อาร์ซีและแจ็ค ดาร์บี้ ไปนำเอากุญแจ เวกเตอร์ ซิกมาร์ มาฟื้นความจำให้กับออพติมัสได้สำเร็จ แต่ทางองค์กรเม็กและไซลาสก็ยังไม่เลิกรา หาทางกำจัดเหล่าหุ่นยนต์จนสุดกำลังแต่สุดท้ายไซลาสก็ทำไม่สำเร็จ ในช่วงกลางเรื่องถึงท้ายเรื่องจะเป็นเรื่องราวของการตามหาอาวุธพิเศษที่ อัลฟาไทรออน ทิ้งไว้ในโลกมนุษย์ โดยอาวุธเหล่านั้นมีชื่อว่า ไออาคอน (Iacon) แต่สุดท้าย เมกะทรอนจับสัญญาณฐานทัพของออพติมัส ไพรม์ ได้ จึงเข้าตีค่ายของออพติมัสแตกพ่ายการออกอากาศ การออกอากาศ. ในฤดูกาลที่ 2 เริ่มออกอากาศในประเทศสหรัฐอเมริกาเป็นประเทศแรก เริ่มตอนแรกวันที่ 18 กุมภาพันธ์ พ.ศ. 2555 จบวันที่ 2 พฤศจิกายน พ.ศ. 2555 จำนวนตอนในฤดูกาลที่ 2 มี 26 ตอนฤดูกาลที่ 3 ฤดูกาลที่ 3. หลังจากฐานทัพถูกตีแตก เหล่าออโต้บอททั้งหมดทั้งมวลจึงกระจายไปตามสถานที่ต่าง ๆ จนกลับมารวมตัวกันอีกครั้ง และยังได้ อัลตราแม็กนัส มาร่วมเสริมทัพอีกคน ในฤดูกาลนี้ ได้มีการปรับเปลี่ยนร่างกายของออพติมัส ไพรม์ ให้ยิ่งใหญ่และดีขึ้นกว่าเดิม อันเนื่องมาจากการสัมผัสกับค้อนขนาดยักษ์ที่สร้างโดย โซลัส ไพรม์ ในตอนจบของฤดูกาลนี้ เหล่าออโต้บอทส์เข้ายึดยานบินดีเซปติคอนส์ไว้ได้ ส่วนเมกะทรอนถูกบัมเบิลบีฆ่าตาย แต่เมื่อเมกะทรอนได้คืนชีพอีกครั้ง ก็พบว่าต้องกลายเป็นผู้ที่อยู่ใต้อำนาจของยูนิครอน จนเมกะทรอนสำนึกผิดและรู้ซึ้งว่าการถูกกดขี่อย่างเต็มรูปแบบนั้นเป็นอย่างไร เมื่อเขาออกจากร่างยูนิครอนได้ด้วยความช่วยเหลือของออพติมัส เมกะทรอนจึงตัดสินใจหนีออกไปอยู่ในดินแดนอื่นและไม่กลับมาราวีออโต้บอทส์อีกการออกอากาศ การออกอากาศ. ในฤดูกาลที่ 3 ได้มีการขยายชื่อเรื่องออกไปจากเดิม โดยใช้ชื่อว่า ทรานส์ฟอร์มเมอร์ส ไพร์ม : บีสท์ ฮันเตอร์ส (Transformers Prime : Beast Hunters) โดยประเทศสิงคโปร์ ได้ออกอากาศเป็นประเทศแรก โดยเริ่มตอนแรกวันที่ 15 มีนาคม พ.ศ. 2556 ขณะที่สหรัฐอเมริกาเริ่มออกอากาศตอนแรกวันที่ 22 มีนาคม พ.ศ. 2556 จบวันที่ 4 ตุลาคม พ.ศ. 2556 จำนวนตอนในฤดูกาลที่ 3 มี 14 ตอน (รวมตอนพิเศษ)ตัวละครออโต้บ็อทส์ตัวละคร. ออโต้บ็อทส์. - อ็อพติมัส ไพรม์ ผู้นำออโต้บ็อทส์ ซึ่งมายังโลกนี้ เพราะต้องการปกป้องมนุษย์ จากดีเซปติคอนส์ เขามีความตั้งใตอย่างมากที่จะฟื้นฟูดาวบ้านเกิดนามว่า ไซเบอร์ทรอน และพยายามทุกวิถีทางให้ศัตรูอมตะอย่าง เมกะทรอน กลับตัวกลับใจให้ได้ - บัมเบิลบี ในการ์ตูนชุดนี้มีประวัติว่าโปรแกรมเสียงพูดของบัมเบิลบีเสียหายอันเนื่องมาจากถูกเมกะทรอนทำร้ายร่างกายเขาอย่างหนักเมื่อนานมาแล้ว แต่ก็ถูกรักษาจนหายดีแต่ก็พูดไม่ด้ จึงส่งเสียงประหลาดที่มีแต่พวกชาวไซเบอทรอนเท่านั้นที่เข้าใจในสิ่งที่บัมเบิลบีพูด ในภาคนี้บัมเบิลบีได้มีหน้าที่เป็นผู้คุ้มกันให้กับราฟ เอสกิวัล เด็กน้อยอัจฉริยะ โดยบัมเบิลบีแสดงฝีมือจนถูกเป็นที่ยอมรับและได้เลื่อนขั้นเป็นหุ่นยนต์ระดับนักรบ ในตอนอวสาน บัมเบิลบีพยายามจะช่วยให้ออพติมัส ได้ดาบ สตาร์ เซเบอร์ คืน แต่บัมเบิลบีถูกเมกะทรอนฆ่าตายเสียก่อน แต่โชคดีที่ร่างของเขาตกลงไปที่สสารไซเบอร์ชื่อว่าโอเมก้า ล็อก (Omega Lock) ทำให้บัมเบิลบีคืนชีพกลับมาและใช้สตาร์เซเบอร์สังหารเมกะทรอนได้ และกลับมาพูดได้อีกครั้ง - แร็ตเชต เป็นหน่วยแพทย์ของออโต้บ็อทส์ ในช่วงต้นฤดูกาลที่ 1 แร็ตเชตไม่ค่อยชอบพวกมนุษย์เท่าไหร่นัก แต่ภายหลังเขาก็สามารถเข้ากับมนุษย์ได้ดี ครั้งหนึ่งแร็ตเชตเคยนำเอาพลังงานอีเนอร์จอนสังเคราะห์ที่เขายังสร้างไม่สมบูรณ์ฉีดเข้าตัวเองจนเกิดปัญหา และยังทำให้น็อกเอาท์ได้ขโมยสูตรสร้างสารสังเคราะห์นั้นนำไปพัฒนาต่อในปลายฤดูกาลที่ 3 เสียด้วย - อาร์ซี นักรบหญิงหนึ่งเดียวของออโต้บ็อทส์ มีฝีมือเก่งกาจไม่แพ้ผู้ชายในหน่วยเดียวกัน เธอเคยมีคู่หูนามว่า เทลเกท และ คลิฟฟ์จัมเปอร์ จนกระทั่งทั้งสองจบชีวิตลงในช่วงสงคราม ทำให้อาร์ซีมีแต่แผลในใจที่ยากจะลบเลือน แต่เธอก็ยังได้รับการเยียวยารักษาหัวใจให้ดีขึ้นโดย แจ็ค ดาร์บี้ - บัคเฮด หุ่นยนต์จอมบึก เขาเคยเป็นทหารในหน่วยรบนามว่า เวรคเกอร์ และมาเป็นพวกของออพติมัส ไพรม์ ในภายหลัง และยังมีความสนิทสนมกับ สาวจอมแก่น มิโกะ นาคาได บัคเฮดมีฝีมือการต่อสู้ที่ไม่ธรรมดา และมีความอึดกว่าใคร ๆ ในทีม แต่เขาก็มีข้อเสียเรื่องมีนิสัยชอบทำลายข้าวของ - คลิฟฟ์จัมเปอร์ เขามีฉายาเป็นของตัวเองว่า "คลิฟฟ์จัมเปอร์ตัวแสบ" เป็นตัวละครรับเชิญที่ปรากฏตัวในฤดูกาลที่ 1 และ ฤดูกาลที่ 2 เขาเป็นทั้งคู่หูและคนรักคนสำคัญของอาร์ซี แต่ก็ถูกดีเซปติคอนส์จับตัวและถูกทรมานเพื่อสอบถามข้อมูลแต่ตนก็ไม่บอกจนถูกสตาร์สครีมฆ่าตาย แล้วจากนั้นศพของเขาก็ถูกเมกะทรอนนำมาทดลองใส่พลังงานด้านมืดเข้าไปในศพของเขาจนกลายเป็นซอมบี้ - สโมคสกรีน หุ่นยนต์ออโต้บอทส์น้องใหม่ที่ปรากฏตัวครั้งแรกในฤดูกาลที่ 2 ตอนที่ 18 เขามีนิสัยร่าเริงและรู้สึกสนุกสนานในการไล่ล่าเหล่าข้าศึกอยู่ตลอดเวลา โดยเป็นผู้เก็บกุญแจโอเมก้าดอกสุดท้ายไว้ในตัว แต่เจ้าตัวกลับไม่เคยรู้ตัว เขามักจะชอบนำเครื่องทะลุวัตถุ หรือ เพซ ชิฟเตอร์ (Phase Shifter) อาวุธไออาคอนชนิดหนึ่ง แอบพกออกไปทำภารกิจประจำจนถูกแร็ตเชตต่อว่าตลอด แต่สโมคสกรีนมักจะนำไปใช้ในเรื่องที่เป็นประโยชน์เสมอ แร็ตเชตจึงจำต้องอนุญาตให้สโมคสกรีนใช้เครื่องทะลุวัตถุนั้นเป็นอาวุธประจำตัวไป จนกระทั่งวันหนึ่ง เมกะทรอนสามารถจับตำแหน่งฐานทัพของออโต้บอทได้จึงส่งสตาร์สครีมและกองทัพเข้าตี เมื่อฐานทัพของออโต้บอทกำลังถูกทำลาย สโมคสกรีนก็แอบกลับมาเพื่อช่วยออพติมัส แม้ว่าออพติมัสเอ่ยปากอยากให้สโมคสกรีนเป็นไพรม์คนใหม่ แต่เขาก็ปฏิเสธ และมอบค้อนของโซลัส ไพรม์ให้ออพติมัสได้รักษาตัวเอง - วีลแจ็ค เพื่อนสนิทบัคเฮด วีลแจ็คเป็นตัวละครรับเชิญที่ปรากฏตัวออกมาให้เห็นไม่บ่อยนัก เพราะเขามักมีนิสัยสันโดษ ออกไปท่องเที่ยวตามสถานที่ต่างๆ โดยเป็นเพราะสาเหตุมาจากการร่วมงานที่ฝืนใจระหว่างวีลแจ็คกับอัลตราแม็กนัสในอดีต ทำให้เขาหันหลังให้กับทีมของอัลตราแม็กนัส - อัลตราแม็กนัส อดีตหัวหน้าหน่วยรบพิเศษหน่วยหนึ่งนามว่า เวรคเกอร์ จนภายหลังได้ผันตัวเองมาเป็นรองหัวหน้าออโต้บ็อทส์ เขามีนิสัยเคร่งครัดต่อหน้าที่ และไม่ชอบใจวีลแจ็ค เวลาวีลแจ็คก่อปัญหาในภารกิจ - น็อกเอาท์ หน่วยแพทย์ฝ่ายดีเซปติคอนส์ที่มีความฉลาด อุปนิสัยส่วนตัวจะเป็นผู้ที่รักความสะอาด เวลาร่างกายมอมแมม สกปรก หรือเป็นรอยจะโกรธ อีกทั้งยังมีความขี้ขลาดในบางครั้ง เขายังชื่นชอบความเท่ห์ความเร็วถึงขนาดเลือกแปลงร่างเป็นรถแม้ว่าแท้จริงแล้วจะสามารถแปลงเป็นเครื่องบินได้ก็ตาม และยังเคยมีคู่หูนามว่า เบรกดาวน์ ในตอนจบของฤดูกาลที่ 3 เขากลายเป็นเชลยศึก แต่สตาร์สครีมก็ลอบเข้ามาปล่อยตัวน็อกเอาท์ แต่สุดท้าย น็อกเอาท์หันไปเข้าร่วมกับออโต้บอทส์อย่างเต็มใจเพราะไม่อยากทนอยู่กับผู้ที่มีนิสัยหยาบคายอย่างสตาร์สครีมอีกต่อไป - เทลเกท ตัวละครรับเชิญ เป็นคู่หูคนแรกของอาร์ซี ก่อนหน้าคลิฟฟ์จัมเปอร์ เทลเกทถูกอะรัชนิดฆ่าตายในช่วงสงครามกลางเมืองดีเซปติคอนส์ดีเซปติคอนส์. - เมกะทรอน หัวหน้าดีเซปติคอนส์ มีบทบาทด้านการคิดค้นพลังงานที่มีชื่อว่า อีเนอร์จอนด้านมืด (Dark Energon) โดยหวังจะใช้พลังงานเหล่านั้นเพื่อปราบออโต้บ็อทส์โดยเฉพาะ - สตาร์สครีม รองผู้บัญชาการฝ่ายดีเซปติคอนส์ ช่วงต้นฤดูกาลที่ 1 ภายหลังจากที่เมกะทรอนสิ้นชีพจากเหตุสะพานเชื่อมอวกาศระเบิด จึงกุมอำนาจไว้เสียเอง วันหนึ่ง เมกะทรอนคืนชีพอีกครั้งและรู้ความจริงว่าสตาร์สครีมเคยดึงสปาร์คของเมกะทรอนออกจากร่าง ทำให้สตาร์สครีมถูกลงโทษจนอับอายและหนีไปอาศัยอยู่ในยานบินร้างอยู่นาน จนเขาได้สร้างผลงานอันเป็นที่ยอมรับ จึงได้กลับไปรับใช้เมกะทรอนตามเดิม แต่ตอนจบของฤดูกาลที่ 3 ฐานทัพเมกะทรอนถูกออพติมัสเข้ายึด สตาร์สครีมจึงหนีไปไซเบอร์ทรอนกับชอกเวฟ โดยสตาร์สครีมทำการหาซากกระดูกของพรีเดคอนเพื่อให้ชอกเวฟได้โคลนนิ่งเป็นพรีเดคอนสายพันธุ์ใหม่ แต่สุดท้าย สตาร์สครีมก็ถูกพรีเดคิง และพรีเดคอนตัวอื่น ๆ รุมทำร้ายในภายหลัง เพราะความที่สตาร์สครีมเคยกดขี่ข่มเหงพรีเดคิงมาก่อน - ซาวด์เวฟ หุ่นยนต์ผู้ซึ่งทำหน้าที่จับสัญญาณ ตรวจสอบความเคลื่อนไหวต่าง ๆ ถึงแม้ว่าซาวด์เวฟจะพูดไม่ได้ แต่ก็ยังสามารถอัดเสียงพร้อมกับช่วยสืบหาความลับของดีเซปติคอนส์ตัวอื่น ๆ ไปพร้อม ๆ กับเป็นหูเป็นตาให้เมกะทรอนตลอด - วิอีคอนส์ เป็นชื่อที่ใช้เรียกกลุ่มกองทัพทหารปลายแถวของดีเซปติคอนส์ โดยลักษณะร่างกายจะมีสองแบบคือ แบบมีล้อรถที่ไหล่ซึ่งใช้แปลงร่างเป็นรถ และแบบมีปีกด้านหลังซึ่งใช้แปลงร่างเป็นยานบิน โดยมีกายสีม่วงทั้งสองแบบ แต่ในฤดูกาลที่ 2 และ 3 พบว่ามีกายสีเทารวมอยู่ด้วย - สกายเคว้ก หุ่นยนต์รุ่นเก่าที่เป็นตัวละครรับเชิญในฤดูกาลที่ 1 เขาถูกสตาร์สครีมปลุกชีพด้วย เดอะคิ้วบ์ ภายหลังเขาถูกบัมเบิลบีฆ่าตายอันเนื่องมาจากตัวสกายเคว้กเองที่ไม่ยอมร่วมมือกับออโต้บอทส์ แต่ต่อมาสตาร์สครีมย้อนรอยกลับมาใช้พลังงานด้านมืดปลุกชีพเขาชึ้นอีกครั้ง แต่เกิดข้อผิดพลาดทำให้สกายเคว้กติดอยู่ในอีกมิติหนึ่งตลอดกาล - เดรดวิงจ์ น้องชายฝาแฝดของสกายเคว้ก เขามารับใช้เมกะทรอนอีกครั้งในรอบหลายปีเพื่อพยายามสืบให้รู้ว่าใครเป็นคนฆ่าสกายเคว้กผู้เป็นพี่ชาย - เมคชิพ ตัวละครรับเชิญในฤดูกาลที่ 1 เขาเคยสวมรอยเป็นวีลแจ็คเพื่อตามหาตำแหน่งฐานทัพของออพติมัส แต่เมคชิพทำการไม่สำเร็จเพราะถูกวีลแจ็คตัวจริงจับได้และฆ่าตายไป - ฮาร์ดเชล ตัวละครรับเชิญในฤดูกาลที่ 2 มีลักษณะร่างกายคล้ายแมลงขนาดยักษ์ ฮาร์ดเชลมีบทบาทสำคัญในการออกตามหาพลังงานมีพิษชนิดหนึ่งนามว่า ท็อกเซน (Tox-En) และจากเหตุการณ์การตามหาพลังงานมีพิษนี้เองที่ทำให้ฮาร์ดเชลลอบยิงบัคเฮดบาดเจ็บสาหัส ทำให้วีลแจ็คออกมาล้างแค้นแทนเพื่อนรัก ฮาร์ดเชลเกือบจะสังหารวีลแจ็คได้ แต่ฮาร์ดเชลก็ถูกมิโกะยิงจรวดที่ติดกับยานบินของวีลแจ็คเข้าใส่ จนฮาร์ดเชลสิ้นชีพไปในที่สุด - บอมบ์ช็อก ตัวละครรับเชิญในฤดูกาลที่ 3 มีลักษณะร่างกายเช่นเดียวกับฮาร์ดเชลล์ บอมบ์ช็อกมีบทบาทเป็นผู้คุมคนงานเหมืองแร่แต่ถูกออพติมัส ไพรม์ ขับไล่ไปในเวลาต่อมา - เบรกดาวน์ เพื่อนสนิทของน็อกเอาท์ มีนิสัยทะเยอทะยาน ในฤดูกาลที่ 2 เบรกดาวน์ถูกอะรัชนิดฆ่าตายอันเนื่องมาจากปัญหาภายในที่สะสมมาตั้งแต่ต้นพรีเดคอนส์พรีเดคอนส์. - พรีเดคิง หัวหน้ากลุ่มพรีเดคอนส์ที่ถือกำเนิดมาจากการโคลนนิ่งของชอกเวฟ - ดาร์กสตีล และ สกายลิงซ์ พรีเดคอนส์สองตัวที่ถือกำเนิดมาจากการโคลนนิ่งเช่นกัน ทั้งสองมักจะทะเลาะกันเองอยู่บ่อย ๆ ภายหลังทั้งสองได้พบพรีเดคิงที่ถือว่าเป็นเผ่าพันธุ์เดียวกัน ทั้งดาร์กสตีลและสกายลิงซ์จึงได้เข้ารับใช้พรีเดคิงในที่สุดฝ่ายมนุษย์ฝ่ายมนุษย์. - แจ็ค ดาร์บี้ นักศึกษาวัย 17 ปี มีอุปนิสัยเป็นคนเคร่งขรึม - มิโกะ นาคาได นักศึกษาสาวลูกครึ่งญี่ปุ่น เป็นเพื่อนสนิทแจ็ค เธอรู้สึกปลาบปลื้มและชื่นชอบในตัวบัคเฮดตั้งแต่แรกพบ ทำให้มิโกะและบัคเฮดกลายเป็นเพื่อนรักกัน - ราฟาเอล เอสกิวัล เด็กน้อยอัจฉริยะที่สามารถแฮ็คระบบคอมพิวเตอร์และเทคโนโลยีได้เกือบทุกรูปแบบ จนทำให้สามารถช่วยเหลือออโต้บอทส์ได้หลายต่อหลายครั้ง และยังศึกษาภาษาของชาวไซเบอร์ทรอนได้อีกด้วย - วิลเลี่ยม ฟาวเลอร์ เป็นเจ้าหน้าที่พิเศษ ตัวแทนจากเพนตากอน เขามักจะชอบต่อว่าฝ่ายออโต้บอทส์เรื่องภารกิจในหน่วยหลายครั้ง โดยเฉพาะในเวลาที่พวกเขาทำการรบแบบประเจิดประเจ้อ - จูน ดาร์บี้ แม่ของแจ็ค ดาร์บี้ มีอาชีพเป็นนางพยาบาลอยู่ในรัฐเนวาด้า ด้วยความที่เธอเป็นห่วงแจ็คทำให้เธอมักจะเข้มงวดกับแจ็คอยู่เสมอ ภายหลังเมื่อจูนได้รู้ความจริงเรื่องแจ็คอยู่กับออโต้บอทส์ เธอจึงยอมปล่อยให้แจ็คอยู่ในโลกภายนอกและให้ความช่วยเหลือแก่ออโต้บอทส์เป็นระยะ ๆรายนามนักพากย์ในทรานส์ฟอร์มเมอร์ส ไพร์ม รายนามนักพากย์ในทรานส์ฟอร์มเมอร์ส ไพร์ม. ต่อไปนี้จะเป็นรายนามนักพากย์ทั้งชาวไทยและชาวต่างประเทศที่ได้พากย์ตัวละครในการ์ตูนชุดนี้ ทั้งในฉบับการ์ตูนเน็ตเวิร์ก (ประเทศไทยและต่างประเทศ) , ทีมพากย์เสียงไทย หรือ ทีไอจีเอ (TIGA) และ ทีมพากย์จากช่อง เอ็มคอตแฟมมิลี่ (MCOT Family)</doc>
