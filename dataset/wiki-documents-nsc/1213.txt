<doc id="1213" url="https://th.wikipedia.org/wiki?curid=1213" title="เซียวฮื้อยี้">เซียวฮื้อยี้ เซียวฮื้อยี้ (绝代双骄 - 绝代双骄) เป็นนิยายกำลังภายใน แต่งโดย โก้วเล้งรายชื่อตัวละครรายชื่อตัวละคร. - เซียวฮื้อยี้ : เซียวฮื้อยี้ (江小魚 - Jiang Xiao Yu) เป็นเด็กหนุ่มอายุ 15 ที่เก่ง ฉลาด ความจำเป็นเลิศ เขาเติบโตโดยการเลี้ยงดูของ 5 คนโฉด คือ โต่วซัวะ ฮาฮายี้ ลี้ตั่วฉุ่ย ตู้เกียวเกียว และ อิมเก้าฮิว และได้รับการดูแลโดย หมอบ้วงชุนลิ้ว เซียวฮื้อยี้จึงเป็นคนที่ ทันคน ผู้ที่นำเขามาที่หุบเขาคนโฉดคือ อี่น่ำเทียน - ฮวยบ่อข่วย : ฮวยบ่อข่วย (花無缺 - Hua Wu Que) หรือ ฮวยบ้อข้วย เป็นพี่ชายฝาแฝดกับเซียวฮื้อยี้ซึ่งถูกเอียวง้วยลักพาตัวไปตอนเกิด ฉายาเทพบุตรหน้าหยก หน้าตาหล่อเหลากว่าเซียวฮื้อยี้ มีฝีมือสูงมาก ถูกฝึกให้เป็นคนเย็นชา แต่ภายหลังตกหลุมรักทิซิมลั้ง - อี่น่ำเทียน : อี่น่ำเทียน (燕南天 - Yan Nan Tian) เป็นพี่ชายร่วมสาบานของบิดาของเซียวฮื่อยี้และฮวยบ่อข่วย มีวรยุทธ์สูง แต่เนื่องจากเหตุการณ์ที่บุกเข้าไปในหุบเขาคนโฉด ทำให้ถูกเล่นงานจนมีสภาพครึ่งเป็นครึ่งตาย - ทิซิมลั้ง ทิซิมลั้ง (鐵心蘭 - Tie Xinlan) สนิททั้งเซียวฮื่อยี้และฮวยบ่อข่วย ใจกลับรักเซียวฮื่อยี้มากกว่า ต่อมาก็มาลงเอยกับฮวยบ่อข่วยปรากฏตัวครั้งแรกในเซียวฮื้อยี้เล่มที่หนึ่ง- เตียเจ็ง : ในนิยายนั้น เธอเป็นเป็นหญิงสาวผู้งดงาม จึงมีฉายาว่าเทพธิดาน้อย มีวรยุทสูง ฉลาด แต่สู้เซียวฮื้อยี้ไม่ได้ ภายนอกของเธอดูเป็นหญิงสาวผู้โหดร้ายแล้งน้ำใจ แต่ความจริงแล้วภายในจิตใจของเธอกลับเป็นหญิงสาวที่มีจิตใจอันงดงาม และใจดี เธอต้องการตามหาแผนที่สมบัติของอี่น้ำเทียน(ในภายหลังพบว่าเป็นของปลอม) ทำให้เธอได้พบกับ ทิซิมลั้ง และเซียวฮื้อยี้ และได้เสียจูบแรกให้กับเซียวฮื้อยี้ จึงทำให้เธอต้องการตามฆ่าเซียวฮื้อยี้เพื่อล้างแค้น ในภายหลังได้ลงเอยกับกู่นั่งเง็ก โดยหนังนั้นได้มีการปรับเปลี่ยนเล็กน้อย โดยให้มีฉายาพริกขี้หนู นิสัยเจ้าเล่ แก่นแก้ว แม้จะทำตัวเกินงามไม่เหมว่าอนกุลสตรี แต่นิสัยดีมักถูกเซียวฮื้อยี้ ปั่นหัวบ่อยๆ - โซวเอ็ง : นางเอกของเรื่อง โผล่มาตอนเกือบจะท้ายเรื่อง มีลูกเล่นมากมายพอที่จะตามเซียวฮื้อยี้ทัน และพยายามตามตื๊อเซียวฮื้อยี้จนอยู่หมัด - ม่อย้งเก้า : เป็นลูกสาวสุดท้อง(คนที่9) ของสกุล ม่อย้ง มีความฉลาดเฉลียว แต่เย็นชา เนื่องจากเธอได้ฝึกวิชามารแขนงหนึ่ง ในตอนแรกม่อย้งเก้ามีใจให้กับเซียวฮื้อยี้อยู่บ่าง เนื่องด้วยความฉลาดของเซียวฮื่อยี้ ต่อมาเซียวฮื้อยี้ได้ทำลายตำราวิชามารของเธอ ทำให้ม่อย้งเก้าต้องการตามฆ่าเซียวฮื่อยี้- กังคิ้ม : กังคิ้ม มีอีกชื่อหนึ่งคือ กังเปียกเฮาะ เดิมทีเป็นเด็กรับใช้ให้กับกังปัง (ฉายาเง็กนึ้งหรือบุรุษหยก) แต่ต่อมาทรยศนายของโดยการบอกข่าวให้กับประมุขวังบุปผา ว่ากังปังกับฮวยง้วยโน้วได้หนีออกไป จึงเป็นเหตุให้ผัวเมียกังปังต้องตาย ก่อนที่ง้วยโน้วจะตาย ได้ให้กำเนิดทายาทสองคน คือเซียวฮื่อยี้ และฮวยบ่อข่วย กังคิ้มหนีไปสมคบกับเว่ยอู๋หยา แห่ง12นักษัตร และทำงานรับใช้จนรำรวยและมีหน้ามีตาในที่สุด และได้เปลี่ยนชื่อตนเองจากกังคิ้ม เป็นกังเปียกเฮาะ เพราะเป็นคนที่มักจะสร้างภาพว่าเป็นคนมีคุณธรรมอยู่บ่อยๆ จึงมีจอมยุทธมากหน้าหลายตาพากันนับถือ และตั้งฉายาว่าวีรบุรุษแห่งขุนเขาบ้าง,อี่น่ำเทียนคนที่สองบ้าง - กังเง็กนึ้ง เป็นลูกชายของกังคิ้ม เป็นคนที่เจ้าเล่ห์ไม่แพ้ผู้เป็นพ่อ มักจะเป็นคู่ปรับกับเซียวฮื่อยี้อยู่ตลอดเวลา- สิบเจ้าจอมโฉด : เป็นชื่อที่ใช้เรียกจอมยุทธ์ฝ่ายอธรรมสิบคนที่ขึ้นชื่อว่าโฉดชั่วที่สุดในยุคนั้น ห้าในจำนวนนั้นเป็นคนที่เลี้ยงดูเซียวฮื่อยี้มารายชื่อกลุ่มตัวละครรายชื่อกลุ่มตัวละคร. - สิบคนโฉด - วังบุปผา : เป็นสำนักลึกลับในยุทธภพ ไม่ฝักใฝ่ฝ่ายใดทั้งธรรมะและอธรรม กล่าวกันว่าไม่มีใครรู้จักที่ตั้งของวังบุปผา เพราะว่านอกจากคนของวังบุปผา ใครก็ตามที่ได้ล่วงล้ำเข้าไปโทษคือตายสถานเดียว วังบุปผาตั้งอยู่ในหุบเขาลึกลับแห่งหนึ่ง ทัศนียภาพงดงามราวภาพวาด บริเวณรอบๆวังมีดอกไม้หายากขึ้นอยู่เป็นร้อยๆชนิด ภายในดูแลเข้มงวด การอยู่อาศัย อาหารการกินอุดมสมบูรณ์และมั่งคั่งราวกับวังหลวงของฮ่องเต้ แต่มีแต่ศิษย์และสาวกที่เป็นผู้หญิงเท่านั้น วังบุปผามีหญิงสาวสองคนปกครอง คนพี่ชื่อเอี้ยง้วย (เอื้อมเดือน)เป็นประมุข คนน้องชื่อ เลี้ยงแช (สอยดาว) เป็นรองประมุข สองพี่น้องมีวรยุทธสูงส่งจนเป็นที่เกรงขามของสำนักน้อยใหญ่ในยุทธภพ ว่ากันว่าวรยุทธทั่วหล้าแพ้ทางวรยุทธของวังบุปผา อันได้แก่ พลังหยกอำไพ ยอดวิชาที่สามารถดูดซับพลังของศัตรูมาเป็นของตัวเอง เด็ดบุปผาต่อหยก คือวิชาที่สามารถหยิบยืมวรยุทธของศัตรูโต้ตอบกลับไปยังตัวผู้ใช้ได้ นอกจากนี้ยังมีวิชาพิสดารอีกมากมายไม่ว่าจะเป็น สิบแปดท่าเท้าต้องอาภรณ์ วิชาบุปผาหยก พลังธรรมพิสุทธิ์ เคลื่อนบุปผาบรรจบ ฯลฯ เป็นต้น และฮวยบ่อข่วย ผู้ชายเพียงคนเดียวที่เป็นศิษย์ของวังบุปผา- สิบสองนักษัตร :รายชื่อตอน</doc>
