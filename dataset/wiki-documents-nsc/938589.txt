<doc id="938589" url="https://th.wikipedia.org/wiki?curid=938589" title="คาลีโบ">คาลีโบ คาลีโบ, (อักลัน: Banwa it Kalibo; ฮีลีไกโนน: Banwa sang Kalibo; ) เป็นเทศบาลระดับที่ 1 และเป็นเมืองศูนย์กลางของจังหวัดอักลัน ประเทศฟิลิปปินส์ ในปี ค.ศ. 2015 มีประชากร 80,605 คน คาลีโบตั้งอยู่ทางตะวันตกเฉียงเหนือของเกาะปาไนย์ และเป็นศูนย์กลางการขนส่งไปยังเกาะรีสอร์ตโบราไกย์ ตัวเทศบาลมีชื่อเสียงจากเทศกาลอาตี-อาตีฮัน และป่าชายเลนภูมิศาสตร์ ภูมิศาสตร์. คาลีโบมีพื้นที่ 50.75 ตารางกิโลเมตร คิดเป็น 2.79% ของพื้นที่จังหวัดอักลันประชากร ประชากร. จากการสำมะโนในปี ค.ศ. 2015 คาลีโบมีประชากร 80,605 คน ความหนาแน่นอยู่ที่ 1,600 คนต่อตารางกิโลเมตร และในปี ค.ศ. 2016 พบว่ามีผู้มีสิทธิ์ในการเลือกตั้ง 46,096 คน ภาษาหลักที่ใช้คือภาษาอักลัน รองลงมาคือภาษาฮีลีไกโนนการขนส่งอากาศยาน การขนส่ง. อากาศยาน. จากมะนิลา สามารถเดินทางอากาศยานมายังคาลีโบโดยใช้เวลา 45 นาที สายการบินที่รองรับเส้นทางนี้ ได้แก่ ฟิลิปปินส์แอร์ไลน์, เซบูแปซิฟิก, แอร์เอเชียเซสต์ และพีเอแอลเอ็กซ์เพรส โดยจะมีการเพิ่มความถี่เที่ยวบินในช่วงเทศกาลอาตี-อาตีฮันในเดือนมกราคม สายการบินพีเอแอลเอ็กซ์เพรสยังให้บริการเที่ยวบินไปยังเซบูและแอนเจลีส เช่นเดียวกันกับสายการบินแอร์เอเชียฟิลิปปินส์และซีแอร์ ส่วนเที่ยวบินระหว่างประเทศก็มีให้บริการ อาทิ- แอร์เอเชีย มีเที่ยวบินไปยังกัวลาลัมเปอร์ - แมนดารินแอร์ไลน์, ทรานส์เอเชียแอร์เวย์, ไชนาเซาเทิร์นแอร์ไลน์, ไชนาแอร์ไลน์ มีเที่ยวบินไปยังไทเป - ฟิลิปปินส์แอร์ไลน์และซ่างไห่แอร์ไลน์ มีเที่ยวบินเช่าเหมาลำไปเซี่ยงไฮ้ - จินแอร์ มีเที่ยวบินไปอินช็อน - เซสต์แอร์ มีเที่ยวบินไปยังโซล ปูซาน เซี่ยงไฮ้ ไทเป ปักกิ่ง และเฉิงตู - ฟิลิปปินส์แอร์ไลน์ มีเที่ยวบินไปยังฮ่องกงและโซล ท่าอากาศยานนานาชาติคาลีโบ ใช้เวลาเดินทางจากใจกลางเมือง 10 นาทีทางทะเล ทางทะเล. คาลีโบมีท่าเรือทะเลที่อยู่ใกล้เคียงทั้งหมด 4 แห่ง ดังนี้1. ท่าเรือนิววอชิงตัน ใช้เวลาเดินทางจากตัวเมือง 20 นาที 2. ท่าเรือดูมากีต ใช้เวลาเดินทางจากตัวเมือง 20 นาที 3. ท่าเรือบาตัน 4. ท่าเรือมาไลย์ ใช้เวลาเดินทางจากตัวเมือง 2 ชั่วโมง การเดินทางทางทะเลจากมะนิลามายังจังหวัดอักลัน ใช้เวลา 14-18 ชั่วโมงโดยประมาณ นอกจากนี้ยังมีท่าเรือคาตีคลัน ซึ่งสามารถเอารถยนต์เข้าเรือได้ โดยเรือให้บริการระหว่างเกาะลูซอน-วิซายัส-มินดาเนา และสามารถใช้บริการเรือไปยังจังหวัดคาปิซและจังหวัดโรมโบลนได้ทางบก ทางบก. การขนส่งสาธารณะในตัวเมือง ให้บริการโดยรถสามล้อเครื่อง รถแท็กซี่ และรถจี๊ปนีย์ คาลีโบอยู่ห่างจากอีโลอีโลซิตี (ใช้เวลา 3 ชั่วโมง), ห่างจากโรซัส (ครึ่งชั่วโมง) และอยู่ห่างจากซันโฮเซ (4 ชั่วโมง) โดยเส้นทางที่กล่าวมานี้ สามารถเดินทางได้โดยรถโดยสารและรถตู้ขนาดเล็กเมืองพี่น้องเมืองพี่น้อง. - จูโน รัฐอะแลสกา สหรัฐ (ค.ศ. 2014)</doc>
