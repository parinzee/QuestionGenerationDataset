<doc id="393700" url="https://th.wikipedia.org/wiki?curid=393700" title="ณรงค์ชัย อัครเศรณี">ณรงค์ชัย อัครเศรณี ณรงค์ชัย อัครเศรณี อดีตที่ปรึกษาในคณะที่ปรึกษาคณะรักษาความสงบแห่งชาติ อดีตรัฐมนตรีว่าการกระทรวงพลังงาน นายกสภามหาวิทยาลัยขอนแก่น, อดีตรัฐมนตรีว่าการกระทรวงพาณิชย์ อดีตสมาชิกวุฒิสภา อดีตประธานกรรมการธนาคารเพื่อการส่งออกและนำเข้าแห่งประเทศไทย และยังเป็นนักเศรษฐศาสตร์ที่มีความเชี่ยวชาญพิเศษด้านการพัฒนาเศรษฐกิจ ตลอดจนมีส่วนร่วมในการวางแผนพัฒนาเศรษฐกิจและสังคมแห่งชาติของประเทศไทยประวัติ ประวัติ. ณรงค์ชัย อัครเศรณี หรือที่รู้จักกันในนาม ดร.ณรงค์ชัย อัครเศรณี เกิดเมื่อวันที่ 3 กรกฎาคม พ.ศ. 2488 สมรสกับนางอ้อพร อัครเศรณี (สกุลเดิม บุนนาค) บุตรีของพันตำรวจเอกตรึก บุนนาค และศาสตราจารย์ (พิเศษ) ฉวี บุนนาคการศึกษา การศึกษา. ดร.ณรงค์ชัย อัครเศรณี จบชั้นมัธยมศึกษาจากโรงเรียนวัดนวลนรดิศ ก่อนสอบเข้าศึกษาต่อในคณะรัฐศาสตร์ จุฬาลงกรณ์มหาวิทยาลัยปี 2505 และในปีนั้นได้รับทุนโคลัมโบไปศีกษาวิชาเศรษฐศาสตร์ จบปริญญาตรี (เกียรตินิยม) ปี 2510 จากมหาวิทยาลัยเวสเทิร์น ออสเตรเลีย จบระดับปริญญาโท (2511-2514) และปริญญาเอก (2514-2516) ด้านเศรษฐศาสตร์ จากมหาวิทยาลัยจอนส์ฮอปกินส์การทำงาน การทำงาน. ดร.ณรงค์ชัย อัครเศรณี เป็นนักธุรกิจด้านอสังหาริมทรัพย์และธุรกิจด้านการเงิน ในทางการเมืองเคยเป็นรัฐมนตรีว่าการกระทรวงพาณิชย์ และเป็นสมาชิกวุฒิสภา ต่อมาในปี พ.ศ. 2549 ได้รับแต่งตั้งเป็นสมาชิกสภานิติบัญญัติแห่งชาติ และในปี พ.ศ. 2557 ได้รับแต่งตั้งเป็นสมาชิกสภานิติบัญญัติแห่งชาติ เป็นครั้งที่สอง ในเดือนสิงหาคม พ.ศ. 2557 เขาได้รับแต่งตั้งเป็นรัฐมนตรีว่าการกระทรวงพลังงาน ในรัฐบาลของพลเอกประยุทธ์ จันทร์โอชา กระทั่งพ้นจากความเป็นรัฐมนตรี เมื่อวันที่ 19 สิงหาคม พ.ศ. 2558 เขายังเป็นที่ปรึกษาในคณะที่ปรึกษาคณะรักษาความสงบแห่งชาติ ระหว่างวันที่ 1 ตุลาคม พ.ศ. 2558 ถึง 31 ธันวาคม 2558สมาชิกคณะมนตรีไตรภาคี สมาชิกคณะมนตรีไตรภาคี. ดร.ณรงค์ชัย อัครเศรณี เป็นสมาชิกคณะมนตรีไตรภาคีภาคพื้นเอเชียแปซิฟิค พ.ศ. 2554-2557 ตัวแทนประเทศไทยความเห็นทางการเมืองเครื่องราชอิสริยาภรณ์</doc>
