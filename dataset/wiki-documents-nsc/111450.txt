<doc id="111450" url="https://th.wikipedia.org/wiki?curid=111450" title="เขียวหวาน ยนตรกิจ">เขียวหวาน ยนตรกิจ เขียวหวาน ยนตรกิจ มีชื่อจริงคือ พ.อ.บุญส่ง เกิดมณี เกิดวันที่ 25 สิงหาคม พ.ศ. 2482 ที่กรุงเทพมหานคร เป็นนักมวยไทยชาวไทยโดยมีค่าตัวสูงสุด 2 หมื่นบาทเมื่อครั้งที่พบกับอภิเดช ศิษย์หิรัญ และอดุลย์ ศรีโสธรประวัติ ประวัติ. เขียวหวานมีภูมิลำเนาเดิมอยู่ที่กรมทหารช่าง เขตบางซื่อ กรุงเทพมหานคร เริ่มหัดชกมวยกับชัยยุทธ ยนตรกิจ ขึ้นชกมวยไทยในชื่อเขียวหวาน ยนตรกิจ ขึ้นชกมวยไทยครั้งแรกที่กาญจนบุรี ชนะน็อค ดวลทวน พยัคฆ์น้อย ยก 2 โดยได้รับค่าตัวครั้งแรกที่ 20 บาท จากนั้นขึ้นชกสร้างชื่อเสียงด้วยพลังหมัดซ้ายที่หนักหน่วง ชนะนักมวยที่มีชื่อเสียงหลายคน เช่น สุรชัย ลูกสุรินทร์, คีรีรัตน์ บาร์โบส, อิศรศักดิ์ พันท้ายนรสิงห์, สามารถ ศรแดง, คีรีศักดิ์ บาร์โบส และได้ครองแชมป์มวยไทยเวทีลุมพินี ชนะคะแนน ศรีสวัสดิ์ เทียมประสิทธิ์ จนหาคู่ชกไม่ได้จึงหันมาชกมวยสากล เขียวหวานขึ้นชกมวยสากลครั้งแรก ชนะคะแนนมั่นชัย ร.ฟ.ท. หลังจากชกมวยสากลได้ครั้งเดียว เขียวหวานถูกประกบคู่ให้เจอกับดาวทอง สิงหพัลลภ นักมวยรุ่นพี่ที่เป็นอดีตแชมป์ OPBF ผลปรากฏว่าเขียวหวานเป็นฝ่ายชนะน็อคไปในยกที่ 2 และทำให้ดาวทองแขวนนวมเลิกชกมวยสากลไปเลย จากนั้น เขียวหวานหันไปชกมวยไทยกับนักมวยดาวรุ่งชื่อดังในขณะนั้น คือ อภิเดช ศิษย์หิรัญ ซึ่งเขียวหวานเป็นฝ่ายแพ้คะแนนไป จากนั้นเขียวหวานหยุดชกมวยไทย หันมาเอาดีทางด้านมวยสากล ชกชนะน็อค กัง แซชุนจากเกาหลีใต้ ยก 2 ได้ครองแชมป์ OPBF รุ่นจูเนียร์มิดเดิลเวท จากนั้นไปชกที่ที่ญี่ปุ่น ชนะน็อค มาเอะ สิโสะ ยก 2 อีก หลังจากน้น เขียวหวานร้างคู่ชก จนมีปัญหาในการทำน้ำหนัก เมื่อขึ้นชกนอกรอบกับมาซาโอะ กอนโด้ ปรากฏว่าหมดแรง ขอยอมแพ้ไปในยกที่ 3 เขียวหวานไปชกที่ญี่ปุ่นอีกสองครั้ง เพราะไม่มีรายการชกในเมืองไทย ปรากฏว่าแพ้ทั้งสองครั้ง รวมทั้งแพ้ฟูมิโอะ ไดสุ ชิงแชมป์ OPBF รุ่นมิดเดิลไวทไม่สำเร็จ เมื่อกลับมาเมืองไทย เขียวหวานขึ้นชกมวยไทยกับ ดาวประกาย ส.พินิจศักดิ์ น้องชายของดาวทอง สิงหพัลลภ ปรากฏว่าเสมอกันไป จากนั้นจึงไปชกป้องกันแชมป์ OPBF รุ่นจูเนียร์มิดเดิลเวทที่ญี่ปุ่น ซึ่งเขียวหวานลดน้ำหนักมากจนหมดแรง แพ้น็อคไปในที่สุด เขียวหวานจึงแขวนนวม เลิกชกทั้งมวยไทยและมวยสากล จากนั้นเขียวหวานจึงแขวนนวมหันไปรับราชการเป็นทหารบก ได้เข้าศึกษาจนจบปริญญาตรี การศึกษาบัณฑิต(กศ.บ.)จาก วิทยาลัยวิชาการศึกษาพลศึกษา กรุงเทพฯ และเป็นกรรมการห้ามมวยที่เวทีลุมพินีจนได้เป็นประธานเทคนิคจนเกษียณอายุราชการ ด้านชีวิตส่วนตัว สมรสกับ นงเยาว์ แสงนิ่มนวล (ปัจจุบันเสียชีวิตแล้ว) โดยมีบุตรธิดาด้วยกัน 3 คนเกียรติประวัติรางวัลรางวัล. - นักชกถ้วยพระราชทานพระบาทสมเด็จพระเจ้าอยู่หัว ประเภทมวยสากล ปี พ.ศ. 2504 - รางวัลฮอลออฟเฟม สยามกีฬาอวอร์ดส์ 2009</doc>
