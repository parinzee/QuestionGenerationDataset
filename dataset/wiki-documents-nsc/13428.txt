<doc id="13428" url="https://th.wikipedia.org/wiki?curid=13428" title="กระทรวงคมนาคม (ประเทศไทย)">กระทรวงคมนาคม (ประเทศไทย) กระทรวงคมนาคม () เป็นหน่วยงานราชการไทยประเภทกระทรวง มีหน้าที่ยกระดับการให้บริการประชาชน ของระบบโครงสร้างพื้นฐาน และบริการคมนาคมขนส่ง ให้มีความคุ้มค่าและทั่วถึง ทำให้ระบบคมนาคมขนส่ง มีความปลอดภัย มีผลกระทบต่อสิ่งแวดล้อมน้อย และส่งเสริมคุณภาพชีวิต ผสานและเชื่อมโยง โครงข่ายระบบขนส่งมวลชน ระบบขนส่งสาธารณะ ทั้งคนและสินค้า และขยายโอกาสการเดินทางสัญจร อย่างเสมอภาคโดยทั่วถึงกันประวัติ ประวัติ. วันพุธ ที่ 4 พฤศจิกายน พ.ศ. 2400 พระบาทสมเด็จพระจอมเกล้าเจ้าอยู่หัว รัชกาลที่ 4 โปรดเกล้าฯ ให้ เจ้าพระยายมราช (ครุฑ) เป็นแม่กอง ทำถนนในพระนครทุกสาย ในสมัยนั้นก็คือ ถนนรอบพระบรมมหาราชวัง วัดพระแก้ว ด้วยก่อนนี้เป็นเพียงถนนดินคนเดินไปมา จึงถือว่าเป็นจุดเริ่มต้นบุกเบิกการคมนาคมทางบก แบบยุโรปขึ้นครั้งแรกในกรุงรัตนโกสินทร์ เพราะก่อนหน้านี้จะใช้การคมนาคมทางน้ำเป็นหลัก และทำถนนต่อจากถนนท้ายวัง ก็คือถนนเจริญกรุง เป็นถนนสายแรกของประเทศไทย ต่อมาในสมัยพระบาทสมเด็จพระมงกุฎเกล้าเจ้าอยู่หัว รัชกาลที่ 6 ได้โปรดเกล้าฯให้ตั้งกระทรวงคมนาคมขึ้น ในปี พ.ศ. 2455 และให้รวมหน้าที่เกี่ยวกับการขนส่งทางรถไฟ การขนส่งทางบก การขนส่งทางน้ำ และการสื่อสารข่าว มารวมไว้ในกระทรวงคมนาคม อย่างไรก็ตาม กิจการด้านขนส่งทางบกก็ยังไม่มีหน่วยงานที่มีหน้าที่รับผิดชอบโดยตรงแม้แต่พระราชบัญญัติจัดตั้งกระทรวงและกรม พ.ศ. 2476 ก็มิได้กำหนดให้มีหน่วยงาน ที่รับผิดชอบเกี่ยวกับการขนส่งทางบกโดยตรงอีกเช่นกัน จนกระทั่งในปลายปี พ.ศ. 2476 จึงได้มีพระราชบัญญัติว่าด้วยระเบียบราชการ บริหารแห่งราชอาณาจักรสยาม พ.ศ. 2476(ประกาศในราชกิจจานุเบกษา ลงวันที่ 9 ธันวาคม 2476 ) กำหนดให้มีกรมการขนส่งขึ้น ในกระทรวงเศรษฐการ ซึ่งมีหน้าที่เกี่ยวกับการเศรษฐกิจแห่งชาติ รวมทั้งหน้าที่ในราชการ ส่วนคมนาคมด้วย แต่ก็ยังไม่มีหน้าที่รับผิดชอบเกี่ยวกับการขนส่งทางบก เพราะตามพระราชกฤษฎีกาจัดวางระเบียบราชการสำนักงานและกรมในกระทรวงเศรษฐการ พ.ศ. 2476 ได้กำหนดส่วนราชการของกรมการขนส่งไว้เพียง 2 กอง คือ สำนักงานเลขานุการกรม และกองการบินพลเรือน ทั้งนี้ เพื่อเป็นการขยายกิจการบินพาณิชย์ของประเทศ เมื่อวันที่ 12 ธันวาคม พ.ศ. 2559 พระราชบัญญัติ ส่งเสริมกิจการฮัจย์ (ฉบับที่ 3) มีผลบังคับใช้ ส่งผลให้ปลัดกระทรวงคมนาคม ต้องเป็นกรรมการใน คณะกรรมการส่งเสริมกิจการฮัจย์แห่งประเทศไทยโดยมี ชาติชาย ทิพย์สุนาวี ปลัดกระทรวงคมนาคมคนแรกที่เป็นกรรมการใน คณะกรรมการส่งเสริมกิจการฮัจย์แห่งประเทศไทยหน่วยงานสังกัดกระทรวงคมนาคม หน่วยงานสังกัดกระทรวงคมนาคม. กระทรวงคมนาคมแบ่งหน่วยงานออกเป็น 8 กรม 10 รัฐวิสาหกิจ 1 หน่วยงานอื่นของรัฐ ดังนี้ส่วนราชการส่วนราชการ. - สำนักงานรัฐมนตรี - สำนักงานปลัดกระทรวงคมนาคม - กรมการขนส่งทางบก - กรมทางหลวง - กรมเจ้าท่า - กรมท่าอากาศยาน - กรมทางหลวงชนบท - สำนักงานนโยบายและแผนการขนส่งและจราจรรัฐวิสาหกิจรัฐวิสาหกิจ. - บริษัท การบินไทย จำกัด (มหาชน) - บริษัท ท่าอากาศยานไทย จำกัด (มหาชน) - การท่าเรือแห่งประเทศไทย - การรถไฟแห่งประเทศไทย - บริษัท ขนส่ง จำกัด - การทางพิเศษแห่งประเทศไทย - การรถไฟฟ้าขนส่งมวลชนแห่งประเทศไทย - องค์การขนส่งมวลชนกรุงเทพ - บริษัท วิทยุการบินแห่งประเทศไทย จำกัด - สถาบันการบินพลเรือน- บริษัท รถไฟฟ้า ร.ฟ.ท. จำกัด (จัดตั้งในฐานะบริษัทลูกของการรถไฟแห่งประเทศไทย แต่เป็นรัฐวิสาหกิจที่ขึ้นตรงต่อกระทรวงคมนาคม) - บริษัท ไทย-อะมาดิอุส เซาท์อีสต์ เอเชีย จำกัด - บริษัท โรงแรมท่าอากาศยานสุวรรณภูมิ จำกัด เป็นบริษัทลูกของ ทอท. แต่ไม่ใช่รัฐวิสาหกิจหน่วยงานอื่นของรัฐหน่วยงานอื่นของรัฐ. - สำนักงานการบินพลเรือนแห่งประเทศไทย (เป็นหน่วยงานที่แยกออกจาก กรมการบินพลเรือน )หน่วยงานในอดีตหน่วยงานในอดีต. - กรมรถไฟ ภายหลังเปลี่ยนสภาพจากส่วนราชการเป็นหน่วยงานรัฐวิสาหกิจ คือ การรถไฟแห่งประเทศไทย พ.ศ. 2494 - กรมทาง ต่อมาเปลี่ยนเป็น "กรมทางหลวงแผ่นดิน" ปัจจุบันคือกรมทางหลวงและกรมทางหลวงชนบท - กรมไปรษณีย์โทรเลข (ยุบเลิกโดย) (โอนกิจการของกรมฯ ไปสังกัดกระทรวงเทคโนโลยีสารสนเทศและการสื่อสาร ในปี พ.ศ. 2545 แต่ต่อมาคือ สำนักงาน กทช. และสำนักงาน กสทช. ตามลำดับ) - องค์การโทรศัพท์แห่งประเทศไทย ต่อมาแปรสภาพเป็น"บริษัท ทศท. คอปเปอเรชั่น จำกัด (มหาชน)" หลังจากนั้นจึงได้ย้ายไปสังกัด กระทรวงเทคโนโลยีสารสนเทศและการสื่อสาร (ปัจจุบันคือ บริษัท ทีโอที จำกัด (มหาชน)) - การสื่อสารแห่งประเทศไทย ต่อมาได้ย้ายไปสังกัด กระทรวงเทคโนโลยีสารสนเทศและการสื่อสาร (ปัจจุบันยุบเลิกกิจการและแยกไปจัดตั้งเป็น 2 บริษัท คือ บริษัท ไปรษณีย์ไทย จำกัด และ บริษัท กสท โทรคมนาคม จำกัด (มหาชน)) - สำนักงานคณะกรรมการส่งเสริมกิจการพาณิชยนาวี ต่อมายุบรวมกับกรมเจ้าท่า - องค์การรับส่งสินค้าและพัสดุภัณฑ์ (ยุบตามมติคณะรัฐมนตรี เดือนธันวาคม พ.ศ. 2548) - บริษัท ท่าอากาศยานสากลกรุงเทพแห่งใหม่ จำกัด (ยุติการดำเนินงานเนื่องจากโอนกิจการไปรวมกับ บริษัท ท่าอากาศยานไทย จำกัด (มหาชน) แล้ว) - บริษัท ไทยเดินเรือทะเล จำกัด (ยุบตามมติคณะรัฐมนตรี เดือนเมษายน พ.ศ. 2554)</doc>
