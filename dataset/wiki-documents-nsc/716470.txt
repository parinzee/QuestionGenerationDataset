<doc id="716470" url="https://th.wikipedia.org/wiki?curid=716470" title="ถุงยื่นแบบเม็คเคล">ถุงยื่นแบบเม็คเคล ถุงยื่นแบบเม็คเคล () เป็นความผิดปกติแต่กำเนิดชนิดหนึ่ง มีลักษณะเป็นถุงยื่นแท้ของลำไส้เล็ก ประกอบด้วยส่วนที่ยังหลงเหลือของของท่อออมฟาโลมีเซนเทอริก (omphalomesenteric duct) (หรือท่อวิเทลลีน (vitelline duct) หรือ yolk stalk) เป็นความผิดปกติแต่กำเนิดของระบบทางเดินอาหารที่เกิดขึ้นบ่อยที่สุด พบในประมาณ 2% ของประชากร โดยพบในเพศชายมากกว่าเพศหญิง ถุงยื่นแบบเม็คเคลได้รับการอธิบายครั้งแรกโดย Fabricius Hildanus ในคริสต์ศตวรรษที่ 16 และต่อมาได้รับการตั้งชื่อตาม Johann Friedrich Meckel ซึ่งอธิบายต้นกำเนินทางคัพภวิทยาของโครงสร้างถุงยื่นเช่นนี้เอาไว้เมื่อ ค.ศ. 1809</doc>
