<doc id="39541" url="https://th.wikipedia.org/wiki?curid=39541" title="เดอะ รัคคอนเทอร์ส">เดอะ รัคคอนเทอร์ส เดอะ รัคคอนเทอร์ส () คือวงร็อกวงใหม่ของศิลปินที่มีงานดนตรีอินดี้ร็อก ออกกันมาหลายชุดแล้ว ประกอบไปด้วย Jack White (ร้องนำ / กีตาร์) จากวง The White Stripes, ศิลปินเดี่ยว Brendan Benson ทั้งคู่มาจากเมืองดีทรอยต์ รัฐมิชิแกน, Jack Lawrence (เบส) จากวง The Greenhornes และ Patrick Keeler (กลอง) จาก The Greenhornes เช่นกันประวัติ ประวัติ. โปรเจกต์เดอะ รัคคอนเทอร์ส เกิดมาจากห้องใต้หลังคาในฤดูร้อน เมื่อเพื่อเก่าอย่าง Jack White และ Brendan Benson แต่งเพลงหนึ่งด้วยกันซึ่งเป็นเพลงที่เป็นแรงบันดาลใจให้พวกเขาฟอร์มวงใหม่นี้ขึ้นมา เพลงที่ว่านั้นก็คือ ‘Steady As She Goes’ จากแรงบันดาลใจนั้นทำให้พวกเขาได้ Lawrence และ Keeler เข้ามาร่วมวง เมื่อต้นปี 2005 พวกเขาวางโครงคร่าวๆ ของอัลบั้มชุดนี้ โดยใช้ห้องอัดของ Benson ที่ชื่อว่า East Grand Studio เป็นที่นัดพบและแวะเวียนมาต่อเพลงกันทุกครั้งที่ทั้งหมดว่างจากตารางงานที่มีอยู่ จนได้อัลบั้ม ‘Broken Boy Soldiers’ ชุดนี้ออกขายในอเมริกาเมื่อเดือนพฤษภาคม ซิงเกิ้ลแรก ‘Steady As She Goes’ ออกขายเป็นแผ่นเสียง ในอังกฤษเมื่อเดือนมกราคมในแบบ limited เพียง 1000 แผ่น และอีก 1000 แผ่นที่อเมริกาในเดือนมีนาคม คนที่พลาดจะหาแผ่นเสียงแผ่นนี้ที่เว็บไซต์ amazon หรือ eBay ได้ที่ราคาขาย 40 – 60 ปอนด์ (หรือประมาณ 2,800 – 4,200 บาท) กลายเป็นของสะสมหายากของคอเพลงแนวนี้ มิวสิกวิดีโอเพลง ‘Steady As She Goes’ ได้ผู้กำกับหนังอินดี้ชื่อดัง Jim Jarmusch (Broken Flowers, Ghost Dog: The Way of Samurai, Dead Man ฯลฯ) มากำกับ และกลายเป็นเพลงที่ถูกเปิดออกอากาศบ่อยที่สุดในช่อง MTV 2 ของอเมริกา อัลบั้ม ‘Broken Boy Soldiers’ ออกขายเมื่อวันที่ 15 พฤษภาคมในอังกฤษและ 16 พฤษภาคมในอเมริกา ติดอันดับ 2 ในชาร์ทอังกฤษ และอันดับ 7 ในชาร์ทฝั่งอเมริกา แม้ว่าอัลบั้มชุดนี้จะ ‘รั่ว’ ออกมาทางอินเทอร์เน็ตตั้งแต่ต้นเดือนเมษายน กว่าเดือนก่อนหน้าที่อัลบั้มจะวางขายก็ตามThe Saboteurs The Saboteurs. The Raconteurs ถูกบังคับให้เปลี่ยนชื่อวงเป็น ‘The Saboteurs’ สำหรับตลาดออสเตรเลีย เพราะมีวงดนตรีจากควีนส์แลนด์ที่ใช้ชื่อ Raconteurs อยู่ก่อนแล้ว วงจากควีนส์แลนด์เองปฏิเสธที่จะเปลี่ยนชื่อวงแม้ว่าจะได้รับข้อเสนอเป็นเงินก้อนโต อย่างไรก็ตามสมาชิกวง Raconteurs ของ รัฐควีนส์แลนด์ กล่าวว่าพวกเขาไม่เคยได้รับการติดต่อว่าใครพยายามซื้อชื่อวงของพวกเขา และต่อรองเงินเพิ่มมากขึ้นเพื่อดูว่าเรื่องนี้จะจบลงที่ตรงไหนผลงานผลงาน. - 2006 Broken Boy Soldiers - 2008 Consolers of the Lonely</doc>
