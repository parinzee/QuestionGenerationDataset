<doc id="25396" url="https://th.wikipedia.org/wiki?curid=25396" title="สภาสถาปนิกไทย">สภาสถาปนิกไทย ในประเทศไทย, สภาสถาปนิก (Architect Council of Thailand หรือชื่อเดิม Council Of Architects) คือองค์กรควบคุมวิชาชีพสถาปัตยกรรมที่จัดตั้งขึ้นตามพระราชบัญญัติสถาปนิก พ.ศ. 2543 เพื่อใช้แทนกฎหมายควบคุมวิชาชีพสถาปัตยกรรมฉบับเดิม (พ.ศ. 2508) ที่รู้จักในชื่อ "ก.ส." พ.ร.บ. สถาปนิก พ.ศ. 2543 ประกอบด้วยผู้ประกอบวิชาชีพสถาปัตยกรรมสาขาต่างๆ ที่กำหนดไว้ในกฎกระทรวง ปัจจุบันประกอบด้วยสาขาสถาปัตยกรรม 4 สาขาได้แก่ สาขาสถาปัตยกรรม ภูมิสถาปัตยกรรม สถาปัตยกรรมผังเมือง และสถาปัตยกรรมภายใน/มัณฑนศิลป์ พระราชบัญญัติได้เปิดช่องให้มีสาขาอื่นๆ ที่นับอยู่ในกลุ่มสถาปัตยกรรมเพิ่มได้อีก สภาสถาปนิกประกอบด้วยสมาชิกที่มีปริญญาหรือประกาศนียบัตรตรงตามสาขาที่สภาสถาปนิกรับรอง แต่ไม่จำเป็นต้องมีใบอนุญาตประกอบวิชาชีพสถาปัตยกรรม สภาสถาปนิกมีกรรมการจากการเลือกตั้งโดยสมาชิกสามัญของสภาฯ จำนวน 15 คน (จาก 4 สาขาวิชาชีพ) โดยแบ่งเป็นจากสายวิชาชีพ (10 คน), สายการศึกษา (5 คน) และที่รัฐมนตรีว่าการกระทรวงมหาดไทย แต่งตั้งอีก 5 คน รวมทั้งสิ้นเป็น 20 คน มีวาระการดำรงตำแหน่งคราวละ 3 ปี เป็นผู้บริหารแทนสมาชิก สภาสถาปนิกมีอำนาจหน้าที่ในการออก ต่ออายุ พักและเพิกถอนใบอนุญาตประกอบวิชาชีพของทุกสาขาที่ประกาศ รวมทั้งการทำหน้าที่ควบคุมดูแลความประพฤติของผู้ถือใบอนุญาต ผู้มีสิทธิ์ขอสอบรับใบอนุญาตจะต้องเป็นสมาชิกของสภาสถาปนิกนายกสภาสถาปนิก นายกสภาสถาปนิก. จากการคัดเลือกในการประชุมครั้งแรกของคณะกรรมการสภาสถาปนิก ตามพระราชบัญญัติสถาปนิก พ.ศ. 2543 นั้น ปัจจุบันมีนายกสภาสถาปนิกในส่วนนี้ทั้งสิ้น 4 คน ดังนี้ นายปรีดิ์ บุรณศิริ (พ.ศ. 2543-2546), นายมติ ตั้งพานิช (พ.ศ. 2547-2550), พลเรือโทฐนิธ กิตติอำพน (พ.ศ. 2550-2553) และ รศ. ยุพยง เหมะศิลปิน (พ.ศ. 2553-2556)คณะกรรมการสภาสถาปนิก คณะกรรมการสภาสถาปนิก. คณะกรรมการสภาสถาปนิก มีอำนาจหน้าที่ ดังนี้1. บริหารและดำเนินการให้เป็นไปตามวัตถุประสงค์ของสภาสถาปนิก 2. สอดส่องดูแลการดำเนินการทางกฎหมายกับผู้กระทำการฝ่าฝืนพระราชบัญญัติสถาปนิก 3. ออกระเบียบคณะกรรมการว่าด้วยการใด ๆ ตามที่กำหนด ให้เป็นหน้าที่ของคณะกรรมการ ตามพระราชบัญญัติสถาปนิก หรือตามที่ที่ประชุมใหญ่สภาสถาปนิกมอบหมาย 4. กำหนดแผนการดำเนินงานและงบประมาณของสภาสถาปนิก 5. วินิจฉัยชี้ขาดอุทธรณ์ ของผู้ได้รับใบอนุญาตประกอบวิชาชีพ ซึ่งอุทธรณ์คำวินิจฉัย ของคณะกรรมการจรรยาบรรณ อันอยู่ในขอบเขตแห่งวัตถุประสงค์ของสภาสถาปนิก หรืออยู่ในอำนาจหน้าที่ของสภาสถาปนิกตามกฎหมายอื่นกรรมการฯ ตามมติ ครม. กรรมการฯ ตามมติ ครม.. กรรมการสภาปนิก ในส่วนที่แต่งตั้งโดยมติคณะรัฐมนตรี จำนวน 5 คน อาศัยความตามมาตรา 24(3) แห่งพระราชบัญญัติสถาปนิก พ.ศ. 2543 นั้น ซึ่งจะแสดงประกาศสำนักนายกรัฐมนตรี ในราชกิจจานุเบกษา ปัจจุบันมีกรรมการสภาสถาปนิกในส่วนนี้ทั้งสิ้น 5 ชุด ดังนี้กรรมการฯ จากการเลือกตั้ง กรรมการฯ จากการเลือกตั้ง. กรรมการสภาปนิก ในส่วนที่มาจากการเลือกตั้ง โดยสมาชิกสามัญ ของสภาฯ จำนวน 15 คน อาศัยความตามมาตรา 24(1)ไม่ได้เป็นอาจารย์ในมหาวิทยาลัย แยกตามสาขา 10 คน, อาศัยความตามมาตรา 24(2) เป็นอาจารย์ในมหาวิทยาลัย แยกตามสาขา 5 คน แห่งพระราชบัญญัติสถาปนิก พ.ศ. 2543 นั้น ปัจจุบันมีกรรมการสภาสถาปนิกในส่วนนี้ทั้งสิ้น 5 ชุด ดังนี้ สภาสถาปนิก มีการบริหารงานภายในองค์กร โดยมีหัวหน้าสำนักงานสภาสถาปนิก หัวหน้าสำนักงานคนปัจจุบัน ชื่อ นางสาวนิธินันท์ บัวขาว สภาสถาปนิกเป็นหนึ่งในสมาพันธ์สภาวิชาชีพ ร่วมกับ แพทยสภา สภาการพยาบาล สภาเภสัชกรรม ทันตแพทยสภา สภาวิศวกร สภาเทคนิคการแพทย์ สภากายภาพบำบัด</doc>
