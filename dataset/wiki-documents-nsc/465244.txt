<doc id="465244" url="https://th.wikipedia.org/wiki?curid=465244" title="พรรคก้าวหน้า (พ.ศ. 2526)">พรรคก้าวหน้า (พ.ศ. 2526) พรรคก้าวหน้า พรรคการเมืองไทยที่ก่อตั้งเมื่อวันที่ 22 มีนาคม พ.ศ. 2526 มีนายอุทัย พิมพ์ใจชน เป็นหัวหน้าพรรค และนายบุญเกิด หิรัญคำ เป็นเลขาธิการพรรค และมีสำนักงานตั้งอยู่ที่ถนนลาดพร้าว เขตบางเขน กรุงเทพมหานครประวัติ ประวัติ. พรรคก้าวหน้า ก่อตั้งขึ้นเมื่อวันที่ 22 มีนาคม พ.ศ. 2526 และได้ส่งผู้สมัครรับเลือกตั้งในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 เป็นครั้งแรก และได้รับเลือกตั้งจำนวน 3 คน คือ อุทัย พิมพ์ใจชน (จังหวัดชลบุรี) เกษม บุตรขุนทอง (จังหวัดเพชรบูรณ์) และอนันต์ ฉายแสง (จังหวัดฉะเชิงเทรา) ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 ได้รับเลือกตั้ง 7 ที่นั่ง และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 ได้ 8 ที่นั่ง จนกระทั่งในปี พ.ศ. 2532 จึงได้ยุบพรรคเข้าร่วมกับพรรคเอกภาพ โดยศาลฎีกามีคำสั่งให้ยุบพรรค ลงวันที่ 14 เมษายน พ.ศ. 2532บทบาทในสภาผู้แทนราษฎร บทบาทในสภาผู้แทนราษฎร. ในการอภิปรายไม่ไว้วางใจรัฐบาลพลเอกเปรม ติณสูลานนท์ ครั้งหนึ่ง มีการลงชื่อขอเปิดอภิปรายโดย ส.ส.พรรคร่วมฝ่ายค้าน แต่ทว่าก่อนการเปิดอภิปรายไม่กี่วัน ส.ส.พรรคก้าวหน้า 2 คน คือ นายวิสันต์ เดชเสน (จังหวัดยโสธร) และนายเสกสรร แสนภูมิ (จังหวัดสุรินทร์) ซึ่งได้ร่วมลงชื่อไปแล้ว ได้ถอนชื่อออก ทำให้มีสมาชิกลงชื่อไม่เพียงพอต่อการเปิดอภิปราย การอภิปรายในครั้งนั้นจึงไม่เกิดขึ้นรายนามหัวหน้าพรรครายนามหัวหน้าพรรค. - นายอุทัย พิมพ์ใจชน (22 มีนาคม พ.ศ. 2526 - 14 เมษายน พ.ศ. 2532)รายนามเลขาธิการพรรครายนามเลขาธิการพรรค. - นายบุญเกิด หิรัญคำ (22 มีนาคม พ.ศ. 2526 - 17 พฤศจิกายน พ.ศ. 2529) - นาวาโทเดชา สุขาภรมณ์ ร.น. (17 พฤศจิกายน พ.ศ. 2529 - 11 มิถุนายน พ.ศ. 2531) - นายไกรสร นันทมานพ (11 มิถุนายน พ.ศ. 2531 - 9 กันยายน พ.ศ. 2531) - นายไชยยศ สะสมทรัพย์ (9 กันยายน พ.ศ. 2531 - 14 เมษายน พ.ศ. 2532)</doc>
