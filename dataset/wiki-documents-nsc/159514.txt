<doc id="159514" url="https://th.wikipedia.org/wiki?curid=159514" title="โตโยต้า เทอร์เซล">โตโยต้า เทอร์เซล โตโยต้า เทอร์เซล เป็นรถรุ่นหนึ่งของโตโยต้า เป็นรถยนต์นั่งขนาดเล็กมาก ถูกออกแบบมาจากการผสมผสานสไตล์แบบของรถรุ่น โตโยต้า โคโรลล่า กับรถรุ่น โตโยต้า สตาร์เลต ซึ่งรถรุ่นนี้แบ่งออกเป็น 5 โฉม ตามช่วงระยะเวลา ซึ่งในโฉมที่ 1-4 ไม่เป็นที่รู้จักของคนไทย แต่เมื่อถึงโฉมที่ 5 คนไทยรู้จักรถรุ่นนี้มากขึ้น เพราะโตโยต้า นำรถรุ่นนี้มาดัดแปลงลักษณะรถเล็กน้อย และขายในชื่อ โตโยต้า โซลูน่าGeneration ที่ 1 (รุ่นปี พ.ศ. 2521-2525) Generation ที่ 1 (รุ่นปี พ.ศ. 2521-2525). โฉมแรกนี้ เริ่มผลิตครั้งแรกใน พ.ศ. 2521 ในญี่ปุ่น ในช่วงแรกๆ โฉมนี้ มีตัวถัง 2 แบบ คือ coupe 2 ประตู และ hatchback 3 ประตู เครื่องยนต์ SOHC 1.5 ลิตร 60 แรงม้า จนถึงรุ่นปี พ.ศ. 2524 ได้มีการผลิตตัวถัง sedan 4 ประตู ทำให้เทอร์เซลขณะนี้ มีตัวถัง 3 แบบ และเปลี่ยนเครื่องยนต์ เป็นเครื่องชนิด 62 แรงม้า รถรุ่นนี้ขับเคลื่อนล้อหน้าตั้งแต่โฉมแรก มีระบบเกียร์ขาย 3 ระบบ คือ เกียร์อัตโนมัติ 3 สปีด , เกียร์ธรรมดา 4 สปีด และเกียร์ธรรมดา 5 สปีดGeneration ที่ 2 (รุ่นปี พ.ศ. 2526-2529) Generation ที่ 2 (รุ่นปี พ.ศ. 2526-2529). โฉมที่ 2 นี้ มีเครื่องยนต์อยู่ด้านหน้าเหมือนเดิม แต่ได้เพิ่มการผลิตระบบขับเคลื่อน 4 ล้อ ควบคู่กับการผลิตระบบขับเคลื่อนล้อหน้า โฉมนี้ มีตัวถัง 4 แบบ คือ hatchback 3 ประตู , sedan 4 ประตู , hatchback 5 ประตู และ station wagon 5 ประตู โฉมนี้ มีระบบเกียร์ 4 แบบ คือ อัตโนมัติ 3 สปีด , ธรรมดา 4 สปีด , ธรรมดา 5 สปีด , ธรรมดา 6 สปีด แล้วแต่รุ่นของรถจะเข้าได้กับระบบเกียร์แบบใดGeneration ที่ 3 (รุ่นปี พ.ศ. 2530-2533) Generation ที่ 3 (รุ่นปี พ.ศ. 2530-2533). โฉมที่ 3 นี้ ถูกออกแบบให้รถมีขนาดใหญ่ขึ้น และความหรูหรามากขึ้น แต่ใช้งานได้ง่ายและประหยัด มีเครื่องยนต์ 1.5 ลิตร 12 วาล์ว 78 แรงม้า ขับเคลื่อนล้อหน้า หรือระบบขับเคลื่อนสี่ล้อ แต่ขับเคลื่อนสี่ล้อในโฉมนี้นั้นหายาก เนื่องจากมีผู้ซื้อใช้ไม่มากนัก มีตัวถัง 4 แบบ คือ sedan 2 ประตู , hatchback 3 ประตู , hatchback 5 ประตู และ station wagon 5 ประตู โฉมนี้ มีรถรุ่นหนึ่งซึ่งหายากมาก แม้แต่บางประเทศที่มีรถเทอร์เซลมากยังหาได้ยาก คือรุ่น Tercel Deluxe เป็นรถ liftback 4 ประตู ผลิตระหว่างรุ่นปี 2530-2532 รถรุ่นนี้มี 3 ระบบเกียร์ คือ อัตโนมัติ 3 สปีด , ธรรมดา 4 สปีด และธรรมดา 5 สปีด แล้วแต่รุ่นรถGeneration ที่ 4 (รุ่นปี พ.ศ. 2534-2537) Generation ที่ 4 (รุ่นปี พ.ศ. 2534-2537). โฉมนี้ ถูกออกแบบมาโดยผสมผสานเทคโนโลยีรถสปอร์ตเข้าไป และใช้รูปทรงรถแบบแอโรไดนามิค มีเครื่องยนต์ 3E-E 1.5 ลิตร 82 แรงม้า ขับเคลื่อนล้อหน้า (ขับเคลื่อนสี่ล้อก็ยังมี แต่หายาก มีเฉพาะในบางประเทศ) มีตัวถัง 3 แบบ คือ sedan 2 ประตู , hatchback 3 ประตู และ sedan 4 ประตู มี 3 ระบบเกียร์คือ อัตโนมัติ 3 สปีด , ธรรมดา 4 สปีด และธรรมดา 5 สปีด แล้วแต่รุ่นรถ ถึงรุ่นปี 2536 ได้มีการปรับปรุงครั้งใหญ่ โดยใส่ถุงลมนิรภัยลงในที่นั่งคนขับ และใส่ระบบเบรก anti-lock และปรับเปลี่ยนระบบปรับอากาศในรถเป็นระบบแบบไร้สาร CFC ทำให้รถเทอร์เซลรุ่นปี 2536 เป็นต้นไป มีความปลอดภัย และเป็นมิตรกับสิ่งแวดล้อมมากขึ้นGeneration ที่ 5 (รุ่นปี พ.ศ. 2538-2543) Generation ที่ 5 (รุ่นปี พ.ศ. 2538-2543). โฉมนี้ เป็นโฉมแรก และโฉมเดียวของเทอร์เซล ที่โด่งดังในประเทศไทย โดยโฉมนี้ โตโยต้า มอเตอร์ ประเทศไทย ได้ดัดแปลงรายละเอียดปลีกย่อยทางด้านหน้าและท้ายรถ แล้วนำมาขายในไทยในชื่อว่า โตโยต้า โซลูน่า (Toyota Soluna) ชื่อ Soluna เป็นคำผสมในภาษาสเปน Sol แปลว่าพระอาทิตย์ และคำว่า Luna ที่แปลว่าพระจันทร์ เป็นคู่แข่งกับ ฮอนด้า ซิตี้ ในสมัยนั้น โฉมนี้ ได้ใส่ถุงลมนิรภัยในที่นั่งคนขับและผู้โดยสาร(โฉมก่อนมีถุงลมเฉพาะด้านคนขับ) ขับเคลื่อนล้อหน้า มีตัวถัง 3 แบบ คือ coupe 2 ประตู , hatchback 3 ประตู และ sedan 4 ประตู ระบบเกียร์อัตโนมัติ 3-4 สปีด และเกียร์ธรรมดา 4-5 สปีด โฉมนี้ ขับเคลื่อนล้อหน้า ใช้เครื่องยนต์ DOHC 1.5 ลิตร 93 แรงม้า รุ่นแรกๆ กับรุ่นท้ายๆ จะมีรายละเอียดปลีกย่อยในด้านหน้าและท้ายรถที่ต่างกัน ซึ่งโซลูน่าในไทยก็เช่นกัน เปิดตัวเมื่อปี พ.ศ. 2540 และได้สร้างกระแสจนโด่งดัง ด้วยการทุบสถิติยอดจองในวันเปิดตัว 3 วัน 10,000 คัน แซงหน้ายอดจองของ Honda Civic 3 ประตู ในปี พ.ศ. 2536 ที่ 3 วันทำได้ 9,000 คัน และมีมรกต โกมลบุตรเป็นพรีเซ็นเตอร์ในช่วงแรก โฉมในไทยนี้มีตัวถังเพียงแบบเดียวคือ sedan 4 ประตู มีทั้งระบบเกียร์อัตโนมัติ 3 สปีดและเกียร์ธรรมดา 5 สปีด จะมีความแตกต่างในด้านรายละเอียดปลีกย่อยบ้างในระหว่างรุ่นแรกๆ กับรุ่นท้ายๆ โดยโซลูน่ารุ่นแรกของโฉม ตลาดรถไทยเรียกว่า "โซลูน่าโฉมแรก" ส่วนรุ่นท้ายๆ ของโฉม โซลูน่าในไทยมักถูกเรียกว่า "โฉมไฟท้ายหยดน้ำ" โดยไมเนอร์เชนจ์ในปี พ.ศ. 2542 และเลิกจำหน่ายในปี พ.ศ. 2545 หลังจากไมเนอร์เชนจ์แล้วไม่สามารถทำยอดขายชนะ Honda City Type Z ที่ออกมาในช่วงเวลาเดียวกันได้ปัจจุบัน ปัจจุบัน. หลังจากเทอร์เซลโฉมที่ 5 (โซลูน่า) โด่งดังได้ไม่กี่ปี โตโยต้าก็เลิกผลิตรถรุ่นเทอร์เซล โดยจะใช้การผลิตรถรุ่น โตโยต้า วีออส เข้ามาแทนที่รถรุ่นเทอร์เซล ซึ่งจนถึงปัจจุบัน รถวีออส ก็ก้าวมาเป็นอันดับต้นๆ ของรถยนต์ที่โด่งดังของโตโยต้า</doc>
