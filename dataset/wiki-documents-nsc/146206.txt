<doc id="146206" url="https://th.wikipedia.org/wiki?curid=146206" title="สุพรรณ บูรณะพิมพ์">สุพรรณ บูรณะพิมพ์ สุพรรณ บูรณะพิมพ์ (17 พฤศจิกายน พ.ศ. 2469 - 16 ตุลาคม พ.ศ. 2528) นักแสดง และผู้กำกับอาวุโส ผู้มีผลงานทั้งแสดง และกำกับละครเวที ละครโทรทัศน์ และภาพยนตร์ เคยได้รับรางวัลตุ๊กตาทอง ผู้แสดงประกอบฝ่ายหญิงยอดเยี่ยม 2 ปีติดต่อกัน ในปี พ.ศ. 2505 และ พ.ศ. 2506 และได้รับการยกย่อง รางวัลเกียรติคุณทางการแสดง ครั้งที่ 4 ประจำปี พ.ศ. 2549 จัดโดยหอภาพยนตร์แห่งชาติ เป็นเจ้าของฉายา ราชินีแห่งศิลปิน และ ราชินีแห่งการละครประวัติ ประวัติ. สุพรรณ บูรณะพิมพ์ ชื่อเล่น ต้อย เกิดเมื่อวันที่ 17 พฤศจิกายน พ.ศ. 2469 เกิดที่ย่านบางลำพู พระนคร เป็นบุตรคนที่ 6 ในจำนวน 9 คนของ นายบุญส่ง และนางพร่อม บูรณะพิมพ์นักร้อง นักร้อง. เข้าสู่วงการในช่วงสงครามโลกครั้งที่สอง ด้วยการชักชวนของพี่สาว ชื่อ ไพพรรณ บูรณะพิมพ์ โดยสมัครเป็นนักร้องในวงดนตรีของสำนักงานทรัพย์สินส่วนพระมหากษัตริย์ ควบคุมวงโดยครูนารถ ถาวรบุตรละครเวที ละครเวที. เริ่มเป็นนางเอก พ.ศ. 2487 เรื่อง พันท้ายนรสิงห์ คู่กับ สุรสิทธิ์ สัตยวงษ์ ต่อมาย้ายไปเป็นนางเอกคณะศิวารมย์ และมีชื่อเสียงจากเรื่อง ราชินีบอด บทประพันธ์ของสุวัฒน์ วรดิลก พ.ศ. 2493 บทเด่นเรื่องอื่นๆ เช่น คลีโอพัตรา ,ซูสีไทเฮา ฯลฯ ในช่วงทศวรรษ 2490 แสดงนำและขับร้องคู่กับ ฉลอง สิมะเสถียร พระเอกละครที่มีชื่อเสียงหลายเรื่อง เช่น ผาคำรณ (เพลงอุทยานกุหลาบ) , นเรนทร์ริษยา (เพลงวิมานรัก) เริ่มเป็นผู้จัด โดยซื้อลิขสิทธิ์ หนึ่งในร้อย ของดอกไม้สด ครูเนรมิตกำกับภาพยนตร์ ภาพยนตร์. แสดงเรื่องแรกคู่กับ ชูชัย พระขรรค์ชัย ใน พันท้ายนรสิงห์ ของอัศวินภาพยนตร์ อำนวยการสร้างโดย พระเจ้าวรวงศ์เธอ พระองค์เจ้าภาณุพันธุ์ยุคล กำกับการแสดงโดย มารุต ฉายครั้งแรกเมื่อ พ.ศ. 2493 บทบามเด่นในเรื่องอื่นๆ เช่น นางทาษ รับบท สาลี่ พ.ศ. 2496 และ 2505 ,ไม่มีสวรรค์สำหรับคุณ พ.ศ. 2516 , ความรัก รับบท แม่วิศนี พ.ศ. 2517, พ่อไก่แจ้ (2519), เมืองในหมอก (2521), คุณนายทองคำ ใน แผลเก่า (2520), แม่บานชื่น ใน ดาวเรือง (2522), เลือดสุพรรณ (2522), คุณนายเนื้ออ่อน ใน พ่อปลาไหล (2524) และ เทพเจ้าบ้านบางปูน (2523) ฯลฯละครโทรทัศน์ ละครโทรทัศน์. ช่องไทยทีวีช่อง 4 บางขุนพรหม รับบท แม่พลอย คนแรกทางโทรทัศน์ ใน สี่แผ่นดิน พ.ศ. 2504 ,บท วรรณนรี ใน น้ำเซาะทราย พ.ศ. 2506 เรื่องเด่นทางช่องเดียวกัน ,บท เนื้อเย็น /นางสันดานเย็น ใน คมพยาบาทพ.ศ. 2512 ,บท หม่อมชุลี ใน ริษยา และ บท จวงจันทร์ ใน น้ำผึ้งขม พ.ศ. 2511 ฯลฯ บทบาทเด่นๆ ต่อมา เช่น คุณนายลั่นทม ใน สุสานคนเป็น ช่อง 7 ขาวดำ (ช่อง 5), แม่นางเอกใน ผู้หญิงคนนั้นชื่อบุญรอด ประชันบทกับ มยุรา ธนบุตร ช่อง 7 พ.ศ. 2526, หม่อมชุลี อีกครั้งใน ริษยา ทางช่อง 5 พ.ศ. 2525 และ แม่บานชื่น ใน ดาวเรือง พ.ศ. 2522 ตัวละครที่กลับมาแสดงซ้ำมากที่สุดคือ จวงจันทร์ ใน น้ำผึ้งขม เวอร์ชันละคร ช่อง 4 (2511), ช่อง 9 (2520-23) และช่อง 5 (2524)ชีวิตส่วนตัว ชีวิตส่วนตัว. สมรสกับ ประสิทธิ์ ยุวะพุกกะ มีบุตรสาวสองคน คือ พิมพ์พรรณ บูรณะพิมพ์ และ กิติกัญญา บูรณะพิมพ์ เสียชีวิตเมื่อวันที่ 16 ตุลาคม พ.ศ. 2528 อายุ 59 ปี ขณะทำหน้าที่กำกับละครโทรทัศน์เรื่อง สายโลหิต บทประพันธ์ของโสภาค สุวรรณ ทางช่อง 3 และกำลังเตรียมงานละคร วิวาห์พระสมุทร บทพระราชนิพนธ์ละครร้อง ในพระบาทสมเด็จพระมงกุฎเกล้าเจ้าอยู่หัว กับ แผลเก่า บทประพันธ์ของ ไม้ เมืองเดิม</doc>
