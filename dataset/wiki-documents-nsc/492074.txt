<doc id="492074" url="https://th.wikipedia.org/wiki?curid=492074" title="เทศบาลตำบลเกาะแต้ว">เทศบาลตำบลเกาะแต้ว เทศบาลตำบลเกาะแต้ว ตั้งอยู่ในเขตอำเภอเมืองสงขลาจัดตั้งขึ้นตามพระราชบัญญัติสภาตำบล และองค์การบริหารส่วนตำบล พ.ศ. 2537 โดยได้รับประกาศให้ยกฐานะจากสภาตำบลมาเป็น อบต. เมื่อวันที่ 30 มีนาคม 2539 เป็นรุ่นที่ 2 ของการยกฐานะจากสภาตำบลเป็น อบต.จำนวน 2,143 แห่งทั่วประเทศในขณะนั้น ตามประกาศกระทรวงมหาดไทย ลงวันที่ 19 มกราคม 2539 เป็น อบต. ชั้น 5 ในขณะที่ยกฐานะหรือเป็น อบต. ขนาดเล็ก และในปัจจุบัน เป็น อบต.ขนาดกลาง ตามมติการประชุม ก.อบต.จังหวัดสงขลา เมื่อวันที่ 27 เมษายน 2548ประวัติ ประวัติ. สมัยก่อน ในพื้นที่มีต้นไม้ชนิดหนึ่งลักษณะทรงพุ่มใหญ่ ร่มรื่น ชาวบ้านเรียกว่า ต้นแต้ว ซึ่งขึ้นอยู่เป็นหย่อม ๆ ลักษณะคล้ายเป็นเกาะ และได้มีชาวอิสลาม จากต่างอำเภอ เช่น สิงหนคร จะนะ สะเดา ได้เข้ามาบุกเบิกตั้งที่อยู่อาศัย (ปัจจุบันเป็นหมู่ที่ 6 บ้านเกาะแต้ว) ประกอบอาชีพทำนา ปลูกผัก สวนยาง และเลี้ยงสัตว์ ต่อมามีประชากรอพยพเข้ามาอยู่เป็นกลุ่ม ๆ ทั่วทั้งตำบล และได้ตั้งชื่อถิ่นที่อยู่ว่า “บ้านเกาะแต้ว” และพัฒนามาเป็นตำบลเกาะแต้ว ในปัจจุบันนี้</doc>
