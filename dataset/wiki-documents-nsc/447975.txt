<doc id="447975" url="https://th.wikipedia.org/wiki?curid=447975" title="รายชื่อผลงานของเขมนิจ จามิกรณ์">รายชื่อผลงานของเขมนิจ จามิกรณ์ บทความนี้เนื้อหาเกี่ยวกับผลงานของเขมนิจ จามิกรณ์ สำหรับบทความหลักดูที่ เขมนิจ จามิกรณ์ผลงานละครโทรทัศน์ผลงานละครโทรทัศน์ออกอากาศทาง ทรูโฟร์ยูผลงานละครโทรทัศน์ออกอากาศทาง สถานีวิทยุโทรทัศน์กองทัพบกช่อง 5ผลงานละครโทรทัศน์ออกอากาศทาง สถานีโทรทัศน์สีกองทัพบกช่อง 7ผลงานภาพยนตร์ผลงานละครซิตคอมผลงานละครเวทีผลงานคอนเสิร์ตผลงานเพลงผลงานเพลงประกอบละครโทรทัศน์ผลงานเพลงเฉพาะกิจผลงานด้านสังคม ผลงานด้านสังคม. เขมนิจได้เข้าร่วมกิจกรรมด้านสังคมอย่างต่อเนื่อง โดยการเป็นพรีเซ็นเตอร์และร่วมแถลงข่าวโครงการและกิจกรรมของภาครัฐและเอกชน อีกทั้งได้ริเริ่มจัดโครงการและกิจกรรมเพื่อสังคมด้วยตนเอง โดยได้รับความร่วมมือจากครอบครัว เพื่อนศิลปิน แฟนคลับและประชาชนที่สนใจ กิจกรรมเพื่อสังคมที่เขมนิจมีส่วนร่วม มีดังต่อไปนี้ ปี 2550 เขมนิจได้รับเลือกจากกรมควบคุมโรค กระทรวงสาธารณสุขเป็น"พรีเซ็นเตอร์รณรงค์วันงดสูบบุหรี่โลก" และได้รับโล่ประกาศเกียรติคุณประทานจากพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ และได้รับเลือกเป็นพรีเซนเตอร์ นาฬิกา "เวลามีค่าต่อชีวิต" ร่วมกับ ภัทรพล ศิลปาจารย์ ในโครงการ "ทำดีถวายพระเจ้าอยู่หัว ด้วยการบริจาคโลหิต" เพื่อจัดหารายได้แก่สภากาชาดไทย เนื่องในโอกาส พระบาทสมเด็จพระเจ้าอยู่หัว พระบรมราชูปถัมภกสภากาชาดไทย ทรงเจริญพระชนมพรรษา 80 พรรษา 5 ธันวาคม 2550 ต่อมา ได้เข้าร่วมเปิดตัวโครงการ "รวมใจรักสุขภาพ" จัดโดยโรงงานเภสัชกรรมทหาร สำนักปลัดกระทรวงกลาโหม เพื่อสงเสริมสุขภาพข้าราชการทหาร และได้เข้าร่วมเปิดตัวโครงการ "มือสะอาด ปราศจากไข้หวัดนก" จัดโดยกรมอนามัย กระทรวงสาธารณสุข และสำนักงานคณะกรรมการการศึกษาขั้นพื้นฐาน กระทรวงศึกษาธิการ นอกจากนี้ยังได้รับคัดเลือกจากจีเอสเอ็ม แอดวานซ์และอาดิดาสให้เป็น "จีเอสเอ็ม แองเจิ้ล" นำวิ่งสิงคโปร์มาราธอน ปี 2551 เขมนิจได้รับเลือกจากกระทรวงศึกษาธิการเป็น"ทูตการศึกษา" และได้รับเลือกเป็นพรีเซนเตอร์โครงการ "จากวันแม่ถึงวันพ่อ 116 วัน สร้างสามัคคี" ร่วมกับ ศุกลวัฒน์ คณารศ โดยมูลนิธิโทรทัศน์เฉลิมพระเกียรติฯ เพื่อเชิญชวนประชาชนใส่สายรัดข้อมือเหลือง-ฟ้า สร้างพลังสามัคคีของคนในชาติ ต่อมา ได้เป็นตัวแทนร่วมปลูกปะการังในโครงการ "วีนิไทย ร่วมใจปลูกปะการัง 80,000 กิ่งที่เริ่มต้น เพื่อล้นเกล้า" จัดโดยบริษัท วีนิไทย จำกัด (มหาชน) ร่วมกับ กรมทรัพยากรทางทะเลและชายฝั่ง กระทรวงทรัพยากรธรรมชาติและสิ่งแวดล้อม กองทัพเรือ มหาวิทยาลัยราชภัฏรำไพพรรณี และมูลนิธิกิจกรรมวิทยาศาสตร์ทางทะเลและการอนุรักษ์ นอกจากนี้ ได้รับเลือกเป็นตัวแทนศิลปินดาราร่วมประชาสัมพันธ์งานวันสิ่งแวดล้อมโลก ประจำปี 2551 จัดโดยกระทรวงทรัพยากรธรรมชาติและสิ่งแวดล้อม และได้รับเกียรติเข้าร่วมในพิธิเปิด "อุทยานมังกรสวรรค์..พิพิธภัณฑ์ลูกหลานพันธุ์มังกร" ในบทบาท "เทพธิดามังกรสวรรค์" เพื่อเป็นอนุสรณ์สัมพันธ์ทางการทูตระหว่างประเทศไทย – จีน ครบรอบ 20 ปี ซึ่งเป็นความร่วมมือระหว่างกระทรวงวัฒนธรรมจีนและการท่องเที่ยวแห่งประเทศไทย ปี 2552 เขมนิจได้ริเริ่มจัดกิจกรรม "การแข่งขันฟุตซอลการกุศล Love at First Kick" พร้อมครอบครัวและเพื่อนดารา สมาคมนักบินไทย และทีมฟุตบอลยุวชนทีมชาติ เพื่อนำรายได้โดยไม่หักค่าใช้จ่าย สมทบทุนสร้างห้องพักผู้ป่วยในอาคารสมเด็จพระเทพรัตน์ โรงพยาบาลรามาธิบดี และได้จัดมินิคอนเสิร์ต "หอบรัก ลาร้อน มาลัลลา โชว์" เพื่อนำรายได้สมทบทุนแก่มูลนิธิเพื่อสถาบันราชานุกูลในพระอุปถัมภ์ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ และมูลนิธิสงเคราะห์และฟื้นฟูสมรรถภาพเด็กพิการปากเกร็ด ต่อมา ได้รับเกียรติให้เข้าร่วมในพิธิเปิดการแข่งขันกีฬาศิลปะการต่อสู้ป้องกันตัวแห่งเอเชีย ครั้งที่ 1 หรือเอเชี่ยนมาเชี่ยลอาร์ทเกมส์ 2009 และได้รับเลือกจากสำนักงาน ป.ป.ส.กระทรวงยุติธรรมเป็นตัวแทนเยาวชนที่เป็นต้นแบบร่วมสนับสนุนการณรงค์รงค์เนื่องในวันต่อต้านยาเสพติด ประจำปี 2552 ตามแนวนโยบายยุทธศาสตร์ “5 รั้วป้องกัน” โดยเป็นตัวแทนรั้วครอบครัว ได้รับโล่ประกาศเกียรติคุณจากนายกรัฐมนตรี ต่อมา ได้รับเลือกเป็นพรีเซนเตอร์โครงการ "เที่ยวทั่วไทยไปกับแพนเค้กและเวียร์" ของการท่องเที่ยวแห่งประเทศไทย ต่อมา ได้รับเลือกเป็นพรีเซนเตอร์โครงการ "เที่ยวทั่วไทยไปกับแพนเค้กและเวียร์" ของการท่องเที่ยวแห่งประเทศไทย เพื่อกระตุ้นให้คนไทยท่องเที่ยวภายในประเทศ และได้เดินรณรงค์ในโครงการ "รักไทย ใช้ของแท้ หยุดละเมิดทรัพย์สินทางปัญญา" จัดโดยกระทรวงพาณิชย์ อีกทั้งร่วมเป็นตัวแทนคณะแม่-ลูก ในงาน "สิงหาพาแม่เที่ยว" ร่วมปลูกป่าเทิดพระเกียรติพร้อมคณะรัฐมนตรี เนื่องในวันแม่แห่งชาติและได้รับเลือกเป็น"ทูตของโครงการรณรงค์ต้านภัยมะเร็งเต้านม" ของสภากาชาดไทย พรีเซนเตอร์โครงการรณรงค์รู้เท่าทันไข้หวัดใหญ่ 2009 เจ็ดสีปันรักให้โลก Save World Save Life ปีสอง พรีเซนเตอร์โครงการ ซัมซุงโฮป ทูตโครงการ "หาบ้านใหม่ให้สุนัขกับเพดดีกรี" (PEDIGREE Find a Home Ambassador) เข้าร่วมกิจกรรมปลูกป่าชายเลน "ทริปปลูกป่า รักษ์โลก กับออสแรม" จ.ภูเก็ต เป็นตัวแทนจากออสแรมมอบหลอดไฟแก่ภาครัฐเพื่อช่วยเหลือผู้ประสบภัยจากพายุไซโคลนที่ประเทศพม่า หนึ่งในตัวแทนศิลปินดาราร่วมประชาสัมพันธ์วันวันมาฆบูชา ปี 2553 เขมนิจได้รับพระราชทานเข็มกลัดเชิดชูเกียรติ จากสมเด็จพระเจ้าลูกเธอเจ้าฟ้าจุฬาภรณวลัยลักษณ์อัครราชกุมารี ในงานคอนเสิร์ต "คีตนนทรี ใต้ร่มพระบารมี" โดยเป็นหนึ่งในตัวแทนนิสิตปัจจุบันเข้าร่วมร้องเพลง เนื่องในโอกาสครบรอบ 30 ปี คณะมนุษยศาสตร์ มหาวิทยาลัยเกษตรศาสตร์ ต่อมา ได้รับเลือกเป็น "ทูตวัฒนธรรมสืบสานประเพณีไทย" ของการท่องเที่ยวแห่งประเทศไทย ร่วมประชาสัมพันธ์และเปิดงานเทศกาล "เย็นทั่วหล้ามหาสงกรานต์ ประจำปี 2553" และเป็น "ทูตการท่องเที่ยวในประเทศ" ของการท่องเที่ยวแห่งประเทศไทย ภายใต้กิจกรรม “เที่ยวทั่วไทย ไปกับแพนเค้ก” เพื่อตอกย้ำสโลแกน “เมืองไทยใครๆก็รัก” เนื่องในโอกาสครบรอบ 50 ปี การท่องเที่ยวแห่งประเทศไทย นอกจากนี้ ได้รับเกียรติเข้าร่วมกิจกรรมงาน "ปลูกข้าววันแม่เกี่ยววันพ่อ" จัดโดยกองอำนวยการรักษาความมั่นคงภายในราชอาณาจักร (กอ.รมน.) และกรมการข้าว เพื่อเทิดพระเกียรติพระบาทสมเด็จพระเจ้าอยู่หัวฯและสมเด็จพระนางเจ้าฯ พระบรมราชินีนาถ และได้รับเลือกเป็นทูตของโครงการรณรงค์ต้านภัยมะเร็งเต้านม ของสภากาชาดไทย เป็นปีที่สองติดต่อกัน นอกจากนี้ ในปีนี้ เขมนิจได้ริเริ่มจัดตั้งกลุ่ม Are you ready? Club เพื่อจัดกิจกรรมเตรียมความพร้อมด้านบุคลิกภาพ ร่างกาย ความคิด และจิตใจให้แก่เยาวชนและเพื่อส่งเสริมการทำกิจกรรมร่วมกันในครอบครัว อีกทั้งได้เป็นตัวแทนศิลปินดาราช่อง 7 สี ต้อนรับขบวนจักรยาน พิทักษ์โลกปี 2 ทสม."รักษ์น้ำ รักษ์ป่า รักษ์สิ่งแวดล้อม เพื่อพ่อหลวง" ร่วมกับผู้ช่วยรัฐมนตรีประจำกระทรวงทรัพยากรธรรมชาติและสิ่งแวดล้อม และได้มอบรายได้จาก “เทียร่า เซียร่า แชริตี้ คอลเลคชั่น” ให้แก่คณะแพทยศาสตร์ ศิริราชพยาบาล เพื่อร่วมสร้างสถาบันการแพทย์สยามินทราธิราช ปี 2554 เขมนิจได้รับเลือกจากสำนักงานคณะกรรมการการเลือกตั้ง หรือ กกต.เป็นพรีเซนเตอร์ชักชวนวัยรุ่นที่สนใจการเมืองให้มีส่วนร่วมสร้างประชาธิปไตย ต่อมา ได้เป็นพรีเซนเตอร์กิจกรรม “รวมพลัง ระวังต้อหิน” จัดโดยชมรมต้อหินแห่งประเทศไทย เนื่องในโอกาส “วันต้อหินโลก” นอกจากนี้ ได้เข้าร่วมประชาสัมพันธ์งานวัน "โรคหายาก" หรือ “Rare Disease Day 2011 ใส่ใจ ให้โอกาส บนความเท่าเทียม” ซึ่งจัดขึ้นเป็นครั้งแรกในประเทศไทย และเข้าร่วมกิจกรรมสัปดาห์ “วันไตโลก (World Kidney Day)” เขมนิจได้เข้าร่วมการแถลงข่าวและปูกระเบื้องถนนสายกลางท้องสนามหลวง ในโครงการ "ราษฎร์รวมใจ ใต้เบื้องพระยุคลบาท เฉลิมพระเกียรติ 84 พรรษา องค์ราชัน" จัดโดยกรุงเทพมหานครและกองทัพภาคที่ 1 เพื่อเฉลิมพระเกียรติพระบาทสมเด็จพระเจ้าอยู่หัว ในโอกาสมหามงคลเฉลิมพระชนมพรรษา 84 พรรษา 5 ธันวาคม 2554 โดยการปรับภูมิทัศน์โดยรอบท้องสนามหลวงสำหรับงานพระราชพืธีต่างๆ อีกทั้งได้เป็นตัวแทนเยาวชนไทยร่วมปลอบขวัญผู้ประสบภัยแผ่นดินไหวและสึนามิที่ประเทศญี่ปุ่น ในโครงการคาราวานอาเซียน The ASEAN Youth Caravan of Goodwill to Northeast Japan ของสมาคมประชาชาติแห่งเอเชียตะวันออกเฉียงใต้ (ASEAN) และร่วมแถลงข่าวเปิดโครงการ “ถวายพระพรออนไลน์เฉลิมพระเกียรติ 84 พรรษา” เนื่องในวโรกาสมหามงคลเฉลิมพระชนมพรรษา 7 รอบ จัดโดยกระทรวงเทคโนโลยีสารสนเทศและการสื่อสาร หรือ ไอซีที นอกจากนี้ เขมนิจและกลุ่ม Are you ready? Club ได้จัดกิจกรรมการกุศล “Family Love+Family Race วิ่งผลัดส่งรักทั้งครอบครัว” ณ สนามบุญยะจินดา สโมสรตำรวจ และมอบเงินจากการจัดกิจกรรมให้กับข้าราชการตำรวจที่ได้รับบาดเจ็บและเสียชีวิตจากการปฏิบัติหน้าที่ นอกจากนี้ ได้ร่วมแถลงข่าวการแข่งขันฟุตบอลการกุศลนัดพิเศษในกิจกรรม "รวมไทย ช่วยภัยน้ำท่วม" จัดโดยสำนักงานตำรวจแห่งชาติ เพื่อระดมทุนช่วยเหลือผู้ประสบอุทกภัยในภาคใต้ และได้รับใบประกาศเกียรติคุณจากสำนักงานตำรวจแห่งชาติที่ได้ให้ความร่วมมือในกิจกรรมดังกล่าว นอกจากนี้ ได้รับเลือกจาก สำนักงานกองทุนสนับสนุนการสร้างเสริมสุขภาพ (สสส.) เป็น "พรีเซนเตอร์โครงการสวดมนต์ข้ามปี" และได้เดินทางไปมอบทุนการศึกษาให้กับเยาวชนไทยที่เรียนดีแต่ขาดแคลนทุนทรัพย์ ตั้งแต่ระดับอนุบาลจนถึงระดับอุดมศึกษาทั่วประเทศ ในโอกาสสำเร็จการศึกษาจากมหาวิทยาลัยเกษตรศาสตร์ นอกจากนี้ ในปีนี้ เขมนิจยังได้รับเลือกจากกระทรวงสาธารณสุข เป็น "ทูตการแพทย์ฉุกเฉินของไทย" เป็นแบบอย่างผู้เสียสละช่วยชีวิตผู้บาดเจ็บ-เจ็บป่วยฉุกเฉิน ปี 2555 เขมนิจได้รับเลือกเป็น Brand Ambassador ของมูลนิธิเยาวชนสัมพันธ์นานาชาติหรือ IYF เข้าร่วมกิจกรรม 2012 IYF World Camp Thailand แคมป์เยาวชนนานาชาติและเป็นหนึ่งในตัวแทนนักแสดง เข้าร่วมแสดงพลังเดินขบวนพาเหรดต่อต้านยาเสพติด ในงาน “รวมพลังคน D.A.R.E. สู้ภัยยาเสพติด” (Drug Abuse Resistance Education) นอกจากนี้ยังได้เข้าร่วมงาน "รวมพลังระวังต้อหิน เนื่องในวันต้อหินโลก ปี 2555" อีกทั้ง ได้รับเลือกเป็น "ทูตวิสาขพุทธชยันตี" จากกรมการศาสนา กระทรวงวัฒนธรรม และพรีเซนเตอร์โครงการ “Samsung Hope for Children – ซัมซุง สร้างนักคิด” นอกจากนี้เขมนิจยังเป็นตัวแทนนักแสดงจากช่องเจ็ดสี ร่วมประชาสัมพันธ์โครงการ “Wish Your Love-รักจากคุณ ที่เราต้องการ” ของศูนย์วิจัยโรคเอดส์ สภากาชาดไทย เพื่อเป็นสื่อกลางในการหารายได้สมทบทุนกองทุนยาเพื่อดูแลเด็กที่ได้รับเชื้อเอชไอวีแต่กำเนิด และได้เข้าร่วมงาน "พลังแผ่นดิน เอาชนะยาเสพติด เทิดไท้ 80 พรรษา มหาราชินี" เนื่องในวันต่อต้านยาเสพติด ณ ลานพระราชวังดุสิต พระบรมรูปทรงม้า อีกทั้ง ได้รับเลือกเป็นหนึ่งในคณะทูตกิตติมศักดิ์ในโครงการรณรงค์มะเร็งเต้านมของสภากาชาดไทยเป็นปีที่สี่ติดต่อกัน และได้รับเลือกเป็น "ทูตใจดี" ในโครงการจัดหาทุน อาคารเฉลิมพระเกียรติ 80 พรรษามหาราชินี สถาบันสุขภาพเด็กแห่งชาติมหาราชินี (รพ.เด็ก)และได้รับเลือกเป็นหนึ่งใน "ทูตการให้" ในโครงการ “1 ล้านการให้ ทำเพื่อเมืองไทย” ของยูนิลีเวอร์ ปี 2556 เขมนิจได้เข้าร่วมประชาสัมพันธ์งานสังคมและงานกุศลอย่างต่อเนื่อง อาทิเช่น ร่วมประชาสัมพันธ์โครงการรณรงค์ป้องกันยาเสพติดในชุมชน ดำเนินการโดยศูนย์อำนวยการพลังแผ่นดินเอาชนะยาเสพติดและสำนักงานคณะกรรมการป้องกันและปราบปรามยาเสพติด ประชาสัมพันธ์การเปิดสายด่วน 1386 ให้ประชาชนแจ้งเบาะแสยาเสพติดหรือส่งผู้ป่วยบำบัด และได้รับเลือกเป็น "ทูตร่วมใจโรตารีเพื่อสันติสุข" จากเครือข่ายแกนนำบ้านพลังใจ แกนนำอาสาโรตารี เพื่อสร้างเสริมสังคมสันติสุขระหว่างชุมชนและผู้ติดต่อเชื้อเอชไอวี นอกจากนี้ ได้เข้าร่วมรณรงค์ชวนคนไทยลงชื่อหยุดการค้างาช้างในประเทศไทย ในกิจกรรม“ไถ่ชีวิตช้างด้วยชื่อ ช่วยช้างแอฟริกา หยุดค้างาช้างในไทย” ของ WWF ประเทศไทย และ TRAFFI และได้รับเลือกเป็นหนึ่งในคณะทูตกิตติมศักดิ์ในโครงการรณรงค์มะเร็งเต้านมของสภากาชาดไทยเป็นปีที่ห้าติดต่อกัน ปี 2559 เขมนิจได้แต่งตัวเป็น "นางมณฑาเทวี" นางสงกรานต์ปีนี้ ในขบวนมหัศจรรย์ มรดกจารึก 3 แผ่นดิน ในงานเย็นทั่วหล้ามหาสงกรานต์ กับ “สงกรานต์วิถีไทย ร่วมใจประหยัดน้ำ” โดยปีนี้กระทรวงวัฒนธรรมเปิดชื่อแล้ว นางสงกรานต์ 2559 แล้วเผยเป็น มณฑาเทวี ขี่ลาเป็นพาหนะ ทำนายว่าน้ำน้อยแต่ประชาชนจะสุขสมบรูณ์ จัดโดย ททท. ณ ลานพลับพลามหาเจษฎาบดินทร์ เมื่อวันที่ 10 เมษายน 2559 โดยมีนักแสดงร่วมขบวนอย่างคับคั่ง อาทิ เขมนิจ จามิกรณ์ พงศกร เมตตาริกานนท์ ฐกฤต ตวันพงค์  และอีกมากมาย ปี 2560 โรงเรียนสาธิต 21 สถาบัน ร่วมน้อมเกล้าฯ สำนึกในพระมหากรุณาธิคุณพระบาทสมเด็จพระปรมินทรมหาภูมิพลอดุลยเดชพร้อมน้อมนำพระบรมราโชวาทด้านการกีฬามาปฏิบัติ "เปิดตัวทูตกีฬา" การแข่งขันกีฬาสาธิตสามัคคี ครั้งที่ 41 นนทรีเกมส์ สาธิตเกษตร เจ้าภาพการแข่งขัน 6-12 ม.ค.60 ในโอกาสนี้ทางเจ้าภาพขอเปิดตัวทูตกีฬาของ การแข่งขันกีฬาสาธิตสามัคคี ครั้งที่ 41 "นนทรีเกมส์" ได้แก่ "แพนเค้ก" น.ส.เขมนิจ จามิกรณ์ ศิษย์เก่าสาธิตเกษตร รุ่นที่ 31 อดีตนักกรีฑาวิ่งผลัด 4x100 เมตร ปัจจุบันเป็นนักแสดงชื่อดัง และนายยอดยิ่ง ศุภศรี ศิษย์เก่าสาธิตเกษตร รุ่นที่ ๒๓ อดีตนักกีฬาว่ายน้ำ เลขานุการเอกสถานเอกอัครราชทูต ณ กรุงโตเกียว ประเทศญี่ปุ่น ปัจจุบันเป็นนักการทูตชำนาญการ กระทรวงการต่างประเทศ ศิษย์เก่าทั้งสองคนทำหน้าที่ทูตกีฬาและถือธงประจำการแข่งขันในครั้งนี้ ด้านกีฬา ได้ร่วมกิจกรรม "โครงการ ๑ล้าน ๕แสนก้าว วิ่งเพื่อชีวิต เชียงใหม่-ศิริราช" เพื่อรับบริจาคเงินสร้างอาคารนวมินทรบพิตร 84 พรรษา รพ.ศิริราช วันที่ 17 มีนาคม 2560 / งานวิ่ง AYUTTHAYA KIZUNA EKIDEN ที่ จ.อยุธยา วันที่ 12 มีนาคม 2560 / กิจกรรมเดินวิ่งการกุศล MBK-G Run III FOR SEA TURTLES สนับสนุนการอนุรักษ์เต่าทะเล ในท้องทะเลไทย และการรักษาสุขภาพร่างกายให้แข็งแรง ใส่ใจดูแลสุขภาพ ด้วยการออกกำลังกาย ณ สวนลุมพินี เมื่อวันเสาร์ที่ 11 มีนาคม 2560 เมื่อวันที่ 8 มิถุนายน 2560 ณ หอประชุมใหญ่ ศูนย์วัฒนธรรมแห่งประเทศไทย งานประกาศผลรางวัล ไนน์เอ็นเตอร์เทน อวอร์ดส์ ครั้งที่ 10 (Nine Entertain Awards 2017) เขมนิจ จามิกรณ์ ได้รับรางวัลพระราชทานบันเทิงเทิดธรรม ซึ่งเป็นรางวัลอันสูงสุด คือ ( สมเด็จพระเทพรัตนราชสุดาฯ สยามบรมราชกุมารี ทรงพระกรุณาโปรดเกล้าฯ พระราชทานรางวัลเกียรติยศ ที่ทรงคุณค่าที่สุดของวงการบันเทิง รางวัล “บันเทิงเทิดธรรม” เพื่อเชิดชูเกียรติคนบันเทิงที่มีคุณภาพและคุณธรรม ในโอกาสที่บริษัท อสมท จำกัด (มหาชน) จะจัดงานประกาศผลรางวัลบันเทิงยอดเยี่ยมแห่งปี “ไนน์เอ็นเตอร์เทนอวอร์ด” จึงได้นำความขึ้นกราบบังคมทูล สมเด็จพระเทพรัตนราชสุดาฯ สยามบรมราชกุมารี เพื่อขอพระราชทานถ้วยรางวัลเกียรติยศ “บันเทิงเทิดธรรม” เพื่อเป็นการยกย่องเชิดชูเกียรติ และเป็นขวัญกำลังใจ แก่ศิลปินนักแสดงที่มีความประพฤติดี ยึดมั่นในคุณธรรม และสร้างสรรค์ผลงานคุณภาพ เป็นเกียรติประวัติแก่วงการบันเทิงสืบต่อไป ) เขมนิจถือเป็นนักแสดงที่อายุน้อยที่สุดในรางวัลพระราชทานนี้</doc>
