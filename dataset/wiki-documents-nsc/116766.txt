<doc id="116766" url="https://th.wikipedia.org/wiki?curid=116766" title="อเล็กซานเดอร์ เมานต์แบ็ตเทน มาร์ควิสแห่งคาริสบรูก">อเล็กซานเดอร์ เมานต์แบ็ตเทน มาร์ควิสแห่งคาริสบรูก อเล็กซานเดอร์ เมานต์แบ็ตเทน มาร์ควิสแห่งคาริสบรูก GCB , GCVO (Alexander Mountbatten Marquess of Carisbrooke; พระอิสริยยศเดิม เจ้าชายอเล็กซานเดอร์แห่งแบ็ทแตนเบิร์ก; พระนามแบบเต็ม อเล็กซานเดอร์ อัลเบิร์ต; 23 พฤศจิกายน พ.ศ. 2429 - 23 กุมภาพันธ์ พ.ศ. 2503) ทรงเป็นสมาชิกองค์หนึ่งของพระบรมราชวงศ์อังกฤษ โดยเป็นพระราชนัดดาในสมเด็จพระราชินีนาถวิกตอเรีย พระองค์ทรงเป็นเจ้าชายเมื่อแรกประสูติจนถึงปี พ.ศ. 2460 เมื่อพระราชวงศ์อังกฤษได้สละฐานันดรศักดิ์เยอรมันในช่วงสงครามโลกครั้งที่ 1พระชนม์ชีพในวัยเยาว์ พระชนม์ชีพในวัยเยาว์. เจ้าชายอเล็กซานเดอร์ประสูติเมื่อวันที่ 23 พฤศจิกายน พ.ศ. 2429 ณ ปราสาทวินด์เซอร์ มณฑลเบิร์คไชร์ และทรงได้รับการศึกษาในวิทยาลัยเวลลิงตัน พระชนกของพระองค์คือ เจ้าชายเฮนรีแห่งแบ็ทแตนเบิร์ก พระโอรสในเจ้าชายอเล็กซานเดอร์แห่งเฮสส์และไรน์กับเค้านท์เตสจูเลีย เทเรซาแห่งเฮาเค ส่วนพระชนนีคือ เจ้าหญิงเฮนรีแห่งแบ็ทแตนเบิร์ก (พระอิสริยยศเดิม เจ้าหญิงเบียทริซ) พระราชธิดาพระองค์ที่ห้าและองค์เล็กในสมเด็จพระราชินีนาถวิกตอเรีย และ เจ้าชายอัลเบิร์ตแห่งแซ็กซ์-โคบูร์กและก็อตธา พระองค์มีพระนามเรียกเล่นในหมู่พระประยูรญาติว่า "แซนดริโน" ในฐานะพระโอรสจากการอภิเษกต่างฐานันดรศักดิ์ เจ้าชายเฮนรีแห่งแบ็ทแตนเบิร์กมีพระอิสริยยศเจ้าชายแห่งแบ็ทแตนเบิร์กจากเค้านท์เตสแห่งเฮาเค พระชนนีซึ่งได้รับการสถาปนาเป็นเจ้าหญิงแห่งแบ็ทแตนเบิร์ก ดังนั้นเจ้าชายอเล็กซานเดอร์ทรงดำรงพระอิสริยยศ พระองค์ชายอเล็กซานเดอร์แห่งแบ็ทแตนเบิร์ก (His Serene Highness Prince Alexander of Battenberg) ตั้งแต่แรกประสูติ ในประเทศอังกฤษ พระองค์ก็ทรงเป็น เจ้าชายอเล็กซานเดอร์แห่งแบ็ทแตนเบิร์ก (His Highness Prince Alexander of Battenberg) ภายใต้พระบรมราชโองการแต่งตั้งจากสมเด็จพระราชินีนาถวิกตอเรียในปี พ.ศ. 2429มาร์ควิสแห่งคาริสบรูก มาร์ควิสแห่งคาริสบรูก. ในเดือนกรกฎาคม พ.ศ. 2460 ความรู้สึกต่อต้านเยอรมันในช่วงสงครามโลกครั้งที่ 1 ทำให้สมเด็จพระเจ้าจอร์จที่ 5 ทรงเปลี่ยนชื่อพระราชวงศ์จากราชวงศ์แซ็กซ์-โคบูร์กและก็อตธาเป็นราชวงศ์วินด์เซอร์ นอกจากนี้ในนามของพระประยูรญาติซึ่งมีสัญชาติเป็นชาวอังกฤษ พระองค์ยังได้ทรงยกเลิกการใช้พระอิสริยยศและฐานันดรศักดิ์ของเยอรมันอีกด้วย ราชวงศ์แบ็ทแตนเบิร์กได้สละพระอิสริยยศ เจ้าชายและเจ้าหญิงแห่งแบ็ทแตนเบิร์ก และฐานันดรศักดิ์ Highness และ Serene Highness ภายใต้พระบรมราชโองการการถอดถอนพระอิสริยยศเยอรมัน ราชวงศ์แบ็ทแตนเบิร์กจึงเปลี่ยนมาใช้ราชสกุล เมานต์แบ็ตเทน ที่เป็นลักษณะแบบภาษาอังกฤษของแบ็ทแตนเบิร์ก ด้วยเหตุนี้เจ้าชายอเล็กซานเดอร์จึงทรงเป็น เซอร์ อเล็กซานเดอร์ เมานต์แบ็ตเทน  อีกไม่กี่วันต่อมา เมื่อวันที่ 7 พฤศจิกายน พ.ศ. 2460 พระองค์ทรงได้รับการสถาปนาเป็นมาร์ควิสแห่งคาริสบรูก อภิเษกสมรส อภิเษกสมรส. อเล็กซานเดอร์ เมานต์แบ็ตเทน มาร์ควิสแห่งคาริสบรูกอภิเษกสมรสในวันที่ 19 กรกฎาคม พ.ศ. 2460 ณ โบสถ์หลวง พระราชวังเซนต์เจมส์ กรุงลอนดอน กับ เลดี้ ไอรีน ฟรานเซส แอ็ดซา เดนิสัน (เกิด 4 กรกฎาคม พ.ศ. 2433 ถึงแก่กรรม 16 กรกฎาคม พ.ศ. 2499) บุตรีเพียงคนเดียวของเอิร์ลที่ 2 แห่งลอนเดสโบร และ เลดี้ เกรซ ออกัสตา เฟน ลอร์ดและเลดี้คาริสบรูกมีธิดาเพียงหนึ่งคนคือ- เลดี้ ไอริส เมานต์แบ็ตเทน (ไอริส วิกตอเรีย เบียทริซ เกรซ เมานต์แบ็ตเทน; 13 มกราคม พ.ศ. 2463 - 1 กันยายน พ.ศ. 2525)- สมรสครั้งแรกเมื่อวันที่ 15 กุมภาพันธ์ พ.ศ. 2484 ณ เมืองเฮย์วาร์ดส์ฮีธ มณฑลซัสเซ็กส์ หย่าร้างในปี พ.ศ. 2489 กับ แฮมิลตัน โจเซฟ เคเยส โอมัลลีย์ (18 ตุลาคม พ.ศ. 2453 - 31 มีนาคม พ.ศ. 2532) - สมรสครั้งที่สองเมื่อวันที่ 5 พฤษภาคม พ.ศ. 2500 ณ เมือนพอนด์ริดจ์ รัฐนิวยอร์ก หย่าร้างปีเดียวกัน กับ ไมเคิล นีลี ไบรอัน (9 สิงหาคม พ.ศ. 2459 - 20 สิงหาคม พ.ศ. 2515) มีบุตรชายหนึ่งคนคือ โรบิน อเล็กซานเดอร์ ไบรอัน (เกิด 20 ธันวาคม พ.ศ. 2500 ณ นครนิวยอร์ก รัฐนิวยอร์ก) - สมรสครั้งที่สามเมื่อวันที่ 11 ธันวาคม พ.ศ. 2508 ณ เมืองโตรอนโต ประเทศแคนาดา แยกทางกันอีกหกสัปดาห์ต่อมา กับ วิลเลียม อเล็กซานเดอร์ เคมพ์ (10 กรกฎาคม พ.ศ. 2464 - 12 ธันวาคม พ.ศ. 2534) อเล็กซานเดอร์ เมานต์แบ็ตเทน มาร์ควิสแห่งคาริสบรูก ถึงแก่อนิจกรรมเมื่อวันที่ 23 กุมภาพันธ์ พ.ศ. 2503 ณ พระราชวังเคนซิงตัน กรุงลอนดอน ขณะมีพระชนมายุ 73 ชันษา พระศพฝังอยู่ที่วิหารแบ็ทแตนเบิร์ก โบสถ์วิปปิงแฮม บนเกาะไวท์ พระองค์เป็นพระราชนัดดาชายพระองค์สุดท้ายที่ยังมีพระชนม์ชีพอยู่ของสมเด็จพระราชินีนาถวิกตอเรีย ตำแหน่งมาร์ควิสแห่งคาริสบรูกสิ้นสุดลงภายหลังจากการถึงแก่อนิจกรรมของพระองค์เกียรติยศฐานันดรเครื่องราชอิสริยาภรณ์เกียรติยศ. เครื่องราชอิสริยาภรณ์. - เครื่องราชอิสริยาภรณ์ราชวิกตอเรีย ชั้นที่ 1 (Knight Grand Cross of the Royal Victorian Order)- เลื่อนชั้นจาก เครื่องราชอิสริยาภรณ์ราชวิกตอเรีย ชั้นที่ 2 (Knight Commander of the Royal Victorian Order) - เครื่องราชอิสริยาภรณ์อันทรงเกียรติยิ่งแห่งบาธ ชั้นที่ 1 (Knight Grand Cross of the Most Honourable Order of Bath)</doc>
