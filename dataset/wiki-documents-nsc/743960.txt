<doc id="743960" url="https://th.wikipedia.org/wiki?curid=743960" title="ฟาโรห์แอเมนโฮเทปที่ 1">ฟาโรห์แอเมนโฮเทปที่ 1 ฟาโรห์แอเมนโฮเทปที่ 1 (/ˌæmɛnˈhoʊtɛp)(Amenhotep I) หมายถึง ความพอใจของเทพอามัน ภาษากรีกโบราณอ่านพระนามของพระองค์ว่า Ἀμένωφις(Amenophis) เป็นฟาโรห์พระมหากษัตริย์พระองค์ที่ 2 แห่งราชวงศ์ที่ 18 ยุคอาณาจักรใหม่ตอนต้นของอียิปต์โบราณพระราชประวัติ พระราชประวัติ. ฟาโรห์แอเมนโฮเทปที่ 1 เป็นพระราชโอรสพระองค์ที่ 3 ในฟาโรห์อาห์โมสที่ 1ปฐมกษัตริย์แห่งราชวงศ์ที่ 18 และพระนางอาห์โมส-เนเฟอร์ตารี โดยที่แอเมนโฮเทปมีพระเชษฐาร่วมพระมารดา 2 พระองค์ คือ เจ้าชายอาโมส-อังค์(Ahmose-ankh)และเจ้าชายอาโมส-ซาแพ(Ahmose Sapair) พระเชรษฐาทั้งสองพระองค์สิ้นพระชนม์ตั้งแต่ทรงพระเยาว์ ทำให้แอเมนโฮเทปได้ดำรงตำแหน่งมกุฎราชกุมาร และเข้าพิธีราชาภิเษกเมื่อพระชนมายุราว 21 ชันษา หลังจากการสิ้นพระชนม์ของพระราชบิดา และอภิเษกสมรสกับพระนาง อาห์โมส เมอร์ริตามุน(Ahmose-Meritamun)พระภคินีร่วมสายพระโลหิต และมีพระราชโอรสด้วยกัน แต่สิ้นพระชนม์เมื่อยังเยาว์วัย ในรัชสมัยของพระองค์ ได้มีการทำศึกกับชนชาติต่าง ๆ และได้รับชัยชนะ เช่น นูเบียน ตามบันทึกของมาเนโธนักประวัติศาสตร์สมัยราชวงศ์ปโตเลมี กล่าวว่า ฟาโรห์แอเมนโฮเทปที่ 1 ทรงอยู่ในราชสมบัติประมาณ 10 ปี แต่ตามบันทึกในสุสานของนักบวช ชื่อ อาเมเนมฮัต ซึ่งเป็นบุคคลที่มีชีวิตในสมัยเดียวกับแอเมนโฮเทปที่ 1 ระบุไว้ชัดเจนว่า ทรงครองราชย์นาน 21 ปี โดยนักวิชาการส่วนใหญ่เชื่อว่าพระองค์ทรงครองราชย์ระหว่าง ปี 1546 – 1526 ก่อนคริสตกาล หรือ 1525 – 1504 ก่อนคริสตกาล โดยแต่ละกลุ่มอาจมีการกำหนดะยะเวลาที่ทรงครองราชย์ต่างกันเล็กน้อยการพัฒนาวัฒนธรรมและภูมิปัญญา การพัฒนาวัฒนธรรมและภูมิปัญญา. รูปปั้นที่มีการสร้างขึ้นในรัชสมัยของแอเมนโฮเทปที่ 1</doc>
