<doc id="624588" url="https://th.wikipedia.org/wiki?curid=624588" title="ญาดา เซ่งย่อง">ญาดา เซ่งย่อง ญาดา เซ่งย่อง เป็นผู้รักษาประตูฟุตบอลหญิงทีมชาติไทย ที่ได้รับการจารึกว่าเป็นหนึ่งในชุดสร้างประวัติศาสตร์พาทีมเข้าแข่งขันฟุตบอลโลกหญิง 2015 ที่ประเทศแคนาดาประวัติ ประวัติ. ญาดา เซ่งย่อง เป็นผู้รักษาประตูหญิง ซึ่งเคยทำหน้าที่ร่วมกับทีมมหาวิทยาลัยนอร์ทกรุงเทพ ในการแข่งขันฟุตบอลของกีฬามหาวิทยาลัยแห่งประเทศไทย ครั้งที่ 36 เธอสามารถทำผลงานได้อย่างยอดเยี่ยมในการแข่งขันไทยวีเมนส์พรีเมียร์ลีก 2011 รวมถึงเคยมีผลงานร่วมกับฟุตบอลหญิงทีมชาติไทยรุ่นอายุไม่เกิน 19 ปี ตลอดจนร่วมกับฟุตบอลหญิงทีมชาติไทยในการแข่งขันกีฬาฟุตบอลหญิงในโอลิมปิกฤดูร้อน 2012 รอบคัดเลือก โซนเอเชีย ส่วนในการแข่งขันระดับอาชีพ เธอเคยทำหน้าที่อยู่สังกัดทุ่งสง ซิตี้ ในปี พ.ศ. 2555 ญาดา เซ่งย่อง ได้รับการเสนอชื่อเข้าชิงรางวัลนักฟุตบอลหญิงยอดเยี่ยม ฟุตบอลสยามโกลเด้นบอล 2555 ที่ซึ่งเธอได้เข้าสู่รอบนักฟุตบอลหญิงที่เหลือเพียง 5 ราย เดือนพฤษภาคม พ.ศ. 2556 ญาดาได้รับเลือกให้เป็นหนึ่งในนักกีฬาฟุตบอลหญิงทีมชาติไทย ผู้เข้าแข่งขันฟุตบอลหญิงเอเชียนคัพ 2014 รอบคัดเลือก ที่จัดขึ้น ณ ประเทศบังกลาเทศ รวมถึงฟุตบอลหญิงเอเชียนคัพ 2014 ที่จัดขึ้น ณ นครโฮจิมินห์ ประเทศเวียดนามเกียรติประวัติเกียรติประวัติ. - รับการเสนอชื่อเข้าชิงรางวัลนักฟุตบอลหญิงยอดเยี่ยม ฟุตบอลสยามโกลเด้นบอล 2555 (เข้าสู่รอบนักฟุตบอลหญิงที่เหลืออยู่ 5 ราย)</doc>
