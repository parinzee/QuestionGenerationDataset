<doc id="811415" url="https://th.wikipedia.org/wiki?curid=811415" title="คุ้มผาคำ">คุ้มผาคำ คุ้มผาคำ เป็นละครโทรทัศน์แนวดราม่า-สืบสวน-สอบสวน บทประพันธ์ของ นิดา บทโทรทัศน์โดย ศาศวัต กำกับการแสดงโดย สิทธิวัชร์ ทับแป้น ผลิตโดย บริษัท มีเดีย สตูดิโอ จำกัด ออกอากาศทุกวันศุกร์–อาทิตย์ เวลา 18.00-20.00 น. ทางช่องมีเดียชาแนล เดิมตอนแรกจะออกอากาศทาง ช่อง 7 นำแสดงโดย ภัทรพล ศิลปาจารย์, จีรนันท์ มะโนแจ่ม, ศิริลักษณ์ ผ่องโชค, สุพจน์ จันทร์เจริญ, อมีนา พินิจ และนักแสดงชั้นนำอีกมากมาย เริ่มตอนแรกวันที่ 31 สิงหาคม พ.ศ. 2555–7 ตุลาคม พ.ศ. 2555เรื่องย่อรายชื่อนักแสดงและการสร้างบทบาทตัวละครบทบาทตัวละคร. - ภัทรพล ศิลปาจารย์ รับบท ร.ต.ท. นล / ชาคริต นายตำรวจหนุ่มผู้ยึดมั่นในความถูกต้อง รักในอาชีพอันทรงเกียรติ แต่เมื่อถูกหักหลังจากคนรักที่หลอกใช้หน้าที่การงานของเขา จึงทำให้เจ็บปวดกับความรัก กลายเป็นคนหวาดระแวงความรัก และยากต่อการเชื่อใจคนอื่น เสียพ่อแม่ไปตั้งแต่ยังเด็กเหลือน้องชายคนเดียวที่เป็นความหวังในชีวิต จนเมื่อน้องชายตายเพราะความรัก และความลึกลับดำมืดในคุ้มผาคำ จึงนำเขาเข้าไปสู่ปมปริศนาการคลี่คลายทั้งคดีฆาตกรรม และปมปัญหาในจิตใจตนเอง - จีรนันท์ มะโนแจ่ม รับบท ดาริกา กรวิก น้องสาวคนกลางของตระกูลกรวิก บุคลิกเรียบร้อยหัวอ่อน ไม่ค่อยมีปากมีเสียงกับใคร ค่อนข้างขี้เกรงใจ ชอบช่วยเหลือผู้ด้อยกว่า และมักเอาปัญหาของคนอื่นมาเป็นปัญหาของตัวเอง ออกจะหัวโบราณอยู่ด้วยซ้ำจึงมักจะถูกหนูเล็กกลั่นแกล้งเสมอๆ แต่ก็ไม่เอาความเพราะรักและเป็นห่วงพี่น้องทุกคน สนิทกับพี่ใหญ่มากที่สุดละเชื่อฟังพี่ใหญ่ทุกคำพูด - ศิริลักษณ์ ผ่องโชค รับบท เมทินี กรวิก พี่สาวคนโตของตระกูลกรวิก เป็นลูกติดของคุณหญิง สีดาที่เสียพ่อไปตั้งแต่เล็กๆ จนเมื่อคุณหญิงสีดาพาเข้ามาอยู่ที่คุ้มผาคำกับพ่อเลี้ยงอินทร ความโหยหาความรักจากพ่อ เพราะเธอไม่ค่อยจะถูกกับแม่เท่าไหร่นักทำให้เธอรักและหวงพ่อเลี้ยงอินทรมาก จนเมื่อพ่อเลี้ยงอินทรมีหนูเล็กขึ้นมาแย่งความรักไปจากเธอหมดทุกอย่าง ความผิดหวังทำให้จิตใจของเธอเกิดความสับสน ขัดแย้งภายในอย่างรุนแรงจนก่อให้เกิดการเปลี่ยนแปลงทางจิตใจ กลายเป็นคนรักแรง เกลียดแรง อาฆาตริษยา เมื่อของที่ตัวเองรักถูกแย่งชิง จึงพยายามทำทุกอย่างเพื่อได้เป็นผู้ครอบครอง อะไรก็ต้องได้อย่างใจและอยู่ในระเบียบกฎเกณฑ์ของเธอ แม้แต่คู่หมั้นเธอก็มองว่าเป็นเพียงสัตว์เลี้ยงของเธอเท่านั้น - สุพจน์ จันทร์เจริญ รับบท หมอชลัท นายแพทย์ อนาคตไกล เพราะเป็นว่าที่ผู้อำนวยการคนใหม่ของโรงพยาบาล ครอบครัวมีพื้นฐานยากจนมาก่อน แต่เรียนเก่งเลยได้โอกาสมาเป็นหมอ และได้รับการสนับสนุนจากพ่อเลี้ยงอินทรเพราะเห็นว่าเป็นคนหนุ่มมีอนาคต และเป็นคู่หมั้นหมายกับเมทินี แต่เมื่อได้เจอกับหนูเล็กความรักที่เคยคิดว่ามีให้กับเมทินีก็เปลี่ยนไป กลับไปลุ่มหลงหนูเล็ก แต่กลัวเรื่องจะกระทบถึงอาชีพ เลยได้แต่ปิดปากเงียบ ยอมทำทุกอย่างภายใต้คำสั่งของเมทินีไม่ต่างอะไรไปจากสัตว์เลี้ยงของเมทินี - อมีนา พินิจ รับบท ภาริณี กรวิก คุณหนูเล็กน้องสาวคนที่ 3 ของตระกูลกรวิก เจ้าอารมณ์เอาแต่ใจตัวเอง เพราะถูกเลี้ยงดูมาอย่างตามใจจากพ่อเลี้ยงกรวิก ไม่มีคำว่าไม่ได้ เมื่อเธอต้องการ เธอเป็นสาวสวยเฉี่ยว มีหนุ่มๆ มาห้อมล้อมหน้าหลังไม่ขาดสาย ชอบล้อเล่นกับเรื่องของความรัก และใช้ผู้ชายเปลืองเพื่อให้เห็นว่าเธอนั้นอยู่เหนือทุกอย่าง สนุกสนานกับการได้เห็นคนที่ตัวเองเกลียดเจ็บปวดโดยเฉพาะกับเมทินีที่เธอไม่ถูกขี้หน้ามาตลอด - บริบูรณ์ จันทร์เรือง รับบท กฤษณะ เพลย์บอยหนุ่มเจ้าของไนต์คลับ เจ้าชู้เจ้าเล่ห์ใช้ผู้หญิงเปลือง ปากหวานชอบทำตัวเป็นสุภาพบุรุษในคราบคาสโนว่า ใช้ความหวานของตัวเองจนสามารถกุมหัวใจของดาริกาสำเร็จ แต่มาถูกดาริกามาจับได้ก่อนว่าแอบนอกใจไปกับหนูเล็กจึงทำให้ต้องล้มเลิกการแต่งงาน แต่กฤษณะก็ไม่ยอมแพ้เมื่อไปได้ความลับเกี่ยวกับเรื่องในคุ้มผาคำจึงคิดจะเอาเรื่องนี้มาแบล็คเมล์แต่สุดท้ายก็ต้องพบกับความตาย - ตฤณ เศรษฐโชค รับบท พ่อเลี้ยงอินทร กรวิก พ่อเลี้ยงเมืองเหนือ คหบดีผู้มั่งคั่งเจ้าของคุ้มผาคำ คุ้มเก่าแก่ตั้งแต่สมัยรัชกาลที่ 6 เป็นพ่อที่ตามใจลูก โดยเฉพาะกับหนูเล็กที่รักมากเป็นพิเศษ เชื่อ และฟังหนูเล็กตลอดจนทำให้เมทินีน้อยใจ เมื่อคิดจะนำศพหนูเล็กขึ้นจากผาคำเลยพลาดท่าถูกเมทินีผลักตกบันไดจนเป็นอัมพาต ต้องทนทุกข์ทรมานอยู่กับร่างกายที่ถูกขัง มีแต่เพียงสายตาเท่านั้นที่ลอบมองปมปริศนาทั้งหมดของคุ้มผาคำแต่ไม่สามารถบอกใครได้ - รัชนี ศิระเลิศ รับบท คุณหญิงสีดา คุณหญิงผู้ลุ่มหลงในความร่ำรวย อดีตเคยผ่านสามีมาหลายคน เน้นแต่ที่รวยๆ พ่ายแพ้ความรักมาเยอะจนมีลูกติดคือเมทินีที่หอบหิ้วกันมา แต่ไม่ค่อยสนใจดูแลลูกสาวจนทำให้ไม่มีความใกล้ชิดกับเมทินี เมื่อได้มาแต่งงานกับพ่อเลี้ยงอินทร ก็คาดหวังแต่ทรัพย์สมบัติ พยายามทำทุกอย่างเพื่อกอบกู้ฐานะและรักษาหน้าในวงสังคมหลังจากที่พ่อเลี้ยงอินทรต้องเจอภาวะขาดทุนและเป็นอัมพาต - ชินพรรธน์ กิตติชัยวรางค์กูร รับบท ชาลี น้องชายคนสุดท้องของตระกูลกรวิก วัย 12 ปี เป็นลูกหลงที่เกิดมาทีหลังสุดและเป็นผู้ชายคนเดียวของตระกูล ถูกส่งไปเรียนที่โรงเรียนประจำไม่ค่อยได้กลับมาที่คุ้ม ชอบเรื่องซนๆและเรื่องราวผจญภัย สนิทกับดาริกาและหนูเล็กมากกว่าพี่ใหญ่เพราะพี่ใหญ่ค่อนข้างดุและเข้มงวดใส่เสมอ - ปัญญาพล เดชสงค์ รับบท นายทัด คนขับรถประจำคุ้มผาคำวัย 30 ปี แข็งแรงบึกบึน อดีตเคยเป็นคนงานรับจ้างแบกหามมาก่อนแต่ชีวิตตกอับไม่แม้ที่ซุกหัวนอน ต้องเร่ร่อนขอทานกินไปวันๆ จนได้มาเจอกับเมทินีที่ช่วยมันไว้ให้มีที่อยู่ที่กินมีงานทำ จึงทำงานถวายหัวให้กับเมทินีอย่างไม่ปริปากบ่น และเก็บซ่อนความรักที่มันมีต่อเจ้านายไว้ไม่เสื่อมคลาย ยอมแม้แต่ตายเพื่อนายได้ - กนกวรรณ ธนันไชย รับบท บัวตอง สาวสวย หน้าตาดี อดีตรักเก่าของ นล ที่กำลังจะแต่งงานกัน แต่กลับต้องมาจบชีวิตไปซะก่อน เพราะเธอหลงผิดไปเป็นสายให้กับผู้ร้าย สุดท้ายเลยถูกฆ่าปิดปาก เหตุการณ์ที่เกิดขึ้นทำให้ นล เจ็บปวดกับอดีตรัก จนกระทั่งได้มาเจอกับ ดาริกา - ณัฐพล รัตนิพนธ์ รับบท ศรันย์ น้องชายวัย 22 ของ นล เป็นความหวังในชีวิตของนลมาตลอด เรียนเอกทางด้านดนตรีคลาสสิคจากยุโรป รักและเทิดทูนบูชาหนูเล็กเป็นอย่างมาก จิตใจหวั่นไหวจนไม่สามารถรับมือกับความผิดหวังต้องฆ่าตัวตายเพราะความรัก - อาทิตรา บริสุทธิ์ รับบท แก้วตา (คนรักเก่า นล) สาวสวย หน้าตาดี อดีตรักเก่าของ นล ที่กำลังจะแต่งงานกัน แต่กลับต้องมาจบชีวิตไปซะก่อน เพราะเธอหลงผิดไปเป็นสายให้กับผู้ร้าย สุดท้ายเลยถูกฆ่าปิดปาก เหตุการณ์ที่เกิดขึ้นทำให้ นล เจ็บปวดกับอดีตรัก จนกระทั่งได้มาเจอกับ ดาริกาเพลงประกอบละครเพลงประกอบละคร. - เพลง รัตติกาล - ขับร้องโดย พัดชา เอนกอายุวัฒน์</doc>
