<doc id="419787" url="https://th.wikipedia.org/wiki?curid=419787" title="ศรีเรศ โกฎคำลือ">ศรีเรศ โกฎคำลือ นายศรีเรศ โกฎคำลือ (เกิด 3 สิงหาคม พ.ศ. 2498) สมาชิกสภาผู้แทนราษฎรจังหวัดเชียงใหม่ เขต 10 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. ศรีเรศ โกฎคำลือ เกิดเมื่อวันที่ 3 สิงหาคม พ.ศ. 2498 เป็นบุตรของนายก๋อง และนางบัวแก้ว โกฎคำลือ มีพี่น้อง 5 คน สำเร็จการศึกษาศิลปศาสตรบัณฑิต สาขาพัฒนาสังคม มหาวิทยาลัยนเรศวร สมรสกับนางวาสนา มีบุตร 3 คน และบุตรนอกสมรสอีก 1 คนงานการเมือง งานการเมือง. ศรีเรศ เป็นอดีตกำนันและเจ้าของธุรกิจบ่อกำจัดขยะในพื้นที่อำเภอดอยเต่า-อำเภอฮอด เป็นอดีตเป็นนายกองค์การบริหารส่วนตำบลบ้านตาล อำเภอฮอด ลงสมัครรับเลือกตั้งเป็นครั้งแรกในปี พ.ศ. 2554 สังกัดพรรคเพื่อไทย และได้รับเลือกตั้งสมาชิกสภาผู้แทนราษฎรเป็นสมัยแรก โดยเอาชนะนายนรพล ตันติมนตรี อดีตสมาชิกสภาผู้แทนราษฎร พรรคเพื่อแผ่นดิน ซึ่งย้ายมาสังกัดพรรคประชาธิปัตย์ ในการเลือกตั้งครั้งนี้สมาชิกสภาผู้แทนราษฎร สมาชิกสภาผู้แทนราษฎร. ศรีเรศ โกฎคำลือ ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดเชียงใหม่ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
