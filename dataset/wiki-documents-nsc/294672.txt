<doc id="294672" url="https://th.wikipedia.org/wiki?curid=294672" title="Nepenthes sumatrana">Nepenthes sumatrana Nepenthes sumatrana เป็นหม้อข้าวหม้อแกงลิงถิ่นเดียวของสุมาตรา ประเทศอินโดนีเซีย ซึ่งได้ถูกตั้งชื่อตามแหล่งที่อยู่ลักษณะทางพฤกษศาสตร์ ลักษณะทางพฤกษศาสตร์. N. sumatrana เป็นไม้เลื้อยไต่ มีลำต้นกึ่งทรงกระบอกยาว 15 ม.หนา 0.9&nbsp;ซม. ปล้องยาว 20 ซม. ใบคล้ายแผ่นหนัง มีก้านใบ แผ่นใบรูปใบหอก-รูปไข่กลับ ยาว 55 ซม.กว้าง 9 ซม. มีเส้นใบตามยาว 6-8 เส้น และเส้นใบแบบขนนกมากมาย สายดิ่งยาว 60&nbsp;ซม. หม้อใบกระจุกเป็นทรงรูปไข่ถึงทรงรูปไข่แคบในครึ่งล่างและเป็นทรงกระบอกในครึ่งบน สูง 10 ซม.กว้าง 4 ซม.มีปีกตะเข็บ 1 คู่ด้านหน้า เพอริสโตมทรงกระบอกเมื่อตัดขวาง กว้าง 4 มม. ล้อมรอบด้วยฟันที่ไม่แยกกัน ฝารูปกึ่งวงกลม ไม่มีรยางค์ มีเดือยเดี่ยว (ยาว ≤15&nbsp;มม.) ที่ฐานฝา หม้อล่างทรงรูปไข่ มีคอใต้เพอริสโตม สูง 20 ซม. กว้าง 10 ซม. มีปีกตะเข็บ 1 คู่กว้าง 6 มม. เพอริสโตมเป็นทรงกระบอกเมื่อตัดขวาง กว้าง 10 มม. ฝารูปวงกลม มีเดือยเดี่ยว หม้อบนรูปกรวย ถ้าวัดตามความยาวแล้ว จะเป็นหม้อข้าวหม้อแกงลิงที่มีหม้อบนใหญ่ที่สุดที่สกุล สูง 30 ซม. กว้าง 15 ซม. ปีกตะเข็บลดรูปลงเหลือแค่สัน ปากยกขึ้นในด้านหน้าเห็นได้ชัด ซึ่งคล้ายกับ N. rafflesiana N. sumatrana มีช่อดอกแบบกระจะ ในเพศผู้ก้านช่อดอกยาว 20 ซม. ขณะที่แกนกลางสูง 70 ซม. ในช่อดอกเพศเมียมีก้านช่อดอกยาวกว่า (≤30&nbsp;ซม.) และแกนกลางสั้นกว่า (≤40&nbsp;ซม.) ก้านดอกมีหนึ่งถึงสองดอก ยาว 15 มม. กลีบเลี้ยงรูปไข่ ยาว 6 มม. บางส่วนของพืชปกคลุมด้วยขนหรือขนกิ่งสั้นประปราย ซึ่งร่วงง่าย มีขนสั้นสีน้ำตาลที่ขอบใบ ไม่มีรูปแบบและความหลากหลายของ N. sumatrana บันทึกไว้ลูกผสมตามธรรมชาติลูกผสมตามธรรมชาติ. - ? N. beccariana × N. sumatrana - N. eustachya × N. sumatrana - N. gracilis × N. sumatrana - ? N. longifolia × N. sumatrana - N. mirabilis × N. sumatrana ลูกผสมระหว่าง N. eustachya เป็นที่รู้จักตั้งแต่ปี ค.ศ. 1990 โดยถูกบันทึกเป็น N. alata × N. treubiana</doc>
