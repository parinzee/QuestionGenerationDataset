<doc id="80189" url="https://th.wikipedia.org/wiki?curid=80189" title="เฉียน หลิน">เฉียน หลิน เฉียน หลิน หรือ รินริน (; ; เกิดเมื่อวันจันทร์ที่ 11 มีนาคม พ.ศ. 2534 ณ เมืองหางโจว สาธารณรัฐประชาชนจีน) คือ นักร้องหญิงชาวจีนของสังกัด "เฮลโล! โปรเจกต์" (Hello! Project) ในประเทศญี่ปุ่น ปัจจุบันเธอคือสมาชิกของกลุ่มนักร้องหญิง "มอร์นิงมุซุเมะ" (モーニング娘。)ประวัติการทำงาน ประวัติการทำงาน. เฉียน หลิน เข้าสู่วงการบันเทิงครั้งแรกผ่านทางการชักนำของแมวมองจากสถานีโทรทัศน์ท้องถิ่นสถานีหนึ่ง ซึ่งในขณะนั้นเธอกำลังศึกษาในชั้นประถมศึกษาปีที่ 2 เท่านั้น (ปี พ.ศ. 2542) หลังจากนั้น เธอได้ฝากผลงานการแสดงและพิธีกรเอาไว้ในละครโทรทัศน์และรายการโทรทัศน์ของประเทศจีนหลาย ๆ รายการ ต่อมา เธอก็ได้เข้าทำงานในกลุ่มที่ชื่อ "เฮลโล! โปรเจกต์ เอกก์ส" (Hello! Project Eggs) ซึ่งเป็นกลุ่มในสังกัดเพลงเฮลโล! โปรเจกต์ ของประเทศญี่ปุ่น ผ่านทางการแนะนำของเพื่อนของสึงกุ (つんく) โปรดิวเซอร์ชาวญี่ปุ่นประจำสังกัด ในวันพฤหัสบดีที่ 15 มีนาคม พ.ศ. 2550 เธอ (และหลี่ ฉุน (李純)) ได้รับการประกาศอย่างเป็นทางการให้เป็นสมาชิกใหม่ในรุ่นที่ 8 ของกลุ่มนักร้องมอร์นิงมุซุเมะ ของประเทศญี่ปุ่น ซึ่งเธอทั้งสองได้เข้ามาร่วมงานในฐานะของ "นักเรียนต่างชาติ" โดยสึงกุได้กล่าวถึงเธอและหลี่ ฉุน ไว้ว่า สมาชิกใหม่ชาวจีนทั้งคู่นี้จะเป็นกุญแจสำคัญสำหรับแผนการของเขาที่จะขยายมอร์นิงมุซุเมะให้กลายเป็นกลุ่มนักร้องของทวีปเอเชีย เธอและเฉียน หลิน ได้รับการเปิดตัวต่อสื่อมวลชนในฐานะของสมาชิกมอร์นิงมุซุเมะเป็นครั้งแรกในวันอาทิตย์ที่ 18 มีนาคมของปีเดียวกัน ผ่านทางรายการโทรทัศน์ "เฮลโล! มอร์นิง" (Hello! Morning) ของญี่ปุ่น (ซึ่งในสัปดาห์เดียวกันนั้น เธอได้ย้ายมาพำนักที่กรุงโตเกียว ประเทศญี่ปุ่น) หลังจากนั้น เธอทั้งคู่ได้ปรากฏตัวต่อหน้าสาธารณชนเป็นครั้งแรกที่ไซตามะซูเปอร์อารีนา ในการทัวร์คอนเสิร์ตของมอร์นิงมุซุเมะภาคฤดูใบไม้ผลิวันสุดท้าย ซึ่งเป็นวันเดียวกันกับที่ฮิโตมิ โยชิซาวะ อดีตหัวหน้ากลุ่ม 'สำเร็จการศึกษา' จากกลุ่มพอดีกลุ่มนักร้องที่ได้สังกัดกลุ่มนักร้องที่ได้สังกัด. - กลุ่มนักร้องของเฮลโล! โปรเจกต์- มอร์นิงมุซุเมะ (พ.ศ. 2550 – พ.ศ. 2553)ผลงาน</doc>
