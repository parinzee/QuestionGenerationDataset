<doc id="828194" url="https://th.wikipedia.org/wiki?curid=828194" title="กรมปรึกษาราชบัลลังก์">กรมปรึกษาราชบัลลังก์ กรมปรึกษาราชบัลลังก์ ( กฺรุมปรึกฺสาราชปลฺลังฺก) เป็นองค์คณะบุคคลจำนวน 9 คนของประเทศกัมพูชาซึ่งมีหน้าที่คัดเลือกผู้ขึ้นเสวยราชสมบัติเป็นพระมหากษัตริย์แห่งกัมพูชา ตั้งขึ้นตามรัฐธรรมนูญแห่งพระราชอาณาจักรกัมพูชาเมื่อวันที่ 24 กันยายน พ.ศ. 2536 ประกอบด้วยนายกรัฐมนตรีแห่งพระราชอาณาจักรกัมพูชา, ประธานรัฐสภาแห่งพระราชอาณาจักรกัมพูชา, รองประธานรัฐสภาแห่งพระราชอาณาจักรกัมพูชาคนที่ 1 และคนที่ 2, ประธานพฤฒสภาแห่งพระราชอาณาจักรกัมพูชา, รองประธานพฤฒสภาแห่งพระราชอาณาจักรกัมพูชาคนที่ 1 และคนที่ 2, สมเด็จพระสังฆราชฝ่ายคณะสงฆ์มหานิกาย, และสมเด็จพระสังฆราชฝ่ายคณะสงฆ์ธรรมยุติกนิกาย หลังจากการก่อตั้งในปี พ.ศ. 2536 กรมนี้มิได้ปฏิบัติหน้าที่ใด ๆ อีก จนกระทั่งได้ปฏิบัติหน้าที่อีกครั้งเมื่อเดือนตุลาคม พ.ศ. 2547 ในการกราบบังคมทูลอัญเชิญพระบาทสมเด็จพระบรมนาถนโรดมสีหมุนีขึ้นเสวยราชสมบัติเป็นพระมหากษัตริย์พระองค์ใหม่ การลงคะแนนคัดเลือกผู้ขึ้นเสวยราชสมบัติในที่ประชุมกรม ใช้การลงคะแนนลับในหีบบัตรเลือกตั้งโดยสมาชิกกรมทั้ง 9 คนองค์คณะของกรมในปัจจุบันพระมหากษัตริย์ซึ่งได้รับเลือกจากกรมปรึกษาราชบัลลังก์พระมหากษัตริย์ซึ่งได้รับเลือกจากกรมปรึกษาราชบัลลังก์. - พระบาทสมเด็จพระนโรดม สีหนุ (24 กันยายน พ.ศ. 2536) - พระบาทสมเด็จพระบรมนาถ นโรดม สีหมุนี (14 ตุลาคม พ.ศ. 2547)ผู้มีสิทธิ์ในการสืบราชสันตติวงศ์ ผู้มีสิทธิ์ในการสืบราชสันตติวงศ์. พระมหากษัตริย์แห่งพระราชอาณาจักรกัมพูชาจะต้องเป็นสมาชิกในพระราชวงศ์กัมพูชา ซึ่งมีพระชนมายุตั้งแต่ 30 พรรษาขึ้นไป และสืบเชื้อสายมาจากราชสกุลวงศ์ของสมเด็จพระหริรักษ์รามมหาอิศราธิบดี (พระองค์ด้วง) หรือพระบาทสมเด็จพระนโรดม บรมรามเทวาวตาร หรือพระบาทสมเด็จพระสีสุวัตถิ์ ปัจจุบันมีเจ้านายผู้มีสิทธิ์ในการสืบราชสันตติวงศ์ของกัมพูชาชั้นแรกสุดจำนวน 5 พระองค์ (ในจำนวนนี้มีพระราชโอรสในพระบาทสมเด็จพระนโรดม สีหนุ 3 พระองค์) ซึ่งได้แก่1. สมเด็จพระบรมเรียมนโรดม ยุวนาถ (ประสูติ พ.ศ. 2486) 2. สมเด็จกรมพระนโรดม รณฤทธิ์ (ประสูติ พ.ศ. 2487) 3. สมเด็จพระมเหศวรนโรดม จักรพงศ์ (ประสูติ พ.ศ. 2488) 4. สมเด็จพระองค์มจะนโรดม สิริวุธ (ประสูติ พ.ศ. 2494) พระราชอนุชาต่างพระมารดาในพระบาทสมเด็จพระนโรดม สีหนุ 5. สมเด็จพระองค์มจะนโรดม ปรียโสภณ (ประสูติ พ.ศ. 2497) พระราชอนุชาต่างพระมารดาในพระบาทสมเด็จพระนโรดม สีหนุ หมายเหตุ: พระองค์มจะสีสุวัตถิ์ ชีวันฤทธิ์ (ประสูติ พ.ศ. 2510) และพระองค์มจะสีสุวัตถิ์ วชิราวุธ (ประสูติ พ.ศ. 2516) ซึ่งเป็นพระนัดดาของพระบาทสมเด็จพระนโรดม สีหนุ (โดยทรงเป็นพระโอรสในสมเด็จพระสีสุวัตถิ์ ชีวันมุนีรักษ์ พระราชโอรสในพระบาทสมเด็จพระสีสุวัตถิ์ มุนีวงศ์ และสมเด็จพระเรียมนโรดม บุปผาเทวี พระราชธิดาในพระบาทสมเด็จพระนโรดม สีหนุ) ทรงเป็นเชื้อสายของพระบาทสมเด็จพระสีสุวัตถิ์ผู้มีสิทธิ์ในการสืบราชสันตติวงศ์ของกัมพูชาชั้นแรกสุดเช่นกัน</doc>
