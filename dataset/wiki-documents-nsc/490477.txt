<doc id="490477" url="https://th.wikipedia.org/wiki?curid=490477" title="อวยชัย กองสี">อวยชัย กองสี อวยชัย กองสี เจ้าของฉายา นกกระจิบ เกิดวันที่ 5 ตุลาคม พ.ศ. 2522 ที่กรุงเทพมหานคร เป็นทั้งนักกีฬาหมากรุกไทยและหมากรุกสากล รวมถึงเป็นเจ้าของตำแหน่งแชมป์หมากรุกสากลของไทย ตลอดจนเป็นผู้ฝึกสอนหมากรุกให้แก่นักหมากรุกหลายราย นอกจากนี้ เขายังได้รับเหรียญทองจากการแข่งขันหมากรุกอาเซียนในซีเกมส์ 2011 ที่ปาเลมบัง ที่ซึ่งอวยชัยสามารถทำได้ 4 คะแนนเต็ม โดยเป็นฝ่ายชนะนักหมากรุกระดับแกรนด์มาสเตอร์จากทั้ง 4 ประเทศ และนับเป็นเหรียญทองแรกในประวัติศาสตร์ของสมาคมหมากรุกแห่งประเทศไทย อวยชัย กองสี ยังเป็นตัวแทนทีมชาติไทยเข้าแข่งขันโอลิมปิกหมากรุกสากลครั้งที่ 36, 37, 39 และ 40 ทั้งนี้ ทางสมาพันธ์หมากรุกโลกได้จัดให้เขาอยู่ในอันดับ 3 ของประเทศ สำหรับผู้ที่สร้างผลงานอย่างต่อเนื่องประวัติ ประวัติ. อวยชัย กองสี หรือ อวยชัย แซ่ลี้ เป็นบุตรคนโตของนายหล่าย แซ่ลี้ และนางงามพิษ กองสี ซึ่งอวยชัยสำเร็จการศึกษาระดับชั้นประถมศึกษาจากโรงเรียนวัดดอนยานนาวา ระดับชั้นมัธยมศึกษาปีที่ 3 จากโรงเรียนนิพัธท์วิทยา ซึ่งปัจจุบัน เขาศึกษาที่คณะรัฐศาสตร์ มหาวิทยาลัยรามคำแหง อวยชัยเริ่มมีความสนใจต่อหมากรุกอย่างจริงจังเมื่ออายุได้ 20 ปี โดยในช่วงแรกเขาได้เล่นกับเพื่อนและแพ้มาโดยตลอด แต่แล้วเขาก็ได้เริ่มทำการจดวิเคราะห์รูปหมากอยู่หลายครั้ง ที่ซึ่งแม้กระนั้นเขาก็ยังแพ้อยู่ กระทั่งเขาเริ่มสั่งสมประสบการณ์และพัฒนาฝีมือขึ้นตามลำดับ อวยชัยสามารถครองแชมป์การแข่งขันมหกรรมหมากรุกสุดยอดเซียนได้ถึง 2 สมัย ทั้งในปี พ.ศ. 2548 และ 2549 ซึ่งรายการดังกล่าวจัดเป็นรายการหมากรุกที่ใหญ่ที่สุดในประเทศไทย ที่จัดขึ้นโดยตลาดหลักทรัพย์แห่งประเทศไทย ก่อนที่เขาจะเข้าแข่งขันในฐานะนักกีฬาทีมชาติไทยครั้งแรกในซีเกมส์ 2003 แต่ไม่ได้รับเหรียญรางวัลในการแข่งครั้งนั้น กระทั่งเขาได้เข้าแข่งขันอีกครั้งในซีเกมส์ 2011 เมื่อครั้งที่เขาเป็นฝ่ายชนะนคร ตรีสอาด ในการคัดเลือกตัวแทนทีมชาติไทยเพียงคนเดียว ของรายการหมากรุกอาเซียนที่กติกาเหมือนหมากรุกไทยเกือบทั้งหมด ที่ซึ่งเขาสามารถเป็นฝ่ายชนะนักหมากรุกระดับแกรนด์มาสเตอร์ทั้ง 4 ประเทศ โดยอวยชัยได้รับรางวัลเหรียญทองจากการแข่งขันดังกล่าว และนับเป็นเหรียญทองแรกของประวัติศาสตร์หมากรุกอาเซียนที่มีการบรรจุขึ้นเป็นครั้งแรก พ.ศ. 2555 อวยชัยเข้าแข่งขันรายการเปิดคลังประลองขุน ครั้งที่ 1 ที่ทางกระทรวงการคลังกับโรงงานยาสูบร่วมกันจัดขึ้น โดยเขาได้พบกับสุชาติ ชัยวิชิต หรือที่รู้จักกันในชื่อ "เซียนป่อง" จากการแข่งขันครั้งนี้เอง ที่ทั้งคู่ไม่สามารถเอาชนะกันได้ และเสมอ 3 กระดานติดต่อกัน จึงต้องตัดสินด้วยรอบอมาเกดอน ซึ่งสุชาติได้ขอถอนตัว โดยยอมให้อวยชัยเข้าพบกับนคร ตรีสอาด ในรอบชิงชนะเลิศต่อไปที่มาของฉายา ที่มาของฉายา. อวยชัย กองสี มีฉายาในวงการหมากรุกคือ "นกกระจิบ" เนื่องด้วยอวยชัยเป็นคนที่พูดเร็วอย่างฉะฉาน ผู้ใหญ่แถววัดดอนยายาวาจึงตั้งฉายานี้ให้แก่เขาระเบียงภาพ</doc>
