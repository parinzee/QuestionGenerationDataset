<doc id="479642" url="https://th.wikipedia.org/wiki?curid=479642" title="อรอุมา สิทธิรักษ์">อรอุมา สิทธิรักษ์ อรอุมา สิทธิรักษ์ (เกิด 13 มิถุนายน พ.ศ. 2529) เป็นนักกีฬาวอลเลย์บอลหญิงทีมชาติไทย ตำแหน่งตัวตบหัวเสา เมื่อปี พ.ศ. 2557 ถึง ปีพ.ศ. 2559 เธอได้เล่นที่ลีคญี่ปุ่นกับสโมสร เจที มาร์เวลลัส ปัจจุบันได้เล่นให้กับวอลเลย์บอลหญิงอาชีพในสโมสรนครราชสีมา เดอะมอลล์ หนึ่งในผลงานที่ได้รับการกล่าวถึง คือการที่เธอใช้เท้ารับลูก (ไม่ผิดกติกาวอลเลย์บอล) ในการแข่งขันวอลเลย์บอลหญิงชิงแชมป์เอเชียนคัพ 2012 เมื่อครั้งที่พบกับทีมชาติคาซัคสถาน โดยเธอมีส่วนช่วยให้ทีมเป็นฝ่ายชนะ และได้เป็นแชมป์การแข่งในเวลาต่อมา นอกจากนี้ เธอยังได้รับรางวัลจากรายการดังกล่าวถึง 3 รางวัล ซึ่งได้แก่ ผู้เล่นยอดเยี่ยม, ทำคะแนนยอดเยี่ยม และตบยอดเยี่ยมประวัติ ประวัติ. อรอุมา สิทธิรักษ์ เป็นชาวจังหวัดสุราษฎร์ธานี บิดาของเธอคือ พระประจวบ ปญญาโม ซึ่งบวชเป็นเจ้าอาวาสวัดโคนสามัคคี จังหวัดสุราษฎร์ธานี ส่วนมารดาของอรอุมาชื่อ วรรณา สิทธิรักษ์ อรอุมากำลังศึกษาระดับปริญญาตรี จากคณะบริหารธุรกิจ มหาวิทยาลัยรัตนบัณฑิต เริ่มเล่นวอลเลย์บอลตั้งแต่อายุปี อรอุมามีจุดเด่นในการเล่นคือพลังการตบและการกระโดดเสิร์ฟที่หนักหน่วง สามารถตบได้ทั้งจากแดนหน้าและแดนหลัง แม้จะมีส่วนสูงเพียง 175 ซม. น้ำหนัก 72 กก. ถือว่าเป็นผู้เล่นที่ตัวใหญ่แต่มีความคล่องตัวสูง ติดทีมชาติชุดใหญ่ครั้งแรกในการแข่งขันเอเชี่ยนเกมส์ปี 2006 ที่กรุงโดฮา ประเทศกาตาร์ อรอุมาถือว่าเป็นผู้เล่นมือหนึ่งของไทยและของเอเชียในตำแหน่งตบหัวเสา ในการแข่งขันวอลเลย์บอลหญิงชิงแชมป์เอเชีย 2009 ที่ทีมวอลเลย์บอลหญิงไทยสามารถคว้าแชมป์เอเชียมาครองได้นั้น อรอุมาได้รับรางวัล ผู้เล่นตบยอดเยี่ยม และผู้เล่นทรงคุณค่าประจำการแข่งขัน อรอุมา สิทธิรักษ์เคยเล่นอาชีพที่ สโมสรฟิลลี่ ประเทศตุรกี, สโมสรซีเลอร์ โคนิซ ประเทศสวิตเซอร์แลนด์, สโมสรกวานนิล ประเทศเวียดนาม และสโมสรวอลเลย์บอลหญิงไดนาโมคาซาน ประเทศรัสเซีย อรอุมา ทำงานเป็นพนักงานรัฐวิสาหกิจ ตำแหน่งนักวิเคราะห์นโยบาย ฝ่ายสังคมและสิ่งแวดล้อม การไฟฟ้าส่วนภูมิภาค และใน พ.ศ. 2556 เธอได้เข้าร่วมการแข่งขันวอลเลย์บอลหญิงเวิลด์แกรนด์แชมป์เปี้ยนคัพ ที่ซึ่งทีมของเธอได้อันดับ 5ชีวิตส่วนตัว ชีวิตส่วนตัว. อรอุมาเคยคบหาดูใจกับวุฒิพงษ์ ดาโสม ซึ่งเป็นนักกีฬาบาสเกตบอลทีมชาติไทย แต่ต้นปี พ.ศ. 2560 เธอกล่าวว่าได้ยุติความสัมพันธ์กับวุฒิพงษ์ระยะหนึ่ง และปัจจุบันเธอกำลังคบหากับคนรักใหม่รางวัลที่ได้รับรางวัลที่ได้รับ. - ผู้เล่นตบยอดเยี่ยม และผู้เล่นทรงคุณค่าประจำการแข่งขัน รายการชิงแชมป์เอเชีย ปี 2009 - ผู้เล่นยอดเยี่ยมของลีกยุโรป 2010 (สวิตเซอร์แลนด์) - ผู้ทำคะแนนสูงสุดและตบยอดเยี่ยม ในการแข่งขันสโมสรหญิงชิงชนะเลิศแห่งเอเชีย ที่อินโดนีเซีย - ได้รับคัดเลือกให้เป็น 1 ใน 16 คนของนักกีฬาวอลเลย์บอลทั่วโลก ที่เป็นสตาร์วอลเลย์บอลโลก จาก สหพันธ์วอลเลย์บอลนานาชาติ - ผู้เล่นทรงคุณค่า, ทำคะแนนยอดเยี่ยม และ ตบยอดเยี่ยม รายการวอลเลย์บอลหญิงชิงแชมป์เอเชียนคัพ 2012 - อันดับ 6 เสิร์ฟยอดเยี่ยม และอันดับ 9 ทำแต้มสูงสุด ในการแข่งขันวอลเลย์บอลเวิลด์กรังด์ปรีซ์ 2013 รอบแรก - ได้รับรางวัลทำคะแนนสูงสุดในรายการ วอลเลย์บอลหญิงเวิลด์แกรนด์แชมป์เปี้ยนคัพ 2013 - พ.ศ. 2557 รางวัลนักกีฬาขวัญใจมหาชน สยามกีฬาอวอร์ดส์ ครั้งที่ 8เข้าร่วมการแข่งขันเอเชียนเกมส์เข้าร่วมการแข่งขันเอเชียนเกมส์. - พ.ศ. 2557 เหรียญทองแดง เอเชียนเกมส์ 2014 ที่ประเทศเกาหลีใต้เครื่องราชอิสริยาภรณ์เครื่องราชอิสริยาภรณ์. - พ.ศ. 2558 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นจตุตถดิเรกคุณาภรณ์ - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.) - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเหรียญทองดิเรกคุณาภรณ์</doc>
