<doc id="833519" url="https://th.wikipedia.org/wiki?curid=833519" title="สโมสรฟุตบอลนครศรีธรรมราช ยูนิตี้">สโมสรฟุตบอลนครศรีธรรมราช ยูนิตี้ สโมสรฟุตบอลนครศรีธรรมราช ยูนิตี้ (สโมสรฟุตบอลมหาวิทยาลัยราชพฤกษ์) () เป็นสโมสรฟุตบอลอาชีพของไทยที่ตั้งอยู่ที่ ตำบลคลัง อำเภอเมือง จังหวัดนครศรีธรรมราช ปัจจุบันลงเล่นในระดับไทยลีก 3 โดยสโมสรนครศรีธรรมราช ยูนิตี้ ก่อตั้งขึ้นเมื่อปี ค.ศ. 2016 และเข้ามาสู่ระบบลีกอาชีพจากการซื้อสิทธิในการลงแข่งขันมาจากสโมสรฟุตบอลมหาวิทยาลัยราชพฤกษ์ประวัติ ประวัติ. หลังจบการแข่งขันเอไอเอสลีก ดิวิชั่น 2 ฤดูกาล 2559 สโมสรฟุตบอลนครศรี เฮอริเทจ ที่ได้อันดับสุดท้ายในโซนภาคใต้ ต้องตกชั้นลงสู่ลีกสมัครเล่นอย่างไทยลีก อเมเจอร์ ทัวร์นาเมนต์ ประกอบกับทางสโมสรฟุตบอลมหาวิทยาลัยราชพฤกษ์ ซึ่งลงแข่งขันในโซนตะวันตก ได้เลื่อนชั้นขึ้นไปแข่งขันในไทยลีก 3 มีนโยบายส่งทีมลงแข่งขันกีฬาในระดับมหาวิทยาลัยแทนการลงแข่งในระดับลีกอาชีพ ผู้บริหารของสโมสรฟุตบอลนครศรี เฮอริเทจ ที่ตกชั้นจึงได้เข้ามาซื้อสิทธิในการลงแข่งขันในไทยลีก 3 จากมหาวิทยาลัยราชพฤกษ์ หลังจากที่ได้สิทธิในการลงแข่งขันมาจากมหาวิทยาลัยราชพฤกษ์ จึงได้ก่อตั้งสโมสรขึ้นมาใหม่ในชื่อ นครศรีธรรมราช ยูนิตี้ โดย พิชญ์ปวีร์ บุณยเกียรติ ที่เคยเป็นรองประธานสโมสรของนครศรี เฮอริเทจ ได้เข้ามาเป็นประธานสโมสรของนครศรีธรรมราช ยูนิตี้</doc>
