<doc id="452159" url="https://th.wikipedia.org/wiki?curid=452159" title="อเมริกาส์เน็กซต์ท็อปโมเดล ฤดูกาลที่ 19">อเมริกาส์เน็กซต์ท็อปโมเดล ฤดูกาลที่ 19 อเมริกาส์เน็กซต์ท็อปโมเดล ฤดูกาลที่ 19 เป็นฤดูกาลที่ 19 ของอเมริกาส์เน็กซต์ท็อปโมเดล โดยจะได้ผู้เข้าแข่งขัน ซึ่งกำลังศึกษาอยู่ใน ระดับอุดมศึกษา จากมหาวิทยาลัยชื่อดังของอเมริกา ทั้งหมด 13 คนมาเข้าแข่งขันกัน โดยในฤดูกาลนี้ ประชาชนจะสามารถร่วมโหวตให้คะแนน จากการเผยแพร่ภาพถ่ายของผู้เข้าแข่งขันในแต่ละสัปดาห์ ก่อนที่จะรายการจะออกอากาศ และจะคิดออกมาเป็นคะแนนเฉลี่ย ซึ่งในการคัดออกแต่ละครั้ง จะนำคะแนนในส่วนนี้มารวมกับ คะแนนจากทั้งกรรมการ คะแนนจากการแข่งขันประจำสัปดาห์ ซึ่งให้ได้ตั้งแต่ 1-10 โดยเมื่อรวมคะแนนทั้งหมดออกมาแล้ว จะเป็นตัวตัดสินว่า สาวคนไหนจะได้ถูกส่งกลับบ้านในแต่ละสัปดาห์ และในฤดูกาลนี้ยังมีการหักมุมอีกอย่าง คือ สาวๆที่ถูกคัดออกไปแล้ว จะได้ถ่ายแบบทุกๆการถ่ายภาพ ตลอดการแข่งขัน ซึ่งเมื่อถึงในตอนที่ 8 สาวๆทั้งหมดจะถูกตัดสินจากคะแนนของแฟนๆว่า ใครจะได้กลับมาในการแข่งขันอีกครั้ง ซึ่งในฤดูกาลนี้ สาวที่ได้กลับมาอีกครั้ง คือ ลีย์ล่า โกล์ดคัล ซึ่งเธอได้ถูกคัดออกไปแล้วในตอนที่ 5 และในฤดูกาลนี้ ได้เปลี่ยน คณะกรรมการ จาก ไนเจล บารค์เกอร์ เป็น ร็อบ อีวานส์ และ ไบรอันบอย และเปลี่ยนผู้กำกับการถ่ายภาพจาก เจย์ แมนูเอล มาเป็น จอห์นนี่ วูเจ็ค ในรอบ 6คนสุดท้าย พวกเธอจะได้ไปแข่งขันกันต่อที่ เมือง ออคโค ริออส ประเทศจาเมกา โดยผู้ชนะในฤดูกาลนี้ คือ ลอร่า เจมส์ สาวน้อยวัย 21ปี จากมหาวิทยาลัย Paul Smith's College โดยของรางวัลที่เธอจะได้รับ ได้แก่ สัญญาเอเจนซี่นางแบบ LA/NY Models, เป็นพรีเซ็นเตอร์ให้กับ น้ำหอม Dream Come True, ถ่ายแฟชั่นเซ็ตขึ้นปก Nylon Magazine, ถ่ายภาพโฆษณาให้กับ Nine Wests และ เครื่องสำอาง Smashbox และเงินสด 100,000 เหรียญข้อมูลการออกอากาศThe Girl Who Makes The Grade ข้อมูลการออกอากาศ. The Girl Who Makes The Grade. สาวๆทั้งหมดที่ผ่านเข้ารอบสุดท้าย ได้พบกันครั้งแรก และได้สนุกกับปาร์ตี้ในรอบคัดเลือกของฤดูกาลนี้ ซึ่งต่อมา ไทร่า ได้แนะนำให้พวกเธอรู้จักกับกรรมการใหม่ ร็อบ อีวานส์ และ ผู้กำกับการถ่ายภาพคนใหม่ ซึ่งเป็นสไตลิสต์ให้กับ เคที เพอร์รี จอห์นนี่ วูเจ็ค และยังได้เผยอีกด้วยว่า แฟนๆจะได้มีส่วมร่วมในการตัดสินว่าใครจะถูกคัดออกในแต่ละสัปดาห์ ต่อมา สาวๆได้เดินแบบเพื่อแนะนำตัวเองให้กับผู้ชมได้รู้จัก และได้ถ่ายภาพครั้งแรกในชุดบิกินี่ หลังจากนั้น พวกเธอแต่ละคนจะได้พบกับคณะกรรมการในห้องตัดสิน เพื่อสัมภาษณ์แบบตัวต่อตัว สาวๆที่โดดเด่น ได้แก่ วิกทอเรีย ที่ศึกษาในบ้านของเธอเองตั้งแต่อายุ 9ขวบ, บริททานี่ ที่เป็นแฟนคลับของ ดิสนีย์, ลอร่า ที่เป็นลูกสาวของนักแสดงชื่อดัง จอห์น เจมส์, เจสซี่ ที่บังเอิญโชว์ก้นโดยไม่ได้ตั้งใจระหว่างการเดินแบบ และคริสติน สาวที่ดูร้าย จากมัธยมปลาย หลังจากนั้น ไทร่า จึงได้ประกาศรายชื่อสาวๆ 13คนสุดท้าย เพื่อที่จะได้เป็นผู้เข้าแข่งขันในฤดูกาลนี้- แขกรับเชิญพิเศษ: แทริน แมนนิ่งThe Girl Who Cries Home The Girl Who Cries Home. หลังจากสาวๆเข้ามาที่บ้านพักแล้ว ไทร่า ได้เข้ามาเพื่อแจ้งให้สาวๆทราบถึงกติกาใหม่ว่า ผู้ที่ถ่ายภาพได้ดีที่สุดในแต่ละสัปดาห์ จะได้เข้าพัก ในห้องสวีทไทร่า หลังจากนั้น สาวๆได้มุ่งหน้าไปยัง คลับ ที่ฮอลลีวู้ด และได้พบกับ ร็อบ อีวานส์ ซึ่งพวกเธอจะได้แข่งขันชิงรางวัลประจำสัปดาห์ โดยพวกเธอ จะได้เดินบนรันเวย์ เพื่อให้ผู้ชมในคลับดู ลีย์ล่าและมาเรีย สะดุดระหว่างเดิน บริททานี่และวิกทอเรีย ทำออกมาได้ดี คริสติน โชว์ก้นโดยไม่ได้ตั้งใจ สุดท้าย อีวอน เป็นผู้ชนะการแข่งขัน เนื่องจากได้คะแนนโหวตมากที่สุด เมื่อกลับไปถึงบ้านพัก เดสทินี่ ข้องใจว่า ทำไมเธอถึงได้คะแนนน้อย ในการแข่งขัน เคียร่า จึงได้บอกว่า เพราะเธอดูเหมือนนักเต้นระบำเปลื้องผ้า ทำให้ เดสทินี่ ไม่พอใจจึงได้นำไปพูดกับสาวๆคนอื่น เมื่อ เคียร่า ได้ยิน จึงเกิดการโต้เถียงระหว่าง แดเรียนและเคียร่า การถ่ายภาพ สัปดาห์นี้ พวกเธอจะต้องถ่ายภาพที่ได้แรงบันดาลใจมาจาก หัวสัตว์ป่าที่ติดอยู่กับฝาผนัง ลีย์ล่า, นาสตาเซีย และลอร่า ได้รับคำชมระหว่างการถ่ายภาพ ในขณะที่ เจสซี่และเดสทินี่ต้องพยายามอย่างหนัก คริสติน ถูกตำหนิในเรื่องทัศนคติ และวิกทอเรีย ทำให้ จอห์นนี่รู้สึกแปลกใจ เมื่อเธอได้แสดงบุคลิกของเธอมากเกินไป จนทำให้ จอห์นนี่ รู้สึกรำคาญในการพูดคุยกับเธอ ในห้องตัดสิน ลีย์ล่า, ลอร่าและนาสตาเซีย ได้รับคำวิจารณ์ที่ดีทั้งจากกรรมการ และสังคมออนไลน์ และคริสติน ได้รับคะแนนโหวตจากแฟนๆสูงที่สุด บริททานี่ รู้สึกตกใจที่ แฟนๆคิดว่า เธอเป็นตัวของตัวเองมากจนเกินไป วิกทอเรีย ได้รับคำวิจารณ์หลายๆอย่าง แต่สุดท้าย เจสซี่และเดสทินี่ ต้องตกเป็นสองคนสุดท้าย จากภาพถ่ายที่ออกมาธรรมดา และได้คะแนนรวมต่ำที่สุด อย่างไรก็ตาม เดสทินี่ ได้คะแนนที่สูงกว่า เจสซี่ ทำให้ เจสซี่ ต้องถูกคัดออกจากการแข่งขัน หลังจากนั้น ไบรอันบอย จึงได้มาแจ้งให้เธอทราบว่า สาวๆที่ถูกคัดออกในฤดูกาลนี้ จะได้มีโอกาสกลับเข้ามาในการแข่งขันอีกครั้ง โดยพวกเธอจะได้ถ่ายภาพเหมือนกับสาวๆที่เหลืออยู่ในการแข่งขัน ซึ่งเมื่อถึงสัปดาห์ที่หก จะให้แฟนๆโหวตว่า สาวคนไหนจะได้กลับเข้ามาในการแข่งขันอีกครั้ง- ผู้ที่ถูกเรียกชื่อคนแรก: ลีย์ล่า โกลด์คัล - ผู้ที่ตกเป็นสองคนสุดท้าย: เดสทินี่ สตรัดวิค และ เจสซี่ ราบิโด - ผู้ที่ถูกคัดออก: เจสซี่ ราบิโด - ช่างถ่ายภาพ: ชีเน่ ไกรม์ - แขกรับเชิญพิเศษ: โลตา พี เทต้า, โจนเต้, พีทริคThe Girl Who Wants Out The Girl Who Wants Out. ในสัปดาห์นี้ สาวๆได้มายัง คริสตอฟ ซาลอน โดยพวกเธอจะได้รับการแปลงโฉม แต่มีหักมุมเล็กน้อย คือ สาวๆจะได้เลือกว่า จะแปลงโฉมหรือไม่ ก่อนที่จะรู้ว่าจะได้รับการแปลงโฉมแบบไหน มาเรียและวิกทอเรีย ปฏิเสธการแปลงโฉม ขณะที่สาวๆคนอื่นยอมรับ สาวๆส่วนใหญ่พอใจกับรูปโฉมใหม่ที่ออกมา ต่อมา ไทร่าได้เข้ามาเพื่อคุยกับ มาเรียกับวิกทอเรีย และบอกให้พวกเธอ รู้ก่อนว่าจะได้รับการแปลงโฉมแบบไหน วิกทอเรียจึงตัดสินใจยอมรับ แต่ยังรู้สึกไม่ดีที่เธอไม่ได้ยอมรับตั้งแต่แรก ในขณะที่ มาเรีย ยังคงปฏิเสธที่จะแปลงโฉม การถ่ายภาพในสัปดาห์นี้ พวกเธอจะได้ถ่ายภาพเปลือย แนวศิลปะ ร่วมกับ ร็อบ อีวานส์ มาเรีย ได้ปฏิเสธที่จะถ่ายภาพ โดยเธออ้างว่า เธอยังรู้สึกสงสัยตัวเองตั้งแต่ก่อนการแข่งขันแล้วว่า เธอต้องการมันจริงๆหรือไม่ เธอจึงได้ตัดสินใจถอนตัวออกจากการแข่งขัน- ผู้ที่ขอออกจากการแข่งขัน: มาเรีย ทัคเกอร์ ในส่วนของการถ่ายภาพ สาวๆส่วนใหญ่ทำออกมาได้น่าประทับใจ ในขณะที่ แดเรียน, เดสทินี่ และเคียร่า ทำออกมาได้ไม่ดีเท่าไหร่นัก ในห้องตัดสิน บริททานี่, วิกทอเรีย และแอลลิซ่า ทำให้กรรมการ และแฟนๆ ประทับใจในภาพถ่าย และถึงแม้ว่า วิกทอเรีย จะได้ขอโทษกรรมการ เกี่ยวกับการตัดสินใจในการแปลงโฉม แต่เธอ ก็ได้ถูกเรียกชื่อเป็นคนแรก เนื่องจากถ่ายภาพออกมา ได้สวยงาม รวมถึงยังได้คะแนนรวมที่ดี ทิ้งให้ อีวอนและแดเรียน ต้องตกเป็นสองคนสุดท้าย เนื่องจากได้คะแนนรวมออกมาต่ำ และแฟนๆส่วนใหญ่ ไม่ชอบภาพของพวกเธอ สุดท้าย อีวอน ได้อยู่ในการแข่งขันต่อ เนื่องจากได้คะแนนจากแฟนๆสูงกว่าแดเรียน ทำให้แดเรียนต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: วิกทอเรีย เฮนลีย์ - ผู้ที่ตกเป็นสองคนสุดท้าย: แดเรียน เอลลิส และ อีวอน พาวเลส - ผู้ที่ถูกคัดออก: แดเรียน เอลลิส - ช่างถ่ายภาพ: โทนี่ ดูแรน - แขกรับเชิญพิเศษ: คริสตอฟ, พีทริคThe Girl Who Does What Tyler Perry Says The Girl Who Does What Tyler Perry Says. ความตึงเครียดเกิดขึ้นในบ้านพักอีกครั้ง เมื่อคริสติน ไปหยิบที่จุดไฟ จากกระเป๋าของเดสทินี่ โดยไม่ได้รับอนุญาต พวกเธอจึงเกิดการโต้เถียงกัน คริสติน จึงได้ท้าให้ เดสทินี่ ชกหน้าเธอเพื่อ เดสทินี่ จะได้ถูกคัดออกจากการแข่งขัน ต่อมา สาวๆได้มาพบกับ ไทร่า และไทเลอร์ เพอร์รี่ ที่ซานต้า โมนิก้า เพื่อแข่งขันชิงรางวัลประจำสัปดาห์ โดยพวกเธอจะได้แสดงบทบาทการแสดง โดยสุ่มเลือกบทบาท ลอร่า, อีวอน และเคียร่า ทำคะแนนได้สูง วิกทอเรีย ทำให้นักท่องเที่ยวโมโห จึงถูกขว้างอาหารใส่ ในขณะที่ เดสทินี่และลีย์ล่า ต้องพยายามอย่างหนัก สุดท้าย เคียร่า ที่ทำออกมาได้ดีที่สุด จึงเป็นผู้ชนะการแข่งชิงรางวัลครั้งนี้ ในการถ่ายภาพประจำสัปดาห์นี้ สาวๆได้เดินทางมาที่ ยูนิเวอร์แซล สตูดิโอ โดยพวกเธอจะได้แปลงโฉมเป็นซอมบี ท่ามกลางซากปรักหักพัง ลอร่า, ลีย์ล่าและบริททานี่ ทำให้ จอห์นนี่ ประทับใจในการถ่ายภาพ ในขณะที่ อีวอน ต้องพยายามอย่างหนักในการแสดงเป็นซอมบี เคียร่า ถูกวิจารณ์ว่า เหมือนถ่ายมิวสิควิดีโอ และคริสติน ที่ทำได้ไม่ดีในการถ่ายภาพและยัง ทำให้จอห์นนี่ รู้สึกหงุดหงิดกับทัศนคติของเธอ ในห้องตัดสิน ลอร่า ได้รับคะแนนโหวตจากแฟนๆมากที่สุด รวมถึงคะแนนจากคณะกรรมการด้วย เธอจึงถูกเรียกชื่อเป็นคนแรก คริสติน ได้คะแนนต่ำจากกรรมการ และยังถูกตำหนิในเรื่องทัศนคติ นาสตาเซีย ถูกวิจารณ์ว่าถ่ายภาพออกมาดูเตี้ยกว่าความเป็นจริง และอีกครั้งที่ อีวอนและเดสทินี่ ต้องตกเป็นสองคนสุดท้าย เนื่องจากพวกเธอทั้งคู่ได้คะแนนรวมต่ำที่สุดทั้งจากกรรมการและ จากแฟนๆ รวมถึงภาพถ่ายที่ออกมาจืดชืด และไม่มีชีวิตชีวา สุดท้ายแล้ว อีวอน ปลอดภัยอีกครั้ง เดสทินี่ จึงต้องถูกส่งกลับบ้าน- ผู้ที่ถูกเรียกชื่อคนแรก: ลอร่า เจมส์ - ผู้ที่ตกเป็นสองคนสุดท้าย: เดสทินี่ สตรัดวิค และ อีวอน พาวเลส - ผู้ที่ถูกคัดออก: เดสทินี่ สตรัดวิค - ช่างถ่ายภาพ: ริคกี้ มิดเดิลวอร์ท - แขกรับเชิญพิเศษ: ไทเลอร์ เพอร์รี่The Girl Who Sings For Alicia Keys The Girl Who Sings For Alicia Keys. หลังจากที่ ลอร่า ได้ถ่ายภาพออกมาดีที่สุดในสัปดาห์ก่อน จึงได้เข้าพักในห้อง ไทร่าสวีท เธอจึงได้เลือก คริสติน มาพักร่วมด้วย ทำให้ลีย์ล่ารู้สึกประหลาดใจที่ ลอร่า เลือก คริสติน ต่อมา ไทร่า และ อลิเชีย คียส์ ได้เข้ามาพบกับสาวๆที่บ้านพัก เพื่อแจ้งว่า พวกเธอจะได้เดินแบบการกุศลให้กับ อลิเชีย คียส์ ในชุดที่ออกแบบโดย มาร่า ฮอฟแมน โดย ลอร่า จะต้องควบคุมทุกอย่างในการโชว์ เนื่องจากเธอถ่ายภาพได้ดีที่สุดในครั้งก่อน ในการเดินแบบ เคียร่า, ลอร่า และวิกทอเรีย ทำคะแนนออกมาได้สูงที่สุด และ เคียร่า เป็นผู้ที่ชนะการแข่งขัน เธอจึงได้เลือก นาสตาเซีย เพื่อไปร่วมแสดงคอนเสิร์ต ของ อลิเชีย คียส์ร่วมกัน อีกด้วย เมื่อกลับมาถึงบ้านพัก แอลลิซ่า รู้สึกแย่ ที่ได้คะแนนจากการเดินแบบน้อยที่สุด เคียร่า ได้พูดคุย ลีย์ล่า เกี่ยวกับเรื่องที่ ลอร่า ได้พูดว่า ลีย์ล่าตามติดลอร่า มากเกินไป ลีย์ล่า จึงได้บอกกับ ลอร่า ไปต่อหน้าว่า ลอร่า คิดเข้าข้างตัวเองมากเกินไปหรือเปล่า ทำให้เกิดการโต้เถียงกันระหว่าง ลอร่าและลีย์ล่า ในการถ่ายภาพประจำสัปดาห์นี้ โจนเต้ ได้มาสอนสาวๆเกี่ยวกับ การโพสท่า ขณะลอยตัวอยู่กลางอากาศ โดยพวกเธอจะต้องสวมบทบาทเป็นเชียร์ลีดเดอร์ ที่ถูกโยนโดย นายแบบชาย คริสติน, นาสตาเซีย และวิกทอเรีย ทำออกมาได้ดี ในขณะที่ บริททานี่และลีย์ล่า ต้องพยายามอย่างหนัก ลอร่า ซึ่งกลัวความสูง ได้เอาชนะความกลัว โดยถ่ายภาพออกมาได้อย่างสวยงาม ในห้องตัดสิน นาสตาเซีย ได้ถูกเรียกชื่อเป็นคนแรก จากภาพถ่ายที่ออกมาสวยงาม และดูเป็นนางแบบที่สุด ในขณะที่ ลอร่า, คริสติน, เคียร่า และวิกทอเรีย ต่างก็ทำออกมาได้ดีเช่นเดียวกัน บริททานี่และลีย์ล่า ต้องตกเป็นสองคนสุดท้ายครั้งแรก เนื่องจาก บริททานี่ ถ่ายภาพออกมาดูไม่เป็นนางแบบ และยังมีบุคลิกที่ดูไม่โดดเด่น กับ ลีย์ล่า ที่ในครั้งนี้ ถ่ายภาพออกมาได้แย่ อย่างที่กรรมการคาดไม่ถึง รวมถึงในการเดินแบบ เธอยังทำได้ไม่ดีอีกด้วย และเป็นที่น่าตกใจ ลีย์ล่า เป็นผู้ที่ต้องถูกส่งกลับบ้าน- ผู้ที่ถูกเรียกชื่อคนแรก: นาสตาเซีย สก็อตต์ - ผู้ที่ตกเป็นสองคนสุดท้าย: บริททานี่ บราวน์ และ ลีย์ล่า โกล์ดคัล - ผู้ที่ถูกคัดออก: ลีย์ล่า โกลด์คัล - ช่างถ่ายภาพ: ซาร่าห์ ซิลเวอร์ - แขกรับเชิญพิเศษ: อลิเชีย คียส์, มาร่า ฮอฟแมน, โจนเต้The Girl Who Gets Pwn'd The Girl Who Gets Pwn'd. หลังจากที่ ลีย์ล่า ถูกคัดออก จากการตัดสินครั้งก่อน สาวๆทั้งหมด จึงมีความกระตือรือร้นในการแข่งขันมากขึ้น บริททานี่และอีวอน รู้สึกข้องใจกับปฏิกิริยา ของไบรอันบอย หลังจากที่ลีย์ล่า ถูกคัดออก ต่อมา สาวๆได้เดินทางมายัง คัลเวอร์ สตูดิโอ และได้พบกับ ร็อบ อีวานส์ และ คริสซี่ ทีเก็น ซึ่งพวกเธอจะได้แข่งขันชิงรางวัลประจำสัปดาห์กัน โดยพวกเธอจะได้แสดงบทบาทลงไปใน วิดีโอเกมส์ บริททานี่และคริสติน ทำออกมาได้ดี ในขณะที่ อีวอน ดูไม่ค่อยกระตือรือร้นเท่าไรนัก ลอร่า ทำออกมาได้น่าประทับใจมากที่สุด เธอจึงเป็นผู้ชนะการแข่งขันครั้งนี้ไป เมื่อกลับไปถึงบ้านพัก วิกทอเรีย รู้สึกกังวลเกี่ยวกับคะแนนในการแข่งขัน ซึ่งได้เป็นที่สองจากสุดท้าย เธอจึงได้โทรศัพท์ไปร้องให้กับแม่ของเธอ ในการถ่ายภาพประจำสัปดาห์ สาวๆจะได้ถ่ายแฟชั่นแนว สตีมพังค์ ซึ่งต้องถ่ายร่วมกับนกฮูก ที่ชื่อ กรูวี่ และมีฉากเป็นสถานีรถไฟ บริททานี่ ได้ถาม ไบรอันบอย เกี่ยวกับปฏิกิริยาของเขา ระหว่างการตัดสินครั้งก่อน เธอจึงได้รับคำตอบที่ชัดเจน และเธอยังได้รับการตอบที่ดี จากการถ่ายภาพด้วย ในขณะที่ ลอร่า ถ่ายภาพออกมาได้อย่างสวยงาม และสมบูรณ์แบบ คริสติน มีปัญหาในการทำงานร่วมกับ นกฮูก เธอจึงต้องพยายามอย่างหนักในการถ่ายภาพ วิกทอเรีย สร้างเรื่องราวเป็นพื้นหลังในการถ่ายภาพ แต่ก็ยังไม่สามารถถ่ายภาพออกมาให้ดีได้ และอีวอน ที่จะต้องถูกเปลี่ยนกระโปรง ในระหว่างการถ่ายภาพ เธอจึงได้แลบลิ้นและทำท่าไม่พอใจออกมา ไบรอันบอยจึงได้ตำหนิการกระทำของเธอ จึงเกิดการโต้เถียงระหว่างเธอกับเขา หลังจากเกิดความตึงเครียด เธอจึงได้ไปขอโทษ ไบรอันบอย ในภายหลัง ในห้องตัดสิน ลอร่า ได้ถูกเรียกชื่อเป็นคนแรกอีกครั้ง เนื่องจากได้รับคะแนนจากคณะกรรมการ เป็นคะแนนเต็ม รวมถึงยังได้คะแนนสูง จากการแข่งขัน และจากแฟนๆอีกด้วย บริททานี่ถ่ายภาพ ออกมาได้ดีเช่นเดียวกัน ถึงแม้ว่า เคลลี่ จะตำหนิในบุคลิกของเธอที่ดูเป็นการ์ตูนมากเกินไป ในขณะที่ นาสตาเซีย ถูกตำหนิในเรื่องของภาพถ่ายที่ออกมาเตี้ยกว่าความเป็นจริงอีกครั้ง วิกทอเรีย ต้องตกเป็นสองคนสุดท้าย เนื่องจาก กรรมการคิดว่าเธอดูหมดไฟ แต่เป็น อีวอน ที่ต้องถูกคัดออกจากการแข่งขัน เนื่องจาก ภาพถ่ายโดยรวมของเธอดูธรรมดา และเธอยังมีทัศนคติที่ไม่ดีอีกด้วย- ผู้ที่ถูกเรียกชื่อคนแรก: ลอร่า เจมส์ - ผู้ที่ตกเป็นสองคนสุดท้าย: วิกทอเรีย เฮนลีย์ และ อีวอน พาวเลส - ผู้ที่ถูกคัดออก: อีวอน พาวเลส - ช่างถ่ายภาพ: ไมค์ รูอิส - แขกรับเชิญพิเศษ: คริสซี่ ทีเก็น, เทย์เลอร์ คูโรซากี้, ไมค์ มูเคทิส, พีทริคThe Girl Who Licks The Floor The Girl Who Licks The Floor. ในสัปดาห์นี้ สาวๆในบ้านส่วนใหญ่ เริ่มกังวลเกี่ยวกับสุขภาพของ วิกทอเรีย เนื่องจากเธอไม่ค่อยรับประทานอาหารมากเท่าไรนัก เนื่องจาก เธอคิดถึงแม่ของเธอมาก ต่อมา ไบรอันบอย และ มาร์ริสซ่า มอนโกเมอร์รี่ พิธีกร จาก ไนล่อน ทีวี ได้เข้ามาพบกับสาวๆในบ้านพัก เพื่อแจ้งให้สาวๆทราบว่า พวกเธอจะได้แข่งขันชิงรางวัลประจำสัปดาห์กัน โดยเป็นการถ่ายภาพตามสถานที่ต่างๆ โดยพวกเธอได้แบ่งออกเป็น สองทีมดังนี้ แต่ละทีม จะต้องแวะในระหว่าทาง สามที่ ก่อนที่จะถึงจุดมุ่งหมายปลายทาง คือ ปาล์มสปริงส์ โดยสาวๆแต่ละคนจะต้องถ่ายภาพตัวเอง ในหัวข้อ"สุ่มเลือกกิริยาท่าทางในมุมของนางแบบ" สาวๆส่วนใหญ่มีปัญหาในการพยายามถ่ายภาพให้ได้ตามที่ต้องการ วิกทอเรีย ทำพลาดเมื่อเธอ ไม่ได้บันทึก วิดีโอ ในส่วนของเคียร่า ซึ่งทำให้เคียร่า รู้สึกไม่พอใจ สุดท้ายแล้ว ลอร่า เป็นผู้ชนะการแข่งขันครั้งนี้ เนื่องจากทำออกมาได้ดีที่สุด โดยเธอจะได้มีโอกาสเป็นพิธีกรให้กับ ไนล่อน ทีวี การถ่ายภาพสัปดาห์นี้ สาวๆจะต้องสวมบทบาทเป็นสาวที่ทำพฤติกรรมน่ารังเกียจ ในรูปแบบที่แตกต่างกัน โดยพวกเธอ จะได้ถ่ายภาพกันในบริเวณ โรงแรมม่านรูด บริททานี่, คริสติน และนาสตาเซีย ทำออกมาได้น่าประทับใจ ในขณะที่ แอลลิซ่า, เคียร่า และลอร่า ต้องพยายามอย่างหนักในการถ่ายภาพ วิกทอเรีย ใช้เรื่องราวของเธอ เป็นพื้นหลังในการถ่ายภาพอีกครั้ง เมื่อกลับมาถึงบ้านพัก สาวๆจึงได้แสดงความกังวลเกี่ยวกับสุขภาพของ วิกทอเรีย อีกครั้ง ในห้องตัดสิน บริททานี่, คริสติน และนาสตาเซีย ได้รับการตอบรับที่ดีจากคณะกรรมการ และถึงแม้วิกทอเรีย จะถ่ายภาพออกมาได้อย่างสวยงาม แต่ไทร่า ได้กังวลเกี่ยวกับสุขภาพของเธอในการแข่งขัน ไทร่า จึงอยากให้เธอทานอาหารให้มากขึ้นกว่าเดิม ลอร่าและแอลลิซ่า ต้องตกเป็นสองคนสุดท้ายครั้งแรก เนื่องจากพวกเธอทั้งคู่ ถ่ายภาพออกมาได้แย่ สุดท้ายแล้ว ลอร่า ได้อยู่ในการแข่งขันต่อ แอลลิซ่า จึงต้องถูกส่งกลับบ้าน- ผู้ที่ถูกเรียกชื่อคนแรก: นาสตาเซีย สก็อตต์ - ผู้ที่ตกเป็นสองคนสุดท้าย: แอลลิซ่า วิลม่า และ ลอร่า เจมส์ - ผู้ที่ถูกคัดออก: แอลลิซ่า วิลม่า - ช่างถ่ายภาพ: ดักลาส ฟรีดแมน - แขกรับเชิญพิเศษ: มาร์ริสซ่า มอนโกเมอร์รี่, มาร์วิน สก็อตต์ จาร์เร็ตThe Girl Who Comes Back The Girl Who Comes Back. หลังจากการตัดสินครั้งล่าสุด สาวๆส่วนใหญ่ ได้กังวลเกี่ยวกับสุขภาพของ วิกทอเรีย อีกครั้ง ทำให้เกิดความตึงเครียดขึ้น ระหว่าง คริสตินและวิกทอเรีย ต่อมา สาวๆได้พบกับ เคลลี่ ครูโทน ซึ่งเธอได้มาแจ้งให้สาวๆทราบว่า พวกเธอจะต้องออกไปคัดตัว เพื่อหางานกับ เหล่าบรรดาดีไซน์เนอร์ที่มีชื่อเสียง ในลอสแอนเจลิส โดย ดีไซน์เนอร์แต่ละคน จะสามารถเลือกจองตัวนางแบบ ได้เพียงแค่คนเดียวเท่านั้น วิกทอเรีย พยายามที่จะทำให้ วิทนีย์ พอร์ท ประทับใจ และทำตัวให้ดูโดดเด่น กว่าเคียร่า ที่ไปด้วยกัน ลอร่า รู้สึกเสียใจมาก เมื่อเธออยากที่จะไปคัดตัว กับ เกสส์ แต่มีเวลาเหลือน้อยเกินไป อย่างไรก็ตาม เธอก็ได้ไปตามที่ตั้งใจไว้ และนั่นทำให้เธอเป็นผู้ชนะในการแข่งขันครั้งนี้ เนื่องจากถูกเลือกจาก ดีไซน์เนอร์ สองที่ ในขณะที่ บริททานี่และวิกทอเรีย ไม่ได้รับเลือกจากดีไซน์เนอร์เลยแม้แต่ที่เดียว ต่อมา สาวๆได้เดินทางมายัง เรือนจำ ซึ่งเป็นที่คุมขังพวกนักโทษ ซึ่งพวกเธอจะได้ถ่ายภาพในหัวข้อ สาวๆที่ทำความผิดในรูปแบบต่างๆ ลอร่าและคริสติน ทำออกมาได้ดีในการถ่ายภาพ วิกทอเรีย พยายามเข้าถึงบทบาทในระหว่างการถ่ายภาพอีกครั้ง ในขณะที่ เคียร่า ได้แบ่งปันประสบการณ์ที่เธอเคยถูกจับเข้ามาในคุก ในห้องตัดสิน ลอร่า สามารถกู้ความสามารถคืนมาได้อีกครั้ง จากภาพถ่ายที่ออกมาสวยงาม และยังเป็นผู้ชนะในการคัดตัว เธอจึงได้ถูกเรียกชื่อเป็นคนแรก และอีกครั้งที่ บริททานี่กับวิกทอเรีย ต้องตกเป็นสองสุดท้าย เนื่องจากในการหางาน พวกเธอทั้งคู่ ไม่ถูกจองตัวเลยซักที่เดียว รวมถึงในภาพถ่ายที่ออกมาแย่ ในขณะที่พวกเธอมีศักยภาพที่เต็มเปี่ยมด้วยกันทั้งคู่ อย่างไรก็ตาม วิกทอเรีย ปลอดภัยอีกครั้ง และ บริททานี่ ได้ถูกคัดออกจากการแข่งขัน หลังจากการคัดออก ไทร่า ได้บอกให้ บริททานี่ ไปรวมตัวกับสาวๆคนอื่นที่ถูกคัดไปแล้ว เพื่อตัดสินว่า ใครจะได้กลับเข้ามาในการแข่งขันอีกครั้ง- ผู้ที่ถูกเรียกชื่อคนแรก: ลอร่า เจมส์ - ผู้ที่ตกเป็นสองคนสุดท้าย: วิกทอเรีย เฮนลีย์ และ บริททานี่ บราวน์ - ผู้ที่ถูกคัดออก: บริททานี่ บราวน์ - ช่างถ่ายภาพ: มาร์ค "เดอะ คอบร้า สเนค" ฮันเตอร์ - แขกรับเชิญพิเศษ: มาร์คุส บาร์ริงตัน, ลูลู่ กินเนส, ซาร่า โบเยอร์, ชาร์ล็อท รอนสัน, วิทนีย์ พอร์ท, เซซิเลีย แคสซินี่, พีทริคThe Girl Go To Jamaica The Girl Go To Jamaica. ในสัปดาห์นี้เริ่มต้นขึ้นด้วยการ ต่อจากที่ยังอยู่ในห้องตัดสินครั้งก่อน โดยสาวๆที่ถูกคัดออกไปแล้ว มาที่ห้องตัดสิน เพื่อที่ไทร่า จะได้ประกาศว่า ใครที่จะได้กลับเข้ามาในการแข่งขันอีกครั้ง โดย ไทร่า ยังได้ประกาศอีกว่า สาวๆที่ยังอยู่ต่อในการแข่งขันนั้น จะได้ไปแข่งขันกันต่อที่ ประเทศจาเมกา ซึ่งหลังจากที่รวมคะแนนโหวตแล้ว ในที่สุด ลีย์ล่า เป็นผู้ที่ได้คะแนนโหวตจากแฟนๆมากที่สุด- ผู้ที่กลับเข้ามาในการแข่งขันอีกครั้ง: ลีย์ล่า โกล์ดคัล เมื่อพวกเธอ เดินทางมาถึง จาเมกา แล้ว พวกเธอได้รับการต้อนรับจากนายแบบชายท้องถิ่นของที่นั่น เคียร่า ได้รู้สึกชอบพอกับ โครี่ เธอจึงเริ่มต้นสานสัมพันธ์ ต่อมา สาวๆจึงได้เดินทางมายังบ้านพัก และได้รับประทานอาหารกลางวันร่วมกับ ไทร่า หลังจากนั้น สาวๆได้มาพบกับ โจนเต้ และ คอนเช่นส์ ศิลปินชาวจาเมกา เพื่อแข่งขันชิงรางวัลกัน โดยพวกเธอจะต้องจับคู่กันเต้นรำ ในอารมณ์เพลงกลิ่นอายของจาเมกา ลีย์ล่าและวิกทอเรีย ทำออกมาได้ดี ในขณะที่ คริสตินและลอร่า ได้รับคะแนนต่ำสุด ซึ่งทำให้ คริสติน หัวเสียมาก แต่สุดท้ายแล้ว ทีมของนาสตาเซีย และเคียร่า ทำออกมาได้ดีที่สุด พวกเธอทั้งคุ่จึงเป็นผู้ชนะ ในการถ่ายภาพ พวกเธอจะได้ถ่ายภาพขณะที่อยู่บนแพ กลางแม่น้ำที่ไหลเชียว ซึ่งพวกเธอจะต้องแสดงฉากรักสามเส้าขึ้นระหว่าง นายแบบชายท้องถิ่น กับ ร็อบ อีวานส์ ลอร่า, ลีย์ล่า และนาสตาเซีย ทำออกมาได้ดี ในขณะที่ คริสติน, วิกทอเรีย และเคียร่า ต้องพยามยามอย่างหนักในการถ่ายภาพ ในห้องตัดสิน นาสตาเซียได้ถูกเรียกชื่อเป็นคนแรกจากภาพถ่ายที่ออกมาสวยงาม ในขณะที่ ลอร่า ก็ทำได้ดีเช่นเดียวกัน ภาพของ ลีย์ล่า ทำให้ เคลลี่ ประทับใจมาก แต่ไทร่า คิดว่า ยังดูเป็นแคตตาล็อกมากเกินไป คริสติน ถูกตำหนิว่า ดูไม่พยายามมากนักในการถ่ายภาพ วิกทอเรียและเคียร่า ต้องตกเป็นสองสุดท้ายร่วมกัน เนื่องจากถ่ายภาพออกมาได้แย่ และได้คะแนนรวมต่ำที่สุด สุดท้ายแล้ว เคียร่า ได้ไปต่อในการแข่งขัน ทำให้ วิกทอเรีย เป็นผู้ที่ต้องถูกคัดออก- ผู้ที่ถูกเรียกชื่อคนแรก: นาสตาเซีย สก็อตต์ - ผู้ที่ตกเป็นสองคนสุดท้าย: เคียร่า เบเลน และ วิกทอเรีย เฮนลีย์ - ผู้ที่ถูกคัดออก: วิกทอเรีย เฮนลีย์ - ช่างถ่ายภาพ: วิลเลี่ยม ริชาร์ด - แขกรับเชิญพิเศษ: คอนเช่นส์, โจนเต้The Girl Who Becomes Art For Tyra The Girl Who Becomes Art For Tyra. ในสัปดาห์นี้ พวกเธอได้เดินทางมาพบกับ เซเดลล่า มาร์ลีย์ ซึ่งเป็นดีไซนเนอร์ที่ออกแบบชุดว่ายน้ำที่ทันสมัย โดยพวกเธอจะได้แข่งขันชิงรางวัลประจำสัปดาห์กัน โดยจะต้องโพสท่า ถ่ายรูปกับปลาโลมา ในทะเล ระหว่างการถ่ายภาพ ได้เกิดอุบัติเหตุกับลีย์ล่า ซึ่งปลาโลมาตัวหนึ่งได้ปัดหางไปโดนขาของเธอ และ ลอร่า ที่ชุดว่ายน้ำของเธอหลุดออกมา ทำให้เธอโชว์หน้าอกออกมาอย่างไม่ตั้งใจต่อหน้าผู้คน ท้ายที่สุด ลีย์ล่า เป็นผู้ชนะการแข่งขันครั้งนี้ เธอจึงได้เลือก เคียร่า ร่วมแบ่งปันของรางวัลในครั้งนี้ด้วย ในการถ่ายภาพประจำสัปดาห์นี้ พวกเธอจะได้ถ่ายภาพกันที่ น้ำตก Dunn's River Falls ที่มีชื่อเสียงของจาเมกา ซึ่งพวกเธอจะต้องแปลงโฉมเป็น เจ้าหญิงนักรบในแบบต่างๆกัน โดยได้ ไทร่า มาเป็นช่างภาพให้ในครั้งนี้ ซึ่งไทร่า ได้บอกกับสาวๆว่า ใครที่ถ่ายภาพออกมาได้ประทับใจเธอที่สุด ภาพของคนนั้นจะได้ไปติดที่บ้านของไทร่าอีกด้วย โดยสาวๆได้ถูกเลือกประเภทนักรบดังต่อไปนี้ ในการถ่ายภาพ ไทร่าประทับใจในการถ่ายภาพของ ลีย์ล่า, เคียร่า และนาสตาเซีย เป็นอย่างมาก ในขณะที่ ลอร่า โพสท่าที่ดูอึดอัด เนื่องจากน้ำได้กระเด็นโดนหน้าเธอตลอดเวลา และ คริสติน ที่ต้องต่อสู้กับผ้าโพกหัวของเธอ ที่มักจะหลุดออกตลอดเวลาระหว่างการถ่ายภาพ ในห้องตัดสิน ลีย์ล่า ได้รับเสียงปรบมือจากคณะกรรมการ กับภาพถ่ายที่ออกมาสวยงาม และดีที่สุดในสัปดาห์นี้ ทำให้เธอถูกเรียกชื่อเป็นคนแรก เคียร่า ทำให้ไทร่า ประทับใจมากในภาพถ่ายที่ออกมาแข็งแกร่ง ซึ่งภาพของเธอจะได้ไปติดที่บ้านของไทร่า ในขณะที่ นาสตาเซีย ก็ได้รับคำวิจารณ์ที่ดีเช่นเดียวกัน ทำให้ ลอร่าต้องตกเป็นสองคนสุดท้ายร่วมกับคริสติน เนื่องจากพวกเธอทั้งคู่ ถ่ายภาพออกมาแย่ที่สุด สุดท้าย หลังจากเพิ่มคะแนนจากแฟนๆ และคะแนนจากการแข่งขันแล้ว ตริสติน เป็นผู้ที่ได้รับคะแนนต่ำสุด เธอจึงต้องถูกส่งกลับบ้าน- ผู้ที่ถูกเรียกชื่อคนแรก: ลีย์ล่า โกลด์คัล - ผู้ที่ตกเป็นสองคนสุดท้าย: ลอร่า เจมส์ และ คริสติน คาเกย์ - ผู้ที่ถูกคัดออก: คริสติน คาเกย์ - ช่างถ่ายภาพ: ไทร่า แบงส์ - แขกรับเชิญพิเศษ: เซเดลล่า มาร์ลีย์The Girl Who Freaks Out On Horseback The Girl Who Freaks Out On Horseback. ในสัปดาห์นี้สาวๆจะได้ถ่ายโฆษณาประชาสัมพันธ์ สำหรับ การท่องเที่ยวของ จาเมกา โดยพวกเธอจะต้องคิดบท และแสดงเอง และจะต้องถ่ายในระหว่างที่ขี่ม้า อยู่บนชายหาดอีกด้วย ซึ่งผู้ชนะ จะได้กลับมาที่ จาเมกา อีกครั้ง เพื่อถ่ายสปอตโฆษณา และจะได้ออกอากาศไปทั่วโลก เคียร่าและลอร่า ต้องพยายามอย่างหนักในการทำงานรว่มกับม้า แต่พวกเธอก็ทำได้ดีในการการเล่าเรื่อง ในขณะที่ ลีย์ล่า สติแตก เนื่องจากเธอกลัวม้า และ นาสตาเซีย ที่เมื่อถึงเวลาถ่ายทำ เธอกลับลืมบท ทำให้เธอต้องพยายามอย่างหนักเช่นเดียวกัน สุดท้ายแล้ว เคียร่า เป็นผู้ชนะในการแข่งขันครั้งนี้ และได้คะแนนจากการแข่งขันสูงที่สุด ในขณะที่ นาสตาเซีย ได้คะแนนต่ำสุดร่วมกับลีย์ล่า ทำให้เธอทั้งสองกังวลเป็นอย่างมาก ในการถ่ายภาพสัปดาห์นี้ พวกเธอจะได้สวมชุดบิกินี่ เพื่อถ่ายภาพโฆษณาให้กับ น้ำหอม Dream Come True ในทะเล โดยจะได้ใช้ภาพของผู้ที่ชนะในฤดูกาลนี้ โฆษณาอย่างเป็นทางการอีกด้วย ระหว่างการถ่ายภาพ ลอร่า, ลีย์ล่า และนาสตาเซีย ทำออกมาได้ไม่ดีนัก ในขณะที่ เคียร่า ทำออกมาได้อย่างน่าประทับใจ ในห้องตัดสิน เคียร่า ทำให้กรรมการตกตะลึงในภาพถ่าย ที่ออกมาสวยงาม และดูเป็นโฆษณามากที่สุด รวมถึงเธอยังเป็นผู้ชนะในการแข่งขันด้วย ทำให้เธอถูกเรียกชื่อเป็นคนแรก ซึ่งเป็นครั้งแรกของเธอ ตามมาด้วย ลีย์ล่า ที่ภาพถ่ายออกมาสวยงามเช่นเดียวกัน ทิ้งให้ นาสตาเซีย ต้องตกเป็นสองคนสุดท้ายครั้งแรก ร่วมกับ ลอร่า ที่ตกเป็นสองคนสุดท้ายอีกครั้ง เนื่องจาก ลอร่า ถ่ายภาพในครั้งนี้ ออกมาได้แย่อีกครั้ง และ นาสตาเซีย ที่กรรมการคิดว่า ประสิทธิภาพในการแข่งขันลดลง สุดท้ายแล้ว นาสตาเซีย ต้องถูกคัดออกจากการแข่งขัน หลังจากที่รวมคะแนนแล้ว เธอได้น้อยกว่า ลอร่า เพียงแค่ 0.3 เท่านั้น- ผู้ที่ถูกเรียกชื่อคนแรก: เคียร่า เบเลน - ผู้ที่ตกเป็นสองคนสุดท้าย: นาสตาเซีย สก็อตต์ และ ลอร่า เจมส์ - ผู้ที่ถูกคัดออก: นาสตาเซีย สก็อตต์ - ช่างถ่ายภาพ: เจ็ซ สมิทธิ์ - แขกรับเชิญพิเศษ: เยนดี้ ฟิลลิปส์, เบ็น เบ็นเน็ตต์, พีทริคThe Girl Who Becomes America’s Next Top Model The Girl Who Becomes America’s Next Top Model. ในรอบสุดท้ายของการแข่งขัน พวกเธอได้พบกับ กรรมการ เคลลี่ ครูโทน บนท้องถนนของ จาเมกา เพื่อเป็นที่ปรึกษาให้กับการถ่ายภาพโฆษณา ให้กับรองเท้า Nine West อย่างเป็นทางการ ซึ่งได้ เจ็ซ สมิทธิ์ มาเป็นช่างภาพให้อีกครั้ง แต่ในระหว่างที่ ลอร่า ถ่ายภาพอยู่นั้น ได้เกิดการโต้เถียงขึ้นระหว่าง เคลลี่และเจ็ซ ทำให้ ลอร่า ร้องให้ออกมา เนื่องจากเธอคิดว่า อาจจะได้ภาพออกมาไม่ดี ในขณะที่ ลีย์ล่าและเคียร่า ต่างก็ต้องพยายามอย่างมากในการถ่ายภาพเช่นเดียวกัน หลังจากนั้นพวกเธอจึงได้ไปที่ ฮาล์ฟมูนเบย์ เพื่อถ่ายภาพแฟชั่นเซ็ตให้กับ Nylon Magazine ซึ่งพวกเธอทั้งหมด ทำออกมาได้เป็นที่น่าพอใจ ในการเดินแบบรอบสุดท้าย พวกเธอจะได้นำเสนอในรูปแบบ ความลึกลับในคฤหาสน์หลอน ที่มอนทีโก เบย์ โดยจะได้สาวๆที่ถูกคัดออกไปแล้วทั้งหมดมาร่วมเดินแบบด้วย(ยกเว้น วิกทอเรีย) และยังได้ผู้ชนะของฤดูกาลที่แล้ว โซฟี่ ซัมเนอร์ มาร่วมแสดงเป็นตัวหลักอีกด้วย ซึ่งครอบครัวของทั้งสามสาว จะได้ร่วมชมแฟชั่นโชว์ครั้งนี้ด้วย สำหรับรันเวย์นั้น จะรวบรวมไปด้วย ความงาม วัฒนธรรม ประวัติศาสตร์ และบทเพลงของเกาะนี้ผสมผสานเข้าด้วยกัน ซึ่งเคียร่าและลอร่า เดินแบบออกมาได้ดี ในขณะที่ ลีย์ล่า พลาดและล้ม ต่อหน้ากรรมการและผู้ชม ถึงสองครั้ง ในห้องตัดสิน เคียร่า ถูกตำหนิในภาพถ่าย แต่ได้รับคำชมเป็นเสียงเดียวกันว่า เดินแบบออกมาได้ดีที่สุด ลอร่า ได้รับคำชมจากภาพถ่ายที่ออกมาสวยงาม และยังได้รับการตอบรับที่ดีจากการเดินแบบเช่นเดียวกัน ในขณะที่ ลีย์ล่า ทำให้กรรมการผิดหวังกับการเดินแบบที่ออกมาแย่ แต่ภาพถ่ายของเธอ ได้รับคำชมว่าดูเหมือนภาพโฆษณาของจริง และในขณะเดียวกันก็ยังเป็นแฟชั่นชั้นสูงด้วย หลังจากการปรึกษาหารือ ทั้งสามสาวถูกเรียกกลับมาอีกครั้ง และหลังจากรวมคะแนนในครั้งสุดท้ายแล้ว ลีย์ล่า เป็นผู้ที่ต้องถูกตัดสิทธิ์จากการชนะคนแรก จึงเหลือ เคียร่าและลอร่า สุดท้ายแล้ว ผู้ชนะของ อเมริกา เน็กซ์ ทอป โมเดล ฤดูกาลที่19 และเป็นผู้ที่ได้รับคะแนนรวมตลอดการแข่งขันสูงสุด คือ ลอร่า เจมส์- ผู้ที่ถูกคัดออก: ลีย์ล่า โกลด์คัล - ผู้ชิงตำแหน่งสองคนคนสุดท้าย: ลอร่า เจมส์ และ เคียร่า เบเลน - อเมริกา เน็กซ์ ทอป โมเดล: ลอร่า เจมส์ - ช่างถ่ายภาพ: เจ็ซ สมิทธิ์, จิมมี่ ฟอนเทน - แขกรับเชิญพิเศษ:โซฟี่ ซัมเนอร์, ลอริ เทย์เลอร์, ดีเจ เครซี่ เนล, เจ.เออริโก้The Girl With The Best Top Model Freakout The Girl With The Best Top Model Freakout. รวมภาพเหตุการณ์ต่างๆภายในบ้าน ตลอดการแข่งขัน ในช่วงเวลาที่ผ่านมา รวมถึงเหตุการณ์ที่ไม่เคยเห็นมาก่อนทั้งการแข่งขัน, การถ่ายภาพ และช่วงเวลาดราม่าของสาวๆภายในบ้าน ตั้งแต่ การโต้เถียงกันระหว่าง เคียร่าและดาเรียน, เคียร่า มีส่วนร่วมในการเผชิญหน้าในเหตุการณ์ที่ ลอร่ากับลีย์ล่า โต้เถียงกันด้วย, มาเรีย กับคำพูดเด็ดของเธอ "ไม่มีทาง" ในระหว่างการแปลงโฉม(แอลลิซ่า ได้พูดถึง มาเรีย ว่า เป็นคนที่โง่มากด้วย)วิกทอเรีย ที่รู้สึกอึดอัดที่จะต้องผูกสัมพันธ์กับหนุ่มๆ ระหว่างที่อยู่ จาเมกา,ลีย์ล่า สติแตก อยู่บนหลังม้า ระหว่างการถ่ายโฆษณา,ความตื่นตระหนกของ ลอร่า เมื่อ เจ็ซ สมิทธิ์และเคลลี่ ครูโทน เกิดการโต้เถียงกันระหว่างที่ถ่ายภาพของเธออยู่ผู้เข้าแข่งขันลำดับการเรียกชื่อผู้เข้าแข่งขัน. ลำดับการเรียกชื่อ. - ผู้ชนะเลิศการแข่งขัน - ผู้ที่ถูกคัดออกจากการแข่งขัน - ผู้เข้าแข่งขันที่ชนะการแข่งขันประจำสัปดาห์ - ผู้เข้าแข่งขันที่ถูกคัดออกไปแล้ว แต่ได้กลับเข้ามาในการแข่งขันอีกครั้งในภายหลัง - ผู้ที่ขอออกจากการแข่งขัน - ตอนที่ 3 มาเรีย ขอออกจากการแขงขัน เนื่องจากเธอคิดว่ายังไม่พร้อมสำหรับวงการนางแบบ - ตอนที่ 9 ลีย์ล่า ได้กลับเข้ามาในการแข่งขันอีกครั้ง จากคะแนนโหวตของแฟนๆที่ได้มากที่สุด - ตอนที่ 13 เป็นตอนประมวลภาพเหตุการณ์สำคัญต่างๆของฤดูกาลนี้การแปลงโฉมการแปลงโฉม. - แอลลิซ่า : ซอยให้สั้นขึ้น - บริททานี่ : ซอยผมระดับต้นคอ และย้อมสีสตรอเบอร์รี่บลอนด์ - แดเรียน : แกะเปียแบบเร็กเก้ออกทั้งหมด และต่อผมสีน้ำตาลระดับไหล่ - เดสทินี่ : ตัดซอยสั้นไล่ระดับเปิดหู และทำไฮไลท์สีคาราเมล - เคียร่า : ต่อผมยาวตรงสีดำ และกันคิ้ว - คริสติน : ซอยระดับไหล่ และตัดหน้าม้า - ลอร่า : ย้อมผมและคิ้วสีไอซ์บลอนด์ - ลีย์ล่า : ย้อมสีเดอร์ตี้บลอนด์ - มาเรีย : ทำไฮไลท์ และดัดหยิกฟู(ปฏิเสธการแปลงโฉม) - นาสตาเซีย : ตัดให้สั้นขึ้น ดัดฟู และทำไฮไลท์สีบลอนด์ - วิกทอเรีย : ย้อมสีแดง และดัดฟู(ปฏิเสธการแปลงโฉม) - อีวอน : ต่อผมยาวเป็นลอนสีดำการแข่งขันการแข่งขัน. - สัปดาห์ที่ 1 : ถ่ายภาพบิกินี่ (รอบคัดเลือก) - สัปดาห์ที่ 2 : ถ่ายภาพบิวตี้ ช็อท เป็นหัวสัตว์สตาฟฟ์ ที่ติดกับฝาผนัง - สัปดาห์ที่ 3 : ถ่ายภาพเปลือย ขาว-ดำ ในสวน ร่วมกับ ร็อบ อีวานส์ - สัปดาห์ที่ 4 : ถ่ายภาพเป็นซอมบี กลางซากปรักหักพัง - สัปดาห์ที่ 5 : ถ่ายภาพเป็นเชียร์ลีดเดอร์ ลอยตัวอยู่กลางอากาศ - สัปดาห์ที่ 6 : ถ่ายภาพแนว สตีมพังค์ ร่วมกับ นกฮูก ที่สถานีรถไฟ - สัปดาห์ที่ 7 : ถ่ายภาพในสถานการณ์ที่เลอะเทอะ และน่ารังเกียจ ในบริเวณโรงแรมม่านรูด - สัปดาห์ที่ 8 : ถ่ายภาพเป็นสาวที่ถูกจับเข้าคุกในข้อหาต่างๆ - สัปดาห์ที่ 9 : ถ่ายภาพแนวรักสามเส้า ร่วมกับ ร็อบ อีวานส์ บนแพกลางแม่น้ำที่ไหลเชี่ยว - สัปดาห์ที่ 10 : ถ่ายภาพเป็นเจ้าหญิงนักรบ ที่ น้ำตก Dunn's River Falls - สัปดาห์ที่ 11 : ถ่ายภาพโฆษณาให้กับน้ำหอม "Dream Come True" ที่ ชายหาด - สัปดาห์ที่ 12 : ถ่ายภาพโฆษณาให้กับรองเท้า "Nine West", ถ่ายภาพแฟชั่นเซ็ต ให้กับ "Nylon Magazine", เดินแบบระดับมืออาชีพในแนว Avant-Guard ให้กับเสื้อผ้าจาก Amato Haute Coutureบุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - เจ้าของรายการ, ช่างภาพ และกรรมการหลัก - เคลลี่ ครูโทน - กรรมการ - ร็อบ อีวานส์ - กรรมการ, นายแบบ - ไบรอันบอย - กรรมการ, นักเขียนบล็อกแฟชั่น ชาวฟิลิปปินส์ - จอห์นนี่ วูเจ็ค - ผู้กำกับการถ่ายภาพ</doc>
