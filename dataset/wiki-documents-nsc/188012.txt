<doc id="188012" url="https://th.wikipedia.org/wiki?curid=188012" title="กลยุทธ์ปิดเมือง">กลยุทธ์ปิดเมือง กลยุทธ์เปิดเมือง หรือ คงเฉิงจี้ (; ) เป็นกลยุทธ์ที่หมายความถึงในยามศึกสงคราม หากกำลังทหารไพร่พลเกิดความอ่อนแอหรือมีกำลังน้อย ยิ่งจงใจแสดงให้ศัตรูเห็นว่าในการศึกมิได้มีการวางแนวป้องกัน ทำให้ศัตรูเกิดความฉงนสนเท่ห์ ไม่กล้าผลีผลามนำกำลังเข้าบุกโจมตี ในสถานการณ์ที่ศัตรูมีกำลังมากกว่า การใช้กลยุทธ์ปิดเมืองเพื่อป้องกันกองทัพตนเองเป็นการเลือกใช้กลยุทธ์ที่มีความพิสดารพันลึกเป็นทวีคูณ คัมภีร์อี้จิงกล่าวว่า "ท่ามกลางแข็งกันอ่อน" โดยคำว่า "แก้" ใช้ควบคู่กับคำว่า "พิสดาร ซ่อนพิสดาร" ซึ่งหมายความว่า ในขณะที่ศัตรูมีกองกำลังแข็งแรง หากแต่กองกำลังแลไพร่พลอ่อนแอให้จัดกำลังทหารโดยใช้กลยุทธ์ "กลวงยิ่งทำกลวง" เพื่อเป็นการแสดงให้เห็นถึงความพิสดารในกลศึกที่ศัตรูคาดการณ์ไม่ถึง ตัวอย่างการนำเอากลยุทธ์ปิดเมืองไปใช้ได้แก่ขงเบ้งที่ถอยทัพหลบหนีสุมาอี้หลังจากม้าเจ๊กเสียเมืองเกเต๋ง โดยแสร้งทำเป็นวางเฉยไม่สะดุ้งสะเทือนกับกองกำลังทหารสุมาอี้ที่ยกทัพติดตามมาตัวอย่างกลยุทธ์ ตัวอย่างกลยุทธ์. ในครั้งนั้นขงเบ้งได้ใช้วิธีเปิดประตูเมืองไว้แล้วตนขึ้นไปนั่งดีดพิณบนประตูเมืองเพื่อถ่วงเวลาให้ทหารได้ถอยทัพอย่างสะดวกและสามารถข่มทัพของสุมาอี้ จนสุมาอี้ไม่กล้าผลีผลามบุกเข้าตีเอาเมืองและต้องถอยทัพกลับไป</doc>
