<doc id="114461" url="https://th.wikipedia.org/wiki?curid=114461" title="วันราชมงคล">วันราชมงคล วันราชมงคล เป็นวันคล้ายวันพระราชทานนามให้แก่วิทยาลัยเทคโนโลยีและอาชีวศึกษาว่า "สถาบันเทคโนโลยีราชมงคล" โดยเมื่อปี พ.ศ. 2531 พระบาทสมเด็จพระเจ้าอยู่หัวภูมิพลอดุลยเดช ทรงพระกรุณาโปรดเกล้าฯ พระราชทานชื่อใหม่ให้แก่วิทยาลัยเทคโนโลยีและอาชีวศึกษาว่า สถาบันเทคโนโลยีราชมงคล ซึ่งหมายความว่า สถาบันเทคโนโลยีอันเป็นมิ่งมงคลแห่งพระราชา ในวันที่ 15 กันยายน พ.ศ. 2531 จึงถือเอาวันดังกล่าวเป็นวันราชมงคล ซึ่งมหาวิทยาลัยเทคโนโลยีราชมงคลทั้ง 9 แห่ง ได้จัดกิจกรรมต่างๆ ในวันดังกล่าวเป็นประจำทุกปี เพื่อแสดงออกถึงความสำนึกในพระมหากรุณาธิคุณอย่างหาที่สุดมิได้การจัดการศึกษา การจัดการศึกษา. สถาบันเทคโนโลยีราชมงคล มีภารกิจหลักคือ จัดการศึกษา (ระดับต่ำกว่าปริญญาตรี ระดับปริญญาตรี และระดับบัณฑิตศึกษา) ทำการวิจัยสิ่งประดิษฐ์ นวัตกรรม ให้บริการทางวิชาการแก่สังคม ทำนุบำรุงศาสนาศิลปวัฒนธรรม และอนุรักษ์สิ่งแวดล้อมมหาวิทยาลัยเทคโนโลยีราชมงคล มหาวิทยาลัยเทคโนโลยีราชมงคล. สถาบันเทคโนโลยีราชมงคล ได้รับการยกฐานะขึ้นเป็นมหาวิทยาลัยเทคโนโลยีราชมงคล 9 แห่ง ตามพระราชบัญญัติมหาวิทยาลัยเทคโนโลยีราชมงคล พ.ศ. 2548 ซึ่งประกาศในราชกิจจานุเบกษา วันที่ 18 มกราคม พ.ศ. 2548- มหาวิทยาลัยเทคโนโลยีราชมงคลธัญบุรี - มหาวิทยาลัยเทคโนโลยีราชมงคลกรุงเทพ - มหาวิทยาลัยเทคโนโลยีราชมงคลรัตนโกสินทร์ - มหาวิทยาลัยเทคโนโลยีราชมงคลล้านนา - มหาวิทยาลัยเทคโนโลยีราชมงคลอีสาน - มหาวิทยาลัยเทคโนโลยีราชมงคลศรีวิชัย - มหาวิทยาลัยเทคโนโลยีราชมงคลตะวันออก - มหาวิทยาลัยเทคโนโลยีราชมงคลสุวรรณภูมิ - มหาวิทยาลัยเทคโนโลยีราชมงคลพระนคร จากหนังสือจารึกราชมงคลกับคำกล่าวของท่าน ศาสตราจารย์สวาสดิ์ ไชยคุณา อธิการบดีท่านแรก ผู้บุกเบิกสถาบันฯ กล่าวถึงการพระราชทานปริญญาบัตรครั้งแรกของสถาบันไว้ว่า ล้นเกล้าฯพระปิยมหาราชปลดปล่อยทาสให้เป็นไทยฉันใด พระบาทสมเด็จพระเจ้าอยู่หัวรัชกาลปัจจุบันทรงปลดปล่อยนักเรียนอาชีวฯชั้นสองให้เป็นไทฉันนั้น นับจากปีแรกทีได้เริ่มสถาปนาวิทยาลัยเทคโนโลยีและอาชีวศึกษา ในปี 2518 และดำเนินการเรียนการสอนเรื่อยมาจนกระทั่งมาถึงวันแห่งความภาคภูมิใจ อีกหกปีต่อมา ในปี 2524 เป็นวันแห่งสำเร็จและภาคภูมิใจสูงสุดของชาวราชมงคล เมื่อบัณฑิตอาชีวศึกษาซึ่งพัฒนามาจากนักเรียนชั้นสองของสังคม มีโอกาสรับพระราชทานปริญญาบัตรกับพระหัตถ์พระองค์เอง พระบาทสมเด็จพระเจ้าอยู่หัวผู้ทรงเปี่ยมด้วยพระมหากรุณาธิคุณอย่างสูงสุด เสด็จมาพระราชทานปริญญาบัตรครั้งแรกของบัณฑิตวิทยาลัยเทคโนโลยีและอาชีวศึกษา ณ อาคารใหม่ สวนอัมพร ในปีพุทธศักราช 2524 และอีกสามครั้งคือ ปีพุทธศักราช 2527,ปีพุทธศักราช 2530,และในปี 2533 และทรงพระกรุณาพระราชทานชื่อสถาบันให้ใหม่ว่า สถาบันเทคโนโลยีราชมงคล ซึ่งหมายถึงสถาบันเทคโนโลยีอันเป็นมิ่งมงคลแห่งพระราชา ได้เสด็จมาพระราชทานปริญญาบัตรในนามมงคลใหม่ สถาบันเทคโนโลยีราชมงคล อีกครั้งในปีพุทธศักราช 2533 ตั้งแต่ในปีพุทธศักราช 2534 เป็นต้นมาก็ทรงพระกรุณาฯโปรดเกล้าฯให้ สมเด็จพระเทพรัตนราชสุดา สยามบรมราชกุมารี เสด็จพระราชดำเนินแทนพระองค์มาพระราชทานปริญญาบัตรแด่บัณฑิตเป็นประจำทุกปี จนถึงปัจจุบัน พิธิพระราชทานปริญญาบัตรตั้งแต่ครั้งนั้นจนถึงปัจจุบันเป็นประจำทุกปี</doc>
