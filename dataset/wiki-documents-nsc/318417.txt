<doc id="318417" url="https://th.wikipedia.org/wiki?curid=318417" title="ถนนเลี่ยงเมืองปากเกร็ด">ถนนเลี่ยงเมืองปากเกร็ด ถนนเลี่ยงเมืองปากเกร็ด หรือ ทางหลวงชนบท นบ.3019 เป็นถนนที่อยู่ในเขตอำเภอเมืองนนทบุรีและอำเภอปากเกร็ด จังหวัดนนทบุรี มีแนวสายทางเริ่มจากถนนสามัคคีบริเวณใกล้กับจุดตัดถนนติวานนท์ ไปทางทิศเหนือ ตัดข้ามถนนแจ้งวัฒนะ จากนั้นจึงโค้งไปทางทิศตะวันตก บรรจบกับถนนติวานนท์ ถนนเลี่ยงเมืองปากเกร็ดสร้างขึ้นเพื่อให้รถที่ต้องการไป-กลับระหว่างจังหวัดนนทบุรีกับจังหวัดปทุมธานี สามารถเดินทางได้โดยไม่ต้องผ่านห้าแยกปากเกร็ด ซึ่งถนนติวานนท์ช่วงห้าแยกปากเกร็ด จะมีรถสัญจรเยอะมากและไม่มีไหล่ทาง ทำให้การจราจรติดขัดในชั่วโมงเร่งด่วน</doc>
