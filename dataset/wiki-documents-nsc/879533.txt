<doc id="879533" url="https://th.wikipedia.org/wiki?curid=879533" title="ไรชส์ทาค (นาซีเยอรมนี)">ไรชส์ทาค (นาซีเยอรมนี) ไรชส์ทาค () ในสมัยไรช์ที่สามมีชื่ออย่างเป็นทางการคือ ไรชส์ทาคมหาเยอรมัน (Großdeutscher Reichstag) เป็นฝ่ายนิติบัญญัติเยอรมันซึ่งเริ่มขึ้นตั้งแต่ที่ได้ตรากฤษฎีกาเพลิงไหม้ไรชส์ทาคขึ้นในค.ศ. 1933 จนถึงสิ้นสุดสงครามโลกครั้งที่สองในยุโรปค.ศ. 1945 อย่างไรก็ตาม แม้จะขึ้นชื่อว่าเป็นฝ่ายนิติบัญญัติของประเทศ แต่ไรชส์ทาคในยุคนาซีเป็นเพียงตรายางของผู้นำเผด็จการอดอล์ฟ ฮิตเลอร์ ตลอดระยะเวลา 12 ปีมีการประชุมเพียง 20 ครั้งโดยครั้งสุดท้ายมีการประชุมเมื่อ 26 เมษายน ค.ศ. 1942 ไรชส์ทาคในยุคนาซีมีประธานสภาเพียงคนเดียวคือ แฮร์มันน์ เกอริง เนื่องจากอาคารไรชส์ทาคถูกวางเพลิงไปในปีค.ศ. 1933 จึงทำให้ไรชส์ทาคในยุคนาซีต้องจัดการประชุมขึ้นที่โรงอุปรากรโครลล์ที่อยู่ตรงข้ามแทน อย่างไรก็ตาม โรงอุปรากรแห่งนี้ก็ถูกทำลายโดยกองทัพแดงระหว่างยุทธการที่เบอร์ลินในค.ศ. 1945</doc>
