<doc id="681883" url="https://th.wikipedia.org/wiki?curid=681883" title="น้อยหน่าออสเตรเลีย">น้อยหน่าออสเตรเลีย น้อยหน่าออสเตรเลีย หรือ เชอรีโมยา เป็นพืชในวงศ์ Annonaceae ใบรูปไข่หรือไข่แกมหอก มีผงรังแคสีน้ำตาลแกมม่วงแดงที่ใต้ใบ ดอกมีกลิ่นหอม ก้านดอกสั้นมีลักษณะเป็นปม กลีบดอกชั้นนอก 3 กลีบ สีเหลืองอ่อน โคนกลีบด้านในมีจุดสีม่วง กลีบชั้นในขนาดเล็กมาก สีออกแดงหรือม่วง ผลเป็นผลกลุ่ม ติดกันเป็นรูปหัวใจหรือทรงกลม ผิวเป็นปุ่มปม ผิวผลมีแอ่งเล็กๆรูปตัวยู เนื้อผลสีขาว รับประทานได้ เนื้อแยกจากเม็ดได้ง่าย เปลือกชั้นนอกของเมล็ดเป็นเยื่อสีน้ำตาลเหี่ยวย่น เชอรีโมยาเป็นพืชพื้นเมืองในเอกวาดอร์และเปรู ปลูกเป็นการค้าในชิลี โบลิเวีย สเปน สหรัฐ และนิวซีแลนด์ ผลรับประทานสด เนื้อผลใช้แต่งรสไอศกรีม ผลดิบและเมล็ดเป็นยาถ่ายพยาธิและกำจัดแมลงการกระจายพันธุ์ การกระจายพันธุ์. เชื่อว่าต้นกำเนิดของน้อยหน่าออสเตรเลียอยู่ที่เทือกเขาแอนดีสที่ระดับความสูง 700 – 2,400 เมตร ในขณะที่มีอีกสมมติฐานหนึ่งเชื่อว่าแหล่งกำเนิดอยู่ที่อเมริกากลางเพราะพบพันธุ์ป่าในบริเวณนี้มาก และที่ต่างจากพืชชนิดอื่นในสกุล Annona คือพืชชนิดนี้ไม่พบตามธรรมชาติในแอฟริกาตะวันตกและออสเตรเลีย Annona glabra มันถูกเข้าใจผิดว่าเป็นพืชชนิดนี้สายพันธุ์เชอริโมยาแห่งชายฝั่งกรานาดา-มาลากา สายพันธุ์. เชอริโมยาแห่งชายฝั่งกรานาดา-มาลากา. เชอริโมยาแห่งชายฝั่งกรานาดา-มาลากาเป็นผลไม้พันธุ์ฟิโนเดเฆเต ที่เจริญตามแนวชายฝั่งกรานาดา-มาลากาทางใต้ของสเปน เป็นพืชอนุรักษ์ของสหภาพยุโรปโดยพิจารณาจากต้นกำเนิด พืชชนิดนี้มีพื้นผิวที่ไว เกิดเป็นสีน้ำตาลเมื่อใช้เครื่องมือจัดการ จึงต้องจัดการด้วยความระมัดระวังสูงมาก เก็บจากต้นด้วยมือ ห่อด้วยมือภายใน 24 ชั่วโมง การห่อใหม่หรือช้ากว่านั้นเป็นสิ่งที่ไม่ควรทำ</doc>
