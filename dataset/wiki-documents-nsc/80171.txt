<doc id="80171" url="https://th.wikipedia.org/wiki?curid=80171" title="อาร์ทูดีทู">อาร์ทูดีทู อาร์ทูดีทู () เป็นตัวละครหุ่นยนต์ในเรื่องแต่งชุดสตาร์ วอร์ส ซึ่งเป็นตัวละครเพียงตัวเดียวที่มีบทบาทในภาพยนตร์สตาร์วอร์สทั้งหกภาคโดยไม่มีการเปลี่ยนแปลงลักษณะหรือแม้แต่เสียงพูด ตัวอาร์ทูดีทูและคู่หู ซีทรีพีโอ ได้รับการยอมรับว่าเป็นหนึ่งในคู่หูที่มีชื่อเสียงที่สุดตลอดกาลในโลกภาพยนตร์ อาร์ทูดีทูเป็นแอสโตรเมคดรอยด์รุ่นอาร์ทู-ซีรีส์ที่ถือได้ว่ามีชื่อเสียงโด่งดังที่สุดในหมู่แอสโตรเมคดรอยด์ด้วยกัน ด้วยความที่มีอุปกรณ์ต่างๆ บรรจุอยู่มากมาย อาร์ทูดีทูจึงเป็นได้ทั้งช่างเครื่องยานอวกาศที่เก่งฉกาจและผู้เชี่ยวชาญการเชื่อมต่อกับคอมพิวเตอร์ฝีมือล้ำเลิศ อาร์ทูดีทูเป็นหุ่นยนต์ที่กล้าหาญ เห็นได้จากการที่เขาเข้าร่วมสถานการณ์อันตรายมากมายโดยไม่ลังเล เปิดโอกาสให้อาร์ทูดีทูได้ช่วยกอบกู้วิกฤติให้กับเหล่าวีรบุรุษของกาแลกซีนับครั้งไม่ถ้วน ซึ่งหลายครั้งถือได้ว่าเป็นผู้กุมประวัติศาสตร์ของกาแลกซีอยู่ในกำมือเลยทีเดียว ในการถ่ายทำภาพยนตร์ ตัวถังของอาร์ทูดีทูถูกสร้างขึ้นโดย Australian film Petric Engineering โดยมีความทนทานเป็นพิเศษ ตัวละครอาร์ทูดีทูนั้นแสดงโดยนักแสดงเคนนี เบเกอร์ ในภาพยนตร์สตาร์วอร์สห้าภาคจากหกภาค (ใน ตัวละครอาร์ทูดีทูถูกสร้างด้วยคอมพิวเตอร์กราฟิกทั้งหมด อย่างไรก็ดี เคนนีก็ยังได้รับการขึ้นเครดิตให้ท้ายเรื่อง) โดยใช้ทั้งกรรมวิธีทางกลไกและคอมพิวเตอร์กราฟิกในการแสดงตัวละครนี้ออกมารายละเอียด รายละเอียด. อาร์ทูดีทูเป็นดรอยด์ขนาดเล็ก เขามีความสูง 0.96 เมตร เขาเคลื่อนที่ไปบนขาทั้งสองข้างของมัน แต่ก็อาจพูดว่ามีสามขาก็ได้หากนับรวมขาที่สามารถหดได้ของเขา และมีส่วนหัวสีน้ำเงินและสีเงิน ลำตัวสีขาว น้ำเงิน และเงินของเขาประกอบด้วยแขน เซ็นเซอร์ และเครื่องมือมากมาย ซึ่งส่วนมากแล้วไม่สามารถมองเห็นได้ด้วยตาของมนุษย์ สิ่งนี้มักทำให้เขาดูเหมือนกล่องมหัศจรรย์ ซึ่งมักจะดึงเอาเครื่องมือที่คาดไม่ถึงออกมาให้เห็น แต่ก็เป็นเครื่องมือที่ช่วยให้รอดจากสถานการณ์คับขันได้ ขณะที่อาร์ทูดีทูมีอุปกรณ์พิเศษมากมาย เขายังเก่งในเรื่องพูดและมักมีเจตนาที่ไม่ธรรมดาในการช่วยเพื่อนของเขาอุปกรณ์ อุปกรณ์. ประวัติการปิดกั้นนาบู ประวัติ. การปิดกั้นนาบู. ในช่วงการปิดกั้นนาบู อาร์ทูดีทูนั้นอยู่ในการครอบครองของวิศรกรในวังของนาบู พวกเขามีชื่อเสียงในหน่วยอาร์ทูของพวกเขา ทำให้พวกมันเป็นหน่วยที่ถูกมองหามากที่สุดในกาแลกซี่ เขาถูกบัญชาการให้ทำบทบาทที่สำคัญในการหลบหนีของราชินีอมิดาล่าจากดาวที่ถูกยึดครอง เขาต้องซ่อมยานของราชินีที่ได้รับความเสียหายอย่างมากจากยานประจัญบานของสมาพันธ์การค้า ถึงแม้ว่าไฮเปอร์ไดรฟ์ของยานจะได้รับความเสียหาย ยานก็ยังคงบินต่อไปได้อย่างปลอดภัยจนถึงทาทูอีนเพื่อทำการซ่อมแซม อาร์ทูดีทูร่วมกับไควกอน จิน แพดเม่ อมิดาล่า และจาร์ จาร์ บิงส์คเดินทางเข้าสู่มอส เอสปาเพื่อมองหาเสบียง ที่นั่น เขาได้พบกับซีทรีพีโอ ผู้ที่คล้ายกัน และอนาคิน สกายวอล์คเกอร์ เขาได้ช่วยซ่อมแซมยานพ็อดของอนาคินก่อนการแข่งขันบูนทาอีฟคลาสสิก เมื่อสกายวอล์คเกอร์ชนะ กลุ่มของพวกเขาจึงออกจากทาทูน หลังจากเดินทางสู่คอรัสซัง พวกเขาก็เดินทางต่อสู่นาบู อาร์ทูดีทูฉายภาพโฮโลแกรมของพระราชวังธีดเมื่อทีมที่นำโดยแพดเม่เตรียมตัวที่จะแทรกซึมเข้าเมืองหลวงและยึดดาวคืน เมื่อการรบเริ่มขึ้น ดรอยด์ตัวน้อยได้เข้าไปในยานขับไล่ เอ็น-1โดยที่ไม่รู้ว่าเป็นลำเดียวกับที่อนาคินเลือกที่จะซ่อนตัว ทั้งคู่จบลงด้วยการบินเข้าสู่วงโคจรด้วยกันและได้ทำลายยานควบคุมดรอยด์ในยุทธการนาบู เขาได้ปรากฏตัวในช่วงการเฉลิมฉลอง ที่ซึ่งราชินีอมิดาล่าและบอสส์ แนสส์ได้ร่วมกันฉลองการรวมวัฒนธรรมของพวกเขาเข้าด้วยกันหลังจากยุทธการนาบู หลังจากยุทธการนาบู. ไม่นานหลังยุทธการนาบู อาร์ทูดีทู พร้อมกับโอบีวัน เคโนบี แพดเม่ อมิดาล่า และจาร์ จาร์ บิงส์คได้เดินทางสู่อาณานิคมของชาวกันแกน โอมาดูนสงครามโคลน สงครามโคลน. สิบปีหลังจากยุทธการนาบู ช่วงใกล้การปะทุของสงครามโคลน อาร์ทูดีทูยังคงอยู่ในการดูแลของนาบู เขาทำหน้าที่ให้กับวุฒิสมาชิกแพดเม่ อมิดาล่า หลังจากที่ชีวิตของแพดเม่ถูกคุกคามโดยมือลอบสังหารบนที่จอดยานของทูตจากนาบูที่คอรัสซัง เขาได้ทำหน้าที่เป็นยามเพื่อระวังภัยให้เธอตอนที่เธอนอนหลับในห้องนอน แพดเม่ฝากความปลอดภัยของเธอไว้กับอาร์ทูดีทู โชคไม่ดี ตะขาบมีพิษที่ถูกใช้โดยแซม วีเซลล์ได้เจาะเข้ามาในห้องโดยที่เซ็นเซอร์ของอาร์ทูไม่ตรวจพบ แต่ก็โชคดีที่อนาคินและโอบีวัน เจไดผู้ที่ได้รับหน้าที่ให้อารักขาอมิดาล่าได้รับรู้ถึงภัยอันตรายในเวลานั้น จากนั้นไม่นานอาร์ทูดีทูร่วมเดินทางไปกับอนาคินและแพดเม่สู่นาบู ก่อนที่จะไปต่อที่ทาทูอีน ที่นั่น พวกเขาได้พบกับซีทรีพีโออีกครั้งหนึ่ง และทั้งสองก็ได้ร่วมเดินทางกับอนาคินและแพดเม่สู่จีโอโนซิสเพื่อที่จะเข้าช่วยเหลือโอบีวัน เคโนบี เมื่อมาถึงจีโอโนซิส อาร์ทูดีทูได้เพิกเฉยการเตือนของซีทรีพีโอและตามอนาคินกับแพดมเข้าโรงงานดรอยด์ไป ที่ที่ซึ่งทั้งสี่ถูกจับโดยยามชาวจีโอโนเซียน หลังจากที่ผลักซีทรีพีโอตกจากขอบ อาร์ทูดีทูก็ใช้เครื่องเร่งความเร็วของเขาบินไปช่วยแพดเม่ อาร์ทูดีทูสามารถหลบหนีจากการถูกจับและเข้าสู่ลานของจีโอโนเซียนในขณะการต่อสู้ระหว่างเจไดกับกองทัพของสมาพันธ์แบ่งแยกฯ เริ่มขึ้น เขาได้ช่วยซีทรีพีโอด้วยการใส่หัวของเขากลับเข้าสู่ที่เดิม หลังจากยุทธการจีโอโนซิส อาร์ทูดีทูได้ปรากฏตัวพร้อมกับซีทรีพีโอในพิธีแต่งงานของอนาคิน สกายวอล์คเกอร์และแพดเม่ อมิดาล่า และได้เป็นหนึ่งในไม่กี่คนที่รู้ความลับของพวกเขา ในช่วงสงครามโคลน อาร์ทูดีทูและซีทรีพีโอได้ร่วมเดินทางกับแพดเม่ อาจารย์เจไดโยดา และผู้กองไทโฟสู่อิลัม เพื่อช่วยเหลืออาจารย์เจไดลูมินาร่า อันดูลิและพาดาวันของเธอบาร์ริสส์ ออฟฟี เมื่อแพดเม่ไม่ทำตามคำสั่งของโยดาที่บอกให้เธอยู่แต่ในยาน เธอเชื่อว่าเจไดกำลังตกอยู่ในอันตราย อาร์ทูดีทูและซีทรีพีโอได้ช่วยเหลือเธอ อาร์ทูดีทูใช้เซ็นเซอร์ของเขาเพื่อเตือนแพดเม่ถึงการมาของดรอยด์จู่โจม และต่อมาก็พบความเกี่ยวข้องของเคาท์ดูกูในการเข้าโจมตีวิหารเจไดบนอิลัม เมื่ออนาคินได้เลื่อนขั้นเป็นอัศวินเจได แพดเม่ได้มอบอาร์ทูดีทูให้เป็นของขวัญแก่สามีของเธอ เมื่ออนาคินตระหนักถึงข้อห้ามของเจไดในการครอบครองสิ่งของ เธอก็ตอบว่า "ข้าขอให้ท่านดูแลเขา เขาไม่ใช่ของขวัญจริงๆ หรอก เขาคือเพื่อน" ในสงครามโคลน ไม่ว่าอนาคินจะบินเข้าสู่การรบเมื่อใด อาร์ทูดีทูจะอยู่เคียงข้างเขาเสมอ อาร์ทูดีทูได้ปรากฏตัวพร้อมกับอนาคินและโอบีวันในการรบมากมาย อย่างในคริสโตฟิสและเทธ และการโจมตีบนเมลโวเลนซ์ในยุทธการคาลิอิดาเนบิวลา ในช่วงเวลานั้น อาร์ทูดีทูถูกเรียกว่า"อาร์ทูนี่"โดยพาดาวันของอนาคินอโซกา ทาโน ไม่นานหลังจากภารกิจที่โบธาวี อาร์ทูได้หายไปจากยานของอนาคิน และถูกเก็บได้โดยพ่อค้าขยะชาวทรานโดชาน ด้วยการที่เขาไม่เคยถูกลบความจำ อาร์ทูจึงยังคงมีแผนและยุทธวิธีทั้งหมดของของสาธารณรัฐอยู่ในตัวเขา ดังนั้นจึงต้องรีบหาตัวเขาให้พบ เมื่ออนาคินและอโวกามาถึงยานของเขาเพื่อทำการสืบสวน ทรานโดชานได้รับรู้ถึงความสำคัญของอาร์ทูแล้ว และพวกมันจึงนำเขาไปให้กับนายพลกรีวัส ขณะถูกขนย้าย อาร์ทูสามารถส่งสัญญาณให้กับอนาคินได้ ก่อนที่จะถูกพบโดยพ่อค้าขยะ กรีวัสได้เริ่มค้นความจำของอาร์ทู และทันใดนั้นเองอนาคิน อโซกา และผู้กองเร็กซ์ก็มาช่วยเขาเอาไว้ทัน เมื่ออาร์ทูพยายามช่วยให้นายของเขาหนีรอด เขาก็ถูกโจมตีโดยอาร์ทรีเอสซิกซ์ที่มาแทนที่เขา และเผยตัวว่าเป็นสายลับของฝ่ายแบ่งแยกดินแดน การดวลจบลงเมื่ออาร์ทูเผาเคเบิลของอาร์ทรี ทำให้ดรอยด์ตกลงมากระแทกจนกลายเป็นซากและถูกทำลาย จากนั้นอาร์ทูก็กลับคืนสู่อนาคิน อาร์ทูดีทูได้รับใช้อนาคินในฐานนะดรอยด์ซ่อมบำรุงในยุทธการคอรัสซัง ที่ที่ซึ่งเขาได้ทำหน้าที่สำคัญในการช่วยเหลือสมุหนายกพัลพาทีน เขาได้ทำลายบัซดรอยด์ และที่บนอินวิซิเบิลแฮนด์ อาร์ทดีทูได้ทำให้ลิฟท์ทำงานได้ ทำให้อนาคินและโอบีวันสามารถไปถึงหอบังคับการของนายพลกรีวัส ที่ซึ่งสมุหนายกถูกจับตัวเอาไว้ หลังจากที่ทำลายดรอยด์รบสองตัวด้วยการพ่นน้ำมันใส่และจุดไฟเผาพวกมันด้วยไอพ่นของเขา เช่นเดียวกับที่รอดจากการถูกทับโดยยานขับไล่ของเจไดเมื่อยานบังคับการสูญเสียการควบคุมแรงดึงดูด อาร์ทูดีทูได้ถูกจับตัวไปพร้อมกับเจไดและสมุหนายก อย่างไรก็ตาม ด้วยการหันเหความสนใจ เขาก็ทำให้เจไดทั้งสองสามารถซื้อเวลาและนำกระบี่แสงของพวกเขาคืนมาและเขายึดห้องคนขับของยาน จากนั้นอาร์ทูดีทูได้ช่วยอนาคินในการนำยานลงจอดได้อย่างปลอดภัย อาร์ทูดีทูได้เป็นพยานในการสนทนามากมายระหว่างแพดเม่ อนาคิน และโอบีวัน ซึ่งทั้งหมดนั้นเขาก็ได้บันทึกมันเอาไว้ และในที่สุดมันก็ถูกพบโดยลูกของอนาคินและแพดเม่ ลุค สกายวอล์คเกอร์และเลอา ออร์กาน่าในช่วงสงครามสวาร์ม เป็นการบันทึกที่อาร์ทูดีทูพยายามซ่อนมันไว้โดยอ้างว่าเพื่อปกป้องพวกเขา เมื่ออนาคินก้าวเข้าสู่ด้านมืดของพลัง กลายมาเป็นศิษย์ของซิธลอร์ดดาร์ธ ซีเดียส อาร์ทูดีทูไม่สามารถรายงานการมีส่วนร่วมของอนาคินในการบุกวิหารเจไดแก่ซีทรีพีโอได้ อย่างไรก็ตาม ดรอยด์การทูตเลือกที่จะฟังการสนทนาระหว่างอนาคินกับแพดเม่แทน และไม่นานอาร์ทูดีทูก็ร่วมเดินทางไปมุสตาฟาร์พร้อมกับอนาคินคนใหม่ เขาถูกบอกให้รออยู่ที่ยานของอนาคิน อาร์ทูดีทูไม่ได้เป็นพยานในการสังหารเหล่าสภาแบ่งแยกดินแดนของอนาคิน แต่เขาก็ได้พบกับซีทรีพีโอที่ลาดจอดยานซึ่งแพดเม่ลงจอดด้วยนาบู สกิฟฟ์ของเธอ เมื่อโอบีวันต่อสู้กับอนาคินเหนือลาวาของมุสตาฟาร์ อาร์ทูดีทูได้ช่วยซีทรีพีโอเคลื่อยนย้ายร่างของแพดเม่ที่หมดสติเข้าไปในยาน และพยายามที่จะทำให้สภาพของเธอดีขึ้น เมื่อโอบีวันกลับมา เขาก็บินยานไปสู่โพลิสแมสซา อาร์ทูดีทูได้เป็นพยานในการเกิดของลุคและเลอาพร้อมกับการตายอย่างน่าเศร้าของแพดเม่บนโต๊ะผ่าตัด โดยปราศจากเจ้านาย ทั้งอาร์ทูดีทูและซีทรีพีโอตกมาอยู่ในการดูแลของเบล ออร์กาน่า ออร์กาน่าส่งพวกเขาให้ผู้กองเรมัส แอนทิลีสนำพวกเขาไปใช้บนยานแทนทีฟ 4 เบลสั่งให้ทำการลบความจำของซีทรีพีโอ แต่เขาไม่ได้สั่งให้ลบความจำของอาร์ทูดีทูอย่างไม่ทราบเหตุผล นั่นอาจเป็นเพราะวุฒิสมาชิกออร์กาน่ารู้สึกว่ามันไม่น่าเป็นไปได้ที่อาร์ทูดีทูจะสามารถบอกข้อมูลที่เขารู้ หรืออาจไม่รู้ด้วยซ้ำว่าเขามีข้อมูลของแพดเม่และอนาคินเสียด้วยซ้ำ ไม่ว่าจะด้วยแรงจูงใจหรือความเชื่อของเขา ออร์กาน่าได้ตัดสินใจที่จะให้ลุคและเลอาได้รับรู้ถึงชะตากรรมแม่ของพวกเขาในตอนท้ายยุคสืบทอด ยุคสืบทอด. ในปีที่ 137 หลังยุทธการยาวิน อาร์ทูดีทูยังสามารถปฏิบัติหน้าที่ได้อยู่ โดยได้รับการปรับปรุงสมรรถนะให้ทันสมัย และยังคงเป็นส่วนหนึ่งของสถาบันฝึกสอนเจได เขาถูกมอบให้กับเคด สกายวอล์คเกอร์ โดยอาจารย์ค์ครูกบนดาวออสซัส ก่อนที่เคดจะเดินทางไปยังคอรัสซานท์ อาจารย์ค์ครูกบอกกับเคดว่าหุ่นอาร์ทูตัวนี้เคยรับใช้ครอบครัวสกายวอล์คเกอร์มานานแสนนานแล้วอาร์ทูดีทูกู้ทุกสถานการณ์ อาร์ทูดีทูกู้ทุกสถานการณ์. เป็นที่น่าสังเกตว่าในภาพยนตร์สตาร์ วอร์ส ภาคหลักที่ไม่ใช่ภาคแยก จะต้องมีอย่างน้อยหนึ่งฉากที่อาร์ทูดีทูใช้ความสามารถของตนช่วยเหลือตัวเอกของเรื่องให้รอดพ้นจากอันตราย นี่เองที่อาจเป็นเหตุผลที่ทำให้ตัวละครอาร์ทูดีทูได้รับความนิยมอย่างมาก- : ในฉากเปิดตัวของอาร์ทูดีทู เขาต่อวงจรฟื้นฟูพลังงานสำหรับเกราะสะท้อนลำแสงให้กับยานอวกาศของแพดเม่ในขณะที่กำลังเดินทางออกจากนาบูในช่วงเหตุการณ์การปิดกั้นนาบู - : อาร์ทูดีทูหยุดการทำงานของโรงงานสร้างหุ่นยนต์ ช่วยชีวิตแพดเม่จากการถูกหลอมทั้งเป็นด้วยโลหะเหลว - : อาร์ทูดีทูเปิดการทำงานของลิฟท์เพื่อให้อนาคินและโอบีวันสามารถไปช่วยเหลือพัลพาทีนได้ นอกจากนั้นยังหันเหความสนใจของนายพลกรีวัสเพื่อเปิดโอกาสให้โอบีวันและอนาคินชิงกระบี่แสงของตนคืนมาและหลบหนีจากกรีวัสเป็นผลสำเร็จ - : อาร์ทูดีทูหยุดการทำงานของเครื่องบดขยะบนดาวมรณะ ช่วยให้ฮัน โซโล, เลอา ออร์กานา, ชิวแบคคา และลุค สกายวอล์คเกอร์รอดจากการถูกบดขยี้ - : อาร์ทูดีทูใช้เครื่องดับเพลิง (บรรจุอยู่ในตัว) เพื่อพรางเลอา ชิวแบคคา และแลนโด้ ระหว่างที่กำลังหลบหนีกองทัพจักรวรรดิบนนครเมฆา และหลังจากนั้นอีกไม่นาน อาร์ทูดีทูก็ยังซ่อมเครื่องไฮเปอร์ไดรฟ์บนมิลเลนเนี่ยม ฟาลค่อน ทำให้สามารถหลบหนีจากการไล่ล่าของจักรวรรดิได้เป็นผลสำเร็จ - : อาร์ทูดีทูเป็นผู้มอบกระบี่แสงให้กับลุค สกายวอล์คเกอร์ เพื่อใช้ในการช่วยเหลือเพื่อนๆ จากเงื้อมมือของแจบบา เดอะ ฮัทท์ - : อาร์ทูดีทูได้ตื่นขึ้นจากการจำศีลและได้เปิดแผนที่ส่วนใหญ่ในการตามหาลุคแล้วนำมาประกอบกับแผนที่ที่อยู่ในตัวบีบีเอท</doc>
