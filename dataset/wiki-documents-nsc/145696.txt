<doc id="145696" url="https://th.wikipedia.org/wiki?curid=145696" title="ตำบลไทรม้า">ตำบลไทรม้า ตำบลไทรม้า เป็นตำบลหนึ่งของอำเภอเมืองนนทบุรี จังหวัดนนทบุรีประวัติ ประวัติ. ในสมัยกรุงศรีอยุธยา มีการเดินทางระหว่างบ้านบางกอกกับกรุงศรีอยุธยา ซึ่งในการเดินทางมีทั้งช้าง ม้า และทหาร ระหว่างการเดินทัพทหารจะนำม้ามาพักในบริเวณที่มีป่าไทรร่มรื่นที่ได้ชื่อว่า "ป่าไทรม้าพัก" ซึ่งตั้งอยู่บริเวณริมฝั่งแม่น้ำเจ้าพระยาฝั่งตะวันตก ต่อมามีการอพยพผู้คนมาตั้งบ้านเรือนหนาแน่นมากขึ้น จึงเรียกบริเวณดังกล่าวว่า ไทรม้า ปัจจุบันองค์กรปกครองส่วนท้องถิ่นที่ดูแลตำบลไทรม้าเต็มพื้นที่นั้นมีฐานะเป็น เทศบาลตำบลไทรม้า ได้รับการยกฐานะจากเดิมที่เป็นองค์การบริหารส่วนตำบลไทรม้าตั้งแต่ปี พ.ศ. 2546ที่ตั้งและอาณาเขต ที่ตั้งและอาณาเขต. ตำบลไทรม้าตั้งอยู่ทางทิศตะวันตกเฉียงเหนือของอำเภอเมืองนนทบุรี ห่างจากศูนย์ราชการจังหวัดนนทบุรี 8 กิโลเมตร และห่างจากกรุงเทพมหานคร 12 กิโลเมตร มีอาณาเขตติดต่อกับตำบลข้างเคียงดังต่อไปนี้- ทิศเหนือ ติดต่อกับตำบลท่าอิฐ (อำเภอปากเกร็ด) มีแนวกึ่งกลางคลองวัดแดงเป็นเส้นแบ่งเขต - ทิศตะวันออก ติดต่อกับตำบลบางกระสอและตำบลสวนใหญ่ (เขตเทศบาลนครนนทบุรี) มีแนวกึ่งกลางแม่น้ำเจ้าพระยาเป็นเส้นแบ่งเขต - ทิศใต้ ติดต่อกับตำบลบางศรีเมือง (เขตเทศบาลเมืองบางศรีเมือง) และตำบลบางกร่าง (เขตเทศบาลเมืองบางศรีเมืองและองค์การบริหารส่วนตำบลบางกร่าง) มีแนวกึ่งกลางคลองอ้อมเป็นเส้นแบ่งเขต - ทิศตะวันตก ติดต่อกับตำบลบางรักน้อย มีแนวกึ่งกลางคลองตามูล ถนนบ้านบางประดู่-วัดบางนา แนวรั้วหมู่บ้านนนทรีปาร์ค ถนนวัดบางรักน้อย ถนนบ้านไทรม้า ถนนไทรม้า-บางรักน้อย-ท่าอิฐ ซอยพิศสุวรรณ (กำนันปรีดา) และแนวรั้วหมู่บ้านเพชรลดาเป็นเส้นแบ่งเขตเขตการปกครอง เขตการปกครอง. ตำบลไทรม้ามีเขตการปกครองทั้งหมด 6 หมู่บ้าน ได้แก่- หมู่ที่ 1 บ้านวัดแดง - หมู่ที่ 2 บ้านคลองบางกำลัง - หมู่ที่ 3 บ้านคลองหลุมมะดัน - หมู่ที่ 4 บ้านไทรม้าเหนือ - หมู่ที่ 5 บ้านไทรม้าใต้ - หมู่ที่ 6 บ้านบางประดู่สถานที่สำคัญสถานที่สำคัญ. 1. สำนักงานเทศบาลตำบลไทรม้า 2. วัดบางนา 3. วัดเพลง 4. วัดไทรม้าเหนือ 5. วัดไทรม้าใต้ 6. วัดแดง</doc>
