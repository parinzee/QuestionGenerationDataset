<doc id="66759" url="https://th.wikipedia.org/wiki?curid=66759" title="น้ำคือชีวิต">น้ำคือชีวิต น้ำคือชีวิต เป็นชื่อของ "สารคดีดนตรีเล่าเรื่อง" เกิดขึ้นเนื่องในวโรกาสมหามงคล ฉลองสิริราชสมบัติครบ ๖๐ ปี ในปี พ.ศ. 2549 นาย ประภาส ชลศรานนท์ ได้ร่วมกับ เวิร์คพอยท์ เอ็นเทอร์เทนเมนท์ และเครือซิเมนต์ไทย จัดทำ สารคดีดนตรีเล่าเรื่อง ชื่อ "น้ำคือชีวิต" เป็นการถ่ายทอด พระราชกรณียกิจ ของ พระบาทสมเด็จพระเจ้าอยู่หัวภูมิพลอดุลยเดช ในเรื่องเกี่ยวกับ "น้ำ" ให้พสกนิกรชาวไทยทั่วประเทศ ได้เห็น และตระหนักถึง สิ่งที่ทรงทำ เกี่ยวกับ เรื่องของ "น้ำ" มาโดยตลอด เพื่อออกอากาศทุกวันอาทิตย์ ตลอดเดือนธันวาคม พ.ศ. 2549 เริ่มตั้งแต่ วันอาทิตย์ที่ 3 ธันวาคม พ.ศ. 2549 ทาง สถานีวิทยุโทรทัศน์กองทัพบกช่อง 5 เวลา 16.30 - 17.00 น. และทาง เนชั่น แชนแนล ไททีวี ช่อง 1 ทุกวันจันทร์ เวลา 18.30 น. สารคดีดนตรี "น้ำคือชีวิต" ได้กลับมาออกอากาศเป็นครั้งที่ 2 ในวันอาทิตย์ ตลอดเดือนธันวาคม พ.ศ. 2550 เริ่มตั้งแต่ วันอาทิตย์ที่ 2 ธันวาคม พ.ศ. 2550 ทาง สถานีโทรทัศน์สีกองทัพบกช่อง 7 เวลา 17.00 - 17.30 น. และครั้งล่าสุด ออกอากาศทาง สถานีวิทยุโทรทัศน์กองทัพบกช่อง 5 ในวันพฤหัสบดี ช่วงเดือนมกราคม พ.ศ. 2553 เวลา 23.30 - 00.10 น. เป็นการคั่นเวลาก่อนจะเปลี่ยนเป็นรายการตลกหกฉาก สารคดีนี้แบ่งออกเป็น 4 ตอนหลักๆ ประกอบด้วย- ตอนที่ 1 - เกี่ยวกับ น้ำที่เป็นแหล่งกำเนิดชีวิต นำเสนอโดยกลุ่มดนตรีเฉลียง - ตอนที่ 2 - เกี่ยวกับ น้ำท่วม นำเสนอโดยวงคาราบาว - ตอนที่ 3 - เกี่ยวกับน้ำเสีย นำเสนอโดยวงโมเดิร์นด็อก - ตอนที่ 4 - เกี่ยวกับบทสรุป (ทั้ง 3 วงข้างต้นร่วมนำเสนอ) รูปแบบการนำเสนอของสารคดีดนตรีนั้นมีการใช้ตัวแสดงนำเรื่อง 4 คน และวิทยากรรับเชิญ ประกอบด้วยกราฟิกและแอนนิเมชั่นในการอธิบายสื่อเนื้อหา เกี่ยวกับโครงการพระราชดำริ เกี่ยวกับน้ำ เช่น ฝนหลวง, ฝายชะลอน้ำ, การสร้างเขื่อน, การบริหารจัดการน้ำ, การบำบัดน้ำเสียด้วยวิธีธรรมชาติ, ฯลฯเพลงประกอบ เพลงประกอบ. เฉลียง , คาราบาว, โมเดิร์น ด็อก1. น้ำคือชีวิต เฉลียง1. แผ่นดินนี้ก่อนเคย 2. เลี้ยงเมฆ 3. น้ำคือชีวิต คาราบาว1. เวิ้งว้าง 2. แก้มลิง 3. น้ำคือชีวิต โมเดิร์น ด็อก1. เพราะไหลผ่านเมือง 2. บ่อน้ำสามบ่อ 3. น้ำคือชีวิต</doc>
