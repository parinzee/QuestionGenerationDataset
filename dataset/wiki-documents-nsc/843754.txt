<doc id="843754" url="https://th.wikipedia.org/wiki?curid=843754" title="เตียวอุ๋น (ง่อก๊ก)">เตียวอุ๋น (ง่อก๊ก) เตียวอุ๋น ( , ค.ศ. 193 — ค.ศ. 230) มีชื่อรองว่า ฮุ้ยซู้ () เกิดที่เมืองอู่จวิ้นเป็นขุนนางแห่งง่อก๊ก ในฤดูร้อน ค.ศ. 224 ซุนกวน ผู้นำแห่งง่อก๊กได้ส่งเตียวอุ๋นเป็นทูตไปยัง จ๊กก๊ก เพื่อเป็นการหยั่งเชิงหลังจากทางฝั่งจ๊กก๊กได้ส่ง เตงจี๋ มายังง่อก๊กปรากฏว่าในงานเลี้ยงต้อนรับเตียวอุ๋นได้ตั้งปุจฉาหรือคำถามแก่เหล่าขุนนางของจ๊กก๊กซึ่ง จินปิด ขุนนางเล็ก ๆ ผู้หนึ่งได้วิสัชนาหรือตอบคำถามของเตียวอุ๋นจนหมดสิ้นทำให้เตียวอุ๋นชื่นชมและมิได้ตั้งคำถามอะไรอีก หลังจากกลับมาถึงง่อก๊กเตียวอุ๋นได้กล่าวชื่นชมจ๊กก๊กต่าง ๆ นานาทำให้ซุนกวนระแวงว่าเตียวอุ๋นจะแปรพักตร์ไปอยู่จ๊กก๊กจึงมีคำสั่งปลดเตียวอุ๋นออกจากตำแหน่งในฤดูหนาวปีเดียวกัน เตียวอุ๋นถึงแก่กรรมด้วยอาการเจ็บป่วยเมื่อ ค.ศ. 230 หรือ 6 ปีหลังจากถูกปลดด้วยวัยเพียง 37 ปี</doc>
