<doc id="287791" url="https://th.wikipedia.org/wiki?curid=287791" title="เหตุการณ์ไฟฟ้าดับทั่วประเทศไทย พ.ศ. 2521">เหตุการณ์ไฟฟ้าดับทั่วประเทศไทย พ.ศ. 2521 เหตุการณ์ไฟฟ้าดับทั่วประเทศไทย เมื่อวันเสาร์ที่ 18 มีนาคม พ.ศ. 2521 เนื่องจากเครื่องกำเนิดไฟฟ้า ของโรงไฟฟ้าพระนครใต้ ซึ่งเป็นกำลังการผลิตสำคัญของประเทศ เกิดเหตุขัดข้องขึ้น ทำให้เครื่องกำเนิดไฟฟ้าอื่นๆ ทั่วประเทศ ซึ่งมีระบบการทำงานต่อเนื่อง เป็นอันขัดข้องไปด้วยกัน เป็นเหตุของการเกิดไฟฟ้าดับ ในทุกภูมิภาคของประเทศ เริ่มตั้งแต่เวลา 07:40 น. สำหรับในเขตภาคเหนือ ประมาณ 1 ชั่วโมง เขตภาคตะวันออกเฉียงเหนือ ประมาณ 15 นาที เขตภาคกลาง ประมาณ 1 ชั่วโมง และเขตนครหลวง ประมาณ 2 ชั่วโมง จึงสามารถกลับมาเริ่มจ่ายไฟฟ้าได้ในบางพื้นที่ จนกระทั่งครอบคลุมพื้นที่ทั้งประเทศตามปกติ เมื่อเวลา 17:00 น. รวมเป็นระยะเวลานานถึง 9 ชั่วโมง 20 นาที</doc>
