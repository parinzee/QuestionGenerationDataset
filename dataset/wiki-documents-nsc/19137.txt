<doc id="19137" url="https://th.wikipedia.org/wiki?curid=19137" title="ข้อมูลเมทา">ข้อมูลเมทา ข้อมูลเมทา() หมายถึง ข้อมูลหรือสารสนเทศที่ถูกจัดทำขึ้นอย่างมีโครงสร้างเพื่อใช้ในการบรรยายทรัพยากรสารสนเทศ ในด้านลักษณะเนื้อหา และบริบทที่เกี่ยวข้องซึ่งได้แก่ลักษณะทางกายภาพและการผลิตทรัพยากรสารสนเทศ ตลอดจนความสัมพันธ์ (Relation) ระหว่างองค์ประกอบที่ใช้ในการบรรยายทรัพยากรสารสนเทศ  โดยมีวัตถุประสงค์เพื่อตอบสนองการทำงาน คือ การสืบค้น และการบริหารจัดการ ซึ่งประกอบไปด้วยการกำหนดสิทธิในการใช้ การกำหนดความคุ้มครองทรัพย์สินทางปัญญา การสงวนรักษาหน้าที่ หน้าที่. หน้าที่สำคัญของข้อมูลเมทา ซึ่งมีมาตั้งแต่ยุคแรกเริ่มในรูปของบัตรรายการ ก็คือการช่วยให้ผู้ใช้สามารถค้นหาสารสนเทศหรือความรู้ที่ตรงกับความต้องการของตนเองได้  จนกระทั่งปัจจุบันที่ทรัพยากรสารสนเทศมีหลายรูปแบบและซับซ้อนมากขึ้น ทำให้ข้อมูลเมทาต้องทำหน้าที่มากกว่าการเป็นบัตรรายการที่ช่วยให้ผู้ใช้เลือกหนังสือจากชั้นเท่านั้น หากยังต้องช่วยในการบริหารจัดการทรัพยากรสารสนเทศอีกด้วย จัดกลุ่มตามวัตถุประสงค์ใหญ่ๆ ได้ 3 หน้าที่หลัก ดังนี้ การอธิบายและการสืบค้นทรัพยากรสารสนเทศ (Resource description and information retrieval) การบริหารจัดการทรัพยากรสารสนเทศ (Administration and management of resources) การทำงานร่วมกันระหว่างระบบ (Interoperability)ประเภท ประเภท. โดยส่วนใหญ่แล้วนักวิชาการมักจะแบ่งประเภทของข้อมูลเมทาออกเป็น 3 ประเภทใหญ่ ตามหน้าที่หลักของข้อมูลเมทา คือ ข้อมูลเมทาเพื่อการบรรยายทรัพยากรสารสนเทศ (Descriptive metadata)    ข้อมูลเมทาเพื่อการบริหารทรัพยากรสารสนเทศ  (Administrative metadata) ข้อมูลเมทาเพื่อการแสดงโครงสร้างของทรัพยากรสารสนเทศ (Structural metadata)</doc>
