<doc id="392788" url="https://th.wikipedia.org/wiki?curid=392788" title="กาลาก้า">กาลาก้า กาลาก้า (ญี่ปุ่น: ギャラガ (Gyaraga), อังกฤษ: Galaga) เป็นเกมตู้ประเภทการยิง พัฒนาและจัดจำหน่ายโดยบริษัท นัมโค (Namco) ในประเทศญี่ปุ่น และจัดจำหน่ายโดยบริษัท Midway ในทวีปอเมริกาเหนือ ในปี ค.ศ. 1981 โดยเป็นเกมภาคต่อของเกม Galaxian ที่จำหน่ายในปี ค.ศ. 1979 เกมกาลาก้าจะให้ผู้เล่นควบคุมยานอวกาศ ซึ่งจะอยู่ทางด้านล่างของหน้าจอ ในแต่ละด่านศัตรูจะค่อยๆ บินเข้ามาในหน้าจอและจัดขบวนเพื่อรอโจมตีผู้เล่น จนกระทั่งศัตรูบินเข้ามาครบแล้ว ศัตรูจะเริ่มยิงและบินลงมาหายานอวกาศของผู้เล่นในรูปแบบต่างๆ เพื่อทำลายยานอวกาศ หรือชนกับยานของผู้เล่น ผู้เล่นจะต้องทำการยิงศัตรูจนหมด เพื่อที่จะผ่านไปยังด่านถัดไป เกมกาลาก้าจัดเป็นเกมตู้เกมหนึ่งที่ประสบความสำเร็จ ดังจะเห็นได้จากการที่เกมได้ถูกดัดแปลงเพื่อลงในเครื่องเล่นเกมรุ่นต่อมา และมีภาคต่ออีกหลายภาค เช่น Galaga Legions หรือแม้กระทั่งยังคงมีแบบดั้งเดิมบน Xbox Live Arcadeการเล่นเกม การเล่นเกม. เป้าหมายของเกมนี้คือการทำคะแนนให้ได้มากที่สุดจากการยิงทำลายศัตรูที่มีลักษณะคล้ายแมลง โดยที่ผู้เล่นจะใช้ก้านควบคุม เพื่อควบคุมยานอวกาศ (starfighter) ที่สามารถเคลื่อนที่ไปทางซ้ายและขวาทางด้านล่างของหน้าจอ ศัตรูจะบินเข้ามาเป็นกล่มและจัดขบวนอยู่ทางด้านบนของหน้าจอ แล้วจะค่อยๆ บินลงมาหาผู้เล่นและพยายามที่จะยิงกระสุน รวมถึงพยายามที่จะชนกับยานอวกาศของผู้เล่น ในบางครั้ง Boss galaga ซึ่งเป็นศัตรูต้องยิงโจมตีสองครั้ง จะบินเข้าเพื่อพยายามที่จะยึดยานของผู้เล่นโดยใช้ลำแสงดึง (tractor beam) ซึ่งถ้าสำเร็จ ยานของผู้เล่นจะถูกนำไปใช้เป็นศัตรู โดยอยู่ติดกับ Boss galaga ที่ยึดยานของผู้เล่น ผู้เล่นสามารถยึดยานกลับมาได้โดยทำลาย Boss galaga ขณะที่กำลังบินลงมา โดยยานที่ได้มานั้นจะกลับมาอยู่กับยานของผู้เล่น และเพิ่มความสามารถในการยิงของยานเป็น 2 เท่า แต่ทำให้ยานของเรานั้นใหญ่ด้วยเช่นกัน แต่หากทำลายขณะที่ยังอยู่ในแถวขบวนด้านบนของหน้าจอ ยานจะยังคงอยู่กับศัตรูในด่านต่อไป หรือหากผู้เล่นยิงยานที่ถูกยึดไป ก็จะทำให้ยานที่ถูกยึดไปนั้นถูกทำลายไป เกมจะจบลงหากยานลำสุดท้ายของผู้เล่นถูกทำลายหรือถูกยึดสถิติ สถิติ. คะแนนการเล่นสูงสุดของเกมกาลาก้าแบบมาราธอน (เล่นไปไม่มีสิ้นสุด) ทำโดย Stephen Krogman ในเดือนมิถุนายน ค.ศ. 1989 โดยทำคะแนนไว้ที่ 15,999,990 คะแนน สำหรับคะแนนสูงสุดในการเล่นแบบทัวร์นาเมนต์ (จำกัดจำนวนยานไว้ที่ 5 ลำและตั้งระดับความยากไว้ที่ความยากสูงสุด) นั้นทำโดย Andrew Laidlaw ที่คะแนน 4,525,150 คะแนนในวันที่ 1 มกราคม ค.ศ. 2011อ่านเพิ่มเติม</doc>
