<doc id="41403" url="https://th.wikipedia.org/wiki?curid=41403" title="แอดวานซ์ อินโฟร์ เซอร์วิส">แอดวานซ์ อินโฟร์ เซอร์วิส แอดวานซ์ อินโฟร์ เซอร์วิส () หรือเรียกโดยย่อว่า เอไอเอส เป็นบริษัทมหาชนด้านเทคโนโลยีสารสนเทศและการสื่อสารของไทย เป็นผู้ให้บริการเครือข่ายโทรศัพท์มือถือที่ใหญ่ที่สุดของประเทศตามจำนวนผู้ใช้งาน มีสถานะเป็นบริษัทลูกของอินทัช โฮลดิ้งส์ โดยเอไอเอสถือเป็นบริษัทที่มีมูลค่าหลักทรัพย์ตามราคาตลาดสูงเป็นอันดับสองในตลาดหลักทรัพย์แห่งประเทศไทย รองจากปตท.ประวัติ ประวัติ. เริ่มแรกจดทะเบียนก่อตั้งเป็น บริษัท แอดวานซ์ อินโฟร์ เซอร์วิส จำกัด เมื่อวันที่ 24 เมษายน พ.ศ. 2529 เปิดให้บริการครั้งแรกเมื่อเดือนตุลาคม พ.ศ. 2533 โดยเอไอเอสทำสัญญากับ องค์การโทรศัพท์แห่งประเทศไทย ให้ดำเนินการโครงการบริการระบบโทรศัพท์เคลื่อนที่ 900 MHz เป็นระยะเวลา 20 ปี ถึง พ.ศ. 2553 เอไอเอสเข้าจดทะเบียนในตลาดหลักทรัพย์แห่งประเทศไทย เมื่อวันที่ 13 พฤศจิกายน พ.ศ. 2534 และแปรสภาพเป็นบริษัทมหาชนจำกัด หลังจากนั้นบริษัทขยายกิจการโดยการเข้าซื้อกิจการในเครือชินวัตร เช่น ชินวัตร ดาต้าคอม (ปัจจุบันคือ บริษัท แอดวานซ์ ดาต้าเน็ตเวิร์ค คอมมิวนิเคชั่นส์ จำกัด) , ชินวัตร เพจจิ้ง เป็นต้น บริษัทเปิดบริการโทรศัพท์เคลื่อนที่ในระบบจีเอสเอ็ม ในชื่อ Digital GSM ในเดือนตุลาคม พ.ศ. 2537 และได้ขยายเวลาร่วมสัญญาเป็น 25 ปี (หมดสัญญาปี พ.ศ. 2558) เมื่อ พ.ศ. 2539บริการเครือข่ายโทรศัพท์เคลื่อนที่บริการเครือข่ายโทรศัพท์เคลื่อนที่. - ระบบจีเอสเอ็ม- บนคลื่นความถี่ 900 เมกะเฮิร์ตซ์ แบ่งตามวิธีการชำระเงินเป็น 2 ประเภทคือ ชำระค่าบริการเป็นรายเดือน มีชื่อการค้าว่า "จีเอสเอ็ม แอดวานซ์" และ ชำระค่าบริการด้วยการเติมเงิน มีชื่อการค้าว่า "วันทูคอล (One-2-Call)" หรือ "สวัสดี" - บนคลื่นความถี่ 1800 เมกะเฮิร์ตซ์ มีชื่อการค้าว่า "จีเอสเอ็ม 1800" - ระบบ 3 จี- บนคลื่นความถี่ 2100 เมกะเฮิร์ตซ์ แบ่งตามวิธีการชำระเงินเป็น 2 ประเภทคือ ชำระค่าบริการเป็นรายเดือน มีชื่อการค้าว่า "เอไอเอส 3 จี" และ ชำระค่าบริการด้วยการเติมเงิน มีชื่อการค้าว่า "เอไอเอส 3 จี วันทูคอล (AIS 3G One-2-Call) " และ "ยู โมบายล์ (YOU! MOBILE)" - ระบบ 4 จี- บนคลื่นความถี่ 900, 1800 และ 2100 เมกะเฮิร์ตซ์ ด้วยเทคโนโลยี แอลทีอี แอดวานซ์ 3 ซีเอ มีชื่อการค้าว่า "เอไอเอส 4 จี แอดวานซ์ (AIS 4G Advanced)" - ระบบ 4.5 จี- เป็นการนำคลื่นความถี่ 1800 และ 2100 เมกะเฮิร์ตซ์ มารวมกันโดยใช้เทคโนโลยี (2CA) Carrier Aggregation, 4x4MIMO และ DL256QAM/UL64QAM รวมถึงนำเครือข่าย WiFi 5 กิกะเฮิร์ตซ์ มารวมเป็นช่องสัญญาณเดียวกัน ด้วยเทคโนโลยี Multipath TCP (MPTCP) โดยมีชื่อทางการค้าว่า "เอไอเอส เน็กซ์ จี (AIS Next G)"บริการเครือข่ายอินเทอร์เน็ตบริการเครือข่ายอินเทอร์เน็ต. - ระบบอินเทอร์เน็ต- เน็ตบ้านความเร็วสูง มีชื่อการค้าว่า "เอไอเอส ไฟเบอร์ (AIS Fibre)"คลื่นความถี่ที่ใช้งาน คลื่นความถี่ที่ใช้งาน. เอไอเอส เป็นผู้ให้บริการโทรศัพท์มือถือที่ถือครองคลื่นความถี่สูงถึง 55 MHz นับเป็นอันดับสองในอุตสาหกรรม ปัจจุบัน เอไอเอส ได้จัดสรรการให้บริการแต่ละคลื่นความถี่ดังต่อไปนี้- หมายเหตุ - เอไอเอส ให้บริการ 4G 900 MHz เต็มความถี่ 10 MHz เฉพาะพื้นที่กรุงเทพมหานครและปริมณฑล และหัวเมืองใหญ่และเมืองท่องเที่ยวบางจังหวัด เช่น เชียงใหม่ สงขลา นครราชสีมา ภูเก็ต และประจวบคีรีขันธ์ เป็นต้น นอกเหนือจากนั้นให้บริการเฉพาะ 2G 900 MHz เต็มความถี่ผู้ถือหุ้นรายใหญ่</doc>
