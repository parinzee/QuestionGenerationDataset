<doc id="565940" url="https://th.wikipedia.org/wiki?curid=565940" title="อติพจน์">อติพจน์ อติพจน์ เป็นโวหารภาพพจน์อย่างหนึ่งที่มีลักษณะในการกล่าวเกินจริงเพื่อสร้างอารมณ์และความรู้สึกที่รุนแรงเกินจริง มักพบบ่อยในงานวรรณกรรมและงานศิลป์หลากหลายรูปแบบ ทว่าผู้เขียนไม่ได้จงใจที่จะหลอกผู้อ่านและผู้อ่านควรจะเข้าใจว่าผู้เขียนกำลังใช้ลักษณะภาพพจน์นี้อยู่ อติพจน์พบในภาษาไทยและภาษาอื่นทั่วโลก โดยตามหลักภาษาศาสตร์แล้วไม่ควรมีข้อยกเว้น อติพจน์สามารถแบ่งออกเป็นอธิพจน์และอวพจน์อธิพจน์/อติพจน์ อธิพจน์/อติพจน์. อธิพจน์ คือการกล่าวมากเกินจริง มีความหมายตรงกับคำว่า Hyperbole ตัวอย่างเช่น- คิดถึงใจจะขาด - คอแห้งเป็นผง - ร้อนตับจะแตก - หนาวกระดูกจะหลุด - การบินไทยรักคุณเท่าฟ้า - คิดถึงเธอทุกลมหายใจเข้าออกอวพจน์ อวพจน์. อวพจน์ คือการกล่าวน้อยเกินจริงหรือการใช้โวหารต่ำเกินจริง มีความหมายตรงกับคำว่า Meiosis หรือ Understatement ตัวอย่างเช่น- เล็กเท่าขี้ตาแมว - เพียงชั่วลัดนิ้วมือเดียว - รอสักอึดใจเดียว - ขอเวลาสักวินาที</doc>
