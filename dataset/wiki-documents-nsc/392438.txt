<doc id="392438" url="https://th.wikipedia.org/wiki?curid=392438" title="คู่มือท่องกาแลกซีฉบับนักโบก">คู่มือท่องกาแลกซีฉบับนักโบก คู่มือท่องกาแลกซีฉบับนักโบก () เป็นเรื่องชุดแนววิทยาศาสตร์-ตลก สร้างสรรค์โดยดักลาส อดัมส์ แรกเริ่มเป็นละครวิทยุออกอากาศทางสถานีวิทยุ BBC Radio 4 ใน ค.ศ. 1978 และต่อมาได้รับการดัดแปลงเผยแพร่ในรูปแบบสื่ออื่นๆ เมื่อเวลาผ่านไปก็ค่อยๆ กลายเป็นปรากฏการณ์มัลติมีเดียระดับนานาชาติในที่สุด สื่ออื่นๆ เหล่านี้ได้แก่ละครเวที หนังสือนิยาย "ไตรภาค" จำนวนห้าเล่ม ตั้งแต่ ค.ศ. 1979 - 1992 และนิยายเล่มที่หกเขียนโดยอีออยน์ โคลเฟอร์ ในปี ค.ศ. 2009, เป็นละครชุดทางโทรทัศน์ปี ค.ศ. 1981, เป็นเกมคอมพิวเตอร์ปี ค.ศ. 1984, เป็นหนังสือการ์ตูนชุดสามเล่มจบเล่าเรื่องจากนิยายสามเล่มแรก ตีพิมพ์โดยสำนักพิมพ์ DC comics ตั้งแต่ ค.ศ. 1993-1996 นอกจากนี้ยังมีชุดผ้าขนหนูสองชุดผลิตโดย Beer-Davies ซึ่งผู้ติดตามบางคนถือว่าเป็นของต้นฉบับ และอื่นๆ อีกมาก "คู่มือฯ" ตามชื่อเรื่อง เป็นคู่มือท่องเที่ยวรูปแบบอิเล็กทรอนิกส์ รวบรวมข้อมูลของจักรวาล ชื่อว่า คู่มือท่องกาแลกซีฉบับนักโบก และมีบทบาทมากในเรื่อง</doc>
