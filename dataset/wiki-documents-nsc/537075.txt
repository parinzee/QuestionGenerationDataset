<doc id="537075" url="https://th.wikipedia.org/wiki?curid=537075" title="คาร์ลี เร เจปเซน">คาร์ลี เร เจปเซน คาร์ลี เร เจปเซน ( เกิด 21 พฤศจิกายน พ.ศ. 2528) เป็นนักร้องและนักแต่งเพลงชาวแคนาดาจากรัฐบริติชโคลัมเบีย ในปี พ.ศ. 2550 เธอได้อันดับที่ 3 ในการแข่งขัน "คะเนเดียนไอดอล" ฤดูกาลที่ 5 และเป็นส่วนหนึ่งใน "คะเนเดียนไอดอล" ท็อป 3 คอนเสิร์ตทัวร์ หลังจากการแข่งขัน "คะเนเดียนไอดอล" เธอได้เปิดตัวอัลบั้มเดี่ยวชุดแรก คือ ทักออฟวอร์ ภายใต้ค่ายเพลงเมเพิลมิวสิกเรเคิดดิงส์ ในวันที่ 30 กันยายน พ.ศ. 2551 หลังจากนั้น 3 ปีต่อมา เธอได้ออกซิงเกิล "คอลมีเมบี" กับค่ายเพลง 604 ตามมาด้วยการออกเอ็กซ์เทนต์เพลย์ คูรีโอซิตี ในวันที่ 14 กุมภาพันธ์ พ.ศ. 2555 ต่อมาในเดือนกุมภาพันธ์ พ.ศ. 2555 จัสติน บีเบอร์ ได้ชักชวนเธอและผู้จัดการของเธอ มาเซ็นสัญญากับค่ายสคูลบอยเรเคิดส์ หลังจากที่ "คอลมี มบี" มียอดผู้ชมบนยูทูบมากกว่า 500 ล้านครั้ง รวมไปถึงได้อันดับที่ 1 บนบิลบอร์ดชาร์ต 100 และคะเนเดียนฮอต 100 และอีก 19 ประเทศทั่วโลก</doc>
