<doc id="756098" url="https://th.wikipedia.org/wiki?curid=756098" title="ข้อพิพาทดินแดนในทะเลจีนใต้">ข้อพิพาทดินแดนในทะเลจีนใต้ ข้อพิพาทดินแดนในทะเลจีนใต้เกี่ยวกับการอ้างสิทธิเหนือเกาะและทะเลในหลายรัฐเอกราชบริเวณทะเลจีนใต้ คือ ประเทศบรูไน จีน ไต้หวัน มาเลเซีย ฟิลิปปินส์และเวียดนาม มีข้อพิพาทเกี่ยวกับหมู่เกาะสแปรตลีและแพราเซล เช่นเดียวกับแนวแบ่งเขตทางทะเลในอ่าวตังเกี๋ยและที่อื่น มีข้อพิพาทอีกในน่านน้ำใกล้หมู่เกาะนาตูนาของอินโดนีเซีย ผลประโยชน์ของหลายชาติมีการได้พื้นที่ประมงรอบสองกลุ่มเกาะดังกล่าว การแสวงหาประโยชน์ที่เป็นไปได้จากน้ำมันดิบและแก๊สธรรมชาติซึ่งสงสัยว่าอยู่ใต้หลายส่วนของทะเลจีนใต้ และการควบคุมเส้นทางเดินเรือสำคัญทางยุทธศาสตร์ข้อพิพาทเฉพาะ ข้อพิพาทเฉพาะ. ข้อพิพาทเกี่ยวข้องทั้งแนวแบ่งเขตทางทะเลและหมู่เกาะ มีหลายข้อพิพาทโดยข้อพิพาทหนึ่งจะมีประเทศเกี่ยวข้องต่างกัน1. พื้นที่เส้นเก้าแดช (nine-dash line) มีสาธารณรัฐจีนอ้าง ต่อมาคือ ประเทศจีน ซึ่งครอบคลุมพื้นที่ทะเลจีนใต้ส่วนมากและทับซ้อนกับการอ้างเขตเศรษฐกิจเฉพาะของประเทศบรูไน อินโดนีเซีย มาเลเซีย ฟิลิปปินส์ สิงคโปร์ ไต้หวันและเวียดนาม 2. แนวแบ่งเขตทางทะเลตามชายฝั่งเวียดนามระหว่างประเทศบรูไน กัมพูชา จีน อินโดนีเซีย มาเลเซีย ฟิลิปปินส์ ไต้หวันและเวียดนาม 3. แนวแบ่งเขตทางทะเลทางเหนือของเกาะบอร์เนียวระหว่างประเทศบรูไน จีน อินโดนีเซีย มาเลเซีย ฟิลิปปินส์ ไต้หวันและเวียดนาม 4. หมู่เกาะทะเลจีนใต้ ซึ่งรวมหมู่เกาะแพราเซล หมู่เกาะปราตัส แนวปะการังสกาโบโรห์ และหมู่เกาะสแปรตลี ระหว่างประเทศบรูไน จีน มาเลเซีย ฟิลิปปินส์ ไต้หวันและเวียดนาม 5. แนวแบ่งเขตทางทะเลในน่านน้ำทางเหนือของหมู่เกาะนาทูนาระหว่างประเทศกัมพูชา จีน อินโดนีเซีย มาเลเซีย ไต้หวันและเวียดนาม 6. แนวแบ่งเขตทางทะเลนอกชายฝั่งปาลาวันและลูซอนระหว่างประเทศบรูไน จีน มาเลเซีย ฟิลิปปินส์ ไต้หวันและเวียดนาม 7. แนวแบ่งเขตทางทะเล ดินแดนทางบก และเกาะซาบะฮ์ซึ่งรวมอัมบาลัต (Ambalat) ระหว่างประเทศอินโดนีเซีย มาเลเซียและฟิลิปปินส์ 8. แนวแบ่งเขตทางทะเลและหมู่เกาะในช่องแคบลูซอนระหว่างประเทศจีน ฟิลิปปินส์และไต้หวัน 9. แนวแบ่งเขตทางทะเลและหมู่เกาะในเปดราบรังกา (และมิดเดิลร็อกส์) ระหว่างประเทศสิงคโปร์และมาเลเซีย</doc>
