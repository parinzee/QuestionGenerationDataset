<doc id="16576" url="https://th.wikipedia.org/wiki?curid=16576" title="ที่สุดในประเทศไทย">ที่สุดในประเทศไทย สถิติที่สุดในประเทศไทยเรื่องต่าง ๆพระมหากษัตริย์พระมหากษัตริย์. - พระมหากษัตริย์ไทยที่ทรงครองราชย์ยาวนานที่สุด คือ พระบาทสมเด็จพระปรมินทรมหาภูมิพลอดุลยเดช (70 ปี 127 วัน) - พระมหากษัตริย์ไทยที่ทรงครองราชย์เป็นระยะเวลาสั้นที่สุด คือ สมเด็จพระเจ้าทองลัน (7 วัน) - พระมหากษัตริย์ไทยที่ทรงครองราชย์เมื่อพระชนมพรรษาน้อยที่สุด พระรัษฎาธิราช (5 พรรษา) - พระมหากษัตริย์ไทยที่ทรงครองราชย์เมื่อพระชนมพรรษามากที่สุด สมเด็จพระเจ้าอยู่หัวมหาวชิราลงกรณ บดินทรเทพยวรางกูร (64 พรรษา)บุคคลบุคคล. - สยามมกุฎราชกุมารพระองค์แรกของไทย คือ สมเด็จพระบรมโอรสาธิราช เจ้าฟ้ามหาวชิรุณหิศ สยามมกุฎราชกุมาร - ผู้ที่ได้รับนามสกุลพระราชทานคนแรก คือ เจ้าพระยายมราช (ปั้น สุขุม) (30 พ.ค. 2456) - จอมพลคนแรก คือ จอมพลสมเด็จพระราชปิตุลาบรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช - นักเขียนการ์ตูนคนแรกของไทย คือ ขุนปฏิภาคพิมพ์ลิขิต (เปล่ง ไตรปิ่น) - รัฐบุรุษอาวุโสคนแรกของไทย คือ หลวงประดิษฐ์มนูธรรม (ปรีดี พนมยงค์)- ผู้ดำรงตำแหน่ง “ธรรมศาสตราจารย์” คนแรก คือ ศาสตราจารย์ ดร.ป๋วย อึ๊งภากรณ์ - อธิบดีหญิงคนแรกในไทยคือ คุณหญิงอัมพร มีศุข อธิบดีกรมวิชาการ กระทรวงศึกษาธิการ - ผู้ว่าราชการจังหวัดหญิงคนแรกของประเทศไทย คือ จรัสศรี ทีปิรัช (จังหวัดนครนายก) - รองผู้ว่าราชการจังหวัดชาวมุสลิมหญิงคนแรกของประเทศไทย คือ พาตีเมาะ สะดียามู  (จังหวัดพัทลุง) - แฝดสยามคู่แรกของไทย คือ อิน-จัน - นางสาวไทยคนแรกของไทย คือ กันยา เทียนสว่าง - นางงามจักรวาลคนแรกของไทย คือ อาภัสรา หงสกุล - นักมวยไทยคนแรกที่ได้ครองตำแหน่งแชมป์โลก คือ โผน กิ่งเพชร (มานะ สีดอกบวบ) - นักมวยหญิงไทยคนแรกที่ได้ครองแชมป์โลก คือ แซมซั่น ส.ศิริพร - นักกีฬาไทยคนแรกที่ได้เหรียญรางวัลโอลิมปิก คือ ร้อยตำรวจเอก พเยาว์ พูนธรัตน์ - นักกีฬาไทยคนแรกที่ได้เหรียญทองโอลิมปิก คือ สมรักษ์ คำสิงห์ - นักกีฬาหญิงไทยคนแรกที่ได้เหรียญรางวัลโอลิมปิก คือ เกษราภรณ์ สุตา - นักกีฬาหญิงไทยคนแรกที่ได้เหรียญทองโอลิมปิก คือ อุดมพร พลศักดิ์ - นักมวยไทยที่ป้องกันตำแหน่งแชมป์ได้สูงสุด คือ เขาทราย แกแล็คซี่การเมืองกิจกรรมทางการเมืองการเมือง. กิจกรรมทางการเมือง. - การชุมนุมทางการเมืองของประชาชนครั้งแรกของไทย เกิดขึ้นเมื่อวันที่ 2 มีนาคม พ.ศ. 2500 เพื่อประท้วงผลการเลือกตั้ง ซึ่งพรรคเสรีมนังคศิลา ของจอมพลแปลก พิบูลสงคราม นายกรัฐมนตรีในขณะนั้น ชนะการเลือกตั้งโดยทุจริต - รัฐประหารครั้งแรกของไทย เกิดเมื่อ พ.ศ. 2476โดย พระยามโนปกรณ์นิติธาดาใช้อำนาจพระราชกฤษฎีกาผ่านการรับรองโดยรัชกาลที่7สั่งปิดสภาพรรคการเมืองพรรคการเมือง. - พรรคการเมืองแรกของประเทศไทยที่จดทะเบียนตามกฎหมาย คือ พรรคก้าวหน้า - พรรคการเมืองที่มีจำนวนสมาชิกสภาผู้แทนราษฎรได้รับเลือกตั้งเข้าสู่รัฐสภามากที่สุด คือ พรรคไทยรักไทย 377 คน จากการเลือกตั้งเมื่อวันที่ 6 กุมภาพันธ์ พ.ศ. 2548 - พรรคการเมืองที่มีอายุยาวนานที่สุดที่ยังดำเนินการอยู่ คือ พรรคประชาธิปัตย์ (ก่อตั้ง 5 เมษายน พ.ศ. 2489) - หัวหน้าพรรคการเมืองคนแรกของประเทศไทยที่จดทะเบียนตามกฎหมาย คือ หม่อมราชวงศ์คึกฤทธิ์ ปราโมช- เลขาธิการพรรคการเมืองคนแรกของประเทศไทยที่จดทะเบียนตามกฎหมาย คือTBA( To Be Announced)- หัวหน้าพรรคการเมืองหญิงคนแรกของประเทศไทยที่จดทะเบียนตามกฎหมาย คือ สุดารัตน์ เกยุราพันธุ์- เลขาธิการพรรคการเมืองหญิงคนแรกของประเทศไทยที่จดทะเบียนตามกฎหมาย คือTBA( To Be Announced)นักการเมืองนักการเมือง. - ผู้ว่าราชการกรุงเทพมหานครคนแรก คือ ชำนาญ ยุวบูรณ์ - ผู้ว่าราชการกรุงเทพมหานครคนแรกที่มาจากการเลือกตั้ง คือ ธรรมนูญ เทียนเงิน สังกัดพรรคประชาธิปัตย์ - บุคคลที่ได้รับเลือกตั้ง ขณะที่มีอายุสูงที่สุด คือ ชัย ชิดชอบ ส.ส.แบบบัญชีรายชื่อ พรรคภูมิใจไทย จากการเลือกตั้งเมื่อวันที่ 3 กรกฎาคม พ.ศ. 2554 ขณะมีอายุ 83 ปี 3 เดือน 2 วัน - บุคคลที่ได้รับเลือกตั้ง ขณะที่มีอายุน้อยที่สุด คือ ประไพพรรณ เส็งประเสริฐ สมาชิกสภาผู้แทนราษฎร จังหวัดราชบุรี สังกัดพรรคประชาธิปัตย์ จากการเลือกตั้งเมื่อวันที่ 6 มกราคม พ.ศ. 2544 ขณะมีอายุ 25 ปี 9 วันรัฐบาลรัฐบาล. - นายกรัฐมนตรีที่ดำรงตำแหน่งยาวนานที่สุด คือ จอมพล แปลก พิบูลสงคราม (แปลก ขีตตะสังคะ) รวมเวลา 14 ปี 11 เดือน 18 วัน - นายกรัฐมนตรีที่ดำรงตำแหน่งสั้นที่สุด คือ ทวี บุณยเกตุ รวมเวลา 18 วัน - บุคคลที่ดำรงตำแหน่งนายกรัฐมนตรีขณะที่มีอายุน้อยที่สุด คือ หม่อมราชวงศ์เสนีย์ ปราโมช ขณะที่มีอายุได้ 40 ปี 4 เดือน 17 วัน เริ่มดำรงตำแหน่งเมื่อวันที่ 17 กันยายน พ.ศ. 2488 - บุคคลที่ดำรงตำแหน่งนายกรัฐมนตรีขณะที่มีอายุมากที่สุด คือ สมัคร สุนทรเวช ขณะที่มีอายุได้ 72 ปี 7 เดือน 16 วัน เริ่มดำรงตำแหน่งเมื่อวันที่ 29 มกราคม พ.ศ. 2551 - นายกรัฐมนตรีจากการเลือกตั้งโดยตรงของประชาชน ที่ดำรงตำแหน่งครบวาระ 4 ปีคนแรก คือ พันตำรวจโท ทักษิณ ชินวัตร หัวหน้าคณะรัฐมนตรีคณะที่ 54 ดำรงตำแหน่งระหว่างวันที่ 17 กุมภาพันธ์ พ.ศ. 2544 - 11 มีนาคม พ.ศ. 2548 - นายกรัฐมนตรีหญิงคนแรกของไทย คือ ยิ่งลักษณ์ ชินวัตร เริ่มดำรงตำแหน่งเมื่อวันที่ 5 สิงหาคม พ.ศ. 2554- 7 พฤษภาคม พ.ศ. 2557 - คณะรัฐมนตรีชุดที่มีอายุสั้นที่สุด คือ คณะที่ 38 ที่มี หม่อมราชวงศ์เสนีย์ ปราโมช เป็นนายกรัฐมนตรี รวมเวลา 11 วัน ตั้งขึ้นเมื่อวันที่ 25 กันยายน พ.ศ. 2519 และสิ้นสุดเมื่อวันที่ 6 ตุลาคม ปีเดียวกัน เนื่องจากเกิดรัฐประหาร โดย พลเรือเอก สงัด ชลออยู่ - รัฐมนตรีหญิงสองคนแรกของไทย คือ ท่านผู้หญิงเลอศักดิ์ สมบัติศิริ รัฐมนตรีว่าการกระทรวงคมนาคม และวิมลศิริ ชำนาญเวช รัฐมนตรีว่าการทบวงมหาวิทยาลัยของรัฐ ในคณะรัฐมนตรีไทย คณะที่ 39 เริ่มดำรงตำแหน่งวันที่ 8 ตุลาคม พ.ศ. 2519 - รัฐมนตรีกระทรวงกลาโหมหญิงคนแรกของไทย คือ ยิ่งลักษณ์ ชินวัตรรัฐสภาสภาผู้แทนราษฎรรัฐสภา. สภาผู้แทนราษฎร. - ประธานสภาผู้แทนราษฎรคนแรกของไทย คือ เจ้าพระยาธรรมศักดิ์มนตรี (สนั่น เทพหัสดิน ณ อยุธยา) เมื่อปี พ.ศ. 2475 - สมาชิกสภาผู้แทนราษฎรหญิงคนแรกของไทย คือ อรพินท์ ไชยกาล ส.ส.จังหวัดอุบลราชธานี จากการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2492 - สมาชิกสภาผู้แทนราษฎรที่ได้รับเลือกตั้งมากที่สุด คือ บุญเท่ง ทองสวัสดิ์ (16 สมัย)วุฒิสภาวุฒิสภา. - ประธานวุฒิสภาคนแรกของไทย คือ พันตรี วิลาศ โอสถานนท์ เมื่อปี พ.ศ. 2489 - บุคคลที่ดำรงตำแหน่งประธานวุฒิสภายาวนานที่สุดคือ คือ อุกฤษ มงคลนาวิน ดำรงตำแหน่งเป็นเวลา 4 ปี 357 วันการปกครองจังหวัดการปกครอง. จังหวัด. - จังหวัดในประวัติศาสตร์ไทยซึ่งมีชื่อเต็มยาวที่สุด และเป็นชื่อเมืองซึ่งยาวที่สุดในโลก คือ กรุงเทพมหานคร อมรรัตนโกสินทร์ มหินทรายุธยา มหาดิลกภพ นพรัตนราชธานีบุรีรมย์ อุดมราชนิเวศน์มหาสถาน อมรพิมานอวตารสถิต สักกะทัตติยวิษณุกรรมประสิทธิ์ ภายหลังจัดตั้งเป็นองค์กรปกครองส่วนท้องถิ่นรูปแบบพิเศษ ตามพระราชบัญญัติระเบียบบริหารราชการกรุงเทพมหานคร พ.ศ. 2528 - จังหวัดที่มีพื้นที่มากที่สุด คือ จังหวัดนครราชสีมา มีพื้นที่ 20,493.964 ตร.กม. - จังหวัดที่มีพื้นที่น้อยที่สุด คือ จังหวัดสมุทรสงคราม มีพื้นที่ 416.707 ตร.กม. - จังหวัดที่มีอำเภอมากที่สุด คือ จังหวัดนครราชสีมา จำนวน 32 อำเภอ - จังหวัดที่มีตำบลมากที่สุด คือ จังหวัดนครราชสีมา จำนวน 287 ตำบล - จังหวัดที่มีเทศบาลมากที่สุด คือ จังหวัดเชียงใหม่ จำนวน 120 เทศบาล - จังหวัดที่มีอำเภอน้อยที่สุด คือ จังหวัดสมุทรสาคร จังหวัดสมุทรสงคราม และจังหวัดภูเก็ต จำนวน 3 อำเภอ - จังหวัดที่จัดตั้งขึ้นล่าสุด คือ จังหวัดบึงกาฬ เมื่อวันที่ 23 มีนาคม พ.ศ. 2554 - จังหวัดที่มีชายฝั่งทะเลยาวที่สุด คือ จังหวัดประจวบคีรีขันธ์ มีชายฝั่งทะเลยาวถึง 251 กิโลเมตรอำเภออำเภอ. - อำเภอขนาดใหญ่ที่สุด คือ อำเภออุ้มผาง จังหวัดตาก มีพื้นที่ 4,325 ตารางกิโลเมตร - อำเภอขนาดเล็กที่สุด คือ อำเภอเกาะสีชัง จังหวัดชลบุรี มีพื้นที่ 17 ตารางกิโลเมตร - อำเภอที่มีตำบลมากที่สุด คือ อำเภอเมืองนครราชสีมาและอำเภอเมืองนครปฐม มี 25 ตำบล - อำเภอที่มีตำบลน้อยที่สุด คือ อำเภอเกาะสีชัง จังหวัดชลบุรี และ อำเภอแม่เปิน จังหวัดนครสวรรค์ มี 1 ตำบล - อำเภอที่ตั้งขึ้นใหม่ที่สุด คือ อำเภอกัลยาณิวัฒนา จังหวัดเชียงใหม่ราชการส่วนท้องถิ่นราชการส่วนท้องถิ่น. - เทศบาลนครที่มีพื้นที่มากที่สุด คือ เทศบาลนครเจ้าพระยาสุรศักดิ์ มีพื้นที่ประมาณ 277 ตารางกิโลเมตร - เทศบาลนครที่มีพื้นที่น้อยที่สุด คือ เทศบาลนครพิษณุโลก มีพื้นที่ประมาณ 18.26 ตารางกิโลเมตร - เทศบาลนครแห่งแรก ที่เขตการปกครองครอบคลุมทั้งอำเภอ คือ เทศบาลนครเกาะสมุย ครอบคลุมพื้นที่ทั้งอำเภอเกาะสมุย - เทศบาลเมืองที่มีพื้นที่น้อยที่สุด คือ เทศบาลเมืองพระประแดง มีพื้นที่ 0.6115 ตารางกิโลเมตร - เทศบาลเมืองที่มีพื้นที่ไม่ต่อเนื่องกันแห่งแรก คือ เทศบาลเมืองพิมลราช โดยมี เทศบาลเมืองบางบัวทอง คั่นกลาง - เทศบาลตำบลที่มีพื้นที่ต่อเนื่องกับจังหวัดอื่นมากที่สุด คือ เทศบาลตำบลพวา อำเภอแก่งหางแมว จังหวัดจันทบุรี ติดต่อกับ จังหวัดระยอง จังหวัดชลบุรี และจังหวัดฉะเชิงเทรา - อำเภอที่มีองค์การปกครองส่วนท้องถิ่นมากที่สุด คือ อำเภอเมืองนครราชสีมาและอำเภอเมืองนครปฐม มี 28 แห่งประชากรประชากร. - จังหวัดที่มีประชากรน้อยที่สุด คือ จังหวัดระนอง มีประชากร 182,648 คน (ข้อมูล: พ.ศ. 2555) - จังหวัดที่มีประชากรหนาแน่นน้อยที่สุด คือ จังหวัดแม่ฮ่องสอน มีความหนาแน่น 19.27 คน ต่อตารางกิโลเมตร (ข้อมูล: พ.ศ. 2555) - อำเภอที่มีประชากรมากที่สุด คือ อำเภอเมืองสมุทรปราการ จำนวน 495,922 คน (ข้อมูล: พ.ศ. 2552) - อำเภอที่มีประชากรน้อยที่สุด คือ อำเภอเกาะกูด จังหวัดตราด จำนวน 2,213 คน (ข้อมูล: พ.ศ. 2552)เศรษฐกิจเศรษฐกิจ. - ธนาคารพาณิชย์ไทยแห่งแรก คือ บริษัท แบงก์สยามกัมมาจล ทุนจำกัด ก่อตั้งเมื่อปี พ.ศ. 2449 ซึ่งต่อมาเปลี่ยนชื่อเป็น ธนาคารไทยพาณิชย์ - ธนาคารของรัฐบาลไทยแห่งแรก คือ คลังออมสิน ก่อตั้งเมื่อปี พ.ศ. 2456 ในรัชสมัยพระบาทสมเด็จพระมงกุฎเกล้าเจ้าอยู่หัว ซึ่งต่อมาเปลี่ยนชื่อเป็น ธนาคารออมสิน - ธนาคารที่มีจำนวนสาขามากที่สุด คือ ธนาคารไทยพาณิชย์ มีจำนวน 1,000 สาขา (พ.ศ. 2553) - ธนาคารที่มีจำนวนตู้เอทีเอ็มมากที่สุด คือ ธนาคารไทยพาณิชย์ - ชาวไทยที่มีทรัพย์สินมากที่สุด คือ ธนินท์ เจียรวนนท์ เจ้าของเครือเจริญโภคภัณฑ์ (พ.ศ. 2556) - ห้างสรรพสินค้าที่มีอายุยาวนานที่สุด คือ บริษัท ไนติงเกล-โอลิมปิก จำกัด ภายใต้ชื่อการค้า ห้างไนติงเกล เขตพระนคร กรุงเทพมหานคร ก่อตั้งเมื่อปี พ.ศ. 2473 - ตลาดที่มีพื้นที่จำหน่ายสินค้ากว้างขวางที่สุดในประเทศไทย คือ ตลาดนัดจตุจักรภูมิศาสตร์ภูมิศาสตร์. - เกาะขนาดใหญ่ที่สุด คือ เกาะภูเก็ต มีขนาด 543 ตารางกิโลเมตร - บริเวณที่มีแผ่นดินแคบที่สุด คือบริเวณ อำเภอคลองใหญ่ จังหวัดตราด มีช่วงแผ่นดินเพียง 0.45 กิโลเมตร หรือ 450 เมตร - แหลมทะเลที่มีความยาวมากที่สุด คือ แหลมตะลุมพุก อำเภอปากพนัง จังหวัดนครศรีธรรมราช - ทะเลสาบขนาดใหญ่ที่สุด คือ ทะเลสาบสงขลา จังหวัดสงขลา และ จังหวัดพัทลุง มีพื้นที่ประมาณ 1,040 ตารางกิโลเมตร - ทะเลสาบน้ำจืดขนาดใหญ่ที่สุด คือ บึงบอระเพ็ด จังหวัดนครสวรรค์ มีเนื้อที่ 132,737 ไร่ - แม่น้ำที่ยาวที่สุด คือ แม่น้ำชี มีต้นธารจากเทือกเขาเพชรบูรณ์ ไหลผ่าน จังหวัดชัยภูมิ จังหวัดขอนแก่น จังหวัดมหาสารคาม จังหวัดร้อยเอ็ด จังหวัดยโสธร จนไปบรรจบกับแม่น้ำมูล ในเขตจังหวัดอุบลราชธานี รวมความยาวทั้งสิ้น 765 กิโลเมตร - คลองที่ยาวที่สุด คือ คลองแสนแสบ มีความยาวทั้งสิ้น 73 กิโลเมตร - น้ำตกที่สูงที่สุด คือน้ำตกทีลอซู จังหวัดตาก - อุทยานแห่งชาติแห่งแรก และพื้นที่ป่าไม้ขนาดใหญ่ที่สุด คือ อุทยานแห่งชาติเขาใหญ่ จังหวัดนครราชสีมา จังหวัดสระบุรี จังหวัดนครนายก และ จังหวัดปราจีนบุรี ซึ่งรัฐบาลประกาศให้เป็นอุทยานแห่งชาติ เมื่อวันที่ 18 กันยายน พ.ศ. 2505 - อุทยานแห่งชาติขนาดใหญ่ที่สุด คือ อุทยานแห่งชาติแก่งกระจาน จังหวัดเพชรบุรี และ จังหวัดประจวบคีรีขันธ์ - อุทยานแห่งชาติทางทะเลแห่งแรก คือ อุทยานแห่งชาติเขาสามร้อยยอด ในจังหวัดประจวบคีรีขันธ์ ซึ่งรัฐบาลประกาศเป็นอุทยานแห่งชาติ เมื่อปี พ.ศ. 2509สิ่งก่อสร้างสิ่งก่อสร้าง. - ปราสาทขอมโบราณซึ่งมีขนาดใหญ่ที่สุด คือ ปราสาทหินพิมาย อำเภอพิมาย จังหวัดนครราชสีมา - ปราสาทขอมโบราณซึ่งตั้งอยู่ทางทิศตะวันตกที่สุด คือ ปราสาทเมืองสิงห์ อำเภอไทรโยค จังหวัดกาญจนบุรี - ปราสาทขอมโบราณซึ่งมีความเก่าแก่ที่สุด คือ ปราสาทภูมิโปน อำเภอสังขะ จังหวัดสุรินทร์ สร้างขึ้นในราวพุทธศตวรรษที่ 12-13 ตรงกับรัชสมัยพระเจ้าชัยวรมันที่ 1 - ดาบเหล็กน้ำพี้ขนาดใหญ่ที่สุดในโลก ตั้งอยู่ที่ อำเภอเมืองอุตรดิตถ์ จังหวัดอุตรดิตถ์ - ฝายหลวงแห่งแรก คือ ฝายซึ่งตั้งอยู่ที่ ตำบลฝายหลวง อำเภอลับแล จังหวัดอุตรดิตถ์ - สนามกีฬาขนาดใหญ่ที่สุด คือ ราชมังคลากีฬาสถาน ภายในสนามกีฬาหัวหมาก กรุงเทพมหานคร มีความจุผู้ชม 80,000 คน - ตู้ไปรษณีย์ขนาดใหญ่ที่สุด (อดีตเคยเป็นที่สุดในโลก) คือ ตู้ซึ่งตั้งอยู่ในอำเภอเบตง จังหวัดยะลา มีความสูง 3.20 เมตร เส้นรอบวงที่ฐาน 2.65 เมตร เส้นรอบวงตู้ 2.40 เมตร สร้างขึ้นเมื่อปี พ.ศ. 2467 - เสาธงซึ่งมีความสูงมากที่สุด คือ เสาซึ่งตั้งอยู่ที่ มหาวิทยาลัยมหาจุฬาลงกรณราชวิทยาลัย เลขที่ 79 หมู่ที่ 1 หลักกิโลเมตรที่ 55 ตำบลลำไทร อำเภอวังน้อย จังหวัดพระนครศรีอยุธยา รหัสไปรษณีย์ 13170 เสากลาง มีความสูง 80 เมตร เสาประกบ มีความสูง 55 เมตร รวมทั้งหมด 3 เสา และมีความสูงเป็นอันดับ 3 ของโลกคมนาคมคมนาคม. - สะพานรถไฟข้ามแม่น้ำเจ้าพระยาแห่งแรก คือ สะพานพระราม 6 สร้างขึ้นเมื่อปี พ.ศ. 2465 ในรัชสมัยพระบาทสมเด็จพระมงกุฎเกล้าเจ้าอยู่หัว - สะพานที่ยาวที่สุดในประเทศไทย คือ ถนนเฉลิมพระเกียรติ 80 พรรษา 5 ธันวาคม 2550 ข้ามทะเลสาบสงขลา จาก อำเภอควนขนุน จังหวัดพัทลุง ไปยัง อำเภอระโนด จังหวัดสงขลา ระยะทางรวม 5.450 กิโลเมตร - สะพานข้ามแม่น้ำโขงแห่งแรก คือ สะพานมิตรภาพ ไทย-ลาว แห่งที่ 1 ช่วงระหว่างจังหวัดหนองคาย กับนครหลวงเวียงจันทน์ ประเทศลาว โดยพระบาทสมเด็จพระปรมินทรมหาภูมิพลอดุลยเดช เสด็จพระราชดำเนินพร้อมด้วย ฯพณฯ หนูฮัก พูมสะหวัน ประธานประเทศลาว เป็นประธานในพิธีเปิดอย่างเป็นทางการ เมื่อวันที่ 8 เมษายน พ.ศ. 2537 - สะพานข้ามแม่น้ำเมยแห่งแรก คือ สะพานมิตรภาพ ไทย-พม่า ช่วงระหว่างจังหวัดตาก กับจังหวัดเมียวดีของประเทศพม่า - สะพานแขวนคนเดินที่ยาวที่สุด คือ สะพานข้ามแม่น้ำมูล ภายในอุทยานแห่งชาติแก่งตะนะ โครงสร้างเป็นเหล็ก ยึดโยงด้วยลวดสลิงขนาดใหญ่ พื้นปูด้วยไม้กระดาน มีความกว้าง 2 เมตร ยาว 295 เมตร - อุโมงค์ที่ยาวที่สุด คือ อุโมงค์ขุนตาน ใช้เป็นทางลอดผ่านของรถไฟสายเหนือ ตั้งอยู่บริเวณเขตติดต่อระหว่างอำเภอห้างฉัตร จังหวัดลำปาง กับอำเภอแม่ทา จังหวัดลำพูน มีความยาวทั้งสิ้น 1,352 เมตร เริ่มสร้างเมื่อปี พ.ศ. 2450 แล้วเสร็จเมื่อปี พ.ศ. 2461 - อุโมงค์รถยนต์ลอดภูเขาเพียงแห่งเดียว ตั้งอยู่ที่อำเภอเบตง จังหวัดยะลา - หอบังคับการบินซึ่งมีความสูง มากที่สุดในประเทศไทยและในโลก อยู่ภายในท่าอากาศยานนานาชาติสุวรรณภูมิ โดยมีความสูง 132.2 เมตร - ทางพิเศษซึ่งมีความยาวมากที่สุด คือ ทางพิเศษบูรพาวิถี (บางนา-ชลบุรี) - ทางหลวงพิเศษซึ่งมีความยาวมากที่สุด คือ ทางหลวงพิเศษหมายเลข 9 หรือถนนกาญจนาภิเษก (ถนนวงแหวนรอบนอกกรุงเทพมหานคร) - ทางหลวงพิเศษซึ่งเป็นสายแรกและสายเดียวที่เชื่อมต่อไปยังประเทศพม่า นิยมเรียกว่า มอเตอร์เวย์สาย บางใหญ่-บ้านโป่ง-กาญจนบุรี หรือ มอเตอร์เวย์สายตะวันตก ทางหลวงพิเศษหมายเลข 81 ผ่าน อ.บ้านโป่ง จังหวัดราชบุรี อ.ท่ามะกา อ.ท่าม่วง อ.เมืองกาญจนบุรี จังหวัดกาญจนบุรี คือ ทางหลวงพิเศษหมายเลข 81 ในการเชื่อมต่อท่าเรือน้ำลึกทวาย - รถไฟฟ้าสายที่ยาวที่สุด คือ รถไฟฟ้าบีทีเอส สายสุขุมวิท หมอชิต - สำโรง มีความยาว 24.05 กิโลเตร - ถนนเลียบชายทะเลที่ยาวที่สุด คือ ถนนเฉลิมบูรพาชลทิต จังหวัดจันทบุรีสิ่งก่อสร้างสิ่งก่อสร้าง. - พระที่นั่งซึ่งมีขนาดใหญ่ที่สุด คือ พระที่นั่งวิมานเมฆ เขตดุสิต กรุงเทพมหานคร เป็นพระที่นั่งถาวรองค์แรก ในพระราชวังดุสิต สร้างขึ้นด้วยไม้สักทองทั้งหลัง เมื่อปี พ.ศ. 2444 ในรัชสมัยพระบาทสมเด็จพระจุลจอมเกล้าเจ้าอยู่หัว - อาคารเรียนซึ่งมีความยาวที่สุด คือ อาคารสวนกุหลาบ โรงเรียนสวนกุหลาบวิทยาลัย เขตพระนคร กรุงเทพมหานคร มีความยาวทั้งสิ้น 198.35 เมตร - ตึกระฟ้าซึ่งมีความสูงมากที่สุด คือ แมกโนเลียส์ วอเตอร์ฟร้อนท์ เรสซิเดนเซส ซึ่งเป็นอาคารสูงแห่งหนึ่งภายในโครงการไอคอนสยาม เขตคลองสาน กรุงเทพมหานคร มีความสูงทั้งสิ้น 317.95 เมตร (สถิติเมื่อวันที่ 8 เมษายน พ.ศ. 2561) - คอนโดซึ่งมีความสูงที่สุด คือ เดอะ ริเวอร์ ทาวเวอร์ เอ คลองสาน กรุงเทพมหานคร มีความสูงทั้งสิ้น 266.8 เมตร หรือ 875 ฟุตเสร็จปี 2554 (เป็นอันดับที่ 2 ของไทย สถิติเมื่อ พ.ศ. 2556) - ศูนย์การค้าที่มีขนาดใหญ่ที่สุด คือ เซ็นทรัลเวิลด์ เขตปทุมวัน กรุงเทพมหานคร มีพื้นที่ใช้สอยทั้งสิ้น 550,000 ตารางเมตร - คอนโดก่อสร้างมีความสูงที่สุด คือ โฟร์ซีซั่น ไพรเวท เรสซิเดนท์ แขวงยานนาวา สาทร กรุงเทพมหานคร มีความสูงทั้งสิ้น 385 เมตร หรือ 1,263 ฟุต (จะเสร็จปี2561) - ตึกระฟ้าก่อสร้างมีความสูงที่สุด คือเดอะ พระราม 9 ซุปเปอร์ ทาวเวอร์ แอท เดอะ แกรนด์ พระราม 9 ห้วยขวาง กรุงเทพมหานคร มีความสูงทั้งสิ้น 625 เมตร หรือ 2,050 ฟุต (จะเสร็จปี2563) (คาดเป็นอันดับที่ 5 ของโลก สถิติเมื่อ พ.ศ. 2557)- สวนน้ำที่มีขนาดใหญ่ที่สุดของไทยคือสวนน้ำรามายณะ(Ramayana Waterpark) นาจอมเทียน ชลบุรี มีเนื้อที่106ไร่(สร้างเสร็จเมื่อพฤษภาคม2559) - ศูนย์ประชุมและแสดงสินค้าที่มีขนาดใหญ่ที่สุด คือ อิมแพ็ค เมืองทองธานี ปากเกร็ด นนทบุรี มีพื้นที่รวม 140,000 ตารางเมตรเขื่อนเขื่อน. - เขื่อนดินที่ยาวที่สุด คือ เขื่อนลำปาว จังหวัดกาฬสินธุ์ มีความยาว 7,800 เมตร - เขื่อนทดน้ำขนาดใหญ่ที่สุด คือ เขื่อนเจ้าพระยา อำเภอสรรพยา จังหวัดชัยนาท - เขื่อนคอนกรีตบดอัดที่มีความยาวที่สุดในโลก คือ โครงการอันเนื่องมาจากพระราชดำริ เขื่อนขุนด่านปราการชล อำเภอเมืองนครนายก จังหวัดนครนายก มีความยาวทั้งสิ้น 2,720 เมตร - เขื่อนคอนกรีตอเนกประสงค์แห่งแรกของไทย คือ เขื่อนภูมิพล (ยันฮี) จังหวัดตาก - เขื่อนดินที่ใหญ่ที่สุดของไทย คือ เขื่อนสิริกิติ์ (ท่าปลา) จังหวัดอุตรดิตถ์ มีความจุ 9,510 ล้านลูกบาศก์เมตร - เขื่อนหินถมแกนดินเหนียวที่ใหญ่ที่สุดของไทย คือ เขื่อนศรีนครินทร์ (เจ้าเณร) จังหวัดกาญจนบุรี มีความจุ 17,745 ล้านลูกบาศก์เมตรการคมนาคมและขนส่งการคมนาคมและขนส่ง. - ป้ายบอกระยะทางเดินรถไกลที่สุด และที่สุดในโลก คือ ป้ายที่บริเวณสี่แยกอินโดจีน อำเภอเมืองพิษณุโลก จังหวัดพิษณุโลก - ถนนที่มีความยาวที่สุด คือ ทางหลวงแผ่นดินหมายเลข 4 หรือถนนเพชรเกษม มีระยะทางทั้งสิ้น 1,274 กิโลเมตร - ทางหลวงสายแรกที่มีผิวจราจรลาดยางมะตอยแบบแอสฟัลติกคอนกรีต และก่อสร้างถูกต้องตามมาตรฐานทางหลวงในทุกขั้นตอน คือ ถนนมิตรภาพ ช่วงสระบุรี-นครราชสีมา โดยได้รับความช่วยเหลือจากรัฐบาลสหรัฐอเมริกา เมื่อปี พ.ศ. 2493 - รถโดยสารประจำทางในกรุงเทพมหานครและปริมณฑลที่มีเส้นทางเดินรถเป็นระยะยาวที่สุด คือ สาย 177 วงกลมบางบัวทอง-อนุสาวรีย์ชัยสมรภูมิ (นับทั้งรอบ) - รถโดยสารประจำทางในกรุงเทพมหานครและปริมณฑลที่มีเส้นทางเดินรถเป็นระยะสั้นที่สุด คือ สาย 110 สะพานพระราม7-เทเวศร์ - สายทางรถไฟซึ่งมีระยะทางยาวที่สุด คือ ทางรถไฟสายใต้ เริ่มจากสถานีรถไฟกรุงเทพ เขตปทุมวัน กรุงเทพมหานคร ผ่านจังหวัดนครปฐม จังหวัดราชบุรี จังหวัดเพชรบุรี ประจวบคีรีขันธ์ ชุมพร สุราษฎร์ธานี นครศรีธรรมราช พัทลุง ชุมทางหาดใหญ่ (สงขลา) ปัตตานี ยะลา จนถึงสถานีรถไฟสุไหงโก-ลก อำเภอสุไหงโก-ลก จังหวัดนราธิวาส รวมระยะทางทั้งสิ้น 1,160 กิโลเมตร - ท่าอากาศยานซึ่งมีขนาดใหญ่ที่สุด คือ ท่าอากาศยานนานาชาติสุวรรณภูมิ - เรือดำน้ำชุดแรกของราชนาวีไทย คือ เรือหลวงมัจฉานุ เรือหลวงวรุณ เรือหลวงสินสมุทร และ เรือหลวงพลายชุมพล ซึ่งเป็นเรือดำน้ำขนาดเล็ก ผลิตในประเทศญี่ปุ่น เข้าประจำการเมื่อ พ.ศ. 2478 ตามพระดำริของพระเจ้าบรมวงศ์เธอ พระองค์เจ้าอาภากรเกียรติวงศ์ กรมหลวงชุมพรเขตอุดมศักดิ์ โดยใช้งานได้ราว 13 ปี ก็ปลดระวาง แต่มีเพียงเรือหลวงมัจฉานุเพียงลำเดียว ที่ปัจจุบันจัดแสดงไว้ในพิพิธภัณฑ์ทหารเรือการศึกษาการศึกษา. - โรงเรียนรัฐบาลอายุยาวนานที่สุด คือ โรงเรียนสวนกุหลาบวิทยาลัย เขตพระนคร กรุงเทพมหานคร ก่อตั้งเมื่อ พ.ศ. 2424 (อายุ ปี) - โรงเรียนเอกชนอายุยาวนานที่สุด คือ โรงเรียนกรุงเทพคริสเตียนวิทยาลัย เขตบางรัก กรุงเทพมหานคร ก่อตั้งเมื่อ พ.ศ. 2395 (อายุ ปี) - สถานศึกษาทางแพทยศาสตร์ที่มีอายุยาวนานที่สุด คือ คณะแพทยศาสตร์ศิริราชพยาบาล มหาวิทยาลัยมหิดล โดยสืบทอดจากโรงเรียนแพทยากร ก่อตั้งเมื่อ พ.ศ. 2432 (อายุ ปี) - สถานศึกษาทางนิติศาสตร์ที่มีอายุยาวนานที่สุด คือ คณะนิติศาสตร์ มหาวิทยาลัยธรรมศาสตร์ โดยสืบทอดจากโรงเรียนกฎหมาย ในพระเจ้าบรมวงศ์เธอ พระองค์เจ้ารพีพัฒนศักดิ์ กรมหลวงราชบุรีดิเรกฤทธิ์ ก่อตั้งเมื่อ พ.ศ. 2440 (อายุ ปี)อุดมศึกษาอุดมศึกษา. - มหาวิทยาลัยของรัฐแห่งแรก คือ จุฬาลงกรณ์มหาวิทยาลัย เขตปทุมวัน กรุงเทพมหานคร ก่อตั้งเมื่อ พ.ศ. 2459 (อายุ ปี) เป็นมหาวิทยาลัยแห่งแรกของประเทศไทย - มหาวิทยาลัยเอกชนแห่งแรก คือ มหาวิทยาลัยพายัพ อำเภอเมือง จังหวัดเชียงใหม่ ก่อตั้งเมื่อ พ.ศ. 2517 (อายุ ปี) - มหาวิทยาลัยของรัฐในปัจจุบันที่เริ่มก่อตั้งมายาวนานที่สุด คือ มหาวิทยาลัยมหิดล เขตบางกอกน้อย เขตพญาไท เขตราชเทวี กรุงเทพมหานคร ซึ่งเริ่มตั้งแต่การเป็นโรงเรียนแพทยากร เมื่อ พ.ศ. 2432 ยกฐานะเป็นมหาวิทยาลัยแพทยศาสตร์ เมื่อ พ.ศ. 2486 และเปลี่ยนชื่อเป็นมหาวิทยาลัยมหิดล เมื่อ พ.ศ. 2512 - มหาวิทยาลัยเอกชนในปัจจุบันที่เริ่มก่อตั้งมายาวนานที่สุด คือ มหาวิทยาลัยกรุงเทพ เขตคลองเตย กรุงเทพมหานคร ก่อตั้งเป็นโรงเรียนไทยเทคนิคเมื่อ พ.ศ. 2505 (อายุ ปี) ยกฐานะเป็นมหาวิทยาลัย พ.ศ. 2527 - มหาวิทยาลัยในกำกับของรัฐบาลแห่งแรก คือ มหาวิทยาลัยเทคโนโลยีสุรนารี ก่อตั้งเมื่อ พ.ศ. 2533 (อายุ ปี) - มหาวิทยาลัยที่มีจำนวนนักศึกษาและผู้สำเร็จการศึกษามากที่สุด คือ มหาวิทยาลัยรามคำแหง เขตบางกะปิ กรุงเทพมหานคร - มหาวิทยาลัยที่มีวิทยาเขตมากที่สุด คือ มหาวิทยาลัยมหาจุฬาลงกรณราชวิทยาลัย (มหาวิทยาลัยในกำกับของรัฐ) มีวิทยาเขต 10 แห่ง คือ- 1. วิทยาเขตหนองคาย จังหวัดหนองคาย - 2. วิทยาเขตนครศรีธรรมราช จังหวัดนครศรีธรรมราช - 3. วิทยาเขตเชียงใหม่ จังหวัดเชียงใหม่ - 4. วิทยาเขตขอนแก่น จังหวัดขอนแก่น - 5. วิทยาเขตนครราชสีมา จังหวัดนครราชสีมา - 6. วิทยาเขตอุบลราชธานี จังหวัดอุบลราชธานี - 7. วิทยาเขตแพร่ จังหวัดแพร่ - 8. วิทยาเขตสุรินทร์ จังหวัดสุรินทร์ - 9. วิทยาเขตพะเยา จังหวัดพะเยา - 10. วิทยาเขตบาฬีศึกษาพุทธโฆส จังหวัดนครปฐม- สถาบันอุดมศึกษาที่มีวิทยาเขตมากที่สุด คือ สถาบันการพลศึกษา มีจำนวน 17 วิทยาเขต คือ- 1. วิทยาเขตกระบี่ - 2. วิทยาเขตกรุงเทพ - 3. วิทยาเขตชลบุรี - 4. วิทยาเขตชัยภูมิ - 5. วิทยาเขตชุมพร - 6. วิทยาเขตเชียงใหม่ - 7. วิทยาเขตตรัง - 8. วิทยาเขตเพชรบูรณ์ - 9. วิทยาเขตมหาสารคาม - 10. วิทยาเขตยะลา - 11. วิทยาเขตลำปาง - 12. วิทยาเขตศรีสะเกษ - 13. วิทยาเขตสมุทรสาคร - 14. วิทยาเขตสุโขทัย - 15. วิทยาเขตสุพรรณบุรี - 16. วิทยาเขตอ่างทอง - 17. วิทยาเขตอุดรธานี- สถาบันอุดมศึกษาในภูมิภาคแห่งแรกของประเทศไทย คือ มหาวิทยาลัยเชียงใหม่ อำเภอเมือง จังหวัดเชียงใหม่ (อายุ ปี) - มหาวิทยาลัยที่มีบริเวณกว้างใหญ่ที่สุด คือ มหาวิทยาลัยวลัยลักษณ์ อำเภอท่าศาลา จังหวัดนครศรีธรรมราช รวมพื้นที่มากกว่า 10,000 ไร่ - มหาวิทยาลัยแห่งแรกที่มีวิทยาเขตอยู่นอกกรุงเทพมหานคร คือ มหาวิทยาลัยศรีนครินทรวิโรฒ วิทยาเขตบางแสน หรือ วิทยาลัยวิชาการศึกษาบางแสน (ปัจจุบันคือ มหาวิทยาลัยบูรพา) - มหาวิทยาลัยที่อยู่ใกล้ทะเลมากที่สุด คือ มหาวิทยาลัยเทคโนโลยีราชมงคลศรีวิชัย อำเภอสิเกา จังหวัดตรัง (หาดราชมงคล - มหาวิทยาลัยที่มีต้นไม้ภายในบริเวณสถาบันมากที่สุด คือ มหาวิทยาลัยธุรกิจบัณฑิตย์ เขตหลักสี่ กรุงเทพมหานคร - มหาวิทยาลัยที่มีอาจารย์คุณวุฒิปริญญาเอกคิดเป็นร้อยละมากที่สุดคือ มหาวิทยาลัยเทคโนโลยีสุรนารี จังหวัดนครราชสีมา ร้อยละ 79 - มหาวิทยาลัยที่มีชื่อยาวที่สุดในไทย คือ มหาวิทยาลัยราชภัฏวไลยอลงกรณ์ ในพระบรมราชูปถัมภ์ จังหวัดปทุมธานี (เปลี่ยนตามพระราชบัญญัติมหาวิทยาลัยราชภัฏ พ.ศ. 2547)สื่อสารมวลชน สิ่งพิมพ์ ศิลปวัฒนธรรมศิลปินสื่อสารมวลชน สิ่งพิมพ์ ศิลปวัฒนธรรม. ศิลปิน. - วงดนตรีสตริงคอมโบวงแรก คือ ดิอิมพอสซิเบิ้ล - วงดนตรีเฮฟวี เมทัลวงแรก คือ คาไลโดสโคป - วงดนตรีอัลเทอร์เนทีฟร็อกวงแรก คือ โมเดิร์นด็อก - คอนเสิร์ตที่มีจำนวนรอบสูงสุดของประเทศไทย คือ คอนเสิร์ตแบบเบิร์ดเบิร์ดโชว์ ของธงไชย แมคอินไตย์ โดย 10 ครั้งที่ผ่านมา มีจำนวนรอบการแสดง 153 รอบการแสดง ผู้ชม 484,400 คนโดยเฉพาะแบบเบิร์ดเบิร์ด ครั้งที่ 9 มีจำนวนรอบและผู้ชมสูงสุดของไทย 12 รอบการแสดง 120,000 ผู้ชม - อัลบั้มที่มียอดจำหน่าย "เทป" สูงสุดของประเทศ คือ เมด อิน ไทยแลนด์ ของคาราบาว โดยสามารถทำยอดขายได้ 5 ล้านตลับในปี พ.ศ. 2527) - อัลบั้มที่มียอดจำหน่ายสูงสุดของประเทศไทย คือ อัลบั้ม "ชุดรับแขก" ของ ธงไชย แมคอินไตย์ สามารถทำยอดจำหน่ายเทป 5 ล้านตลับ เป็นนักร้องคนแรกและคนเดียวที่สร้างสถิตินี้ (ไม่นับรวมซีดี วีซีดี และดีวีดี)และอัลบั้มดังกล่าวสร้าง BREAK RECORD สู่ 3 ล้านชุด ในเวลาไม่ถึง 2 เดือน และจากรายงานฐานะการเงินและผลการดำเนินงานของบริษัท จีเอ็มเอ็ม แกรมมี่ ณ 31 ธันวาคม 2545 พบว่าอัลบั้มดังกล่าวประสบความสำเร็จสูงสุดเป็นประวัติการณ์ สร้างรายได้นับเฉพาะช่วงสองเดือนแรก 200 ล้านบาท - นักร้องที่มียอดขายรวมทุกชุดสูงที่สุดของประเทศไทย คือ ธงไชย แมคอินไตย์ ยอดจำหน่ายกว่า 25 ล้านชุด ติดอันดับศิลปินที่มียอดจำหน่ายสูงสุดตลอดกาลของเอเชียจากการจัดอันดับของนิตยสาร Forbes - นักร้องชายที่บันทึกเสียงมากที่สุดในประเทศไทย มีผลงานกว่า 500 ชุด งานเพลงที่ บันทึก 4000 กว่าเพลง คือ ยอดรัก สลักใจ - นักร้องหญิงคนแรกที่มียอดจำหน่ายล้านตลับ อัลบั้มนินจา คริสติน่า และเป็นนักร้องหญิงมียอดจำหน่ายรวมสูงสุด โดยมียอดจำหน่ายเกิน 1 ล้านตลับ 4 อัลบั้ม คือ คริสติน่า อากีล่าร์ โดยเฉพาะอัลบั้มRed Beat รหัสร้อน ปี 2537 มียอดขายรวม 3 ล้านตลับ - นักร้องหญิงคนแรกที่มียอดจำหน่ายเทปเกินสองล้านตลับ คือ ใหม่ เจริญปุระ ปี 2535 อัลบั้มความลับสุดขอบฟ้า - นักร้องชายคนแรกที่มียอดจำหน่ายเทปเกินสองล้านตลับ คือ ธงไชย แมคอินไตย์ ปี 2533 อัลบั้มบูมเมอแรง - นักร้องหญิงที่อายุน้อยที่สุดคนแรกที่มียอดขายเกิน 1 ล้านตลับ คือ ทาทา ยัง กับอัลบั้มแรก อมิตาทาทายัง อายุ 14 ปี ซึ่งในอัลบั้มพิเศษถัดมาเพื่อฉลองล้านตลับ มียอดขายหนึ่งล้านตลับเช่นกันหนังสือพิมพ์หนังสือพิมพ์. - หนังสือพิมพ์ฉบับแรก คือ สยามจดหมายเหตุ (บางกอกรีคอเดอ) ก่อตั้งโดย นายแพทย์แดน บีช บรัดเลย์ มิชชันนารีชาวอเมริกัน - หนังสือพิมพ์ไทยฉบับแรก คือ ราชกิจจานุเบกษา ก่อตั้งโดย พระบาทสมเด็จพระจอมเกล้าเจ้าอยู่หัว - หนังสือพิมพ์รายวันฉบับแรก คือ ข่าวราชการ (ค็อต - COURT) ก่อตั้งโดย สมเด็จพระราชปิตุลาบรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช - หนังสือพิมพ์ที่มียอดจำหน่ายสูงสุดในปัจจุบัน คือ ไทยรัฐ ก่อตั้งโดย กำพล วัชรพล (ในชื่อ ข่าวภาพ ) เมื่อวันที่ 9 มกราคม พ.ศ. 2493 - หนังสือพิมพ์ที่มีอายุต่อเนื่องยาวนานที่สุด และยังวางจำหน่ายอยู่ในปัจจุบัน คือ สยามรัฐ ก่อตั้งโดย หม่อมราชวงศ์คึกฤทธิ์ ปราโมช และ สละ ลิขิตกุล เมื่อวันที่ 25 มิถุนายน พ.ศ. 2493 - หนังสือพิมพ์ธุรกิจฉบับแรก คือ ประชาชาติธุรกิจ รายสามวัน ก่อตั้งโดย ขรรค์ชัย บุนปาน และ พงษ์ศักดิ์ พยัฆวิเชียร (ในชื่อ เข็มทิศธุรกิจ ) เมื่อวันที่ 29 มกราคม พ.ศ. 2520 - หนังสือพิมพ์ธุรกิจรายวันฉบับแรก คือ กรุงเทพธุรกิจ ก่อตั้งโดย สุทธิชัย หยุ่น และ ธนาชัย ธีรพัฒนวงศ์ เมื่อวันที่ 6 ตุลาคม พ.ศ. 2530 - หนังสือพิมพ์ธุรกิจที่มียอดจำหน่ายสูงสุด คือ ฐานเศรษฐกิจ ก่อตั้งโดย สมศักดิ์ ศรีวุฒิชาญ เมื่อวันที่ 1 กุมภาพันธ์ พ.ศ. 2524 - หนังสือพิมพ์กีฬาฉบับแรก คือ สยามกีฬารายวัน ก่อตั้งโดย ระวิ โหลทอง เมื่อวันที่ 8 มีนาคม พ.ศ. 2528 - หนังสือพิมพ์ฟุตบอลฉบับแรก คือ สตาร์ซอคเก้อร์รายวัน ก่อตั้งโดย ระวิ โหลทอง เมื่อวันที่ 15 สิงหาคม พ.ศ. 2535 - หนังสือพิมพ์บันเทิงฉบับแรก คือ สยามบันเทิง ก่อตั้งโดย ระวิ และ วิลักษณ์ โหลทอง - หนังสือพิมพ์บันเทิงรายวันฉบับแรก คือ สยามดารา ก่อตั้งโดย วิลักษณ์ โหลทอง เมื่อวันที่ 29 มิถุนายน พ.ศ. 2548 - หนังสือพิมพ์ข่าวแท็บลอยด์ฉบับแรก คือ บางกอกทูเดย์ ก่อตั้งโดย เผด็จ ภูรีปติภาน และ สุรพงษ์ เตรียมชาญชัย เมื่อวันที่ 16 มกราคม พ.ศ. 2545 - หนังสือพิมพ์ภาษาอังกฤษฉบับแรก คือ บางกอกโพสต์ ก่อตั้งโดย นาวาตรี อเล็กซานเดอร์ วิลเลี่ยม แมคโดนัลด์ เมื่อวันที่ 1 สิงหาคม พ.ศ. 2489 - หนังสือพิมพ์ภาษาอังกฤษซึ่งมีชาวไทยเป็นเจ้าของฉบับแรก คือ เดอะเนชั่น ก่อตั้งโดย หม่อมราชวงศ์หญิงสุนิดา กิติยากร, ธรรมนูญ มหาเปารยะ และ สุทธิชัย หยุ่น เมื่อวันที่ 1 กรกฎาคม พ.ศ. 2514นิตยสารนิตยสาร. - นิตยสารสตรีฉบับแรก คือ นารีรมย์ - นิตยสารเนื้อหาเกี่ยวกับสตรีทั้งเล่มฉบับแรก คือ กุลสตรี - นิตยสารที่มียอดจำหน่ายสูงสุดในปัจจุบัน คือ มติชนสุดสัปดาห์ - นิตยสารสตรีที่มียอดจำหน่ายสูงสุดในปัจจุบัน คือ ขวัญเรือน - นิตยสารสำหรับทุกเพศทุกวัยที่มีราคาย่อมเยาและวางจำหน่ายมานานที่สุด คือ คู่สร้างคู่สมภาพยนตร์ภาพยนตร์. - ภาพยนตร์ไทยเรื่องแรก คือ นางสาวสุวรรณ ในปี พ.ศ. 2466 - ภาพยนตร์ไทยที่เผยแพร่สู่ระดับสากลเรื่องแรก คือ พระเจ้าช้างเผือก - ภาพยนตร์ไทยที่ใช้ทุนสร้างสูงสุด คือ ตำนานสมเด็จพระนเรศวรมหาราช ใช้ทุนสร้าง 700 ล้านบาท - ภาพยนตร์ไทยที่ทำเงินสูงสุด คือ พี่มาก..พระโขนง ในปี พ.ศ. 2556 ด้วยรายได้ 598.96 ล้านบาท และรายได้ทั่วประเทศ 1,000 ล้านบาท - นักแสดงภาพยนตร์มากที่สุดในโลก ซึ่งได้รับการบันทึกในกินเนสส์บุ๊ค คือ สมบัติ เมทะนี จำนวน 617 เรื่องวิทยุโทรทัศน์วิทยุโทรทัศน์. - สถานีโทรทัศน์แห่งแรก และแห่งแรกในเอเชียตะวันออกเฉียงใต้ คือ สถานีโทรทัศน์ไทยทีวีช่อง 4 บางขุนพรหม เริ่มออกอากาศเป็นปฐมฤกษ์ เมื่อวันที่ 24 มิถุนายน พ.ศ. 2498 (ปัจจุบันคือ ช่อง 9 เอ็มคอตเอชดี) - สถานีโทรทัศน์สีแห่งแรก คือ สถานีโทรทัศน์สีกองทัพบกช่อง 7 เริ่มทดลองออกอากาศครั้งแรก เมื่อวันที่ 27 พฤศจิกายน พ.ศ. 2510 - สถานีโทรทัศน์ระบบยูเอชเอฟ และสถานีโทรทัศน์เสรีแห่งแรก คือ สถานีโทรทัศน์ไอทีวี (ปัจจุบันคือ สถานีโทรทัศน์ไทยพีบีเอส) เริ่มออกอากาศเป็นปฐมฤกษ์ เมื่อวันที่ 1 กรกฎาคม พ.ศ. 2539 - สถานีโทรทัศน์สาธารณะแห่งแรก คือ สถานีโทรทัศน์ไทยพีบีเอส เริ่มทดลองออกอากาศครั้งแรก เมื่อวันที่ 15 มกราคม พ.ศ. 2551 - บริการโทรทัศน์ผ่านสายเคเบิลแห่งแรก คือ ไอบีซี ปัจจุบันคือ ทรูวิชันส์ - บุคคลแรกที่ออกโทรทัศน์ คือ อารีย์ นักดนตรี ผู้รำบรเทศ เปิดสถานีโทรทัศน์ไทยทีวีช่อง 4 - ผู้ประกาศข่าวทางโทรทัศน์คนแรก คือ สรรพสิริ วิรยศิริ หัวหน้าฝ่ายข่าว บริษัท ไทยโทรทัศน์ จำกัด - พิธีกรทางโทรทัศน์คู่แรก คือ ดำรง พุฒตาล และธรรมรัตน์ นาคสุริยะ ทางไทยทีวีช่อง 4 - รายการโทรทัศน์ที่ออกอากาศยาวนานที่สุด คือ ตอบปัญหาภาษาอังกฤษกับเชลล์ ทางไทยทีวีช่อง 4, ไทยทีวีสีช่อง 9 (อ.ส.ม.ท.) (ปัจจุบันคือ ช่อง 9 เอ็มคอตเอชดี), สทท.11, อีทีวี และเนชั่นแชนเนล ตั้งแต่ปี พ.ศ. 2508 - 2552 รวมเวลา 44 ปี - รายการโทรทัศน์ประเภทวาไรตีทอล์กโชว์ที่ออกอากาศยาวนานที่สุด คือ เจาะใจ ทาง ททบ.5,ช่องวัน และ ช่อง 9 เอ็มคอตเอชดี ตั้งแต่ปี พ.ศ. 2534 รวมเวลา 27 ปี - รายการโทรทัศน์ประเภทเกมโชว์ที่ออกอากาศยาวนานที่สุด คือ ชิงร้อยชิงล้าน ทางช่อง 7 สี, ไทยทีวีสีช่อง 3, ททบ.5 และ Workpoint ตั้งแต่ปี พ.ศ. 2533 รวมเวลา 28 ปี - รายการโทรทัศน์ประเภทดนตรีที่ออกอากาศยาวนานที่สุด คือ 7 สีคอนเสิร์ตออนทัวร์ ตั้งแต่ปี พ.ศ. 2529 รวมเวลา 32 ปี (เดิมชื่อ 7 สีคอนเสิร์ต) - ละครที่มีระดับความนิยม (rating) สูงสุดของประเทศไทย คือ เรื่องคู่กรรม ฉบับปี พ.ศ. 2533 ของ ดาราวิดีโอ ที่ระดับ 40 นำแสดงโดย เบิร์ด ธงไชย แมคอินไตย์ และ กวาง กมลชนก - ละครโทรทัศน์ประเภทซิตคอมที่ออกอากาศยาวนานที่สุด คือ ระเบิดเถิดเทิง ทาง ททบ.5 และ Workpoint ตั้งแต่ 7 มกราคม พ.ศ. 2539 รวมเวลา 22 ปี - การ์ตูนญี่ปุ่นเรื่องแรกที่เสนอฉายทางโทรทัศน์ของไทย คือ หน้ากากเสือ ทางไทยทีวีช่อง 4 (ปัจจุบันคือ ช่อง 9 เอ็มคอตเอชดี) เมื่อปี พ.ศ. 2516เว็บไซต์เว็บไซต์. - เว็บไซต์ที่มีจำนวนยอดผู้เข้าชมสูงสุด คือ สนุกดอตคอม - เว็บไซต์ข่าวที่มีจำนวนยอดผู้เข้าชมสูงสุด คือ เอเอสทีวีผู้จัดการออนไลน์รายการอ้างอิง</doc>
