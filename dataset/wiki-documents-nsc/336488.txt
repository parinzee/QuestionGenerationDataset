<doc id="336488" url="https://th.wikipedia.org/wiki?curid=336488" title="ไผ่ผารบ ก่อเกียรติยิม">ไผ่ผารบ ก่อเกียรติยิม ไผ่ผารบ ก่อเกียรติยิม มีชื่อจริงว่า ไผ่ ผารบ เกิดเมื่อวันที่ 5 พฤษภาคม พ.ศ. 2526 ที่อำเภอเทพสถิตย์ จังหวัดชัยภูมิประวัติ ประวัติ. ไผ่ผารบเคยชกมวยไทยมาก่อน โดยใช้ชื่อว่า "คนโหด ลูกเขาวงค์" ก่อนจะมาชกในศึกวันทรงชัยที่สนามมวยเวทีลุมพินี ของโปรโมเตอร์ ทรงชัย รัตนสุบรรณ ได้เปลี่ยนชื่อเป็น "ดาวเด่น สิงห์คลองสี่" จากความเป็นนักมวยหมัดหนัก จึงได้รับฉายาว่า "ไอ้หมัดดาวตก" แม้จะไม่เคยเป็นแชมป์ แต่ก็เป็นรองแชมป์ประเทศไทยในรุ่นฟลายเวท (112 ปอนด์) และเคยเอาชนะ ธงชัย ต.ศิลาชัย นักมวยไทยชื่อดังมาแล้ว เมื่อหันมาชกมวยสากลอาชีพ จึงเปลี่ยนมาเป็นชื่อ "ไผ่ผารบ" โดยนำชื่อและนามสกุลจริงมาสมาสกัน โดยเป็นนักมวยในสังกัดก่อเกียรติกรุ๊ป ของ ก่อเกียรติ พณิชยารมณ์ ได้ชกเพียงครั้งแรกเท่านั้น ในครั้งที่สองก็ได้ขึ้นชิงแชมป์ในรุ่นฟลายเวทของสมาคมมวยแห่งทวีปเอเชีย (PABA) เลยทันที จากนั้นก็ได้เปลี่ยนไปชกในรุ่นที่เล็กกว่าอีก ไลท์ฟลายเวท (108 ปอนด์) และก็ได้เป็นแชมป์ PABA อีก และยังเป็นแชมป์เอเชียแปซิฟิกในรุ่นเดียวกันนี้ของ WBO อีกด้วย ต่อมาในเดือนพฤศจิกายน พ.ศ. 2553 ได้ลดรุ่นมาชกในรุ่นมินิมั่มเวทและได้ขึ้นชิงแชมป์ในรุ่นนี้ที่ว่างของ WBA ASIA กับนักมวยชาวฟิลิปปินส์ ก็ปรากฏว่าสามารถเอาชนะน็อกไปได้เพียงแค่ยกแรกเท่านั้น ต่อมาในวันที่ 7 พฤศจิกายน พ.ศ. 2554 ไผ่ผารบได้ขึ้นชิงแชมป์โลกเฉพาะกาลในรุ่นนี้ ของสมาคมมวยโลก (WBA) กับ เฮซุส ซิลเวสเตร นักมวยชาวเม็กซิกัน ปรากฏว่าไผ่ผารบเป็นฝ่ายเอาชนะคะแนนไปได้อย่างเอกฉันท์ แต่ก็คู่คี่สูสี เนื่องจากในช่วงท้าย ๆ การชก ไผ่ผารบเป็นฝ่ายถูกนักมวยชาวเม็กซิกันไล่ชกอยู่ฝ่ายเดียว ในวันที่ 8 มกราคม พ.ศ. 2555 ไผ่ผารบถูกตำรวจจับในข้อหาค้ายาบ้าพร้อมกับนักมวยไทยอีกราย โดยเจ้าตัวอ้างว่าทำไปเพราะเงินที่ได้จากการชกมวย ไม่พอกับค่าใช้จ่าย ทำให้ต้องหมดอนาคตในวงการมวยไปเลยทันที ซึ่งไผ่ผารบถูกตัดสินจำคุกเป็นเวลา 3 ปี 6 เดือน ที่เรือนจำอำเภอชัยบาดาล ขณะที่ได้รับโทษมาราว 8 เดือน ในเดือนกันยายน พ.ศ. 2556 ก็ได้รับอนุญาตเป็นพิเศษจากกรมราชทัณฑ์ ได้ออกมาชกนอกเรือนจำได้ โดยเริ่มจากการชิงแชมป์รุ่นฟลายเวท ของ WBC เอเชีย และพ้นโทษออกมาในเดือนมกราคม พ.ศ. 2557 ได้แชมป์รุ่นไลท์ฟลายเวท ขององค์กรมวยโลก (WBO) โอเรียนทัล เมื่อวันที่ 8 พฤษภาคม ปีเดียวกัน และได้แชมป์รุ่นไลท์ฟลายเวท ของ WBA ASIA เมื่อวันที่ 12 กันยายน ปีเดียวกัน ต่อมา ไผ่ผารบแพ้เป็นครั้งแรก เมื่อขึ้นป้องกันแชมป์รุ่นไลท์ฟลายเวท WBO โอเรียนทัล เมื่อวันที่ 26 กุมภาพันธ์ พ.ศ. 2559 เมื่อถูกหมัดของ เจสซี เอสปินัส นักมวยชาวฟิลิปปินส์อัดเข้าลิ้นปี่ในยกที่ 8 ในการชกที่เวทีมวยชั่วคราว วัดโคกกรวด ตำบลตั้งใจ อำเภอเมืองสุรินทร์ จังหวัดสุรินทร์เกียรติประวัติเกียรติประวัติ. - แชมป์ PABA รุ่นฟลายเวท- ชิง, 9 ตุลาคม 2552 ชนะน็อคยกที่ 4 เรย์ มิเกรโน่ () ที่ มหาวิทยาลัยทักษิณ ตำบลเขารูปช้าง อำเภอเมืองสงขลา จังหวัดสงขลา - ป้องกันแชมป์ครั้งที่ 1, 25 ธันวาคม 2552 ชนะน็อคยกที่ 5 ดอนนี่ มาบาวว์ (ฟิลิปปินส์) ที่ โรงเรียนบางปลาม้าสูงสุมารผดุงวิทย์ ตำบลโคกคราม อำเภอบางปลาม้า จังหวัดสุพรรณบุรี - ป้องกันแชมป์ครั้งที่ 2, 23 กุมภาพันธ์ 2553 ชนะRTDยกที่ 8 โรมาร์ท เซนติลลาส (ฟิลิปปินส์) ที่ สวนนกชัยนาท ตำบลเขาท่าพระ อำเภอเมืองชัยนาท จังหวัดชัยนาท สถาปนา เป็น WBA ASIA - ป้องกันแชมป์ครั้งที่ 3, 23 เมษายน 2553 ชนะน็อคยกที่ 2 อิชาล โทบิดะ () ที่ สถานตากอากาศบางปู ตำบลบางปู อำเภอเมืองสมุทรปราการ จังหวัดสมุทรปราการ - ป้องกันแชมป์ครั้งที่ 4, 13 สิงหาคม 2553 ชนะRTDยกที่ 4 อีริค ดิแอซ ซิเรการ์ (อินโดนีเซีย) ที่ องค์การบริหารส่วนตำบลบ้านปทุม อำเภอสามโคก จังหวัดปทุมธานี - ป้องกันแชมป์ครั้งที่ 5, 8 ตุลาคม 2553 ชนะน็อคยกที่ 1 เจียง เทา () ที่ คลองหลวงหัววังพนังตัก ตำบลนาชะอัง อำเภอเมืองชุมพร จังหวัดชุมพร - ป้องกันแชมป์ครั้งที่ 6, 14 พฤศจิกายน 2553 ชนะน็อคยกที่ 1 โดมิ เนโนเคบา (อินโดนีเซีย) ที่ อำเภอพิมาย จังหวัดนครราชสีมา - ป้องกันแชมป์ครั้งที่ 7, 14 มกราคม 2554 ชนะน็อคยกที่ 5 เนลสัน ลลานอส (ฟิลิปปินส์) ที่ อุทัยคีรีรีสอร์ท ตำบลธนู อำเภออุทัย จังหวัดพระนครศรีอยุธยา - ป้องกันแชมป์ครั้งที่ 8, 11 มีนาคม 2554 ชนะน็อคยกที่ 2 เรย์ โลริโต้ (ฟิลิปปินส์) ที่ องค์การบริหารส่วนตำบลปากคลอง อ.ปะทิว จังหวัดชุมพร - ป้องกันแชมป์ครั้งที่ 9, 11 เมษายน 2554 ชนะน็อคยกที่ 1 มาติง คีลากิล (ฟิลิปปินส์) ที่ หน้าอนุเสาวรีย์ โผน กิ่งเพชร ตำบลหัวหิน อำเภอหัวหิน จังหวัดประจวบคีรีขันธ์ - ป้องกันแชมป์ครั้งที่ 10, 10 มิถุนายน 2554 ชนะน็อคยกที่ 4 รีโน่ ยูกรู (อินโดนีเซีย) ที่ โรงเรียนบ้านหนองใหญ่ อุทยานแห่งชาติป่าหินงาม ตำบลบ้านไร่ อำเภอเทพสถิต จังหวัดชัยภูมิ - ป้องกันแชมป์ครั้งที่ 11, 11 สิงหาคม 2554 ชนะน็อคยกที่ 3 แซมมี่ แฮคเลอร์ (อินโดนีเซีย) ที่ มหาวิทยาลัยปทุมธานี ตำบลบ้านกลาง อำเภอเมืองปทุมธานี จังหวัดปทุมธานี - ป้องกันแชมป์ครั้งที่ 12, 16 กันยายน 2554 ชนะน็อคยกที่ 1 แจ๊ค อามิซ่า (อินโดนีเซีย) ที่ เทศบาลเมืองบ้านหมี่ ตำบลบ้านหมี่ อำเภอบ้านหมี่ จังหวัดลพบุรี - แชมป์ WBO Asia Pacific รุ่นฟลายเวท- ชิง, 13 มิถุนายน 2553 ชนะน็อคยกที่ 2 ไรอัน มาลิเตง (ฟิลิปปินส์) ที่ สถานีรถไฟอรัญประเทศ ตำบลอรัญประเทศ อำเภออรัญประเทศ จังหวัดสระแก้ว - ป้องกันแชมป์ครั้งที่ 1, 13 สิงหาคม 2553 ชนะRTDยกที่ 4 อีริค ดิแอซ ซิเรการ์ (อินโดนีเซีย) ที่ องค์การบริหารส่วนตำบลบ้านปทุม อำเภอสามโคก จังหวัดปทุมธานี - แชมป์โลก เฉพาะกาล WBA รุ่นมินิมั่มเวท- ชิง, 7 พฤศจิกายน 2554 ชนะคะแนน เฮซุส ซิลเวสเตร้ () ที่ บึงหนองคาย ตำบลวัดธาตุ อำเภอเมืองหนองคาย จังหวัดหนองคาย - 10 พฤษภาคม 2555 ถูกปลดเนื่องจากต้องความผิดคดียาเสพติด - แชมป์ WBC Asia รุ่นฟลายเวท- ชิง, 13 กันยายน 2555 ชนะคะแนน หวัง ซิงหัว (จีน) ที่ ศูนย์การค้า MBK เซ็นเตอร์ แขวงวังใหม่ เขตปทุมวัน กรุงเทพมหานคร - ป้องกันแชมป์ครั้งที่ 1, 26 พฤศจิกายน 2555 ชนะคะแนน โรคัว ลาอูโร่ (ฟิลิปปินส์) ที่ บึงหนองคาย ตำบลวัดธาตุ อำเภอเมืองหนองคาย จังหวัดหนองคาย - แชมป์ WBO Oriental รุ่นไลท์ฟลายเวท- ชิง, 8 พฤษภาคม 2557 ชนะน็อคยกที่ 4 เจอาร์ เอสทรีมอส (ฟิลิปปินส์) ที่ วัดพุน้อย ตำบลช่อนม่วง อำเภอบ้านหมี่ จังหวัดลพบุรี - ป้องกันแชมป์ครั้งที่ 1, 10 กรกฎาคม 2557 ชนะน็อคยกที่ 3 บ็อบบี้ คอนเซฟชั่น (ฟิลิปปินส์) ที่ ใต้สะพานพระราม 4 ตำบลปากเกร็ด อำเภอปากเกร็ด จังหวัดนนทบุรี - ป้องกันแชมป์ครั้งที่ 2, 13 กุมภาพันธ์ 2558 ชนะน็อคยกที่ 3 ลิโอเนล เลกาด้า (ฟิลิปปินส์) ที่ วิทยาลัยเทคโนโลยีสยามบริหารธุรกิจ (SBAC) ตำบลบางกระสอ อำเภอเมืองนนทบุรี จังหวัดนนทบุรี - ป้องกันแชมป์ครั้งที่ 3, 28 สิงหาคม 2558 ชนะน็อคยกที่ 1 ฟานเทอร์ เอ็นดาฮิว (อินโดนีเซีย) ที่ สนามกีฬาวันแฟน ซอยรามอินทรา 68 ถนนรามอินทรา แขวงคันนายาว เขตคันนายาว กรุงเทพมหานคร - เสียแชมป์ 26 กุมภาพันธ์ 2559 แพ้น็อคยกที่ 8 เจสซี่ เอสปินาส (ฟิลิปปินส์) ที่ วัดโคกกรวด ตำบลตั้งใจ อำเภอเมืองสุรินทร์ จังหวัดสุรินทร์ - แชมป์ WBA ASIA รุ่นไลท์ฟลายเวท- ชิง, 12 กันยายน 2557 ชนะคะแนน เอลเลียส เนงโก้ (อินโดนีเซีย) ที่ องค์การบริหารส่วนตำบลบางพลีใหญ่ อำเภอบางพลี จังหวัดสมุทรปราการ - ป้องกันแชมป์ครั้งที่ 1, 4 ตุลาคม 2557 ชนะคะแนน มาติโอ แฮนดิก (ฟิลิปปินส์) ที่ วัดบ้านไร่ ตำบลกุดพิมาน อำเภอด่านขุนทด จังหวัดนครราชสีมา - ป้องกันแชมป์ครั้งที่ 2, 12 พฤษภาคม 2558 ชนะน็อคยกที่ 2 สเตวานุส นานา บาย์ (อินโดนีเซีย) ที่ กรมทหารราบที่ 11 รักษาพระองค์ แขวงอนุสาวรีย์ เขตบางเขน กรุงเทพมหานคร - ป้องกันแชมป์ครั้งที่ 3, 3 ตุลาคม 2558 ชนะRTDยกที่ 2 โจเฟอร์ มารายัน (ฟิลิปปินส์) ที่ วัดบ้านไร่ ตำบลกุดพิมาน อำเภอด่านขุนทด จังหวัดนครราชสีมา - ป้องกันแชมป์ครั้งที่ 4, 20 พฤศจิกายน 2558 ชนะRTDยกที่ 8 ออสการ์ รัคนาฟา (อินโดนีเซีย) ที่ วัดดงพิกุล ตำบลยางนอน อำเภอเดิมบางนางบวช จังหวัดสุพรรณบุรีชื่ออื่นชื่ออื่น. - ไผ่ผารบ พ.นอบน้อม</doc>
