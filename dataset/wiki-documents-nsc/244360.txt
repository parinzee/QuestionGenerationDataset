<doc id="244360" url="https://th.wikipedia.org/wiki?curid=244360" title="ซาวด์การ์เดน">ซาวด์การ์เดน ซาวด์การ์เดน () เป็นวงร็อกอเมริกันก่อตั้งวงในเมืองซีแอตเทิล รัฐวอชิงตันในปี 1984 โดยนักร้องนำและมือกีตาร์ คริส คอร์เนลล์, กีตาร์ลีด คิม ธายิลและมือเบส ฮิโระ ยามาโมโตะ ต่อมาแมตต์ แคเมรอนกลายเป็นมือกลองถาวรในปี 1986 ขณะที่เบน เชปเพิร์ด มือเบสเป็นสมาชิกถาวรแทนที่ยามาโมโตะในปี 1990 ซาวด์การ์เดนถือเป็นวงสำคัญวงหนึ่งที่สร้างสรรค์เพลงแนวกรันจ์ แนวเพลงอัลเทอร์เนทีฟร็อกอย่างหนึ่งที่พัฒนาขึ้นในซีแอตเทิล วงอยู่สังกัดซับป็อป ซาวด์การ์เดนถือเป็นวงกรันจ์วงแรกที่ได้เซ็นสัญยากับค่ายใหญ่ ถึงแม้ว่าวงจะไม่ประสบความสำเร็จด้านการตลาด จนกระทั่งวงเนอร์วานาและเพิร์ลแจม สร้างกระแสแนวกรันจ์ให้เกิดขึ้นในช่วงทศวรรษ 1990 ซาวด์การ์เดนประสบความสำเร็จมากที่สุดกับผลงานอัลบั้มในปี 1994 ชุด Superunknown ที่เปิดตัวโดยการเข้าอันดับ 1 บนชาร์ทบิลบอร์ด และยังมีซิงเกิ้ลที่ได้รับรางวัลแกรมมี่อย่าง "Black Hole Sun" และ "Spoonman" ต่อมาในปี 1997 วงได้แตกไปเนื่องจากการขัดแย้งกันได้เรื่องทิศทางการสร้างสรรค์ผลงาน ซาวด์การ์เดนมียอดขายกว่า 8 ล้านชุดในสหรัฐอเมริกา และมียอดขายประมาณ 20 ล้านชุดทั่วโลก</doc>
