<doc id="53962" url="https://th.wikipedia.org/wiki?curid=53962" title="กองทุนประชากรแห่งสหประชาชาติ">กองทุนประชากรแห่งสหประชาชาติ กองทุนประชากรแห่งสหประชาชาติ (อังกฤษ United Nations Population Fund) เป็นองค์กรที่ใหญ่ที่สุดในโลก ด้านการให้ความช่วยเหลือ แก่ประเทศที่กำลังพัฒนาในการแก้ปัญหาด้านประชากร ก่อตั้งขึ้นในปี 1969 (พ.ศ. 2512) ภายใต้ชื่อ "กองทุนสหประชาชาติเพื่อกิจการด้านประชากร" (United Nations Fund for Population Activities) ต่อมาในปี 1987 (พ.ศ. 2530) สภาเศรษฐกิจและสังคมแห่งสหประชาชาติได้มีมติเปลี่ยนชื่อใหม่เป็น "กองทุนประชากรแห่งสหประชาชาติ" โดยยังคงใช้ชื่อย่อเดิม และถือให้วันที่ 11 กรกฎาคมของทุกปีเป็นวันประชากรโลกจุดมุ่งหมาย จุดมุ่งหมาย. กองทุนประชากรแห่งสหประชาชาติ มีจุดมุ่งหมายที่จะช่วยเหลือประเทศต่างๆ ในการจัดการแก้ปัญหาประชากรและการพัฒนาเพื่อยกระดับชีวิตทั้งในปัจจุบันและอนาคต มีอำนาจหน้าที่ตามที่ได้กำหนดไว้ ดังนี้1. เสริมสร้างสมรรถนะของประเทศด้านการพัฒนาประชากรและการวางแผนครอบครัว 2. ส่งเสริมการให้ความรู้ความเข้าใจเกี่ยวกับปัญหาประชากรและพัฒนากลยุทธ์ในการแก้ปัญหา 3. สนับสนุนและช่วยเหลือประเทศกำลังพัฒนาตามคำขอเพื่อจัดการปัญหาประชากรด้วยรูปแบบและวิธีการที่สอดคล้องกับความต้องการของแต่ละประเทศ 4. มีบทบาทนำในระบบสหประชาชาติในการส่งเสริมแผนงานด้านประชากรและประมาณงานโครงการต่างๆที่ได้รับการสนับสนุนจากกองทุนฯ</doc>
