<doc id="675669" url="https://th.wikipedia.org/wiki?curid=675669" title="ศิริเทพ พัสดุ">ศิริเทพ พัสดุ ศิริเทพ พัสดุ เกิดวันที่ 1 ธันวาคม พ.ศ. 2538 ที่จังหวัดชัยนาท เป็นนักกีฬาวอลเลย์บอลชายชาวไทย ผู้ทำหน้าที่ในตำแหน่งตัวบุกแดนหลัง ให้แก่สโมสรคอสโม เชียงรายประวัติ ประวัติ. ช่วงปี พ.ศ. 2555 ศิริเทพได้รับเลือกให้เป็นตัวแทนทีมชาติไทย เข้าร่วมการแข่งวอลเลย์บอลยุวชนชิงแชมป์เอเชีย 2012 ที่เตหะราน ซึ่งทีมของเขาสามารถเข้าสู่รอบ 8 ทีมสุดท้ายในเวลาต่อมา เมื่อวันที่ 10 มกราคม พ.ศ. 2555 ศิริเทพได้ทำหน้าที่เป็นนักวอลเลย์บอลให้แก่โรงเรียนนวมินทราชินูทิศ หอวัง นนทบุรี ในการแข่งขันวอลเลย์บอลเยาวชน "กฟภ." อายุไม่เกิน 18 ปี ซึ่งเขาได้พาทีมคว้าแชมป์ โดยชนะโรงเรียนขามทะเลสอวิทยา ด้วยคะแนน 3–2 เซ็ต ส่วนในเดือนกรกฎาคมปีเดียวกัน ศิริเทพได้เป็นตัวแทนทีมชาติไทย เข้าร่วมการแข่ง อาเซียนสกูลเกมส์ ครั้งที่ 4 ที่จัดขึ้น ณ สุราบายา, ประเทศอินโดนีเซีย ซึ่งทีมของเขาแพ้เจ้าภาพอินโดนีเซีย จึงทำได้ทีมของเขาได้เหรียญเงิน เมื่อเดือนพฤษภาคม พ.ศ. 2556 ศิริเทพได้เป็นตัวแทนโรงเรียนนวมินทราชินูทิศ หอวัง นนทบุรี ในการแข่งขันวอลเลย์บอลเยาวชนชายชิงชนะเลิศแห่งประเทศไทย ซึ่งทีมของเขาสามารถเอาชนะโรงเรียนขามทะเลสอวิทยาด้วยคะแนน 3–2 เซ็ต ทำให้ทีมของเขาผ่านเข้ารอบชิงชนะเลิศ โดยทีมของเขาเป็นฝ่ายชนะทีมทหารอากาศ-เกร็กคู ในรอบชิงชนะเลิศด้วยคะแนน 3–1 เซ็ต เมื่อเดือนมิถุนายน พ.ศ. 2556 ศิริเทพได้เป็นตัวแทนทีมชาติไทย เข้าร่วมการแข่ง อาเซียนสกูลเกมส์ ครั้งที่ 5 ที่จัดขึ้น ณ ฮานอย ประเทศเวียดนาม เดือนตุลาคม พ.ศ. 2557 ศิริเทพได้รับเลือกให้เป็นตัวแทนทีมชาติไทย เข้าร่วมการแข่งวอลเลย์บอลเยาวชนชิงแชมป์เอเชีย รุ่นอายุไม่เกิน 20 ปี 2014 ที่มานามา, ประเทศบาห์เรน ซึ่งทีมของเขาเป็นฝ่ายแพ้ทีมทีมชาติอิหร่านในรอบก่อนรองชนะเลิศด้วยคะแนน 3–0 เช็ต และในรอบชิงอันดับที่ 5-8 ทีมของเขาเป็นฝ่ายแพ้ทีมทีมชาติไต้หวัน ด้วยคะแนน 1–3 เซ็ต จึงทำให้ต้องมาชิงอันดับที่ 7 ผลปรากฎว่าทีมของเขาเป็นฝ่ายแพ้ทีมทีมชาติกาตาร์ ซึ่งทีมของเขาได้อันดับ 8 เมื่อวันที่ 16 พฤศจิกายน พ.ศ. 2557 เขาได้ทำหน้าที่ร่วมกับทีมสโมสรวอลเลย์บอลคอสโม เชียงราย ในการแข่งขันวอลเลย์บอลไทยแลนด์ลีก 2015 ซึ่งทีมของเขาเป็นฝ่ายแพ้ทีมสโมสรวอลเลย์บอลชลบุรี-อีเทค-แอร์ฟอร์ซด้วยคะแนน 1-3 เซ็ต และในวันที่ 28 ของเดือนเดียวกัน ศิริเทพได้เป็นตัวแทนมหาวิทยาลัยศรีปทุม เข้าร่วมการแข่งขัน ทรู วอลเลย์บอลมหาวิทยาลัยแห่งประเทศไทย 2014 ซึ่งทีมของเขาสามารถคว้าแชมป์มาครองได้ และเขาได้รับรางวัลตบหัวเสายอดเยี่ยม เมื่อเดือนธันวาคม พ.ศ. 2557 ศิริเทพได้รับเลือกให้เป็นหนึ่งในนักกีฬาวอลเลย์บอลทีมชาติไทย เข้าร่วมการแข่งขันมหกรรมกีฬามหาวิทยาลัยแห่งอาเซียน ครั้งที่ 17 ที่จัดขึ้น ณ ปาเล็มบัง ประเทศอินโดนีเซีย และในเดือนมกราคม พ.ศ. 2558 ศิริเทพถูกเรียกเข้าเก็บตัวกับทีมชาติชุดปัจจุบันเพื่อฝึกและเตรียมความพร้อมในการแข่งขันวอลเลย์บอล 2 รายการ คือ วอลเลย์บอลชายชิงแชมป์เอเชีย รุ่นอายุไม่เกิน 23 ปี 2015 ที่ ประเทศพม่า และ วอลเลย์บอลในซีเกมส์ ที่ ประเทศสิงคโปร์เกียรติประวัติสโมสรเกียรติประวัติ. สโมสร. - พ.ศ. 2556 : อันดับ 5 วอลเลย์บอลไทยเดนมาร์คซูเปอร์ลีก ร่วมกับคอสโม เชียงราย - พ.ศ. 2556 : อันดับ 6 วอลเลย์บอลไทยแลนด์ลีก ร่วมกับคอสโม เชียงราย - พ.ศ. 2557 : อันดับ 3 วอลเลย์บอลไทยเดนมาร์คซูเปอร์ลีก ร่วมกับคอสโม เชียงราย - พ.ศ. 2557 : อันดับ 5 วอลเลย์บอลไทยแลนด์ลีก ร่วมกับคอสโม เชียงรายทีมชาติทีมชาติ. - ชุดยุวชน - วอลเลย์บอลยุวชนชายชิงแชมป์เอเชีย 2012 : อันดับที่ 8 - ชุดเยาวชน - วอลเลย์บอลเยาวชนชายชิงแชมป์เอเชีย 2014 : อันดับที่ 8บุคคลบุคคล. - ทรู วอลเลย์บอลมหาวิทยาลัยแห่งประเทศไทย 2014 :"ตบหัวเสายอดเยี่ยม"</doc>
