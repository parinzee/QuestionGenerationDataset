<doc id="545184" url="https://th.wikipedia.org/wiki?curid=545184" title="ฮิเดะกิ โมะริ">ฮิเดะกิ โมะริ บทความนี้หมายถึง ฮิเดกิ โมริ ที่เป็นนักดนตรี หากหมายถึงนักวาดการ์ตูน ดูที่: ฮิเดกิ โมริ ฮิเดะกิ โมะริ ( Mori Hideki) นักดนตรีและนักแต่งเพลงชาวญี่ปุ่นที่อาศัยอยู่ในประเทศไทย โมริ เกิดเมื่อปี ค.ศ. 1962 ที่จังหวัดไอชิ ประเทศญี่ปุ่น จบการศึกษาจาก เรคคอร์ดดิ้ง สคูล เมื่อปี ค.ศ. 1983 และศึกษาการเรียบเรียงดนตรีในกรุงโตเกียว ฮิเดะกิ โมะริ ได้พบกับวงคาราวานครั้งแรกเมื่อทางวงไปได้ทัวร์คอนเสิร์ตที่ประเทศญี่ปุ่น สุรชัย จันทิมาธร (หงา คาราวาน) จึงได้ชักชวนมาอาศัยอยู่ในประเทศไทยในปี ค.ศ. 1988 โดยโมริในเริ่มแรกทำหน้าที่เป็นนักดนตรีสมทบของวงคาราวานในตำแหน่ง คีย์บอร์ด, เบส และซาวด์เอ็นจิเนียร์ หลังจากนั้นได้เปิดห้องบันทึกเสียงภายในบ้านพักของตนเองที่อำเภอบางบัวทอง จังหวัดนนทบุรี ในชื่อ "ฮิเดกิ โมริ สตูดิโอ" เมื่อปี ค.ศ. 1999 และเป็นโปรดิวเซอร์ให้กับศิลปินเพลงเพื่อชีวิตหลายคนและหลายวง เช่น คาราวาน, มงคล อุทก, อารักษ์ อาภากาศ, มาลีฮวนน่า, ฌามา, ประทีป ขจัดพาล, คีตาญชลี เป็นต้น ฮิเดะกิ โมะริ ได้เป็นผู้แต่งเพลงและทำนองประกอบละครโทรทัศน์เรื่อง บุญผ่อง ทางไทยพีบีเอส เมื่อปี ค.ศ. 2013 โดยได้แต่งเป็นภาษาญี่ปุ่น 2 เพลง คือ "ฮะนะซะกะริ" (ดอกไม้บาน) และ "สายลม"</doc>
