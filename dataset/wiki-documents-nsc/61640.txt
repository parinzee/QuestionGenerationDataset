<doc id="61640" url="https://th.wikipedia.org/wiki?curid=61640" title="สถานีรถไฟสุราษฎร์ธานี">สถานีรถไฟสุราษฎร์ธานี สถานีรถไฟสุราษฎร์ธานี หรือเดิมชื่อ สถานีรถไฟพุนพิน เปิดเมื่อปี 2458 แต่ได้เปลี่ยนชื่อในราวๆ ปี 25xx เพื่อให้สอดคล้องกับชื่อจังหวัด เป็นสถานีรถไฟประจำจังหวัดสุราษฎร์ธานี ตั้งอยู่ฝั่งตะวันออกของแม่น้ำตาปี ตำบลท่าข้าม อำเภอพุนพิน จังหวัดสุราษฎร์ธานี ห่างจากตัวอำเภอเมืองสุราษฎร์ธานีประมาณ 12 กิโลเมตร เป็นสถานีรถไฟชั้น 1 ของทางรถไฟสายใต้ อาคารสถานีสร้างขึ้นเมื่อ พ.ศ. 2458 ต่อมาในระหว่างสงครามโลกครั้งที่สอง กองทัพญี่ปุ่นใช้อาคารสถานีเป็นที่ทำการหน่วยทหาร อาคารสถานีถูกระเบิดทำลายทั้งหมด โดยเครื่องบินทิ้งระเบิดของกองทัพอากาศสหรัฐอเมริกา เมื่อ พ.ศ. 2488 พร้อมกับสะพานจุลจอมเกล้า ที่ข้ามแม่น้ำตาปี กรมรถไฟหลวง (ปัจจุบันคือ การรถไฟแห่งประเทศไทย) ได้สร้างสถานีชั่วคราวขึ้นที่ฝั่งตะวันตกของแม่น้ำตาปี ตรงกันข้ามกับสถานีเดิม ใช้ชื่อว่า สถานีรถไฟสุราษฎร์ธานี 2 เมื่อมีการก่อสร้างอาคารสถานีหลังใหม่ บนพื้นที่เดิม จึงได้รื้อถอนสถานีรถไฟชั่วคราวลงตารางเวลาการเดินรถเที่ยวขึ้นเที่ยวล่องข้อมูลจำเพาะตารางเวลาการเดินรถ. ข้อมูลจำเพาะ. - รหัส : 4239 - ชื่อภาษาไทย : สุราษฎร์ธานี - ชื่อภาษาอังกฤษ : Surat Thani - ชื่อย่อภาษาไทย : รท. - ชื่อย่อภาษาอังกฤษ : SRN - ชั้นสถานี : สถานีชั้น 1 - ระบบอาณัติสัญญาณ : หางปลา มีสัญญาณออก - พิกัดที่ตั้ง : กม.ที่ 635+020 - ที่อยู่ : ทล. 4008 ตำบลท่าข้าม อำเภอพุนพิน สุราษฎร์ธานี 84130 - โทร : 0-7731-1213</doc>
