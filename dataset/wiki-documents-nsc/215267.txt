<doc id="215267" url="https://th.wikipedia.org/wiki?curid=215267" title="พ็อกเก็ตมอนสเตอร์ แอดวานซ์ เจเนอเรชัน">พ็อกเก็ตมอนสเตอร์ แอดวานซ์ เจเนอเรชัน โปเกมอน แอดวานซ์ เจเนอเรชัน () เป็นภาพยนตร์อะนิเมะซีรีส์โปเกมอนลำดับที่ 2 ออกอากาศครั้งแรกในประเทศญี่ปุ่นเมื่อวันที่ 21 พฤศจิกายน ค.ศ. 2002 และจบชุดลงไปเมื่อวันที่ 14 กันยายน ค.ศ. 2006 รวมจำนวนตอนที่ออกอากาศเป็น 192 ตอน เมื่อมีการนำโปเกมอนซีรีส์แอดวานซ์ เจเนอเรชันมาพากย์เสียงเป็นภาษาอังกฤษและภาษาอื่น ๆ ได้มีการแบ่งออกเป็น 4 ซีซั่นย่อย ๆ คือ- (ตอนที่ 277 (AG001) - ตอนที่ 316 (AG040)) - (ตอนที่ 317 (AG041) - ตอนที่ 368 (AG092)) - (ตอนที่ 369 (AG093) - ตอนที่ 421 (AG145)) - (ตอนที่ 422 (AG146) - ตอนที่ 469 (AG192))จุดสำคัญ จุดสำคัญ. โปเกมอน แอดวานซ์ เจเนอเรชัน เป็นซีรีส์ใหม่ที่นำมาจากเกม โปเกมอน รูบีและแซฟไฟร์ และเป็นจุดเริ่มต้นของซีรีส์ที่น่าประหลาดใจแก่ผู้คนมากมาย เพราะว่าเขตภูมิภาคทั้งสามเขตที่พวกซาโตชิเดินทางมานั้นนับรวมกันเป็นซีรีส์เดียว ซึ่งในระหว่างการเดินทางนั้นพวกซาโตชิจะต้องต่อสู้กับแก๊งที่มีอิทธิพลประจำเขตโฮเอน คือ แก๊งแม็กม่า และ แก๊งอควา ในซีรีส์นี้ คาสึมิไม่ได้ร่วมเดินทางกับซาโตชิแล้ว หลังจากที่ร่วมทีมกับซาโตชิต่อเนื่องเป็นเวลานานในซีรีส์แรก และมีตัวละครหลักตัวใหม่คือ ฮารุกะ ผู้ฝึกโปเกมอนมือใหม่ที่ในตอนแรกนั้นเพียงแค่ต้องการออกเดินทาง เธอมาจากเมืองโทกะ ในที่สุดเธอได้รู้จักกับการประกวดโปเกมอนและประกาศตนว่าเป็น โปเกมอน โคออดิเนเตอร์ หรือผู้ที่นำโปเกมอนลงประกวดโปเกมอน ตัวละครใหม่อีกตัวคือ มาซาโตะ น้องชายของฮารุกะ ที่ร่วมเดินกับไปกับซาโตชิด้วย เขาคอยช่วยพวกซาโตชิค้นหาเส้นทางการเดินโดยใช้เครื่องโปเกนาวี มาซาโตะไม่มีโปเกมอนเป็นของตัวเองเพราะเขายังเด็กเกินไป และตัวละครอีกคนคือ ทาเคชิ เพื่อนของซาโตชิที่เคยคอยให้คำแนะนำอย่างใกล้ชิดมาตั้งแต่ตอนแรก ๆ ของเรื่อง ได้กลับมาร่วมทีมอีกครั้งในช่วงเริ่มต้นซีรีส์ ส่วนคาสึมิเองนั้นได้ปรากฏตัวในซีรีส์นี้แค่ 2 ครั้ง เท่านั้นโดยคาสึมิปรากฏด้วยเสื้อผ้าชุดใหม่ อีกหนึ่งสิ่งที่เปลี่ยนไปคือชุดเสื้อผ้าใหม่ของซาโตชิและทาเคชิ โดยซาโตชิจะไม่ได้สวมหมวกใบเก่าที่เขาอุตส่าห์ส่งโปสการ์ดกว่า 1 ล้านฉบับเพื่อชิงโชคจนได้มาแล้ว แต่กลับเปลี่ยนเป็นชุดใหม่ทั้งตัว ซีรีส์แอดวานซ์ เจเนอเรชันยังมีความเปลี่ยนแปลงอีกอย่างหนึ่งจากซีรีส์แรก กล่าวคือ ระหว่างที่ซาโตชิและเพื่อน ๆ เดินทางอยู่ในเขตคันโตและโจโตอยู่นั้น ซาโตชิได้พบและเป็นเจ้าของโปเกมอนเริ่มต้นครบทั้ง 3 รูปแบบ คือ พืช น้ำ และไฟ แต่ในซีรีส์นี้ ซาโตชิได้เป็นเจ้าของโปเกมอนเริ่มต้นเพียงตัวเดียวคือ คิโมริ ซึ่งเป็นโปเกมอนรูปแบบพืชเพียงตัวเดียวเท่านั้น นอกจากนี้ เมื่อเริ่มต้นเดินทางในเขตโฮเอ็น ซาโตชิฝากโปเกมอนทุกตัวไว้กับศาสตราจารย์ออคิดส์ ยกเว้นพิกะจูเพียงตัวเดียว ซึ่งแตกต่างจากตอนเริ่มต้นเดินทางไปตามหมู่เกาะออเร้นจ์และเขตโจโต และซีรีส์นี้ยังเป็นซีรีส์เดียวที่ซาโตชิจะไม่ได้พบตัวละครที่เป็นคู่แข่งเลยตัวละครตัวละครหลักตัวละคร. ตัวละครหลัก. - ซาโตชิ (サトシ) - ทาเคชิ (タケシ) - ฮารุกะ (ハルカ) - มาซาโตะ (マサト)รายชื่อตอนในโปเกมอน แอดวานซ์ เจเนอเรชันเพลงประกอบเพลงประกอบ. - เพลงโอเพนนิ่ง - เพลง Adobansu Adobenchā ร้องโดย GARDEN (ตอนที่ 1-69) - เพลง Charenjā!! ร้องโดย Rica Matsumoto (ตอนที่ 70-103) - เพลง Pokémon Shinfonikku Medorē ร้องโดย Hirokazu Tanaka and Kazumi Mitome (ตอนที่ 104-133) - เพลง Batoru Furontia ร้องโดย Akina Takaya (ตอนที่ 134-164) - เพลง Supāto! ร้องโดย Rica Matsumoto (ตอนที่ 165-191) - เพลงเอนดิ้ง - เพลง Soko ni Sora ga Aru Kara ร้องโดย Toshiko Ezaki (ตอนที่ 1-18 / 45-51) - เพลง Poruka O Doruka ร้องโดย Inuko Inuyama and Norusoru Gasshōdan (ตอนที่ 19-44) - เพลง Sumairu ร้องโดย Toshiko Ezaki (ตอนที่ 52-82 / 92-98) - เพลง Ippai Samā! ร้องโดย Naomi Onmura and the Himawari Choir (ตอนที่ 83-91) - เพลง GLORY DAY ~Kagayaku Sono Hi~ ร้องโดย GARDEN (ตอนที่ 99-132 / 149-170) - เพลง Pokémon Kazoeuta ร้องโดย Shougo Toda (ตอนที่ 133-148) - เพลง Watashi, Makenai! ~Haruka no Tēma~ ร้องโดย KAORI (ตอนที่ 171-190)</doc>
