<doc id="181855" url="https://th.wikipedia.org/wiki?curid=181855" title="ราตรีมหัศจรรย์">ราตรีมหัศจรรย์ ราตรีมหัศจรรย์ (; ) เป็นนวนิยายของฮารูกิ มูราคามิ นักเขียนชาวญี่ปุ่น ตีพิมพ์ครั้งแรกเมื่อ ค.ศ. 2004 ฉบับภาษาไทยแปลโดยนพดล เวชสวัสดิ์ ตีพิมพ์ครั้งแรกเมื่อ สิงหาคม พ.ศ. 2551 โดยสำนักพิมพ์กำมะหยี่ ราตรีมหัศจรรย์เป็นนิยายเล่าเรื่องราวที่เกิดขึ้นในหนึ่งราตรีในช่วงเวลาไม่กี่ชั่วโมงยามราตรี ตัวละครที่มีความแปลกแยกและแตกต่างทยอยเดินเข้าสู่เวทีเล็กๆ กลางเมืองใหญ่ บ้างปรารถนาที่จะหลบเลี่ยงความจริงบางอย่างของชีวิต บ้างปรารถนาที่จะเติมเต็มจิตวิญญาณของตนด้วยการหลอมรวมกับคนอื่นเนื้อเรื่องย่อ เนื้อเรื่องย่อ. แก่นกลางของเรื่องคือสองพี่น้อง เอริ นางแบบสาวที่ใช้นิทรารมณ์เป็นเครื่องหลีกเร้นหลบหนี กับมาริ สาวน้อยนักศึกษาที่ฝังตัวใต้เงาของหนังสือเล่มหนาในร้านอาหาร ก่อนจะถูกชักนำให้เข้าไปสัมผัสชีวิตกลางคืนของบรรดาคนแปลกหน้า หนุ่มนักดนตรีผู้เข้ามาทักถาม สาวร่างใหญ่ผู้จัดการ ‘โรงแรมฉ่ำรัก’ ที่แวะมาขอความช่วยเหลือ และโสเภณีชาวจีนที่ถูกทำร้ายอย่างทารุณโดยพนักงานบริษัทคอมพิวเตอร์ซึ่งคล้ายจะแผ่รังสีคุกคามอันชวนอึดอัดไปปองร้ายพี่สาวของเธอถึงห้องนอน</doc>
