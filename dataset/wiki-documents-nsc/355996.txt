<doc id="355996" url="https://th.wikipedia.org/wiki?curid=355996" title="ไฟร์เวิร์ก (เพลง)">ไฟร์เวิร์ก (เพลง) "ไฟร์เวิร์ก" เป็นเพลงของนักร้องอเมริกัน เคที เพร์รี จากสตูดิโออัลบั้มชุดที่สาม ทีนเอจดรีม (ค.ศ. 2010) เพร์รีร่วมเขียนเพลงกันโปรดิวเซอร์เพลง สตาร์เกต และแซนดี วี และได้ เอสเตอร์ ดีน ช่วยเขียนด้วย ทำให้เพลงนี้เป็นซิงเกิลเดียวจากเจ็ดซิงเกิลที่แมกซ์ มาร์ติน และดร.ลู้ก ไม่ได้มีส่วนร่วมเขียนและโปรดิวซ์ให้ เพลงมีทำนองให้กำลังใจตัวเองด้วยเนื้อเพลงที่สร้างแรงบันดาลใจ และเพร์รีเคยถือว่าเป็นเพลงที่สำคัญที่สุดสำหรับเธอจากอัลบั้มทีนเอจดรีม ด้วย "ไฟร์เวิร์ก" ได้รับคำวิจารณ์แง่บวกเป็นส่วนใกญ่จากนักวิจารณ์ เนื่องด้วยทำนองที่ติดหูและจังหวะเพลงที่ชวนเต้น และเทียบเพลงนี้กับเพลงหลายเพลงของวงดนตรีชาวอังกฤษ โคลด์เพลย์ เพลงประสบความสำเร็จ ติดอันดับ 1 บนชาร์ตบิลบอร์ดฮอต 100 และห้าอันดับแรกใน 20 ชาร์ตทั่วโลก เพลงออกมาในวันที่ 18 ตุลาคม ค.ศ. 2010 โดยค่ายเพลงแคปิตอลเรเคิดส์ เป็นซิงเกิลที่สามของอัลบั้ม นับถึงเดือนธันวาคม ค.ศ. 2012 เพลงขายได้ 6 ล้านหน่วยในสหรัฐฯอย่างเดียว ทำให้เพร์รีเป็นนักร้องคนเดียวที่มีเพลงที่ขายได้เกิน 6 ล้านหน่วยถึง 3 เพลง เพลงนี้เป็นเพลงที่มียอดขายเป็นหนึ่งในสามหรือมากกว่า หากไม่ได้นับส่วนของอัลบั้มที่ออกซ้ำ ในสัปดาห์ที่สิ้นสุดวันที่ 8 มกราคม ค.ศ. 2011 เพลง "ไฟร์เวิร์ก" ขายได้ 509,000 ดิจิตอลดาวน์โหลดในสหรัฐฯ เป็นจำนวนที่มากเป็นอันดับที่ห้าจากเพลงทั้งหมดของนักร้องผู้หญิง รองจากเพลง "วีอาร์เนเวอร์เอเวอร์เกตติงแบ็กทูเกเตอร์" ของเทย์เลอร์ สวิฟต์ (623,000) เพลง "ทิกท็อก" ของเคชา (610,000) เพลง "โรร์" ของเพร์รีเอง (557,000) และครองอันดับร่วมกับเพลง "บอร์นดิสเวย์" ของเลดี้ กาก้า (509,000) และสูงสุดอันดับที่หกในสัปดาห์ เพลงเป็นเพลงที่ขึ้นอันดับหนึ่งเป็นเพลงที่สามติดต่อกันจากอัลบั้มเดียวกัน ซึ่งนักร้องที่เคยทำเช่นนี้ได้คนล่าสุดคือ โมนิกา ในปี ค.ศ. 1998 มิวสิกวิดีโอกำกับโดยเดฟ เมเยอร์ ออกมาในวันที่ 28 ตุลาคม ค.ศ. 2010 บรรยายภาพเพร์รีกำลังร้องเพลงและเต้นรำอยู่ที่บูดาเปสต์ และมีฉากของคนหนุ่มสาวมีความมั่นใจในตัวเองอยู่มากมายทั่วพื้นที่ ก่อนการถ่ายทำ มีผู้ที่สมัครเล่นในมิวสิกวิดีโอถึง 38,000 คนโดยไม่ได้นัดหมายเข้ารับการคัดเลือก มิวสิกวิดีโอเพลง "ไฟร์เวิร์ก" อยู่อันดับ 1 จากการจัดอันดับ 50 มิวสิกวิดีโอของมัชมิวสิกในปี ค.ศ. 2010 ว่ากันว่ามิวสิกวิดีโอเพลงนี้เป็นจังหวะที่หนักแน่นกว่าเพลง "บิวตีฟูล" ของคริสตินา อากีเลรา มิวสิกวิดีโอได้เข้าชิงรางวัลเอ็มทีวีวิดีโอมิวสิกอะวอดส์ 2011 3 รางวัล และชนะรางวัลสาขา Video of the Year ซึ่งเป็นรางวัลใหญ่และรางวัลสุดท้าย เพลง "ไฟร์เวิร์ก" ยังได้เข้าชิงรางวัลแกรมมีครั้งที่ 54 สาขา Record of the Year และ Best Pop Solo Performance "ไฟร์เวิร์ก" เป็นเพลงที่ถูกเปิดมากที่สุดเป็นอันดับที่ห้าในวิทยุของสหรัฐในระหว่างปี ค.ศ. 2011 ด้วยจำนวนการเปิด 509,000 ครั้ง จากข้อมูลของ Nielsen Broadcast Data Systemsชาร์ตชาร์ตรายปีประวัติการเปิดตัว</doc>
