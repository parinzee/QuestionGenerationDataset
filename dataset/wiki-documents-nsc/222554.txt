<doc id="222554" url="https://th.wikipedia.org/wiki?curid=222554" title="พระพินิจชนคดี (พินิจ อินทรทูต)">พระพินิจชนคดี (พินิจ อินทรทูต) พลตำรวจเอก พระพินิจชนคดี มีชื่อจริงว่า พินิจ อินทรทูต (ชื่อเดิม: เซ่ง อินทรทูต) เป็นอดีตรองอธิบดีกรมตำรวจ และอดีตผู้บัญชาการตำรวจนครบาล เป็นหนึ่งในผู้ร่วมก่อตั้งธนาคารกรุงเทพฯ พาณิชยการ เมื่อ พ.ศ. 2487 ดำรงตำแหน่งประธานกรรมการของธนาคารคนที่สอง เมื่อปี พ.ศ. 2492 และเป็นหนึ่งในผู้ร่วมก่อตั้งบริษัท เสริมสุข จำกัด โดยมีตำแหน่งเป็นประธานบริษัท ซึ่งนำเข้าเครื่องดื่มประเภทน้ำอัดลมโคล่ายี่ห้อ เป๊ปซี่ เข้ามาจำหน่ายในประเทศไทย ในปี พ.ศ. 2496 พระพินิจชนคดีสมรสกับหม่อมหลวงอรุณ สนิทวงศ์ เป็นต้นสกุล "อินทรทูต" ซึ่งเป็นตระกูลชาวไทยเชื้อสายจีน ภายหลังเมื่อหม่อมหลวงอรุณ ถึงแกอนิจกรรมแล้วก็ได้มาสมรสกับ หม่อมราชวงศ์บุญรับ ปราโมช พี่สาวของหม่อมราชวงศ์เสนีย์ ปราโมช และหม่อมราชวงศ์คึกฤทธิ์ ปราโมชกรณีสวรรคตของรัชกาลที่ ๘ กรณีสวรรคตของรัชกาลที่ ๘. หลังรัฐประหาร 8 พฤศจิกายน 2490 รัฐบาลใหม่ได้เรียกเอาพระพินิจชนคดี ซึ่งตอนนั้นเป็นนายตำรวจนอกราชการแล้วกลับมารับราชการ ทำหน้าที่เป็นประธานกรรมการสอบสวนการสวรรคตของรัชกาลที่ ๘งานเขียนงานเขียน. - หนังสือ คำพิพากษา ศาลอุทธรณ์ ศาลฎีกา พร้อมด้วยคำแถลงของพนักงานอัยการโจทก์ ความอาญา คดีประทุษฐร้ายต่อพระองค์พระมหากษัตริย์รัชกาลที่ ๘ ตีพิมพ์ 10 มกราคม 2498 - หนังสือ นิทานตำรวจ ฉบับสมบูรณ์ หนังสืออนุสรณ์ พลตำรวจเอก พระพินิจชนคดี (พินิจ อินทรทูต) ตีพิมพ์ 28 พฤศจิกายน พ.ศ. 2513ข้อวิพากษ์วิจารณ์ ข้อวิพากษ์วิจารณ์. พระพินิจถูกกล่าวหาว่าเป็นผู้จ้างพยานเท็จเพื่อปรักปรำให้ร้ายนายปรีดี พนมยงค์ ในกรณีสวรรคต ร.๘- นายตี๋ ศรีสุวรรณ ขณะที่นายตี๋อายุ 102ปี ในปี พ.ศ. 2522 เขียนจดหมายไปขอขมานายปรีดีฯที่พำนักอยู่ที่ กรุงปารีส โดยสารภาพว่า พระพินิจเกลี้ยกล่อมว่า ถ้าให้การว่านายปรีดีฯกับพวกไปวางแผนร่วมที่บ้านพล.ร.ต.กระแสฯ เพื่อปลงพระชนม์ร.๘ จะให้เงินเลี้ยงนายตี๋จนตาย แต่เมื่อเสร็จคดีแล้วพระพินิจก็ไม่จ่ายให้อีกตามที่รับปากไว้ เวลานี้นายตี๋รู้สึกเสียใจมากจึงได้เขียนจดหมายมาขอขมาต่อนายปรีดีฯ - พล.ร.ต.กระแส ได้เขียนพินัยกรรมไว้ เล่าถึงการถูกข่มขู่คุกคามโดยพระพินิจชนคดี ว่าถ้าไม่ยอมทำตามจะต้องถูกจับติดคุก และถ้ายอมทำตามจะให้จอมพลฯช่วยหางานให้ทำอีกด้วย และข้อพิสูจน์หักล้างพยานเท็จ ต่อมาได้นำบันทึกนี้ไปเป็นเอกสารประกอบคำฟ้องในศาล เมื่อนายปรีดีทำการฟ้องหมิ่นประมาทผู้กล่าวร้ายปรีดีเครื่องราชอิสริยาภรณ์</doc>
