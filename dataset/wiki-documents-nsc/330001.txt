<doc id="330001" url="https://th.wikipedia.org/wiki?curid=330001" title="ไวโอลินคอนแชร์โต (ไชคอฟสกี)">ไวโอลินคอนแชร์โต (ไชคอฟสกี) ไวโอลินคอนแชร์โต ในบันไดเสียง ดี เมเจอร์ () ผลงานประพันธ์ของปิออตร์ อิลิช ไชคอฟสกีในปี ค.ศ. 1878 เป็นคอนแชร์โตสำหรับไวโอลินชิ้นหนึ่งที่ได้รับความนิยมที่สุด และเป็นที่ยอมรับในหมู่นักดนตรีว่าเป็นงานชิ้นหนึ่งที่เล่นยากที่สุด ไชคอฟสกีประพันธ์คอนแชร์โตชิ้นนี้ที่บ้านพักริมทะเลสาบเจนีวาในสวิตเซอร์แลนด์ ในช่วงที่กำลังพักผ่อนหลังความล้มเหลวในชีวิตแต่งงาน โดยแต่งร่วมกับนักไวโอลินชาวเยอรมันชื่อ โยซิฟ โกเต็ค เดิมไชคอฟสกีตั้งใจจะให้คอนแชร์โตชุดนี้ออกแสดงครั้งแรกในเดือนมีนาคม ค.ศ. 1879 โดยให้ลีโอโปลด์ อาวเออร์ (1845 - 1930) นักไวโอลินมือหนึ่งชาวฮังการีของ St. Petersburg Imperial Theatres เป็นผู้บรรเลง แต่เอาเออร์ได้ปฏิเสธว่าไม่สามารถเล่นได้ ทำให้การแสดงครั้งนี้ต้องยกเลิกไป ไชคอฟสกีได้ให้อดอล์ฟ บรอดสกี (1851 - 1929) นักไวโอลินชาวรัสเซียเป็นผู้รับหน้าที่นี้แทน ในการแสดงรอบปฐมทัศน์เมื่อวันที่ 4 ธันวาคม ค.ศ. 1881 ที่เวียนนา คอนแชร์โตชิ้นนี้แบ่งเป็น 3 มูฟเมนต์ ใช้เวลาประมาณ 35 นาที- I. Allegro moderato (D major) - II. Canzonetta: Andante (G minor) - III. Finale: Allegro vivacissimo (D major)</doc>
