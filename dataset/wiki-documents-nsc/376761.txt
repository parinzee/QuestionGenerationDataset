<doc id="376761" url="https://th.wikipedia.org/wiki?curid=376761" title="ภูมิ สาระผล">ภูมิ สาระผล ภูมิ สาระผล อดีตรัฐมนตรีช่วยว่าการกระทรวงพาณิชย์ ในรัฐบาลของนางสาวยิ่งลักษณ์ ชินวัตร เป็นอดีตรองโฆษกประจำสำนักนายกรัฐมนตรี และสมาชิกสภาผู้แทนราษฎร จังหวัดขอนแก่น สังกัดพรรคเพื่อไทยประวัติ ประวัติ. ภูมิ สาระผล เกิดเมื่อวันที่ 6 พฤศจิกายน พ.ศ. 2498 ที่จังหวัดขอนแก่น เป็นบุตรของนายคำดี กับนางไสว สาระผล จบการศึกษาชั้นมัธยมจากโรงเรียนขอนแก่นวิทยายน ปริญญาตรีนิติศาสตร์ จากมหาวิทยาลัยรามคำแหง ปริญญาโทรัฐประศาสนศาสตร์ และประกาศนียบัตรชั้นสูง สาขารัฐประศาสนศาสตร์ จากสถาบันบัณฑิตพัฒนบริหารศาสตร์ ด้านชีวิตครอบครัว สมรสกับครูอรอนงค์ สาระผล (สกุลเดิม วงศ์ก่อ) อาจารย์ประจำวิทยาลัยเทคนิคขอนแก่น มีบุตรด้วยกัน 2 คน คือ นางสาวภณิดา สาระผล และนายภพพล สาระผลการทำงาน การทำงาน. ภูมิ สาระผล ประกอบอาชีพเป็นทนายความ ก่อนจะเข้าสู่งานการเมืองโดยการเป็นสมาชิกสภาผู้แทนราษฎร จังหวัดขอนแก่น เคยได้รับแต่งตั้งเป็นรองเลขาธิการนายกรัฐมนตรี รองโฆษกประจำสำนักนายกรัฐมนตรี ในการเลือกตั้ง พ.ศ. 2554 ได้รับเลือกตั้งเป็นสมาชิกสภาผู้แทนราษฎร จังหวัดขอนแก่น เขต 2 สังกัดพรรคเพื่อไทย ต่อมาเมื่อวันที่ 9 สิงหาคม พ.ศ. 2554 ได้รับการโปรดเกล้าฯ แต่งตั้งเป็นรัฐมนตรีช่วยว่าการกระทรวงพาณิชย์ ในรัฐบาลของนางสาวยิ่งลักษณ์ ชินวัตร แต่จากการสำรวจความพึงพอใจของประชาชน โดยสำนักเอแบคโพล เมื่อเดือนพฤษภาคม พ.ศ. 2555 เขาเป็นรัฐมนตรีที่ประชาชนไม่รู้จัก เป็นลำดับที่ 4 จนกระทั่งเขาถูกปรับออกจากตำแหน่งในเวลาต่อมาการทุจริตจำนำข้าว การทุจริตจำนำข้าว. ผลจากการดำรงตำแหน่งรัฐมนตรีช่วยว่าการกระทรวงพาณิชย์ ทำให้คณะกรรมการป้องกันและปราบปรามการทุจริตแห่งชาติ (ป.ป.ช.) มีมติเป็นเอกฉันท์ชี้มูลความผิดเขา พร้อมกับนายบุญทรง เตริยาภิรมย์ รมว.พาณิชย์ กับพวกรวม 21 ราย เมื่อวันที่ 21 ม.ค. 2558 กรณีการทุจริตต่อหน้าที่ในการระบายข้าวแบบรัฐต่อรัฐ (จีทูจี) ในโครงการรับจำนำข้าวเครื่องราชอิสริยาภรณ์เครื่องราชอิสริยาภรณ์. - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
