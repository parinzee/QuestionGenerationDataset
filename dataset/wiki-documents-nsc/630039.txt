<doc id="630039" url="https://th.wikipedia.org/wiki?curid=630039" title="พิสมัย สอนไสย์">พิสมัย สอนไสย์ พิสมัย สอนไสย์ เป็นนักกีฬาฟุตบอลหญิงทีมชาติไทย ผู้ทำหน้าที่ในตำแหน่งกองหน้า นอกจากนี้ เธอยังเป็นหนึ่งในผู้สร้างประวัติศาสตร์ให้แก่วงการฟุตบอลหญิงในประเทศไทย ด้วยการเข้าแข่งขันแอลลีกในประเทศญี่ปุ่นเป็นครั้งแรก โดยได้เซ็นสัญญาร่วมทีมสโมสรฟุตบอลสเปรันซาโอซะกะ-ทะกะสึกิ และสามารถกลับมาเข้าร่วมทีมฟุตบอลหญิงทีมชาติไทยตามกฎของสหพันธ์ฟุตบอลระหว่างประเทศได้ในทุกรายการประวัติ ประวัติ. เดือนพฤศจิกายน พ.ศ. 2553 พิสมัยได้ทำหน้าที่ร่วมกับฟุตบอลหญิงทีมชาติไทย ในการแข่งขันฟุตบอลในเอเชียนเกมส์ 2010 ที่จัดขึ้น ณ กว่างโจว ประเทศจีน โดยเมื่อครั้งที่พบกับฟุตบอลหญิงทีมชาติญี่ปุ่น ทีมของเธอเป็นฝ่ายแพ้ที่ 4 ประตูต่อ 0 ส่วนในวันที่ 22 มีนาคม พ.ศ. 2554 ในการแข่งขันปรีโอลิมปิก รอบคัดเลือก โซนเอเชีย รอบแรก พิสมัยเป็นหนึ่งในผู้ทำประตูชัยให้แก่ฟุตบอลหญิงทีมชาติไทย โดยทีมของเธอเป็นฝ่ายชนะฟุตบอลหญิงทีมชาติเมียนมาร์ ด้วยผลการแข่ง 2 ประตูต่อ 0 ต่อมา ในวันที่ 27 มีนาคม พิสมัยเป็นหนึ่งในผู้ทำประตูชัย เมื่อครั้งที่พบกับฟุตบอลหญิงทีมชาติฮ่องกง ซึ่งการแข่งนัดดังกล่าว ทีมของเธอเป็นฝ่ายชนะที่ 4 ประตูต่อ 0 และในวันที่ 10 มิถุนายนของปีเดียวกัน ในการแข่งขันปรีโอลิมปิก รอบคัดเลือก โซนเอเชีย รอบสอง พิสมัยเป็นหนึ่งในผู้ทำประตูชัยให้แก่ทีมชาติไทย เมื่อครั้งที่พบกับฟุตบอลหญิงทีมชาติจอร์แดน โดยนัดดังกล่าว ทีมของเธอเป็นฝ่ายชนะที่ 7 ประตูต่อ 0 พิสมัย สอนไสย์ มีอาการบาดเจ็บก่อนการแข่งขันฟุตบอลหญิงในโอลิมปิกฤดูร้อน 2012 รอบคัดเลือก โซนเอเชีย ถึงกระนั้น ในวันที่ 8 กันยายน พ.ศ. 2554 พิสมัยก็ได้เข้าทำหน้าที่ในครึ่งหลังร่วมกับฟุตบอลหญิงทีมชาติไทย เมื่อครั้งที่พบฟุตบอลหญิงทีมชาติเกาหลีใต้ แต่แล้ว ทีมของเธอก็เป็นฝ่ายพ่ายไปที่ 0 ประตูต่อ 3 ในการแข่งขันฟุตบอลในซีเกมส์ 2013 ที่จัดขึ้น ณ ประเทศเมียนมาร์ พิสมัยไม่ได้เข้าร่วมแข่งขัน เนื่องด้วยเข้ารับการผ่าตัดหัวเข่าขวา และต้องพักฟื้นเป็นเวลา 3 เดือน อย่างไรก็ตาม ช่วงก่อนการแข่งขันฟุตบอลหญิงเอเชียนคัพ 2014 เธอสามารถกลับมาซ้อมร่วมกับฟุตบอลหญิงทีมชาติไทยได้แล้ว หลังจากที่มีอาการบาดเจ็บในช่วงก่อนหน้า ตลอดจนได้รับการเรียกตัวสำหรับการแข่งขันฟุตบอลในเอเชียนเกมส์ 2014 ที่จัดขึ้น ณ อินช็อน ประเทศเกาหลีใต้ รวมทั้งมีแผนให้เธอเข้าร่วมการแข่งขันฟุตบอลโลกหญิง 2015 ที่จัดขึ้น ณ ประเทศแคนาดารางวัลที่ได้รับรางวัลที่ได้รับ. - รางวัลดาวซัลโว ไทยวีเมน พรีเมียร์ลีก 2008 (21 ประตู) - รางวัลนักฟุตบอลหญิงยอดเยี่ยม ฟุตบอลสยามโกลเดนบอล 2010</doc>
