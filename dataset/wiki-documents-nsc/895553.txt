<doc id="895553" url="https://th.wikipedia.org/wiki?curid=895553" title="อุรังอุตังตาปานูลี">อุรังอุตังตาปานูลี อุรังอุตังตาปานูลี (; ) เป็นสายพันธุ์ของอุรังอุตังที่อาศัยอยู่ในอำเภอตาปานูลีใต้ จังหวัดสุมาตราเหนือ ประเทศอินโดนีเซีย และเป็นสายพันธุ์ที่สามของอุรังอุตังบนเกาะสุมาตรา หลังจากที่อุรังอุตังตาปานูลีนั้นได้รับการระบุให้เป็นสายพันธุ์ใหม่ที่แตกต่างจากอุรังอุตังสุมาตราและอุรังอุตังบอร์เนียวเมื่อ พ.ศ. 2560การค้นพบ การค้นพบ. จากรายงานนั้นพบว่ามีการค้นพบสายพันธุ์นี้ตั้งแต่ พ.ศ. 2540 แต่ตอนนั้นยังไม่รับการยอมรับว่าพวกมันแตกต่างจากสายพันธุ์อื่น จนกระทั่งในปี พ.ศ. 2560 มันได้รับการยอมรับว่าเป็นสายพันธุ์ใหม่หลังจากมีการศึกษาเกี่ยวกับวิวัฒนาการของสายพันธุ์ โดยการศึกษาโครงกระดูกของอุรังอุตังตัวผู้ที่โตเต็มวัยซึ่งถูกชาวบ้านฆ่าตายไปเมื่อปี พ.ศ. 2556 ทำให้พบว่าลักษณะของฟันและกะโหลกศีรษะของมันนั้นมีลักษณะเฉพาะที่แตกต่างจากอุรังอุตังสายพันธุ์อื่น ๆ ปัจจุบันโครงกระดูกเหล่านั้นได้รับการเก็บรักษาไวในพิพิธภัณฑ์สัตววิทยาในโบโกร์ชีววิทยา ชีววิทยา. จากการศึกษาพบว่าอุรังอุตังตาปานูลีนั้นเริ่มวิวัฒนาการแยกออกมาจากอุรังอุตังสุมาตราเมื่อ 3.4 ล้านปีที่แล้วและจากการปะทุของภูเขาไฟโตบาในช่วง 75,000 ปีก่อน นั้นยิ่งทำให้สายพันธุ์นี้แยกตัวออกห่างจากสายพันธุ์อื่นมากขึ้นลักษณะ ลักษณะ. อุรังอุตังตาปานูลีนั้นมีลักษณะทางกายภาพคล้ายกับอุรังอุตังทั่วไปบนเกาะสุมาตรา แต่จะมีส่วนหัวที่เล็กกว่าและมีขนที่หยิกและเป็นลอนกว่า</doc>
