<doc id="412609" url="https://th.wikipedia.org/wiki?curid=412609" title="ธีรรัตน์ สำเร็จวาณิชย์">ธีรรัตน์ สำเร็จวาณิชย์ ดร.ธีรรัตน์ สำเร็จวาณิชย์ (ชื่อเล่น:อิ่ม ;เกิด 13 กรกฎาคม พ.ศ. 2522) สมาชิกสภาผู้แทนราษฎรกรุงเทพมหานคร เขต 20 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. ธีรรัตน์ สำเร็จวาณิชย์ เกิดเมื่อวันที่ 13 กรกฎาคม พ.ศ. 2522 เป็นบุตรของนายวิบูล อดีต สมาชิกสภากรุงเทพมหานคร เขตลาดกระบัง (พ.ศ.2518) และนางทองดี สำเร็จวาณิชย์ มีพี่น้อง 7 คน สำเร็จการศึกษาในระดับปริญญาตรีคณะนิเทศศาสตร์ มหาวิทยาลัยกรุงเทพ ปริญญาโทและปริญญาเอกจากประเทศออสเตรเลีย ปัจจุบันมีสถานะโสดงานการเมือง งานการเมือง. ก่อนเข้าสู่วงการการเมือง ธีรรัตน์เคยทำงานอยู่แผนกพัฒนาบุคลากร ฝ่ายยุทธศาสตร์การจัดการเรียนรู้แก่ผู้บริหารระดับสูง ธนาคารกสิกรไทย ลงสมัครรับเลือกตั้งสมาชิกสภาผู้แทนราษฎรกรุงเทพมหานครเป็นครั้งแรกในปี พ.ศ. 2554 สังกัดพรรคเพื่อไทย ในเขตเลือกตั้งที่ 20 (เขตลาดกระบัง) อันเป็นฐานเสียงของครอบครัว โดยสามารถเอาชนะนางสลวยเลิศ กิมสูนจันทร์ ภรรยานายมงคล กิมสูนจันทร์ อดีต ส.ส. และสมาชิกบ้านเลขที่ 109 จากพรรคประชาธิปัตย์ได้สมาชิกสภาผู้แทนราษฎร สมาชิกสภาผู้แทนราษฎร. ธีรรัตน์ สำเร็จวาณิชย์ ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 กรุงเทพมหานคร สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
