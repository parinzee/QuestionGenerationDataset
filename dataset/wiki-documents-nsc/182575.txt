<doc id="182575" url="https://th.wikipedia.org/wiki?curid=182575" title="สถานบ่มเพาะวิสาหกิจ มหาวิทยาลัยนเรศวร">สถานบ่มเพาะวิสาหกิจ มหาวิทยาลัยนเรศวร สถานบ่มเพาะวิสาหกิจ มหาวิทยาลัยนเรศวร หน่วยงานด้านการพัฒนาธุรกิจในเขตภาคเหนือตอนล่าง สังกัดสำนักงานอธิการบดี มหาวิทยาลัยนเรศวร ตั้งอยู่ ณ อำเภอเมืองพิษณุโลก จังหวัดพิษณุโลกประวัติ ประวัติ. ตามที่สำนักงานคณะกรรมการการอุดมศึกษา มีโครงการจัดตั้งหน่วยบ่มเพาะธุรกิจในสถาบันอุดมศึกษา เพื่อที่ผลักดันงานวิจัยในเชิงพาณิชย์ความรู้และเพิ่มขีดความสามารถของผู้ประกอบการเดิมหรือผู้ประกอบการใหม่ให้มีศักยภาพมากขึ้น รวมทั้งผู้ที่สนใจเป็นเจ้าของธุรกิจรายใหม่ให้สามารถดำเนินธุรกิจได้สำเร็จโดยใช้วิธีการอบรมให้คำปรึกษาแนะนำอย่างต่อเนื่อง ทั้งทางด้านการตลาดการเงินและอื่นๆ มหาวิทยาลัยนเรศวรซึ่งมีความพร้อมทั้งบุคลากร งานวิจัย และด้านวิชาการ ซึ่งให้บริการทั้ง 9 จังหวัดภาคเหนือตอนล่าง จะสามารถเป็นแหล่งสร้างผู้ประกอบการรุ่นใหม่ในเขตภาคเหนือตอนล่าง ในอนาคต ทั้งนี้มหาวิทยาลัยนเรศวรได้ร่วมมือกับ สกอ.ในการจัดตั้งสถานบ่มเพาะวิสาหกิจ เพื่อเป็นพี่เลี้ยงให้กับ ธุรกิจใหม่ และธุรกิจ SMEs อื่นๆที่มีความต้องการที่จะยกระดับสินค้าและบริการ การบริหารจัดการ มหาวิทยาลัยนเรศวรจึงจัดตั้ง "ศูนย์บ่มเพาะวิสาหกิจ" เมื่อวันที่ 12 กรกฎาคม พ.ศ. 2548 โดยเป็นหน่วยงานภายใต้กำกับสำนักงานอธิการบดี และได้รับการสนับสนุนจากสำนักงานคณะกรรมการการอุดมศึกษา เพื่อส่งเสริมพัฒนางานวิจัยในเชิงพาณิชย์กระตุ้นและส่งเสริมผู้ประกอบการรายใหม่ และผู้ประกอบการเดิมให้มีการพัฒนาศักยภาพและดำเนินธุรกิจได้อย่างประสบความสำเร็จ ทั้งนี้อาศัยองค์ความรู้ของมหาวิทยาลัยนเรศวรที่เป็นแหล่งรวมความก้าวหน้าทางเทคโนโลยีทรัพยากรบุคคลและความรู้ในการบริการจัดการธุรกิจที่มีศักยภาพในหลากหลายรูปแบบ โดยจะเป็นตัวกลางในการให้ความช่วยเหลือที่มีประสิทธิภาพ ทั้งการประสานงานกับภาคอุตสาหกรรม หอการค้าจังหวัด และหน่วยงานอื่นๆ ต่อมาในวันที่ 20 มิถุนายน พ.ศ. 2552 สภามหาวิทยาลัยนเรศวรได้มีมติให้เปลี่ยนชื่อใหม่เป็น "สถานบ่มเพาะวิสาหกิจ" ในปัจจุบัน สถานบ่มเพาะวิสาหกิจ มหาวิทยาลัยนเรศวรได้ให้บริการในการให้คำปรึกษาแนะนำทางด้านธุรกิจ จัดการฝึกอบรม สัมมนา และ จัดกิจกรรมสนับสนุนด้านการเงิน การตลาด เพื่อสร้างความเข้มแข็ง ทั้งทางภาคทฤษฎีและภาคปฏิบัติอย่างต่อเนื่อง รวมทั้งให้บริการสำนักงานให้เช่าในอาคารที่ตั้งของสถานบ่มเพาะวิสาหกิจ (ชั้น 6 อาคารวิศวกรรมเครื่องกล-อุตสาหการ คณะวิศวกรรมศาสตร์ มหาวิทยาลัยนเรศวร) อีกด้วยร้านค้า ร้านค้า. ปัจจุบัน สถานบ่มเพาะวิสาหกิจ มหาวิทยาลัยนเรศวรได้เปิดร้านค้าเพื่อเป็นแหล่งที่ศึกษาในการประกอบธุรกิจสำหรับนิสิตในชมรม NUBI Club 2 แห่ง ดังนี้- สำนักหอสมุด มหาวิทยาลัยนเรศวร - โรงพยาบาลมหาวิทยาลัยนเรศวร คณะแพทยศาสตร์ มหาวิทยาลัยนเรศวรการบริหารส่วนงานราชการ การบริหารส่วนงานราชการ. สถานบ่มเพาะวิสาหกิจ มหาวิทยาลัยนเรศวร เป็นหน่วยงานในสังกัดสำนักงานอธิการบดี มหาวิทยาลัยนเรศวร โดยคณะผู้บริหารดังนี้- ผู้อำนวยการ - รองผู้อำนวยการฝ่ายแผนกลยุทธ์และรัฐกิจสัมพันธ์ - รองผู้อำนวยการฝ่ายบริหารและสนับสนุนวิสาหกิจ - รองผู้อำนวยการฝ่ายส่งเสริมศิลปวัฒนธรรม - รองผู้อำนวยการฝ่ายวิเทศสัมพันธ์ อนึ่งได้มีการแบ่งส่วนงานราชการออกเป็นส่วน ดังนี้- ฝ่ายงานส่งเสริมผู้ประกอบการและให้คำปรึกษา - ฝ่ายงานสร้างเครือข่ายความร่วมมือระหว่างมหาวิทยาลัย ภาคเอกชน และภาครัฐ - ฝ่ายงานส่งเสริมการวิจัยและพัฒนานวัตกรรมให้คำปรึกษา - ฝ่ายงานฝึกอบรมและสัมมนา - ฝ่ายงานเลขานุการ - ฝ่ายงานส่งเสริมการพัฒนางานวิจัยและนวัตกรรม - ฝ่ายงานสนับสนุนกลุ่มยุทธศาสตร์จังหวัดภาคเหนือตอนล่าง</doc>
