<doc id="279054" url="https://th.wikipedia.org/wiki?curid=279054" title="ราฟฟี่-แนนซี่">ราฟฟี่-แนนซี่ ราฟฟี่-แนนซี่ เป็นศิลปินคู่ดูโอ้พี่น้องชาย - หญิง ในสังกัดอาร์เอส ในช่วงปี พ.ศ. 2541 - พ.ศ. 2544 มีอัลบั้มคู่ 2 อัลบั้มเต็ม และอัลบั้มพิเศษมากมายทางค่าย วงราฟฟี่-แนนซี่ โด่งดังและเป็นที่รู้จักกันบเพลง "UFO (ยูเอฟโอ)" ด้วยเพลงที่มีจังหวะเร็วสนุกสนานบวกกับท่าเต้นจึงทำให้เพลงเป็นที่นิยมของเด็กและวัยรุ่นในยุคนั้นประวัติ ประวัติ. ราฟฟี่-แนนซี่ (ชื่อจริง: ธนัชชา สว่างแจ้ง, นันทพร สว่างแจ้ง), เป็นศิลปินดูโอ้คู่พี่น้องที่โด่งดังจากเพลง "UFO (ยูเอฟโอ)" ทางสังกัด อาร์เอส โปรโมชั่น ราฟฟี่เข้าสู่วงการเพลงตั้งแต่อายุ 18 ปี ส่วนแนนซี่ 12 ปี ทั้งคู่อายุห่างกันถึง 6 ปี มีสองอัลบั้มเต็มด้วยกันราฟฟี่-แนนซี่ออกอัลบั้มชุดแรกเมื่อปี 2541 ชื่ออัลบั้มว่า Raffy & Nancy เปิดตัวด้วยเพลง "บอกกันได้ไหม (TELL ME WHY)" และเพลง "ยูเอฟโอ" ในอัลบั้มชุดแรกมียอกขายล้านตลับจึงมีการเปลี่ยนปกเทป-ซีดีฉลองความสำเร็จและเพิ่มเพลงอีกสองเพลงคือ "ภูมิใจได้รักเธอ" และเพลง "แป๊บเดียว" ส่วนอัลบั้มที่สองออกวางจำหน่ายเมื่อปี 2543 "Shock-Ga-Doof" และออกอัลบั้มพิเศษมากมายกับทางอาร์เอสชีวิตส่วนตัว ชีวิตส่วนตัว. ราฟฟี่ หลังหมดสัญญากับอาร์เอส และสำเร็จการศึกษาระดับปริญญาตรี จากคณะวิทยาศาสตร์และเทคโนโลยี มหาวิทยาลัยเกษมบัณฑิต ได้ทำงานที่เครือสหพัฒนพิบูลย์ อ.ศรีราชา จ.ชลบุรี ในตำแหน่งคอมพิวเตอร์กราฟิก และเว็ปมาสเตอร์ ต่อมาราฟฟี่ได้ย้ายไปทำงานที่ประเทศสหรัฐอเมริกา โดยได้พบรักและแต่งงานกับภรรยาลูกครึ่งไทย-อังกฤษ ปัจจุบันมีบุตรสาว 1 คนชื่อ Cha-Cha และบุตรชาย 1 คน ชื่อ Xavier ด้านแนนซี่ สำเร็จการศึกษาระดับปริญญาโท ที่ มหาวิทยาลัยอัสสัมชัญ บริหารธุรกิจ หลังจากที่ไม่ได้เป็นดูโอ้ราฟฟี่-แนนซี่แล้ว ก็แยกตัวออกทำอัลบั้มเดี่ยวในสังกัดเดียวกัน มี 3 อัลบั้มเต็ม อัลบั้มชุดแรก "Nancy The Angel" วางจำหน่ายปี 2544 ต่อด้วยอัลบั้ม "Fly High (จุดหมายสุดปลายฟ้า)" วางจำหน่ายปี 2546 และอัลบั้มสุดท้าย "NANCY & THE PIANIST" วางจำหน่ายปี 2548 และยังเคยทำโปรเจกต์พิเศษกับ กรพินธุ์ พ่วงโพธิ์ และ เอิร์น จิรวรรณ มีชื่อว่า "Triangel & The College Band" ในปี 2545 อีกด้วย ปัจจุบันแนนซี่ได้หมดสัญญากันทางอาร์เอส มา 7 - 8 ปี แล้ว และไม่ได้ต่อสัญญาเพิ่ม เธอทำงานอยู่เบื้องหลังและทำงานประจำ ส่วนการร้องเพลงเธอกล่าวว่า อยากออกซิงเกิ้ลแต่ไม่ใช่เป็นอัลบั้มเต็มเพราะเธอมีงานประจำอยู่แล้ว แต่ยังไม่มีแผนจะทำซิงเกิ้ลใหม่สมาชิกอัลบั้มสตูดิโออัลบั้มอัลบั้มรวมศิลปิน อัลบั้ม. อัลบั้มรวมศิลปิน. The x-venture รวมศิลปินอาร์เอส (2542)- The X-Venture - มีเธอ - ชอบคืนนี้ - เบ้อเร่อเฮ่อ - ดีมากเลย - ให้ฉันพูดอะไร - ไม่รักก็เกลียดเลย - ไม่เปลี่ยน - ฮาโลวีน - มาทำไม - ไม่หวานอย่างที่คิด - ตลอดกาล Triangel & The College Band เอิร์น, กรพินธุ์ แนนซี่ (2544)- เชื่อฉัน - ไว้ใจ - รักล้นใจ - คอย - สิ่งสุดท้ายคือเธอ - ไกลเท่าเดิม - เพียงสบตา - รักยืนยง - รักเธอแต่เธอไม่รู้ - ตายใจ</doc>
