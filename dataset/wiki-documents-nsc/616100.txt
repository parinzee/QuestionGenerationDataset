<doc id="616100" url="https://th.wikipedia.org/wiki?curid=616100" title="ชาโดว์แคท">ชาโดว์แคท แคทเธอรีน แอนน์ "คิตตี้" ไพรด์ () มนุษย์กลายพันธุ์สาวเชื้อสายยิวซึ่งเข้าร่วมทีม X-Men ตั้งแต่วัย 13 ปี ทำให้ตอนที่เธอเข้าร่วมทีมนั้น กลายเป็นสมาชิกที่อายุน้อยที่สุดไปโดยปริยายประวัติ ประวัติ. คิตตี้รู้ตัวว่าเป็นมิวแทนท์ เนื่องจากอยู่ดีๆ เธอก็ปวดหัวอย่างรุนแรงและร่างกายเริ่มเปลี่ยนแปลงจนเธอสามารถเดินทะลุกำแพงสุดหนาได้อย่างสบาย เรื่องราวการกลายพันธุ์ของเธอไปเข้าหูมิวแทนท์ 2 ก๊กด้วยกัน ได้แก่ X-Men และเฮลไฟร์คลับ ของ เซบาสเตียน ชอว์ ซึ่งสีง เอมมา ฟรอสต์ มาเกลี้ยกล่อมให้เธอเข้าร่วมกลุ่มด้วย แต่ว่าคิตตี้เกิดไม่ชอบขี้หน้าฟรอสต์อย่างรุนแรง เลยหันมาอยู่ทีม X-Men กลายเป็นน้องเล็กของที่นี่แทนซะงั้น อันที่จริงแล้ว การเข้าร่วมทีม X-Men ของเธอนั้นมีเบื้องลึกเบื้องหลัง เพราะตอนแรกพ่อแม่ของคิตตี้นั้นไม่ยอมให้ลูกของพวกเขาไปอยู่กับชาร์ลส์ แต่ความคิดของพวกเขาก็เปลี่ยนไปในบัดดล พร้อมเปิดไฟเขียวคิตตี้ให้ไปเรียนรู้ชีวิตใหม่ในโรงเรียนของเซเวียร์ได้เลย ทั้งนี้เป็นเพราะ จีน เกรย์ ทำการลบความทรงจำพวกเขา แล้วใส่ความทรงจำใหม่เข้าไปนั่นเอง ในทีมเดียวกัน คิตตี้สนิทกับสตอร์มมากที่สุด สตอร์มเป็นคนที่ช่วยให้เธอปรับตัวกับสังคมมิวแทนท์ และมีความสัมพันธ์ราวแม่ลูก อีกคนที่เธอสนิทสนมด้วยคือ โคลอสซัส ซึ่งพัฒนาจนเรียกแฟนก็ว่าได้ แต่สุดท้าย โคลอสซัสก็ไปหลงรักคนอื่น ส่วนเธอเองก็ไม่พร้อมที่จะรักใครอีกพลังพิเศษ พลังพิเศษ. คิตตี้นั้นสามารถเดินทางทะลุวัตถุซึ่งเป็นของแข็งได้ทุกอย่าง เนื่องจาก เวลาที่เธอสามารถทำให้อะตอมในสิ่งของเปลี่ยนแปลง ไม่ได้รวมตัวแข็งแบบที่เคยเป็น และหากเธอสัมผัสตัวใครอยู่ ณ เวลานั้น เธอก็สามารถจะพาตัวคนคนนั้นทะลุสิ่งกีดขวางไปด้วยกันได้</doc>
