<doc id="318926" url="https://th.wikipedia.org/wiki?curid=318926" title="นักร้องคอนเสิร์ต (เอคินส์)">นักร้องคอนเสิร์ต (เอคินส์) นักร้องคอนเสิร์ต () เป็นประติมากรรมที่สร้างโดยทอมัส เอคินส์ประติมากรคนสำคัญชาวอเมริกันที่ปัจจุบันตั้งแสดงอยู่ที่พิพิธภัณฑ์ศิลปะฟิลาเดลเฟีย, เพนซิลเวเนียในสหรัฐอเมริกา “นักร้องคอนเสิร์ต” เป็นภาพเหมือนของนักร้องเวดา คุค (ค.ศ. 1867-ค.ศ. 1937) ที่เขียนขึ้นระหว่างปี ค.ศ. 1890 ถึงปี ค.ศ. 1892 ภาพนี้เป็นภาพเหมือนเต็มตัวของสตรีภาพแรกที่เขียนโดยเอคินส์ “นักร้องคอนเสิร์ต” เป็นภาพเหมือนหนึ่งในชุดภาพเหมือนของชาวฟิลาเดลเฟียผู้มีชื่อเสียงในทางวิทยาศาสตร์และวัฒนธรรม โดยมีวัตถุประสงค์เพื่อที่จะใช้ในการแสดงนิทรรศการสำคัญ ภาพเขียนภาพนี้แสดงให้เห็นถึงความต้องการของเอคินส์ที่ต้องการที่จะบันทึกลักษณะภายนอกของบุคคลอย่างเที่ยงตรง และในขณะเดียวกันก็มี "คุณค่าทางประวัติศาสตร์" เอคินส์วาดลายเส้น, เขียนงานจิตรกรรม หรือ สลักงานอย่างน้อยยี่สิบสองชิ้นที่เป็นทัศนศิลป์ที่เกี่ยวกับดนตรี ที่รวมทั้งภาพเหมือนของนักดนตรีและนักดนตรีวิทยา ที่ “นักร้องคอนเสิร์ต” ได้ชื่อว่าเป็นภาพที่ดีที่สุด</doc>
