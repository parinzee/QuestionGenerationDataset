<doc id="23174" url="https://th.wikipedia.org/wiki?curid=23174" title="เดเบียน">เดเบียน เดเบียน () เป็นชุดของซอฟต์แวร์เสรีที่พัฒนาโดยอาสาสมัครภายใต้โครงการเดเบียน ภายใต้โครงการนี้มีเดเบียนลินุกซ์ (Debian GNU/Linux) ที่ใช้ลินุกซ์เป็นเคอร์เนล และใช้เครื่องมือต่าง ๆ ในโครงการ GNU ประกอบกันเป็นระบบปฏิบัติการ เดเบียนมีชื่อเสียงในฐานะที่เป็นลินุกซ์ดิสทริบิวชันแรกที่ประสบความสำเร็จในการพัฒนาด้วยชุมชนล้วน ๆ โดยไม่มีเอกชนอยู่เบื้องหลัง มีการสร้างสัญญาประชาคม บทนิยามซอฟต์แวร์เสรี และแนวนโยบายที่ชัดเจนทั้งทางเทคนิคและการบริหารงาน กลายเป็นต้นแบบให้กับชุมชนอื่น ๆ ต่อมา รวมถึงปริมาณแพกเกจในโครงการมากกว่า 37,000 แพกเกจ และรองรับสถาปัตยกรรมคอมพิวเตอร์มากกว่า 11 ชนิด ซึ่งครอบคลุมตั้งแต่คอมพิวเตอร์ฝังตัว ไปจนถึงเมนเฟรม มีลินุกซ์ดิสทริบิวชันจำนวนมากที่นำเดเบียนไปพัฒนาต่อ อย่างเช่น อูบุนตู หรือ Knoppix เป็นต้นประวัติ ประวัติ. โครงการเดเบียนก่อตั้งโดย Ian Murdock อย่างเป็นทางการเมื่อวันที่ 16 สิงหาคม ค.ศ. 1993 ในระหว่างที่ Ian เป็นนักศึกษาปริญญาตรีที่มหาวิทยาลัยเปอร์ดู ซึ่งในขณะนั้นแนวคิดของลินุกซ์ดิสทริบิวชันยังเป็นเรื่องใหม่อยู่ โดยจุดมุ่งหมายของ Ian คือต้องการให้เดเบียนพัฒนาแบบเปิดเหมือนอย่าง GNU และ ลินุกซ์ โดยได้รับการสนับสนุนจากมูลนิธิซอฟต์แวร์เสรีเป็นเวลาหนึ่งปี คือตั้งแต่พฤศจิกายน ค.ศ. 1994 ถึงพฤศจิกายน ค.ศ. 1995 เดเบียนเป็นดิสโทรที่พัฒนาสิ่งแปลกใหม่ให้เกิดขึ้นในวงการลินุกซ์เป็นอย่างมาก เช่น มีระบบจัดการแพกเกจ ระบบติดตั้งจากคลัง และยูทิลิตี้สำคัญๆ เป็นเทคโนโลยีของตนเอง จนกลายเป็นรูปแบบการใช้งานที่เป็นอีกหนึ่งบรรทัดฐานของการใช้งานลินุกซ์เช่นเดียวกับที่กลุ่ม Red Hat ได้สร้างไว้เดเบียนรุ่นต่าง ๆ เดเบียนรุ่นต่าง ๆ. รุ่นของเดเบียนนับรุ่น stable เป็นหลัก ปัจจุบันรุ่น stable ล่าสุดคือ 8 หรือ jessie รายชื่อรุ่นของเดเบียน รวมโค้ดเนมและวันที่ออก- ? - buster, (ยังไม่ออก) - ? - stretch, (ยังไม่ออก) - 8 - jessie, 26 เมษายน ค.ศ. 2015 - 7 - wheezy, 4 พฤษภาคม ค.ศ. 2013 - 6.0 - squeeze, 6 กุมภาพันธ์ ค.ศ. 2011 - 5.0 - lenny, 14 กุมภาพันธ์ ค.ศ. 2009 - 4.0 – etch, 8 เมษายน ค.ศ. 2007 - 3.1 – sarge, 6 มิถุนายน ค.ศ. 2005 - 3.0 – woody, 19 กรกฎาคม ค.ศ. 2002 - 2.2 – potato, 15 สิงหาคม ค.ศ. 2000 - 2.1 – slink, 9 มีนาคม ค.ศ. 1999 - 2.0 – hamm, 24 กรกฎาคม ค.ศ. 1998 - 1.3 – bo, 2 มิถุนายน ค.ศ. 1997 - 1.2 – rex, 12 ธันวาคม ค.ศ. 1996 - 1.1 – buzz, 17 มิถุนายน ค.ศ. 1996 โค้ดเนมของเดเบียนนั้นนำมาจากตัวละครในภาพยนตร์การ์ตูนเรื่องทอยสตอรี่รายการสถาปัตยกรรมคอมพิวเตอร์ที่เดเบียนรองรับ รายการสถาปัตยกรรมคอมพิวเตอร์ที่เดเบียนรองรับ. สำหรับรุ่น stable ปัจจุบันคือ 8 รองรับสถาปัตยกรรมคอมพิวเตอร์อย่างเป็นทางการ 10 รายการต่อไปนี้- พีซี 32 บิต (i386) - พีซี 64 บิต (amd64) - ARM 64 บิต (arm64) - ARM EABI (armel) - ARMv7 (armhf) - เอ็มไอพีเอส (mips, mipsel) - เพาเวอร์พีซี (powerpc) - เพาเวอร์พีซี 64 บิต ลิตเทิลเอนเดียน (ppc64el) - IBM System z (s390x)</doc>
