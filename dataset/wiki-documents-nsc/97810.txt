<doc id="97810" url="https://th.wikipedia.org/wiki?curid=97810" title="ฟีลีแบร์ต เดอ ลอร์ม">ฟีลีแบร์ต เดอ ลอร์ม ฟีลีแบร์ เดอ ลอร์ม (; ค.ศ. 1510 – 8 มกราคม ค.ศ. 1570) เป็นสถาปนิกชาวฝรั่งเศส เป็นปรมาจารย์ผู้หนึ่งแห่งยุคฟื้นฟูศิลปวิทยา ฟีลีแบร์เกิดที่เมืองลียง เป็นลูกของเฌออ็อง เดอ ลอร์ม ซึ่งเป็นสถาปนิกเช่นกัน และพยายามสั่งสอนให้ลูกชายให้เข้าสู่วิชาชีพเดียวกัน ฟีลีแบร์ถูกส่งไปร่ำเรียนที่อิตาลี (ค.ศ. 1533–1536) เมื่อเรียนจบได้ถูกจ้างเข้าทำงานโดยสมเด็จพระสันตปาปาพอลที่ 3 พอได้กลับมาที่ฝรั่งเศสก็ได้มาทำงานกับพระคาร์ดินัล ดูว์ แบแลแห่งลียง (Cardinal du Bellay) ในปี ค.ศ. 1540 คาร์ดินัลได้ส่งฟีลีแบร์ไปทำงานที่ปารีส โดยทำการออกแบบก่อสร้างโครงการปราสาทแซ็งมอร์ (Château de St. Maur) เป็นการก้าวเข้าสู่โลกของเชื้อพระวงศ์ โดยในปี ค.ศ. 1545 ฟีลีแบร์ได้รับเลือกให้เป็นสถาปนิกในพระบรมราชูปถัมภ์ของพระเจ้าฟรานซิสที่ 1 (Francis I of France) และถูกส่งไปทำงานที่บริตตานี (Brittany) งานออกแบบที่สำคัญ ได้แก่ พระราชวังฟงแตนโบลในสมัยพระเจ้าอองรีที่ 2 พระราชวังตุยเลอรี (Tuileries Palace) ภายใต้แผ่นดินของพระเจ้าชาร์ลที่ 9 โดยทำงานร่วมกับฌ็อง บรีย็อง (Jean Brillant) ปราสาทอาแน (Château d'Anet) สร้างระหว่างปี ค.ศ. 1552–1559 สร้างให้กับดียาน เดอ ปัวตีเย (Diane de Poitiers) ข้อมูลทั้งหลายถูกเก็บไว้ในฐานข้อมูลของสถาปนิกตระกูลอองดรูแอ ดูว์ แซร์โซ (Androuet du Cerceau) เขาได้เขียนตำราเกี่ยวกับสถาปัตยกรรมขึ้นสองเล่ม ได้แก่ Nouvelles inventions pour bien bastir et à petits frais ในปี ค.ศ. 1561 และ Le premier tome de l'Architecture ในปี ค.ศ. 1567</doc>
