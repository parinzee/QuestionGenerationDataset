<doc id="110420" url="https://th.wikipedia.org/wiki?curid=110420" title="นาวิน เยาวพลกุล">นาวิน เยาวพลกุล นาวิน เยาวพลกุล หรือ นาวิน ต้าร์ อาจารย์ประจำภาควิชาเศรษฐศาสตร์ คณะเศรษฐศาสตร์ มหาวิทยาลัยเกษตรศาสตร์ ในอดีตเป็นนักร้องในสังกัดเมกเกอร์เฮด บริษัทแกรมมี่ (พ.ศ. 2540 - 2544) นอกจากนี้ยังเป็นนักแสดงในค่าย เอ็กแซ็กท์ บริษัท แกรมมี่ (พ.ศ. 2552 - ปัจจุบัน) ถือเป็นนักแสดงชาวไทยคนแรกและคนเดียว จนถึงปัจจุบัน ที่ได้รับพระราชทานทุนมูลนิธิอานันทมหิดลประวัติ ประวัติ. นาวิน เยาวพลกุล หรือ ดร.นาวิน เยาวพลกุล เป็นบุตรชายและบุตรคนที่ 2 ของนายแพทย์ วิโรจน์ เยาวพลกุล และ ดาราน้อย เยาวพลกุล ที่มีอาชีพเป็นแม่บ้าน มีพี่น้อง 4 คน คือ นายแพทย์ดาวิน เยาวพลกุล, รินรดา เยาวพลกุล และธาวิน เยาวพลกุล เริ่มต้นการศึกษาจากโรงเรียนอนุบาลผานิตา และศึกษาต่อที่โรงเรียนอนุบาลชนานันท์ และโรงเรียนสมถวิล ในช่วงที่เรียนระดับมัธยมศึกษาที่สาธิตปทุมวันและสาธิตประสานมิตรนั้น เขาเป็นเด็กที่เกเรจนมีปัญหากับโรงเรียน จนถูกไล่ออกจากโรงเรียนถึงสองครั้งจากโรงเรียนทั้งสอง แต่ด้วยการเอาชนะใจตน จึงทำให้เขาเอ็นทรานซ์ได้และจบการศึกษาระดับปริญญาตรี จากคณะเศรษฐศาสตร์ มหาวิทยาลัยเกษตรศาสตร์ ด้วยเกียรตินิยมอันดับหนึ่ง จากนั้นได้รับทุนอานันทมหิดลศึกษาต่อที่ สหรัฐอเมริกา โดยปริญญาโทศึกษาที่ มหาวิทยาลัยออริกอนสเตต และได้สำเร็จการศึกษาในระดับปริญญาเอก ที่ มหาวิทยาลัยแคลิฟอร์เนีย เดวิส นาวิน ต้าร์ เป็นอาจารย์จากโควตาของคณะเศรษฐศาสตร์ที่ให้แก่นิสิตที่สำเร็จการศึกษาด้วยคะแนนเป็นอันดับที่ 1 ของรุ่น และได้ร่วมสอนวิชาเศรษฐศาสตร์จุลภาคและคณิตศาสตร์สำหรับนักเศรษฐศาสตร์ (Mathematics for Economists) ทั้งในภาคปกติและหลักสูตรนานาชาติด้วย ปัจจุบัน นาวิน ต้าร์ ให้ความสนใจกับการแข่งขันไตรกีฬาเป็นพิเศษ โดยได้มีโอกาสเข้าร่วมแข่งขันไตรกีฬาทั้งในประเทศและต่างประเทศชีวิตส่วนตัว ชีวิตส่วนตัว. ด้านชีวิตส่วนตัวปัจจุบันสมรสกับ พัสวี พยัคฆบุตร หรือ ไฮโซน้ำหวาน เมื่อวันที่ 25 มีนาคม พ.ศ. 2560 ที่โรงแรมเพนนินซูล่า กรุงเทพ ปัจจุบัน  “นาวิน” และภรรยาสาว “น้ำหวาน พัสวี” ได้ให้กำเนิดบุตรสาวด้วยกัน 1 คน คนแรก มีชื่อว่า ด.ญ. พิณวา เยาวพลกุล ชื่อเล่น “น้องลูก้า” ซึ่งเป็นภาษาอิตาลีแปลว่า แสงสว่าง ชื่อเล่นโดยมีที่มาจากการไปฮันนีมูนกับภรรยาสาวที่ประเทศอิตาลี และวันนั้นก็เป็นวันที่อิตาลีมีหิมะตกในรอบ 70 ปีด้วย ส่วนชื่อจริงใช้ชื่อว่า “พิณวา” ที่หมายถึงเสียงพิณที่เล่นเป็นสิ่งแรกของวงปี่พาทย์ คลอดเมื่อวันพุธที่ เมื่อเวลาประมาณ 7.40น. ที่โรงพยาบาลบำรุงราษฎร์ผลงานวิชาการผลงานวิชาการ. - Post–Uruguay Round price linkages between developed and developing countries: the case of rice and wheat markets.ผลงานบันเทิงผลงานอัลบั้ม ผลงานบันเทิง. ผลงานอัลบั้ม. อัลบั้มพิเศษ1. ปี 2542 เพลง 3 เศร้า (นาวิน ตาร์ /แมทธิว ดีน /ไบรโอนี่) 2. ปี 2554 เพลง รักแท้หรือคนแก้เหงา อัลบั้ม Love Status 3. ปี 2557 เพลง ลูกไม้ของพ่อ เพลงประกอบละคร ลูกไม้ของพ่อผลงานละครผลงานภาพยนตร์ผลงานภาพยนตร์. - The Innocent Killer รักอันตราย คนอันตราย (2006) รับบท ...คิม - บังเอิญ ... รักไม่สิ้นสุด (2009) รับบท ...ขจร - Single Lady เพราะเคยมีแฟน (2015) รับบท ...เคน - คนอกหัก LoveH2O (2015) รับบท ...โจ - บุปผาอาริกาโตะ (2016)มิวสิกวิดีโอโฆษณาโฆษณา. - ยาสีฟัน ออรัลเมด (พ.ศ. 2542) - ซุปไก่สกัด แบรนด์ (พ.ศ. 2543) - แชมพู เคลียร์ (พ.ศ. 2556) - ครีมบำรุง ยูเซอรีน (พ.ศ. 2557) - รถยนต์ Suzuki Ciaz (พ.ศ. 2558) - น้ำแร่ Minere (พ.ศ. 2559) - ครีมกันแดด Sunplay (พ.ศ. 2559)รางวัลที่ได้รับรางวัลที่ได้รับ. - 20 กันยายน 2543 รางวัลเยาวชนดีเด่นแห่งชาติ สาขาการศึกษาและวิชาการ ของสำนักงานคณะกรรมการส่งเสริมและประสานงานเยาวชนแห่งชาติ (สยช.)</doc>
