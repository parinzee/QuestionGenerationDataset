<doc id="647068" url="https://th.wikipedia.org/wiki?curid=647068" title="พรรคเอกภาพอินโดนีเซีย">พรรคเอกภาพอินโดนีเซีย พรรคเอกภาพอินโดนีเซีย (Indonesian Unity Party; ภาษาอินโดนีเซีย: Partai Sarikat Indonesia) เป็นพรรคการเมืองในอินโดนีเซีย มีจุดกำเนิดจากการประชุมของพรรคการเมือง 15 พรรคในเดือนสิงหาคม พ.ศ. 2545 ซึ่งล้มเหลวในการทำให้ถึงคะแนนขั้นต่ำในการเลือกตั้ง พ.ศ. 2542 โดยมีแนวคิดที่พรรคการเมืองเหล่านี้จะมารวมตัวกันและจัดตั้งพรรคการเมืองใหม่ แต่เนื่องจากมีความแตกต่างทางด้านศาสนาและแนวความคิด ทำให้มี 3 พรรคที่แยกออกไป ต่อมามีอีก 2 พรรคที่แยกตัว ที่เหลืออีก 10 พรรค ตกลงรวมตัวเป็นพันธมิตร ได้มีการลงนามในบันทึกข้อตกลงทางการเมืองโบโกร์เมื่อ 24 พฤศจิกายน พ.ศ. 2545 ซึ่งมีพรรคการเมืองที่ร่วมลงนามเพียง 8 พรรค และในเดือนต่อมา จึงตั้งพรรคการเมืองใหม่ขึ้น ในการเลือกตั้งพ.ศ. 2547 พรรคนี้ได้คะแนนเสียง 0.6% และไม่ได้รับการเลือกตั้ง พรรคนี้ลงสมัครรับเลือกตั้งอีกใน พ.ศ. 2552 ได้คะแนนเสียงเพียง 0.14% และไม่ได้รับการเลือกตั้ง</doc>
