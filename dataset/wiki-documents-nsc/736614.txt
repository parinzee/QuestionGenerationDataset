<doc id="736614" url="https://th.wikipedia.org/wiki?curid=736614" title="รายชื่อผลงานของอุรัสยา เสปอร์บันด์">รายชื่อผลงานของอุรัสยา เสปอร์บันด์ อุรัสยา เสปอร์บันด์ เป็นนักแสดงและนางแบบชาวไทย ปรากฏอยู่ในละครโทรทัศน์ 17 เรื่อง ร้องเพลงประกอบละครและอื่น ๆ 15 เพลง ปรากฏตัวอยู่ในมิวสิกวิดีโอ 14 เพลง และโฆษณาทางโทรทัศน์มากถึง 194 ตัว (ไม่รวมโฆษณาภาพนิ่ง) มีผลงานละครโทรทัศน์เรื่องแรกในปี พ.ศ. 2551 คือ บ้านก้านมะยม แต่ละครเรื่องนี้ไม่ได้ออกอากาศ ในปีเดียวกัน เธอแสดงละครซิตคอมแนวตลกเรื่อง เพื่อนซี้ล่องหน กำกับโดย ศรัทธา ศรัทธาทิพย์ ในปี พ.ศ. 2553 เธอแสดงละครที่ประสบความสำเร็จถึงสองเรื่องคือ กุหลาบไร้หนาม และ ดวงใจอัคนี ในละครเรื่อง กุหลาบไร้หนาม ได้แสดงร่วมกับเฌอมาลย์ บุญยศักดิ์และอัชชา นามปาน กำกับโดยอดุลย์ บุญบุตร ละครเรื่องนี้ได้รับเสียงวิจารณ์ที่ดี และยังได้รับการเสนอชื่อเข้าชิงรางวัลคมชัดลึก อวอร์ด ครั้งที่ 8 ในสาขาละครยอดเยี่ยมอีกด้วย ในละครเรื่อง ดวงใจอัคนี อุรัสยาแสดงร่วมกับณเดชน์ คูกิมิยะโดยเป็นเรื่องราวความรักต้องห้ามระหว่างสองตระกูลที่ไม่ถูกกัน ละครเรื่องนี้ประสบความสำเร็จและเป็นบทที่แจ้งเกิดให้กับเธอ สำหรับการแสดงละครเรื่องนี้ อุรัสยาได้รับรางวัลสยามดารา สตาร์ส อวอร์ดส์ 2011 และ ท็อปอวอร์ด 2010 ในสาขาดาวรุ่งหญิงยอดเยี่ยม อีกทั้งยังได้รับการเสนอชื่อเข้าชิงรางวัลนาฏราช ครั้งที่ 2 ในสาขาทีมนักแสดงยอดเยี่ยม จากการแสดงในละครซีรีส์ชุด 4 หัวใจแห่งขุนเขา ในปี พ.ศ. 2554 อุรัสยารับบทบาทเป็นคาวเกิร์ลในละครแนวแอคชั่นผสมโรแมนติกเรื่อง ตะวันเดือด แสดงคู่กับปริญ สุภารัตน์ ละครเรื่องนี้ได้รับคำวิจารณ์ที่ดีจากนักวิจารณ์และได้รับความนิยม ซึ่งอุรัสยาได้รับการเสนอชื่อเข้าชิงรางวัลนาฏราช ครั้งที่ 3 ในสาขานักแสดงนำหญิงยอดเยี่ยม เป็นครั้งแรกอีกด้วย จากนั้นอุรัสยารับบทนำเป็นเรื่องที่สาม ในละครเรื่อง เกมร้ายเกมรัก ในละครเธอรับบทเป็นหญิงสาวที่ประสบอุบัติเหตุเรือล่มจนความจำเสื่อมแต่มาพบรักกับหนุ่มชาวเกาะที่ช่วยเธอไว้ ละครเรื่องนี้สร้างชื่อให้กับอุรัสยาและยังทำให้เธอได้รับการเสนอชื่อเข้าชิงรางวัลโทรทัศน์ทองคำเป็นครั้งแรกในสาขานักแสดงนำหญิงดีเด่น อีกทั้งยังได้รับการเสนอชื่อเข้าชิงรางวัลเมขลา ครั้งที่ 24 ในสาขาผู้แสดงนำหญิงดีเด่น, สยามดารา สตาร์ส อวอร์ดส์ 2012 และบันเทิง 5 หน้า 1 อวอร์ด ในสาขานักแสดงนำหญิงยอดเยี่ยม ในปี พ.ศ. 2555 อุรัสยาแสดงร่วมกับณเดชน์ คูกิมิยะ ในละครเรื่อง ธรณีนี่นี้ใครครอง จากบทประพันธ์ของกาญจนา นาคนันทน์ กำกับโดยยุทธนา ลอพันธ์ไพบูลย์ ละครเรื่องนี้ได้รับเสียงวิจารณ์ทั้งบวกและลบปนกัน อุรัสยาได้รับรางวัลเมขลาในสาขาผู้แสดงนำหญิงดีเด่นและได้รับการเสนอชื่อเข้าชิงรางวัลท็อปอวอร์ด 2012 สาขานักแสดงนำหญิงยอดเยี่ยม ในปี พ.ศ. 2556 อุรัสยาแสดงในละครซีรีส์ชุด 3 ทหารเสือสาว เรื่อง มายาตวัน แสดงร่วมกับอธิชาติ ชุมนานนท์ หลังจากนั้นเธอแสดงในละครตลกเรื่อง ดาวเรือง แสดงคู่กับ ทฤษฎี สหวงษ์ กำกับโดย กฤษณ์ ศุกระมงคล ปีถัดมา เธอรับบทเป็นศัลยแพทย์ชาวญี่ปุ่น ในละครฟอร์มยักษ์ ไรซิงซัน เรื่อง รอยฝันตะวันเดือด ละครชุดนี้ได้รับเสียงวิจารณ์ทั้งดีและไม่ดี ในปี พ.ศ. 2558 เธอแสดงร่วมกับจิรายุ ตั้งศรีสุข ในละครย้อนยุคเรื่อง หนึ่งในทรวง ต่อมาเธอรับบทเป็นนักแสดงที่มีปมชีวิตในละครดราม่าปี พ.ศ. 2560 เรื่อง คลื่นชีวิต ในปี พ.ศ. 2561 อุรัสยาแสดงภาพยนตร์ครั้งแรกในเรื่อง น้อง.พี่.ที่รัก เข้าฉายในเดือนพฤษภาคม รวมทั้งมีผลงานละครเรื่อง ลิขิตรัก ออกอากาศทางช่อง 3 ในเดือนเดียวกันผลงานภาพยนตร์ละครโทรทัศน์ผลงาน. ละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3เพลงคอนเสิร์ต</doc>
