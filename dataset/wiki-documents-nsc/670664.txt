<doc id="670664" url="https://th.wikipedia.org/wiki?curid=670664" title="มีนอองไลง์">มีนอองไลง์ พลเอกอาวุโส มีนอองไลง์ (; เกิด พ.ศ. 2498 ในเมืองทวาย เขตตะนาวศรี) เป็นผู้บัญชาการทหารสูงสุดคนปัจจุบันของกองทัพพม่าประวัติ ประวัติ. พล.อ. มีนอองไลง์ สำเร็จการศึกษาจากวิทยาลัยป้องกันชาติแห่งประเทศพม่า จากนั้นได้รับการแต่งตั้งเป็นผู้บัญชาการรัฐมอญ ปีพ.ศ. 2545 เคยดำรงตำแหน่ง ผู้บัญชาการกรมทหารภาคสามเหลี่ยมในรัฐฉาน เป็นจุดยุทธศาสตร์สำคัญในการเจรจากับกองกำลังชนกลุ่มน้อย 2 กลุ่ม คือ กองทัพแห่งรัฐว้าและกองกำลังสัมพันธมิตรชาติประชาธิปไตย หรือกลุ่มหยุดยิงเมืองลา ปี พ.ศ. 2552 เป็นผู้นำกำลังเข้าต่อต้านกลุ่มกองกำลังสัมพันธมิตรชาติประชาธิปไตยในพื้นที่ของชนกลุ่มน้อยโกก้าง ส่งผลให้ชาวโกก้างราว 3.7 หมื่นคนลี้ภัยไปจีน ปี 2553 ได้รับตำแหน่งผู้บัญชาการกองยุทธการพิเศษที่ 2 หน่วยบัญชาการทหารภาครัฐฉานและรัฐกะเหรี่ยง และเสนาธิการร่วมกองทัพพม่า ก่อนที่ในปี 2554 จะได้รับการสืบทอดตำแหน่งจากพลเอกอาวุโส ตานชเว ให้ดำรงตำแหน่งผู้บังคับบัญชาการสูงสุดของกองทัพจนถึงปัจจุบัน พล.อ. มีนอองไลง์ ถือเป็นนายทหารที่มีอิทธิพลในพม่า และเป็นผู้หนึ่งที่เคยประกาศต่อหน้ารัฐบาลว่า กองทัพจะยังคงมีบทบาทในทางการเมืองพม่าต่อไปเหมือนเช่นในอดีต และย้ำว่า กองทัพมีหน้าที่ที่จะต้องปกป้องรัฐธรรมนูญ แต่ในส่วนลึกเขาก็ยังคงต้องฟังเสียงประธานาธิบดีเต็ง เส่ง ประธานรัฐสภาพล.อ. ชเวม่าน นายทหารสายเหยี่ยวที่คุมรัฐสภาอยู่ เพราะความใกล้ชิดอย่างมากกับพลเอกอาวุโส ตานชเว ที่ยังมีบทบาทสำคัญต่อการเมืองในสหภาพพม่า</doc>
