<doc id="620125" url="https://th.wikipedia.org/wiki?curid=620125" title="โอซะกะพรีเฟคเทอเรียลยิมเนเซียม">โอซะกะพรีเฟคเทอเรียลยิมเนเซียม โอซะกะพรีเฟคเทอเรียลยิมเนเซียม (; ; โรมะจิ: Ōsaka furitsu taiikukaikan) เป็นสนามกีฬาในร่มตั้งอยู่ในเขตนัมบะ นครโอซะกะ จังหวัดโอซะกะ ประเทศญี่ปุ่น เปิดทำการครั้งแรกเมื่อปี ค.ศ. 1952 ส่วนอาคารในปัจจุบันสร้างขึ้นในปี ค.ศ. 1987 เป็นสถานที่สำหรับการแข่งขันซูโม่อาชีพ ที่จัดขึ้นในเดือนมีนาคมของทุกปี ความจุของสนามประมาณ 8,000 คน ต่อมาในเดือนมีนาคม ค.ศ. 2012 ได้ถูกขายต่อให้บริษัทอุปกรณ์กีฬา บีบีสปอร์ตส์ และถูกเปลี่ยนชื่อเป็น บอดีเมคเกอร์โคลอสเซียม (Bodymaker Colosseum; ボディメーカー コロシアム; Bodimēkā koroshiamu?) และเปลี่ยนอีกอีกทีเป็น เอดิออนอารีนา หรือ เอดิออนอารีนาโอซะกะ (Edion Arena, Edion Arena Osaka; エディオンアリーナ大阪; Edion Arīna Ōsaka?) ในเดือนมิถุนายน ค.ศ. 2015 โดนเซ็นสัญญาสามปีกับบริษัท เอดิออนคอร์ปอเรชัน โอซะกะพรีเฟคเทอเรียลยิมเนเซียม เป็นสนามกีฬาที่ใช้สำหรับจัดการแข่งขันกีฬาประเภทศิลปะการต่อสู้โดยเฉพาะ มีหลายการแข่งขันที่จัดขึ้น ณ ที่แห่งนี้ เช่น การชกป้องกันตำแหน่งแชมป์โลกมวยสากลอาชีพในรุ่นฟลายเวต (112 ปอนด์) ของสหพันธ์มวยนานาชาติ (IBF) ระหว่าง อำนาจ เกษตรพัฒนา เจ้าของตำแหน่งชาวไทย กับ คะซุโตะ อิโอะกะ ผู้ท้าชิงชาวญี่ปุ่น เมื่อวันที่ 7 พฤษภาคม ค.ศ. 2013 อีกทั้งยังถูกอ้างอิงถึงในวัฒนธรรมร่วมสมัยหลายประการ เช่น เป็นสถานที่ที่ปรากฏในการ์ตูนเรื่อง Fighting Spirit (ก้าวแรกสู่สังเวียน; はじめの一歩; Hajime no Ippo) เป็นต้น</doc>
