<doc id="738259" url="https://th.wikipedia.org/wiki?curid=738259" title="โรงเรียนมัธยมวชิราลงกรณวราราม">โรงเรียนมัธยมวชิราลงกรณวราราม โรงเรียนมัธยมวชิราลงกรณวราราม เป็นโรงเรียนมัธยมศึกษาแบบสหศึกษาและเป็นโรงเรียนขนาดกลาง สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่ที่ ตำบลหนองน้ำแดง อำเภอปากช่อง จังหวัดนครราชสีมา เป็นโรงเรียนที่จัดตั้งขึ้นตามพระดำริของพระบาทสมเด็จพระปรมินทรมหาภูมิพลอดุลยเดชประวัติ ประวัติ. ในคราวที่พระบาทสมเด็จพระปรมินทรมหาภูมิพลอดุลยเดช เสด็จพระราชดำเนินถวายผ้าพระกฐิน ณ วัดวชิราลงกรณวรารามวรวิหาร เมื่อปี พ.ศ. 2507 ทรงมีพระราชดำรัสแก่ศึกษาธิการเขต 11 ที่จะทำการขยายโรงเรียนวัดวชิราลงกรณวราราม ซึ่งเป็นโรงเรียนระดับประถมศึกษา เป็นโรงเรียนระดับมัธยมศึกษาตอนต้น ในครั้งนั้น สุวรรณ ธนกัญญา รัฐมนตรีช่วยว่าการกระทรวงศึกษาธิการ ได้ประหารือกับหน่วยงานที่เกี่ยวข้อง เมื่อวันที่ 20 กรกฎาคม พ.ศ. 2518 จนกระทั่งวัดวชิราลงกรณวรารามได้มอบที่ดินให้กรมสามัญศึกษา เมื่อวันที่ 8 กุมภาพันธ์ พ.ศ. 2523 เพื่อทำการสร้างโรงเรียน จำนวน 50 ไร่ ในช่วงนั้นใช้ชื่อโรงเรียนว่า “โรงเรียนขนงพระวิทยา” เปิดการเรียนการสอน ในวันที่ 20 พฤษภาคม พ.ศ. 2523 ต่อมา ในปี พ.ศ.  2528  หมู่บ้านวชิรา  ได้แยกตำบลเป็นตำบลหนองน้ำแดง  พระครูกิตติวัฒนคุณ เจ้าอาวาสวัดถ้ำไตรรัตน์ จึงเปลี่ยนชื่อโรงเรียนใหม่เป็น  “โรงเรียนพญาเย็นวิทยา”   ในเวลาต่อมาคณะกรรมการสถานศึกษาขั้นพื้นฐาน พร้อมทั้งบุคคลากรโรงเรียน นักเรียน  และชุมชน ได้เห็นพ้องกันขอพระราชทานนามโรงเรียนจากสมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมาร ซึ่งต่อมาทรงพระราชทานว่า “โรงเรียนมัธยมวชิราลงกรณวราราม” และได้รับการประกาศจากกระทรวงศึกษาธิการให้เปลี่ยนชื่อโรงเรียน  เมื่อวันที่  31 ตุลาคม  พ.ศ. 2550</doc>
