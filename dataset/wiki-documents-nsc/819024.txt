<doc id="819024" url="https://th.wikipedia.org/wiki?curid=819024" title="ไอครายเวนไอลาฟ">ไอครายเวนไอลาฟ ไอครายเวนไอลาฟ () เป็นสตูดิโออัลบั้มลำดับที่หนึ่งของนักร้องและนักแต่งเพลงชาวอังกฤษ เจสส์ กลินน์ ออกจำหน่ายเมื่อวันที่ 21 สิงหาคม ค.ศ. 2015 ผ่านค่ายแอตแลนติกเรเคิดส์ กลินน์ทำอัลบั้มร่วมกับทีมงานที่เคยร่วมงานกันมาก่อน ได้แก่ จินจิน เบลสบีตส์ วงคลีนบานดิตและแจ็ก แพตเทอร์สัน สมาชิกในวง และโปรดิวเซอร์อีกหลายคน เช่น น็อกซ์บราวน์ และสตาร์สมิธ กลินน์ใช้เวลาบันทึกเสียงทั้งหมด 3 ปี ที่ลอนดอน สหราชอาณาจักร อัลบั้มนี้มีรูปแบบเกี่ยวกับการคิดบวกกับตัวเอง การผ่านพ้นอุปสรรคในอดีต และความหวังในอนาคต การตอบรับจากนักวิจารณ์นั้นคละกันแต่การแสดงสดถูกวิจารณ์ในเชิงบวก ส่วนในเชิงพาณิชย์นั้น อัลบั้มประสบความสำเร็จในสหราชอาณาจักรด้วยยอดขายที่ได้รับการรับรองระดับทองคำขาว 3 ครั้ง จากองค์กรตัวแทนอุตสาหกรรมสิ่งบันทึกเสียงอังกฤษ และเปิดตัวที่อันดับ 1 บนชาร์ตอัลบั้ม เพลง "ไรต์เฮียร์" และเพลง "เรียลเลิฟ" กับคลีนบานดิต เป็นสองซิงเกิลแรกที่ออกจำหน่ายล่วงหน้าก่อนอัลบั้ม ขึ้นใน 10 อันดับแรกบนชาร์ตซิงเกิลแห่งสหราชอาณาจักร ซิงเกิลที่สาม "โฮลด์มายแฮนด์" เป็นซิงเกิลแรกในฐานะศิลปินเดี่ยวของกลินน์ที่เปิดตัวที่อันดับ 1 บนชาร์ต เช่นเดียวกับเพลง "โดนต์บีโซฮาร์ดออนยัวร์เซลฟ์" ซิงเกิลที่ห้า "เทกมีโฮม" ถูกเลือกเป็นเพลงประจำโครงการการกุศลชิลเดรนอินนีด ของบีบีซี ขึ้นใน 10 อันดับแรกบนชาร์ต และซิงเกิลสุดท้าย "เอนท์กอตฟาร์ทูโก" ไม่ประสบความสำเร็จบนชาร์ตติดแค่อันดับ 45 นอกจากนี้อัลบั้มฉบับดีลักซ์ประกอบด้วยซิงเกิลที่กลินน์เป็นนักร้องรับเชิญ ได้แก่ เพลง "แรเธอร์บี" กับคลีนบานดิต เพลง "มายเลิฟ" กับรูต 94 และเพลง "นอตเลตทิงโก" กับไทนี เทมพาห์ ซึ่งทั้งสามเพลงขึ้นอันดับ 1 บนชาร์ต กลินน์จัดทัวร์คอนเสิร์ต เอนท์กอตฟาร์ทูโกทัวร์ และ ไอครายเวนไอลาฟทัวร์ เพื่อส่งเสริมอัลบั้มในสหราชอาณาจักรและประเทศในอเมริกาเหนือและยุโรปรายชื่อเพลง รายชื่อเพลง. เชิงอรรถ- a ระบุเป็นโปรดิวเซอร์ร่วม - b ระบุเป็นโปรดิวเซอร์เพิ่มเติม - c ระบุเป็นโปรดิวเซอร์ดั้งเดิม - อัลบั้มดีลักซ์ถูกบรรจุใหม่อีกครั้งรูปแบบดิจิแพ็ค (แพ็คเก็จแบบสามพับ)</doc>
