<doc id="674061" url="https://th.wikipedia.org/wiki?curid=674061" title="อนงค์พร พรหมรัด">อนงค์พร พรหมรัด อนงค์พร พรหมรัด เกิดวันที่ 2 มีนาคม พ.ศ. 2535 ที่จังหวัดพิษณุโลก ประเทศไทย เป็นนักกีฬาวอลเลย์บอลหญิงผู้ทำหน้าที่ในตำแหน่งบอลเร็ว ปัจจุบันเธอเป็นผู้เล่นคนสำคัญของสโมสรวอลเลย์บอลอยุธยา เอ.ที.ซี.ซี. ทั้งนี้ เธอสามารถพูดได้สองภาษาคือไทยและอังกฤษประวัติ ประวัติ. เดือนตุลาคม พ.ศ. 2551 อนงค์พร พรหมรัด ได้เป็นตัวแทนวอลเลย์บอลยุวชนหญิงทีมชาติไทย ในการเข้าร่วมแข่งขันวอลเลย์บอลยุวชนหญิงชิงแชมป์เอเชีย 2008 ที่จัดขึ้น ณ กรุงมะนิลา ประเทศฟิลิปปินส์ ส่วนในเดือนมกราคม พ.ศ. 2552 อนงค์พรได้ทำหน้าที่เป็นนักวอลเลย์บอลให้แก่มหาวิทยาลัยรัตนบัณฑิต ในการแข่งขันกีฬามหาวิทยาลัยแห่งประเทศไทย ครั้งที่ 36 วันที่ 24 ธันวาคม พ.ศ. 2554 อนงค์พรได้ทำหน้าที่ร่วมสังกัดสโมสรวอลเลย์บอลอยุธยา เอ.ที.ซี.ซี. ในการแข่งขันวอลเลย์บอลไทยแลนด์ลีก ซึ่งเธอมีส่วนช่วยให้ทีมเป็นฝ่ายชนะทีมสโมสรวอลเลย์บอลนครราชสีมา ด้วยผลการแข่งที่ 3-1 เซต วันที่ 9 กรกฎาคม พ.ศ. 2555 อนงค์พรได้ทำหน้าที่ร่วมกับทีมมหาวิทยาลัยรัตนบัณฑิต ในการแข่งขันวอลเลย์บอล ถ้วย ก. รอบชิงชนะเลิศ ซึ่งทีมของเธอเป็นฝ่ายแพ้ทีมการไฟฟ้าส่วนภูมิภาคทั้ง 3 เซต ในปี พ.ศ. 2556 อนงค์พร พร้อมด้วยโสรยา พรมหล้า และกรรณิการ์ ธิปะโชติ ได้รับการทาบทามให้เข้าร่วมทีมกับพัชรี แสงเมือง ในการแข่งขันทัวร์นาเมนต์ที่ประเทศฟิลิปปินส์ เป็นระยะเวลา 13 วัน โดยได้รับค่าตอบแทนที่ประมาณ 2,000 ดอลลาร์สหรัฐ (หรือประมาณ 6 หมื่นบาท) ต่อคน เดือนมกราคม พ.ศ. 2557 อนงค์พรได้ทำหน้าที่ให้แก่ทีมมหาวิทยาลัยรัตนบัณฑิต ในการแข่งกีฬามหาวิทยาลัยแห่งประเทศไทย ครั้งที่ 41 ต่อมา ในเดือนพฤษภาคม เธอได้เข้าร่วมทีมกับสโมสรวอลเลย์บอลอยุธยา เอ.ที.ซี.ซี. ในการแข่งวอลเลย์บอลไทยเดนมาร์คซูเปอร์ลีก 2014 นัดเปิดสนาม ซึ่งทีมของเธอเป็นฝ่ายแพ้ต่อทีมสโมสรวอลเลย์บอลนครราชสีมาที่ 1-3 เซต และในวันที่ 16 พฤศจิกายนของปีเดียวกัน เธอได้ทำหน้าที่ร่วมกับทีมสโมสรวอลเลย์บอลอยุธยา เอ.ที.ซี.ซี. ในการแข่งขันวอลเลย์บอลไทยแลนด์ลีก 2015 โดยทีมของเธอได้เป็นฝ่ายแพ้ต่อทีมสโมสรวอลเลย์บอลบางกอกกล๊าส ที่ 3-0 เซต จากนั้น ในเดือนธันวาคม เธอได้รับเลือกให้เป็นตัวแทนของทีมชาติไทย ในการเข้าร่วมการแข่งวอลเลย์บอลในกีฬามหาวิทยาลัยอาเซียน ครั้งที่ 17 ที่จัดขึ้น ณ ปาเล็มบัง ประเทศอินโดนีเซียเกียรติประวัติเกียรติประวัติ. - ทีมสโมสร - พ.ศ. 2556 : อันดับ 3 วอลเลย์บอลหญิงไทยเดนมาร์คซูเปอร์ลีก ร่วมกับอยุธยา เอ.ที.ซี.ซี. - พ.ศ. 2556 : อันดับ 4 วอลเลย์บอลไทยแลนด์ลีก ร่วมกับอยุธยา เอ.ที.ซี.ซี. - 2014–15 ไทยแลนด์ลีก - ชนะเลิศ กับ บางกอกกล๊าส - 2015 ไทยเดนมาร์คซูเปอร์ลีก - ชนะเลิศ กับ บางกอกกล๊าส - 2015 ชิงแชมป์สโมสรเอเชีย - ชนะเลิศ กับ บางกอกกล๊าส</doc>
