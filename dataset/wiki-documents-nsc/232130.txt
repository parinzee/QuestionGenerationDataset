<doc id="232130" url="https://th.wikipedia.org/wiki?curid=232130" title="จาค็อบ ซูมา">จาค็อบ ซูมา จาค็อบ เกดเลยีห์เลคีซา ซูมา () (เกิดเมื่อ 12 เมษายน พ.ศ. 2485) เป็นอดีตประธานาธิบดีของแอฟริกาใต้ซึ่งได้รับเลือกโดยรัฐสภาหลังชนะการเลือกตั้งทั่วไปใน พ.ศ. 2552 และทำพิธีดำรงตำแหน่งในวันที่ 9 พฤษภาคม พ.ศ. 2552 เขาเป็นประธานพรรคสมัชชาแห่งชาติแอฟริกา (African National Congress: ANC) ซึ่งเป็นพรรคที่ครองเสียงข้างมาก และเคยเป็นรองประธานาธิบดีแห่งแอฟริกาใต้ตั้งแต่ปี พ.ศ. 2542 ถึง พ.ศ. 2548 ซูมายังถูกเรียกด้วยตัวอักษรย่อของเขา JZ และชื่อในเผ่าของเขา มโชโลซี (Msholozi) ซูมาได้เป็นประธานของ ANC เมื่อวันที่ 18 ธันวาคม พ.ศ. 2550 หลังจากเอาชนะธาโบ มเบกิ ซึ่งดำรงตำแหน่งในเวลานั้น ในงานประชุมประจำปีชอง ANC ที่เมืองโพโลเควน (Polokwane) ซูมาเผชิญอุปสรรคด้านกฎหมายที่สำคัญหลายอย่าง เขาถูกตั้งข้อหาข่มขืนในปี พ.ศ. 2548 แต่ได้รับการพิพากษาให้พ้นผิดในเวลาต่อมา นอกจากนั้น เขายังต้องต่อสู้ข้อกล่าวหาด้านการกรรโชกทรัพย์ และฉ้อราษฎร์บังหลวงอย่างยาวนาน หลังจากที่ปรึกษาทางการเงินของเขา ชาเบียร์ ชาอิค (Shabir Shaik) ถูกพิพากษาว่าผิดฐานฉ้อราษฎร์บังหลวงและฉ้อโกง ในวันที่ 6 เมษายน พ.ศ. 2552 ข้อหาทุกอย่างที่กล่าวโทษซูมาถูกยกฟ้องไป</doc>
