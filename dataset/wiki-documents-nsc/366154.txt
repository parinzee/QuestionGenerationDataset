<doc id="366154" url="https://th.wikipedia.org/wiki?curid=366154" title="ลัดดาแลนด์ (ภาพยนตร์)">ลัดดาแลนด์ (ภาพยนตร์) ลัดดาแลนด์ เป็นภาพยนตร์ไทยแนวสยองขวัญ ออกฉายวันที่ 28 เมษายน พ.ศ. 2554 กำกับโดยโสภณ ศักดาพิศิษฏ์ นำแสดงโดย สหรัถ สังคปรีชา, ปิยธิดา วรมุสิก แนวคิดหลัก ๆ ของภาพยนตร์เรื่องนี้คือ แดนผีที่ดุที่สุดในเชียงใหม่ อยู่ในหมู่บ้าน ลัดดาแลนด์ ซึ่งมีการฆาตกรรมอย่างโหดเหี้ยม และต่อเนื่องสืบมา โดยภาพยนตร์เรื่องนี้ได้รับเรตติ้ง "น 18+" (ภาพยนตร์ที่เหมาะสมกับผู้ที่อายุตั้งแต่ 18 ขึ้นไป) ภาพยนตร์เรื่องนี้มีสโลแกนเด็ดว่า “หมู่บ้านแห่งนี้จะอยู่หรือจะย้าย เมื่อคนตายมาหาถึงบ้าน"เรื่องย่อ เรื่องย่อ. ธีร์ ชายวัยกลางคน ไม่มีปัญญาซื้อบ้าน ได้เช่าอพาร์ตเมนต์เป็นที่อยู่ ทำให้เขารู้สึกผิดต่อทุกคนในครอบครัว คือ ป่าน ภรรยา, แนน ลูกสาววัยรุ่น และ นัท ลูกชายวัย 5 ขวบ ธีร์ คิดว่าตัวเองคงเป็นสามี เป็นพ่อ เป็นหัวหน้าครอบครัวที่ไม่เอาไหนหากไม่สามารถมีบ้านสักหลังไว้เป็นหลัก ต่อมา ธีร์ได้รับข้อเสนอ ให้เป็นตำแหน่งผู้ช่วยฝ่ายการตลาดที่บริษัทแห่งหนึ่งในจังหวัดเชียงใหม่ ด้วยเงินเดือนที่มากขึ้นและค่าที่ดินที่ถูกลง ธีร์ ตัดสินใจไปตั้งรกรากในบ้านที่หมู่บ้านลัดดาแลนด์ โดยไม่ฟังคำทัดทานของภรรยาและลูก ธีร์ เชื่อว่าครอบครัวของเขาจะมีความสุขมากกว่า ในค่ำคืน เดียวกันนั้นเอง มีเด็กรับใช้ชาวพม่าของบ้านหลังหนึ่งในหมู่บ้านถูกฆาตกรรมอย่างทารุณ คนร้ายสาดน้ำกรดจนใบหน้าแหลกเหลวแล้วทุบตีเธอจนตายก่อนนำศพไปยัดไว้ ในตู้เย็น ซึ่งต่อมาทุกหมู่บ้านจะได้ประสบกับสิ่งสยองขวัญที่กำลังจะเกิดขึ้นนักแสดงนักแสดงนำนักแสดง. นักแสดงนำ. - สหรัถ สังคปรีชา รับบท ธีร์ - ปิยธิดา วรมุสิก รับบท ป่าน - สุทัตตา อุดมศิลป์ รับบท แนน - อธิพิชญ์ ชุติวัฒน์ขจรชัย รับบท นัท - เดือนเต็ม สาลิตุล รับบท แม่ของป่านนักแสดงสมทบนักแสดงสมทบ. - สหจักร บุญธนกิจ รับบท เกียรติ - ชญาณิศา มิเกล์ลี่ รับบท นิด - ธีรุตม์ วีรเวสน์ รับบท กอล์ฟ - ศศพินทุ์ ศิริวาณิชย์ รับบท มะขิ่น - ปรเมศร์ น้อยอ่ำ รับบท มานพ - พงศ์สุข หิรัญพฤกษ์ รับบท หยอย - ธนาบดินทร์ ยงสืบชาติ รับบท ยามงานสร้างภาพยนตร์บทภาพยนตร์ งานสร้างภาพยนตร์. บทภาพยนตร์. โดยเรื่องนี้ จิม-โสภณ ศักดาพิสิษฏ์ ได้นั่งแท่นผู้กำกับและเขียนบทภาพยนตร์ โดยผลงานที่ผ่านมา โสภณ ได้กับกับภาพยนตร์ โปรแกรมหน้า วิญญาณอาฆาต และเขียนบทภาพบยนตร์ ชัตเตอร์ กดติดวิญญาณ,แฝด,ห้าแพร่ง(ตอน ห้องเตียงรวม,รถมือสอง) เรื่องนี้ โสภณ ได้มีความคิดในเรื่องอาถรรพ์ในหมู่บ้านจัดสรร และได้นำตำนานที่เล่าเกี่ยวกับลัดดาแลนด์ มาประกอบกัน จึงได้เขียนบทภาพยนตร์เรื่องนี้ขึ้นมา โดยเรื่องนี้ไม่ได้อ้างถึงสถานที่จริงแต่อย่างใด เพียงแต่นำเอาตำนานจากสถานที่จริงมาประกอบเท่านั้นการคัดเลือกนักแสดง การคัดเลือกนักแสดง. โดยขณะผู้กำกับกำลังเขียนบทภาพยนตร์นั้น เห็นว่าบทของ "ธีร์" เป็นหัวหน้าครอบครัวที่ดูอบอุ่น รักลูก รักครอบครัว ทำทุกอย่างเพื่อให้ครอบครัวมีความสุข ทำให้นึกถึง ก้อง - สหรัถ สังคปรีชา ขึ้นมา จึงเลือกให้สหรัถ มารับบทนี้ ส่วนบทของ"ป่าน" ภรรยาของธีร์นั้น ผู้กำกับเลือก ป๊อก - ปิยธิดา วรมุสิก มารับบทป่าน และได้เลือกนักแสดงเด็กอีกสองคนเพื่อมารับบทลูกของธีร์และป่านได้แก่ ปันปัน - สุทัตตา อุดมศิลป์ และ ก๊อบแก๊บ - อธิพิชญ์ ชุติวัฒน์ขจรชัย มาร่วมสร้างสีสันให้กับภาพยนตร์เรื่องนี้สถานที่ถ่ายทำ สถานที่ถ่ายทำ. การถ่ายทำส่วนใหญ่ของภาพยนตร์เรื่องนี้ ถ่ายทำที่หมู่บ้านจัดสรร แถบจังหวัดสมุทรปราการและจังหวัดปทุมธานีเป็นส่วนใหญ่ โดยเฉพาะเป็นฉากที่เป็นหมู่บ้านลัดดาแลนด์ ถ่ายทำที่หมู่บ้านจัดสรร ย่านเทพารักษ์ จังหวัดสมุทรปราการ โดยถ่ายทำที่จังหวัดเชียงใหม่จริงๆตามท้องเรื่องนั้น มีไม่กี่ฉากเท่านั้น เช่น ฉากที่ท่าอากาศยานเชียงใหม่และฉากที่ขับรถเข้าเมืองเชียงใหม่ เป็นต้นเทคนิคถ่ายทำพิเศษ เทคนิคถ่ายทำพิเศษ. การถ่ายภาพยนตร์เรื่องนี้ใช้คอมพิวเตอร์กราฟิก(ซีจี) ในการถ่ายทำหลายฉาก เช่น ฉากหลังหมู่บ้านลัดดาแลนด์ เพราะหมู่บ้านนี้ที่ใช่ถ่ายทำ ไม่มีภูเขาจริงๆ จึงใช้ซีจีในการทำภูเขาขึ้นมา และฉากป้ายชื่อหมู่บ้านลัดดาแลนด์ ก็มาจากซีจีทั้งหมด นอกจากนี้ ยังใช้เทคนิคลบเลขที่บ้านและป้ายโฆษณาขายบ้านในหมู่บ้านนั้นออกไปเพลงประกอบภาพยนตร์เพลงประกอบภาพยนตร์. - เพลง Welcome - เวรกรรม (เฉพาะดนตรีบรรเลง)- ทำนองและเรียบเรียง โดย วิชญ วัฒนศัพท์งานเปิดตัวภาพยนตร์ งานเปิดตัวภาพยนตร์. จีทีเอช จัดงานฉายหนังรอบสื่อมวลชน ภาพยนตร์ผี สยองขวัญ เรื่องลัดดาแลนด์ ของผู้กำกับ จิม - โสภณ ศักดาพิสิษฏ์ ด้วยบรรยากาศอันน่าสะพรึง มีเสียงพระสวด มีผีสาวใช้ชาวพม่าคอยเดินเสริฟอาหาร ที่พารากอน ซีนีเพล็กซ์ งานนี้พิธีกรสาวสุดฮอต ปาณิสรา พิมพ์ปรุ (โอปอล์) รับหน้าที่พิธีกร พูดคุยกับบรรดานักแสดงนำของเรื่อง ซึ่งนำทีมโดย สหรัถ สังคปรีชา, ปิยธิดา วรมุสิก ที่มาร่วมพูดคุยถึงหนังผีสยองขวัญ ที่นักแสดงทุกคน ทุ่มเทสุดชีวิต ก่อนจะมาถึงซีนเปิดตัวนักแสดงรุ่นเล็ก อธิพิชญ์ ชุติวัฒน์ขจรชัย (ก๊อบแก๊บ) และ สุทัตตา อุดมศิลป์ (ปันปัน) ตามด้วยนักแสดงรุ่นใหญ่ เดือนเต็ม สาลิตุลย์ และ ปรเมศร์ น้อยอ่ำ (ปลาย) ผู้กำกับ ได้เผยกล่าวว่า “ ลัดดาแลนด์ เป็นหนังที่ผมได้ไอเดียมาจากตำนานเรื่องเล่าของเด็กเชียงใหม่ ที่เล่าเรื่องตำนานลัดดาแลนด์ และผมเองก็อยากทำหนังผีอาถรรพ์เกี่ยวกับหมู่บ้านจัดสรร เลยนำมาพัฒนาเป็นบทหนังผีสยองขวัญอารมณ์เข้มข้นเรื่องนี้ ที่ได้พระ-นาง มืออาชีพ ก้อง-สหรัถ มาประชันบทบาทกับ ป๊อก-ปิยธิดา เป็นหนังผีที่เข้มข้นมากๆ ครับ”การออกฉายและรายได้ การออกฉายและรายได้. ภาพยนตร์เรื่องนี้ ออกฉายทั่วไปในโรงภาพยนตร์เมื่อ 28 เมษายน พ.ศ. 2554 เปิดตัวในวันแรกทำรายได้กว่า 10.66 ล้านบาท โดยรายได้เปิดตัววันแรกนี้เป็นอันดับที่3 ของค่าย(รองจาก ห้าแพร่ง และ รถไฟฟ้า มาหานะเธอ) ทำรายได้ 4 วันแรกได้ไป 45 ล้านบาท โดยรายได้รวม 7 วันแรก ทำรายได้ไป 74.16 ล้านบาท ในสัปดาห์ที่ 2 จากการฉายเพียง 13 วันทำรายได้เกินหนึ่งร้อยล้านบาท รายได้รวม ทำรายได้ไป 117 ล้านบาท และเป็นภาพยนตร์สยองขวัญที่ทำรายสูงสุดของจีทีเอชอีกด้วย(ซึ่งทำรายได้มากกว่า ห้าแพร่ง และ ชัตเตอร์ กดติดวิญญาณ ของค่ายเดียวกัน) ต่อมาทางค่ายหนังได้จัดกิจกรรม "ลัดดาแรง สู่100ล้าน" โดยที่มีผู้กำกับและนักแสดงในเรื่อง ได้ไปร่วมในงาน เมื่อวันที่ 4 พฤษภาคม พ.ศ. 2554 ที่สยามพารากอนวีซีดีและดีวีดี วีซีดีและดีวีดี. ลัดดาแลนด์ ออกจัดจำหน่ายในวันที่ 11 สิงหาคม พ.ศ. 2554 ผลิตและจัดจำหน่ายโดย บริษัท จีเอ็มเอ็ม ไท ฮับ จำกัด โดยออกมา 3รูปแบบ ได้แก่ วีซีดี,ดีวีดี และดีวีดี สเปเชี่ยล แพ็กเกจวีซีดี วีซีดี. วีซีดี ลัดดาแลนด์ ประกอบไปด้วยวีซีดีจำนวน 2 แผ่น โดยจะมีเฉพาะส่วนของภาพยนตร์ที่ฉายไปในโรงภาพยนตร์เท่านั้น ไม่มีสกู๊ปพิเศษต่างๆ เหมือนในรูปแบบดีวีดีและดีวีดี สเปเชี่ยล แพ็กเกจ โดยรูปหน้าปกจะเป็นรูปของสี่ตัวละครหลัก ยืนอยู่หน้าหมู่บ้านดีวีดี ดีวีดี. วีซีดี ลัดดาแลนด์ รูปแบบ Digi Tray เป็นรูปแบบ DVD9 จำนวน 1 แผ่น โดยรูปหน้าปกจะเป็นรูปของวิญญาณหญิงสาว ยืนอยู่หน้าหมู่บ้าน ซึ่งต่างไปจากปกของรูปแบบวีซีดีและดีวีดี สเปเชี่ยล แพ็กเกจ มีรายละเอียด ดังนี้- แผ่นที่ 1 : ภาพยนตร์ ลัดดาแลนด์- Features : (ห้องพิเศษ) - โฆษณาขายบ้าน (Teaser) - บ้านตัวอย่าง (Trailer) - ฉลองยอดขายสู่ 100 หลัง (ลัดดาแรง..สู่ร้อยล้าน)ดีวีดี สเปเชี่ยล แพ็กเกจ ดีวีดี สเปเชี่ยล แพ็กเกจ. ดีวีดี สเปเชี่ยล แพ็กเกจ ลัดดาแลนด์ รูปแบบ 2-Disc Special package เป็นรูปแบบ DVD9 มีจำนวน 2 แผ่น และสมุดภาพไดอารี่ โดยรูปหน้าปกจะเป็นรูปของสี่ตัวละครหลัก ยืนอยู่หน้าหมู่บ้านเหมือนกับปกของวีซีดี ต่างกันที่บรรจุภัณฑ์ ที่มีความพิเศษกว่าแบบวีซีดีและดีวีดีปกติ มีรายละเอียด ดังนี้- แผ่นที่ 1 : ภาพยนตร์ ลัดดาแลนด์- Features : (ห้องพิเศษ) - โฆษณาขายบ้าน (Teaser) - บ้านตัวอย่าง (Trailer) - ฉลองยอดขายสู่ 100 หลัง (ลัดดาแรง..สู่ร้อยล้าน) - แผ่นที่ 2 : ห้องลับที่ไม่มีใครเคยเห็น- จับเข่าคุยกันในครอบครัว (VDO commentary) - ห้องที่ถูกรื้อออก (Deleted Scene) - บางมุมที่ถูกทุบทิ้ง (Extended Scene) - เบื้องหลังการสร้างบ้าน (Making Of) - ภาพครอบครัว (Photo Gallery) - ฉากสุดท้ายในลัดดาแลนด์ (Alternate End) - Premium - Booklet ไดอารี่ ลัดดาแลนด์ โดยภายในจะเป็นภาพพร้อมบรรยาย และหน้าสุดท้ายจะถูกฉีกขาดหายไป โดยชิ้นส่วนแผ่นที่หายไปจะถูกซ่อนอยู่ในแพ็กเกจ พิเศษนี้ ซึ่งถ้าสังเกตดีๆ ก็จะเจอชิ้นส่วนแผ่นที่หายไปนั่นเองรางวัลละครเวที ละครเวที. ในปี พ.ศ. 2556 ทาง ซีเนริโอ ได้หยิบบทภาพยนตร์เรื่องนี้มาเขียนขึ้นใหม่ ก่อนจะทำเป็นละครเวทีสำหรับแสดงสดในช่วงเดือนกันยายนนี้ ต่อจากละครเวทีเรื่อง เดอะแฟนธ่อมออฟดิโอเปร่า นำแสดงโดย ปฏิภาณ ปฐวีกานต์ (รับบท ธีร์), นิโคล เทริโอ (รับบท ป่าน), อริต์ตา รามณรงค์ (รับบท แนน) กำกับการแสดงโดย จิรศักดิ์ โย้จิ้ว โดยจะเปิดทำการแสดงที่ เมืองไทยรัชดาลัย เธียเตอร์</doc>
