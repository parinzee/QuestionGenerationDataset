<doc id="519867" url="https://th.wikipedia.org/wiki?curid=519867" title="ปิยพันธุ์ รัตนะ">ปิยพันธุ์ รัตนะ ปิยพันธุ์ รัตนะ เกิดวันที่ 16 กรกฎาคม พ.ศ. 2528 เป็นกองหลังฟุตซอลชาวไทย และปัจจุบันเป็นสมาชิกของฟุตซอลทีมชาติไทย ชุดรองแชมป์ฟุตซอลชิงแชมป์เอเชีย 2012 และชุดฟุตซอลชิงแชมป์โลก 2012 เขามักได้รับเลือกเป็นผู้เล่น 5 คนแรกทั้งยังมีผลงานในเกณฑ์ที่ดี จนได้รับการทาบทามจากปฐวีกรณ์ รื่นเสือ หรือโค้ชแอน ให้มาร่วมทีมฟุตซอลนนทบุรี ก่อนที่จะเข้าร่วมทีมการท่าเรือไทยในภายหลังประวัติ ประวัติ. ในเดือนมีนาคม พ.ศ. 2555 ปิยพันธุ์ได้เข้าแข่งขันฟุตซอลร่วมกับทีมนนทบุรีในการแข่งขันกีฬาแห่งชาติ ครั้งที่ 40 ต่อมา ในวันที่ 22 เมษายน ปิยพันธุ์ได้ร่วมกับทีมชาติไทยเข้าแข่งขันฟุตซอลชิงแชมป์อาเซียน 2012 โดยได้พบกับทีมชาติติมอร์-เลสเต ซึ่งเขาเป็นหนึ่งในผู้มีส่วนช่วยทำประตูให้แก่ทีมชาติไทย จากนั้น ในวันที่ 29 กันยายน ของปีเดียวกันนี้ ปิยพันธุ์ได้รับเลือกเป็นหนึ่งในผู้เล่นหลักของการท่าเรือไทย เข้าแข่งขันรายการฟุตซอลปากน้ำโปรเฟสชันนอลคัพ 2012 รอบรองชนะเลิศ ในเดือนตุลาคม ปิยพันธุ์เข้าแข่งขันนัดอุ่นเครื่องรายการออลสตาร์ฟุตซอลเฟสติวัล ที่ศูนย์เยาวชนไทย-ญี่ปุ่นดินแดง เมื่อครั้งที่พบกับทีมชาติปานามา และในวันที่ 7 พฤศจิกายน เขาได้เข้าแข่งขันฟุตซอลชิงแชมป์โลก 2012 โดยได้ลงแข่งขันในนาทีที่ 6 ซึ่งได้พบกับทีมชาติปารากวัย วันที่ 25 พฤศจิกายน ปิยพันธุ์เข้าแข่งขันให้แก่ทีมการท่าเรือไทยในการแข่งขันไทยแลนด์ฟุตซอลพรีเมียร์ลีก 2012-2013 โดยเขาได้มีส่วนช่วยให้ทีมของเขาชนะทีมราชนาวีที่ 3-2 ประตู วันที่ 7 มกราคม พ.ศ. 2556 ปิยพันธุ์ได้รับเลือกเป็นตัวแทนทีมชาติไทยเข้าแข่งขันฟุตซอลนัดอุ่นเครื่อง เมื่อครั้งที่พบกับทีมชาติอิตาลี นอกจากนี้ เขายังได้รับเลือกเข้าแข่งขันให้แก่ทีมชาติไทยในการแข่งขันเอเชียนอินดอร์-มาร์เชียลอาร์ตสเกมส์ 2013 ที่อินชอน ประเทศเกาหลีใต้</doc>
