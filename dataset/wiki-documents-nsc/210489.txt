<doc id="210489" url="https://th.wikipedia.org/wiki?curid=210489" title="เอเร็ค เร็กซ์">เอเร็ค เร็กซ์ เอเร็ค เร็กซ์ เป็นผลงานเขียนของ "แคซา คิงสลีย์" นักเขียนชาวอเมริกัน พิมพ์ครั้งแรกโดยสำนักพิมพ์ Firelight Press ในปี 2549 มีหนังสือในชุดทั้งหมด 8 เล่ม ปัจจุบันวางจำหน่ายแล้ว 4 เล่ม คือ "ดวงตาแห่งมังกร" "อสุรกายแห่งดินแดนนิรเทศ" "ค้นหาความจริงอันยิ่งใหญ่" และ "เผชิญเจ้าแห่งการลงทัณฑ์" โดยสำนักพิมพ์อิ่มอ่าน แปลโดย "หิมาลายา" (เล่มหนึ่ง) และ "นาราดา" (ตั้งแต่เล่มสอง) การจัดจำหน่ายเล่มสามนั้นต้องเลื่อนกำหนดมาเป็นกลางปี 2552 หลังจากเกิดปัญหาล่าช้า หนังสือเล่มนี้ควรจะออกจำหน่ายเมื่อปีก่อน (พ.ศ. 2551) แต่เมื่อมีการเปลี่ยนสำนักผู้จัดพิมพ์เอเร็ค เร็กซ์ใหม่ จาก Firelight มาเป็น Simon and Schuster ก็ต้องพิมพ์หนังสือตั้งแต่เล่ม 1 เลย ส่วนเล่มห้าจะมีชื่อว่า "The Secret of Ashona'เรื่องย่อ เรื่องย่อ. เอเร็ค เร็กซ์ เด็กชายอายุ 12 ปี เป็นเด็กที่จูน โอฮาร่า รับมาเลี้ยง เขาอาศัยอยู่ในครอบครัวบุญธรรมที่สมาชิกในครอบครัวมีอาการแปลกประหลาดต่างๆ นานา เอเร็คมีตาแก้วอยู่ข้างหนึ่ง เขาพบว่าเขามี "ความคิดสลาตัน" อันเป็นความสามารถพิเศษในการช่วยเหลือผู้คน อยู่มาวันหนึ่งแม่ของเขาหายตัวไป และทิ้งแว่นตาวิเศษไว้ให้เอเร็ค ความคิดสลาตันของเขาพาเอเร็คมายังดินแดนอะลีเพียม หนึ่งในสามดินแดนแห่งผู้รักษาที่ซุกซ่อนอยู่ เนื่องจากกษัตริย์พีเทอร์ผู้แก่ชราแห่งอะลีเพียมทรงพระประชวรอย่างหนัก ราชสำนักจึงจัดการแข่งขันเพื่อหาเด็ก 3 คนที่จะได้เป็นกษัตริย์และราชินีแห่งดินแดนทั้งสาม เอเร็คต้องเข้าร่วมภารกิจนี้อย่างไม่ทันตั้งตัว เอเร็คพร้อมกับเพื่อนอย่างเบธานี แจ๊ค และออสการ์ ต้องฝ่าฟันภารกิจแสนอันตราย รวมทั้งไขปริศนาต่างๆ เอเร็คยังต้องช่วยเหลือแม่ หลังจากพบว่าแม่ถูกจำขัง สนุกสนานไปกับสปริงบอล กีฬายอดฮิตของทั้งดินแดนแห่งผู้รักษาและโลกเบื้องบน ตื่นเต้นไปกับการแข่งขันอันน่าทึ่ง และลุ้นให้เอเร็คฝ่าฟันอุปสรรคและกำจัดตัวอันตรายซึ่งกำลังคุกคามดินแดนแห่งผู้รักษา โดยผู้นั้นไม่ใช่ใครอื่น กลับเป็น ธานาทอส บัสคาเนีย ผู้สร้างดินแดนเหล่านั้นเองตัวละครเอเร็ค เร็กซ์ ตัวละคร. เอเร็ค เร็กซ์. ลูกบุญธรรมที่ถูกจูน โอฮารารับเลี้ยง ตั้งแต่อายุ 3 ขวบ เขาเกิดมาพร้อมกับความคิดสลาตัน ความสามารถพิเศษในการช่วยเหลือคน และดวงตาแก้ว 1 ข้าง อยู่มาวันหนึ่งแม่ของเขาหายตัวไป เขาจึงเข้ามาพัวพันกับการแข่งขันเพื่อหาผู้ครอบครองดินแดนแห่งมนตราทั้งสามคนใหม่ แล้วในที่สุด เขาก็ได้รับเลือกโดยคทา และจะต้องปฏิบัติภารกิจ 12 ประการก่อนจึงจะได้เป็นกษัตริย์เต็มตัว ระหว่างปฏิบัติภารกิจ เอเร็คเองก็ได้รู้ความลับบางอย่าง เช่นความลับที่แม่เลี้ยงเอาความทรงจำของคนอื่นมาใส่ ทำให้เขาเข้าใจผิดเรื่องพ่อมาโดยตลอด ความลับเรื่องที่แม่เลี้ยงแปลงโฉมใบหน้าของตนเองไปจากเดิม เอเร็คได้ดวงตามังกรมาจากอาโอเควสธ์ และศาสตร์แห่งการดูจิตใจ ดูอนาคต ย้อนอดีต และพร้อมที่จะปฏิบัติภารกิจต่อๆ ไป เพื่อป้องกันไม่ให้ความชั่วร้ายทำลายโลกเวทมนตร์และโลกเบื้องบนจนย่อยยับเบธานี เคลียรี เบธานี เคลียรี. ลูกสาวของรูธ เคลียรี อดีตมนตรีผู้หยั่งรู้ของกษัตริย์พีเทอร์ กับสามีของเธอ เทร หลังจากที่พ่อของเธอถูกบัสคาเนียสังหาร เธอก็ถูกคนที่อ้างตัวเป็นลุงรับเลี้ยง ใช้ชีวิตเป็นหลานคอยทำงานให้ในสถานีรถไฟใต้ดินนิวยอร์ก เมื่อเธอได้เป็นเพื่อนกับเอเร็ค เธอได้เข้าแข่งขันเพื่อจะได้ช่วยเหลือเอเร็คด้วย ปัจจุบันเบธานีมี่อายุ 13 ปี เธอมีความสามารถทางด้านคณิตศาสตร์เป็นเลิศ เธอสามารถถอดรหัสเป็นบทกลอนจากโจทย์คณิตศาสตร์ในภารกิจไตรยุทธ์ ไม่นานเกินรอ เธอได้พบว่าเธอมีพี่ชายชื่อ ไพ เคลียรี (อายุ 22 ปี) นักกีฬาสปริงบอลของทีมอะลีเพียม ผู้มีความสามารถในการคำนวณมุมองศากษัตริย์พีเทอร์ กษัตริย์พีเทอร์. กษัตริย์พีเทอร์ () เป็นพระราชโอรสองค์โตของกษัตริย์แห่งอาณาจักรไซปรัสที่มีพระชนม์ชีพอยู่เมื่อหลายร้อยปีก่อน พระองค์เป็นเจ้าชายที่มีพระปรีชาสามารถมากที่สุดในบรรดาพี่น้องสามพระองค์ และทรงได้รับความรักจากพระบิดามากที่สุด พระองค์สามารถสร้างสนามพลังครอบคลุมทั้งปราสาทของพระบิดา และสามารถพูดคุยกับต้นไม้ได้ เมื่อเจริญพระพรรษา พระองค์ได้รับเลือกจากเจ้าแห่งโชคชะตา และขานเรียกจากศิลาไลอา เฟลให้เป็นกษัตริย์ที่ชอบธรรมแห่งอะลีเพียม ทรงคทาและมงกุฏทองคำ พระองค์สร้างปราสาทจากคทานั้น ปราสาทของพระองค์จึงเสมือนชีวิตจิตใจและขุมพลังของพระองค์ พระองค์มีพระชนมายุราวห้าร้อยพรรษา พระเกศามัสสุเป็นสีเทาจากที่เคยเป็นสีน้ำตาล มีพระราชินีเฮสติเป็นอัครมเหสี มีโอรสธิดาฝาแฝด 3 พระองค์ เป็นเจ้าของปากกาวิเศษไอเธอร์พอยช์และเครื่องย้ายเวลาโนวิคอฟ และมีมนตรีผู้หยั่งรู้อยู่หลายคน 10 ปีก่อนที่เอเร็คจะหวนคืนสู่อะลีเพียม กษัตริย์พีเทอร์ถูกสะกดโดยแม่ครัวเฮคาที เจคิล ทำให้พระองค์แก่ชราลงมากกว่าน้องของพระองค์มาก ราชินีและลูกๆ ทั้ง 3 ได้หายสาบสูญไปและไม่ทราบชะตากรรม จูน โอฮาราได้พาตัวโอรสธิดา 2 พระองค์และเอเร็คหนีไปอยู่โลกเบื้องบน เลี้ยงดูและปกปิดฐานะ เมื่อเอเร็คได้รับเลือกให้ทำพันธกิจ และช่วยพระองค์จากมนตร์สะกด พระองค์ก็ให้เอเร็คและผองเพื่อนพักอยู่ในปราสาทระหว่างทำพันธกิจได้ พระองค์ยังทรงมอบความสะดวกสบาย อาหาร และความช่วยเหลือ แต่พระองค์กลับทรงปกปิดความลับยิ่งใหญ่เรื่องหนึ่งอยู่ ความลับที่พระองค์หวังไม่ให้เอเร็ครู้ราชินีโพซี ราชินีโพซี. ราชินีโพซี () กษัตรีย์แห่งอาโชนา ดินแดนแห่งมหาสมุทร ทรงคทาและมงกุฏสีเงิน พระนางเป็นพระธิดาของกษัตริย์ไซปรัส มีพระปรีชาสามารถรองจากกษัตริย์พีเทอร์ และมีพระปัญญาเหลือล้น พระองค์มีพระสวามีและโอรสธิดาที่มีอายุยืนยาว พระองค์มีเหงือกวิเศษใต้พระเนตรทั้งสองข้าง ทำให้พระองค์ดูเหมือนมีพระเนตรคล้ำเหมือนอดหลับอดนอนตลอดเวลา พสกนิกรสามารถ "พึ่งพา" พระองค์ได้เพราะพระองค์ "ปราดเปรื่อง"กษัตริย์พลูโต กษัตริย์พลูโต. กษัตริย์พลูโต () ผู้ปกครองดินแดนใต้ดินนามว่าออร์ธ ทรงคทาและมงกุฏทองแดง พระองค์มีพระวรกายเหมือนคนผอม ชอบสวมอาภรณ์หนาๆ เพราะชินกับอากาศของออร์ธที่ร้อนมากกว่า เดิมพระองค์นั้นมีพระหฤทัยดีงาม แต่เนื่องจากพระองค์ได้รับการเอาใจใส่และกำลังใจจากพระบิดาน้อย ทำให้พระองค์มีพระปรีชาสามารถไม่สู้ดี คทาของพระองค์ก็ยังอ่อนแอกว่าคทาของพีเทอร์และโพซี พลังของพระองค์ไม่สามารถรักษาชีวิตของพระมเหสีหรือโอรสธิดาไว้ได้เลย ทำให้พระองค์เศร้าพระทัยมากและพยายามใช้อำนาจของตนเพื่อทดแทนสิ่งที่สูญเสียไป แต่นั้นก็ยิ่งทำให้พระองค์อ่อนแอลงไปอีก ธานาทอส บัสคาเนียเห็นความอ่อนแอของพลูโตเป็นอย่างยิ่ง จึงเข้ามาสงเคราะห์กษัตริย์พลูโต พระองค์จึงรู้สึกเหมือนบัสคาเนียเป็นพ่อ และรับใช้บัสคาเนียอย่างลับๆ ถึงกระนั้น พระองค์ก็ยังทรงกลัวเวทมนตร์ดำของบัสคาเนีย แต่ก็ไม่สามารถแปรพักตร์กลับได้เช่นกันพี่น้องสเตน พี่น้องสเตน. พี่น้องสเตนประกอบด้วย ดอลลิค เดมอน และเบเลอร์ เรียงตามลำดับอายุ ดอลลิคเป็นพี่ชายคนโต หน้าตาเหมือนแกะ มีขนรอบคอ ลงไปถึงหน้าอก ชอบร้องเสียงแกะออกมา เดมอนน้องคนรองมีกระดูกโผล่มาจากหัว ซึ่งเป็นจุดอ่อนของเขา จึงต้องสวมหมวกเอาไว้ ยามใดที่นึกสนุกจะชอบร้องเพลง "หนูมาลี" ส่วนเบเลอร์ ถึงจะเป็นน้องคนสุดท้อง แต่ชอบทำตัวเป็นหัวหน้า แม้จะไม่มีรูปร่างหน้าตาพิลึกเหมือนสองคนแรก แต่ก็มีใบหน้าชั่วร้าย ทั้งสามเป็นศัตรูของเอเร็ค ในการปฏิบัติภารกิจ ใน "ค้นหาความจริงอันยิ่งใหญ่" ได้เปิดเผยว่า อันที่จริงแล้ว ทั้งสามคนเป็นเด็กที่ถูกโคลนขึ้นจากชิ้นส่วนของบัสคาเนีย แต่เกิดข้อผิดพลาด สองคนแรกจึงมีลักษณะแปลกประหลาด บัสคาเนียจึงให้มัลวิส ซึ่งเป็นพ่อมดผู้ยิ่งใหญ่ และเพอร์ดิต้า สเตน ภรรยาเป็นผู้เลี้ยงดู ทั้งสามคนถูกโคลนในวันเดียวกัน คือวันที่ 20 เมษายน หลังเอเร็คเกิดเพียง 2 วันธานาทอส อาร์กุส บัสคาเนีย ธานาทอส อาร์กุส บัสคาเนีย. ผู้มาจากดินแดนดึกดำบรรพ์อันเป็นปฐมสถานแห่งเวทมนตร์ เขาสร้างอาณาจักรแห่งผู้รักษาขึ้นบนโลกและต้องการจะปกครองมัน แต่เขากลับไม่ได้รับเลือก เขาจึงทำการแย่งชิง บนโลก เขาคือเจ้าชายแห่งสันติภาพผู้ก่อตั้งองค์กร "ดวงตาแห่งโลก" ซึ่งทำให้เขาเป็นผู้ควบคุมกิจการส่วนใหญ่บนโลก เขามีดวงตาหลายดวงทั่วตัว เขาต้องการชีวิตอมตะ อันเป็นเวทมนตร์ขั้นสุดท้ายที่เขาต้องร่ำเรียน เพื่อหนทางสู่ความเป็นอมตะ เขาจึงต้องการดวงตามังกรที่เอเร็คเป็นผู้ครอบครองดินแดนแห่งผู้รักษาอะลีเพียม (Alypium) ดินแดนแห่งผู้รักษา. อะลีเพียม (Alypium). อะลีเพียมเป็นดินแดนที่มีขนาดเล็กที่สุด อยู่ภายในโดมสีทองซึ่งตั้งอยู่บนส่วนหนึ่งของเทือกเขาหิมาลัยและถูกปกปิดด้วยเวทมนตร์ โดมวิเศษควบคุมอุณหภูมิได้ ปกครองโดยกษัตริย์พีเทอร์ออร์ธ (Aorth) ออร์ธ (Aorth). ดินแดนใต้ดินซึ่งกินเนื้อที่กว้างขวางใต้ทวีปทั่วโลก ปกครองโดยกษัตริย์พลูโต พระองค์สร้างปราสาทใต้ทุกทวีปอาโชนา (Ashona) อาโชนา (Ashona). อาณาจักรใต้ทะเล อยู่ในมหาสมุทรแปซิฟิก เต็มไปด้วยสัตว์ทะเลในตำนานมากมาย ปกครองโดยราชินีโพซีดินแดนนิรเทศ ดินแดนนิรเทศ. เป็นป่ารกทึบที่ซ่อนเร้นอยู่ในป่าแถบเอเชียใต้ เอเชียกลาง รัสเซีย และบางส่วนของเอเชียตะวันออกเฉียงใต้ เป็นถิ่นอาศัยของเหล่าอสุรกายที่ถูกเนรเทศการพาดพิงถึงศาสนา วัฒนธรรมและผลงานประพันธ์ของผู้อื่น การพาดพิงถึงศาสนา วัฒนธรรมและผลงานประพันธ์ของผู้อื่น. หนังสือชุดเรื่อง "เอเร็ค เร็กซ์" มีการพาดพิงถึงตำนานปรัมปราจากทุกมุมโลก แต่ส่วนใหญ่จะเน้นไปที่ตำนานกรีกโบราณซึ่งเป็นตำนานที่มีความเก่าแก่ ชื่อผู้ปกครองดินแดนทั้งสาม มีที่มาจากชื่อของเทพเจ้าในตำนานปรัมปราของกรีก "กษัตริย์พีเทอร์ (Piter)" มาจาก "จูปิเตอร์ (Jupiter)" หรือซูส หัวหน้าเทพแห่งโอลิมปัสผู้ปกครองพื้นพิภพและสรวงสวรรค์ อาณาจักรที่พระองค์ปกครองตั้งอยู่บนเทือกเขาหิมาลัย พาดพิงถึงที่ประทับของซูส ซึ่งก็คือคือวิหารบนยอดเขาโอลิมปัส "กษัตริย์พลูโต (Pluto)" มาจาก พลูโต (Pluto) หรือฮาเดส เทพผู้ปกครองโลกใต้บาดาล กษัตริย์พลูโตก็ปกครองออร์ธ ดินแดนที่อยู่ใต้ทุกทวีป ส่วน "ราชินีโพซี (Posey)" มาจาก "โพไซดอน (Poseidon)" เทพเจ้าผู้ปกครองท้องสมุทร ราชินีโพซีก็ทรงปกครองอาโชนา ดินแดนใต้สมุทรเช่นกัน เนื้อหาหลักของวรรณกรรมชุดนี้ คือการปฏิบัติภารกิจยากเข็ญ 12 ประการที่ระบุไว้ว่าผู้จะเป็นกษัตริย์แห่งอะลีเพียมต้องกระทำ พาดพิงถึงภารกิจ 12 ประการของเฮอร์คิวลีสอย่างโจ่งแจ้ง โดยแต่ละภารกิจมีความสัมพันธ์กันดังนี้- ภารกิจ "เปิดไข่ของแพ็ทชูลิในนีเมีย" สัมพันธ์กับภารกิจ "ปราบสิงโตนีเมียน" - ภารกิจ "ปราบอสุรกายในเลอร์น่า" สัมพันธ์กับภารกิจ "ปราบไฮดรานามเลอร์น่า" - ภารกิจ "ปล่อยกวางบี-ฮาย" สัมพันธ์กับภารกิจ "จับกวางในป่าซีไรเนีย" - ภารกิจ "ชิงหมูป่าทูร์คทรุย์ธ" สัมพันธ์กับภารกิจ "จับหมูป่าแห่งเขาอีไรแมนทัส" - ภารกิจ "รายงานตัวกับกษัตริย์ออจีอัส"สัมพันธ์กับภารกิจ"ชำระคอกสัตว์ของท้าวออเจียส" - ภารกิจ"มอบตัวให้เจ้าแห่งการลงทัณฑ์ทั้งสามได้แก่ อเล็คโต ทิสิโฟนี และ เมเจียรา"สัมพันธ์กับภารกิจ"สังหารนกกินคน สทิมเฟเลียน" การพาดพิงถึงเทพองค์อื่นๆ "เฮอร์มิท" ผู้ที่ปรากฏตัวบ่อยครั้งในเล่ม 2 พาดพิงถึง "เฮอร์มีส" เทพผู้ส่งสารของกรีก เขามีอุปกรณ์ติดปีกเหมือนเฮอร์เมส และมีนิสัยเจ้าเล่ห์เพทุบาย ส่วนเฮฟ วัลแคน เจ้าของร้านวัลแคนที่ขายสิ่งประดิษฐ์มหัศจรรย์ เทียบกับเทพวัลแคนหรือเฮฟเฟสตุส เทพผู้ประดิษฐ์อาวุธและสิ่งประดิษฐ์ให้กับเหล่าเทพในตำนานกรีกด้วยเช่นกัน และยังมีการพาดพิงถึงเจ้าแห่งโชคชะตา เทพทั้งสามที่ทอด้ายชีวิตของมนุษย์ ในเรื่องพวกเธอเป็นผู้ดำเนินการทำพันธกิจของผู้ที่จะเป็นกษัตริย์ในอนาคต และฟิวรี่ทั้งสาม ผู้รับใช้ของฮาเดส นำมาตั้งชื่อใหม่เป็น "เจ้าแห่งการลงทัณฑ์" ตัวร้ายในเล่มสี่ และทาร์ทารัส ดินแดนที่อยู่ในนรกของกรีก กลายมาเป็นสถานที่หนึ่งในจักรวาลของเอเร็ค เร็กซ์ ชื่อของเจ้าชายเงาก็มีที่มา "ธานาทอส" เป็นชื่อเทพเจ้าแห่งความตายของกรีก เทพบริวารของฮาเดส ผู้โหดเหี้ยมไร้ความปราณี "อาร์กุส" สามารถอ่านอีกแบบได้เป็น "อาร์กัส" ปีศาจพันตาบริวารของเฮราที่ดวงตาของมันสามารถปล่อยพลังที่ฆ่าคนได้ ส่วน "บัสคาเนีย" ในภาษากรีกแปลว่า "ดวงตาปีศาจ" ชื่อเหล่านี้สะท้อนถึงบุคลิกและลักษณะภายนอกของบัสคาเนียได้อย่างไม่ต้องสงสัยจากใจผู้เขียน จากใจผู้เขียน. หลังจากเอเร็ค เร็กซ์ได้เข้ามาบูมในเมืองไทยได้ไม่นาน ทางเว็บไซต์ erecrexthai.com ก็ได้เปิดกระทู้ไว้ให้แฟนๆ เขียนทักทาย รวมไปถึงถาม-ตอบกับแคซา คิงสลีย์ ผู้เขียนเอเร็ค เร็กซ์ตัวจริง ซึ่งเธอก็ได้เปิดเผยข้อมูลที่ปรากฏอยู่ในเล่มก่อนๆ ให้ฟัง- เธอบอกว่า เธอสนุกในการเขียนเอเร็ค เร็กซ์มาก เมื่อเธอเขียน เธอจะเห็นภาพ เหมือนกับเข้าไปในเรื่องจริงๆ- แคซากล่าวว่า มังกรในเอเร็ค เร็กซ์ มีความใกล้เคียงกับมังกรเอเชียมากกว่ามังกรยุโรป มังกรเอเชียฉลาดและสวยงาม ใจดีและยังชอบช่วยเหลือคน แต่ถ้าเป็นมังกรยุโรปจะใจร้ายและชอบทำร้ายคน ในหนังสือเล่มต่อไปๆ เอเร็คจะได้ใกล้ชิดกับมังกรมากขึ้นไปอีก- เธอกล่าวว่า เอเร็คมีความเชื่อมโยงกับเฮอร์คิวลิส และนั่นคือสาเหตุที่เธอเน้นไปที่ตำนานกรีกและโรมันมากเป็นพิเศษ เธอยังเฉลยว่า ชื่อผู้ปกครองทั้งสามของดินแดนแห่งผู้รักษา มีที่มาจากชื่อเทพเจ้าทั้งสามผู้ปกครองสวรรค์ ท้องสมุทร และโลกบาดาลจริงๆ- เธอกล่าวว่า เธอภูมิใจที่ผู้อ่านสามารถสังเกตการพาดพิงต่างๆ ในหนังสือของเธอได้ อันที่จริงเธอเขียนหนังสือขึ้นมาเพียงเพื่อให้ผู้อ่านสนุกและหลงใหลโดยไม่ต้องรู้ลึกไปถึงการพาดพิง แต่ก็เขียนเพื่อให้ผู้ที่อยากอ่านให้ละเอียดค้นพบการพาดพิงเหล่านั้นด้วย- เธออยากให้หนังสือชุดนี้มีความเป็นสากล กล่าวคือมีตำนานจากทั่วทุกมุมโลกมาอยู่ในหนังสือ เธอยังกล่าวอีกว่าเธอสนใจตำนานโบราณไทย และสัตว์วิเศษของไทย และหวังว่าเธอจะได้เขียนเกี่ยวกับพวกมันลงในหนังสือเล่มต่อๆ ไป- สุดท้าย เธอฝากบอกผู้ที่อยากเป็นนักเขียน ว่าเป็นได้ แต่ก็ต้องทำงานหนัก ฝึกฝนอย่างต่อเนื่องการแปล การแปล. เอเร็ค เร็กซ์ ได้รับการแปลไปแล้วถึง 9 ภาษาทั่วโลก ได้แก่1. ฝรั่งเศส 2. ญี่ปุ่น 3. บราซิล 4. เดนมาร์ก 5. อิสราเอล 6. เวียดนาม 7. ฟิลิปปินส์ 8. โปแลนด์ 9. ไทย และล่าสุด เอเร็ค เร็กซ์ กำลังได้รับการแปลเป็นภาษาอินโดนีเซียรางวัลที่ได้รับดวงตาแห่งมังกรอสุรกายแห่งดินแดนนิรเทศ</doc>
