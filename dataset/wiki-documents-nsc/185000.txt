<doc id="185000" url="https://th.wikipedia.org/wiki?curid=185000" title="ภาษิต อภิญญาวาท">ภาษิต อภิญญาวาท ภาษิต อภิญญาวาท ผู้ประกาศข่าว ในรายการเที่ยงวันทันเหตุการณ์ ทางสถานีวิทยุโทรทัศน์ไทยทีวีสีช่อง 3 อสมท และอดีตผู้ประกาศข่าว สถานีโทรทัศน์สีกองทัพบกช่อง 7ประวัติ ประวัติ. ภาษิตเกิดเมื่อวันศุกร์ที่ 2 ตุลาคม พ.ศ. 2524 ที่จังหวัดนครสวรรค์ จบการศึกษาชั้นอนุบาล และประถมศึกษา จากโรงเรียนลาซาลโชติรวีนครสวรรค์, มัธยมศึกษาปีที่ 1-5 จากโรงเรียนนครสวรรค์ จากนั้นสอบเทียบเข้ามหาวิทยาลัยได้ โดยไม่ต้องเรียนชั้นมัธยมปีที่ 6, ได้รับพระราชทานปริญญาบัตร วิศวกรรมศาสตรบัณฑิต (วิศวกรรมโยธา) จากมหาวิทยาลัยธรรมศาสตร์ ต่อมา ได้รับประกาศนียบัตรผ่านหลักสูตรนักเรียนแลกเปลี่ยน จากมหาวิทยาลัยไซตามะ ประเทศญี่ปุ่น ภาษิตมีน้องสาว 1 คนคือ กวาง-ภัทรา อภิญญาวาท ผู้ประกาศข่าวสถานีวิทยุไทยทีวีสีช่อง 3 ภาษิต เริ่มการทำงานโดยเป็นล่ามภาษาอังกฤษ-ภาษาญี่ปุ่น ให้กับนักเรียนระดับไฮสกูล ในค่ายภาษาอังกฤษภาคฤดูร้อน ที่กรุงโตเกียว ประเทศญี่ปุ่น, เป็นผู้จัดการฝึกหัด ที่คิงส์ มิลล์ รีสอร์ต รัฐเวอร์จิเนีย สหรัฐอเมริกา, เป็นลูกเรือประจำการบินไทย และสายการบินภูเก็ต ก่อนจะเข้าทำงานในสายงานโทรทัศน์ เริ่มด้วยการเป็นผู้ประกาศข่าว ช่อง 7 สี ต่อมาเป็นผู้ประกาศข่าวทางไทยทีวีสีช่อง 3 โดยทำหน้าที่ผู้รายงานข่าวครั้งแรก ในรายการเรื่องเล่าเสาร์-อาทิตย์ คู่กับ สรยุทธ สุทัศนะจินดา (แทน สู่ขวัญ บูลกุล ที่ลาออกไป) จนถึงปัจจุบัน ปัจจุบัน ไก่ ภาษิต ประกาศปิดฉากการเป็นผู้ประกาศข่าวคู่กับ สรยุทธ สุทัศนจินดา ในรายการเรื่องเล่าเสาร์-อาทิตย์ แล้ว โดยให้เหตุผลว่า เตรียมตัวไปทำรายการใหม่ทางทีวีดิจิตอล และพัฒนารายการเรื่องเด่นเย็นนี้ ให้น่าติดตามขึ้น โดยได้ปรึกษาและขออนุญาตกับสรยุทธแล้วพิธีกรพิธีกร. - เที่ยงวันทันเหตุการณ์ (5 มกราคม 2558 - ปัจจุบัน) - เรื่องเล่าเช้านี้ (1 พฤศจิกายน 2560 - ปัจจุบัน) - เรื่องเล่า เสาร์-อาทิตย์ (10 พฤษภาคม 2552 - 23 มีนาคม 2557 / 5 มีนาคม 2559 - 26 มิถุนายน 2559 / 29 เมษายน 2560 - ปัจจุบัน) - เรื่องเด่นเย็นนี้ (15 พฤษภาคม 2552 - 2 มกราคม 2558) - Debate (1 พฤษภาคม-29 ธันวาคม 2560) - เป็นข่าวเช้านี้ (2 มิถุนายน 2557 - 29 เมษายน 2559) - อาทิตย์ติดข่าว (2549-2552) - ข่าวภาคค่ำ ช่อง 7 (2549-2552)</doc>
