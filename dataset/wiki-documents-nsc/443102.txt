<doc id="443102" url="https://th.wikipedia.org/wiki?curid=443102" title="มาร์กาเร็ต ท็อดด์">มาร์กาเร็ต ท็อดด์ มาร์กาเร็ต ท็อดด์ (; ค.ศ. 1859 - ค.ศ. 1918) เป็นนักเขียนและแพทย์ชาวสก๊อต ซึ่งเสนอคำว่า ไอโซโทป ให้แก่เฟรเดอริก ซอดดี นักเคมี เมื่อปี ค.ศ. 1913 มาร์กาเร็ต ท็อดด์ เป็นครูโรงเรียนในกลาสโกว์ ต่อมาในปี ค.ศ. 1886 ท็อดด์ได้เป็นหนึ่งในนักศึกษากลุ่มแรกๆ ของโรงเรียนแพทย์สตรีเอดินเบอร์ก หลังจากได้ทราบข่าวว่าวิทยาลัยแพทย์และศัลยกรรมหลวงแห่งสก๊อตแลนด์เปิดให้ผู้หญิงสอบเข้าได้ ปี ค.ศ. 1894 ท็อดด์สำเร็จแพทย์ศาสตร์บัณฑิตจากบรัสเซลส์ และได้รับแต่งตั้งเป็นผู้ช่วยแพทย์ที่โรงพยาบาลเอดินเบอร์กเพื่อสตรีและเด็ก แต่เกษียณหลังจากทำงานไปได้ 5 ปี ปี ค.ศ. 1913 ญาติห่างๆ ของเธอ คือ เฟรเดอริก ซอดดี ซึ่งเวลานั้นเป็นอาจารย์อยู่ที่มหาวิทยาลัยกลาสโกว์ ได้อธิบายผลงานวิจัยเกี่ยวกับสารกัมมันตรังสีให้เธอฟัง ซึ่งต่อมาผลงานของเขาชิ้นนี้ได้รับรางวัลโนเบลสาขาเคมีในปี ค.ศ. 1921 เขาแสดงให้เธอดูว่า ธาตุกัมมันตรังสีบางตัวจะมีมวลอะตอมมากกว่า 1 ค่า แม้ว่าจะมีคุณสมบัติทางเคมีเหมือนกันทุกประการก็ตาม ดังนั้นอะตอมที่มีมวลไม่เท่ากันนั้นก็จะอยู่ใน "ช่องเดียวกัน" ในตารางธาตุ ท็อดด์เสนอว่าอะตอมพวกนั้นน่าจะเรียกชื่อว่า "ไอโซโทป" ซึ่งเป็นคำภาษากรีกมีความหมายว่า "อยู่ที่เดียวกัน" ซอดดียอมรับและนำคำนี้ไปใช้ ซึ่งต่อมากลายเป็นคำศัพท์มาตรฐานในทางวิทยาศาสตร์ ท็อดด์เสียชีวิตเมื่ออายุเพียง 58 ปี แหล่งข้อมูลบางแห่งอ้างว่าเธอฆ่าตัวตาย แต่จากคำอุทิศของเธอในหนังสือพิมพ์ไทมส์ กล่าวเพียงว่าเธอเสียชีวิตที่สถานพยาบาลแห่งหนึ่งในลอนดอนงานเขียนบางชิ้นที่โดดเด่นงานเขียนบางชิ้นที่โดดเด่น. - (1894)- "Fellow Travellers (1896)- "Kirsty O’ The Mill Toun (1896)- (1899)- The Way of Escape (1902)- Growth (1906) - The Life of Sophia Jex-Blake (1918)</doc>
