<doc id="518414" url="https://th.wikipedia.org/wiki?curid=518414" title="สฺวี่ชาง">สฺวี่ชาง สฺวี่ชาง () เป็นนครระดับจังหวัด (地级市; prefecture-level city) ในใจกลางมณฑลเหอหนาน ภาคกลางของประเทศจีน ด้านตะวันตกเฉียงเหนือติดกับนครเจิ้งโจว (郑州) เมืองเอกของมณฑลเหอหนาน ด้านตะวันออกเฉียงเหนือติดกับนครไคเฟิง (开封) ด้านตะวันออกติดกับนครโจวโข่ว (周口) ด้านตะวันออกเฉียงใต้ติดกับนครลั่วเหอ (漯河) และด้านตะวันตกเฉียงใต้ติดกับนครผิงติ่งชาน (平顶山) นครสฺวี่ชาง สมัยสามก๊ก มีชื่อว่า สฺวี่ตู หรือ ฮูโต๋ ในสำเนียงฮกเกี้ยน (許都) แปลว่า นครสฺวี่/ฮู ปัจจุบัน มีประชากร 4,307,488 คน ตามสำมะโนครัว ค.ศ. 2010 โดย 1,952,666 คน อาศัยอยู่ในเขตมหานครซึ่งประกอบด้วยเขตเว่ย์ตู (魏都区), เขตเจี้ยนอัน (建安区), และนครฉางเก่อ (长葛市) ใน ค.ศ. 2007 สฺวี่ชางได้รับการจัดอันดับว่า เป็นหนึ่งในสิบนครที่น่าอยู่ที่สุดของประเทศจีนการปกครอง การปกครอง. สฺวี่ชางเป็นนครระดับจังหวัด (地级市; prefecture-level city) ซึ่งประกอบด้วยเขต (區; district) 2 แห่ง, นครระดับเทศมณฑล (縣級市; county-level city) 2 แห่ง, และเทศมณฑล (縣; county) อีก 2 แห่ง ดังนี้- เขตเว่ย์ตู (魏都区) - เขตเจี้ยนอัน (建安区) - นครอฺวี่โจว (禹州市) - นครฉางเก่อ (长葛市) - เทศมณฑลยันหลิง (鄢陵县) - เทศมณฑลเซียงเฉิง (襄城县)</doc>
