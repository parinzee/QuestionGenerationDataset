<doc id="881343" url="https://th.wikipedia.org/wiki?curid=881343" title="พระพุทธเจ้า มหาศาสดาโลก">พระพุทธเจ้า มหาศาสดาโลก พระพุทธเจ้า มหาศาสดาโลก () หรือ พระพุทธเจ้า (ชื่อละครที่ออกอากาศช่องซีหนัง) เป็นละครโทรทัศน์ที่ออกอากาศในประเทศอินเดียช่วงปี ค.ศ. 2015 กล่าวถึงพระพุทธประวัติ (ประวัติของพระพุทธเจ้า) ออกอากาศในประเทศไทยทางช่องเวิร์คพอยท์ ตั้งแต่วันที่ 7 มีนาคม พ.ศ. 2558 ทุกวันเสาร์ - อาทิตย์ เวลา 10:00 น. - 11:00 น. และออกอากาศซ้ำในวันจันทร์ - ศุกร์ เวลา 18:20 น. นำแสดงโดย ฮีมานซู โซนิ, คาจาล เจน, ซาเมียร์ ธรรมาธิการี, กุนกุน ยุปการี กำกับการแสดงโดย ดร. ภูเมนทรา กุมาร โมทีเนื้อเรื่องย่อ เนื้อเรื่องย่อ. "พระเจ้าสุทโธทนะ” กษัตริย์ผู้ยิ่งใหญ่แห่งกรุงกบิลพัสดุ์ เป็นพระบิดาของเจ้าชายสิทธัตถะ อยากมีทายาทมาก จึงทำทุกวิถีทางเพื่อให้พระมเหสีมีประสูติกาล เมื่อเจ้าชายสิทธัตถะ ประสูติ ก็ทรงมุ่งหวังให้พระโอรสได้เป็นมหากษัตริย์ที่ยิ่งใหญ่ จึงให้เจ้าชายร่ำเรียนวิชาการรบ กวาดต้อนคนเจ็บคนแก่ออกจากเมือง เพื่อสร้างปราสาท 3 ฤดู ให้เจ้าชายมีแต่ความสุข ไม่พบเจอความทุกข์ใดๆ ทว่าสุดท้ายแล้วก็ต้องทรงโทมนัส เมื่อเจ้าชายหนีออกผนวชจนได้ และทรงรู้สึกอัปยศ อดสู เมื่อคิดว่าการบิณฑบาตของพระพุทธเจ้า คือ การขอทาน แต่เมื่อพระเจ้าสุทโธทนะได้ทรงสดับรับฟังพระธรรมเทศนา ก็ทรงเกิดความเลื่อมใสศรัทธาในพระพุทธศาสนา บรรลุพระโสดาบัน ประกาศตัวเป็นอุบาสก ก่อนจะบรรลุพระอรหัตผลนิพพาน ในกาลต่อมานักแสดงนำนักแสดงนำ. - ฮีมานซู โซนิ รับบท เจ้าชายสิทธัตถะ/ พระพุทธเจ้า - คาจาล เจน รับบท พระนางยโสธรา/ พระนางพิมพา - ซาเมียร์ ธรรมาธิการี รับบท พระเจ้าสุทโธทนะ - ทิปิกา อุปัตยัย รับบท พระนางสิริมหามายา - กุนกุน ยุปการี รับบท พระนางมหาปชาบดีโคตมี - สิทธัตถะ วาสุเทพ รับบท พระเจ้าโธโตทนะ - ไนการ์ ข่าน รับบท พระนางมังคลา (วัยสาว) - เรซมี โกซ รับบท พระนางมังคลา (วัยแก่) - เจกัต ซิงห์ รับบท เจ้าชายเทวทัต/ พระเทวทัต - กาเบอร์ เบดี้ รับบท อสิตมุนี - ซันเกต โชกคซ์ รับบท ฉันนะ - อมิตร เบห์ล รับบท กูรู วาชัสบดี - เซอร์ภี ชูลา รับบท เลาสิกา - มายางก์ อโรรา รับบท เจ้าชายอานนท์ (พระอานนท์)ปรากฏการณ์ของซีรีส์พระพุทธเจ้าในประเทศไทยการนำเข้าซีรีส์สู่ประเทศไทย ปรากฏการณ์ของซีรีส์พระพุทธเจ้าในประเทศไทย. การนำเข้าซีรีส์สู่ประเทศไทย. ในปลายปี พ.ศ. 2556 ปัญญา นิรันดร์กุล และ สมศักดิ์ เตชะรัตนประเสริฐ เจ้าของบริษัท เวิร์คพอยท์ เอ็นเตอร์เทนเมนท์ จำกัด และ บริษัท สหมงคลฟิล์ม อินเตอร์เนชั่นแนล จำกัด ได้เดินทางไปทำบุญที่ ประเทศอินเดีย และได้มีทีมงานนำซีรีส์มาให้ ทั้งสองท่านจึงตัดสินใจซื้อลิขสิทธิ์ซีรีส์ทั้งหมด ทั้งเนื้อเรื่อง 54 ตอน และตอนพิเศษ (ตอนที่ 55) แล้วได้นำเอามาให้ทีมพากย์พันธมิตรมาบรรยายเสียงภาษาไทย และนั่นก็ทำให้ชื่อเสียงของทีมพากย์พันธมิตรโด่งดังยิ่งขึ้นกระแสตอบรับในประเทศไทย กระแสตอบรับในประเทศไทย. หลังจากละครเรื่องนี้ถูกนำมาออกอากาศจนจบในวันที่ 6 กันยายน พ.ศ. 2558 ทางช่องเวิร์คพอยท์ ได้จัดรายการพิเศษ แฟนพันธุ์แท้ พระพุทธเจ้า มหาศาสดาโลก และมีผู้ชนะคือ คุณธนวินท์ ธรรมกุล และต่อมาก็มีเสียงเรียกร้องจากผู้ชมทั่วประเทศว่าอยากชมซ้ำ ทางช่องเวิร์คพอยท์จึงนำมาออกอากาศซ้ำอีกครั้ง ทุกวันจันทร์ - ศุกร์ เวลา 18:20 น. - 19:15 น. ต่อมาทางสหมงคลฟิล์ม ได้ทำดีวีดีออกมาจำหน่าย และมียอดคนสั่งซื้อจำนวนมากการนำออกอากาศซ้ำในช่องอื่น การนำออกอากาศซ้ำในช่องอื่น. ต่อมาทางช่อง ซีหนัง (Zee TV ที่ออกอากาศในไทย) ได้นำซีรีส์เรื่องนี้มาออกอากาศซ้ำทุกวันเสาร์ - อาทิตย์ 18:50 น. - 19:50 น.</doc>
