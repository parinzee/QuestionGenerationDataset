<doc id="180396" url="https://th.wikipedia.org/wiki?curid=180396" title="โจ ฮิกาชิ">โจ ฮิกาชิ โจ ฮิกาชิ (; ) เป็นตัวละครเอกในเกมส์และการ์ตูน เรื่องตำนานกาโร่เด็นเซ็ทสึ รวมทั้ง เดอะคิงออฟไฟท์เตอร์ส ซึ่งเป็นนักสู้ชาวญี่ปุ่นผู้ใช้วิชามวยไทยในการต่อสู้ และได้รับการจัดให้เป็นตัวละครหลักของเกมมานานกว่าหนึ่งทศวรรษ เขาเป็นนักมวยไทยชาวญี่ปุ่นผู้มีแถบผ้าคาดหัวเป็นรูปธงชาติญี่ปุ่นและไว้ผมตั้งเป็นสัญลักษณ์ประจำตัว อีกทั้ง มีผ้าพันมือ สวมถุงเท้าแบบชุดของนักมวยไทย ทั้งนี้ โจมักสวมกางเกงมวยไทยสีเหลือง, แดง, ส้มเป็นประจำแทบทุกภาค นอกจากนี้ เขายังเคยสวมกางเกงมวยไทยเป็นสีน้ำเงิน และรัดด้วยประเจียดที่ต้นแขนในบางภาค ค.ศ. 1997 นิตยสารเกมเมสท์ ได้รับการโหวตเป็นตัวละครที่ได้รับความนิยมเป็นอันดับที่สามสิบเก้า ซึ่งอยู่ในอันดับเดียวกันกับ จิน ชอนเรย์ จากเกมตำนานกาโร่ และแซนกีฟจากสตรีทไฟท์เตอร์ นอกจากนี้ จากการสำรวจความนิยมจากเว็บไซต์นีโอจีโอฟรีค เขาได้รับผลการโหวตเป็นตัวละครที่ได้รับคะแนนความนิยมสูงสุดเป็นอันดับสองด้วยคะแนน 3,654 คะแนนโหวต โจยังกลายมาเป็นมาสคอตหลักของนีโอจีโอฟรีคสำหรับบทวิเคราะห์และเรื่องราวเกี่ยวกับเกมใหม่จาก SNK จากภาพลักษณ์ที่โดดเด่น ส่งผลให้ โจ ฮิกาชิ เป็นตัวละครที่ได้รับความนิยมในระดับนานาประเทศ ซึ่งครั้งหนึ่งได้มีการจัดประกวดคอสเพลย์ที่เมืองเซาเปาโล ประเทศบราซิล ในเดือนมกราคม ค.ศ. 2006 ผู้สมบทบาท โจ ฮิกาชิ เป็นฝ่ายชนะเลิศในการประกวด โจ ฮิกาชิ มีท่าไม้ตายคือ เฮอริเคนอัปเปอร์, สแลชคิก, ไทเกอร์คิก และมีสุดยอดท่าไม้ตายคือ สกรูอัปเปอร์ รวมทั้ง โจ ฮิกาชิ ยังกลับมามีบทบาทอีกครั้งในเกม เดอะคิงออฟไฟท์เตอร์ส XIIIประวัติตามท้องเรื่อง ประวัติตามท้องเรื่อง. แม้ว่า "โจ ฮิกาชิ" จะมีถิ่นกำเนิดอยู่ที่ประเทศญี่ปุ่น แต่เขาก็ใช้เวลาส่วนใหญ่อยู่ที่ประเทศไทยสำหรับการฝึกวิชามวยไทย ภายหลังจากที่เขาได้เป็นแชมป์มวยไทยแล้ว เขาก็มุ่งหน้าสู่เซาธ์ทาวน์เพื่อพิสูจน์ฝีมือในศึกเดอะคิงออฟไฟท์เตอร์สทัวร์นาเมนท์ เช่นเดียวกันกับ เทอร์รี่ โบการ์ด และ แอนดี้ โบการ์ด ที่กำลังตามล่า กีส โฮเวิร์ด เพื่อล้างแค้นให้บิดาของตน แล้วพวกเขาก็ได้มาเป็นเพื่อนสนิทกันในเวลาต่อมา จากการที่มีผู้ชื่นชอบ "โจ ฮิกาชิ" ทำให้มวยไทยกลายเป็นที่รู้จักมากขึ้นตามไปด้วย นอกจากนี้ "โจ ฮิกาชิ" ยังมีสหายเก่าเป็นนักมวยไทยชื่อ "หัวใจ" ซึ่งเคยเป็นศัตรูกันมาก่อนด้วยเช่นกันสื่อผสม สื่อผสม. ชื่อดนตรีประกอบฉากต่อสู้ของโจ มักใช้ชื่อที่เป็นภาษาไทยหรือบ่งบอกความเป็นไทยแฝงอยู่ด้วย ไม่ว่าจะเป็น : Thai nanbu no tsutaetai atarashii shi , Wani no Mi , Thai nanbu ni tsutawatta sp no shi , The River , Kurikinton ~Gomame Guitar Ver.~ , Kurikinton (Chestnuts and Mashed Sweet Potatoes) , Muay Thai และ Sharakusee ze</doc>
