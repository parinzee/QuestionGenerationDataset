<doc id="344242" url="https://th.wikipedia.org/wiki?curid=344242" title="อภิรัชต์ คงสมพงษ์">อภิรัชต์ คงสมพงษ์ พลเอก อภิรัชต์ คงสมพงษ์ (เกิด 23 มีนาคม พ.ศ. 2503) เป็นนายทหารชาวไทย ดำรงตำแหน่งผู้ช่วยผู้บัญชาการทหารบก นายทหารพิเศษประจำหน่วยทหารรักษาพระองค์ สังกัด กรมทหารราบที่ 1 มหาดเล็กรักษาพระองค์ฯ, นายทหารพิเศษประจำหน่วยทหารรักษาพระองค์ สังกัดกรมทหารราบที่ 11 รักษาพระองค์ อดีตแม่ทัพภาคที่ 1, อดีตแม่ทัพน้อยที่ 1, อดีตผู้บัญชาการกองพลที่ 1 รักษาพระองค์, อดีตผู้บัญชาการมณฑลทหารบกที่ 15, อดีตผู้บัญชาการกองพลทหารราบที่ 11 จังหวัดฉะเชิงเทรา, อดีตผู้บังคับการกรมทหารราบที่ 11 รักษาพระองค์ (ผบ.ร.11 รอ.) ประธานกรรมการสลากกินแบ่งรัฐบาล สำนักงานสลากกินแบ่งรัฐบาล หรือประธานบอร์ดกองสลาก, กรรมการ บริษัท บางจากปิโตรเลียม จำกัด (มหาชน)กรรมาธิการในคณะกรรมาธิการวิสามัญกิจการสภานิติบัญญัติแห่งชาติประวัติ ประวัติ. พลเอก อภิรัชต์ คงสมพงษ์ เกิดเมื่อวันที่ 23 มีนาคม พ.ศ. 2503 มีชื่อเล่นว่า "แดง" บุคคลทั่วไปจึงเรียก "ผู้การแดง" เป็นบุตรชายคนโตของ พลเอก สุนทร คงสมพงษ์ อดีตผู้บัญชาการทหารสูงสุด และหัวหน้าคณะรักษาความสงบเรียบร้อยแห่งชาติ (รสช.) ที่มีบทบาทในเหตุการณ์รัฐประหารเมื่อวันที่ 23 กุมภาพันธ์ พ.ศ. 2534 และเหตุการณ์พฤษภาทมิฬ พ.ศ. 2535 กับ พันเอกหญิง คุณหญิงอรชร คงสมพงษ์ ด้านชีวิตครอบครัวสมรสกับรองศาสตราจารย์ ดอกเตอร์กฤษติกา คงสมพงษ์ (นามสกุลเดิม ศิริจรรยา) อาจารย์ประจำสถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัย, อดีตพิธีกรรายการเกมโชว์กำจัดจุดอ่อน ทางช่อง 3 มีบุตรที่เกิดจากการสมรสก่อนหน้า 2 คน คือ ร้อยเอก พิรพงษ์ คงสมพงษ์ (ชื่อเล่น พลุ) และ ร้อยโท แพทย์หญิงอมรัชต์ คงสมพงษ์ (ชื่อเล่น เพลิน)ประวัติการศึกษาประวัติการศึกษา. - โรงเรียนเซนต์คาเบรียล - โรงเรียนเตรียมทหารรุ่นที่ 20 (ตท.20) - โรงเรียนนายร้อยพระจุลจอมเกล้ารุ่นที่ 31 (จปร.31) เหล่าทหารขนส่ง ต่อมาได้เปลี่ยนเป็นเหล่าทหารราบ - Master Degree of Business Administration Southeasten University Washington DC., สหรัฐอเมริกา - โรงเรียนเสนาธิการทหารบก - วิทยาลัยเสนาธิการทหาร - วิทยาลัยป้องกันราชอาณาจักร รุ่นที่ 57ประวัติรับราชการ ประวัติรับราชการ. การรับราชการตำแหน่งที่สำคัญ เช่น นักบิน กองปีกหมุนที่ 3,ศูนย์การบินทหารบก, ฝ่ายเสนาธิการกองพลที่ 1 รักษาพระองค์ (พล.1 รอ.) และรองเสนาธิการกรมทหารราบที่ 11 รักษาพระองค์ (รอง เสธ.ร.11 รอ.), ผู้บังคับกองพันทหารราบที่ 2 กรมทหารราบที่ 11 รักษาพระองค์ (ร.11 พัน 2 รอ.) ก่อนติดยศพันเอก (พ.อ.) ในตำแหน่งเสนาธิการกรมทหารราบที่ 11 รักษาพระองค์ (เสธ.ร.11 รอ.) จากนั้นขึ้นรับตำแหน่งรองผู้บังคับการกรมทหารราบที่ 11 รักษาพระองค์ (รอง ผบ.ร.11 รอ.) ขณะเดียวกันก็ไปราชการสนามที่ 3 จังหวัดชายแดนภาคใต้ในเหตุการณ์ความไม่สงบในชายแดนภาคใต้ ในหน่วยเฉพาะกิจนราธิวาส จากนั้นขึ้นเป็นเสนาธิการกองพลที่ 1 รักษาพระองค์ (เสธ.พล.1 รอ.) ในยศพันเอกพิเศษ พ.อ.(พิเศษ) ก่อนที่จะเป็นผู้บังคับการกรมทหารราบที่ 11 รักษาพระองค์และขึ้นเป็นรองผู้บัญชาการกองพลที่ 1 รักษาพระองค์ (รอง ผบ.พล.1 รอ.)และดำรงตำแหน่งผู้บัญชาการมณฑลทหารบกที่ 15 และในเวลาต่อมาได้ขึ้นดำรงตำแหน่งเป็นผู้บัญชาการกองพลที่ 1 รักษาพระองค์, รองแม่ทัพภาคที่ 1, แม่ทัพน้อยที่ 1 , แม่ทัพภาคที่ 1 ดำรงตำแหน่งเป็นผู้ช่วยผู้บัญชาการทหารบกตั้งแต่วันที่ 1 ตุลาคม 2560 พลเอก อภิรัชต์ คงสมพงษ์ เป็นที่รู้จักกันในเหตุการณ์การชุมนุมของแนวร่วมประชาธิปไตยต่อต้านเผด็จการแห่งชาติ แดงทั้งแผ่นดิน พ.ศ. 2553 พลเอก อภิรัชต์ คงสมพงษ์ ในฐานะผู้บังคับการกรมทหารราบที่ 11 รักษาพระองค์ ซึ่งเป็นหน่วยงานหลักในการเป็นที่บัญชาการของศูนย์อำนวยการแก้ไขสถานการณ์ฉุกเฉิน (ศอฉ.) เป็นผู้นำกำลังทหารปฏิบัติการยึดคืนสถานีโทรทัศน์ผ่านดาวเทียมไทยคมที่จังหวัดปทุมธานี เมื่อวันที่ 9 เมษายน พ.ศ. 2553 จากการยึดครองของกลุ่มแนวร่วมประชาธิปไตยต่อต้านเผด็จการแห่งชาติ แดงทั้งแผ่นดิน (นปช.) แม้จะไม่ประสบความสำเร็จ แต่ก็เป็นผู้นำทหารกลุ่มสุดท้ายที่เหลืออยู่ 28 คนบนดาดฟ้าของอาคารที่ทำการสถานี ปกป้องสถานี ก่อนหน้านั้น พลเอก อภิรัชต์ คงสมพงษ์ เป็นผู้นำทหารในสังกัดกองทัพบกหลายคน หลายเหล่า แถลงข่าวตำหนิพฤติกรรมของ พลตรี ขัตติยะ สวัสดิผล ซึ่งเป็นนายทหารรุ่นพี่และเป็นอาจารย์มาก่อนที่โรงเรียนเสนาธิการทหารบก ที่ออกมากล่าววิพากษ์วิจารณ์ พลเอก อนุพงษ์ เผ่าจินดา ผู้บัญชาการทหารบก ซึ่งเป็นผู้บังคับบัญชาระดับสูง อย่างรุนแรงหลายครั้ง และในต้นปี พ.ศ. 2551 พลเอก อภิรัชต์ คงสมพงษ์ เป็นผู้ที่เข้าไปกระซิบกับนายจักรภพ เพ็ญแข รัฐมนตรีประจำสำนักนายกรัฐมนตรี ในรัฐบาลที่มีนายสมัคร สุนทรเวช เป็นนายกรัฐมนตรี ให้หยุดพฤติกรรมจาบจ้วงสถาบันจนเป็นที่กล่าวขานมาแล้วเครื่องราชอิสริยาภรณ์ เครื่องราชอิสริยาภรณ์. สืบตระกูลจาก พล.อ.สุนทร คงสมพงษ์- เหรียญจักรมาลา (ร.จ.ม.)</doc>
