<doc id="854958" url="https://th.wikipedia.org/wiki?curid=854958" title="วิทยาลัยพณิชยการธนบุรี สถาบันการอาชีวศึกษากรุงเทพมหานคร">วิทยาลัยพณิชยการธนบุรี สถาบันการอาชีวศึกษากรุงเทพมหานคร วิทยาลัยพณิชยการธนบุรี (Thonburi Commercial College) เป็นวิทยาลัยด้านพาณิชยการที่เก่าแก่และมีชื่อเสียงแห่งหนึ่งของประเทศไทย ได้รับเลือกเป็นสถานศึกษาดีเด่นในปี พ.ศ. 2541 และ สถานศึกษามาตรฐานอาชีวศึกษาดีเด่นในปี พ.ศ. 2542 สังกัดสถาบันการอาชีวศึกษากรุงเทพมหานคร โดยเปิดสอน 3 หลักสูตร คือ ปวช., ปวส. และปริญญาตรี (ต่อเนื่อง)ประวัติ ประวัติ. วิทยาลัยพณิชยการธนบุรี ได้ก่อตั้งขึ้นตามประกาศกระทรวงศึกษาธิการ ณ วันที่ 23 กุมภาพันธ์ พ.ศ. 2500 เดิมชื่อ โรงเรียนพณิชยการธนบุรี สังกัดกองโรงเรียนพาณิชย์และอุตสาหกรรม กรมอาชีวศึกษา เนื่องจากการศึกษาด้านพาณิชยการสมัยก่อนมีเพียงแห่งเดียวคือ โรงเรียนพณิชยการพระนคร (ปัจจุบันคือ มหาวิทยาลัยเทคโนโลยีราชมงคลพระนคร)จึงไม่เพียงพอต่อความต้องการ กระทรวงศึกษาธิการจึงต้องจัดหาที่เรียนเพิ่มเติม จึงได้แต่งตั้งขุนวิทยาวุฑฒิ (นวม ชัยรัตน์) ผู้อำนวยการกองโรงเรียนพาณิชย์และอุตสาหกรรม กรมอาชีวศึกษา ดำเนินการจัดหาที่เรียน และในขณะเดียวกัน พระมหาระมัด โชติปาโล เจ้าอาวาสวัดบางแวก มีความมุ่งหมายสร้างโรงเรียนประชาบาล เพื่อให้การศึกษาแก่บุตรหลานในละแวกนี้ และได้สร้างเรือนไม้ 2 หลัง แต่เนื่องจากเกิดปัญหาขัดข้องบางประการจึงไม่สำเร็จตามมุ่งหมาย ต่อมา ขุนวิทยาวุฑฒิ จึงกราบเรียนท่านเจ้าอาวาสวัดบางแวกให้ทราบและแจ้งความประสงค์ว่าทางกระทรวงศึกษาธิการต้องการสร้างสถานศึกษาด้านพาณิชยการเพิ่มเติม ท่านเจ้าอาวาสจึงมีความยินดี และมีความตั้งใจเพื่อให้ความมุ่งหมายสำเร็จ จึงได้ขายอาคารไม้สองหลังพร้อมยกที่ดินให้กับโรงเรียนจำนวน 9 ไร่ 3 งาน 2 ตารางวา โดยไม่มีค่าเช่าแต่ประการใดทั้งสิ้น โดยเปิดการสอนจริงเมื่อวันที่ 17 พฤษภาคม 2500 โดยมี อาจารย์สัณห์ พรนิมิตร ผู้ช่วยอาจารย์ใหญ่โรงเรียนพณิชยการพระนคร มาดำรงตำแหน่งอาจารย์ใหญ่โรงเรียนพณิชยการธนบุรีเป็นท่านแรก ต่อมากรมอาชีวศึกษาเล็งเห็นความจำเป็น ที่จะต้องเปิดสอนระดับประกาศนียบัตรวิชาชีพชั้นสูง (ปวส.) และเห็นว่าโรงเรียนพณิชยการธนบุรีเป็นสถาบันที่มีความพร้อม ประกอบด้วยนักเรียนที่มีระเบียบวินัยเป็นที่เชื่อถือแก่บุคคลภายนอก จึงมีคำสั่งให้เปิดสอนระดับประกาศนียบัตรวิชาชีพชั้นสูง (ปวส.) และยกฐานะขึ้นเป็น "วิทยาลัยพณิชยการธนบุรี" ในปี พ.ศ. 2514 โดยมีการจัดการเรียนการศึกษาในหลักสูตรดังต่อไปนี้ตามลำดับ- พ.ศ. 2500 เปิดสอนหลักสูตรประกาศนียบัตรวิชาชีพ (ปวช.) - พ.ศ. 2514 เปิดสอนหลักสูตรประกาศนียบัตรวิชาชีพชั้นสูง (ปวส.) - พ.ศ. 2516 เปิดสอนหลักสูตรประโยคครูมัธยมศึกษา (ป.ม.) - พ.ศ. 2537 เปิดสอนหลักสูตรประกาศนียบัตรครูเทคนิคขั้นสูง (ปทส.) สาขาคอมพิวเตอร์ธุรกิจ - พ.ศ. 2540 เปิดสอนหลักสูตรประกาศนียบัตรวิชาชีพชั้นสูง (ปวส.) สาขาคอมพิวเตอร์ธุรกิจ ในโครงการความร่วมมือระหว่างกรมอาชีวศึกษากับกองทัพบก สำหรับนายสิบที่สำเร็จการศึกษามัธยมศึกษาปีที่ 6 - พ.ศ. 2547 เปิดสอนหลักสูตรวิชาการจัดการธุรกิจท่องเที่ยวในระดับ ปวช. และ ปวส.สัญลักษณ์ สัญลักษณ์. ตราประจำวิทยาลัยพณิชยการธนบุรีเดิม- ภาพเรือใบและปีกนก หมายความถึง การพาณิชย์โดยทางน้ำ ทางอากาศและทางบก - ภาพธรรมจักรและเปลวเทียนส่องแสงสว่าง หมายความถึง ความมีคุณธรรม และมีทักษะเยี่ยมในการปฏิบัติงาน - ตัวอักษร อุ อา ก. ส. เป็นคาถาหัวใจเศรษฐี อันได้แก่ - อุ ย่อมาจาก อุฏฐานสัมปทา คือ มีความขยัน - อา ย่อมาจาก อารักขสัมปทา คือ รู้จักออมทรัพย์ - ก. ย่อมาจาก กัลป์ยาณมิตตา คือ คบคนดีเป็นมิตร - ส. ย่อมาจาก สมชีวิตา คือ การใช้จ่ายอย่างประหยัดสิ่งเกี่ยวเนื่องสิ่งเกี่ยวเนื่อง. - หลวงพ่อพาณิชย์ธน พระพุทธรูปประจำวิทยาลัยพณิชยการธนบุรี ประดิษฐานอยู่หอพระด้านหน้าทางเข้าวิทยาลัยฯ เป็นสิ่งศักดิ์สิทธิ์ประจำสถาบัน - พระมหาระมัด โชติปาโล เจ้าอาวาสวัดบางแวก ผู้อุปถัมภ์วิทยาลัยพณิชยการธนบุรี ทางวิทยาลัยได้สร้างรูปหล่อเหมือนท่านไว้ เพื่อเป็นที่ระลึกพระคุณและนึกถึงคุณงามความดี ของท่าน โดยประดิษฐานไว้ในหอพระด้านหน้าทางเข้าวิทยาลัยพณิชยการธนบุรี - ต้นไม้ประจำสถาบัน ต้นโพธิ์ และต้นปาล์มทองเพลงสถาบันเพลงสถาบัน. - วอล์ทพณิชยการธนบุรี - มาร์ชพณิชยการ - โอ้พาณิชย์ธน - สายสัมพันธ์ พ.ธ. - สายใยบางแวก - ถิ่นรักปาล์มทอง - รำวง พ.ธ. รำลึก - สมาคมศิษย์เก่าพณิชยการบุรีการศึกษา การศึกษา. ในปัจจุบัน (ปีการศึกษา 2560) วิทยาลัยได้จัดการศึกษาตามหลักสูตร ดังต่อไปนี้- หลักสูตรประกาศนียบัตรวิชาชีพ (ปวช.)1. การบัญชี 2. การเลขานุการ 3. การตลาด 4. คอมพิวเตอร์ธุรกิจ 5. ธุรกิจการค้าปลีก(ทวิภาคี) 6. ภาษาต่างประเทศ 7. การท่องเที่ยว (ทวิภาคี)- หลักสูตรประกาศนียบัตรวิชาชีพชั้นสูง (ปวส.)1. การบัญชี 2. การเลขานุการ 3. การตลาด 4. คอมพิวเตอร์ธุรกิจ 5. การจัดการธุรกิจค้าปลีก (ทวิภาคี) 6. การบัญชี (ทวิภาคี) 7. การตลาด (ทวิภาคี) 8. การจัดการประชุมและนิทรรศการ (ทวิภาคี)- ปริญญาตรี1. การบัญชี 2. การตลาด 3. คอมพิวเตอร์ธุรกิจเกียรติประวัติวิทยาลัยเกียรติประวัติวิทยาลัย. - ได้รับคัดเลือกเป็นสถานศึกษาดีเด่น ในปี พ.ศ. 2541 - ได้รับเลือกเป็นสถานศึกษามาตรฐานอาชีวศึกษาดีเด่น และสถานศึกษานำร่องการประกันคุณภาพภายในระดับการศึกษาขั้นพื้นฐาน ในปี พ.ศ. 2542 - ได้รับคัดเลือกเป็นสถานศึกษาจัดการอาชีวศึกษาระบบทวิภาคีได้อย่างดียิ่ง จากกรมอาชีวศึกษา ในปี พ.ศ. 2545 - ได้รับโล่จากสำนักงานคณะกรรมการการอาชีวศึกษา เป็นสถานศึกษาการประกันคุณภาพมาตรฐานอาชีวศึกษาดีเด่น ในปี พ.ศ. 2549 - ได้รับคัดเลือกเป็นสถานศึกษาแบบอย่างการจัดการกระบวนการเรียนการสอน และการบริหารจัดการตามหลักปรัชญาเศรษฐกิจพอเพียงประจำปีการศึกษา 2553ศิษย์เก่าที่มีชื่อเสียงศิษย์เก่าที่มีชื่อเสียง. - ธงไชย แมคอินไตย์ นักร้อง นักแสดง นักพากย์ พิธีกร และนักแต่งเพลง - ชุดาภา จันทเขตต์ นักแสดง นางแบบ ครูสอนการแสดง ผู้กำกับการแสดง - ทัศนีย์ คล้ายกัน นักเขียนไทยเจ้าของนามปากกา อาริตา กันยามาส และนาวิกา - ตะวัน วนิดา นักแต่งเพลง ครูสอนร้องเพลง</doc>
