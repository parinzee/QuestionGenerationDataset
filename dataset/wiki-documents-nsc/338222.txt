<doc id="338222" url="https://th.wikipedia.org/wiki?curid=338222" title="อิเกียด">อิเกียด อิเกียด () เป็นชาวหลงเสีย (หลังเอ๋ย์) มณฑลซานตุง ตั้งตัวเป็นเต้าหยินผู้วิเศษ เข้าไปหลอกลวงประชาชนในเขตแคว้นกังตั๋ง ซึ่งซุนเซ็กเป็นผู้ปกครอง มีผู้นิยมเลื่อมใสมาก ซุนเซ็กไม่เชื่อถือ และเกรงว่าอิเกียดจะซ่องสุมผู้คนก่อการร้ายเป็นภัยแก่ตน จึงให้ทหารจับตัวไปฆ่าเสีย แล้วเอาศพประจานไว้ ณ ทางสามแพ่ง คืนนั้นซุนเซ็กเห็นรูปอิเกียดเดินกรายแขนเข้ามาตรงหน้า ก็โกรธ ชักกระบี่ออกฟัน แล้วล้มสลบและล้มเจ็บไม่ช้าก็ตายตามอิเกียดไป อิเกียด นักพรตที่เดินทางออกช่วยเหลือผู้คนแถบเมืองกังตั๋ง มีเวทมนตร์วิเศษรักษาคนอื่นได้ ซุนเซ็กที่เป็นหนุ่มแน่นไม่เชื่อเรื่องเวทมนตร์ และไม่อยากให้ประชาชนงมงาย จึงสังหารอิเกียด ต่อมาซุนเซ็กล้มป่วย โดนวิญญาณอิเกียดหลอกหลอนจนตายในที่สุด</doc>
