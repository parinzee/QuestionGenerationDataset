<doc id="515474" url="https://th.wikipedia.org/wiki?curid=515474" title="รางวัลภาพยนตร์แห่งชาติ สุพรรณหงส์ ครั้งที่ 22">รางวัลภาพยนตร์แห่งชาติ สุพรรณหงส์ ครั้งที่ 22 รางวัลภาพยนตร์แห่งชาติ สุพรรณหงส์ ครั้งที่ 22 ประจำปี พ.ศ. 2555 จัดโดยสมาคมสมาพันธ์ภาพยนตร์แห่งชาติ โดยมีการประกาศรายชื่อผู้เข้าชิงรางวัล ทั้งหมด 15 รางวัล เมื่อวันพุธที่ 13 กุมภาพันธ์ พ.ศ. 2556 และจัดพิธีประกาศผลรางวัล ในวันศุกร์ที่ 1 มีนาคม พ.ศ. 2556 ณ โรงละครแห่งชาติ กรุงเทพมหานคร นับเป็นการกลับมาใช้สถานที่นี้ในการประกาศผลรางวัลภาพยนตร์เป็นครั้งแรกในรอบเกือบ 30 ปี หลังจากงานประกาศผลรางวัลสุพรรณหงส์ทองคำ ครั้งที่ 5 เมื่อปี พ.ศ. 2527 โดยถ่ายทอดสดในช่องทีวีดาวเทียมเอ็ม ชาแนล และสถานีโทรทัศน์สีกองทัพบกช่อง 7 สำหรับคณะกรรมการตัดสิน ได้รับเกียรติจากผู้ทรงคุณวุฒิจากหลากหลายสาขาอาชีพเข้าร่วมการตัดสินรางวัลครั้งนี้ทั้งสิ้นนำโดย ผศ.สุรพล ชลวิไล ประธานที่ปรึกษาคณะกรรมการ, กฤษฎ์ บุณประพฤทธิ์ ประธานคณะกรรมการ และกรรมการได้แก่ วิรัช อยู่ถาวร, นคร วีระประวัติ , นาท ภูวนัย, สะอาด เปี่ยมพงศ์สานต์, รศ.ดร.กฤษดา เกิดดี, รศ.ภาวดี สมภักดี, รศ.ปิยกุล เลาวัณย์ศิริ, ประวิทย์ แต่งอักษร, โชคชัย ชยวัฑโฒ, นันทขว้าง สิรสุนทร, ผศ.ดร.ชุษณะ เตชคณา, สุภณวิชญ์ สมสมาน, เกษมศักดิ์ วงศ์รัฐปัญญา, จิระชัย กุลละวณิชย์, ธันว์ บำรุงสุข และ ดร.ขนิษฐา จิตต์ประกอบรายชื่อบุคคลและภาพยนตร์ที่ได้รับการเสนอชื่อเข้าชิงรางวัล รายชื่อบุคคลและภาพยนตร์ที่ได้รับการเสนอชื่อเข้าชิงรางวัล. ผู้ที่ได้รับรางวัล จะเน้นด้วย "ตัวหนา" หมายเหตุ: รางวัลเทคนิคการสร้างภาพพิเศษยอดเยี่ยม ไม่มีภาพยนตร์ผ่านการคัดเลือกรางวัลสุพรรณหงส์เกียรติยศ ครั้งที่ 22 รางวัลสุพรรณหงส์เกียรติยศ ครั้งที่ 22. นอกจากการมอบราวัลภาพยนตร์แห่งชาติ สุพรรณหงส์ ครั้งที่ 22 ยังมีการมอบรางวัลสุพรรณหงส์เกียรติยศ ครั้งที่ 22 ในงานด้วย โดยผู้ที่ได้รับรางวัลคือ "ปง อัศวินิกุล" ผู้บุกเบิกการบันทึกเสียงลงฟิล์มสำหรับภาพยนตร์ไทย และเป็นผู้ก่อตั้งห้องบันทึกเสียงรามอินทรา ซึ่งเป็นสถานที่บันทึกเสียงและผสมเสียงภาพยนตร์ในระบบดอลบี สเตอริโอเป็นแห่งแรกในประเทศไทย ปง อัศวินิกุล มีผลงานบันทึกเสียงที่ให้ภาพยนตร์ไทยและต่างประเทศเทศมาแล้วกว่า 1,000 เรื่อง และคว้ารางวัลมาแล้วกว่า 25 รางวัล และเคยได้รับการยกย่องว่าเป็นคนหนึ่งที่มีส่วนสำคัญในการพัฒนาอุตสาหกรรมภาพยนตร์ไทย จึงเป็นเหตุผลที่สมควรได้รับรางวัลสุพรรณหงส์เกียรติยศในครั้งนี้</doc>
