<doc id="482091" url="https://th.wikipedia.org/wiki?curid=482091" title="ฟูงุ">ฟูงุ ฟูงุ () เป็นคำภาษาญี่ปุ่นที่หมายถึงปลาปักเป้าและอาหารที่ทำจากมัน ตามปกติจะอยู่ในสกุลทากิฟูงุ (Takifugu), สกุล Lagocephalus และสกุล Sphoeroides ในวงศ์ปลาปักเป้าฟันสี่ซี่ (Tetraodontidae) เนื่องจากมีสารพิษที่มีชื่อว่าเตโตรโดท็อกซิน จึงต้องเตรียมอย่างระมัดระวังโดยเอาส่วนที่มีพิษออกและไม่ให้พิษซึมเข้าเนื้อ ร้านที่ทำฟูงุถูกควบคุมอย่างเข้มงวดตามกฎหมายในประเทศญี่ปุ่นและประเทศอื่น ๆ อีกหลายประเทศ และเชฟที่เตรียมฟูงุนั้นต้องมีคุณสมบัติผ่านการฝึกอบรมอย่างเข้มงวดจีงจะได้รับอนุญาตให้เตรียมฟูงุ การเตรียมฟูงุกินเองบางครั้งนำไปสู่การเสียชีวิต เชฟส่วนมากมักเสิร์ฟฟูงุเป็นซาชิมิและชิรินาเบะ บางคนเชื่อว่าตับของฟูงุนั้นมีรสชาติดี แต่ก็เป็นอวัยวะที่มีพิษมากที่สุดและถูกห้ามเสิร์ฟในร้านอาหารของญี่ปุ่นเมื่อปี ค.ศ. 1984 ฟูงุได้กลายเป็นหนึ่งในอาหารที่มีชื่อเสียงโด่งดังที่สุดในบรรดาอาหารญี่ปุ่น</doc>
