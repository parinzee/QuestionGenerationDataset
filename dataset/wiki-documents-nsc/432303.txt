<doc id="432303" url="https://th.wikipedia.org/wiki?curid=432303" title="ฆาตกรตัวอักษร">ฆาตกรตัวอักษร ฆาตกรตัวอักษร () เป็นคดีฆาตกรรมที่ยังมิได้รับการคลี่คลาย เกิดขึ้นในช่วง พ.ศ. 2514 - พ.ศ. 2516 ในรอเชสเตอร์, รัฐนิวยอร์ก โดยเด็กสาว 3 คนถูกข่มขืนและฆ่ารัดคอ ชื่อของคดีถูกตั้งมาจากข้อเท็จจริงที่ว่าชื่อและนามสกุลของเหยื่อแต่ละคนขึ้นต้นด้วยตัวอักษรที่พ้องกัน นอกจากนั้นชื่อของเมืองที่พบศพเหยื่อแต่ละคนยังมีตัวอักษรขึ้นต้นพ้องกันกับชื่อเหยื่ออีกด้วยเหยื่อเหยื่อ. - คาร์เมน โคลอน (Carmen Colon) - อายุ 10 ปี, หายตัวไปเมื่อวันที่ 16 พฤศจิกายน พ.ศ. 2514 ถูกพบศพในอีกสองวันต่อมาบริเวณที่ซึ่งห่างจากจุดที่ถูกพบเห็นครั้งสุดท้ายไป 12 ไมล์ ในหมู่บ้าน เชิร์ชวิลล์ (Chaurchville), เมืองริกา ซึ่งอยู่ใกล้กับเมืองชิลิอีกด้วย - แวนดา วาลโควิกช์ (Wanda Walkowicz) - อายุ 11 ปี, หายตัวไปเมื่อวันที่ 2 เมษายน พ.ศ. 2516 ถูกพบศพในวันถัดมาบริเวณจุดพักรถข้างทางหลวงแผ่นดินหมายเลข 104 ในเมือง เวบส์เตอร์ (Webster) ซึ่งห่างจากโรเชสเตอร์ 7 ไมล์ - มิเชลล์ มาเอนซา (Michelle Maenza) - อายุ 11 ปี, หายตัวไปเมื่อวันที่ 26 พฤศจิกายน พ.ศ. 2516 ถูกพบศพในอีกสองวันต่อมาในเมือง มาเซดอน (Macedon) ห่างจากโรเชสเตอร์ 15 ไมล์ผู้ต้องสงสัย ผู้ต้องสงสัย. ฆาตกรของคดีไม่เคยถูกนำตัวมาดำเนินคดีในขณะที่อีกหลายร้อยคนตกเป็นผู้ต้องสงสัย คดีเคยมี "บุคคลในความสนใจ" ของทางตำรวจเป็นชายคนหนึ่ง อย่างไรก็ดีเขาได้ทำการฆ่าตัวตายหลังจากเหยื่อรายสุดท้ายถูกฆาตกรรม 6 สัปดาห์และผลทดสอบดีเอ็นเอในปี พ.ศ. 2550 ก็ระบุว่าเขาไม่ใช่ฆาตกร นอกจากนี้ในคดีของคาร์เมน โคลอน ลุงของเธอก็ยังตกเป็นผู้ต้องสงสัยอีกด้วยจนกระทั่งเขาฆ่าตัวตายในปี พ.ศ. 2534 ผู้ต้องสงสัยอีกรายคือเคนเนธ เบียนชิ ผู้ซึ่งเป็นพ่อค้าไอติมแผงลอยในรเชสเตอร์ในช่วงที่เกิดคดี ซึ่งจุดที่เขาค้าขายใกล้กับจุดพบศพในสองคดีแรก ซึ่งโดยพื้นเพแล้วเขาเป็นชาวโรเชสเตอร์โดยกำเนิดก่อนจะย้ายไปยังลอสแอนเจลิสพร้อมกับลูกพี่ลูกน้องของเขา แอนเจโล บัวโน ซึ่งต่อมาทั้งสองถูกจับกุมตัวเนื่องจากได้ร่วมกันก่อคดีฆาตกรรมบีบคอบริเวณลาดเขา () ระหว่างปี พ.ศ. 2520 - พ.ศ. 2521 เคนเนธไม่เคยได้รับการตัดสินโทษในคดีฆาตกรตัวอักษร เขาพยายามที่จะเรียกร้องให้ทางตำรวจโรเชสเตอร์ตัดชื่อเขาออกจากรายชื่อผู้ต้องสงสัยในคดีมาโดยตลอด อย่างไรก็ตามมีพยานหลักฐานถึงการพบเห็นรถยนต์ของเขาบริเวณจุดพบศพเหยื่อสองในสามรายของคดีนี้ เคนเนธยังคงให้การปฏิเสธถึงความเกี่ยวข้องกับคดีนี้มาโดยตลอด ชื่อของเขายังคงอยู่ในรายชื่อผู้ต้องสงสัยในวัฒนธรรมสมัยนิยมในวัฒนธรรมสมัยนิยม. - พ.ศ. 2544 - ช่องดิสคัฟเวอรี่ แชนแนล ออกอากาศรายการซึ่งได้ทำการสืบสวนคดีนี้ขึ้นมาอีกครั้ง - พ.ศ. 2551 - มีการนำคดีไปสร้างเป็นภาพยนตร์โดยใช้ชื่อเดียวกับชื่อคดี ซึ่งเนื้อหาส่วนใหญ่คลาดเคลื่อนจากความเป็นจริง - พ.ศ. 2553 - หนังสือที่มีชื่อเป็นภาษาอังกฤษว่า Alphabet Killer: The True Story of the Double Initial Murders ถูกวางจำหน่ายโดยผู้แต่งที่ชื่อว่า เชอรี ฟรานส์เวิร์ธ ซึ่งบรรยายถึงรายละเอียดของคดีตั้งแต่เกิดเหตุการณ์จนถึงความคืบหน้าในปัจจุบัน - 1 เมษายน พ.ศ. 2554 - สถานีโทรทัศน์เอเอ็มซีเนทเวิร์กออกอากาศสารคดีสั้นเกี่ยวกับคดีโดยใช้ชื่อว่า Countdown to The Killing: The Alphabet Murdersความคืบหน้าล่าสุด ความคืบหน้าล่าสุด. 11 เมษายน พ.ศ. 2554 โจเซฟ นาโซ อายุ 77 ปี ซึ่งพื้นเพเดิมเป็นชาวนิวยอร์กอาศัยอยู่ในเขตเมืองรอเชสเตอร์ระหว่างช่วงเวลาของเหตุฆาตกรรม ถูกจับกุมตัวในรีโน, รัฐเนวาดา เนื่องจากก่อคดีฆาตกรรมเหยื่อสี่รายในแคลิฟอร์เนียซึ่งเกิดขึ้นในช่วง พ.ศ. 2520 ซึ่งเหยื่อสี่คนมีชื่อดังต่อไปนี้ รอกซีน รอกแกช, พาเมลา พาร์สัน, เทรซี โทโฟยา และคาร์เมน โคลอน (เหยือคนละคนกับในคดี เพียงแต่มีชื่อและนามสกุลเหมือนกัน) ซึ่งจะสังเกตได้ว่าลักษณะการเลือกเหยื่อมีความเหมือนกับในคดีฆาตกรรมตัวอักษร โดยเหยื่อทั้งสี่รายถูกระบุโดยทางการว่าเป็นโสเภณี ขณะนี้เขาถูกจับตามองเป็น "บุคคลในความสนใจ" ของทางการในคดีฆาตกรตัวอักษรที่นิวยอร์ก ในสมุดบันทึกส่วนตัวของเขามีข้อความระบุถึงการข่มขืนหญิงสาวในป่าบัฟฟาโล ซึ่งสันนิษฐานถึงป่าทางตอนเหนือของรัฐนิวยอร์ก นอกจากนี้โจเซฟยังเป็นช่างภาพมืออาชีพผู้ท่องเที่ยวระหว่างแคลิฟอร์เนียและนิวยอร์กอยู่โดยตลอดในช่วงทศวรรษที่ผ่านมา</doc>
