<doc id="118452" url="https://th.wikipedia.org/wiki?curid=118452" title="พระมหามนตรีศรีองครักษ์สมุห (ฉัตร โชติกเสถียร)">พระมหามนตรีศรีองครักษ์สมุห (ฉัตร โชติกเสถียร) พระมหามนตรีศรีองครักษ์สมุห (ฉัตร โชติกเสถียร) เป็นบุตรพระยาธรรมจรรยานุกูลมนตรี (ทองดี โชติกเสถียร) กับท่านผิว เกิดเมื่อวันที่ 1 กันยายน พ.ศ. 2439 เข้ารับราชการสนองพระมหากรุณาธิคุณต่อพระบาทสมเด็จพระมงกุฎเกล้าเจ้าอยู่หัว ในปี พ.ศ. 2457 โปรดเกล้าฯ พระราชทานบรรดาศักดิ์เป็นนายรองสนิท พ.ศ. 2461 เป็นรองหัวหมื่นหลวงเดชนายเวร พ.ศ. 2465 เป็นจมื่นมหาดเล็ก ในสมัยรัชกาลที่ 7 ในปี พ.ศ. 2471 เป็นเจ้ากรมมหาดเล็กในสมเด็จพระนางเจ้ารำไพพรรณี พระบรมราชินี พ.ศ. 2473 เป็นเจ้ากรมพระตำรวจขวารักษาพระองค์ มีบรรดาศักดิ์เป็นพระมหามนตรีศรีองครักษ์สมุห สมรสกับนางสาวพร้อม เลาหเศรษฐี อนิจกรรมเมื่อวันที่ 1 มีนาคม พ.ศ. 2533</doc>
