<doc id="550869" url="https://th.wikipedia.org/wiki?curid=550869" title="รถไฟฟ้าสายสีน้ำตาล">รถไฟฟ้าสายสีน้ำตาล โครงการรถไฟฟ้าสายสีน้ำตาล (แคราย-บึงกุ่ม) เป็นโครงการศึกษาเพื่อก่อสร้างระบบขนส่งมวลชนในพื้นที่กรุงเทพมหานครและปริมณฑล เพื่อบรรจุลงในแผนแม่บทโครงการระบบขนส่งมวลชนทางราง ในกรุงเทพมหานครและปริมณฑล ระยะที่สอง (M-Map Phase 2) โครงการได้รับการกำหนดให้ใช้ระบบรถไฟฟ้ารางเดี่ยวหรือรถไฟฟ้าโมโนเรล มีระยะทางทั้งสิ้น 21 กิโลเมตร ในเบื้องต้นมีการพิจารณาระบบที่จะนำมาใช้ในรูปแบบทางด่วน แต่ล่าสุดได้ยกเลิกโครงการทางด่วนไป และเป็นไปได้ว่าจะจัดสร้างเป็นรถไฟฟ้ารางเดี่ยวแบบยกระดับ โดยรถไฟฟ้าสายนี้จะเชื่อมต่อโครงข่ายรถไฟฟ้าหลักอีก 5 เส้นทาง ได้แก่ รถไฟฟ้าสายสีชมพู รถไฟฟ้ามหานคร สายสีม่วง รถไฟฟ้าชานเมืองสายสีแดงเข้ม รถไฟฟ้าบีทีเอส สายสุขุมวิท และรถไฟฟ้ามหานคร สายสีส้มพื้นที่ที่เส้นทางระบบขนส่งมวลชนผ่านพื้นที่ที่เส้นทางระบบขนส่งมวลชนผ่าน. - จังหวัดนนทบุรี- ตำบลบางกระสอ - ตำบลบางเขน - กรุงเทพมหานคร- เขตหลักสี่ - เขตจตุจักร - เขตลาดพร้าว - เขตบึงกุ่ม - เขตบางกะปิแนวเส้นทาง แนวเส้นทาง. แนวเส้นทางจะเป็นแนวเดียวกับทางด่วน จุดเริ่มต้นโครงการจะต่อเชื่อมกับรถไฟฟ้ามหานคร สายสีม่วง และรถไฟฟ้าสายสีชมพู มีสถานีศูนย์ราชการจังหวัดนนทบุรี จากนั้นจะวิ่งตรงถนนงามวงศ์วาน ผ่านแยกพงษ์เพชร แยกบางเขน เชื่อมกับรถไฟฟ้าชานเมืองสายสีแดงเข้ม ตรงมาถึงแยกเกษตร เชื่อมกับรถไฟฟ้าบีทีเอส สายสุขุมวิท ตรงมาบนถนนประเสริฐมนูกิจช่วงจุดตัดกับทางพิเศษฉลองรัช ในอนาคตจะเชื่อมกับรถไฟฟ้าสายสีเทา จากนั้นจะตรงไปผ่านแยกนวลจันทร์-นวมินทร์ เลี้ยวขวาเข้าถนนนวมินทร์ แล้วตัดเข้าซอยนวมินทร์ 50 และซอยนวมินทร์ 42 ผ่านซอยเสรีไทย 35 ข้ามถนนเสรีไทย และไปตามซอยรามคำแหง 129/1 บรรจบกับรถไฟฟ้ามหานคร สายสีส้ม (ศูนย์วัฒนธรรมฯ-บางกะปิ-มีนบุรี) ที่สถานีสัมมากร ทั้งนี้รายละเอียดของข้อมูลเส้นทางสายสีน้ำตาลในบทความนี้ เป็นรายละเอียดจากผลการศึกษาของสำนักงานนโยบายและแผนการขนส่งและจราจร ซึ่งนอกจากการศึกษาดังกล่าว ล่าสุดได้มีการศึกษาเบื้องต้นจากการรถไฟฟ้าขนส่งมวลชนแห่งประเทศไทยเพื่อศึกษาหาแนวเส้นทางโครงการรถไฟฟ้าเพิ่มเติมนอกเหนือจากแนวเส้นทางตามแผนแม่บท โดยได้ข้อสรุปแนวเส้นทางจากรายงานการศึกษาเชิงหลักการ เลือกเส้นทางโครงการรถไฟฟ้าสายสีน้ำตาล ช่วงแคราย-ลำสาลี ที่มีรายละเอียดเส้นทางที่แตกต่างจากสายสีน้ำตาลจากผลการศึกษาข้างต้น บริเวณเส้นทางช่วงท้ายที่จะมาสิ้นสุดเส้นทางที่บริเวณลำสาลี (เป็นแค่เพียงผลการศึกษาเบื้องต้น)รายชื่อสถานี</doc>
