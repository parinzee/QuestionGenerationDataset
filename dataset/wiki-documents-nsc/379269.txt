<doc id="379269" url="https://th.wikipedia.org/wiki?curid=379269" title="ตับอ่อนอักเสบเฉียบพลัน">ตับอ่อนอักเสบเฉียบพลัน ตับอ่อนอักเสบเฉียบพลันคือภาวะที่เกิดการอักเสบขึ้นกับตับอ่อน ทำให้มีอาการปวดท้องเฉียบพลันรุนแรง ตับอ่อนเป็นอวัยวะที่อยู่ส่วนหลังของช่องท้องส่วนกลาง ทำหน้าที่ผลิตน้ำย่อยและฮอร์โมนบางชนิด รวมถึงอินซูลินด้วย ตับอ่อนอักเสบส่วนใหญ่เกิดจากนิ่วถุงน้ำดี หรือเกิดจากการกินแอลกอฮอล์ปริมาณปานกลางถึงมากเป็นระยะเวลานาน ตับอ่อนอักเสบส่วนใหญ่ไม่มีภาวะแทรกซ้อนที่ร้ายแรง ผู้ป่วยส่วนใหญ่สามารถมีอาการกลับเป็นปกติได้ดีเมื่อได้รับการรักษา อย่างไรก็ดีผู้ป่วยบางส่วนจะมีอาการรุนแรง จำเป็นต้องได้รับการดูแลในหออภิบาลผู้ป่วยหนัก สิ่งสำคัญในการให้การดูแลรักษาผู้ป่วยตับอ่อนอักเสบทุกรายคือหาสาเหตุที่ทำให้เกิดตับอ่อนอักเสบในครั้งนี้ และรักษาหากเป็นไปได้ เพื่อป้องกันไม่ให้เกิดการเป็นซ้ำสาเหตุ สาเหตุ. สาเหตุที่ทำให้เกิดตับอ่อนอักเสบเฉียบพลันมีได้หลายอย่าง แต่ส่วนใหญ่ (60-75%) เกิดจากนิ่วถุงน้ำดี หรือการดื่มสุราตับอ่อนอักเสบจากนิ่วถุงน้ำดี ตับอ่อนอักเสบจากนิ่วถุงน้ำดี. ถุงน้ำดีและตับอ่อนใช้ระบบท่อน้ำดีร่วมกัน ดังนั้นนิ่วถุงน้ำดีที่ติดค้างในท่อน้ำดี อาจทำให้เอนไซม์น้ำย่อยที่ผลิตจากตับอ่อนไหลไม่ได้ตามปกติ เกิดการคั่งของน้ำย่อย ทำให้ย่อยตับอ่อนเอง เกิดเป็นตับอ่อนอักเสบขึ้นได้ตับอ่อนอักเสบจากแอลกอฮอล์ ตับอ่อนอักเสบจากแอลกอฮอล์. เป็นสาเหตุของตับอ่อนอักเสบเฉียบพลันที่พบบ่อย โดยเฉพาะในกลุ่มที่มีประวัติดื่มสุรามานานตับอ่อนอักเสบจากยา ตับอ่อนอักเสบจากยา. ยาบางชนิดอาจทำให้เกิดตับอ่อนอักเสบเฉียบพลันได้ตับอ่อนอักเสบหลังการทำการส่องกล้องแขนงทางเดินน้ำดี (ERCP) ตับอ่อนอักเสบหลังการทำการส่องกล้องแขนงทางเดินน้ำดี (ERCP). การส่องกล้องแขนงทางเดินน้ำดี (Endoscopic retrograde cholangiopancreatography, ERCP) เป็นหัตถการที่ปกติทำเพื่อประเมินถุงน้ำดีและตับอ่อน ผู้ป่วยที่รับการทำ ERCP ประมาณ 3-5% จะมีตับอ่อนอักเสบตามมาได้ ส่วนใหญ่อาการจะเป็นไม่มากโรคทางพันธุกรรม โรคทางพันธุกรรม. โรคทางพันธุกรรมบางอย่างอาจทำให้เกิดตับอ่อนอักเสบเฉียบพลันได้ เช่น familial hypertriglyceridemia (ไตรกลีเซอไรด์ในเลือดสูงชนิดถ่ายทอดในครอบครัว) และตับอ่อนอักเสบชนิดกรรมพันธุ์ ส่วนใหญ่พบในเด็กและผู้ใหญ่อายุน้อยไม่มีสาเหตุที่อธิบายได้ ไม่มีสาเหตุที่อธิบายได้. ผู้ป่วยตับอ่อนอักเสบประมาณ 20% จะตรวจไม่พบโรคที่เป็นสาเหตุ ผู้ป่วยกลุ่มนี้ 3% จะมีอาการกลับเป็นซ้ำได้อาการ อาการ. ผู้ป่วยตับอ่อนอักเสบเฉียบพลันส่วนใหญ่มีอาการปวดท้องต่อเนื่องเฉียบพลันที่บริเวณลิ้นปี่ ซึ่งมีโรคอื่นๆ อีกหลายโรคที่ทำให้มีอาการเช่นเดียวกันนี้ได้ อาการปวดอาจส่งต่อไปด้านข้างไปถึงด้านหลังลักษณะเป็นวงได้ ส่วนใหญ่มีอาการปวดต่อเนื่องกันหลายวัน การก้มตัวไปด้านหน้าแล้วอาจทุเลาอาการปวดได้ ผู้ป่วยบางรายมีอาการปวดท้องเพียงเล็กน้อย และ 5-10% ไม่มีอาการปวดเลยการรักษาการชดเชยสารน้ำการพักลำไส้</doc>
