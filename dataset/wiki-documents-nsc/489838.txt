<doc id="489838" url="https://th.wikipedia.org/wiki?curid=489838" title="ตู้ซ่อนผี">ตู้ซ่อนผี ตู้ซ่อนผี (; ฮันกุล: 장화, 홍련; ฮันจา: 薔花, 紅蓮; อาร์อาร์: Janghwa, Hongryeon; เอ็มแอร์: Changhwa, Hongnyŏn) ภาพยนตร์สยองขวัญสัญชาติเกาหลีใต้ ออกฉายในปี ค.ศ. 2003เนื้อเรื่อง เนื้อเรื่อง. ซูมี (ดอกกุหลาบ) และซูยอน (ดอกบัว) 2 เด็กสาวพี่น้อง เดินทางกลับสู่บ้านของตัวเองอีกครั้ง หลังกลับมาจากรักษาอาการป่วยที่ยาวนาน คราวนี้พวกเธอต้องเผชิญหน้ากับ อึนจู ภรรยาคนใหม่ของ มูฮุน พ่อของพวกเธอพาเข้าบ้าน ซูมีตั้งตนเป็นปฏิปักษ์ต่อต้านอึนจูอย่างเต็มที่ แต่กับ ซูยอน ซึ่งเป็นน้องที่อ่อนแอกว่า โดนอึนจูทารุณกรรมสารพัด โดยที่มูฮุนไม่รู้ และถึงกับจับขังไว้ในตู้เสื้อผ้าที่ ๆ ซูยอนกลัว คืนหนึ่ง น้องชายของอึนจูแวะมารับประทานอาหารที่บ้านหลังนี้พร้อมกับภรรยา ภรรยาของเขาเกิดล้มลงชักกับพื้น เมื่อฟื้นเธอกล่าวว่า เห็นเด็กผู้หญิงคนหนึ่งใต้อ่างล้างจาน อึนจูจึงตัดสินใจเปิดตู้ใต้อ่างล้างจานเพื่อพิสูจน์ ก็มีมือของเด็กผู้หญิงยื่นออกมาจับแขนเธอ เธอตกใจวิ่งไปหามูฮุน และกล่าวว่าบ้านหลังนี้มีวิญญาณร้ายสิงสู่อยู่- สปอย** ต่อมา มูฮุน เดินทางเข้าสู่ตัวเมือง ซูยอนเกิดหายไป ซูมีตามหาเธอจนทั่วบ้าน แต่กลับพบกับรอยเลือดเป็นทางลากไปสู่ตู้เสื้อผ้าในห้องนอนของซูยอน เธอได้เผชิญหน้ากับอึนจู ทั้งคู่ต่อสู้กัน ในที่สุดอึนจูก็ได้ทำร้ายเธอล้มลง แต่แล้วเมื่อมูฮุนกลับมาบ้าน ซูมีก็ได้พบว่า แท้ที่จริงแล้วเรื่องราวทั้งหมด ไม่ได้เป็นไปอย่างที่เธอรับรู้ ซูยอนที่จริงแล้วตายไปนานแล้ว ทั้งหมดเป็นสิ่งที่เธอกระทำขึ้นเองทั้งนั้น โดยไม่รู้ตัวนักแสดงและตัวละครนักแสดงและตัวละคร. - อิม จู-ซอง...ซูมี - มุน กึน-ย็อง...ซูยอน - ยวม จุง-อา...อึนจู - คิม แค็พ-ซู...มูฮุนเบื้องหลังและความสำเร็จ เบื้องหลังและความสำเร็จ. A Tale of Two Sisters เป็นภาพยนตร์สยองขวัญแนวจิตวิทยาสัญชาติเกาหลีใต้ ที่ออกฉายในปี ค.ศ. 2003 โครงเรื่องดัดแปลงมาจากนิทานพื้นบ้านในสมัยราชวงศ์โชซ็อนเรื่อง จังฮวา และ ฮงรย็อน ซึ่งเป็นเรื่องราวของ 2 เด็กสาวพี่น้องที่ถูกแม่เลี้ยงทำร้ายจนตาย วิญญาณของพวกเธอจึงกลับมาล้างแค้น กำกับฯโดย คิม จี-วุน ผู้กำกับภาพยนตร์ชาวเกาหลีที่ได้ชื่อว่า ชำนาญในเรื่องของการสร้างภาพยนตร์ที่เกี่ยวกับความทรงจำเลวร้ายในอดีตที่มาทำร้ายจิตใจของตัวละครในเรื่องในปัจจุบัน ภาพยนตร์จบลงแบบหักมุม นั่นทำให้ถูกเปรียบเทียบกับ The Sixth Sense และThe Others ภาพยนตร์ในแนวเดียวกันสัญชาติฮอลลีวู้ด ที่ประสบความสำเร็จมาก่อนหน้านั้น เพียงแต่ในเรื่องนี้ไม่ได้มีผีอย่างแท้จริง และย้อนกลับไปยังเหตุการณ์ในอดีต ที่เป็นตัวเฉลยถึงเรื่องราวที่เกิดขึ้นทั้งหมด ภาพยนตร์ประสบความสำเร็จอย่างมากเมื่ออกฉายทั้งรายได้และคำวิจารณ์ พร้อมกับได้รางวัลต่าง ๆ มากมาย รวมทั้งรางวัลนักแสดงหน้าใหม่ คือ อิม จู-ซอง ที่รับบท ซูมี ตัวเอกของเรื่อง และ สตีเวน สปีลเบิร์ก ผู้กำกับฯชื่อดังแห่งฮอลลีวู้ดได้ขอซื้อลิขสิทธิ์ไปสร้างใหม่ในแบบภาพยนตร์ฮอลลีวู้ด ในสังกัดดรีมเวิร์กสพิกเจอส์ ในเรื่อง The Uninvited สำหรับในประเทศไทย เข้าฉายในปีเดียวกัน โดย นนทนันท์ เอ็นเตอร์เทนเม้นท์ แต่มีกรณีเป็นที่วิพากษ์วิจารณ์กัน คือ ป้ายโฆษณาของเรื่องที่ดัดแปลงมาจากโปสเตอร์ที่น่ากลัว น่าหวาดเสียวได้ติดตั้งตามป้ายรถเมล์ จนเป็นที่กล่าวขานกัน ในที่สุดได้มีการขอให้ถอนป้ายโฆษณาดังกล่าวออกภายใน 5 วัน</doc>
