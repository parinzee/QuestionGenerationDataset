<doc id="184809" url="https://th.wikipedia.org/wiki?curid=184809" title="มานิตย์ จิตต์จันทร์กลับ">มานิตย์ จิตต์จันทร์กลับ นายมานิตย์ จิตต์จันทร์กลับ แกนนำและที่ปรึกษาแนวร่วมประชาธิปไตยต่อต้านเผด็จการแห่งชาติ (นปช.) สมาชิกสภาผู้แทนราษฎร ระบบสัดส่วน พรรคเพื่อไทย และอดีตอธิบดีผู้พิพากษาศาลอาญา นายมานิตย์ เกิดวันที่ 24 มิถุนายน พ.ศ. 2481 จบการศึกษาปริญญาตรี นิติศาสตร์บัณฑิต มหาวิทยาลัยธรรมศาสตร์ และ วุฒิเนติบัณฑิตไทย เคยดำรงตำแหน่งอธิบดีผู้พิพากษาศาลอาญา และผู้พิพากษาหัวหน้าคณะในศาลฎีกา ต่อมาในกรณีวิกฤตตุลาการในปี พ.ศ. 2535 นายมานิตย์ถูกปลดจากตำแหน่งอธิบดีผู้พิพากษาศาลอาญา ภายหลังได้รับการอภัยโทษ และกลับเข้ารับราชการ หลังจากเกษียณอายุแล้ว ยังดำรงตำแหน่งเป็นผู้พิพากษาพิเศษ และที่ปรึกษากฎหมายพรรคไทยรักไทย ในปี พ.ศ. 2549 นายมานิตย์ ได้มีบทบาทในการวิพากษ์วิจารณ์การทำงานของศาล ในคดีของคณะกรรมการการเลือกตั้ง (กกต.) ชุด พล.อ.วาสนา เพิ่มลาภ และในปี พ.ศ. 2550 นายมานิตย์ได้วิพากษ์วิจารณ์การทำงานของตุลาการรัฐธรรมนูญ ในการตัดสินคดียุบพรรคไทยรักไทย หลังจากนั้น นายมานิตย์ ได้เข้าเป็นแกนนำกลุ่มแนวร่วมประชาธิปไตยต่อต้านเผด็จการแห่งชาติ (นปช.) เพื่อต่อต้านการรัฐประหารของ คปค. ต่อมาในปี พ.ศ. 2551 นายสมัคร สุนทรเวช อดีตนายกรัฐมนตรี ตัดสินใจลาออกจากตำแหน่งสมาชิกสภาผู้แทนราษฎร แบบสัดส่วน นายมานิตย์จึงเลื่อนขึ้นไปดำรงตำแหน่งแทนนายสมัคร ในปี พ.ศ. 2554 ได้รับตำแหน่งที่ปรึกษารัฐมนตรีว่าการกระทรวงวิทยาศาสตร์และเทคโนโลยีในรัฐบาลของ ยิ่งลักษณ์ ชินวัตรประวัติการทำงานประวัติการทำงาน. - อดีตอธิบดีผู้พิพากษาศาลอาญา - อดีตผู้พิพากษาหัวหน้าคณะในศาลฎีกา - ข้าราชการตุลาการศาลยุติธรรม - ที่ปรึกษารัฐมนตรีว่าการกระทรวงวิทยาศาสตร์และเทคโนโลยีเครื่องราชอิสริยาภรณ์</doc>
