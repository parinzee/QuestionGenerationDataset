<doc id="143205" url="https://th.wikipedia.org/wiki?curid=143205" title="เทศบาลเมืองชะอำ">เทศบาลเมืองชะอำ เทศบาลเมืองชะอำ เป็นองค์กรปกครองส่วนท้องถิ่น ประเภทเทศบาลเมือง เดิมเป็นเทศบาลตำบลชะอำ ตั้งอยู่ในอำเภอชะอำ จังหวัดเพชรบุรี และเป็นที่ตั้งของสถานที่ท่องเที่ยวที่มีชื่อเสียง คือ หาดชะอำประวัติ ประวัติ. ชะอำ เดิมมีชื่อว่า “ชะอาน” ในสมัยกรุงศรีอยุธยาครั้งสมเด็จพระนเรศวรมหาราชและสมเด็จพระเอกาทศรถ ทรงนำทัพมาทางใต้ เมื่อมาถึงเมืองนี้ไพร่พล ช้าง ม้า และได้ชำระล้างอานม้า จึงได้ชื่อว่า “ชะอาน” ต่อมาชื่อนี้จึงเพี้ยนมาเป็น “ชะอำ” ชะอำครั้งอดีตเริ่มมีความเจริญทางด้านทางท่องเที่ยว ตั้งแต่ทางรถไฟสายใต้สร้างมาถึงในราวปี พ.ศ. 2459 ชายหาดชะอำเป็นแหล่งท่องเที่ยว ที่รู้จักกันมานานแล้ว แต่ในอดีตยังไม่ได้รับการพัฒนาเท่าที่ควร จนกระทั่งปี พ.ศ. 2464 พระเจ้าบรมวงศ์เธอกรมพระนราธิปประพันธ์พงศ์ และพระบรมวงศานุวงศ์ ข้าราชบริพารในสมัยนั้นได้ออกสำรวจพื้นที่ชายทะเลที่ชะอำ ได้ทรงมาจับจองที่ดินชายทะเลตำบลชะอำ ชะอำ ในอดีตเป็นพื้นที่ในความดูแลของเขตอำเภอท่ายาง จังหวัดเพชรบุรี มีสภาพเป็นป่า พื้นที่ส่วนด้านชายทะเลเป็นดงกระบองเพชรป่าหนามเสมาสลับกับต้นมะขามเทศและต้นรัก การประกอบอาชีพในอดีตประกอบอาชีพเกษตรกรรม ทำนา ทำไร่สับปะรด และทำการประมง หมู่บ้านชะอำนั้นตั้งอยู่หลังสถานีรถไฟบ้านชะอำทางทิศตะวันตกของทางรถไฟ หมู่บ้านชายทะเลนี้เป็นเป็นเพียงหมู่บ้านเล็กๆ ที่บ้านปากคลอง และบ้านหนองแจง เมื่อชะอำเริ่มเป็นที่รู้จักว่า เป็นเมืองชายทะเลที่สงบเงียบ ธรรมชาติสวยงาม อีกทั้งมีแหล่งน้ำจืดที่อุดมสมบูรณ์ ทำให้มีราษฎรอพยพมาปลูกสร้างบ้านเรือนอยู่อาศัยเพิ่มขึ้นเรื่อย ๆ จากชุมชนเล็ก ๆ ขยายตัวเป็นชุมชนใหญ่ มีการรวมตัวจัดตั้งเป็นหมู่บ้าน ให้ชื่อว่าหมู่บ้าน “สหคาม” โดยพระบาทสมเด็จพระมงกุฎเกล้าเจ้าอยู่หัว ได้โปรดเกล้าแต่งตั้งพระเจ้าบรมวงศ์เธอกรมพระนราธิปประพันธ์พงษ์เป็นผู้ใหญ่บ้านคนแรก พระบรมวงศ์เธอ กรมพระนราธิปประพันธ์พงศ์ ได้ทรงวางผังเมืองชะอำ วางผังเมืองชะอำ วางผังตัดถนน และมีพระประสงค์เพื่อให้ชะอำเป็นที่พักตากอากาศตามแผนพัฒนาชะอำที่พระองค์ได้จัดทำขึ้น โดยมีกรมหมื่นพิทยาลงกรณ์ เจ้าพระยาธรรมศักดิ์มนตรี และพระยามโนปกรณ์ฯ ร่วมเป็นที่ปรึกษา ชะอำ จึงเป็นเมืองตากอากาศที่มีชื่อเสียงแห่งหนึ่งของประเทศไทยที่รู้จักกันในหมู่ชาวต่างประเทศและยังเป็นที่ตั้งของพระราชนิเวศน์มฤคทายวันซึ่งเป็นพระราชวังฤดูร้อนประชากร ประชากร. ประชากร 37,108 คน (ชาย 17,905 คน หญิง 19,203 คน) จำนวนครัวเรือน 42,119 หลัง ความหนาแน่น 337.345 คน/ตารางกิโลเมตรภูมิศาสตร์ภูมิศาสตร์. - ทิศเหนือ ติดเขตตำบลเขาใหญ่ ตำบลบางเก่า อำเภอชะอำ จังหวัดเพชรบุรี - ทิศใต้ ติดเขตเทศบาลเมืองหัวหิน อำเภอหัวหิน จังหวัดประจวบคีรีขันธ์ - ทิศตะวันออก ติดชายฝั่งทะเลอ่าวไทยตลอดแนวเขตเทศบาล - ทิศตะวนตก ติดทางรถไฟสายใต้ เป็นแนวตั้งฉากกับทางรถไฟเป็นระยะทาง 3 กิโลเมตร โดยขนานกับทางรถไฟสายใต้ตลอดแนวเขตการศึกษาการศึกษา. - อุดมศึกษา- มหาวิทยาลัยเวบสเตอร์ - มหาวิทยาลัยนานาชาติสแตมฟอร์ด - มหาวิทยาลัยศิลปากร วิทยาเขตสารสนเทศเพชรบุรี - ประถมศึกษา- โรงเรียนเทศบาล 9 โรงเรียน - โรงเรียนแก่นจันทร์วิทยาการเดินทาง การเดินทาง. สามารถเดินทางได้โดยรถยนต์ โดยขับรถจากกรุงเทพมหานคร โดยมาทางทางหลวงแผ่นดินหมายเลข 35 (ถนนพระรามที่ 2 หรือถนนธนบุรี-ปากท่อ) แล้วเข้าสู่ทางหลาวงแผ่นดินหมายเลข 4 ถนนเพชรเกษม ที่แยกวังมะนาว ขับผ่านจังหวัดเพชรบุรี หรือ จะโดยสารรถประจำทาง กรุงเทพ-ชะอำ และรถไฟสายใต้ ลงที่สถานีรถไฟบ้านชะอำโครงการในอนาคต โครงการในอนาคต. รัฐบาลของนายอภิสิทธิ์ เวชชาชีวะมีโครงการจะจัดตั้งเป็นเมืองพิเศษเช่นเดียวกับเมืองพัทยาในโครงการ"คิงส์โคสต์ : เมืองต้นแบบการพัฒนาอย่างยั่งยืน"</doc>
