<doc id="457350" url="https://th.wikipedia.org/wiki?curid=457350" title="คุณฮะนะโกะประจำห้องน้ำ">คุณฮะนะโกะประจำห้องน้ำ คุณฮะนะโกะประจำห้องน้ำ () หรือมักเรียกโดยย่อว่า คุณฮะนะโกะ () เป็นตำนานพื้นบ้านญี่ปุ่นว่าด้วยเด็กหญิงคนหนึ่งซึ่งเกิดในสมัยสงครามโลกครั้งที่สองและสิงอยู่ตามห้องน้ำโรงเรียน ถ้าเรียกขานแล้วเธอจะปรากฏตัวตำนานตำนานดั้งเดิม ตำนาน. ตำนานดั้งเดิม. ว่ากันว่า ถ้าเข้าห้องน้ำหญิงห้องที่สามบนชั้นที่สี่ เคาะประตูสามครั้ง แล้วว่า "คุณฮะนะโกะ อยู่ข้างในหรือเปล่า" จะมีเสียงตอบว่า "อยู่จ้า" ถ้าเปิดประตูเข้าไปแล้วก็จะเห็นเด็กหญิงตัวเตี้ยนุ่งกระโปรงแดงคนหนึ่งนั่งรออยู่ในนั้น เรื่องคุณฮะนะโกะนั้นแพร่หลายเป็นอันมากจนกลายเป็นตำนานพื้นบ้าน เด็กนักเรียนมักพากันเล่นเรียกหาคุณฮะนะโกะเพื่อวัดความกล้าหาญหรือรับน้องใหม่ตำนานฉบับอื่น ตำนานฉบับอื่น. คุณฮะนะโกะมาจากที่ไหนนั้นว่ากันไว้แตกต่างกันไปตามท้องที่ ชื่อ "ฮะนะโกะ" เป็นชื่อเด็กผู้หญิงทั่วไป ได้รับความนิยมเป็นอันมากในช่วงพุทธทศวรรษที่ 2490 ซึ่งเป็นช่วงเวลาที่สันนิษฐานว่าเรื่องราวของคุณฮะนะโกะเริ่มเป็นที่ร่ำลือกัน. สำหรับอุปนิสัยและรูปลักษณ์ของคุณฮะนะโกะนั้นก็เล่าขานกันไปต่าง ๆ นานาเช่นกัน ที่ว่าเธอมุ่งร้ายก็มี ว่าใจดีก็มี เป็นต้นว่า ในจังหวัดยะมะงะตะว่า ถ้าได้ยินคุณฮะนะโกะตอบ แล้วเปิดประตูเข้าไป จะพบตุ๊กแกสามหัวเลียนเสียงเด็กผู้หญิง ทันใด สัตว์นั้นก็จะจับคนเปิดประตูเข้าไปกินเสีย ส่วนในจังหวัดอิวะเตะว่า ถ้าเรียกคุณฮะนะโกะแล้ว จะมีมือใหญ่โตขาวซีดข้างหนึ่งเลื้อยออกมาจากช่องประตูฉุดดึงผู้เรียกเข้าไปในรูส้วม ขณะที่จังหวัดคะนะงะวะนั้นว่า ถ้าเรียกขานคุณฮะนะโกะแล้ว จะมีโลหิตปรากฏเป็นด่างดวงในบริเวณนั้น แต่ที่ว่าไว้สอดคล้องกันคือ คุณฮะนะโกะเป็นเด็กหญิงตัวเตี้ย ตัดผมบ๊อบ และนุ่งกระโปรงแดง เรื่องราวของคุณฮะนะโกะนั้นได้รับความนิยมเป็นอันมาก คุณฮะนะโกะปรากฏอยู่ในวัฒนธรรมสมัยใหม่หลายแขนง โดยเฉพาะอะนิเมะ มังงะ และภาพยนตร์ เป็นต้นว่า คุณฮะนะโกะเป็นตัวละครหลักในมังงะเรื่อง ฮานาโกะกับเรื่องเล่าขนหัวลุก (; Hanako-san and the Teller of Allegory)</doc>
