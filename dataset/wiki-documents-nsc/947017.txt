<doc id="947017" url="https://th.wikipedia.org/wiki?curid=947017" title="เทือกเขาทรานส์แอนตาร์กติก">เทือกเขาทรานส์แอนตาร์กติก เทือกเขาทรานส์แอนตาร์กติก () เป็นเทือกเขาหินตะกอนในทวีปแอนตาร์กติกซึ่งทอดตัวยาวตั้งแต่แหลมอาแดร์ทางเหนือของวิกตอเรียแลนด์ไปจนถึงโคตส์แลนด์ การวางตัวของเทือกเขาได้แบ่งทวีปแอนตาร์กติกเป็น 2 ฝั่งคือฝั่งตะวันออกและฝั่งตะวันตก เทือกเขานี้ยังรวมกลุ่มภูเขาและเทือกเล็ก ๆ ที่แยกตัวห่างจากกันจำนวนหนึ่ง พ.ศ. 2384 เซอร์เจมส์ คลาร์ก รอสส์เป็นคนแรกที่พบเทือกเขานี้ เพื่อเป็นเกียรติแก่เขาจึงนำชื่อท้ายของเขาไปตั้งชื่อให้กับหิ้งน้ำแข็งรอสส์ นักสำรวจแห่งชาติอังกฤษได้ข้ามผ่านเทือกเขานี้เป็นครั้งแรกระหว่างการสำรวจแอนตาร์กติก พ.ศ. 2444-2447ภูมิศาสตร์ ภูมิศาสตร์. เทือกเขานี้ทอดตัวจากด้านหนึ่งไปอีกด้านหนึ่งของทวีปคือระหว่างทะเลรอสส์กับทะเลเวิดเดิลจึงตั้งชื่อเทือกเขานี้ตามลักษณะการทอดตัวของมัน ความยาวของเทือกเขานี้คือประมาณ 3,500 กม. ทำให้มันเป็นหนึ่งในเทือกเขาที่ยาวที่สุดในโลก แอนตาร์กแทนดีสที่ทอดตัวตั้งแต่เทือกเขาไวท์มอร์และเทือกเขาเอลส์เวิร์ทจนถึงคาบสมุทรแอนตาร์กติกมีความยาวพอ ๆ กับความยาวทรานส์แอนตาร์กติกช่วงแหลมอาแดร์ถึงเทือกเขาควีนม็อด เทือกเขาทรานส์แอนตาร์กติกมีคว้ามกว้าง 100-300 กม. ทำให้กลายเป็นเส้นแบ่งระหว่างแอนตาร์กติกาตะวันออกกับแอนตาร์กติกาตะวันตก พืดน้ำแข็งแอนตาร์กติกตะวันออกมีอาณาเขตตั้งแต่เทือกเขานี้และฝั่งตะวันออกทั้งหมด ส่วนฝั่งตะวันตกเทือกเขานี้ติดกับทะเลรอสส์ในวิกตอเรียแลนด์ตั้งแต่แหลมอาแดร์ถึงอ่าวแม็คเมอร์โด หิ้งน้ำแข็งรอสส์ในอ่าวแม็คเมอร์โดถึงธารน้ำแข็งสกอตและพื้นที่พืดน้ำแข็งแอนตาร์กติกตะวันตกทั้งหมด ยอดเขาและหุบเขาแห้งแล้งบางแห่งของทรานส์แอนตาร์กติกนั้นเป็นสถานที่เพียงไม่กี่แห่งในทวีปแอนตาร์กติกาที่ไม่ได้ปกคลุมด้วยน้ำแข็ง คือพื้นที่สูงกว่าระดับน้ำทะเล 4,500 เมตรและหุบเขาแห้งแล้งแม็คเมอร์โดใกล้กับอ่าวแม็คเมอร์โดเป็นแห่ลงแสดงปรากฏการณ์พิเศษในแอนตาร์กติกาเพราะเป็นภูมิประเทศที่ไม่มีหิมะและน้ำแข็งเกาะตามพื้นเนื่องจากที่นี้เป็นบริเวณที่มีหยาดน้ำฟ้าน้อยมาก ๆ ยอดเขาที่สูงที่สุดของทรานส์แอนตาร์กติกคือภูเขาเคิร์กแพทริคในเทือกเขาควีนอเล็กซานดร้ามีความสูง 4,528 เมตร ยอดเขาไม่ได้ปกคลุมด้วยน้ำแข็งแต่จะมีน้ำแข็งรอบ ๆ เรียกว่านานาทาร์คชีววิทยา ชีววิทยา. เพนกวิน แมวน้ำและนกทะเลอาศัยอยู่ตามแนวชายฝั่งทะเลรอสส์ในเขตวิกตอเรียแลนด์ แต่ในทรานส์แอนตาร์กติกนั้นมีแต่แบคทีเรีย ไลเคน สาหร่ายและเห็ดรา ครั้งหนึ่งแอนตาร์กติกาเคยมีป่าปกคลุมซึ่งเป็นจำพวกสนวอลลีเมียและพืชในสกุลโนโทฟากัสแต่จากการที่อากาศค่อย ๆ เย็นขึ้นซึ่งเป็นผลจากการแยกตัวออกจากมหาทวีปกอนด์วานาทำให้ป่าเหล่านี้ค่อย ๆ หายไปเชื่อกันว่าต้นไม้ต้นสุดท้ายของแอนตาร์กติกาอยู่ที่เทือกเขานี้</doc>
