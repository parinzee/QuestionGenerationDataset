<doc id="221242" url="https://th.wikipedia.org/wiki?curid=221242" title="พิมประภา ตั้งประภาพร">พิมประภา ตั้งประภาพร พิมประภา ตั้งประภาพร ชื่อเล่น พิม เกิดเมื่อวันที่ 10 ตุลาคม พ.ศ. 2535 เป็นนักร้อง นักแสดง และนางแบบชาวไทย เริ่มเป็นที่รู้จักจากการเป็นนักร้องวง ชิลลี่ไวท์ช็อค และ สวีต ดี รวมทั้งเป็นที่รู้จักมากขึ้นจากผลงานละครเรื่อง กาลครั้งหนึ่งในหัวใจประวัติครอบครัวและการศึกษา ประวัติ. ครอบครัวและการศึกษา. พิมประภา ตั้งประภาพร เป็นบุตรสาวคนที่1 จากพี่น้องทั้งหมด 3 คน ของนายวิจิตร และนางศศิกานต์ ตั้งประภาพร จบการศึกษาในระดับต่างๆดังนี้- ระดับอนุบาลจากโรงเรียนเพ็ญสมิทธิ์ - ระดับประถมศึกษาจากโรงเรียนสารสาสน์วิเทศร่มเกล้า - ระดับมัธยมศึกษาตอนต้นจาก Heathfield International School - ระดับมัธยมศึกษาตอนปลายจาก Bromsgrove International School (ในระดับชั้นมัธยมศึกษาปีที่4หรือเทียบเท่า) จากนั้นสามารถสอบเทียบเข้าศึกษาต่อในระดับอุดมศึกษา และสำเร็จการศึกษาระดับปริญญาตรีจากคณะสถาปัตยกรรมศาสตร์ จุฬาลงกรณ์มหาวิทยาลัย สาขาการออกแบบนิเทศศิลป์ (หลักสูตรนานาชาติ) หรือ Communication Design เข้ารับพระราชทานปริญญาบัตรในวันที่ 4 กรกฎาคม พ.ศ. 2557การเข้าสู่วงการบันเทิง การเข้าสู่วงการบันเทิง. พิมประภา มีความสามารถพิเศษด้านการรำไทย เดินแบบ และร้องเพลงมาตั้งแต่เด็ก โดยได้รับรางวัลชนะเลิศจากการประกวดหลายรายการ อาทิ การประกวดหนูน้อยนพมาศ หนูน้อยล้านนา หนูน้อยสงกรานต์กรุงเทพฯ และ MARAYART KIDS 2 เป็นต้น พ.ศ. 2543 เริ่มเข้าวงการบันเทิงครั้งแรกเมื่ออายุ 7 ปี จากการแสดงละครเรื่อง ลูกไม้ไกลต้น และมีผลงานละครอีกหลายเรื่อง อาทิ หนึ่งในทรวง, แรงเงา, สายโลหิต, ขมิ้นกับปูน เป็นต้น หลังจากนั้นใน พ.ศ. 2547 พิมก็ได้รับรางวัลนักแสดงดาวรุ่งละครโทรทัศน์ยอดเยี่ยมหญิงของ Milky Award ครั้งที่ 2 จากละครเรื่อง "สายโลหิต" นอกจากผลงานด้านการแสดงแล้ว พิมยังมีผลงานด้านพิธีกรในรายการฮิคารุ เซียนโกะอีกด้วย ใน พ.ศ. 2550 พิมผ่านการคัดเลือกเป็นศิลปินในสังกัดค่ายกามิกาเซ่ในเครืออาร์เอส มีผลงานเพลงในนามวง "ชิลลี่ไวท์ช็อค" ซึ่งเป็นหนึ่งในศิลปินของ Lipz Project ก่อนที่ 2 สมาชิกของวง อิงค์และเบสท์จะขอถอนตัวออกจากวงเพื่อทุ่มเทเวลาให้กับการเรียน ทำให้ชิลลี่ไวท์ช็อคจำเป็นต้องยุติวงไป แต่ใน พ.ศ. 2552 กามิกาเซ่ก็มีโปรเจกต์พิเศษอีกครั้ง นั่นคือ "เซเวนเดส์" ซึ่งเป็นการรวมตัวของนักร้องสาว7คน และพิมก็เป็นหนึ่งในสมาชิกของโปรเจกต์นี้ โดยเป็นตัวแทนของสาววันอังคาร เซเวนเดส์ นับเป็นโปรเจกต์ที่ประสบความสำเร็จมากโปรเจกต์หนึ่งของกามิกาเซ่ มีเพลงที่เป็นที่รู้จักอย่าง "ภาวะโลก Luv" และพิมก็ได้ขับร้องเพลงเดี่ยวในโปรเจกต์ที่มีชื่อว่า "ยิ่งใกล้กันยิ่งกลั้นใจ" อีกด้วย ใน พ.ศ. 2553 กามิกาเซ่ก็ได้ทำการเปิดตัวเกิร์ลกรุ๊ปวงใหม่ที่มีชื่อว่า "สวีต ดี" เป็นการรวมตัวของสมาชิก 3 คนจาก Lipz Project และเซเวนเดส์ นั่นคือ พิม มิน และจินนี่ มีผลงานเพลงที่เป็นที่รู้จัก เช่น ห้าม (Stop It), ฉากเรียกน้ำตา (Sad Scene) เป็นต้น จากนั้นใน พ.ศ. 2554 พิมได้ถอนตัวออกจากค่ายกามิกาเซ่ เพื่อทุ่มเทเวลาให้กับการเรียน และใน พ.ศ. 2556 พิมได้กลับเข้าสู่วงการบันเทิงอีกครั้งกับการแสดงละครเรื่อง วิมานมะพร้าว รับบทเป็น "น้ำหวาน" เลขานุการสาวผู้เรียบร้อยแต่ปากร้าย แสดงคู่กับตะวัน จารุจินดา หลังจากนั้นในปี พ.ศ. 2558 พิมได้รับบทบาทนางเอกละครครั้งแรกในละครเรื่อง บุษบาท่าเรือ กับบทบาทแม่ค้าขายปลาสู้ชีวิตนามว่า "ฉายชบา" แสดงคู่กับรพีภัทร เอกพันธ์กุล และได้รับบทบาทพิสูจน์ฝีมืออีกครั้งกับการร้องเพลงลูกทุ่งในเรื่อง มนต์รักเพลงผีบอก ในบท "ช่อแก้ว" คู่กับวีรคณิศร์ กานต์วัฒนกุล ต่อจากนั้นก็มาเป็นนางเอกร่วมในละครวัยรุ่นเรื่อง คู่ปรับฉบับหัวใจ กับบทบาทลูกสาวนักธุรกิจผู้อยากมีชีวิตธรรมดาอย่าง "นารา บุญนเรศ" แสดงคู่กับจุติ จำเริญเกตุประทีป รวมทั้งยังได้ร่วมแสดงในละคร บ้านทรายทอง โดยรับบท "ท่านหญิงอ้อม" หรือ "หม่อมเจ้าหญิงวิมลสุดา" แสดงคู่กับเขตต์ ฐานทัพ ในปีพ.ศ. 2559 พิมได้รับบทนางเอกในละครหลังข่าวครั้งแรก ในละครเรื่อง กาลครั้งหนึ่งในหัวใจ โดยรับบทเป็น "ฟ้าใส" และ "โบตั๋น" หญิงสาวที่หน้าตาคล้ายกันและเป็นที่รักของหัวหน้าแกงค์มาเฟีย แสดงคู่กับมิกค์ ทองระย้า นับเป็นละครที่ประสบความสำเร็จโดยได้รับความนิยมทั้งในประเทศไทยรวมไปถึงประเทศจีนอีกด้วย พ.ศ. 2560 พิมได้รับโอกาสในการแสดงละครเวทีเป็นครั้งแรก โดยรับบทบาทนางเอกละครเวทีสุนทราภรณ์ เดอะ มิวสิคัล ตอน ขอพบในฝัน แสดงคู่กับณัฏฐ์ ทิวไผ่งาม นอกจากนั้นยังได้เป็นผู้เข้าแข่งขันในรายการเปลี่ยนหน้าท้าโชว์ Sing Your Face Off (season 3) ซึ่งพิมได้แสดงศักยภาพทั้งการร้อง การเต้น รวมถึงการแสดงที่หลากหลายมากขึ้นอีกด้วย ในปัจจุบันพิมเป็นนักแสดงในสังกัดสถานีโทรทัศน์สีกองทัพบกช่อง 7ผลงานเพลงผลงานเพลงในฐานะศิลปินในสังกัดกามิกาเซ่อัลบั้มรวมศิลปินLipz Project (2550) ผลงานเพลง. ผลงานเพลงในฐานะศิลปินในสังกัดกามิกาเซ่. Lipz Project (2550). Lipz Project เป็นการรวมตัวของ 7 สาวจากค่าย กามิกาเซ่ ที่ประกอบไปด้วย หวาย ซิสก้า และ ชิลลี่ไวท์ช็อค ที่แบ่งบุคลิกตามเฉดสีของลิปสติก ประกอบด้วย- Red Berry (ชิลลี่ไวท์ช็อค) แนว Pop - Blink Orange (หวาย) แนว Hip Hop - Cherry Pink (ซิสก้า) แนว POPPY LOVESeven Days (2552) Seven Days (2552). อัลบั้มนี้เป็นโปรเจกต์พิเศษของค่ายกามิกาเซ่ ประกอบด้วยนักร้องหญิงจากในค่ายทั้งหมด 7 คน โดยแต่ละคนจะเป็นตัวแทนของแต่ละวัน (สามารถดูรายละเอียดเพิ่มเติมได้ใน เซเวนเดส์)- พิมเป็นตัวแทนของวันอังคาร (สีชมพู) เพลงที่ร้องได้แก่SWEE:D (2553) SWEE:D (2553). สิ่งที่เหมือนกันของความเป็นผู้หญิงก็คือความหวาน แต่ว่าแต่ละคนก็จะหวานไม่เหมือนกัน ซึ่ง สวีต ดี แสดงถึงความหวาน 3 รูปแบบ ที่แตกต่างกัน (สามารถดูรายละเอียดเพิ่มเติมได้ใน สวีต ดี)- พิม แทน ความหวานอมเปรี้ยว แทนด้วยสีโอลด์โรส (Sour SWEET)ผลงานเพลงในฐานะนักแสดงสังกัดสถานีโทรทัศน์กองทัพบกช่อง 7เพลงประกอบละครเพลงพิเศษมิวสิกวิดีโอคอนเสิร์ตผลงานการแสดงละครโทรทัศน์รายชื่อผลงานละครในฐานะนักแสดงอิสระรายชื่อผลงานละครในฐานะนักแสดงสังกัดสถานีโทรทัศน์กองทัพบกช่อง 7ละครเทิดพระเกียรติละครเวทีภาพยนตร์รายการโทรทัศน์รายการโทรทัศน์. - พิธีกรรายการฮิคารุ เซียนโกะ - พ.ศ. 2560 - เปลี่ยนหน้าท้าโชว์ Sing Your Face Off (season 3) : รหัสผู้เข้าแข่งขัน S10กิจกรรมอื่นๆกิจกรรมอื่นๆ. - ได้รับคัดเลือกจากคณะกรรมการป้องกันและปราบปรามยาเสพติด(ป.ป.ส.)ให้เป็นต้นแบบเยาวชนร่วมรณรงค์ประชาสัมพันธ์ต่อต้านยาเสพติดประจำปี 2561 - พรีเซนเตอร์ของโครงการ 7 สี ปันรักให้โลก ประจำปี พ.ศ. 2561รางวัลรางวัลด้านผลงานเพลงรางวัลด้านการแสดงรางวัลอื่นๆรางวัล. รางวัลอื่นๆ. - รางวัลขวัญใจสื่อมวลชนจากการประกวดนางแบบ MARAYART KIDS 2 - รางวัลชนะเลิศสูงสุดงานกิ่งเพชร แฟนซี ไนท์ พ.ศ. 2543 - รางวัลศิลปินส่งเสริมพุทธศาสนาดีเด่น ทูตวิสาขบูชาโลก พ.ศ. 2557</doc>
