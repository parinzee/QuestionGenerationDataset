<doc id="893923" url="https://th.wikipedia.org/wiki?curid=893923" title="ไค (นักร้อง)">ไค (นักร้อง) คิม จง-อิน (; เกิด 14 มกราคม ค.ศ. 1994) หรือชื่อในวงการคือ ไค () เป็นนักร้องและนักแสดงชาวเกาหลีใต้ รู้จักกันในฐานะสมาชิกของวงดนตรีเคป็อปจากเกาหลีใต้ เอ็กโซ และกลุ่มย่อยเอ็กโซ-เคชีวิตในวัยเด็ก ชีวิตในวัยเด็ก. ไคเกิดเมื่อวันที่ 14 มกราคม ค.ศ. 1994 ในเมืองซุนช็อน จังหวัดช็อลลาใต้ ไคเริ่มการเต้นเมื่ออายุได้แปดขวบ เขาเคยสนใจในการเต้นแจ๊สแต่หลังจากที่ได้ชม เดอะนัทแครกเกอร์ ทำให้เขาเริ่มฝึกการเต้นบัลเล่ต์ขณะที่เรียนอยู่ในชั้นประถมศึกษาปีที่ 3 และเริ่มเรียนเทควันโดและเปียโนในเวลาเดียวกัน โดยเขาเริ่มฝึกการเต้นฮิปฮอปหลังจากที่เป็นศิลปินฝึกหัดในค่ายเอสเอ็มเอ็นเตอร์เทนเมนต์ ไคจบการศึกษาจากโรงเรียนมัธยมศิลปะการแสดงโซล ในเดือนกุมภาพันธ์ ค.ศ. 2012 ในปี ค.ศ. 2014 ระหว่าง Exo 90:2014 ออกอากาศ ไคกลาวว่าเขาอยากจะเป็นนักร้องหลังจากที่ได้เห็นวงชินฮวาเต้นในทีวีอาชีพ2012–2015: จุดเริ่มต้นของอาชีพ อาชีพ. 2012–2015: จุดเริ่มต้นของอาชีพ. ไคเป็นสมาชิกเอ็กโซคนแรกที่ปรากฏตัวอย่างเป็นทางการต่อสาธารณะเมื่อวันที่ 23 ธันวาคม ค.ศ. 2011 เขาปรากฏตัวทางโทรทัศน์เป็นครั้งแรกกับเพื่อนร่วมวง ลู่หาน, เฉิน และเทา รวมถึงศิลปินคนอื่น ๆ ของเอสเอ็มเอ็นเตอร์เทนเมนต์ ในรายการเพลงสิ้นปี SBS Gayo Daejeon เมื่อวันที่ 29 ธันวาคม ค.ศ. 2011 ในเดือนตุลาคม ค.ศ. 2012 ไคได้เข้าร่วมกลุ่มยูนิกยูนิต โดยมีอึนฮย็อก, เฮนรี , ฮโยย็อน, แทมิน และลู่หาน เป็นสมาชิกร่วม กลุ่มปล่อยซิงเกิลชื่อ "Maxstep" เมื่อวันที่ 30 ตุลาคม ค.ศ. 2012 โดยเป็นโปรเจกต์ที่สร้างขึ้นหลังจากการทำงานร่วมกันระหว่างเอสเอ็มเอ็นเตอร์เทนเมนต์และฮุนได ต่อมาในเดือนธันวาคม ค.ศ. 2012 เขาเข้าร่วมการเต้นกับศิลปินในเอสเอ็ม โดยทำการแสดงกับเลย์ , ยุนโฮจากวงดงบังชินกิ, อึนฮย็อกและทงแฮจากวงซูเปอร์จูเนียร์, มินโฮและแทมินจากวงชายนี่ พวกเขาได้โชว์เพลง "Spectrum " ในเวอร์ชันรีมิกซ์ที่ SBS Gayo Daejeon เมื่อวันที่ 29 ธันวาคม และได้ปล่อยซิงเกิลอย่างเป็นทางการในวันรุ่งขึ้น ในเดือนสิงหาคม ค.ศ. 2014 ไคเป็นนักร้องรับเชิญให้กับแทมินจากวงชายนี่ ในเพลง "พริตตีบอย" จากอัลบั้มเปิดตัว Ace2016–ปัจจุบัน: อาชีพการแสดง 2016–ปัจจุบัน: อาชีพการแสดง. ในเดือนมกราคม ค.ศ. 2016 ไคเริ่มงานแสดงครั้งแรกด้วยการรับบทนำในละครเว็บเรื่อง Choco Bank ซึ่งประสบความสำเร็จด้วยการทำลายสถิติผู้ชม ในเดือนธันวาคม ค.ศ. 2016 เขาได้แสดงนำในละครเว็บเรื่อง First Seven Kisses ซึ่งผลิตโดยลอตเต้ ในเดือนมกราคม ค.ศ. 2017 ไคได้เป็นนักแสดงนำในละครทางช่องเคบีเอสเรื่อง Andante รับบทเป็นนักเรียนมัธยมปลาย ในเดือนกุมภาพันธ์ ค.ศ. 2017 เขาร่วมแสดงในละครญี่ปุ่นเรื่อง Spring Has Come อิงจากนวนิยายญี่ปุ่นในชื่อเดียวกัน ละครเรื่องนี้นับเป็นครั้งแรกที่นักแสดงไม่ใช่ชาวญี่ปุ่นที่ได้รับบทนำในละครที่ผลิตโดยสถานีโทรทัศน์ WOWOW ด้วยผลงานเพลง</doc>
