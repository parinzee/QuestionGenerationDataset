<doc id="343410" url="https://th.wikipedia.org/wiki?curid=343410" title="ยอดยุทธจักรมังกรฟ้า">ยอดยุทธจักรมังกรฟ้า ยอดยุทธจักรมังกรฟ้า (; ) เป็นละครโทรทัศน์ ออกอากาศครั้งแรกที่ ฮ่องกง โดยสถานีโทรทัศน์ ATV วันที่ 1 ตุลาคม พ.ศ. 2522 ถึง 22 ธันวาคม พ.ศ. 2522 จากบทประพันธ์ของอึ้งเอ็ง ภาคต่อของกระบี่ไร้เทียมทาน นำแสดงโดย ว่านจือเหลียง ไป่เปียว หวีอันอัน บรู๊ชเหลียง และกู้กวนจง ฉายในเมืองไทย ราวๆ พ.ศ. 2523 สิ่งที่เพิ่มเติมขึ้นมาจากภาคแรกคือมีเรื่องของราชสำนักเข้ามาเกี่ยว ข้องมีตัวละครใหม่ๆ วิชาใหม่ๆ สำนักต่างๆ เกิดขึ้นมากมาย การดำเนินเรื่องฉับไว มีเรื่องของความรักตัวละครต่างๆ มาคลายเนื้อหาของละคร อีกจุดเด่นหนึ่งคือภาคนี้เน้นเรื่องอาวุธประจำกายของแต่ละคนมีชื่อและลักษณะเฉพาะแตกต่างกัน ฉากต่อสู้แม้จะไม่ทันสมัยแบบยุค 2010 แต่ออกแบบมาอย่างดีแม้เกินกว่าครึ่งจะให้ตัวแสดงแทน แต่หลายฉากตัวละครก็ต้องแสดงฉากต่อสู้เองทำให้เห็นว่ามีการเตรียมความพร้อมมาอย่างดี เช่นฮุ้นปวยเอี๊ยง เจ้าหนู และเท้งฮง การไม่มีเทคนิคพิเศษแบบนี้ก็ให้ความรู้สึกสมจริงเป็นธรรมชาติ กระบวนท่าสวยงาม เป็นฉากต่อเนื่อง แตกต่างจากสมัยใหม่ที่ส่วนใหญ่ใช้เทคนิคพิเศษ และถ่ายแค่ช่วงสั้นๆนำมาตัดต่อกัน การจี้สกัดจุดต่างๆ ก็เรียกได้ว่าเป็นเรื่องแรกๆ ที่นำมาใช้ ละครจีนกำลังภายในในยุคนั้นมีจุดเด่นคือเนื้อหาที่เข้มข้น แสดงให้เห็นสัจธรรม และแทรกปรัชญาไว้เสมอ เช่นเหนือฟ้าย่อมมีฟ้า ผู้มีชื่อเสียงหรือขุนนางใช่ว่าจะมีแต่ความสุข ลาภยศสรรเสริญเป็นเพียงภาพลวงตา อยู่ใกล้ฮ่องเต้เหมือนอยู่ใกล้เสือ ความรักบังคับกันไม่ได้ คนเก่งไม่ได้อยู่ค้ำฟ้าเสมอไป คนเราดูที่ภายนอกไม่อาจบอกได้ถึงจิตใจ วาสนาแข่งกันไม่ได้ ชะตาฟ้าลิขิต นอกจากนี้ยอดยุทธจักรมังกรฟ้ายังมีเพลงประกอบที่ไพเราะมาก ทั้งเพลงช้า และเพลงเร็ว เรื่องย่อ เนื้อเรื่องนั้นต่อจากกระบี่ไร้เทียมทานก็คือ หลังจากสังหารต๊กโกวบ้อเต็กเจ้าสำนักบ้อเต็กฝ่ายอธรรม และขับไล่เจ้าหญิงอนัตตาเจ้าของวิชาฝ่ามือไอเย็นปรมัตกลับดินแดนทางเหนือไปได้ทำให้ยุทธภพกลับมาสงบอีกครั้ง ฮุ้นปวยเอี๊ยง ที่เป็นคนรักสันโดษเกิดความเบื่อหน่ายยุทธภพ ทั้งยังมิอาจทำใจกับความรักอันแสนเศร้ากับต๊กโกวหง ประกอบกับอาการบอบช้ำภายในอย่างร้ายแรงที่เป็นผลจากฝ่ามือลมปราณมรณะขั้นที่ 9ของต๊กโกวบ้อเต็ก จึงเร้นกายเพื่อรักษาตัวตัดขาดจากยุทธภพแต่นั้นมา แต่การปรากฏกายของ เฒ่าอมตะ เจ้าสำนักแห่งพรรคบัวขาว เพื่อประลองยุทธกับชิมเซ็งไต้ซือ ทำให้ฮุ้นปวยเอี๊ยงต้องเข้ามาเกี่ยวข้องด้วยอย่างหลีกเลี่ยงไม่ได้ หลังชิมเซ้งไต้ซือเกิดความอ่อนแอในจิตใจ ทำให้วิชาร่างอรหันต์ไม่สามารถต้านทาน พลังของพิณ 7 สังหารได้แหลกสลายกลายเป็นผงไป ฮุ้นปวยเอี๊ยง ทั้งที่ยังมีอาการบาดเจ็บ ต้องรับมือกับพิณ 7 สังหารของเจ้าสำนักบัวขาว แต่ก็สามารถเอาชนะได้จนเจ้าสำนักบัวขาวบอบช้ำภายในจากการต่อสู้ตาย ก่อนตายได้มอบหยกบัวเขียวสัญลักษณ์หัวหน้าพรรคบัวขาวให้แก่ฉื้อเท้งฮง และฝากฝังให้ช่วยกำหราบผู้คุมกฎแห่งพรรคบัวขาว มารฟ้า มารคน มารดิน ที่คิดตั้งตัวเป็นฝ่ายอธรรม ฮุ้นปวยเอี๊ยง เองร่างกายยิ่งบอบช้ำหนักยิ่งขึ้นหลังต้องรับมือกับ พิณ 7 สังหาร คิดว่าตนเองคงมีชีวิตอยู่ต่ออีกได้ไม่นานแม้ โป่วเฮียงกุนจะสารภาพรักต่อเขา ก็ยังต้องตัดใจเพราะต้องการให้นางมีชีวิตที่ดีกับ ฉื้อเท้งฮง ไม่ใช่ต้องมาอยู่กับคนใกล้ตายอย่างตน เพราะเห็นแล้วว่า เท้งฮงก็มีใจให้กับเฮียงกุน(มีต่อ โปรดติดตาม)ตัวละครสำคัญ ตัวละครสำคัญ. ฮุ้นปวยเอี๊ยง (นำแสดงโดย กู้กวนจง) ยอดฝีมืออันดับ 1 แห่งยุทธภพ วิชาไหมฟ้าของเขาไร้คู่เปรียบ เป็นจอมยุทธระดับตำนาน เรียกได้ว่าไร้พ่าย ทุกครั้งที่มีเหตุการณ์วุ่นวายในยุทธภพการปรากฏตัวของเขาทำให้ทุกอย่างคลี่คลายได้เสมอ เป็นคนมีคุณธรรมยึดคติว่าธรรมย่อมชนะอธรรม เป็นศิษย์เอกสำนักบู๊ตึ๊ง อดีตเจ้าสำนักฯ นักพรตแชซ้งเป็นบิดาของเขา แม้จะยิ่งใหญ่เพียงใดแต่ก็ไม่เคยสมหวังในความรัก ฉื้อเท้งฮง (นำแสดงโดย ไป่เปียว) อันเล่ออ๋อง หรือ อ๋องเจ้าสำราญแห่งเมืองหลวง มีเชื้อสายกษัตริย์ เป็นศิษย์เอกซินแสเจงตั่วเจ้าสำนักคุนลุ้น ฝีมือสูงส่ง ฉื้อเท้งฮงเป็นคนรักอิสระ มีคุณธรรม อ่อนน้อมถ่อมตน และจงรักภักดีต่อราชวงศ์หมิงอย่างมาก เป็นผู้นำในการปราบกบฏ เล้าเก้ง(พระพันปี) โป่วเฮียงกุน (นำแสดงโดย หวีอันอัน) จอมยุทธแพทย์สาวแสนสวย เป็นคนเขาสุขสันต์น้องสาวแท้ๆ ของโป่วเง็กจือ แต่รักความยุติธรรม มีจิตใจงดงามเหมือนหน้าตา ปลายภาคที่แล้ว (กระบี่ไร้เทียมทาน) ได้รับตำราแพทย์จากเฒ่ามังกรสมุทร ทำให้ฝีมือด้านการแพทย์ยอดเยี่ยมหาตัวจับได้ยาก เป็นกำลังสนับสนุนอยู่เบื้องหลังศึกใหญ่ทุกครั้ง นางหลงรักฮุ้นปวยเอี๊ยง ด้วยจิตใจที่หนักแน่นมาตั้งแต่ภาคแรก เจ้าหนู (นำแสดงโดยบรู๊ซเหลียง หรือ เหลียงซิ่วหลง) ชื่อจริงในเรื่องคือ ฟางเจิน เด็กกำพร้าที่ถูกโจรใต้เก็บมาเลี้ยงตั้งแต่ 3 ขวบ มีจิตใจดีงาม เป็นคนซื่อ ตรงไปตรงมา หัวไวเฉลียวฉลาด ช่วงแรกมีวิชายุทธพอตัวจากการฝึกสอนของโจรใต้ ได้รับความเอ็นดูจากจอมยุทธหลายๆคนช่วยสั่งสอนวิชา จนมีฝีมือสูง รักชอบพอกันกับ น่ำเก็งเม็งจู เป็นเพื่อนสนิทที่สุดกับเล็กตัน (เคยกลับมาเล่นเป็นจอมยุทธปริศนาผู้มีวิชาพลังคางคกกับโจวซิงฉือ เรื่อง Kung Fu Hustle) ตั้งแต่กลางเรื่องเป็นต้นไปมีบทบาทในการดำเนินเรื่องมาก ฮ่องเต้เจี้ยเต็ก (นำแสดงโดย ว่านจือเหลียง) ฮ่องเต้รัชกาลปัจจุบันแห่งราชวงศ์ต้าหมิง ได้รับการช่วยเหลือจาก ฉื้อเท้งฮงหลายครั้ง ภายนอกดูเป็นคนเจ้าสำราญ แต่จิตใจคับแคบโหดเหี้ยมอำมหิต เจ้าเล่ห์เพทุบาย ชอบอิจฉาริษยาผู้อื่น หลงยึดติดกับอำนาจ เป็นคนมักมากในกาม ชอบหมกมุ่นอิสตรี เล้าเก้ง (นำแสดงโดย หวังเหว่ย) หรือ พระพันปี ขันทีชั่วคิดกบฏล้มล้างราชวงศ์ต้าหมิงยึดอำนาจจาก ฮ่องเต้เจียเต็กบังคับข่มขู้ให้ลงชื่อในราชโองการ เพื่อสังหารศัตรูของตน หนึ่งในนั้นคือคนตระกูลเล็กทั้งตระกูล สร้างความเคียดแค้นให้เล็กตัน เป็นอย่างมากถึงกับประกาศจะต้องฆ่าเล้าเก้งให้ได้ เล้าเก้งมีลูกน้องคนสนิท 4 คนคือ องครักษ์เสื้อทอง 2 คนคือ ชังเส้ง กับ ฮึงที่โฮ้ว องครักษ์เสื้อน้ำเงิน 2 คนคือ ฮ้วนฮู้ตง กับฮ้วนฮู้หงี เล้าเก้งเป็นตัวละครที่มีบทบาทมากในช่วงแรก หวางโส่วเหยิน ขุนนางตงฉินรับใช้มา 3 รัชกาลเป็นผู้มีความรู้ความสามารถ ซื่อสัตย์ จงรักภักดีต่อราชวงศ์ หลังกบฏเล้าเก้งได้คุมกำลังทหารนานกิง เป็นคนสำคัญในการปราบกบฏทั้ง 3 ครั้งร่วมกับเท้งฮง กังปิง ขุนพลหนุ่มไฟแรง หลังเท้งฮงและเล็กตันปฏิเสธตำแหน่งขุนพล 5 ทัพ กังปิงจึงได้ตำแหน่งนี้ แต่ยังอ่อนด้วยประสบการณ์ มีส่วนร่วมในการปราบกบฏทั้ง 3 ครั้ง แต่ยึดติดในตำแหน่งเห็นแก่ลาภยศสรรเสริญ ไม่มีคุณธรรมแยกแยะถูกผิด มีส่วนร่วมและรู้เห็นในการสังหารเท้งฮง ของฮ่องเต้ เล็กตัน เป็นคนตระกูลเล็กคนสุดท้ายที่เหลืออยู่ เป็นหลานแม่ทัพห่วงทอง ซึ่งก่อนตายได้ฝาก ต๊กโกวหง ให้ช่วยดูแลเล็กตันด้วย นางจึงพาไปพบ อี่ชงที ซึ่งรับเขาเข้าเป็นศิษย์บู๊ตึ๊ง เคยได้รับการฝึกวิชาอสรพิษ จากโป่วเง็กจือ ซึ่งเป็นส่วนหนึ่งของวิชาต้องห้ามของบู๊ตึ๊ง งูกระเรียน 13 ท่า เป็นคนอาภัพในโชคชะตา ใช้กระบี่อสรพิษ ซื่อตรง รักความยุติธรรม ไม่มีเล่ห์เหลี่ยม มารชมพู (นำแสดงโดย เหมียวเข่อซิ่ว) หรือต๊กโกวหงส์น้องสาวต่างมารดาของฮุ้นปวยเอี๊ยง บุตรสาวซิมเมี่ยงกุน ถูกเลี้ยงมาโดยต๊กโกวบ้อเต็ก จึงมีวิชาฝ่ายมาร มีฝีมือสูง นางมีบาดแผลในจิตใจที่มิอาจสมหวังในความรักกับ ฮุ้นปวยเอี๊ยงได้ หลังโดดหน้าผาในภาคแรกเพื่อหนีการจับเป็นตัวประกันของ ก้วงตงลิ้ว เธอถูกมารคนจับมาทำเป็นนักฆ่าที่ไม่มีความรู้สึกที่สมบูรณ์ที่สุด นิสัยมุทะลุ ก้าวร้าว เด็ดเดี่ยว กล้าหาญ แต่เอาแต่ใจ เพราะเป็นลูกสาวคนเดียวที่ถูกตามใจมาแต่เด็ก แต่จิตใจลึกๆ แล้วงดงาม มีความเมตตา เซียวเปียกลี้ หรือคุณชายเซียวซาศิษย์เอกสำนักหัวซานและเป็นอาจารย์เจ้าหญิงจูแชเจี้ย เซียวซามีฝีมือสูงส่ง กระบี่ไส้ขาดของเขาเป็นที่เลื่องลือในยุทธภพ หลงรัก มู่หลาน บุตรสาวคนเดียวของซินแสเจงตั่วอย่างถอนตัวไม่ขึ้น แต่กลับไม่สมหวังเพราะซินแสเจงตั่วไม่เห็นด้วย เป็นคนมีคุณธรรม ซื่อสัตย์ ตรงไปตรงมา ภายหลังแพ้การประลองที่สวนดอกไม้ ก็ถอนตัวจากยุทธภพ ปรากฏตัวอีกครั้งเพื่อช่วย จูแชเจี้ย ที่โดนโทษประหารจากการกบฏของพ่อ สุดท้ายได้อยู่กับ มู่หลานอย่างมีความสุขระยะสั้นๆฉันท์เพื่อนสนิท และถูกสังหารโดยมารชมพูขณะเข้าปกป้องชีวิต มู่หลานนั่นเอง เล้งอ๋อง หรือจูเสิ่นหาว เป็นเชื้อพระวงศ์เป็นบุตรขององค์ชาย 16 ที่เกิดจากนางสนม มีศักดิ์เป็นเสด็จอาของเจี้ยเต็ก และเนื่องจากบิดาเล้งอ๋องสะสมกำลังทหารจึงถูกฮ่องเต้รัชกาลก่อนลงโทษให้เป็นสามัญชนและขับไล่ออกจากเมืองหลวง ทำให้ตัวเขาเองหมดความชอบธรรมที่จะสืบทอดราชบัลลังค์ไปด้วย หลังบิดาตายได้รับพระราชทานให้ไปคุมน่ำเชียงและหัวเมืองทางใต้ซึ่งก็บริหารได้ดี ลึกๆแล้วเล้งอ๋องเก็บความแค้นไว้ในใจมาตลอด ปรกติเป็นคนฉลาด สุขุม เจ้าเล่ห์ แต่ภายหลังได้รับการยุยงจากลูกชาย จูจินจ้าว จึงก่อการกบฏโดยร่วมมือกับตระกูลน่ำเก็ง แต่ไม่สำเร็จ และถูกจับได้เพราะลูกชายตนเองหักหลัง น่ำเก็งไท้กุง แม่เฒ่าแห่งตระกูลน่ำเก็ง เป็นตระกูลใหญ่อันสูงศักดิ์ มั่งคั่ง มีชื่อเสียงโด่งดัง นางเป็นคนควบคุมและตัดสินใจทุกอย่างในตระกูล ฝีมือร้ายกาจ ผิดกับที่เห็นภายนอกลิบลับ สมัยกบฏเล้าเก้ง นำคนในตระกูลเข้าสมทบกับเท้งฮงและเล้งอ๋อง ปราบกบฏ แท้จริงแล้วนางเป็นผู้มีเบื้องหลังและปกปิดความจริงบางอย่างอยู่ ซินแส้เจงตั่ว เจ้าสำนักคุนลุ้น 1 ใน 6 สำนักใหญ่ เป็นอาจารย์ฉื้อเท้งฮงและเป็นบิดามู่หลาน ปรากฏตัวตั้งแต่ภาคแรกครั้ง 6 สำนักใหญ่ ขับไล่เจ้าหญิงอนัตตา เคยปะทะกับ มารร้ายอย่าง ต๊กโกวบ้อเต็กมาแล้ว เป็นคนดี ยึดมั่นในคุณธรรม ซื่อสัตย์ แต่ก็ยังมีสัยใจร้อน ด้านฝีมือจัดได้ว่าเป็นสุดยอดแห่งยุทธภพคนหนึ่ง ช่วงกลางเรื่องถูกลอบสังหารโดย 4 นักฆ่าบุปผา และมารชมพูเพื่อป้ายความผิดให้เล็กตัน โจรใต้ หรือจอมโจรแดนใต้เป็นผู้เก็บเจ้าหนูมาเลี้ยงและฝึกวิชาให้ เป็นทั้งอาจารย์และพ่อเจ้าหนู ปรกติจะนำเจ้าหนูออกแสดงปาหี่ หาเลี้ยงชีพ แต่แท้จริงแล้วเขาคือรองหัวหน้าพรรคบัวขาว เป็นน้องชายของเฒ่าอมตะ ประมุขพรรคบัวขาว แต่ขัดแย้งกันทำให้แยกตัวออกมา เท้งฮงรู้ความจริงนี้จีงมอบหยกบัวเขียวสัญลักษณ์หัวหน้าพรรคบัวขาวให้ เพราะเป็นคนพรรคบัวขาวทำให้วิชาที่ฝึกให้เจ้าหนูเป็นวิชาพรรคบัวขาว เจ้าหนูจึงเป็นคนเดียวที่สามารถใช้พิณ 7 สังหารได้ในตอนท้ายเรื่อง โจรใต้พลังวิชาเรียกได้ว่าเยี่ยม ส่วนพลังตัวเบาจัดได้ว่าสุดยอด ถือได้ว่าเป็นคนดีมีคุณธรรมคนหนึ่ง แต่ต้องมาตายด้วยฝีมือ น่ำเก็งไท้กุง ขณะสืบเรื่องของตระกูลน่ำเก็งนั่นเอง เฒ่าวานร แห่งเขาลูกท้อ ผู้สำเร็จวิชาหงอคงอันร้ายกาจ มีเพียงแค่วิชามังกร 9 ท่าแห่งคุนลุ้น และวิชาไหมฟ้าแห่งบู๊ตี๊งเท่านั้นจะเอาชนะได้ แต่เพราะฝึกวิชามากเกินไป ทำให้เป็นคนค่อนข้างเพี้ยน ชอบคนดีมีฝีมือ เคยทะลวงจุดลมปราณสำคัญและถ่ายทอดพลังภายในถึง10ปีให้เท้งฮงทั้งที่ไม่ใช่ศิษย์ตนเอง แม้ภายนอกจะดูประหลาด แต่จริงๆแล้ว เป็นคนมีจิตใจที่ดีมีเมตตา เห็นได้ว่าเขาเสียสละชีวิตตนเองเพื่อช่วยเด็กจากระเบิด ของพรรคบัวขาว 3 จอมมารพรรคบัวขาว เดิมเป็นผู้คุ้มกฎแห่งพรรคบัวขาว แต่ต้องการครอบครองยุทธภพ หลังเฒ่าอมตะตายจึงตั้งตนเป็นหัวหน้าพรรค เป็นฝ่ายมารเต็มตัว เข้าวังได้โดยลามะทะเลฟ้าช่วยเหลือ ทำให้เข้าบงการฮ่องเต้ จนเกือบครอบครองแผ่นดินและยุทธภพได้ ทั้ง 3 เคยร่วมมือกับมารชมพูประมือกับฮุ้นปวยเอี๊ยงพร้อมกัน ก็ยังไม่สามารถเอาชนะปวยเอี๊ยงได้ ลามะทะเลฟ้า เป็นคนพรรคบัวขาว ที่แฝงตัวเข้าวังเพื่อหลอกใช้ฮ่องเต้ ให้ลุ่มหลงมัวเมาอิสตรี ใช้วิชาฝ่ามือทองคำ สามารถกำจัดยอดนินจาจากญี่ปุ่นได้อย่างง่ายดาย แต่ก็พ่ายแพ้ต่อวิชาไหมฟ้าของฮุ้นปวยเอี๊ยง ถูกพลังฝ่ามือฟาดจนเสียชีวิต ภูตโคม 5 สี เป็นคนพรรคบัวขาว หักหลังหัวหน้าพรรคคนก่อน ร่วมมือกับจอมมารทั้ง 3 หวังครอบครองยุทธภพ เป็นกำลังสนับสนุนจอมมารทั้ง 3 ทำให้งานต่างๆของพรรคสำเร็จได้ด้วยดี</doc>
