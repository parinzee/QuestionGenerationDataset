<doc id="460595" url="https://th.wikipedia.org/wiki?curid=460595" title="ปลาซิวกาแล็กซี">ปลาซิวกาแล็กซี ปลาซิวกาแล็กซี (; ) เป็นปลาน้ำจืดขนาดเล็กชนิดหนึ่ง เป็นปลาจำพวกปลาซิว ในวงศ์ปลาตะเพียน (Cyprinidae) ปลาซิวกาแล็กซีเป็นปลาที่มีลวดลายและสีสันสวยงามมาก โดยเฉพาะในตัวผู้ โดยจะมีลำตัวสีน้ำตาลเข้มถึงดำ และมีลายจุดสีทองกระจายอยู่ทั่วตัว อีกทั้งยังมีสีส้มแดงสลับดำตามครีบหลัง ครีบหางและครีบท้อง ทำให้แลดูคล้ายท้องฟ้าและหมู่ดาวในดาราจักร (กาแล็กซี) ในเวลาค่ำคืน อันเป็นที่มาของชื่อเรียก มีขนาดความยาวเต็มที่ประมาณ 1.5-2 เซนติเมตร ปลาซิวกาแล็กซีได้รับการค้นพบครั้งแรกในเดือนสิงหาคม ค.ศ. 2006 ในพื้นที่กำจัดใกล้กับทะเลสาบอีนเลในประเทศพม่า ภายหลังจากมีการค้นพบแล้ว ความต้องการที่จะนำมาเป็นปลาสวยงามนั้นได้พุ่งสูงขึ้นอย่างมาก ทำให้มีปริมาณปลาถูกจับจากแหล่งน้ำในธรรมชาติมากขึ้น ทำให้ในเดือนกุมภาพันธ์ ค.ศ. 2007 ทางรัฐบาลพม่าจึงห้ามส่งออกปลาชนิดนี้ ด้วยเกรงว่าจะสูญพันธุ์ โดยปลาซิวกาแล็กซีในครั้งแรกที่มีการค้นพบ เชื่อว่าอยู่ในสกุล Microrasbora ทำให้มีชื่อในทางการค้าครั้งแรกว่า Microrasbora sp. 'Galaxy' ปัจจุบัน สถานที่ค้นพบปลาซิวกาแล็กซีได้รับการค้นพบเพิ่มขึ้นจากเดิมรวมเป็น 5 แห่งแล้ว และสามารถเพาะขยายพันธุ์ในที่เลี้ยงได้เป็นที่สำเร็จ</doc>
