<doc id="644134" url="https://th.wikipedia.org/wiki?curid=644134" title="เยื่อหุ้มปอดอักเสบ">เยื่อหุ้มปอดอักเสบ เยื่อหุ้มปอดอักเสบ () เป็นการอักเสบชนิดหนึ่งของโพรงเยื่อหุ้มปอด โดยเกิดการอักเสบบริเวณรอบๆปอด อาการนี้สามารถเกิดขึ้นได้จากหลายสาเหตุ แต่ทั้งนี้ กรณีที่พบมากที่สุดคือการติดเชื้อไวรัสที่แพร่จากปอดไปยังโพรงเยื่อหุ้มปอด โดยเยื่อหุ้มปอดทั้งสองข้างที่มีการอักเสบ จะเสียดสีกันทุกครั้งที่ปอดขยายตัวจากการหายใจเข้า ซึ่งสามารถทำให้เกิดอาการเจ็บบริเวณหน้าอกในขณะที่หายใจเข้าอาการ อาการ. อาการของผู้ป่วยอาการนี้ มักจะเกิดขึ้นอย่างฉับพลัน โดยมีอาการเจ็บปวดเหมือนถูกทิ่มแทงภายในบริเวณหน้าอกด้านซ้ายขณะหายใจ และจะยิ่งเจ็บปวดมากขึ้นเมื่อผู้ป่วยไอ, จาม, หัวเราะ หรือ หายใจลึกๆ อาการเจ็บอาจเกิดขึ้นที่จุดๆเดียว หรืออาจแพร่ไปยังบริเวณไหล่หรือหลัง ในบางครั้ง ผู้ป่วยอาจรู้สึกปวดแบบคงตัวบริเวณหน้าอกแทนการเจ็บเป็นครั้งๆ จากสาเหตุข้างต้นแล้ว อาการเจ็บหน้าอกบริเวณปอด อาจมีอาการอื่นร่วมได้ดังนี้:- ไอแห้ง - มีไข้ และ รู้สึกหนาวเย็น - หายใจแบบลึกๆ หรือตื้นๆ - หายใจเร็วกว่าปกติ - ชีพจรเต้นเร็ว - เจ็บคอ จากอาการเจ็บและบวมบริเวณรอยต่อ - หัวใจห้องล่างเต้นเร็ว</doc>
