<doc id="480684" url="https://th.wikipedia.org/wiki?curid=480684" title="นู กอน">นู กอน นู กอนหรือนู กน เป็นนักเขียนชาวกัมพูชา เกิดเมื่อ พ.ศ. 2417 ที่จังหวัดตาแก้ว บวชเป็นสามเณรตั้งแต่อายุ 9 ปี จนอายุ 14 ปีจึงลาสิกขา ต่อมาเมื่ออายุ 17 ปี ได้รับราชการเป็นเลขาธิการเจ้าเมืองเตรียงในโคชินจีนฝรั่งเศส ต่อมา นู กอนสอบชิงทุนไปเรียนทางด้านอักษรศาสตร์ที่ประเทศฝรั่งเศส เมื่อกลับมาได้เป็นผู้ว่าราชการจังหวัดกำปงเซียม และได้เลื่อนตำแหน่งสูงขึ้นเรื่อยๆ จนได้เป็นรัฐเลขาธิการกระทรวงกสิกรรมเมื่อ พ.ศ. 2488 ผลงานที่สำคัญของนู กอนคือนวนิยายเรื่องตุงฌิน เรื่องขบขันเรื่องเตียวแอกและพิมพานิพพาน นอกจากนั้นยังแปลสามก๊กและอิเหนาจากภาษาไทยเป็นภาษาเขมร ถึงแก่อนิจกรรมเมื่อ พ.ศ. 2490 รวมอายุได้ 73 ปี</doc>
