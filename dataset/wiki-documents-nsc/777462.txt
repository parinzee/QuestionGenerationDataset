<doc id="777462" url="https://th.wikipedia.org/wiki?curid=777462" title="สานันท์ สุพรรณชนะบุรี">สานันท์ สุพรรณชนะบุรี นายสานันท์ สุพรรณชนะบุรี (เกิด 12 กันยายน พ.ศ. 2496) อดีตสมาชิกสภาผู้แทนราษฎรจังหวัดพัทลุง 2 สมัยประวัติ ประวัติ. สานันท์ สุพรรณชนะบุรี เกิดเมื่อวันที่ 12 กันยายน พ.ศ. 2496 เป็นบุตรคนโตของนายสานนท์ และ นางล้อม สุพรรณชนะบุรี มีพี่น้อง 3 คน สำเร็จการศึกษาระดับปริญญาตรี การศึกษาบัณฑิต สาขาวิชาสังคมศึกษา จากมหาวิทยาลัยศรีนครินทรวิโรฒ สงขลา ระดับปริญญาโท รัฐประศาสนสตรมหาบัณฑิต สาขาการบริหารทรัพยากรมนุษย์ จากสถาบันบัณฑิตพัฒนบริหารศาสตร์ สมรสกับ นางปรีดา (ศิริจันทร์) สุพรรณชนะบุรี มีบุตรจำนวน 3 คนการทำงาน การทำงาน. สานันท์ เริ่มทำงานข้าราชการด้วยการเป็นครูโรงเรียนบ้านท่าแค เมื่อ พ.ศ. 2519 ต่อมาได้ย้ายไปเป็นครูที่โรงเรียนพัทลุงพิทยาคม ใน พ.ศ. 2521 และปฏิบัติงานเป็นเจ้าหน้าที่กลุ่มโรงเรียนมัธยมศึกษาจังหวัดพัทลุง เมื่อ พ.ศ. 2529 ซึ่งในช่วงเวลาของการเป็นข้าราชการครู ได้รับเลือกให้เป็นกรรมการสหกรณ์ออมทรัพย์ครูพัทลุงระหว่างเป็น พ.ศ. 2526 – 2531 โดยได้ทำหน้าที่ในตำแหน่งประธานกรรมการในปี พ.ศ. 2530 –2531 ด้วยงานการเมือง งานการเมือง. สานันท์ ได้รับเลือกตั้งเป็นสมาชิกสภาผู้แทนราษฎรครั้งแรกใน พ.ศ. 2531 สังกัดพรรคประชาชน (พ.ศ. 2531) และได้รับเลือกติดต่อกันรวม 2 ครั้ง หลังจากนั้นสานันท์ก็ได้ลงสมัครรับเลือกตั้งเรื่อยมาแต่ไม่ได้รับการเลือกตั้ง จนกระทั่ง พ.ศ. 2547 สานันท์ ได้ลงสมัครเลือกตั้งนายกองค์การบริหารส่วนจังหวัดพัทลุง ในนามพรรคประชาธิปัตย์ และได้รับเลือกตั้ง 2 สมัย คือ พ.ศ. 2547 และ พ.ศ. 2551สมาชิกสภาผู้แทนราษฎร สมาชิกสภาผู้แทนราษฎร. สานันท์ สุพรรณชนะบุรี ได้รับการเลือกตั้งเป็นสมาชิกสภาผู้แทนราษฎรทั้งหมด 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดพัทลุง สังกัดพรรคประชาชน (พ.ศ. 2531) → พรรคเอกภาพ 2. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดพัทลุง สังกัดพรรคความหวังใหม่</doc>
