<doc id="184520" url="https://th.wikipedia.org/wiki?curid=184520" title="มัสลิน">มัสลิน มัสลิน () เป็นผ้าทอชนิดหนึ่ง มีต้นกำเนิดจากตะวันออกกลาง เผยแพร่เข้าสู่ยุโรปในศตวรรษที่ 17 โดยคำว่ามัสลินถูกตั้งชื่อตามเมืองแรกที่ชาวยุโรปได้เข้าไป ซึ่งก็คือเมือง Mosul (อยู่ในประเทศอิรัก) แต่จริงๆแล้วผ้าชนิดนี้กำเนิดที่เมืองดักกา ประเทศบังกลาเทศ มัสลินเป็นผ้าที่เกิดจากการฟอกผ้าขาว ผลิตจากด้ายดิบหรือเส้นไหม มักใช้ในการทำเสื้อผ้า ผ้าม่าน เบาะรองนั่ง ผ้ามัสลินระบายอากาศได้ดีเหมาะกับการสวมใส่ในบริเวณที่มีอากาศร้อนแห้งแล้ง คำว่า ‘มัสลิน’ มีหลายความหมาย ในสหราชอาณาจักร ‘มัสลิน’ หมายถึงผ้าแพรบาง แต่ในสหรัฐอเมริกาหมายถึงผ้าทั่ว ๆ ไปที่ใช้ในชีวิตประจำวัน คำแสลงของชาวอังกฤษหมายถึงผู้หญิงที่มีลักษณะเป็นสุภาพสตรี ส่วนในคำแสลงของชาวเรือ ‘มัสลิน’ หมายถึงใบเรือ</doc>
