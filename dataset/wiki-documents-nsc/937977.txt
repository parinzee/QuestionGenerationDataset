<doc id="937977" url="https://th.wikipedia.org/wiki?curid=937977" title="ร้องแลกไข่">ร้องแลกไข่ ร้องแลกไข่ เป็นรายการเกมโชว์ประกวดร้องเพลงรายการแรกของบริษัท ทริปเปิ้ลทู จำกัด ออกอากาศครั้งแรกเมื่อวันที่ 5 มิถุนายน พ.ศ. 2560 ทุกวันจันทร์-ศุกร์ เวลา 10:50 น. - 11:20 น. โดยมี กิ๊ก - เกียรติ กิจเจริญ เป็นผู้ดำเนินรายการระยะเวลาในการออกอากาศรูปแบบรายการ รูปแบบรายการ. รายการจะเปิดโอกาสให้ผู้เข้าแข่งขันทางบ้านมาสมัครเข้าร่วมรายการเพื่อร้องเพลงแลกกับสิ่งของที่ต้องการจำนวน 3 เพลง (โดยที่ 2 เพลงแรก จะเป็นเพลงที่ผู้เข้าแข่งขันเลือกเอง ส่วนอีก 1 เพลง พิธีกรจะเป็นผู้กำหนดเพลงให้) โดยมีกรรมการพิเศษ 4 คน ที่จะมีหน้าที่กำหนดจำนวนไข่ที่ต้องทำได้ในการร้องเพลงทั้ง 3 เพลงเพื่อแลกกับของรางวัลที่ต้องการ และพิธีกรก็สามารถกำหนดจำนวนไข่ได้ด้วย เมื่อผู้เข้าแข่งขันร้องเพลงเสร็จไปในแต่ละเพลงจะมีผู้ชมในสตูดิโอจำนวน 50 คน เป็นผู้ลงคะแนนโดยการวางไข่ลงไปในฝาสีเขียว แปลว่าให้คะแนน และฝาสีแดง แปลว่าไม่ให้คะแนน หลังจากนั้น ทางรายการจะส่งตัวแทนไปเก็บไข่ โดยเก็บมาเฉพาะไข่ที่อยู่ในฝาสีเขียว และจะมีการประกาศจำนวนคะแนนที่ผู้เข้าแข่งขันทำได้ นั่นคือจำนวนไข่ในฝาสีเขียวนั่นเอง- ถ้าผู้เข้าแข่งขันสามารถทำคะแนนจากการร้องเพลง 3 เพลงได้ตั้งแต่จำนวนไข่ที่คณะกรรมการกำหนดขึ้นไป จะได้รับของรางวัลที่ต้องการกลับบ้าน - ถ้าหากทำคะแนนได้ 150 คะแนนเต็ม จะได้เงินรางวัลพิเศษเพิ่มไปอีก 50,000 บาท - ถ้าหากทำคะแนนได้น้อยกว่าจำนวนไข่ที่คณะกรรมการกำหนด ผู้เข้าแข่งขันจะถูกลงโทษ โดยการลงโทษในรายการนี้มี 2 รูปแบบ ดังนี้รูปแบบที่ 1 ปั้นจั่นประหาร รูปแบบที่ 1 ปั้นจั่นประหาร. รูปแบบนี้มีลักษณะคล้ายกับปั้นจั่นนรกในรายการเกมจารชน โดยผู้เข้าแข่งขันที่ทำคะแนนได้น้อยกว่าจำนวนไข่ที่คณะกรรมการกำหนดจะถูกคุมตัวไปนั่งที่ใต้ปั้นจั่น และเมื่อพิธีกรสั่งประหาร ปั้นจั่นจะทำงาน และผู้เข้าแข่งขันจะโดนปั้นจั่นทับ โดยเมื่อโดนปั้นจั่นทับแล้ว พื้นที่ตรงเก้าอี้ที่ผู้เข้าแข่งขันนั่งจะโหลดต่ำลงไป เพื่อให้ดูเหมือนว่าโดนปั้นจั่นทับลงไป โดยผู้เข้าแข่งขันที่ถูกปั้นจั่นทับจะถูกทีมงานที่อยู่ด้านหลังปั้นจั่นละเลงแป้งและผงถ่านจนมีสภาพเปรอะเปื้อน รูปแบบนี้เริ่มใช้ตั้งแต่วันที่ 5 มิถุนายน พ.ศ. 2560 - 22 มีนาคม พ.ศ. 2561รูปแบบที่ 2 เก้าอี้กระชากวิญญาณ รูปแบบที่ 2 เก้าอี้กระชากวิญญาณ. รูปแบบนี้มีลักษณะคล้ายกับเหมืองมรณะในรายการเกมจารชน โดยผู้เข้าแข่งขันที่ทำคะแนนได้น้อยกว่าจำนวนไข่ที่คณะกรรมการกำหนดจะถูกคุมตัวไปนั่งยังเก้าอี้กระชากวิญญาณ และเมื่อพิธีกรสั่งประหาร เก้าอี้กระชากวิญญาณที่ผู้เข้าแข่งขันนั่งอยู่จะเลื่อนเข้าไปในบ้านผีสิง โดยผู้เข้าแข่งขันที่เข้าไปในบ้านผีสิงจะถูกทีมงานละเลงแป้งและผงถ่านจนมีสภาพเปรอะเปื้อน รูปแบบนี้เริ่มใช้ตั้งแต่วันที่ 23 มีนาคม พ.ศ. 2561 - ปัจจุบัน</doc>
