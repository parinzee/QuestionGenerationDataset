<doc id="334932" url="https://th.wikipedia.org/wiki?curid=334932" title="คณะนิติศาสตร์ มหาวิทยาลัยรามคำแหง">คณะนิติศาสตร์ มหาวิทยาลัยรามคำแหง คณะนิติศาสตร์ มหาวิทยาลัยรามคำแหง เป็นส่วนราชการไทยระดับคณะวิชา สังกัดมหาวิทยาลัยรามคำแหง กระทรวงศึกษาธิการ โดยจัดตั้งขึ้นพร้อมกับมหาวิทยาลัยรามคำแหงอาศัยข้อบังคับและพระราชบัญญัติมหาวิทยาลัยรามคำแหง มีบทบาทสำคัญเกี่ยวกับการเมืองการปกครองของประเทศไทยในอดีตและต่อเนื่องมาจนถึงปัจจุบัน ได้ตอบสนองความต้องการของคนในสังคมด้วยการเปิดโอกาสทางการศึกษาเพื่อผลิตบัณฑิตที่มีความรู้อย่างมีคุณธรรมเพื่อนำความรู้ที่ได้ไปใช้ในการพัฒนาประเทศให้เจริญก้าวหน้าต่อไป ปัจจุบันคงเปิดดำเนินการและมีพัฒนาการอย่างต่อเนื่องเพื่อให้เกิดผลตอบรับที่ดีและการปรับตัวเพื่อเข้าสู่ประชาคมอาเซียนประวัติ ประวัติ. คณะนิติศาสตร์ มหาวิทยาลัยรามคำแหง ก่อตั้งขึ้นพร้อมกับการจัดตั้งมหาวิทยาลัยรามคำแหง เมื่อวันที่ 26 กุมภาพันธ์ 2514 โดยมีพระบรมราชโองการโปรดเกล้าฯ ให้ประกาศใช้พระราชบัญญัติมหาวิทยาลัยรามคำแหงตามประกาศในราชกิจจานุเบกษา เล่มที่ 88 ตอน 24 ลงวันที่ 2 มีนาคม 2514 โดยใช้อาคารสถานที่จัดนิทรรศการของงานแสดงสินค้านานาชาติ ตำบลหัวหมาก เป็นสถานที่ตั้งของมหาวิทยาลัยชั่วคราว และมหาวิทยาลัยอนุมัติให้ใช้อาคารกลางน้ำ (ปัจจุบันได้รับการปรับปรุงเป็นที่ทำการสภาอาจารย์) ให้เป็นสถานที่ทำการของคณะนิติศาสตร์ ต่อมารัฐบาลอนุมัติให้สถานที่ตั้งชั่วคราวเป็นสถานที่ตั้งถาวรของมหาวิทยาลัย คณะนิติศาสตร์จึงได้รับอนุมัติให้สร้างอาคารที่ทำการถาวร คือ อาคาร LOB (Law Office Building) ปัจจุบัน คือ อาคารคณะนิติศาสตร์ และต่อมาได้รับงบประมาณเพิ่มเติมทางคณะจึงได้ทำการสร้างอาคารอีกหลัง คือ อาคาร LOB 2 (Law Office Building) ปัจจุบันอาคารนี้ตั้งอยู่เคียงข้างกับอาคารคณะนิติศาสตร์เดิม คณะนิติศาสตร์ มหาวิทยาลัยรามคำแหง ได้จัดการศึกษาโดยแบบการศึกษาเปิดแบบตลาดวิชา ให้โอกาสและความเสมอภาคทางการศึกษาแก่ทุกคนที่ใฝ่หาความรู้ จนถึงปัจจุบันเป็นเวลากว่า 30 ปีแล้ว โดยมีผู้สมัครเข้าเป็นนักศึกษาหลายแสนคนและได้ผลิตบัณฑิตนิติศาสตร์ออกไปรับใช้สังคมแล้วมากมาย บัณฑิตเหล่านี้ได้กระจายอยู่ตามหน่วยงานต่าง ๆ ทั้งในภาครัฐและเอกชน ซึ่งปัจจุบันเป็นที่ยอมรับทั้งในด้านคุณภาพและความสามารถในการปฏิบัติงาน ที่มีหน้าที่ความรับผิดชอบ ได้สร้างชื่อเสียงเกียรติคุณแก่คณะนิติศาสตร์ มหาวิทยาลัยรามคำแหงด้วยดีเสมอมาโครงสร้างคณะ โครงสร้างคณะ. คณะนิติศาสตร์ มหาวิทยาลัยรามคำแหง ได้มีการจัดแบ่งส่วนราชการและการจัดการบริหารงานภายในองค์กร ดังนี้ คณะนิติศาสตร์1. ภาควิชากฎหมายทั่วไป 2. ภาควิชากฎหมายแพ่ง 3. ภาควิชากฎหมายพาณิชย์ 4. ภาควิชากฎหมายมหาชน 5. ภาควิชากฎหมายวิธีสบัญญัติ 6. ภาควิชากฎหมายเพื่อการพัฒนา 7. ภาควิชากฎหมายระหว่างประเทศ 8. สำนักงานเลขานุการคณะนิติศาสตร์ 9. สำนักงานบัณฑิตศึกษา 10. โครงการหลักสูตรนิติศาสตรบัณฑิต ภาคพิเศษคณาจารย์ คณาจารย์. ปัจจุบันคณะนิติศาสตร์มีคณาจารย์ทั้งสิ้น 66 คน แบ่งตามตำแหน่งทางวิชาการดังต่อไปนี้- รองศาสตราจารย์ จำนวน 33 คน - ผู้ช่วยศาสตราจารย์ จำนวน 13 คน - อาจารย์ จำนวน 20 คนทำเนียบคณบดี ทำเนียบคณบดี. รายนามคณบดีคณะนิติศาสตร์ มหาวิทยาลัยรามคำแหงตั้งแต่ก่อตั้งจนถึงปัจจุบันมีดังนี้การเรียนการสอนหลักสูตรการศึกษา การเรียนการสอน. หลักสูตรการศึกษา. คณะนิติศาสตร์ มหาวิทยาลัยรามคำแหง จัดการศึกษาโดยใช้แบบการศึกษาเปิดแบบตลาดวิชา ให้โอกาสและความเสมอภาคทางการศึกษาแก่ทุกคนที่ใฝ่หาความรู้ เปิดทำการเรียนการสอนใน 3 หลักสูตร ดังต่อไปนี้การบรรยาย การบรรยาย. คณะนิติศาสตร์ มหาวิทยาลัยรามคำแหง ได้วางแนวทางในการเรียนการสอนให้เหมาะสมกับการเป็นมหาวิทยาลัยตลาดวิชา โดยการบรรยายในชั้นเรียนนั้น จะไม่มีการบังคับให้เข้าชั้นเรียนแต่ประการใด และแบ่งการบรรยายเป็น 2 SECTION ในวิชาที่เป็นวิชาบังคับ โดยที่นักศึกษาจะเข้า SECTION ใดก็ได้ ตามที่ตนสะดวก อีกทั้งนักศึกษาที่ไม่สะดวกเข้าเรียนก็สามารถศึกษาทางไกล โดยศึกษาผ่านการดูถ่ายทอดสดการบรรยาย(RU Cyber Class Room) วิดีโอคำบรรยายย้อนหลัง(RU Course On Demand) หรืออ่านจากตำราเรียนของมหาวิทยาลัยก็ได้รายนามบุคคลที่มีชื่อเสียงจากคณะนิติศาสตร์ มหาวิทยาลัยรามคำแหงรายนามบุคคลที่มีชื่อเสียงจากคณะนิติศาสตร์ มหาวิทยาลัยรามคำแหง. 1. บรรหาร ศิลปอาชา อดีตนายกรัฐมนตรี คนที่ 21 2. นายกองใหญ่ อภิสิทธิ์ เวชชาชีวะ อดีตนายกรัฐมนตรี คนที่ 27 3. ทวิช กลิ่นประทุม อดีตรองนายกรัฐมนตรี 4. พินิจ จารุสมบัติ อดีตรองนายกรัฐมนตรี 5. ชีพ จุลมนต์ ประธานศาลฎีกาคนที่ 44 6. นายธนฤกษ์ นิติเศรณี ประธานศาลอุทธรณ์ 7. ชัยยุทธ ศรีจำนงค์ ประธานแผนกคดีผู้บริโภคในศาลฎีกา 8. นพพร โพธิรังสิยากร ผู้พิพากษาหัวหน้าคณะในศาลฎีกา 9. สราวุธ เบญจกุล เลขาธิการสำนักงานศาลยุติธรรม 10. ประเสริฐ เสียงสุทธิวงศ์ ผู้ช่วยพิพากษาศาลฎีกา เลขาธิการสำนักอบรมศึกษากฎหมายแห่งเนติบัณฑิตยสภา 11. วิวัฒน์ ว่องวิวัฒน์ไวทยะ ผู้ช่วยผู้พิพากษาศาลฎีกา ลำดับที่ 1 เนติบัณฑิต สมัยที่ 52 12. ศาสตราจารย์ ดร.บรรเจิด สิงคะเนติ อดีตคณบดีคณะนิติศาสตร์ สถาบันบัณฑิตพัฒนบริหารศาสตร์ 13. ร้อยตำรวจเอก ดร.เฉลิม อยู่บำรุง อดีตรัฐมนตรีว่าการกระทรวงแรงงาน 14. รองศาสตราจารย์ ดร.โภคิน พลกุล อดีตประธานรัฐสภา 15. เจริญ จรรย์โกมล อดีตรองประธานสภาผู้แทนราษฎร 16. ดร.วราเทพ รัตนากร อดีตรัฐมนตรีประจำสำนักนายกรัฐมนตรี และ อดีตรัฐมนตรีช่วยว่าการกระทรวงเกษตรและสหกรณ์ 17. ประยุทธ์ ศิริพานิชย์ อดีตรัฐมนตรีว่าการกระทรวงวิทยาศาสตร์และเทคโนโลยี 18. วีระศักดิ์ โควสุรัตน์ อดีตรัฐมนตรีว่าการกระทรวงการท่องเที่ยวและกีฬา 19. วุฒิพงศ์ ฉายแสง อดีตรัฐมนตรีว่าการกระทรวงวิทยาศาสตร์และเทคโนโลยี 20. อนุรักษ์ จุรีมาศ อดีตรัฐมนตรีว่าการกระทรวงวัฒนธรรม 21. นิพิฏฐ์ อินทรสมบัติ อดีตรัฐมนตรีว่าการกระทรวงวัฒนธรรม 22. ประเสริฐ บุญชัยสุข อดีตรัฐมนตรีว่าการกระทรวงอุตสาหกรรม 23. นายกองเอก สิทธิชัย โควสุรัตน์ อดีตรัฐมนตรีช่วยว่าการกระทรวงมหาดไทย 24. นายกองเอกบุญจง วงศ์ไตรรัตน์ อดีตรัฐมนตรีช่วยว่าการกระทรวงมหาดไทย 25. นายกองเอกวิสาร เตชะธีราวัฒน์ อดีตรัฐมนตรีช่วยว่าการกระทรวงมหาดไทย 26. เฉลิมชัย ศรีอ่อน อดีตรัฐมนตรีว่าการกระทรวงแรงงาน 27. นายกองเอกสุรชัย ศรีสารคาม อดีตปลัดกระทรวงเทคโนโลยีสารสนเทศและการสื่อสาร 28. สมชาย นีละไพจิตร ทนายความ / นักเคลื่อนไหวด้านสิทธิมนุษยชน 29. พล.ต.อ.เอก อังสนานนท์ อดีตปลัดสำนักนายกรัฐมนตรี 30. พล.ต.อ.ดร.สมยศ พุ่มพันธุ์ม่วง อดีตผู้บัญชาการตำรวจแห่งชาติ นายกสมาคมฟุตบอลแห่งประเทศไทย ในพระบรมราชูปถัมภ์ 31. นายกองเอก เจริญ สิริวัฒนภักดี ประธานกรรมการบริหาร บริษัท ไทยเบฟเวอร์เรจ จำกัด (มหาชน) 32. นิรุฒ มณีพันธ์ รองกรรมการผู้จัดการใหญ่ บริษัท การบินไทย จำกัด (มหาชน) 33. ประมาณ เลืองวัฒนะวณิช กรรมการสภาทนายความ 34. อาจารย์ วันชัย สอนศิริ สมาชิกสภาขับเคลื่อนการปฏิรูปประเทศ อาจารย์ คณะนิติศาสตร์ มหาวิทยาลัยรังสิต 35. ไตรภพ ลิมปพัทธ์ พิธีกรรายการโทรทัศน์ / ประธานกรรมการบริษัท บอร์น แอนด์ แอสโซซิเอทด์ จำกัด 36. ณัฐวรา วงศ์วาสนา (มี้นท์) ดารานักแสดงชาวไทย 37. อานุภาพ ใจแสน ลำดับที่1 เนติบัณฑิต สมัยที่ 43 38. วิญญู พิชัย ลำดับที่1 เนติบัณฑิต สมัยที่ 47 39. เอก ขำอินทร์  ลำดับที่1 เนติบัณฑิต สมัยที่ 53 40. ภัทรา อยู่สำราญสุข ลำดับที่1 เนติบัณฑิต สมัยที่ 54สัญลักษณ์สัญลักษณ์. - ตรา - เป็นรูปศิลาจารึก เพื่อระลึกถึงพ่อขุนรามคำแหงผู้ประดิษฐ์อักษรไทย - สี - สีขาวเป็นสีประจำคณะนิติศาสตร์ เป็นสัญลักษณ์ถึงความสะอาดบริสุทธิ์และอวมลทิน ทั้งนี้ ชุดครุยคณะนิติศาสตร๋ใช้แถบสีขาวเป็นแถบครุย - สัญลักษณ์ - ตราชูหรือดุลพ่าห์เป็นสัญลักษณ์อยู่บริเวณด้านหน้าของศิลาจารึกของพ่อขุน หมายถึงความยุติธรรม เที่ยงธรรม และมีคุณธรรม</doc>
