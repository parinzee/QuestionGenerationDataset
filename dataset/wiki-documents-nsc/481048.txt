<doc id="481048" url="https://th.wikipedia.org/wiki?curid=481048" title="สมาพันธ์ยิงปืนรณยุทธนานาชาติ">สมาพันธ์ยิงปืนรณยุทธนานาชาติ สมาพันธ์ยิงปืนรณยุทธนานาชาติ (; อักษรย่อ: IPSC) เป็นองค์กรกีฬายิงปืนที่อิงรูปแบบมาจากยิงปืนรณยุทธ ซึ่งความแม่นยำ, พลัง และความเร็ว ล้วนเป็นสิ่งจำเป็นทั้งสิ้น ต่อความสำเร็จในการทำคะแนนสูงสุดการก่อตั้งและองค์กร การก่อตั้งและองค์กร. สมาพันธ์ยิงปืนรณยุทธนานาชาติได้รับการก่อตั้งขึ้น ณ การประชุมที่จัดขึ้นในโคลัมเบีย รัฐมิสซูรี ในเดือนพฤษภาคม ค.ศ. 1976 ซึ่งมีผู้ที่ชื่นชอบยิงปืนรณยุทธจากทั่วโลกเข้าร่วมการประชุม โดยมีการสร้างระเบียบปฏิบัติรวมถึงสร้างกฎเกณฑ์สำหรับกีฬานี้ขึ้น โดยมี เจฟฟ์ คูเปอร์ เข้าทำหน้าที่เป็นประธานสมาพันธ์ยิงปืนรณยุทธนานาชาติคนแรก ในขณะที่สมาพันธ์ยิงปืนรณยุทธนานาชาติเป็นองค์กรระหว่างประเทศ ประเทศทั้งหลายที่มีองค์กรเป็นของตนเองก็จะอยู่ภายใต้การกำกับดูแลของสมาพันธ์ยิงปืนรณยุทธนานาชาติ ตัวอย่างเช่น สมาพันธ์ยิงปืนรณยุทธสหรัฐอเมริกา (USPSA) ในสหรัฐอเมริกา และสมาพันธ์ยิงปืนรณยุทธสหราชอาณาจักร (UKPSA) ในสหราชอาณาจักรเวิลด์ชูต เวิลด์ชูต. ตั้งแต่ ค.ศ. 1975 สมาพันธ์ยิงปืนรณยุทธนานาชาติได้จัดรายการ เวิลด์ชูต ซึ่งเป็นการแข่งขันหลายวัน โดยมี 30 รูปแบบการยิงเป็นอย่างน้อย โดยมียอดนักกีฬาสมาพันธ์ยิงปืนรณยุทธนานาชาติจากทั่วโลกเข้าร่วมแข่งขันชิงแชมป์โลก ซึ่งปัจจุบันมีการจัดเวิลด์ชูตขึ้นทุกๆสามปี โดยมีรายนามผู้ชนะเวิลด์ชูตที่ผ่านมา ดังนี้:- เรย์ แชปแมน (สหรัฐอเมริกา): เวิลด์ชูต I ค.ศ. 1975 ที่ซูริก ประเทศสวิตเซอร์แลนด์ - ยาน ฟอสส์ (นอร์เวย์): เวิลด์ชูต II ค.ศ. 1976 ที่ซาลซ์บูร์ก ประเทศออสเตรีย - เดฟ เวสเตอร์เฮาท์ (โรดีเซีย): เวิลด์ชูต III ค.ศ. 1977 ที่ซาลิสบูรี ประเทศโรดีเซีย - จิมมี่ ฟอน ซอเจนเฟรย์ (แอฟริกาใต้): เวิลด์ชูต IV ค.ศ. 1979 ที่โจฮันเนสเบิร์ก ประเทศแอฟริกาใต้ - รอสส์ ไซย์ฟรีด (สหรัฐอเมริกา): เวิลด์ชูต V ค.ศ. 1981 ที่โจฮันเนสเบิร์ก ประเทศแอฟริกาใต้ - ร็อบ ลีแธม (สหรัฐอเมริกา): เวิลด์ชูต VI ค.ศ. 1983 ที่รัฐเวอร์จิเนีย สหรัฐอเมริกา - ร็อบ ลีแธม (สหรัฐอเมริกา): เวิลด์ชูต VII ค.ศ. 1986 ที่รัฐฟลอริดา สหรัฐอเมริกา - ร็อบ ลีแธม (สหรัฐอเมริกา): เวิลด์ชูต VIII ค.ศ. 1988 ที่การากัส ประเทศเวเนซุเอลา - ดัก เคอนิก (สหรัฐอเมริกา): เวิลด์ชูต IX ค.ศ. 1990 ที่แอดิเลด ประเทศออสเตรเลีย - แมตต์ แมคเลิร์น (แคนาดา): เวิลด์ชูต X ค.ศ. 1993 ที่บิสลีย์ ประเทศอังกฤษ - ทอดด์ จาเรตต์ (สหรัฐอเมริกา): เวิลด์ชูต XI ค.ศ.1996 ที่บราซีเลีย ประเทศบราซิล - เอริก โกฟเฟล (ฝรั่งเศส): เวิลด์ชูต WII ค.ศ. 1999 ที่เซบู ประเทศฟิลิปปินส์ - เอริก โกฟเฟล (ฝรั่งเศส): เวิลด์ชูต WIII ค.ศ. 2002 ที่ปีเตอร์สเบิร์ก ประเทศแอฟริกาใต้ - เอริก โกฟเฟล (ฝรั่งเศส): เวิลด์ชูต WIV ค.ศ. 2005 ที่ไกวย์อากิล ประเทศเอกวาดอร์ - เอริก โกฟเฟล (ฝรั่งเศส): เวิลด์ชูต WV ค.ศ. 2008 ที่จังหวัดบาหลี ประเทศอินโดนีเซีย - เอริก โกฟเฟล (ฝรั่งเศส): เวิลด์ชูต WVI ค.ศ. 2011 ที่โรดส์ ประเทศกรีซ</doc>
