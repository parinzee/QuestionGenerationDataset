<doc id="286973" url="https://th.wikipedia.org/wiki?curid=286973" title="มาร์ช">มาร์ช มาร์ช () หมายถึง เพลงแบบหนึ่งซึ่งประพันธ์ไว้ใช้ในการเดินแถว เช่น การเดินแถวของทหาร เป็นต้น เพื่อให้การเดินแถวมีระเบียบเรียบร้อยไม่สับสน โดยจะมีจังหวะการเดินตามจังหวะเพลงประเภทของเพลงมาร์ช ประเภทของเพลงมาร์ช. เพลงมาร์ชมีอยู่ 2 แบบ ได้แก่1. Quick March หรือ Quick Steps เป็นจังหวะการเดินแบบเร็ว ประมาณ 116 ถึง 120 ก้าวต่อนาที เป็นทำนองเพลงที่คึกคัก เร้าใจ มีจังหวะหนักแน่นมั่นคง มีการเดินหลักอยู่ 2 แบบคือ 1.1 การก้าวตามจังหวะแบบปกติ 1.2 การก้าวแบบ Short March คือการก้าวตามจังหวะ แต่มีช่วงก้าวที่สั้น หรือการก้าวแบบส้นต่อส้น1. Slow หรือ Processional March ใช้จังหวะการเดินแบบช้า ๆ ประมาณ 72 ก้าวต่อนาที เป็นท่วงทำนองเพลงที่ขึงขัง สง่างาม องอาจ หรืออาจเศร้าสลด โดยแบบ Slow จะแบ่งได้ 2 ชนิด ใช้ในโอกาสที่ต่างกันด้วย คือ1. Festival March มีทำนองที่สง่าเกรียงไกรและร่าเริง ใช้บรรเลงนำขบวนแห่ในงานพิธีที่สำคัญ เช่น งานสมรส งานฉลองชัยชนะ 2. Funeral March มีทำนองที่เศร้าสลด ใช้บรรเลงเดินนำขบวนแห่ศพ การเดินแบบ Slow March นั้นจะแตกต่างจาก Quick March โดยที่การเดินแบบ Slow March จะย่างเท้าก้าวละ 2 จังหวะ โดยจังหวะที่หนึ่งจะเตะเท้าออกไปข้างหน้า ปลายเท้าชี้ตรง ฝ่าเท้าขนานกับพื้น จังหวะที่สองจึงวางเท้าลง ตัวอย่างเพลงมาร์ช Marche militaire - Schubert Triumphal March from Aida - Verdi March from 'The Ruins of Athens' - Beethoven Funeral March from Symphony No.3 (Eroica) - Beethoven March of the Priests from Athalie - Mendelssohn March Slave - Tchaikovsky Wedding March - Mendelssohnนักประพันธ์เพลงมาร์ช นักประพันธ์เพลงมาร์ช. จอห์น ฟิลิป ซูซา (1854-1932) นักประพันธ์เพลงมาร์ชที่ทั่วโลกให้การยอมรับว่าเป็นราชาแห่งเพลงมาร์ช เป็นผู้ควบคุม วงดุริยางค์นาวิกโยธินสหรัฐอเมริกา ในช่วงปลายยุค โรแมนติก ผลงานชิ้นเอกของเขา คือ เดอะสตาร์สแอนด์สไตรพ์สฟอร์เอเวอร์ เพลงมาร์ชที่สภาคองเกรส มีมติให้เป็นเพลงมาร์ชประจำชาติอย่างเป็นทางการ</doc>
