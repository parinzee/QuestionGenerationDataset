<doc id="92008" url="https://th.wikipedia.org/wiki?curid=92008" title="สเปซแจม ทะลุมิติมหัศจรรย์">สเปซแจม ทะลุมิติมหัศจรรย์ สเปซแจม ทะลุมิติมหัศจรรย์ () เป็นภาพยนตร์แนวแอ็คชั่นแอนิเมชัน ฉายในสหรัฐอเมริกาในวันที่ 15 พฤศจิกายน ปี ค.ศ. 1996 ได้นักกีฬาบาสเกตบอลอาชีพจากเอ็นบีเอ สังกัดทีมชิคาโก บุลส์ ไมเคิล จอร์แดนร่วมแสดงกับบั๊กส์ บันนี่ (พากย์เสียงโดยบิลลี่ เวตส์) และตัวการ์ตูนจากลูนีย์ทูนส์ของวอร์เนอร์ บราเดอร์สโครงเรื่อง โครงเรื่อง. โครงเรื่องของภาพยนตร์เรื่องนี้ เป็นเรื่องราวชีวิตของไมเคิล จอร์แดน ตั้งแต่วัยเด็กจนกลายเป็นนักบาสเกตบอลอาชีพในเอ็นบีเอ และพลิกผันมาเป็นนักเบสบอลแทน ต่อมาจอร์แดนได้ถูกนำตัวมายังโลกแห่งลูนีย์ทูนส์เพื่อร่วมแข่งขันบาสเกตบอลกับเอเลี่ยนแคระ และช่วยเหล่าตัวการ์ตูนลูนีย์ทูนส์ที่จะต้องกลายเป็นนักโทษถ้าแพ้การแข่งขันเนื้อเรื่อง เนื้อเรื่อง. สเปซแจม ทะลุมิติมหัศจรรย์ เป็นเรื่องราวของเด็กชายไมเคิล จอร์แดน ที่ชื่นชอบกีฬาบาสเกตบอล ตั้งแต่ในสมัยวัยเด็ก จอร์แดนใฝ่ฝันอยากเป็นนักกีฬาบาสเกตบอลและเล่นให้กับทีมนอร์ธแคโรไลน่าและเอ็นบีเอ จากชีวิตในวัยเด็กที่ใฝ่ฝันอยากเป็นนักกีฬาบาสเกตบอล ทำให้จอร์แดนประสบความสำเร็จกับกีฬาชนิดนี้กับการเล่นในลีกเอ็นบีเอ สังกัดทีมชิคาโก บูลส์จนถึงจุดอิ่มตัวของการเป็นนักกีฬาบาสเกตบอล จอร์แดนประกาศเลิกเล่นบาสเกตบอลอาชีพและหันไปเล่นกีฬาเบสบอลเหมือนกับพ่อของเขาแทน สวนสนุกโมรอนในห้วงอวกาศ ไม่ประสบความสำเร็จกับการเปิดเครื่องเล่นในสวนสนุกให้ชาวเอเลี่ยนทั้งหลายเข้าเที่ยวชม บอสใหญ่ของสวนสนุกต้องการหาเครื่องเล่นชิ้นใหม่ที่สามารถดึงดูดความสนใจจากลูกค้า ที่มีความบ๊องส์และเพี้ยนอย่างถึงขีดสุด และได้พบกับพวกบั๊กส์ บันนี่และลูนีย์ทูนส์ จึงอยากได้มาไว้ในครอบครองสำหรับเป็นของเล่นชิ้นใหม่และเป็นตัวดึงดูดแก่สวนสนุก จึงมอบหมายให้เอเลี่ยนแคระจำนวน 5 ตัวที่ประกอบไปด้วยเอเลี่ยนสีส้มซึ่งเป็นตัวหัวหน้า เอเลี่ยนสีม่วง เอเลี่ยนสีแดง เอเลี่ยนสีเขียวและเอเลี่ยนสีน้ำเงินมายังโลกแห่งลูนีย์ทูนส์ ในการนำกลับไปยังสวนสนุกโมรอน หลังจากหันหลังให้กับกีฬาเบลบอลและมาเริ่มต้นกับกีฬาเบลบอล แต่กลับไม่ประสบความสำเร็จมากนัก จอร์แดนทำแต้มได้ไม่ดีนีกจากการแข่งขัน จอร์แดนตีไม่โดนลูกเลยสักครั้ง จนสไตรค์ 3 ครั้งและออกจากการแข่งขัน และได้พบกับสแตน โพโดแล็ค ที่เป็นประชาสัมพันธ์คนใหม่ของสนามกีฬาบารอนที่จะคอยดูแลจอร์แดนทุกอย่างตามที่เขาต้องการ แต่กลับกลายเป็นสร้างความวุ่นวายและปั่นป่วนให้กับจอร์แดนเป็นอย่างมาก เอเลี่ยนแคระทั้ง 5 พายานอวกาศจากสวนสนุกโมรอนมายังโลกของลูนีย์ทูนส์ตามคำสั่งของบอสใหญ่ที่อยู่ใต้ดิน และเมื่อยานอวกาศลงจอดเอเลี่ยนแคระทั้ง 5 ก็พบกับบั๊กส์ บันนี่และนายพรานที่ไล่กวดกันเป็นกิจวัตร เอเลี่ยนสีส้มแจ้งถึงสาเหตุของการมาแก่บั๊กส์ บันนี่ ที่ต้องการได้ตัวบั๊กส์ บันนี่และเพื่อน ๆ ไปยังสวนสนุกโมรอน ผลงานด้านเบสบอลของจอร์แดนที่ทำสถิติเฉลี่ยต่ำสุดที่ 214 คะแนน ทำให้เจฟ ลูกชายของเขาถูกเพื่อน ๆ ล้อเลียนถึงฝีมือด้านเบสบอลของจอร์แดน สถานีโทรทัศน์ออกข่าวกีฬาผลงานด้านเบสบอลของเขาและแนะนำให้เลิกเล่นเบสบอลและไปเล่นกีฬากอล์ฟแทน เจฟและลูก ๆ อีก 2 คนดูข่าวกีฬาในโทรทัศน์และให้คำแนะนำด้านทักษะการเล่นเบสบอลแก่จอร์แดนก่อนจะเปลี่ยนมาดูการ์ตูนของลูนีย์ทูนส์แทน แต่ภาพการ์ตูนในโทรทัศน์กลับไม่มีตัวการ์ตูนแสดง กลายเป็นภาพว่างเปล่าแทน เหล่าตัวการ์ตูนลูนีย์ทูนส์ที่หายไปจากจอโทรทัศน์ กำลังประชุมเกี่ยวกับการกลายเป็นนักโทษของเหล่าเอเลี่ยนแคระ ที่จะพาทั้งหมดไปยังสวนสนุกโมรอน บั๊กส์ บันนี่ขอต่อรองเหล่าเอเลี่ยนแคระด้วยการแข่งขันบาสเกตบอล ถ้าผลการแข่งขันออกมาแพ้ ลูนีย์ทูนส์ทั้งหลายจะต้องกลายเป็นนักโทษและของเล่นชิ้นใหม่ของสวนสนุกโมรอน แต่เหตุการณ์กลับกลายเป็นพวกเอเลี่ยนแคระทั้งหมด แย่งชิงเอาพรสวรรค์ด้านบาสเกตบอลจากนักกีฬาบาสเกตบอลเอ็นบีเอทั้ง 5 คนในการแข่งขันลีกเอ็นบีเอ หลังจากแย่งชิงเอาพรสวรรค์มาจากนักบาสเกตบอลเอ็นบีเอ เอเลี่ยนแคระทั้ง 5 ก็กลายสภาพจากเอเลี่ยนตัวเล็ก ๆ กลายเป็นมอนสเตอร์ยักษ์ ที่มีพลังและพรสวรรค์ต็มเปี่ยม ทำให้บั๊กส์ บันนี่และลูนีย์ทูนส์ต้องหาผู้ช่วยในการแข่งขันบาสเกตบอลกับเอเลี่ยนแคระ และไมเคิล จอร์แดนก็คือบุคคลที่จะมาช่วยเหลือเหล่าลูนีย์ทูนส์ จอร์แดนและสแตน มาออกรอบตีกอล์ฟพร้อมกับแลร์รี่ หลังจากตีกอล์ฟจนได้โฮลอินวันแรกในชีวิต แต่ภายหลังจากล้วงลูกกอล์ฟจากหลุม จอร์แดนกลับถูกดูดหายลงไปในหลุมแทนและไปโผล่ที่โลกของลูนีย์ทูนส์ จอร์แดนเผชิญหน้ากับเหล่าตัวการ์ตูนและบั๊กส์ บันนี่ และถูกขอร้องให้ช่วยเหลือในการแข่งบาสเกตบอลกับเอลี่ยนแคระรายชื่อนักแสดงนักแสดงหลักรายชื่อนักแสดง. นักแสดงหลัก. - ไมเคิล จอร์แดน แสดงเป็นตัวของตัวเอง - เวนีย์ ไนท์ แสดงเป็น สแตน โพโดแลค - เทเรซ่า รัลดิล แสดงเป็น จูนิต้า จอร์แดน - แมนเนอร์ วอร์ชิงตัน แสดงเป็น เจฟฟี่ จอร์แดน - อิริค กอร์ดอร์น แสดงเป็น มาร์คัส จอร์แดน - เพนนี เบ บริดจ์ แสดงเป็น จัสมิส จอร์แดน - บิล เมอร์รี่ แสดงเป็นตัวของตัวเอง - ทอม เบอร์รี่ แสดงเป็น เจมส์ จอร์แดน - แลร์รี่ เบิร์ด แสดงเป็นตัวของตัวเอง - ชาร์ลส์ บาร์คลี แสดงเป็นตัวของตัวเอง - แพททริก อิววิง แสดงเป็นตัวของตัวเอง - แลร์รี จอห์นสัน แสดงเป็นตัวของตัวเอง - มักซี โบกส์ แสดงเป็นตัวของตัวเอง - ชอน แบรดลี แสดงเป็นตัวของตัวเองนักแสดงทีมลูนีย์ทูนส์นักแสดงทีมลูนีย์ทูนส์. - บั๊กส์ บันนี่ - โลล่า บันนี่ - แดฟฟี่ ดั๊ก - ทวิสตี้ - แทสเมเนี่ยน เดวิล - ซิลเวสเตอร์ - ซิลเวสเตอร์ จูเนียร์ - โรด รันเนอร์ - พอร์คกี้ พิก - ไวลี อี ไคโยตี้นักแสดงทีม NBAนักแสดงทีม NBA. - ไมเคิล จอร์แดน ผู้เล่นสังกัดทีม ชิคาโก บูลส์ - ชาร์ลส์ บาร์คลี ผู้เล่นทีม ฟีนิกส์ ซันส์ - แพททริก อิววิง ผู้เล่นทีม นิวยอร์ก นิกส์ - แลร์รี จอห์นสัน ผู้เล่นทีม ชาล็อต ฮอร์เนตส์ (ปัจจุบันคือ นิวออลีนส์ / โอคลาโฮมา ฮอร์เนตส์) - มักซี โบกส์ ผู้เล่นทีม ชาล็อต ฮอร์เนตส์ (ปัจจุบันคือ นิวออลีนส์ / โอคลาโฮมา ฮอร์เนตส์) - ชอน แบรดลี ผู้เล่นทีม ฟิลลาเดลเฟีย เซเว่นตี้ซิกเซอรส์ - แลร์รี เบิร์ด อดีตผู้เล่นทีม บอสตัน เซลติกส์ทีมพากย์เสียงทีมพากย์เสียง. - บิลลี่ เวตส์ พากย์เสียง บั๊กส์ บันนี่ - ดี บาร์คเล่ บาร์คเกอร์ พากย์เสียง แดฟฟี่ ดั๊ก, แทสมาเนี่ยน เดวิล, บลู - แดลเนียน ดีวีโต พากย์เสียง มิสเตอร์แฮมเมอร์ - บ๊อบ เบอร์จิน พากย์เสียง พอร์คกี้ พิก, มาร์วิน เดอะ มาร์ติน, ทวิสตี้, เบอร์ตี้ - บิล ฟาร์เมอร์ พากย์เสียง ซิลเวสเตอร์เพลงประกอบภาพยนตร์ เพลงประกอบภาพยนตร์. เพลงประกอบภาพยนตร์ สเปซแจม ทะลุมิติมหัศจรรย์ ประพันธ์โดยเจมส์ นิวตัน ฮาร์วาร์ด รวมทั้งสิ้น 14 เพลง ซึ่งเพลงที่รู้จักกันเป็นอย่างดีในภาพยนตร์เรื่องนี้มีทั้งหมด 4 เพลง ได้แก่ Fly Like an Eagle, The Winner, Space Jam และ I Believe I Can Fly ซึ่งสำหรับ Space Jam นั้น ถูกนำมาเป็นเพลงประกอบภาพยนตร์เปิดตัวไตเติลของภาพยนตร์เรื่องนี้ และเพลงอื่น ๆ อีกภายในอัลบั้มเพลงประกอบภาพยนตร์ สเปซแจม ทะลุมิติมหัศจรรย์ ดังนี้- Fly Like an Eagle โดย Seal - The Winner โดย Coolio - Space Jam โดย Quad City DJ's - I Believe I Can Fly โดย R. Kelly - Hit'em High (the Monstar's Anthem) โดย Busta Rhymes, Coolio, LL Cool J, Method Man และ B Real - I Found My Smile Again โดย D'angelo - For You I Will โดย Monica - Upside Down (Round and Round) โดย Salt-N-Pepa - Givin' U All That I've Got โดย Robin S. - Basketball Jones โดย Barry White & Chris Rock - I Turn to You - โดย All-4-One - All of My Days โดย Changing Faces ร่วมกับ R. Kelly และ Jay-Z - That's the Way โดย Spin Doctors ร่วมกับ Biz Markie - Buggin โดย Bugs Bunny</doc>
