<doc id="548424" url="https://th.wikipedia.org/wiki?curid=548424" title="ทาทา อินดิโก">ทาทา อินดิโก ทาทา อินดิโก () เป็นรถยนต์นั่งขนาดเล็กมาก (Subcompact Car) รุ่นแรกของทาทา มอเตอร์ส ผู้ผลิตรถยนต์จากอินเดีย เริ่มผลิตเมื่อปี พ.ศ. 2545 มีตัวถัง 2 แบบคือซีดาน 4 ประตู และสเตชันวากอน 4 ประตู เป็นรถที่ใช้ชิ้นส่วนร่วมกับทาทา อินดิกา () รถ Subcompact Hatchback ของทาทา มอเตอร์ส ทาทา อินดิโก มีวิวัฒนาการตามช่วงเวลาได้ 2 Generation (รุ่น) ดังนี้รุ่นที่ 1 (พ.ศ. 2545-ปัจจุบัน) รุ่นที่ 1 (พ.ศ. 2545-ปัจจุบัน). ทาทา อินดิโก รุ่นที่ 1 เริ่มผลิตเมื่อปี พ.ศ. 2545 จนถึงปัจจุบัน ถือเป็นครั้งแรกที่ทาทา มอเตอร์สผลิตรถในรูปแบบ Sedan 4 ประตูออกมา และมีการผลิตตัวถังสเตชันวากอน 4 ประตูด้วย เครื่องยนต์มีทั้งเบนซินและดีเซล โดยเครื่องยนต์เบนซินจะเป็นเครื่องยนต์ 1.4 ลิตร และเครื่องยนต์ดีเซล 1.4 ลิตร ทั้งแบบเทอร์โบดีเซล อินเตอร์คูลเลอร์เทอร์โบดีเซล และดีคอร์ คอมมอนเรล ระบบเกียร์เป็นเกียร์ธรรมดา 5 สปีด โดยไม่มีเกียร์อัตโนมัติให้เลือก อินดิโกจะมีรุ่นย่อยต่างๆ เช่น Indigo Sedan เป็นอินดิโกแบบซีดาน Indigo Marina เป็นรุ่นสเตชันวากอน Indigo XL เป็นรุ่นฐานล้อยาว และ Indigo CS เป็นรุ่นที่มีความยาวไม่เกิน 4 เมตร เพื่อให้ได้เสียภาษีสรรพสามิตที่ถูกกว่า เนื่องจากในอินเดีย หากรถรุ่นใดยาวไม่เกิน 4 เมตร ก็จะเสียภาษีถูกกว่ารถทั่วไป และเป็นซีดานที่สั้นที่สุดในโลกรุ่นที่ 2 (พ.ศ. 2552-ปัจจุบัน) รุ่นที่ 2 (พ.ศ. 2552-ปัจจุบัน). ทาทา อินดิโก รุ่นที่ 2 เริ่มผลิตเมื่อปี พ.ศ. 2552 ใช้ชื่อว่า Indigo Manza เนื่องจากทาทา มอเตอร์สยังขายอินดิโกรุ่นเดิมอยู่ รุ่นนี้มีเฉพาะตัวถังซีดาน 4 ประตู เครื่องยนต์เป็นเครื่องยนต์เบนซิน 1.4 ลิตร และเครื่องยนต์ดีเซล 1.3 ลิตร ระบบเกียร์เป็นเกียร์ธรรมดา 5 สปีด โดยยังไม่มีเกียร์อัตโนมัติให้เลือกแต่อย่างใด และใช้ชิ้นส่วนร่วมกับทาทา อินดิกา () เช่นเดิม ออกแบบโดยทาทา มอเตอร์สเอง โดยมีรถต้นแบบที่นำมาใช้ในการออกแบบในชื่อ Tata Elegante</doc>
