<doc id="414755" url="https://th.wikipedia.org/wiki?curid=414755" title="แผ่นดินไหวในเวอร์จิเนีย พ.ศ. 2554">แผ่นดินไหวในเวอร์จิเนีย พ.ศ. 2554 แผ่นดินไหวในเวอร์จิเนีย พ.ศ. 2554 เกิดขึ้นในวันที่ 23 สิงหาคม พ.ศ. 2554 เมื่อเวลา 19.51 น. ตามเวลาท้องถิ่น (17:51 UTC) ในพื้นที่เปียดมอนต์ของรัฐเวอร์จิเนีย สหรัฐอเมริกา ศูนย์กลางแผ่นดินไหว ในลุยซาเคาน์ตี ห่างไปทางตะวันออกเฉียงเหนือของริชมอนด์ 61 กิโลเมตร และ 8 กิโลเมตรทางใต้-ตะวันออกเฉียงใต้ของเมืองมิเนอรัล 8 กิโลเมตร แผ่นดินไหวครั้งนี้เป็นแผ่นดินไหวระหว่างแผ่นเปลือกโลกโดยมีวัดขนาดได้ที่แมกนิจูด 5.8 และวัดความรุนแรงได้ระดับ 7 ตามมาตราเมร์กัลลี เกิดแผ่นดินไหวตามหลายครั้ง ซึ่งมีขนาดใหญ่สุด 4.5 เกิดขึ้นหลังการสั่นสะเทือนหลัก แผ่นดินไหวดังกล่าว ร่วมกับแผ่นดินไหวขนาด 5.8 บนชายแดนนิวยอร์ก-ออนตาริโอ ใน พ.ศ. 2487 เป็นแผ่นดินไหวครั้งใหญ่ที่สุดที่เกิดขึ้นในสหรัฐอเมริกาทางตะวันออกของเทือกเขาร็อกกีตั้งแต่แผ่นดินไหวใน พ.ศ. 2440 ซึ่งมีศูนย์กลางในกิลส์เคาน์ตีในเวอร์จิเนียตะวันตก โดยมีความรุนแรงประเมินไว้ที่ 5.8 หรือขนาด 5.9 แผ่นดินไหวครั้งนี้สามารถรู้สึกได้ในหลายสิบรัฐของสหรัฐอเมริกาและในหลายมณฑลของแคนาดา แต่ไม่มีผู้เสียชีวิตและมีรายงานผู้ได้รับบาดเจ็บเล็กน้อย พบความเสียหายเล็กน้อยต่ออาคารเป็นวงกว้าง ความเสียหายประเมินโดยธุรกิจจำลองความเสี่ยงแห่งหนึ่งอยู่ระหว่าง 200 ถึง 300 ล้านดอลล่าร์สหรัฐ โดยมีการประกันภัยราว 100 ล้านดอลล่าร์สหรัฐ</doc>
