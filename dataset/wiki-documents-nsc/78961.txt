<doc id="78961" url="https://th.wikipedia.org/wiki?curid=78961" title="ขวัญชัย เพชรร้อยเอ็ด">ขวัญชัย เพชรร้อยเอ็ด ขวัญชัย เพชรร้อยเอ็ด เป็นนักร้องลูกทุ่งชื่อดังในอดีต โดยเป็นเจ้าของเพลงดังทั่วฟ้าเมืองไทยอย่าง "จดหมายเป็นหมัน" ปัจจุบันได้เสียชีวิตไปแล้วประวัติ ประวัติ. ขวัญชัย เพชรร้อยเอ็ด (เกิด 4 สิงหาคม พ.ศ. 2495 - 28 มีนาคม พ.ศ. 2528) มีชื่อจริงว่า สุรชัย โสธรวงศ์ เป็นชาวตำบลดงแดง อำเภอจตุรพักตรพิมาน จังหวัดร้อยเอ็ด เป็นบุตรนายจันทร์ และนางจันทร์ (ชื่อเดียวกัน) โสธรวงศ์ มีพี่น้อง 8 คน เป็นคนที่ 2 จบการศึกษาชั้น ม.ศ.3 โรงเรียนร้อยเอ็ดวิทยาลัยเส้นทางการเป็นนักร้อง เส้นทางการเป็นนักร้อง. ด้วยน้ำเสียงที่ไพเราะของขวัญชัยทำให้เขาได้เข้าไปอยู่กับ วงดนตรีหมอลำของ "ฉวีวรรณ ดำเนิน" จากการแนะนำโดย "เสน่ห์ มนต์อีสาน" ซึ่งมีศักดิ์เป็นน้า ในช่วงต่อมา รุ่ง โพธารามเจ้าของเพลง "ลาสาวโพธาราม" ก็มีโอกาสได้มาร่วมวงกับ ฉวีวรรณ ดำเนิน ด้วย คนทั้ง 2 เห็นแววของขวัญชัย จึงพาไปพบกับ ก้อง กาจกำแหง หัวหน้าวงดนตรี นักแต่งเพลงและนักจัดรายการวิทยุชื่อดัง ครูก้องก็รับขวัญชัยไว้ในวง เขาอยู่กับครูก้องกว่า 1 ปี โดยทำงานทุกอย่าง แต่ก็ยังไม่ได้บันทึกเสียง จนขวัญชัยเริ่มท้อ จนวันหนึ่งประมาณปี 2519 ครูก้อง กาจกำแหง จะบันทึกเสียงเพลง "จดหมายเป็นหมัน" ซึ่ง ในวงดนตรีมีกฎว่านักร้องจะต้องจับฉลาก ว่าใครจะได้บันทึกเสียง ปรากฏว่า "หนุ่ม เมืองเหนือ" เป็นผู้จับฉลากได้ แต่บันทึกเสียงออกมาแล้วร้องไม่ได้อย่างที่ครูก้องต้องการ ครูจึงลองให้ ขวัญชัยบันทึกแผ่นเสียง ผลคือเพลงจดหมายเป็นหมันดังมากภายในปีเดียว และเป็นการใช้ชื่อ "ขวัญชัย เพชรร้อยเอ็ด" เป็นครั้งแรก พอเพลงดังครูก้องก็ตั้งวงให้ ขวัญชัยร่วมงานอยู่กับครูก้องได้ 3 ปีก็แยกทางกัน เนื่องจากครูก้องต้องการแต่งเพลงอย่างเดียว ขวัญชัยก็จึงเลิกวงดนตรีไป ต่อมาปี 2524 ขวัญชัย ตั้งวงดนตรีอีกครั้ง และประสบความสำเร็จอีกครั้งจากเพลง ยกเมียให้เพื่อน , ตะวันแดงแทงใจ ต่อมาขวัญชัยประสบอุบัติเหตุจากการเดินสาย และเขาได้เริ่มดื่มหนักจนต้องเข้าบำบัดในโรงพยาบาล ทำให้ในที่สุดก็ต้องเลิกวงดนตรีไปโดยปริยาย และเมื่อรักษาตัวจนหายเขากลับมาร้องเพลงอีกครั้ง โดยเข้าร่วมกับวงดนตรีของ พุ่มพวง ดวงจันทร์ แต่จากสุขภาพที่ไม่แข็งแรงจากอุบัติเหตุ และดื่มเหล้าจัด ทำให้เขาเสียชีวิตเมื่อวันที่ 28 มีนาคม 2528 จากโรคประจำตัวขณะมีอายุ 32 ปี 7 เดือน 24วันผลงานเพลงดังผลงานเพลงดัง. - จดหมายเป็นหมัน - รักอันตราย - เกิดมาจน - ไกลบ้าน - คนร้อยเอ็ด - ยกเมียให้เพื่อน - ลาก่อนเมืองใต้ - มาลีขี้โกง - ตะวันแดงแทงใจครอบครัว ครอบครัว. ขวัญชัย เพชรร้อยเอ็ด มีภรรยาชื่อ กลอย พร้อมพ่วง หรือ ดวงใจ บรรพตพิสัย เจ้าของเพลง "รอพี่กลับใต้" ซึ่งร้องแก้กับเพลง "ลาก่อนเมืองใต้" ที่ขวัญชัยขับร้องไว้ ทั้งสองมีธิดาด้วยกัน 2 คน คือเบนจา โสธรวงค์ และนิตยา โสธรวงค์</doc>
