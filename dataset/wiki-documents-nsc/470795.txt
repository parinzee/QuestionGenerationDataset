<doc id="470795" url="https://th.wikipedia.org/wiki?curid=470795" title="นิติรัฐ สุนทรวร">นิติรัฐ สุนทรวร นายนิติรัฐ สุนทรวร (เกิด 11 มีนาคม พ.ศ. 2507) อดีตสมาชิกสภาผู้แทนราษฎรสมุทรสาคร เขต 3 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคประชาธิปัตย์ประวัติ ประวัติ. นิติรัฐ สุนทรวร เกิดเมื่อวันที่ 11 มีนาคม พ.ศ. 2507 เป็นบุตรของนายสมควร และนางบุญน้อม สุนทรวร มีพี่น้อง 2 คน คือ นายสุรพล สุนทรวรและนางนวรัตน์ หงษา สำเร็จการศึกษานิติศาสตรบัณฑิต มหาวิทยาลัยรามคำแหง และศิลปศาสตรมหาบัณฑิต สาขาสหวิทยาการเพื่อการพัฒนาท้องถิ่น มหาวิทยาลัยรามคำแหง ด้านครอบครัวสมรสกับนางรัชฎาวรรณ สุนทรวร อนึ่ง นายนิติรัฐมีศักดิ์เป็นหลานของนายณรงค์ สุนทรวร อดีตสมาชิกสภาผู้แทนราษฎรจังหวัดสมุทรสาคร สังกัดพรรคประชาธิปัตย์ สมัยปี พ.ศ. 2518 โดยมีพระยาจ่าแสนยบดีศรีบริบาล (ชิต สุนทรวร) อดีตรัฐมนตรีว่าการกระทรวงมหาดไทยคนแรก (ภายหลังเปลี่ยนชื่อเรียกตำแหน่งจากเสนาบดีมาเป็นตำแหน่งรัฐมนตรี พ.ศ. 2475) เป็นต้นตระกูล “สุนทรวร”งานการเมือง งานการเมือง. ก่อนเข้าสู้สนามการเมืองนายนิติรัฐมีอาชีพเป็นทนายความ ต่อมาได้เข้าร่วมงานกับพรรคประชาธิปัตย์ โดยลงสมัครรับเลือกตั้งเป็นครั้งแรกในปี พ.ศ. 2550 ได้คะแนนมาเป็นอันดับที่ 4 (มี ส.ส.ได้ 3 คน) ต่อมาปี พ.ศ. 2554 ลงสมัครรับเลือกตั้งเป็นครั้งที่ 2 และได้รับการเลือกตั้งเป็นครั้งแรก โดยเอาชนะนายมณฑล ไกรวัตนุสสรณ์ จากพรรคเพื่อไทย ไป 45,287 ต่อ 35,898 คะแนนสมาชิกสภาผู้แทนราษฎร สมาชิกสภาผู้แทนราษฎร. นิติรัฐ สุนทรวร ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสมุทรสาคร สังกัดพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
