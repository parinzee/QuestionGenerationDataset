<doc id="531158" url="https://th.wikipedia.org/wiki?curid=531158" title="พระครูเกษมธรรมนันท์ (แช่ม ฐานุสฺสโก)">พระครูเกษมธรรมนันท์ (แช่ม ฐานุสฺสโก) พระครูเกษมธรรมนันท์ หรือ หลวงพ่อแช่ม วัดดอนยายหอม (6 มีนาคม พ.ศ. 2449 — 9 ธันวาคม พ.ศ. 2536) ท่านเป็นอดีตเจ้าอาวาสวัดดอนยายหอม อำเภอดอนยายหอม จังหวัดนครปฐม ท่านเป็นพระสุปฏิปันโนอีกรูปหนึ่งแห่งเมืองนครปฐม และท่านเป็นผู้ที่สืบต่อการดำรงตำแหน่งเจ้าอาวาสวัดดอนยายหอมต่อจากหลวงพ่อเงิน และวัตถุมงคลของท่านแต่ละรุ่นล้วนน่าบูชาและเคราพนับถือ และท่านเป็นผู้ที่ประชาชนให้ความเคราพนับถืออีกรูปหนึ่งประวัติ ประวัติ. พระครูเกษมธรรมนันท์ หรือ หลวงพ่อแช่ม ฐานฺสฺสโก อดีตเจ้าอาวาสวัดดอนยายหอม ท่านเกิดเมื่อวันที่ 6 มีนาคม พ.ศ. 2449 ตรงกับปลายรัชสมัยพระบาทสมเด็จพระจุลจอมเกล้าเจ้าอยู่หัว ที่บ้านหมู่ที่ ๑ ตำบลดอนยายหอม อำเภอเมือง จังหวัดนครปฐม เป็นบุตรคนที่ ๓ ของนายเนียม และนางอ่ำ อินทนชิตจุ้ย ชื่อเกิดของท่านก็คือ แช่ม อินทนชิดจุ้ย ได้เข้าอุปสมบทในพระพุทธศาสนาเมื่อวันที่ 6 พฤษภาคม พ.ศ. 2470 โดยมีพระครูอุตตรการบดี (สุข) วัดห้วยจรเข้ เป็นพระอุปัชฌาย์ พระครูทักษิณานุกิจ (เงิน) วัดดอนยายหอม เป็นพระกรรมวาจารย์ และพระครูวินัยธร (ใย) วัดบางช้างใต้ เป็นพระอนุศาสนาจารย์ ได้รับนามฉายาว่า "ฐานุสฺสโก ภายหลังการอุปสมบท หลวงพ่อท่านก็เริ่มศึกษาพระปริยัติธรรม หลวงพ่อแช่มได้ศึกษาและตั้งใจในการปฏิบัติวิปัสสนากรรมฐานเป็นประจำและได้รับการถ่ายทอดวิชาการปฏิบัติกรรมฐานและเวทวิทยาคมจากพระเกจิอาจารย์รุ่นเก่าๆ หลายรูป ต่อมาในปี พ.ศ. 2520 หลวงพ่อเงิน ได้ถึงแก่มรณภาพลงด้วยวัยชรา ทางคณะสงฆ์จึงมีมติแต่งตั้งหลวงพ่อแช่ม ดำรงตำแหน่งเจ้าอาวาสวัดดอนยายหอมสืบแทน และทุกๆวันที่ 9 -13 ธันวาคม ของทุกๆปี ศิษยานุศิษย์ก็จะทำบุญเนื่องในวันคล้ายวันมรณภาพของท่าน ในช่วงที่ท่านยังมีชีวิตอยู่ ท่านก็ได้ปลุกเสกพระเครื่องหรือวัตถุมงคล โดยในการสร้างครั้งสุดท้ายในปี 2528 - 2536 ทางศิษยานุศิษย์ได้นำมวลสารศักดิ์จากพระเกจิชื่อดังทั่วประเทศ มาหล่อหลอมทำเป็นชนวน หลวงพ่อปลุกเสกนานกว่า 1 เดือน พระเครื่องที่น่าสนใจในยุคนี้ โดยวัตถุมงคลแต่ละรุ่นล้วนปกป้องคุ้มครองลูกศิษย์ลูกหาและประชาชนทุกคนให้มีแต่ความสุขและปกป้องภัยอันตรายทั้งหลายทั้งปวง ในช่วงที่ท่านดำรงตำแหน่งเจ้าอาวาสวัดดอนยายหอมท่านได้สืบต่องานการพัฒนาวัดต่อจากหลวงพ่อเงิน โดยท่านได้สร้างวัดวาอาราม ปฏิสังขรณ์ซ่อมแซมสิ่งก่อสร้างต่าง ๆ รวมถึงสมทบทุนสร้างวัด สะพาน หรือสร้างโรงพยาบาลเพื่อช่วยเหลือผู้อื่นหรือคนไข้ผู้ได้รับความเดือดร้อน มีความเชื่อกันว่า หลวงพ่อสำเร็จเตโชกสิณตั้งแต่พรรษายังน้อย บางคนเชื่อว่าท่านสำเร็จฌานอภิญญามีพลังจิตเข้มขลัง และวิชาของท่านสามารถรักษาคนไข้ได้เช่นกัน หลวงพ่อท่านได้ถึงแก่มรณภาพลงเมื่อวันที่ 9 ธันวาคม พ.ศ. 2536 สิริอายุได้ 87 ปี 66 พรรษา</doc>
