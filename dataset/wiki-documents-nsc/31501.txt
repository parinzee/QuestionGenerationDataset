<doc id="31501" url="https://th.wikipedia.org/wiki?curid=31501" title="เขตคลองเตย">เขตคลองเตย เขตคลองเตย เป็น 1 ใน 50 เขตการปกครองของกรุงเทพมหานคร อยู่ในกลุ่มเขตเจ้าพระยา ซึ่งถือเป็นเขตเศรษฐกิจใหม่และการพัฒนาตามแนววงแหวนอุตสาหกรรมที่ตั้งและอาณาเขต ที่ตั้งและอาณาเขต. เขตคลองเตยตั้งอยู่ริมฝั่งแม่น้ำเจ้าพระยา ทางตอนกลางค่อนไปทางตะวันตกของฝั่งพระนคร มีอาณาเขตติดต่อกับเขตต่าง ๆ เรียงตามเข็มนาฬิกาดังนี้- ทิศเหนือและทิศตะวันออก ติดต่อกับเขตวัฒนา มีถนนสุขุมวิทฟากเหนือเป็นเส้นแบ่งเขต - ทิศใต้ ติดต่อกับเขตพระโขนงและอำเภอพระประแดง (จังหวัดสมุทรปราการ) มีซอยสุขุมวิท 52 (ศิริพร), แนวเส้นตรงจากซอยสุขุมวิท 52 ไปบรรจบจุดกึ่งกลางแม่น้ำเจ้าพระยา และแนวกึ่งกลางแม่น้ำเจ้าพระยาเป็นเส้นแบ่งเขต - ทิศตะวันตก ติดต่อกับเขตยานนาวา เขตสาทร และเขตปทุมวัน มีแนวเขตทางรถไฟสายแม่น้ำเป็นเส้นแบ่งเขตประวัติ ประวัติ. ย้อนไปถึงประมาณพุทธศตวรรษที่ 14 (คริสต์ศตวรรษที่ 9) บริเวณเขตคลองเตยเคยเป็นที่ตั้งของ เมืองปากน้ำพระประแดง เป็นเมืองหน้าด่านปากน้ำเจ้าพระยา ก่อนที่จะขึ้นไปสู่เมืองอื่น ๆ (อยู่ตรงข้ามกับเมือง (อำเภอ) พระประแดงในปัจจุบัน ซึ่งสร้างขึ้นในสมัยรัชกาลที่ 1) เมื่อมีการจัดการปกครองส่วนภูมิภาคในสมัยรัชกาลที่ 5 บริเวณนี้จึงอยู่ในเขตการปกครองของ เมือง (จังหวัด) พระประแดง โดยมีฐานะเป็น ตำบลคลองเตย อำเภอพระโขนง ต่อมาอำเภอพระโขนงได้ย้ายมาขึ้นกับจังหวัดพระนคร และได้มีการยุบรวมจังหวัดธนบุรีกับจังหวัดพระนคร เปลี่ยนฐานะเป็นนครหลวงกรุงเทพธนบุรีและกรุงเทพมหานคร ซึ่งได้เปลี่ยนการเรียกหน่วยการปกครองใหม่ด้วย ตำบลคลองเตยจึงเปลี่ยนแปลงฐานะเป็น แขวงคลองเตย เป็นพื้นที่การปกครองของสำนักงานเขตพระโขนง ภายหลังเขตพระโขนงมีความเจริญและมีประชากรหนาแน่นขึ้น พื้นที่บางแห่งอยู่ไกลจากสำนักงานเขต ในวันที่ 27 เมษายน พ.ศ. 2532 กรุงเทพมหานครจึงได้จัดตั้งสำนักงานเขตพระโขนง สาขา 1 (คลองเตย) ขึ้นดูแลแขวงคลองเตย แขวงคลองตัน และแขวงพระโขนง และในวันที่ 9 พฤศจิกายน พ.ศ. 2532 กระทรวงมหาดไทยได้แบ่งพื้นที่ 3 แขวงดังกล่าวตั้งเป็น เขตคลองเตย กรุงเทพมหานคร จนกระทั่งในวันที่ 31 มีนาคม พ.ศ. 2538 กรุงเทพมหานครได้จัดตั้งแขวงคลองเตยเหนือ แขวงคลองตันเหนือ และแขวงพระโขนงเหนือ โดยใช้ถนนสุขุมวิทเป็นเส้นแบ่งเขตออกจากแขวงเดิม และให้สำนักงานเขตคลองเตย สาขา 1 ดูแลพื้นที่แขวงใหม่ดังกล่าวซึ่งต่อมาได้แยกออกไปเป็นเขตวัฒนาในปี พ.ศ. 2540การแบ่งเขตการปกครอง การแบ่งเขตการปกครอง. เขตคลองเตยมีหน่วยการปกครองย่อย 3 แขวง (khwaeng) ได้แก่ประชากรสถานที่สำคัญสถานที่สำคัญ. - สถานีขนส่งผู้โดยสารกรุงเทพ (เอกมัย) - ท่าเรือคลองเตย - ศูนย์การประชุมแห่งชาติสิริกิติ์ - อุทยานเบญจสิริ - สวนเบญจกิติ - สยามสมาคมในพระบรมราชูปถัมภ์ - การท่าเรือแห่งประเทศไทย - กรมศุลกากร - โรงเรียนปทุมคงคา - โรงเรียนพระหฤทัยคอนแวนต์ - โรงเรียนศรีวิกรม์ - โรงเรียนสายน้ำผึ้ง ในพระอุปถัมภ์ฯ - แพตสเตเดียม สโมสรฟุตบอลการท่าเรือแห่งประเทศไทย - ท้องฟ้าจำลองกรุงเทพ - ศูนย์วิทยาศาสตร์เพื่อการศึกษาแห่งชาติ - มหาวิทยาลัยกรุงเทพ วิทยาเขตกล้วยน้ำไท - วัดคลองเตยใน - วัดคลองเตยนอก - วัดสะพาน - ตำหนักปลายเนินการคมนาคมทางบกการคมนาคม. ทางบก. - ถนนพระรามที่ 4 - ถนนสุขุมวิท - ถนนสุนทรโกษา - ถนนอาจณรงค์ - ถนนทางรถไฟสายเก่าปากน้ำ - ถนนเกษมราษฎร์ - ถนนรัชดาภิเษก - ถนนพระรามที่ 3 - ทางพิเศษเฉลิมมหานคร - ทางพิเศษฉลองรัชทางน้ำทางน้ำ. - แม่น้ำเจ้าพระยา - คลองพระโขนง - คลองขุดท่าเรือระบบขนส่งมวลชนระบบขนส่งมวลชน. - รถไฟฟ้ามหานคร สายเฉลิมรัชมงคล - สถานีคลองเตย บริเวณถนนพระรามที่ 4 ด้านหน้าสำนักงานการไฟฟ้านครหลวงเขตคลองเตย บริเวณทิศตะวันออกของจุดตัดทางรถไฟสายแม่น้ำ และทางขึ้น-ลงทางพิเศษเฉลิมมหานคร (ทางด่วนขั้นที่ 1) ซึ่งเป็นจุดบรรจบถนนพระรามที่ 4, ถนนเชื้อเพลิง และถนนดวงพิทักษ์ - สถานีศูนย์การประชุมแห่งชาติสิริกิติ์ บริเวณถนนรัชดาภิเษก-พระรามที่ 4 ด้านหน้าศูนย์การประชุมแห่งชาติสิริกิติ์ บริเวณทิศเหนือของสี่แยกพระรามที่ 4 จุดบรรจบของถนนรัชดาภิเษก ถนนพระรามที่ 4 และถนนพระรามที่ 3เศรษฐกิจชุมชน เศรษฐกิจชุมชน. ที่ชุมชนเกาะกลางน้ำ เขตคลองเคย ผู้ที่อาศัยอยู่ยังชุมชนนี้ประกอบอาชีพเกษตรกรรม ด้วยการปลูกผักและเพาะเห็ดหลายชนิด เช่น เห็ดนางฟ้า, เห็ดนางฟ้าภูฏาน, เห็ดเป๋าฮื้อ, เห็ดหูหนู</doc>
