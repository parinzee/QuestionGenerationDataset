<doc id="338365" url="https://th.wikipedia.org/wiki?curid=338365" title="ทอม เฟลตัน">ทอม เฟลตัน โทมัส แอนดรูว์ "ทอม" เฟลตัน () (เกิดเมื่อวันที่ 22 กันยายน 1987) เป็นนักแสดงและนักดนตรีชาวอังกฤษ ทอมเป็นที่รู้จักในบทบาทของ เดรโก มัลฟอย ตัวละครในภาพยนตร์เรื่อง แฮร์รี่ พอตเตอร์ ภาพยนตร์ที่สร้างมาจากหนังสือขายดีของ เจ.เค. โรว์ลิ่ง ซึ่งตัวเขาได้เข้ารับการออดิชั่นเมื่ออายุได้ 12 ปี เฟลตันเริ่มเข้าวงการบันเทิงเมื่ออายุได้ 8 ปีโดยเริ่มจากงานโฆษณา และเริ่มบทบาทการแสดงภาพยนตร์เมื่ออายุได้ 10 ปีโดยมีผลงาน คือ และ Anna and the King หลังจากทอมได้รับความไว้วางใจให้รับบทบาทเป็น เดรโก มัลฟอย แล้ว เขาก็ได้ปรากฏตัวอยู่ในภาพยนตร์เรื่องนี้ทั้ง 6 ภาค (ปี 2001-2009) และเสร็จสิ้นการถ่ายทำในสองภาคสุดท้ายแล้ว หนุ่มที่รักในการตกปลาคนนี้ยังได้ช่วยก่อตั้ง World Junior Carp Tournament อีกด้วย การแสดงของ ทอม เฟลตัน กับบทบาทของ เดรโก มัลฟอย ใน แฮร์รี่ พอตเตอร์กับเจ้าชายเลือดผสม นั้นทำให้เขาได้รับรางวัล MTV Movie Award ในสาขา ตัวร้ายยอดเยี่ยมประวัติประวัติในวัยเด็ก ประวัติ. ประวัติในวัยเด็ก. ทอม เฟลตันเป็นน้องคนสุดท้องในพี่น้อง 4 คน อาศัยอยู่ในเซอร์เรย์กับครอบครัว เขาเข้าเป็นนักร้องประสานเสียงในโบสถ์เมื่ออายุ 7 ปี และเริ่มทำงานด้านการประมงเมื่ออายุ 11 ปี ทอมเข้าเรียนที่โรงเรียนเวสท์ ฮอสลี่ย์ส แครนมอร์ จนอายุ 13 ปี และเข้าเรียนต่อในโรงเรียนโฮเวิร์ด ออฟ แอฟฟิงแฮม ซึ่งเป็นโรงเรียนมัธยมแบบประสมในเซอร์เรย์ ทอมเริ่มการแสดงเมื่ออายุ 8 ปีการแสดงช่วงแรก การแสดงช่วงแรก. ทอม เฟลตัน เริ่มงานแสดงจากการแสดงโฆษณาชุดหนึ่ง ซึ่งเขาชนะการคัดเลือกจากนักแสดงรุ่นเยาว์อีกกว่า 400 คนที่เข้าร่วมในครั้งนั้น และได้แสดงโฆษณาอีกชุดหนึ่งของบริษัท Commercial Union ซึ่งทำให้เขาได้ไปยังไทม์สแควร์แห่งนครนิวยอร์กเพื่อทำการถ่ายทำ หลังจากนั้นทอมได้แสดงละครโทรทัศน์เรื่องหนึ่งให้กับ Barclaycard เขาได้พากย์เสียงเป็น เจมส์ ในละครโทรทัศน์เรื่อง Bugs ในปี 1995 และเข้าสู่วงการภาพยนตร์เมื่อเขาร่วมแสดงในภาพยนตร์เรื่อง The Borrowers โดยรับบทเป็น พีกรีน คล็อก () ต่อมาในปี 2000 ทอมยังได้รับบท โทมัส อิงแฮม () ผู้เป็นพยานให้การคัดค้าน ไคลฟ์ โอเวน ในเรื่อง ตอน Second Sight และ Hide and Seek ในปีเดียวกันนี้ได้มีการถ่ายทำภาพยนตร์เรื่อง Anna and the King นำแสดงโดย โจดี ฟอสเตอร์ และ โจว เหวินฟะ ซึ่งทอมรับบทเป็น นอกจากนี้มหาวิหารไกด์ฟอร์ดยังได้เสนอตำแหน่งในคณะนักร้องประสานเสียงให้กับเขาอีกด้วย2000-ปัจจุบัน 2000-ปัจจุบัน. ภายในฤดูใบไม้ร่วงปี 2001 ทอมก็เริ่มเป็นที่รู้จักไปทั่วโลกใน บทบาท เดรโก มัลฟอย เด็กชายอันธพาลที่เป็นคู่อริกับ แฮร์รี่ พอตเตอร์ ใน ภาพยนตร์ แฮร์รี่ พอตเตอร์กับ ศิลาอาถรรพ์ หลังจากนั้นทอมก็ได้ร่วมแสดงในทุกภาคของแฮร์รี่ พอตเตอร์ จนถึงปี 2009 ก่อนที่จะได้รับบทเป็น มัลฟอย นั้น ทอมได้ลองออดิชั่นในบท แฮร์รี่ พอตเตอร์ และ รอน วีสลีย์ ในบรรดานักแสดงรุ่นเยาว์ที่แสดงนำทั้ง 4 คน ทอมเป็นนักแสดงที่มีประสบการณ์มากที่สุด หลังจากนั้นตารางงานของทอมก็ถูกเติมเต็มไปด้วย คิวถ่ายทำภาพยนตร์ งานพรีเมียร์ต่างๆ การให้สัมภาษณ์ รวมถึงการเข้ารับรางวัล Kid Awards for Best DVD ของดิสนีย์แชนแนล ที่ให้แก่ แฮร์รี่ พอตเตอร์กับห้องแห่งความลับ เมื่อวันที่ 22 กันยายน ปี 2003 จากนั้นในปี 2004 ทอมก็ได้เริ่มก่อตั้งกลุ่มแฟนคลับของเขาอย่างเป็นทางการและแจกลายเซ็นให้กับแฟนคลับ การก่อตั้งกลุ่มแฟนคลับของเขาดึงดูดเหล่าแฟนคลับมากมาย จนทำให้เขาต้องหยุดชั่วคราว เพื่อให้ทุกคนได้สมัครเข้ากลุ่มแฟนคลับของเขาได้หมด ในงานแจกลายเซ็นงานหนึ่งที่ประเทศเยอรมนี แฟนคลับคนหนึ่งที่เดินทางมาจากจากประเทศชิลี และแฟนคลับจากเมืองโคโลญได้รายงานว่า "ทอมเป็นคนดีมากๆ และดูเป็นมืออาชีพจริงๆ ค่ะ เขามีดูความสุขดีและ ยิ้ม หัวเราะอยู่ตลอดเวลา มีชีวิตชีวา เขาเป็นสุภาพบุรุษตัวจริงทีเดียวเลยล่ะค่ะ!" ทอมเคยให้สัมภาษณ์ถึงทางออกของเด็กๆ เมื่อถูกคนที่เหมือนเดรโกรังแกว่า "ลองเล่าให้ใครซักคนฟังสิครับ คุณคงไม่อยากเก็บเรื่องนี้ไว้คนเดียวหรอก" ในปี 2005 หลังถ่ายทำแฮร์รี่ พอตเตอร์กับถ้วยอัคนีเสร็จ ทอมก็ได้เป็นดารารับเชิญในซีรีส์เรื่องสั้น "Home Farn Twins" ซึ่งเขารับบทเป็น อดัม เบเกอร์ นอกจากนี้แล้วทอมยังได้ไปร่วมงานเทศกาลนักสะสม (Collectormania) ซึ่งจัดขึ้นเมื่อวันที่ 30 เมษายน 2005 และงานพรีเมียร์ แฮร์รี่ พอตเตอร์กับถ้วยอัคนีย์ที่กรุงลอนดอน ประเทศอังกฤษ ในวันที่ 11 พฤศจิกายน ในปีเดียวกันนั่นเอง ทอมและรูเพิร์ท กรินท์ ก็ได้เสนอชื่อของ ลิซ คาร์แนล กับ The Daily Miror’s Pride of Britain Awards สำหรับผลงานของเธอในด้านการสร้างความตระหนักให้กับสังคมในเรื่อง อันตรายจากการใช้ความรุนแรง ในช่วงปี 2006 ทอมอยู่ในระหว่างการถ่ายทำแฮร์รี่ พอตเตอร์กับภาคีนกฟีนิกซ์มาโดยตลอด โดยที่เขาได้ให้สัมภาษณ์ว่า เขาได้อ่านหนังสือแฮร์รี่ พอตเตอรเพิ่มมากขึ้น และได้แสดงความคิดเห็นไว้ว่า "ผมคิดว่าผมเข้าใจเดรโกมากขึ้นนะ ถ้าเกิดมีใครซักคนมาขีดเส้นให้ผมเดินแบบที่ทำกับเดรโก แล้วผมเห็นว่ามันไม่ใช่สิ่งที่ควรจะทำ ผมจะแนะนำสิ่งที่ดีกว่าให้พวกเขา และเมื่อพวกเขายอมรับฟัง ทุกสิ่งทุกอย่างก็จะดีขึ้นเอง" ในเดือนกรกฎาคม ปี 2007 ทอมได้เข้าร่วมกิจกรรมสังคมสงเคราะห์ที่โรงพยาบาลเด็กในเมืองเดนเวอร์ รัฐโคโลราโด ประเทศสหรัฐอเมริกา ซึ่งเป็นส่วนหนึ่งในงานการกุศลก่อนการเข้าฉายรอบแรกของ แฮร์รี่ พอตเตอร์กับภาคีนกฟีนิกซ์ นอกจากนี้ เขายังได้ปรากฏตัวที่ Leicester Square ในงานพรีเมียร์ แฮร์รี่ พอตเตอร์ กับภาคีนกฟีนิกซ์ เมื่อวันที่ 7 กรกฎาคม อีกด้วย ทอมได้กลับมาแสดงใน แฮร์รี่ พอตเตอร์กับเจ้าชายเลือดผสม ซึ่งเป็นภาคที่ 6 ของภาพยนตร์ชุดนี้ และเมื่อถูกถามว่า เขาเคยมีความคิดที่จะรับเล่นบทคนดีในอนาคตบ้างหรือไม่ เขาตอบว่า "ไม่หรอกครับ ผมก็ยังไม่รู้เหมือนกัน ผมยังชอบในสิ่งที่เดรโกเป็นอยู่ตอนนี้อยู่นะ แต่ถ้าเป็นหลังจากเรื่องของพอตเตอร์แล้ว ผมก็คงจะลองเล่นบทคนดีหรือบทที่แตกต่างไปกว่านี้ แต่ไม่ร้ายมากดูครับ" และในปี 2008 ทอม ได้ก็ได้รับบทเป็นชายหนุ่มชื่อ ไซมอน ในภาพยนตร์แนวสยองขวัญ เรื่อง The Disappeared ทอมได้โพสต์ วิดีโอเพลง 3 เพลงที่เขาทำการแต่งและร้องเอง ภายใต้ชื่อ "Feltbeats" บน YouTube ต่อมาเพลงอีก 9 เพลงก็ได้รับการบันทึกเสียงอีกครั้งและวางจำหน่ายบน iTunes ในปัจจุบัน ซึ่งได้แก่ "Time Well Spent," "Time Isn't Healing", "One of These Days", "Under Stars," "Right Place, Right Time," "In My Arms," "All I Need," and "I'll Be There" ร่วมกับเพลงบรรเลง "Silhouettes in Sunsets" นอกจากนี้ทอมยังได้ทำอัลบัมขายใน iTunes และ Amazon.com ในชื่อ "In Good Hands" ซึ่งประกอบไปด้วยเพลง 6 เพลงคือ "If You Could Be Anywhere", "We Belong", "When Angels Come", "Convinced", "Father of Mine" และ "If Thats Alright With You" ในเดือนกันยายน 2008 ทอมเล่นฟุตบอลในฝ่ายอังกฤษ ในงานฟุตบอลการกุศลประจำปี 2008 ในเดือนมิถุนายน 2009 ทอมปรากฏตัวใน รายการ คอเมดี้ โชว์ 8 out of 10 Cats ในเดือนตุลาคมปี 2009 ทอมได้รับรางวัลที่งาน the Young Film Critic of the Year ceremony ที่สถาบัน BAFTA กรุงลอนดอน ทอมได้รับบทเป็นนักแสดงสมทบใน Get him to the Greek ซึ่งออกฉายเมื่อวันที่ 4 มิถุนายน 2010 และในเดือนกุมภาพันธ์ 2010 เขาก็ได้รับการคัดเลือกเป็นนักแสดง ในภาพยนตร์แนวระทึกขวัญเรื่อง The Apparition นอกจากนี้ทอมยังได้เล่นเป็นมนุษย์ที่ชื่อ ดอดจ์ ใน ภาพยนตร์แนวนวนิยายวิทยาศาสตร์ เรื่อง Rise of the Planet of the Apes ทอมยังได้รับบทในเรื่อง "In Between The Waves" แต่เจ้าตัวได้ให้สัมภาษณ์ว่า "ผมเองก็ยังพูดแน่นอนไม่ได้ 100 เปอร์เซ็นต์ เกี่ยวกับงานนี้หรือทีมงานเบื้องหลังของเรื่องนี้หรอกครับ ผมคงพูดได้แค่นี้แหละ"ชีวิตส่วนตัว และความสนใจ ชีวิตส่วนตัว และความสนใจ. ในปี 2003 ทอมกับพี่ชายของเขาที่ชื่อ คริส ได้ร่วมงานกับ โจ แบ็บบิต (Joe Babbitt), มูลนิธิแองเลอร์ (Angler) ของเมืองเซ้นลอว์เรนจ์ (St.Lawrence), กรมอนุรักษ์ทรัพยากรเขต 6 ของรัฐนิวยอร์ก, สภาหอการค้า, และองค์กรหลากหลายอื่นๆ เพื่อก่อตั้ง World Junior Carp Tournament ซึ่งเป็นการแข่งขันตกปลาสำหรับผู้เข้าแข่งขันอายุระหว่าง 11-18 ปี งานอดิเรกที่ทอมชื่นชอบคือ การตกปลา และเขาวางแผนที่จะทำตามมาตรฐานของการตกปลาที่ Sparsholt College ในเมืองวินเชจเตอร์ (Winchester) ที่พี่ชายของเขาได้ไปอยู่ก่อนแล้ว 1 ปี นอกจากการตกปลาแล้ว ทอมยังชื่นชอบกีฬาชนิดอื่นๆ เช่น คริกเก็ต, บาสเก็ตบอล, ฟุตบอล, โรลเลอร์สเก็ต, ขี่ม้า และเทนนิส เขาเคยให้สัมภาษณ์ว่า "ปกติแล้วผมจะรู้สึกสบายใจเมื่อได้อยู่ท่ามกลางธรรมชาติ ผมจะรู้สึกผ่อนคลายจริงๆ ก็เฉพาะตอนที่อยู่บนต้นไม้หรือที่ไหนซักที่กลางแจ้ง ผมชอบอยู่กลางแจ้ง" สถานที่ในอุดมคติสำหรับวันหยุดของเขาคือสหรัฐอเมริกา ที่พิเศษไปกว่านั้น ในบทสัมภาษณ์ของเขา เขาพูดว่า เขาชอบที่จะไปแม่น้ำเซ้นลอว์เรนจ์ในนิวยอร์ก ตัวร้ายในภาพยนตร์ที่เขาชื่นชอบคือ นายอำเภอแห่งนอตติงแฮม จากเรื่อง โรบิ้นฮู้ด เจ้าชายจอมโจร รับบทโดย อลัน ริคแมน (Alan Rickman) ผู้ซึ่งรับบท เซเวอร์รัส สเนป ในเรื่องแฮร์รี่ พอตเตอร์ ทอมให้สัมภาษณ์อีกว่าตัวละครที่เขาชื่นชอบคือ กิลเดอรอย ล็อกฮาร์ต และ ลูเซียส มัลฟอย พ่อของเดรโก มัลฟอย ทอมกล่าวว่าถ้าเขาสามารถแสดงในบทอื่นได้ เขาอยากแสดงเป็น ลูเซียส หรือไม่ก็ โวลเดอมอร์ เมื่อถามถึงบ้านที่เขาชอบและอยากจะอยู่ในฮอกวอตส์ ทอมตอบว่าอาจจะเป็นสลิธีรินผลงานภาพยนตร์รางวัลที่ได้รับ</doc>
