<doc id="842198" url="https://th.wikipedia.org/wiki?curid=842198" title="พระครูใบฎีกาอำนาจ โอภาโส">พระครูใบฎีกาอำนาจ โอภาโส พระครูใบฎีกาอำนาจ โอภาโส หลวงพ่ออำนาจ โอภาโส นามเดิม อำนาจ กลั่นประชา เกิดเมื่อวันที่ 13 สิงหาคม พ.ศ. 2497 อุปสมบท ณ วัดพระเชตุพนวิมลมังคลาราม วันที่ 27 กรกฎาคม พ.ศ. 2547 ได้รับสมณศักดิ์เป็นพระครูใบฎีกาอำนาจ โอภาโส จากพระเทพรัตนกวี เจ้าคณะจังหวัดเพชรบูรณ์ วันที่ 28 สิงหาคม พ.ศ. 2552 อำนาจ กลั่นประชา ศิลปินที่มุ่งแสวงหาความสงบทางจิต มีผลงานภาพวาด ผลงานหนังสือและบทกวี ซึ่งเป็นที่ยอมรับว่ามีความงามลึกซึ้งด้วยเทคนิคการวาดภาพเฉพาะตัว และโด่งดังในระดับโลก ภายหลังอุปสมบท ได้ร่วมกับพระครูปลัดปารมี สุรยุทโธ ก่อตั้ง“พุทธธรรมสถานผาซ่อนแก้ว” หรือวัดพระธาตุผาซ่อนแก้วในปี พ.ศ. 2547 บริเวณเนินเขาในหมู่บ้านทางแดง ต.แคมป์สน อ.เขาค้อ จ.เพชรบูรณ์ ซึ่งเป็นที่สงบ สับปายะ และงดงามยิ่ง โดยเฉพาะเจดีย์พระธาตุผาซ่อนแก้ว สิริราชย์ธรรมนฤมิต และพระอุโบสถพระพุทธเจ้า 5 พระองค์ ซึ่งงดงามเป็นเอกลักษณ์ คำสอนของหลวงพ่ออำนาจจะเน้นเรื่อง สติ และปฏิจจสมุปบาท ปัจจุบันท่าน จำพรรษาอยู่ที่ พุทธธรรมสถานผาซ่อนแก้ว จ.เพชรบูรณ์</doc>
