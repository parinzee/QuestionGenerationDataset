<doc id="78998" url="https://th.wikipedia.org/wiki?curid=78998" title="มหาวิทยาลัยราชธานี">มหาวิทยาลัยราชธานี มหาวิทยาลัยราชธานี เป็นสถาบันอุดมศึกษาเอกชนในภาคตะวันออกเฉียงเหนือตอนล่าง ตั้งอยู่ในจังหวัดอุบลราชธานี โดยมีวิทยาเขต 1 แห่ง ที่จังหวัดอุดรธานี ก่อตั้งเมื่อปี พ.ศ. 2536 โดยมีชื่อว่า "วิทยาลัยเทคโนโลยีราชธานี" และได้เปลี่ยนสถานะเป็น "มหาวิทยาลัยราชธานี" เมื่อวันที่ 25 กันยายน พ.ศ. 2546ประวัติ ประวัติ. มหาวิทยาลัยราชธานีเดิมชื่อ "วิทยาลัยเทคโนโลยีราชธานี" ได้รับการจัดตั้งเมื่อวันที่ 29 เมษายน พ.ศ. 2536 และได้รับการรับรองจากทบวงมหาวิทยาลัยตั้งแต่วันที่ 1 พฤษภาคม พ.ศ. 2536 นอกจากนี้ ได้รับการรับรองจากทบวงมหาวิทยาลัย ตั้งแต่วันที่ 1 ตุลาคม พ.ศ. 2541 สภาวิทยาลัยเทคโนโลยีราชธานีอุดร และสภามหาวิทยาลัยราชธานี ในการประชุมครั้งที่ 1/2547 เมื่อวันที่ 30 เมษายน พ.ศ. 2547 ได้พิจารณาและมีมติให้รวมกิจการของทั้งสองสถาบันเป็นสถาบันอุดมศึกษาเดียวกัน ทั้งนี้ เป็นไปโดยความยินยอมของผู้รับใบอนุญาตจัดตั้งสถาบันอุดมศึกษาเอกชนดังกล่าว และรัฐมนตรีว่าการกระทรวงศึกษาธิการโดยคำแนะนำของคณะกรรมการการอุดมศึกษา ในการประชุมครั้งที่ 6/2548 เมื่อวันที่ 14 กรกฎาคม พ.ศ. 2548 ได้อนุมัติให้รวมกิจการของวิทยาลัยเทคโนโลยีราชธานีอุดรเข้ากับมหาวิทยาลัยราชธานีแล้วตามประกาศกระทรวงศึกษาธิการ เรื่อง การรวมกิจการของวิทยาลัยเทคโนโลยีราชธานีอุดรเข้ากับมหาวิทยาลัยราชธานี ลงวันที่ 16 มกราคม พ.ศ. 2549 เป็นผลทำให้กิจการของวิทยาลัยเทคโนโลยีราชธานีอุดรเป็นหน่วยงานเดียวกันกับมหาวิทยาลัยราชธานี ตั้งแต่วันที่ได้รับอนุมัติให้รวมกิจการทั้งสองสถาบันเป็นต้นไปแล้ว นั้น จึงไม่มีความจำเป็นในการให้คงไว้ซึ่งใบอนุญาตให้จัดตั้งวิทยาลัยเทคโนโลยีราชธานีอุดร และจัดตั้งมหาวิทยาลัยราชธานี วิทยาเขตอุดรธานีสัญลักษณ์ประจำมหาวิทยาลัยสัญลักษณ์ประจำมหาวิทยาลัย. - ตราประจำมหาวิทยาลัย เป็นอักษรย่อของมหาวิทยาลัย คือ มรธ เรียงตัวเป็นรูปเพชร วางอยู่บนฐานดอกบัวบาน ห้อมล้อมด้วยรัศมี ถัดออกไปเป็นชื่อของมหาวิทยาลัยทั้งในภาษาไทยและภาษาอังกฤษ รวมถึงตัวเลข 2546 ซึ่งเป็นปีที่ก่อตั้งมหาวิทยาลัย วงนอกสุดเป็นช่อชัยพฤกษ์ - สีประจำมหาวิทยาลัย ได้แก่ สีแสดคณะ คณะ. มหาวิทยาลัยราชธานี เปิดดำเนินการ 5 คณะ ในระดับปริญญาตรีและระดับบัณฑิตศึกษา ดังนี้ระดับปริญญาตรีระดับปริญญาตรี. - คณะวิศวกรรมศาสตร์- สาขาวิชาวิศวกรรมไฟฟ้า - สาขาวิชาวิศวกรรมอุตสาหการ- คณะบริหารธุรกิจ- สาขาวิชาการบัญชี - สาขาวิชาคอมพิวเตอร์ธุรกิจ - สาขาวิชาการจัดการ- คณะศึกษาศาสตร์- สาขาวิชาการปฐมวัย- คณะนิติศาสตร์- สาขาวิชานิติศาสตร์ - สาขาวิชาการปกครองท้องถิ่น- คณะพยาบาลศาสตร์- สาขาวิชาพยาบาลศาสตร์ระดับบัณฑิตศึกษาระดับบัณฑิตศึกษา. - หลักสูตรบริหารธุรกิจมหาบัณฑิต- สาขาวิชาการบริหารธุรกิจ- หลักสูตรศึกษาศาสตรมหาบัณฑิต- สาขาวิชาการบริหารการศึกษา - สาขาวิชาหลักสูตรและการสอน- หลักสูตรพยาบาลศาสตรมหาบัณฑิต- สาขาวิชาการพยาบาลมารดาและทารกแรกเกิด - สาขาวิชาการพยาบาลผู้ใหญ่ - สาขาวิชาการพยาบาลสุขภาพจิตและจิตเวช - สาขาวิชาการบริหารการพยาบาลวิทยาเขต วิทยาเขต. มหาวิทยาลัยราชธานี มีวิทยาเขต 1 วิทยาเขต ดังนี้- อุดรธานี</doc>
