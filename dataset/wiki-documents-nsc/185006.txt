<doc id="185006" url="https://th.wikipedia.org/wiki?curid=185006" title="เกียรติ วัธนเวคิน">เกียรติ วัธนเวคิน เกียรติ วัธนเวคิน (17 พฤศจิกายน พ.ศ. 2452 - 14 มิถุนายน พ.ศ. 2556) หรือ คู เส้เกี้ยน (丘細見) เป็นนักธุรกิจชาวไทยเชื้อสายจีนที่มีบทบาทในวงการธุรกิจของประเทศไทย เป็นประธานกิตติศักดิ์ของสมาคมฮากกาแห่งประเทศไทย ผู้ก่อตั้งธนาคารเกียรตินาคิน จำกัด (มหาชน) และบุกเบิกธุรกิจอุตสาหกรรมหลายสาขา อาทิ ธุรกิจการเงินและธนาคาร ธุรกิจผลิตและจำหน่ายน้ำตาลทราย ธุรกิจผลิตและจำหน่ายสุราในภาคตะวันออก ธุรกิจก่อสร้างทางหลวง ธุรกิจอสังหาริมทรัพย์ เป็นต้นประวัติ ประวัติ. เกียรติ วัธนเวคิน เกิดที่ประเทศจีน เป็นบุตรของนายเซ็น และนางฮวย อพยพเข้ามาอาศัยที่จังหวัดฉะเชิงเทรา พร้อมกับมารดา เขาสำเร็จการศึกษาชั้นมัธยมศึกษาปีที่ 3 จากโรงเรียนฮั่วมิ้นกงลิบหักเหา (โรงเรียนหนองจอกพิทยานุสรณ์) เกียรติ วัธนเวคิน มีบุตรธิดา รวม 18 คน อาทิ- คุณหญิงณัฐิกา วัธนเวคิน อังอุบลกุล ประธานกลุ่มบริษัทน้ำตาลตะวันออกจำกัด ประธานสภาองค์การพัฒนาเด็กและเยาวชนฯ และอดีตประธานสภาสตรีแห่งชาติในพระบรมราชินูปถัมภ์ - นายสุพล วัธนเวคิน ประธานคณะกรรมการธนาคารเกียรตินาคิน จำกัด (มหาชน) - นางพนิดา เทพกาญจนา สมรสกับ นายพงศ์เทพ เทพกาญจนา รองนายกรัฐมนตรี และรัฐมนตรีว่าการกระทรวงศึกษาธิการ - นางวรรณสมร วรรณเมธี กรรมการบริหารบริษัทโรงแรมไฮแอทรีเจนซี่ หัวหิน และเดอะบาราย สมรสกับนายธีร์ วรรณเมธี กรรมการศูนย์ดวงตาสภากาชาดไทย เกียรติ วัธนเวคิน เสียชีวิตเมื่อวันที่ 14 มิถุนายน พ.ศ. 2556 ด้วยโรคชรา โดยพระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินีนาถ โปรดเกล้าฯพระราชทานน้ำหลวงอาบศพ รับศพไว้ในพระบรมราชานุเคราะห์ และพระราชทานพระพิธีธรรมสวดพระอภิธรรม 7 คืน คือ วันที่ 15-21 มิถุนายน 2556 พร้อมโกศ 8 เหลี่ยม ณ ศาลากวีนิรมิต (ศาลากลางน้ำ) วัดเทพศิรินทราวาสเกียรติยศเครื่องราชอิสริยาภรณ์เกียรติยศ. เครื่องราชอิสริยาภรณ์. - พ.ศ. 2525 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.) - พ.ศ. 2520 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นทวีติยาภรณ์มงกุฎไทย (ท.ม.) - พ.ศ. 2508 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น ตริตาภรณ์มงกุฎไทย (ต.ภ.) - พ.ศ. 2502 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น เบญจมาภรณ์มงกุฎไทย (บ.ภ.)</doc>
