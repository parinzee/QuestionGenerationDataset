<doc id="267354" url="https://th.wikipedia.org/wiki?curid=267354" title="คณะสถิติประยุกต์ สถาบันบัณฑิตพัฒนบริหารศาสตร์">คณะสถิติประยุกต์ สถาบันบัณฑิตพัฒนบริหารศาสตร์ คณะสถิติประยุกต์ สถาบันบัณฑิตพัฒนบริหารศาสตร์ เป็นหนึ่งในสี่คณะที่ก่อตั้งพร้อมสถาบันบัณฑิตพัฒนบริหารศาสตร์ หรือ นิด้า โดยพระบาทสมเด็จพระเจ้าอยู่หัวต้องการจะปรับปรุงการสถิติของชาติที่เป็นปัจจัยสำคัญในการพัฒนาเศรษฐกิจประเทศประวัติ ประวัติ. คณะสถิติประยุกต์ สถาบันบัณฑิตพัฒนบริหารศาสตร์ เริ่มก่อตั้งในเดือนมิถุนายน ปี พ.ศ. 2509 เริ่มแรกยังไม่มีการรับนักศึกษาปริญญาโทแต่มีการฝึกอบรมวิชาการทางด้านสถิติประยุกต์ ซึ่งเป็นงานอบรมของสำนักงานสถิติแห่งชาติ และมีการสอนทางด้านสถิติประยุกต์ โดยเป็นนักเรียนของวิทยาลัยการสถิติปฏิบัติ คณะสถิติประยุกต์เริ่มเปิดสอนหลักสูตรปริญญาโทเดือนธันวาคมปี พ.ศ. 2510 ในปี พ.ศ. 2516 มีการแยกสาขาออกเป็น 4 สาขาวิชา คือ สาขาสถิติ สาขาคอมพิวเตอร์ สาขาการวิจัยดำเนินงาน และสาขาประชากรศาสตร์ และเริ่มเปิดหลักสูตรปริญญาเอก สาขาประชากรและการพัฒนา ในปี พ.ศ. 2525 ซึ่งเป็นการเปิดสอนในระดับปริญญาเอกครั้งแรกของคณะสถิติประยุกต์ ในปี พ.ศ. 2536 เริ่มเปิดปริญญาโท 2 หลักสูตรใหม่ คือ สาขาวิทยาการประกันภัยและสาขาการจัดการสารสนเทศ (ต่อมาเปลี่ยนชื่อสาขาเป็นการจัดการระบบสารสนเทศ) ในปี พ.ศ. 2538 เปิดหลักสูตรปริญญาเอกอีก 1 หลักสูตร คือ สาขาสถิติ ในปี พ.ศ. 2545 เปิดหลักสูตรการสอนเพิ่มอีกคือหลักสูตรปริญญาเอก สาขาวิทยาการคอมพิวเตอร์ และเปิดหลักสูตรปริญญาโท สาขาระบบสารสนเทศประยุกต์ มีการเปลี่ยนชื่อสาขาการวิจัยดำเนินงาน เป็นสาขาเทคโนโลยีการตัดสินใจและการจัดการ ในปี พ.ศ. 2546 และในปี พ.ศ. 2546 มีการปรับปรุงหลักสูตรปริญญาโททุกหลักสูตรของคณะ ประกอบด้วย 7 สาขาวิชาเอก สาขาวิชาเอกสถิติ สาขาวิชาเอกเทคโนโลยีการตัดสินใจ สาขาวิชาเอกวิทยาการประกันภัยและการบริหารความเสี่ยง สาขาวิชาเอกการวิจัยเพื่อการบริหารและการจัดการ สาขาวิชาเอกวิทยาการคอมพิวเตอร์ สาขาวิชาเอกการจัดการระบบสารสนเทศ และสาขาวิชาเอกการพัฒนาซอฟต์แวร์ ในปี พ.ศ. 2552 มีการปรับปรุงหลักสูตรใหม่อีกครั้งโดยมีการเปิดสอน หลักสูตรวิทยาศาสตรมหาบัณฑิต (บริหารเทคโนโลยีสารสนเทศ) หลักสูตรวิทยาศาสตรมหาบัณฑิต (วิทยาการคอมพิวเตอร์และระบบสารสนเทศ) หลักสูตรวิทยาศาสตรมหาบัณฑิต (วิศวกรรมซอฟต์แวร์) หลักสูตรวิทยาศาสตรมหาบัณฑิต (การจัดการโลจิสติกส์) หลักสูตรวิทยาศาสตรมหาบัณฑิต (วิทยาการประกันภัยและการบริหารความเสี่ยง) หลักสูตรวิทยาศาสตรมหาบัณฑิต (สถิติ) หลักสูตรวิทยาศาสตรมหาบัณฑิต (สถิติประยุกต์)ทำเนียบคณบดี ทำเนียบคณบดี. รายนามคณบดีคณะสถิติประยุกต์ สถาบันบัณฑิตพัฒนบริหารศาสตร์ ตั้งแต่ก่อตั้งจนถึงปัจจุบันมีดังนี้หน่วยงาน หน่วยงาน. คณะสถิติประยุกต์ สถาบันบัณฑิตพัฒนบริหารศาสตร์ มีการจัดโครงสร้างองค์กรในการบริหารแบ่งออกเป็น 3 หน่วยงานหลัก ดังต่อไปนี้1. งานวิชาการ 2. งานบริหาร 3. งานวางแผนและพัฒนา นอกจากนี้ยังมีสำนักงานเลขานุการ ทำหน้าที่เป็นหน่วยงานใหญ่ในการสนับสนุนการทำงานของคณะสถิติประยกต์ และมีการแบ่งส่วนงานออกเป็น 5 กลุ่มงาน ดังนี้- 1. กลุ่มงานบริหารและธุรการ แบ่งออกเป็น 2 งานหลัก - หน่วยสารบรรณและการเจ้าหน้าที่ - หน่วยอาคารสถานที่และยานพาหนะ- 2. กลุ่มงานคลังและพัสดุ แบ่งออกเป็น 2 งานหลัก - หน่วยการเงินและและบัญชี - หน่วยพัสดุ- 3. กลุ่มงานการศึกษา แบ่งออกเป็น 2 งานหลัก - หน่วยทะเบียนและประเมินผลการศึกษา - หน่วยส่งเสริมและพัฒนาทางวิชาการ- 4. กลุ่มงานนโยบายและแผน แบ่ง ออกเป็น 2 งานหลัก - หน่วยจัดทำแผนและอัตรากำลัง - หน่วยประเมินผลและพัฒนาระบบการบริหาร- 5. กลุ่มงานบริการและปฏิบัติการคอมพิวเตอร์ แบ่งออกเป็น 2 งานหลัก - หน่วยพัฒนาโปรแกรม - หน่วยบริการและเทคนิคบุคลากร บุคลากร. คณะสถิติประยุกต์ สถาบันบัณฑิตพัฒนบริหารศาสตร์มีบุคลากรทั้งสิ้นจำนวน 53 คน ประกอบด้วย- คณาจารย์ จำนวน 31 คน - เจ้าหน้าที่ จำนวน 22 คนการเรียนการสอนหลักสูตร การเรียนการสอน. หลักสูตร. คณะสถิติประยุกต์สถาบันบัณฑิตพัฒนบริหารศาสตร์เปิดให้มีการเรียนการสอนในระดับปริญญาโท และปริญญาเอก ดังนี้การรับบุคคลเข้าศึกษา การรับบุคคลเข้าศึกษา. คณะสถิติประยุกต์ มีการเปิดรับบุคคลเข้าทำการศึกษาในหลักสูตรต่างๆ ของคณะดังต่อไปนี้ สำหรับหลักสูตรระดับปริญญาโททุกสาขาวิชาเอก ภาคปกติ มีการพิจารณารับนักศึกษา ปีการศึกษาละ 6 ครั้ง ซึ่งแบ่งเป็นภาคการศึกษาละ 3 ครั้ง โดยภาคการศึกษาที่ 1 เปิดรับสมัครในเดือนตุลาคม เดือนมกราคม และเดือนกุมภาพันธ์ – มีนาคม ภาคการศึกษาที่ 2 เปิดรับสมัครในเดือนเมษายน – พฤษภาคม เดือนมิถุนายน – กรกฎาคม และเดือนสิงหาคม สำหรับหลักสูตรระดับปริญญาโททุกสาขาวิชาเอก ภาคพิเศษมีการพิจารณารับนักศึกษาปีการศึกษาละ 2 ครั้ง ซึ่งแบ่งเป็นภาคการศึกษาละ 1 ครั้ง โดยภาคการศึกษาที่ 1 เปิดรับสมัครประมาณเดือนพฤศจิกายน – มกราคม ซึ่งจะเรียนในวันจันทร์ – ศุกร์ นอกเวลาราชการ และภาคการศึกษาที่ 2 เปิดรับสมัครประมาณเดือนกรกฎาคม - สิงหาคม จะเรียนในวันเสาร์ - อาทิตย์ หลักสูตรระดับปริญญาเอก สาขาสถิติ หลักสูตรปริญญาเอก สาขาวิทยาการคอมพิวเตอร์มีการพิจารณารับนักศึกษาปีการศึกษาละ 2 ครั้งระบบการศึกษา ระบบการศึกษา. ระบบการศึกษาของคณะสถิติประยุกต์ปีการศึกษาหนึ่งมี 2 ภาคการศึกษา คือ ภาคการศึกษาที่ 1 จะเริ่มตั้งแต่เดือนมิถุนายนจนถึงเดือนตุลาคม และภาคการศึกษาที่ 2 เริ่มตั้งแต่เดือนพฤศจิกายนจนถึงเดือนมีนาคม ซึ่งมีระยะเวลาประมาณ 16 สัปดาห์ สำหรับการศึกษาภาคฤดูร้อน อาจมีได้สำหรับวิชาเสริมพื้นฐาน มีระยะเวลาประมาณ 8 สัปดาห์ ซึ่งทั้งหมดจะเป็นการศึกษาแบบหน่วยกิต รายวิชาหนึ่งกำหนดเนื้อหา มากน้อยตามจำนวนหน่วยกิต (Credit) 1 หน่วยกิต หมายถึงการบรรยาย 1 ชั่วโมง หรือการปฏิบัติทดลองไม่น้อยกว่า 2 ชั่วโมง หรือการฝึกงานไม่น้อยกว่า 3 ชั่วโมงต่อสัปดาห์ต่อภาคการศึกษาปกติการประกันคุณภาพการศึกษา การประกันคุณภาพการศึกษา. คณะสถิติประยุกต์ ได้พัฒนาระบบประกันคุณภาพการศึกษา โดยอิงแนวคิดของหน่วยงานที่พิจารณางบประมาณ สนับสนุนแก่สถาบันอุดมศึกษาในประเทศอังกฤษ และสอดคล้องกับประเด็นการพิจารณาของมหาวิทยาลัยในประเทศ แคนาดา และออสเตรเลีย ในระบบประกันคุณภาพการศึกษาของคณะได้พิจารณา 5 ประเด็นหลัก คือ1. หลักสูตรและการบริหารหลักสูตร 2. ทรัพยากรประกอบการเรียนการสอนและการวิจัย 3. การสนับสนุนและให้คำแนะนำนักศึกษา 4. คุณภาพและการเพิ่มคุณภาพการศึกษา 5. ความพึงพอใจของผู้ใช้บริการและความสำเร็จของผู้สำเร็จการศึกษา โดยในแต่ละประเด็นได้สร้างตัวชี้วัดและจัดระบบสารสนเทศของคณะ, ระบบสถาบันบัณฑิตพัฒนบริหารศาสตร์ และตามระบบการตรวจสอบของหน่วยงานภายนอก ที่ได้รับมอบหมายจากรัฐงานวิจัยงานวิจัย. - ผลงานวิจัยที่ได้รับรางวัล- Power of Some One-Sided Multivariate Tests with the Population Covariance Matrix Known up to a Multiplicative Constant ได้รับ รางวัลชมเชย ประจำปี 2547 บทความวิชาการ สาขาวิชาสถิติประยุกต์ โดย รศ.ดร.สำรวม จงเจริญ - Combining Prediction by Partial Matching and Logistic Regression for Thai Word Segmentation ได้รับ รางวัลชมเชย ประจำปี 2547 บทความวิชาการ สาขาวิชาคอมพิวเตอร์และสารสนเทศ โดย อ.ดร.โอม ศรนิล และ ปวีณา ชัยวนารมย์ - รูปแบบการประกันภัยพืชผลในประเทศไทย ได้รับรางวัล บทความวิชาการดี ประจำปี 2543 สาขาวิชาสถิติประยุกต์ โดย รศ.ดร.วิชิต หล่อจีระชุณห์กุล และ อ.วีณา ฉายศิลปรุ่งเรือง - การปรับโครงสร้างภาคไฟฟ้าในประเทศไทย เพื่อรองรับการแปรรูปรัฐวิสาหกิจ ได้รับ รางวัลชมเชย ประจำปี 2543 บทความวิชาการ สาขาวิชาพัฒนาการเศรษฐกิจ โดย รศ.ดร.วิชิต หล่อจีระชุณห์กุล - โครงการวิจัยและงานบริการวิชาการให้กับหน่วยงานต่าง ๆ - ผลงานวิจัยที่ตีพิมพ์เผยแพร่ - วิทยานิพนธ์  - หนังสือ/เอกสารวิจัยทางวิชาการกิจกรรมสัมมนานักศึกษาปริญญาโทภาคปกติ กิจกรรม. สัมมนานักศึกษาปริญญาโทภาคปกติ. การสัมมนานักศึกษาในหลักสูตรการเรียนการสอนของคณะ และพบปะพูดคุย ร่วมแสดงความคิดเห็นกับคณาจารย์ประจำสาขาวิชา รวมทั้งพบปะสังสรรค์ทำกิจกรรมร่วมกันระหว่างรุ่นน้องกับรุ่นพี่ในคณะสถิติประยุกต์Orange Night Party Orange Night Party. สมาคมศิษย์เก่าคณะสถิติประยุกต์ ได้ร่วมกับ คณะสถิติประยุกต์ สถาบันบัณฑิตพัฒนบริหารศาสตร์ และมูลนิธิส่งเสริมคณะสถิติประยุกต์ ขอเชิญศิษย์เก่าและศิษย์ปัจจุบันคณะสถิติประยุกต์เข้าร่วมงาน Orange Night Party 2009สัมมนา Enhancing Corporate Value through Enterprise Risk Management สัมมนา Enhancing Corporate Value through Enterprise Risk Management. หลักสูตรชั้นปริญญาโทภาคพิเศษ คณะสถิติประยุกต์ สถาบันบัณฑิตพัฒนบริหารศาสตร์ ได้จัดงานสัมมนา Enhancing Corporate Value through Enterprise Risk Management เมื่อวันที่ 20 สิงหาคม 2552 โดยผู้บริหารขององค์กรชั้นนำในประเทศไทยได้ให้เกียรติมาร่วมแบ่งปันประสบการณ์การพัฒนาระบบการบริหารความเสี่ยงที่มีประสิทธิภาพและเป็นรูปธรรม ในช่วงบ่ายมีการสัมมนาย่อยหัวข้อเรื่อง Enhancing Corporate Value through Information Technology บรรยายพิเศษเรื่อง Improving Business Operations through OR Methods และเรื่อง Enhancing Corporate Value through Logistics Managementการเดินทาง การเดินทาง. ท่านสามารถเดินทางมานิด้าได้โดยสะดวกในหลายเส้นทาง- มาทางถนนรามคำแหง ผ่านสี่แยกลำสาลี ถึงสามแยกบ้านม้า เลี้ยวซ้ายเข้าถนนศรีบูรพา จากนั้นเลี้ยวซ้ายที่สี่แยกนิด้า สถาบันอยู่ทางซ้ายมือ - มาทางถนนลาดพร้าว ผ่านตลาดบางกะปิ เข้าถนนเสรีไทย ถึงสี่แยกนิด้า สถาบันอยู่ทางขวามือ - มาทางถนนรามอินทราเลี้ยวเข้าถนนนวมินทร์ หรือเสรีไทย มาทางบางกะปิ ผ่านสี่แยกนิด้า สถาบันอยู่ทางซ้ายมือ รถประจำทางที่ผ่านหน้าสถาบัน ได้แก่- รถประจำทาง ขสมก. หมายเลข 36ก, 44, 60, 71, 134 ก,151, ปอ. 60, ปอ. 501 - รถไมโครบัส หมายเลข ปอพ. 3 - รถมินิบัส หมายเลข 27 หรือเดินทางโดยทางเรือ คลองแสนแสบ โดยขึ้นที่ท่าวัดศรีบุญเรือง</doc>
