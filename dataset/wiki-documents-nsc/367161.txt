<doc id="367161" url="https://th.wikipedia.org/wiki?curid=367161" title="ปลานวลจันทร์น้ำจืด (สกุล)">ปลานวลจันทร์น้ำจืด (สกุล) ปลานวลจันทร์น้ำจืด เป็นสกุลของปลาน้ำจืดในวงศ์ปลาตะเพียน (Cyprinidae) ใช้ชื่อสกุลว่า Cirrhinus ทั้งหมด 11 ชนิด มีลักษณะสำคัญคือ มีปากเล็ก บางชนิดไม่มีริมฝีปากล่าง บางชนิดทีริมฝีปากบางมาก มีฟันที่ลำคอ 3 แถว มีหนวด 2 คู่ หนวดที่ริมฝีปากบนยาวกว่าหนวดที่มุมปากบน ความยาวของหนวดแตกต่างกันแต่ละชนิด จุดเริ่มต้นของครีบหลังอยู่หน้าจุดเริ่มต้นของครีบท้อง มีก้านครีบแขนง 10–13 ก้าน ก้านครีบเดี่ยวมีขอบเรียบ และไม่เป็นหนามแข็ง ครีบก้นมีก้านครีบแขนง 5 ก้าน ปลาในสกุลนี้เป็นปลาที่นิยมบริโภคกันเป็นปลาเศรษฐกิจ พบกระจายพันธุ์ในทวีปเอเชีย ตั้งแต่ตอนใต้ของจีน, เกาะไต้หวัน, อนุทวีปอินเดีย และภูมิภาคอินโดจีน สำหรับในประเทศไทยมักเรียกปลาในสกุลนี้รวม ๆ กันว่า "ปลานวลจันทร์", "ปลาพอน" หรือ "ปลาพรวน" ในภาษาเขมร หรือ "ปลาสร้อย" เป็นต้นชนิดชนิด. - Cirrhinus caudimaculatus — ปลาสร้อยน้ำเงิน - Cirrhinus cirrhosus — ปลานวลจันทร์เทศ - Cirrhinus fulungee - Cirrhinus inornatus - Cirrhinus jullieni - Cirrhinus macrops - Cirrhinus microlepis — ปลานวลจันทร์น้ำจืด - Cirrhinus molitorella — ปลาแกง - Cirrhinus mrigala - Cirrhinus reba - Cirrhinus rubirostris</doc>
