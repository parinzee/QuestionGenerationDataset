<doc id="293272" url="https://th.wikipedia.org/wiki?curid=293272" title="พาวเวอร์ป๊อปเกิร์ลส์">พาวเวอร์ป๊อปเกิร์ลส์ พาวเวอร์ป๊อปเกิร์ลส์ () เกิร์ลกรุปลำดับแรกของสังกัด ทรูแฟนเทเชีย แนวเพลงวาไรตี้ป๊อป เป็นการรวมตัวเฉพาะกิจของศิลปินหญิง 3 คน จากรายการ ทรู อะคาเดมี่ แฟนเทเชีย ซีซั่นที่ 2 มีผลงานเพลงในช่วงปี พ.ศ. 2548 - พ.ศ. 2549 เพียงอัลบั้มเดียว ได้แก่ อัลบั้ม "ภารกิจลับ...ภารกิจรัก" ประวัติ ประวัติ. หลังจากสิ้นสุดฤดูกาล ทรู อะคาเดมี่ แฟนเทเชีย ซีซั่นที่ 2 ในปลายปี พ.ศ. 2548 ทางต้นสังกัด "ทรูแฟนเทเชีย" (หรือ ยูบีซีแฟนเทเชีย ในขณะนั้น) ได้สร้างสรรค์ผลงานอัลบั้มรวม "ปฏิบัติการเร่ขายฝัน" โดยอัลบั้มนี้ได้ทดลองนำศิลปินหญิง 3 คน ได้แก่ "ลูกตาล" , "เปรี้ยว" , "พัดชา" มาทำงานร่วมกันในเพลงคัฟเวอร์ "ไม่อ้วนเอาเท่าไหร่" ซึ่งเป็นบทเพลงลำดับที่ 6 ของอัลบั้ม นับว่าเป็นการเปิดตัวการทำงานร่วมกันของศิลปินสาวทั้งสามคนเป็นครั้งแรก จากนั้นในช่วงเดือน ธันวาคม พ.ศ. 2548 หลังจากสิ้นสุดช่วงโปรโมทอัลบั้มรวม "ปฏิบัติการเร่ขายฝัน" ได้มีการปรับเปลี่ยนภาพลักษณ์ของศิลปินสาวทั้งสามคนเป็นครั้งแรก โดยได้รับเชิญ คุณ บัญชา ชูดวง บรรณาธิการฝ่ายแฟชั่นจากนิตยสารเปรียว มาดูแลคอนเซ็ปต์การแต่งกาย การแต่งหน้า และทรงผม ของอัลบั้มชุดนี้ โดยสีสันเสื้อผ้าจะออกแนวสดใส โดยพิจารณาจากบุคลิกของทั้งสามคนเป็นหลัก "ลูกตาล" เป็นโทนสีฟ้า สดใส ร่าเริง , "เปรี้ยว" เป็นโทนสีส้ม แก่น ซน , "พัดชา" เป็นโทนสีเขียว มีความขี้เล่น ซึ่งสีประจำตัวของทั้งสามสาวและชื่อกลุ่มศิลปืน "พาวเวอร์ป๊อปเกิร์ลส์" มีความใกล้เคียงกับ "พาวเวอร์พัฟฟ์เกิร์ลส์" () สามสาวของการ์ตูนชื่อดังจากฝั่งตะวันตก กลุ่มศิลปิน "พาวเวอร์ป๊อปเกิร์ลส์" (2548-2549) กลุ่มศิลปิน "พาวเวอร์ป๊อปเกิร์ลส์" (2548-2549). กลุ่มศิลปืน "พาวเวอร์ป๊อปเกิร์ลส์" ได้มีผลงานเพลงร่วมกันอย่างเป็นทางการเพียง 1 อัลบั้ม คือ อัลบั้ม "ภารกิจลับ...ภารกิจรัก" แนวเพลงโดยรวมในอัลบั้มจะเป็นป๊อปสดใส เน้นดนตรีที่มีจังหวะสนุกสนาน ซิงเกิลโปรโมทได้แก่ เพลง "อยากบอกเธอ" , "เจ้าชายของฉัน" , "โอ้ววว ...เหรอ" , "อยากฟังคำนี้ของเธอ" และ "รักพาเราไป" ปัจจุบัน ทั้งสามสาวได้แยกย้ายกันไปสร้างสรรค์ผลงานของแต่ละคนในต้นสังกัด "พัดชา" เป็นศิลปินเดี่ยวหญิงอย่างเต็มตัว มีผลงานอัลบั้มเดี่ยวออกมาแล้ว 2 อัลบั้ม คือ "พัดชา เดอะมิราเคิลซิกซ์" และ "แฮนเดิลวิทแคร์" ส่วน "ลูกตาล" และ "เปรี้ยว" มีโอกาสได้ทำงานร่วมกันอีกครั้งในโปรเจกต์พิเศษอัลบั้มลูกทุ่งคัฟเวอร์ "7 สาวสะบัดโชว์" ซึ่งต่อมาได้ปรับเปลี่ยนเป็นศิลปินเกิร์ลกรุปแนวป็อปแดนซ์ในนาม "G2G" สมาชิก สมาชิก. อัลบั้มอัลบั้ม. - พ.ศ. 2549 : อัลบั้ม "ภารกิจลับ...ภารกิจรัก" รางวัลรางวัล. - พ.ศ. 2549 : ได้รับการเสนอชื่อเข้าชิงรางวัล Popular Vote New Band จาก Virgin Hitz Awards 2006 (กลุ่มศิลปิน Power Pop Girls) - พ.ศ. 2549 : "รางวัลเพลงยอดนิยม Chart Hitz 40 Bangkok เพลง 'เจ้าชายของฉัน' จาก Virgin Hitz Awards 2006" </doc>
