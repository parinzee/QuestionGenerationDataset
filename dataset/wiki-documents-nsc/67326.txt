<doc id="67326" url="https://th.wikipedia.org/wiki?curid=67326" title="ไบอา">ไบอา เทพีไบอา () ในตำนานเทพปกรณัมกรีก เป็นเทพีบุคลาธิษฐานแห่งอำนาจและความรุนแรง นางเป็นพระธิดาแห่งเทพพาลลัส (Pallas) เทพแห่งปัญญาและนักรบ และเทพีสติกซ์ (Styx) เทพีแห่งความเกลียดชัง อาฆาตแค้น อีกทั้งยังเป็นพระขนิษฐาของเทพคราตอส (Cratos) เทพแห่งพละกำลัง เทพีไนกี้ (Nike) เทพีแห่งชัยชนะ และเทพซีลุส (Zelus) เทพแห่งการต่อสู้ นางและเหล่าพี่น้องได้รับเกียรติและเป็นที่กล่าวขานหลังร่วมรบกับยักษ์ไททันพร้อมพระมารดาเพื่อเป็นการช่วยเหลือเทพซุส (Zeus) นอกจากนี้ เทพีไบอา ยังเป็นหนึ่งในเหล่าทวยเทพที่ทำการลงทัณฑ์ ไททันโพรเมธีอุส (Prometheus) ด้วยไททันตนนี้ได้ขโมยไฟของเทพเจ้าลงมาให้มนุษย์ ซึ่งการกระทำดังกล่าวนับเป็นอาชญากรรมรุนแรงแห่งสรวงสวรรค์ ไททันโพรเมธีอุสโดนลงทัณฑ์โดยถูกจับตรึงไว้กับก้อนหิน โดยที่เทพีไบอาผู้นี้นี่เองที่ทำการตรึงร่างไททันไว้กับก้อนหิน</doc>
