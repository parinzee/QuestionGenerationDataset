<doc id="286156" url="https://th.wikipedia.org/wiki?curid=286156" title="มุฮัมมัด บิน รอชิด อัลมักตูม">มุฮัมมัด บิน รอชิด อัลมักตูม มุฮัมมัด บิน รอชิด อัลมักตูม (; ) หรือ เชคมุฮัมมัด นายกรัฐมนตรีคนที่สามและรองประธานาธิบดีแห่งสหรัฐอาหรับเอมิเรตส์ เป็นเจ้าผู้ครองนครดูไบ สืบต่อจากเชคมักตูม บิน รอชิด อัลมักตูม ผู้เป็นพระเชษฐาองค์โต เชคมุฮัมมัดเป็นพระโอรสองค์ที่สาม ในสี่องค์ของเชครอชิด บิน ซาอิด อัลมักตูม (1912-1990) อดีตนายกรัฐมนตรีคนที่สอง และรองประธานาธิบดีแห่งสหรัฐอาหรับเอมิเรตส์ และเจ้าผู้ครองนครดูไบ มีพระเชษฐาและอนุชา ได้แก่- เชคมักตูม บิน รอชิด อัลมักตูม (1943-2006) อดีตนายกรัฐมนตรีคนแรก และรองประธานาธิบดีแห่งสหรัฐอาหรับเอมิเรตส์ และเจ้าผู้ครองนครดูไบ - เชคฮัมเดน บิน รอชิด อัลมักตูม (1945- ) ปัจจุบันเป็นรัฐมนตรีว่าการกระทรวงการคลังและอุตสาหกรรม สหรัฐอาหรับเอมิเรตส์ และรองเจ้าผู้ครองนครดูไบ - เชคมุฮัมมัด บิน รอชิด อัลมักตูม - พลตรี เชคอะห์มัด บิน รอชิด อัลมักตูม (1950- ) ปัจจุบันเป็นผู้ดูแลกิจการตำรวจ และความมั่นคงของดูไบ เชคมุฮัมมัดมีพระมเหสีสององค์ คือ อัครมเหสี เชคะ ฮินด์ บินท์ มักตูม บิน จูมา อัลมักตูม ผู้เป็นลูกพี่ลูกน้อง มีพระโอรสและธิดา 14 องค์ และมเหสี เชคะ เจ้าหญิงฮายา บิน ฮุสเซน พระราชธิดาของกษัตริย์ฮุสเซนแห่งจอร์แดน มีพระธิดา 1 องค์ เชคมุฮัมมัด ทรงเป็นผู้ถือหุ้นในบริษัทดูไบโฮลดิงและเครือโรงแรมจูเมราห์กรุป เจ้าของเบิร์จอัลอาหรับ และถือหุ้นในบริษัทดูไบเวิลด์ เจ้าของโครงการหมู่เกาะต้นปาล์มและนัคฮีลทาวเวอร์</doc>
