<doc id="874650" url="https://th.wikipedia.org/wiki?curid=874650" title="ดัว ลีปา">ดัว ลีปา ดัว ลีปา (; เกิด 22 สิงหาคม ค.ศ. 1995) เป็นนักร้อง นักแต่งเพลง และนางแบบชาวบริติช-แอลเบเนีย เธอริเริ่มอาชีพทางดนตรีตั้งแต่อายุ 14 ปี โดยโพสต์เพลงที่เธอนำมาร้องใหม่เองลงบนยูทูบ ในปี ค.ศ. 2015 เธอเซ็นสัญญากับค่ายวอร์เนอร์มิวสิกกรุปและออกซิงเกิลแรก "นิวเลิฟ" ในเดือนธันวาคม ค.ศ. 2016 เธอออกภาพยนตร์สารคดีชีวประวัติเรื่อง ซีอินบลู ผ่านทางเดอะแฟดเดอร์ อัลบั้มแรกของลีปามีชื่อเดียวกับตนเอง วางจำหน่ายในเดือนมิถุนายน ค.ศ. 2017 อัลบั้มขึ้นอันดับห้าบนชาร์ตอัลบั้มแห่งสหราชอาณาจักร และซิงเกิลที่หกจากอัลบั้ม "นิวรูลส์" กลายเป็นเพลงแรกของเธอที่ขึ้นอันดับ 1 บนชาร์ตซิงเกิลแห่งสหราชอาณาจักร ในปีเดียวกัน ลีปาได้รับรางวัลเอ็นเอ็มอีสาขาศิลปินหน้าใหม่ยอดเยี่ยม และได้รับการเสนอชื่อเข้าชิงรางวัลบริตอะวอดส์ในสาขาขวัญใจนักวิจารณ์</doc>
