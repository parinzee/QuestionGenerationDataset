<doc id="741233" url="https://th.wikipedia.org/wiki?curid=741233" title="การูดาอินโดนีเซีย">การูดาอินโดนีเซีย การูดาอินโดนีเซีย () เป็นสายการบินประจำชาติของประเทศอินโดนีเซีย ตั้งชื่อตามคำในภาษาอังกฤษที่แปลว่า "ครุฑ" ซึ่งเป็นตราแผ่นดินของอินโดนีเซีย สายการบินมีสำนักงานใหญ่ตั้งอยู่ภายในท่าอากาศยานนานาชาติซูการ์โน-ฮัตตาในจังหวัดบันเติน ใกล้กับกรุงจาการ์ตา ทั้งนี้ ในปี ค.ศ. 2014 สายการบินได้รับการจัดอันดับเป็นสายการบิน 5 ดาวจากสกายแทรกซ์ ก่อตั้งเมื่อปี ค.ศ. 1949 ในชื่อ KLM Interinsulair Bedrijf ปัจจุบันเป็นหนึ่งในสายการบินชั้นนำของโลก และเป็นสมาชิกลำดับที่ 20 ของสกายทีม กลุ่มพันธมิตรสายการบินอันดับสองของโลก ให้บริการเที่ยวบินไปยังเอเชียตะวันออกเฉียงใต้ เอเชียตะวันออก ออสเตรเลีย และยุโรปจากฐานการบินที่ท่าอากาศยานนานาชาติซูการ์โน-ฮัตตา ในคริสต์ทศวรรษ 1980 ถึงกลางคริสต์ทศวรรษ 1990 เป็นยุคที่สายการบินการูดามีความรุ่งเรืองมากที่สุด โดยมีเที่ยวบินไปทุกภูมิภาคของโลก รวมถึงลอสแอนเจลิสในสหรัฐอเมริกา แต่เนื่องจากประสบปัญหาทางการเงิน ตลอดจนเหตุที่ลูกเรือฆาตกรรมนักสิทธิมนุษยชนบนเครื่องบิน ได้นำไปสู่การตัดลบงบประมาณของสายการบินในที่สุด</doc>
