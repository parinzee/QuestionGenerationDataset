<doc id="70544" url="https://th.wikipedia.org/wiki?curid=70544" title="โทซากะ ริน">โทซากะ ริน โทซากะ ริน () ตัวละครจากเกมซาวนด์โนเวลของ ไทป์-มูน และการ์ตูนเรื่อง เฟท/สเตย์ ไนท์ เป็นนักเรียนดีเด่นและดาวประจำโรงเรียนที่ชิโร่ศึกษาอยู่ ฉากหน้าเธอเป็นนักเรียนดีเด่นคนหนึ่ง แต่เบื้องหลังเธอเป็น 1 ในจอมเวทย์ทั้ง 7 ที่มาเข้าร่วมสงครามจอกศักดิ์สิทธิ์ครั้งที่ 5 ทีมีสายเลือดตระกูลจอมเวทย์ติดตัวอยู่ เธอมีความรู้ความสามารถในเชิงเวทย์เป็นอย่างมาก และสามารถใช้เวทมนตร์ได้อย่างคล่องแคล่วและเฉียบขาด พ่อของเธอเสียชีวิตในสงครามจอกศักดิ์สิทธิ์ครั้งที่ 4 เธอจึงตั้งใจฝึกฝนการใช้เวทมนตร์สืบต่อจากเขา ในสงครามจอกศักดิ์สิทธิ์ครั้งที่ 5 เธอพยายามที่จะอัญเชิญข้ารับใช้สายเซเบอร์ออกมา แต่ในระหว่างการอัญเชิญ เกิดความผิดพลาด ทำให้ข้ารับใช้ที่เธออัญเชิญมานั้นเป็นสายอาเชอร์แทน วันเกิดของเธอคือวันที่ 2 กุมภาพันธ์ กรุ๊ปเลือด O ในช่วงของ เฟท/ซีโร่ เธอสูง 124 ซม. น้ำหนัก 29 กก. 10 ปีผ่านไป เธอได้โตขึ้นเป็นสูง 159 ซม. น้ำหนัก 47 กก. และสัดส่วน B77/W57/H80 สำหรับ เสียงพากย์ ของรินนั้นคือเสียงของ อุเอดะ คานะ ในภาษาญี่ปุ่น ส่วนภาษาอังกฤษนั้นเป็นของ เมลา ลีประวัติ ประวัติ. เมื่อ 2 ศตวรรษที่แล้ว ตระกูลโทซากะได้ร่วมมือกับตระกูลมาคิริและไอนซ์เบิร์น ในการจัดตั้งสงครามจอกศักดิ์สิทธิ์ขึ้นมาภายในเมืองฟุยูกิ ซึ่งเป็นเมืองที่เต็มเปี่ยมไปด้วยพลังวิญญานที่กล้าแข็งเป็นอันดับสองของประเทศญี่ปุ่น โดยที่เมืองนั้นเป็นของบรรพบุรุษของริน โทซากะ นางาโตะ ซึ่งเขาได้ใช้เมืองนี้เป็นสมรภูมิสำหรับปัจจุบันและอนาคต ตามคำสั่งของตระกูลไอนซ์เบิร์น นางาโตะนั้นเป็นลูกศิษย์ของเซลเร็ช และเป็นชาวคริสเตียน ด้วยสถานะของเขาทั้ง 2 อย่างนั้นทำให้เขากลายเป็นผู้ที่มีอำนาจทั้งในสมาคมจอมเวทย์และองค์กรศาสนา ซึ่งเป็นส่วนผลักดันให้ตระกูลโทซากะเข้าร่วมสงครามจอกศักดิ์สิทธิ์ได้โดยไม่ถูกขัดขวางโดยทั้งสององค์กรนี้เลย รินได้เติบโตขึ้นมาภายใต้ตระกูลโทซากะในฐานะผู้สืบทอดของตระกูล โดยโทซากะ โทคิโอมิ พ่อของเธอ เมื่อสิบปีก่อน พ่อของเธอได้ถูกเลือกให้เป็นมาสเตอร์ในสงครามจอกศักดิ์สิทธิ์ครั้งที่ 4 ซึ่งตอนนั้นเองเขาก็ได้บอกรินให้ปกป้องตระกูลโทซากะเอาไว้จะนว่าเขาจะกลับมา หลังจากที่พ่อของเธอตายในสงคราม รินก็ได้พยายามฝึกฝนเชิงเวทย์ของเธอให้แข็งแกร่งขึ้นเรื่อยๆ จนสมบูรณ์แบบโดยมี โคโตมิเนะ คิเรย์ เป็นคนชี้แนะในบางเรื่องเท่านั้น ซึ่งตลอดเวลาที่เธอฝึกฝนเวทมนตร์นั้น เธอไม่ได้สุงสิงกับใครเลยจนทำให้เธอไม่มีเพื่อน ดังนั้น เพื่อการเปลี่ยนแปลงวิถีชีวิตของเธอ เธอจึงพยายามที่จะทำตัวให้สมบูรณ์แบบเพื่อที่จะเรียกร้องความสนใจจากคนรอบข้าง แม้ว่าแท้จริงแล้วเธอจะเป็นคนที่ขี้งก มีนิสัยทอมบอย และขี้เกียจเป็นอย่างมากทีเดียว แม้ว่ารินจะไม่พอใจในชาติตระกูลของตัวเองที่จะต้องมาแข่งขันกันเรื่องการใช้เวทมนตร์อย่างเอาเป็นเอาตาย แต่เธอก็ยังคงต้องการที่จะพัฒนาทักษะจอมเวทย์ของตนเองให้แข็งแกร่ง เธอผิดหวังมากที่ข้ารับใช้ที่เธออัญเชิญมานั้นเป็นประเภทอาเชอร์ และมักจะทะเลาะกับเขาเป็นประจำ อย่างไรก็ตาม พวกเขาก็สามารถสนิทสนมกันได้อย่างรวดเร็วความสามารถ ความสามารถ. ด้วยสายเลือดของตระกูลโทซากะ ทำให้รินมีความเชี่ยวชาญในการแปรรูปพลังเวทย์และถ่ายทอดไปบรรจุไว้ในสิ่งของต่างๆ ด้วยเพราะว่าการที่จอมเวทย์คนนีง จะปลดปล่อยพลังเวทย์จำนวนมากออกมานั้นจะเป็นไปได้ยากเพราะมีข้อจำกัดทางร่างกายของจอมเวทย์คนนั้นๆ รินจึงทำการเก็บสะสมพลังเวทย์เหล่านั้นไว้ในอัญมณีทุกวันเป็นกิจวัตร ยามใดที่เธอต้องการใช้พลังเวทย์ปริมาณมากๆ เธอจะนำอัญมณีเหล่านั้น มาใช้ ซึ่งถ้าใช้อัญมณีเหล่านั้นโจมตี ความรุนแรงของมันก็จัดอยู่ในระดับ A ได้เลยทีเดียว เวทมนตร์ที่เธอใช้บ่อยที่สุดในการรุกคู่ต่อสู้ เห็นจะเป็นการใช้เวทมนตร์ของฟินแลนด์ที่เรียกว่า แกน คือการรวบรวมมานาไว้ที่ปลายนิ้ว ให้มีลักษณะเป็นลูกกลมๆ สีดำ แล้วยิงออกไปคล้ายกับกระสุน ซึ่งแต่เดิมเวทย์นี้เคยถูกใช้ในการสาปแช่ง แต่รินก็สามารถดัดแปลงนำมาใช้ในรูปแบบนี้ และสามารถทำให้สามารถยิงออกไปได้หลายนัดติดต่อกันได้ด้วยการดัดแปลงคาถาในการร่ายเวทย์นี้ นอกจากนั้นรินยังมีความสามารถในการเสริมความแข็งแกร่งให้กับวัตถุในเบื้องต้นด้วย แม้ว่ามันจะไม่ใช่ความสามารถพิเศษของเธอก็ตามที แต่ในช่วงแรกของ เฟท สเตย์ ไนท์ เธอก็ใช้ได้เชี่ยวชาญกว่าชิโร่หลายเท่า โดยส่วนมากเธอมักจะใช้ทักษะนี้ในการเสริมความแข็งแกร่งให้กับขาของเธอ อย่างเช่นในช่วงแรกที่เธอเสริมความแข็งแกร่งให้กับขาของเธอเพื่อใช้ในการหลบหลีกการโจมตีของแลนเซอร์ ซึ่งเธอก็จะไม่นำมันมาใช้มากนักเพราะว่าการเสริมความแข็งแกร่งนี้เป็นเวทมนตร์ที่ถือว่าใช้ยากที่สุดบทบาทในเรื่อง บทบาทในเรื่อง. ในช่วงบทนำของ เฟท/สเตย์ ไนท์ จะกล่าวถึงรินในช่วงที่เธอเตรียมตัวเข้าร่วมในสงครามจอกศักดิ์สิทธิ์ครั้งที่ 5 ซึ่งเธอเปิดเผยให้ข้ารับใช้ของเธอที่เธอไม่ได้ตั้งใจที่จะอัญเชิญออกมา อาเชอร์ ทราบว่าเธอเข้าร่วมสงครามครั้งนี้โดยไม่ได้มีเป้าหมายว่าจะได้ครอบครองจอกศักดิ์สิทธิ์เลย ซึ่งเดิมทีข้ารับใช้ที่เธอตั้งใจที่จะเรียกออกมานั้นคือเซเบอร์ แต่ว่าเธอก็สามารถทำความคุ้นเคยกับเขาได้อย่างรวดเร็ว ในระหว่างที่เธอกำลังสำรวจหามาสเตอร์ึคนอื่นๆ ในช่วงแรกของเรื่องนั้น เธอได้ถูกโจมตีโดยแลนเซอร์ที่โรงเรียนโฮมุระบาระ อาเชอร์จึงต้องต่อสู้กับเขาเพื่อปกป้องริน แต่แล้วชิโร่ก็เข้ามาพบเห็นเข้าทำให้การต่อสู้ต้องชะงัก เมื่อแลนเซอร์จำเป็นต้องปลีกตัวออกจากการแข่งขันไปสังหารชิโร่เพื่อปิดปาก หลังจากที่ชิโร่ถูกแลนเซอร์สังหารแล้ว รินได้ชุบชีวิตชิโร่ขึ้นมาอีกครั้งด้วยอัญมณีประจำตระกูลที่เปี่ยมไปด้วยมานาและเป็นสื่ออัญเชิญอาเชอร์ด้วยการใช้มันใส่เข้าไปแทนหัวใจของชิโร่ที่ถูกแลนเซอร์แทงจนทะลุ และหนีไปพร้อมปล่อยให้ชิโร่ฟื้นขึ้นมาเอง เธอเชื่อว่าแลนเซอร์จะต้องตามมาสังหารชิโร่อีกครั้งแน่ หากว่าเขารู้ว่าชิโร่ยังมีชีวิตอยู่ เธอจึงรีบมาที่บ้านของชิโร่เพื่อสังเกตการณ์ และเธอก็ได้พบกับข้ารับใช้ประเภทเซเบอร์เป็นครั้งแรก และเนื้อเรื่องทั้งสามของ เฟท/สเตย์ ไนท์ ก็เริ่มแยกออกจากกันตรงนี้ ในช่วงแรกของเนื้อเรื่อง รินได้ใช้ตราเวทย์บังคับอาเชอร์เพียงแค่ 2 ครั้งเท่านั้น คือบังคับให้เขาเชื่อฟังคำสั่งเธอทุกอย่าง และอย่างที่สองคือบังคับให้เขาหายตัวไปเพื่อหลีกเลี่ยงการโจมตีของเซเบอร์ โดยในเนื้อเรื่องทั้งหมด หน้าที่ตัวดำเนินเรื่องของเธอได้ถูกแทนที่โดยชิโร่ไปโดยปริยาย ในบทเฟท รินมีบทบาทสำคัญในฐานะครูผู้สอนเชิงเวทย์ในด้านต่างๆ ให้กับชิโร่ที่มีข้ารับใช้ที่แข็งแกร่งอย่างเซเบอร์ แม้ว่าความบ้าระห่ำของชิโร่ที่ทำให้เธอต้องเสียข้ารับใช้ของเธอ อาเชอร์ และโอกาสที่จะชนะสงครามไป และเธอแสดงออกกับเซเบอร์คล้ายกับว่าเธอเป็นพวกที่ชอบทั้งสองเพศ ในช่วงหลังเธอจะถูกคิเรย์ทำร้ายที่บ้านของชิโร่ แต่เธอก็สามารถรอดมาได้และไปที่ลอนดอนเพื่อที่จะเป็นจอมเวทย์ที่แท้จริงหลังจากที่สงครามจบลง ในบท อันลิมิเต็ด เบลด เวิร์คส เธอมีบทบาทเป็นตัวละครหลักของบทนี้ และ ยังเป็นมาสเตอร์ของเซเบอร์ ความรู้สึกที่เธอมีต่อชิโร่ เธอก็ได้แสดงออกมากที่สุดในบทนี้เช่นกัน ในบท เฮฟเว่นส ฟีล เธอได้ใช้ ดาบอัญมณีของเซลเร็ช เพื่อเอาชนะซากุระ และในทุกบท เธอก็จะคอยอยู่เคียงข้างชิโร่เสมอใน เฟท/ฮอลโลว์ อทาราเซีย ใน เฟท/ฮอลโลว์ อทาราเซีย. นอกจากนั้นในเนื้อเรื่องของ เฟท/ฮอลโลว์ อทาราเซีย เธอก็ได้ใช้ คาไลโดสติ๊ก ที่เป็นสิ่งประดิษฐ์ของเซลเร็ชที่ใช้ในการดึงเอาความรู้ของผู้ใช้คนอื่นๆ มาสู่ผู้ใช้ในปัจจุบัน และเป็นแหล่งสะสมมานา อย่างไรก็ตาม เจ้าคาไลโดสติ๊กนี่ก็มักจะทำให้ผู้ใช้ต้องพบกับความอับอาย อย่างในกรณีของรินนี่เธอใช้มัน และมันก็ทำให้เธอกลายเป็นสาวน้อยเวทมนตร์ คาไลโด-รูบี้ ไปโดยปริยาย</doc>
