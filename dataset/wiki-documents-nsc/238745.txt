<doc id="238745" url="https://th.wikipedia.org/wiki?curid=238745" title="พระเจ้าเยจงแห่งโครยอ">พระเจ้าเยจงแห่งโครยอ พระเจ้าเยจงแห่งโครยอ ( ค.ศ. 1079 - ค.ศ. 1122) จักรพรรดิองค์ที่ 16 แห่งราชวงศ์โครยอ (ค.ศ. 1105 - 1122) เป็นพระราชโอรสของพระเจ้าซุกจง กับพระมเหสีมยองอึย ตระกูล ลี เมื่อพระเจ้าเยจงทรงขึ้นครองราชสมบัติ สงครามกับเผ่านูร์เชน (Jurchen) ยังค้างคาอยู่ ในค.ศ. 1109 ยุนควาน (윤관, 尹瓘) นำทัพพยอลมูบัน (별무반, 別武班) บุกไปทางเหนือกวาดล้างชาวนูร์เชน พระเจ้าเยจงยังมีพระราชโองการให้สร้างป้อมปราการเก้าแห่งทางเหนือเพื่อรับการรุกรานของนูร์เชน ตามคำแนะนำของยุนควาน แต่กระนั้นโครยอก็ไม่อาจจะยึดดินแดนทางเหนือได้เพราะภูมิประเทศไม่เอื้ออำนวยและชาวนูร์เชนที่คุ้นเคยกับสภาพภูมิประเทศมากกว่าเข้าตีทุ่งกว้างของตนคืน ในค.ศ. 1115 วันยัน อากูดา (Wanyan Aguda) รวบรวมเผ่านูร์เชนต่างๆตั้งตนเป็นจักรพรรดิราชวงศ์จิน (金) เป็นอำนาจใหม่ทางตอนเหนือเข้ามาแทนที่ราชวงศ์เหลียวและราชวงศ์ซ่งที่อ่อนแอ ราชวงศ์จินส่งทูตมาขอเจรจาสัมพันธไมตรีแต่พระเจ้าเยจงทรงปฏิเสธและขับไล่ไสส่ง พระเจ้าเยจงทรงผิดกับจักรพรรดิโครยอองค์ก่อนๆ คือทรงเลื่อมใส่ศรัทธาในลัทธิเต๋า (Daoism) ฮ่องเต้ซ้องฮุ่ยจง (宋徽宗) ทรงพยายามจะเจริญสัมพันธไมตรีกับเกาหลีเพื่อที่จะขอการสนับสนุนจากเกาหลีในการต่อสู้กับพวกนูร์เชนราชวงศ์จิน จึงมีการติดต่ออย่างเป็นทางการระหว่างเกาหลีกับราชวงศ์ซ่งเป็นครั้งแรก วัฒนธรรมจีนเริ่มเข้ามามีอิทธิพลในเกาหลีโดยเฉพาะในด้านดนตรี เป็นต้นกำเนิดของดนตรีจีนของเกาหลี เรียกว่า อาอัก (아악, 雅樂) บั้นปลายเหล่าเสนาทหารและผู้มีความรู้ตลอดจนผู้ใกล้ชิดให้คำปรึกษาของพระองค์เริ่มขัดแย้งกันจนทำให้ต้องหันไปใส่พระทัยกับตำราและเรื่องราวต่างๆเกี่ยวกับลัทธิเต๋าที่พระองค์ชื่นชมเป็นส่วนพระองค์ เมื่อพระเจ้าเยจงสวรรคตในค.ศ. 1122 พระโอรสกับมเหสีซุนด็อก ก็ขึ้นครองราชย์ต่อเป็นพระเจ้าอินจงพระราชวงศ์พระราชวงศ์. - พระราชบิดา พระเจ้าซุกจง (숙종) - พระราชมารดา สมเด็จพระราชินีมยองอึย ตระกูลยู (명의왕후 유씨, 明懿王后) พระมเหสี- สมเด็จพระราชินีคยองฮวา ตระกูลลี (경화왕후 이씨, 敬和王后 李氏) พระราชธิดาของพระเจ้าซอนจงกับพระสนมจองซินฮย็อนบิน ตระกูล ลี - สมเด็จพระราชินีซุนด๊อก ตระกูลลี (순덕왕후 이씨, 順德王后 李氏) ธิดาของ ลีจากยอม - สมเด็จพระราชินีมุนจอง ตระกูลวัง (문정왕후 왕씨, 文貞王后) พระโอรส- องค์ชายอินจง (인종, 仁宗) พระราชโอรสของสมเด็จพระราชินีซุนด๊อก ตระกูลลี พระธิดา- องค์หญิงซึงด๊อก (승덕공주, 承德宮主) พระราชธิดาของสมเด็จพระราชินีซุนด๊อก ตระกูลลี - องค์หญิงฮึงคยอง (흥경공주, 興慶宮主) พระราชธิดาของสมเด็จพระราชินีซุนด๊อก ตระกูลลี</doc>
