<doc id="218515" url="https://th.wikipedia.org/wiki?curid=218515" title="พระเจ้าทงมย็องซ็องแห่งโคกูรยอ">พระเจ้าทงมย็องซ็องแห่งโคกูรยอ พระเจ้าทงมย็องซ็อง' (Dongmyeong-seongwang, 59 - 19 ปีก่อนค.ศ., ครองราชย์ 37 – 19 ปีก่อน ค.ศ.) ปฐมกษัตริย์แห่งอาณาจักรโคกูรยอ ประสูติเมื่อ 59 ปีก่อนคริสต์ศักราช ตรงกับปี พ.ศ. 483 มีพระนามเดิมว่า จูมง โดยทรงเป็นบุตรของพระเจ้าแฮโมซู และพระนางยูฮวา ต่อมาเมื่อบิดาเสียชีวิตระหว่างการรบพระเจ้ากึมวากษัตริย์แห่งอาณาจักรพูยอได้รับพระนางยูฮวาเป็นพระสนม และรับจูมงเป็นพระราชโอรสบุญธรรมประสูติ ประสูติ. ในประวัติศาสตร์ไม่ทราบแน่ชัดว่าผู้ใดเป็นพ่อของพระเจ้าทงมย็องซ็อง บางตำราบอกว่าพระองค์เป็นลูกของแฮโมซูและยูฮวา โดยแฮโมซูนั้นเป็นบุตรชายแห่งสวรรค์ ส่วนยูฮวาเป็นธิดาของฮาบก เทพเจ้าแห่งน้ำ ตำราบอกว่าแฮมโมซูได้แอบดูยูฮวาที่แม่น้ำขณะที่นางกำลังอาบน้ำอยู่ ทั้งสองได้ตกหลุมรักกัน แต่เทพฮาบกพ่อของยูฮวาไม่ชอบแฮโมซู ต่อมาได้กลับคืนสู่สวรรค์ ส่วนยูฮวาเทพฮาบกพ่อของนางได้ขับไล่นางไปยังที่อื่น นางได้พบกับพระเจ้ากึมวาแห่งพูยอตะวันออก ซึ่งต่อมาเขาได้รับนางเป็นสนมของตัวเอง ต่อมายูฮวาท้องโดยได้รับแสงไฟจากดวงอาทิตย์และคลอดลูกออกมาเป็นไข่ กษัตริย์กึมวาได้พยายามทำลายไข่ใบนี้ อีกทั้งยังพยายามนำไข่ไปทิ้งในป่าเพื่อเป็นอาหารของสัตว์แต่ก็ไม่สำเร็จกษัตริย์กึมวาจึงคืนไข่ให้สนมยูฮวา ต่อมาเปลือกไข่ได้ฟักออกมาเป็นเด็กผู้ชาย พระสนมยูฮวาจึงได้ขนานนามเด็กคนนี้ว่า จูมง ซึ่งในภาษาพูยอโบราณแปลว่า นักแม่นธนูหนีออกจากพูยอ หนีออกจากพูยอ. จูมงเป็นที่ชื่นชอบเพราะมีฝีมือการยิงธนูเก่งมาก ทำให้บรรดาโอรสของกษัตริย์กึมฮวาพากันอิจฉา ท้ายที่สุดจูมงถูกบังคับให้ออกจากพูยอ ตามตำนานเล่าว่าขณะที่จูมงควบม้าไปถึงบริเวณแม่น้ำ ตะไคร่น้ำได้เกาะกลุ่มเป็นสะพานให้จูมงขี่ม้าข้ามไป ในปี 37 ก่อนคริสตกาล จูมงได้กลายเป็นกษัตริย์องค์แรกของโกคูรยอ และได้รวบรวม 6 ชนเผ่าแห่งจงกรมบนเข้าสู่อาณาจักรโกคูรยอ และต่อมาพระองค์ได้สมรสกับโซซอโนธิดาของหัวหน้าเผ่าเครูกษัตริย์องค์แรกแห่งอาณาจักรโคกูรยอ กษัตริย์องค์แรกแห่งอาณาจักรโคกูรยอ. ในปีที่ 37 ก่อนคริตกาล จูมงสถาปนาอาณาจักรโกคูรยอขึ้นและดำรงตำแหน่งกษัตริย์องค์แรก ในปีเดียวกันนั้นเอง กษัตริย์ซงยางแห่งพีรยูได้สวามิภักดิ์ต่อโคกูรยอ หลังจากพระเจ้าดงมยองซองส่งทหารไปช่วยพีรยูปราบเผ่ามัลกัลที่มารุกรานพีรยู ในปีที่ 34 ก่อนคริตกาล การก่อสร้างเมืองโชลบน เมืองหลวงแห่งแรกของอาณาจักรโกคุรยอพร้อมด้วยพระราชวังหลวงแล้วเสร็จ 4 ปีต่อมาในปีที่ 28 ก่อนคริตกาล พระเจ้าดงมยองซองส่งนายพลบูวียอมไปปราบแคว้นอกจอ ในปีเดียวกันนั้นเอง พระมารดาของพระองค์ พระนางยูฮวาสิ้นพระชนม์ลงในพระราชวังที่พูยอ พระเจ้ากึมจัดงานพระศพของพระนางเทียบเท่าพระมเหสีถึงแม้ว่าจะเป็นเพียงนางสนมก็ตาม พระเจ้าดงเมียงซองส่งคณะทูตและของขวัญมากมายไปให้พระเจ้ากึมวาในความรู้สึกสำนึกบุญคุณที่ทรงเลี้ยงดูพระองค์มา ในปีที่ 19 ก่อนคริตกาลพระนางเยโซยา ชายาของพระองค์ได้หนีออกจากพูยอพร้อมด้วยพระโอรสคือ องค์ชายยูริเข้ามายังโกคูรยอ พระมเหสียีโซยาและองค์ชายยูริ ได้กลับมาจากการเป็นตัวประกันของอาณาจักรพูยอ ทำให้พระมเหสีโซซอโนคิดจะสร้างอาณาจักรใหม่ เพราะพระนางกลัวว่าโอรสของพระนางจะแย่งบัลลังก์กับองค์ชายยูริ พระมเหสีโซซอโนพร้อมด้วยพระโอรสทั้ง 2 พระองค์และผู้คนมากมายได้ออกจากโกคูรยอไปสร้างเมืองใหม่ทางตอนใต้ของโกคูรยอ บริเวณคาบสมุทรเกาหลีในปัจจุบัน พระนางได้สร้างอาณาจักรแพกเจขึ้นมา ต่อมาพระเจ้าดงเมียงซองได้สถาปนาองค์ชายยูริเป็นรัชทายาท ซึ่งต่อมาได้ขึ้นครองราชย์เป็นพระเจ้ายูรินั่นเองพระราชวงศ์พระราชวงศ์. - พระบิดา : พระเจ้าแฮโมซู บุตรของพระอาทิตย์ - พระมารดา : พระสนมยูฮวา ธิดาของเทพแห่งแม่น้ำแห่งเมืองฮาแบ เป็นพระสนมของพระเจ้ากึมวาแห่งอาณาจักรพูยอตะวันออกพระมเหสีพระมเหสี. - สมเด็จพระราชินี ยีโซยา จากตระกูล ยี หลังพระเจ้าดงเมียงซองสิ้นพระชนม์พระนางจึงขึ้นเป็นสมเด็จพระพันปีหลวงยีโซยา - สมเด็จพระราชินี โซซอโน จากตระกูล ซอ หลังจากสร้างอาณาจักรใหม่พระนางคือพระนางซอโนแห่งแพ็กเจพระโอรสพระโอรส. - องค์ชายพีรู เป็นพระโอรสบุญธรรมที่ประสูติจากพระนางซอโน - องค์ชายยูริ เป็นพระโอรสที่ประสูติจากพระนางโซยา - องค์ชายอนจอ เป็นพระโอรสที่ประสูติจากพระนางซอโน - องค์หญิงโซยอน เป็นพระธิดาที่ประสูติจากพระนางโซยา</doc>
