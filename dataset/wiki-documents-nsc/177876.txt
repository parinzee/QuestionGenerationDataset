<doc id="177876" url="https://th.wikipedia.org/wiki?curid=177876" title="กรุงเทพกรังด์ปรีซ์ 2531">กรุงเทพกรังด์ปรีซ์ 2531 การแข่งขันรถยนต์ประวัติศาสตร์ กรุงเทพกรังด์ปรีซ์ 2531 เป็นการแข่งรถที่จัดขึ้นในประเทศไทย เมื่อวันที่ 9 มกราคม พ.ศ. 2531 ที่ถนนราชดำเนิน และ 16 มกราคม พ.ศ. 2531 ที่พีระอินเตอร์เนชั่นแนลเซอร์กิต จังหวัดชลบุรีที่มา ที่มา. การจัดการแข่งขันนี้ริเริ่มโดย สรรพสิริ วิรยศิริ ตั้งแต่ปี พ.ศ. 2528 จากการปรึกษากับพระวรวงศ์เธอ พระองค์เจ้าพีรพงศ์ภาณุเดช ถึงความเป็นไปได้ที่จะนำรถแข่งที่ทรงเคยขับในอดีต มาจัดแข่งอีกครั้งเช่นเดียวกับที่เคยทรงทำเมื่อวันที่ 5 ธันวาคม พ.ศ. 2480 และในรูปแบบของกรุงเทพกรังด์ปรีซ์ ที่ไทยเคยจะจัดในปี พ.ศ. 2482 พ.ศ. 2528 สรรพสิริ วิรยศิริ ได้นำแนวคิดนี้ไปปรึกษากับหม่อมราชวงศ์นริศรา จักรพงษ์ ธิดาของพระเจ้าวรวงศ์เธอ พระองค์เจ้าจุลจักรพงษ์ และได้นำความไปปรึกษากับพลเอกชวลิต ยงใจยุทธ (ซึ่งมีศักดิ์เป็นหลานน้า ของพระองค์พีระ) ผู้บัญชาการทหารบกในขณะนั้น ตามคำแนะนำของพระองค์พีระที่ทรงให้ไว้ก่อนจะสิ้นพระชนม์ กองทัพบกไทย จึงได้จัดตั้งโครงการเทิดพระเกียรติเจ้าดาราทอง และดำเนินจัดการแข่งขันรถยนต์ประวัติศาสตร์ "กรุงเทพกรังด์ปรีซ์ 2531" ขึ้นรถที่ร่วมแข่งขันการแข่งขัน</doc>
