<doc id="867147" url="https://th.wikipedia.org/wiki?curid=867147" title="สุวบุญ จิรชาญชัย">สุวบุญ จิรชาญชัย ศาสตราจารย์ สุวบุญ จิรชาญชัย (เกิด ปี พ.ศ. 2507 -) เป็นคณบดี อาจารย์ประจำวิทยาลัยปิโตรเลียมและปิโตรเคมี จุฬาลงกรณ์มหาวิทยาลัย และที่ปรึกษาสมาคมโพลิเมอร์แห่งประเทศไทย ศ.สุวบุญ จิรชาญชัย หรือ ศ.ดร.สุวบุญ จิรชาญชัย มีความเชี่ยวชาญด้านสาขาเคมี โดยเฉพาะเรื่อง พอลิเมอร์ชีวภาพ ซุปปราโมเลกุล พอลิเมอร์สังเคราะห์ พลาสติกย่อยสลายได้ทางชีวภาพ (biodegradable plastics) พอลิเมอร์เมมเบรนเซลล์ เชื้อเพลิง โดยได้สร้างผลงานตีพิมพ์ในวารสารวิชาการชั้นนำกว่า 80 เรื่อง เขาได้รับรางวัลนักวิจัยดีเด่นแห่งชาติในสาขาวิทยาศาสตร์เคมีและเภสัช ประจำปี พ.ศ. 2552 และรางวัลด้านวิชาการต่าง ๆ อีกมากมายประวัติการศึกษา ประวัติการศึกษา. ศ.สุวบุญ จิรชาญชัย สำเร็จการศึกษาระดับประถมศึกษาและมัธยมศึกษาตอนต้นจากโรงเรียนอัสสัมชัญ (อสช 25069) จากนั้นเขาศึกษายังโรงเรียนเตรียมอุดมศึกษา เป็นเวลาครึ่งปี ก่อนได้รับทุนรัฐบาลไทย (ทุน ก.พ.) เข้าศึกษาต่อยังประเทศที่ญี่ปุ่น ที่มหาวิทยาลัยโอซะกะ ในสาขา Applied Fine Chem จนสำเร็จการศึกษาระดับปริญญาบัณฑิตในปี พ.ศ. 2532 จากนั้นจึงศึกษาต่อยังสาขาวิชาเดิม ที่มหาวิทยาลัยโอซะกะ จนจบปริญญามหาบัณฑิต ในปี พ.ศ. 2534 หลังจากนั้นได้กลับมาเป็นอาจารย์ ก่อนที่จะไปศึกษาต่อที่มหาวิทยาลัยเดิม ด้วยทุนมูลนิธิฮิตาชิ จนสำเร็จปริญญาดุษฎีบัณฑิต ในปี พ.ศ. 2538ประวัติการทำงาน ประวัติการทำงาน. ภายหลังสำเร็จการศึกษาระดับปริญญาบัณฑิตแล้ว ในปี พ.ศ. 2535 ศ.สุวบุญ จิรชาญชัย ได้กลับมาเป็นอาจารย์สอนที่วิทยาลัยปิโตรเลียมและปิโตรเคมี จุฬาลงกรณ์มหาวิทยาลัย ตามความต้องการของวิทยาลัยปิโตรเลียมและปิโตรเคมีในขณะนั้น ซึ่งเป็นช่วงบุกเบิก หลังจากนั้นได้เข้าศึกษาต่อปริญญาเอก จนกลับมารับตำแหน่งสอนที่วิทยาลัยจวบจนปัจจุบัน โดยดำรงตำแหน่งเป็นคณบดีรางวัลรางวัล. - รางวัลเมธีวิจัยนวัตกรรม (สำนักงานนวัตกรรมแห่งชาติ) ปี พ.ศ. 2549 - รางวัลนวัตกรรมแห่งประเทศไทย (สมาคมวิทยาศาสตร์แห่งประเทศไทย) ปี พ.ศ. 2550 - รางวัลนักวิจัยดีเด่นแห่งชาติในสาขาวิทยาศาสตร์เคมีและเภสัช ประจำปี พ.ศ. 2552 - รางวัลนักวิจัยนวัตกรรม (สถาบันปิโตรเลียมแห่งประเทศไทย) พ.ศ. 2553 - 2554 - รางวัลอาจารย์ดีเด่นแห่งชาติ จากประธานสภาอาจารย์มหาวิทยาลัยแห่งประเทศไทย ประจำปี พ.ศ. 2557วิทยากรในต่างประเทศวิทยากรในต่างประเทศ. - สถาบันวิจัยโพลิเมอร์แม็กซ์พลังค์ ประเทศเยอรมนี - สมาคมโพลิเมอร์ประเทศญี่ปุ่น - สถาบันวิจัยขั้นพื้นฐานแห่งเกาหลี - สถาบันวิทยาศาสตร์ เทคโนโลยี และวิจัย (A*STAR) ประเทศสิงคโปร์ - มหาวิทยาลัยควีนส์แลนด์ ประเทศออสเตรเลีย</doc>
