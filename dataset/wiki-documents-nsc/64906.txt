<doc id="64906" url="https://th.wikipedia.org/wiki?curid=64906" title="คณะวิทยาการสื่อสาร มหาวิทยาลัยสงขลานครินทร์">คณะวิทยาการสื่อสาร มหาวิทยาลัยสงขลานครินทร์ คณะวิทยาการสื่อสาร มหาวิทยาลัยสงขลานครินทร์ เป็นคณะวิชาที่เน้นการบูรณาการศาสตร์แห่งการสื่อสาร คือ "นิเทศศาสตร์" กับ "เทคโนโลยีสารสนเทศและการสื่อสาร" เพื่อสร้างองค์ความรู้และผลิตบัณฑิตแห่ง "สังคมสารสนเทศ" (information society) และ "สังคมฐานความรู้" (knowledge-based society) ที่จะต้องพร้อมด้วยศักยภาพในการสื่อสาร การเข้าถึงข้อมูลสารสนเทศ และการใช้เทคโนโลยีอย่างเชี่ยวชาญ สร้างสรรค์ และรู้เท่าทัน อีกทั้งยังสามารถประยุกต์ความรู้เพื่อพัฒนาตนให้เป็นผู้นำทางวิชาชีพ ทางวิชาการ และทางสังคมในอนาคตประวัติ ประวัติ. เมื่อปี 2532 มหาวิทยาลัยสงขลานครินทร์ วิทยาเขตปัตตานี เล็งเห็นว่าคณะวิชาด้านการสื่อสารเป็นสาขาวิชาที่กำลังได้รับความสนใจจากนักเรียน และตลาดแรงงานในขณะนั้นเป็นอย่างมาก จึงได้ริเริ่มดำเนินการ “โครงการจัดตั้งคณะเทคโนโลยีและวิทยาการสื่อสารและสารสนเทศ” ซึ่งภายหลังได้เปลี่ยนเป็น “โครงการจัดตั้งคณะวิทยาการสื่อสาร” และได้เริ่มต้นร่างหลักสูตรศิลปศาสตรบัณฑิต สาขาวิชานิเทศศาสตร์ และหลักสูตรวิทยาศาสตรบัณฑิต สาขาวิชาเทคโนโลยีสารสนเทศ ในปี 2539 ต่อมาในปี 2540 ประเทศไทยประสบกับภาวะเศรษฐกิจวิกฤติ ทำให้การจัดตั้งหน่วยงานใหม่ภายในมหาวิทยาลัยหลายโครงการต้องหยุดชะงักไป รวมทั้งโครงการจัดตั้งคณะวิทยาการสื่อสารด้วย คณะกรรมการดำเนินงานฯ จึงร่วมมือกับภาควิชาบรรณารักษศาสตร์ คณะมนุษยศาสตร์และสังคมศาสตร์ เปิดสอนหลักสูตรวิชาโทนิเทศศาสตร์ โดยเริ่มรับนักศึกษาวิชาโทรุ่นแรกในปีการศึกษา 2542 จนกระทั่งในปีการศึกษา 2545 โครงการจัดตั้งคณะวิทยาการสื่อสารได้รับอนุมัติให้จัดตั้งเป็น “คณะวิทยาการสื่อสาร” เป็นหน่วยงานภายในของมหาวิทยาลัยสงขลานครินทร์ และในปีเดียวกันนั้นก็ได้เปิดสอนและรับนักศึกษารุ่นแรก ในหลักสูตรศิลปศาสตรบัณฑิต สาขาวิชานิเทศศาสตร์ และในปีการศึกษา 2547 เปิดสอนหลักสูตรวิทยาศาสตรบัณฑิต สาขาวิชาเทคโนโลยีสารสนเทศและการสื่อสารเพื่อการจัดการ ในปีการศึกษา 2548 คณะวิทยาการสื่อสารเปิดสอนอีก 2 หลักสูตร คือ หลักสูตรศิลปศาสตรบัณฑิต สาขาวิชาการสื่อสารการตลาดเพื่อการพัฒนา และหลักสูตรวิทยาศาสตรบัณฑิต สาขาวิชานวัตกรรมการออกแบบสื่อและการผลิตสื่อวัตถุประสงค์ วัตถุประสงค์. คณะวิทยาการสื่อสาร เป็นคณะวิชาที่เน้นวิจัยเพื่อสร้างองค์ความรู้ใหม่ที่สามารถสนับสนุนการผลิต บัณฑิตอย่างมีคุณภาพ และนำไปสู่การพัฒนา และแก้ปัญหาชุมชนท้องถิ่น ประเทศและภูมิภาค1. เพื่อสร้างงานวิจัยที่มีคุณภาพ ได้องค์ความรู้ที่จำเป็นต่อการพัฒนาชุมชน และเป็นฐานในการจัดการศึกษาระดับบัณฑิตศึกษา 2. เพื่อปรับเปลี่ยนวัฒนธรรมองค์กรให้บุคลากรทำวิจัยมากขึ้น และนำผลการวิจัยไปสู่การเรียนการสอน การเผยแพร่การบริการวิชาการ การยื่นขอสิทธิบัตรหรือการประยุกต์ใช้ในระดับที่สามารถแข่งขันได้ 3. เพื่อสร้างศักยภาพของบุคลากรและองค์กรในการแสวงหาทุนวิจัยทั้งภายในและต่างประเทศ และสร้างความสามารถในการพึ่งพาตนเองในด้านทุนวิจัย 4. เพื่อร่วมพัฒนาภูมิปัญญาท้องถิ่นให้เป็นองค์ความรู้ มีคุณค่าและมีมูลค่าเพิ่ม อันเป็นการเพิ่มความเข้าใจท้องถิ่น เสริมสร้างความเข้มแข็งของชุมชนและขยายผลสู่ระดับชาติและนานาชาติ 5. เพื่อพัฒนาศักยภาพของภาคใต้และประเทศ ให้สามารถสร้างโอกาสและความเป็นผู้นำท่ามกลางความเปลี่ยนแปลงและการแข่งขัน ในระดับภูมิภาคและระดับโลก โดยคำนึงถึงความสอดคล้องกับแนวทางการพัฒนาประเทศ 6. เพื่อให้มีระบบการพัฒนางานวิจัย ผลงานทางวิชาการ มีโครงสร้างการบริหารงานวิจัย รวมทั้งระบบการสนับสนุนให้มีการเผยแพร่และการใช้ประโยชน์จากงานวิจัยหน่วยงานหน่วยงาน. - ภาควิชานิเทศศาสตร์ - ภาควิชาการสื่อสารการตลาดเพื่อการพัฒนา - ภาควิชาเทคโนโลยีสารสนเทศและการสื่อสารเพื่อการจัดการ - ภาควิชานวัตกรรมการออกแบบสื่อและการผลิตสื่อหลักสูตรกิจกรรมฝึกปฏิบัติกิจกรรมฝึกปฏิบัติ. - กลุ่มข้าวยำการละคร - สถานีวิทยุฝึกปฏิบัติ CommSci Radio105.5 - สถานีโทรทัศน์ฝึกปฏิบัติ CommSciTV - หนังสือพิมพ์ฝึกปฏิบัติรายปักษ์ บูมีตานี</doc>
