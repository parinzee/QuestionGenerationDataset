<doc id="139960" url="https://th.wikipedia.org/wiki?curid=139960" title="กอดฟรี">กอดฟรี กอดฟรี () เป็นแนวความคิดเกิดขึ้นโดย ผู้ที่ใช้ชื่อว่า "ฆวน มานน์" (Juan Mann) ซึ่งหมายถึง ผู้ชายคนหนึ่ง เป็นการณรงค์ให้กอดกับคนที่ไม่รู้จักกันโดยไม่คิดอามิสสินจ้างรางวัลอันใด และมักทำป้ายว่า "กอดฟรี" การรณรงค์นี้เกิดขึ้นในหลาย ๆ ประเทศ ทั้งสหรัฐอเมริกา อิตาลี เกาหลีใต้ ไต้หวัน ญี่ปุ่น จีน และ ประเทศไทยด้วย หลังจากมีการประชาสัมพันธ์ผ่านบนเว็บไซต์ยูทูบเมื่อเดือนกันยายน 2550 มียอดผู้เข้าชมถึงกว่า 15 ล้านครั้ง ในช่วง 3 เดือนต่อมาประวัติ ประวัติ. ฆวน มานน์ (Juan Mann) ที่อาศัยอยู่ในลอนดอนและต่อมาเดินทางกลับบ้านที่ซิดนีย์ ประเทศออสเตรเลีย และเมื่อเดินทางมาถึงสนามบินได้เห็นผู้โดยสารคนอื่นๆ ต่างมารอรับ เพื่อน ญาติและครอบครัว ยิ้มและโอบกอดกัน แต่ตัวเขาเองไม่มีใครมารอรับ ทำให้เขาอยากจะมีใครสักคนมาคอยเขากลับมา ยิ้มให้เขาและกอดเขา เขาจึงหาการ์ดบอร์ดเขียนคำว่า "Free Hugs" ทั้ง 2 ด้าน หลังจากเวลาเดินทางไปแล้ว 15 นาที ผู้คนเริ่มมองมาที่ตัวเขา และมีผู้หญิงคนหนึ่งเดินมาบอกเขาว่า "เมื่อเช้านี้สุนัขของฉันเพิ่งตาย เช้านั้นครบรอบวันเสียชีวิตของลูกสาวคนเดียวที่จากไปในอุบัติเหตุทางรถยนต์ เธอรู้สึกเหงา และโดดเดี่ยว" ฆวนคุกเข่าลงและกอดหญิงสาวคนนั้น หลังจากนั้นทั้งสองก็ยิ้มให้กันและเดินจากกันไป</doc>
