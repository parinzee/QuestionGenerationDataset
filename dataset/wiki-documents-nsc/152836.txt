<doc id="152836" url="https://th.wikipedia.org/wiki?curid=152836" title="ประสพสุข บุญเดช">ประสพสุข บุญเดช ศาสตราจารย์พิเศษ ประสพสุข บุญเดช อดีตประธานวุฒิสภา อดีตประธานศาลอุทธรณ์ และอาจารย์ผู้เชี่ยวชาญเรื่องกฎหมายครอบครัว-ทรัพย์สินทางปัญญา และอาจารย์ด้านนิติศาสตร์ประวัติ ประวัติ. นายประสพสุข บุญเดช เกิดวันที่ 27 พฤษภาคม พ.ศ. 2488 จบการศึกษาระดับมัธยมศึกษาจากโรงเรียนวชิราวุธวิทยาลัย สำเร็จการศึกษานิติศาสตรบัณฑิต จากคณะนิติศาสตร์ มหาวิทยาลัยธรรมศาสตร์ ปีพ.ศ. 2509 รุ่นเดียวกับนายบัญญัติ บรรทัดฐาน นายไตรรงค์ สุวรรณคีรี และนายประจวบ ไชยสาส์น จากนั้นก็สำเร็จเนติบัณฑิตไทย จากสำนักอบรมศึกษากฎหมายแห่งเนติบัณฑิตยสภา ก่อนไปศึกษา เนติบัณฑิตอังกฤษ (Of Lincoln's Inn, Barrister-at-Law) ที่ประเทศอังกฤษ ประสพสุข บุญเดช สมรสกับธัญญวดี บุญเดชการทำงาน การทำงาน. หลังจากสำเร็จการศึกษาเนติบัณฑิตอังกฤษ ในปี พ.ศ. 2515 กลับมาเป็นอาจารย์ที่คณะนิติศาสตร์ มหาวิทยาลัยธรรมศาสตร์ 2 ปี ก่อนจะโอนย้ายไปทำงานเป็นผู้พิพากษา ประสพสุข บุญเดช เคยดำรงตำแหน่ง ผู้พิพากษาศาลอุทธรณ์ภาค 3,ผู้พิพากษาหัวหน้าศาลจังหวัดสงขลา, ผู้พิพากษาศาลฎีกา, ผู้พิพากษาหัวหน้าคณะในศาลฎีกา, ประธานศาลอุทธรณ์ภาค 5, ประธานศาลอุทธรณ์ อธิบดีผู้พิพากษาศาลทรัพย์สินทางปัญญาและการค้าระหว่างประเทศกลาง รวมถึงการรับตำแหน่งเลขานุการรัฐมนตรีว่าการกระทรวงยุติธรรมในสมัย ศาสตราจารย์ประภาศน์ อวยชัย ประสพสุข บุญเดช ได้รับพระบรมราชโองการโปรดเกล้า ฯ แต่งตั้งให้ดำรงตำแหน่ง ศาสตราจารย์พิเศษ ในสาขาวิชานิติศาสตร์ คณะนิติศาสตร์ จุฬาลงกรณ์มหาวิทยาลัย ตั้งแต่วันที่ 26 พฤศจิกายน พ.ศ. 2547 นอกจากนี้ได้รับพระบรมราชโองการโปรดเกล้าฯ แต่งตั้งเป็นกรรมการกฤษฎีกา ตั้งแต่ พ.ศ. 2543 ถึง พ.ศ. 2551 แล้วจึงดำรงตำแหน่งประธานวุฒิสภา และได้รับการโปรดเกล้าฯ แต่งตั้งเป็นกรรมการกฤษฎีกาอีกครั้ง ตั้งแต่ พ.ศ. 2555 ถึงปัจจุบันเครื่องราชอิสริยาภรณ์</doc>
