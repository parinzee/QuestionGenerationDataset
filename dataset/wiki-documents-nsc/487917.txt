<doc id="487917" url="https://th.wikipedia.org/wiki?curid=487917" title="ปลาเซลฟินยักษ์">ปลาเซลฟินยักษ์ ปลาเซลฟินยักษ์ (; ) ปลาน้ำจืดขนาดเล็กชนิดหนึ่ง ในวงศ์ปลาสอด (Poeciliidae) มีรูปร่างลักษณะเหมือนกับปลาในวงศ์นี้ทั่วไป กล่าวคือ เป็นปลาผิวน้ำ อยู่รวมกันเป็นฝูง ตัวผู้มีขนาดลำตัวเล็ก แต่มีครีบรวมทั้งสีสันต่าง ๆ สดสวยกว่าตัวเมีย กินอาหารขนาดเล็ก เช่น ลูกน้ำ, ไรแดง, แมลงน้ำขนาดเล็ก รวมถึงพืชน้ำอย่างตะไคร่น้ำหรือสาหร่ายด้วย ปลาเซลฟินยักษ์ มีลักษณะเหมือนกับปลาเซลฟิน (P. latipinna) ซึ่งอยู่ในสกุลเดียวกันมาก คือมีครีบหลังสูงใหญ่เหมือนใบเรือเหมือนกัน แต่ปลาเซลฟินยักษ์มีขนาดลำตัวที่ใหญ่กว่า โดยสามารถยาวได้ถึง 12-20 เซนติเมตร รวมถึงมีครีบหลังที่ใหญ่กว่า และมีก้า่นครีบอ่อน 16-19 ก้าน ขณะที่ปลาเซลฟินมีก้านครีบอ่อนน้อยกว่า คือ 13-14 ก้าน พบกระจายพันธุ์ในแหล่งน้ำทั่วไปทั้งน้ำจืด, น้ำกร่อย และตามชายฝั่งของเม็กซิโก และคาบสมุทรยูคาทาน เป็นปลาในวงศ์นี้อีกชนิดหนึ่งที่นิยมเลี้ยงกันเป็นปลาสวยงาม</doc>
