<doc id="57576" url="https://th.wikipedia.org/wiki?curid=57576" title="มิรุโมะ ภูตจิ๋วจอมยุ่ง">มิรุโมะ ภูตจิ๋วจอมยุ่ง มิรุโมะ ภูตจิ๋วจอมยุ่ง () เป็นการ์ตูนญี่ปุ่น แต่งโดย ฮิโรมุ ชิโนซึกะ ถูกสร้างเป็นอะนิเมะและเกมหลายภาคด้วยกัน ต่อมาได้รับรางวัลการ์ตูนยอดเยี่ยม สาขาการ์ตูนสำหรับเด็ก ของสำนักพิมพ์โคดันฉะ ครั้งที่ 27 ใน ปี พ.ศ. 2546 และได้รับรางวัลการ์ตูนยอดเยี่ยมของสำนักพิมพ์โชงะกุกัง ครั้งที่ 49 ในสาขาเดียวกัน และปีเดียวกัน แรกเริ่ม มิรุโมะ ภูตจิ๋วจอมยุ่ง ลงตีพิมพ์ในนิตยสาร Ciao ฉบับประจำเดือนมีนาคม ปี พ.ศ. 2544 ของสำนักพิมพ์โชงะกุกัง ในลักษณะของเรื่องสั้นตอนเดียวจบ แต่เนื่องจากได้รับความนิยมจากผู้อ่านเป็นอย่างมาก จึงได้เริ่มลงตีพิมพ์เป็นเรื่องยาวตั้งแต่ฉบับเดือนกันยายน ปีเดียวกันเป็นต้นมา ส่วน มิรุโมะ ภูตจิ๋วจอมยุ่ง ภาคพิเศษ ที่เป็นเรื่องสั้นตอนเดียวจบ จะลงตีพิมพ์ในนิตยสาร Ciao Deluxe ฉบับรวมเล่มมีทั้งหมด 12 เล่มจบ โดยสำนักพิมพ์บงกชเป็นผู้ได้รับลิขสิทธิ์ตีพิมพ์ในประเทศไทย นอกจากเป็นหนังสือการ์ตูนกับอะนิเมะแล้ว มิรุโมะ ภูตจิ๋วจอมยุ่ง ยังถูกตีพิมพ์เป็นหนังสือภาพสำหรับเด็กอนุบาลอีกด้วย โดยเนื้อเรื่องส่วนใหญ่จะอิงตามต้นฉบับเดิม แต่ตัวละครที่มักจะมีส่วนทำให้เกิดการต่อสู้ด้านความรัก และการต่อสู้ระหว่างภูตด้วยกัน เช่น อาซึมิ ซาโอริ ฮารุกะ หรือ ดาร์ค ได้ถูกตัดออกไป เพื่อปรับเรื่องราวให้เหมาะสมกับกลุ่มผู้อ่าน ซึ่งยังเป็นเด็กเล็กเนื้อเรื่อง เนื้อเรื่อง. มินามิ คาเอเดะ เด็กสาวชั้น ม.2 แอบหลงรัก ยูกิ เซ็ตสึ เพื่อนร่วมชั้น มานานร่วมปี แต่ก็ทำได้เพียงแค่เฝ้ามอง เพราะเธอยังไม่มีความกล้าพอที่จะเข้าไปชวนเขาพูดคุยแม้แต่ครั้งเดียว แถมยังมี ฮิดากะ อาซึมิ นักเรียนใหม่สาวสวย ผู้เปี่ยมไปด้วยความมั่นใจ มาเป็นศัตรูหัวใจอีก เพราะอาซึมิเองก็ชอบยูกิเหมือนกัน ทำให้เปอร์เซนต์ที่จะสมหวังในความรักของคาเอเดะ ลดน้อยลงทุกขณะ แต่แล้วอยู่มาวันหนึ่ง คาเอเดะได้ซื้อถ้วยแก้วเสี่ยงทายรักมาฝาก โดยที่ก้นแก้วได้มีตัวหนังสือเขียนไว้ว่า "หากเทโกโก้ร้อนลงไป พร้อมกับอธิษฐาน ภูตแห่งความรัก จะดลบันดาลให้ความรักของคุณสมหวัง" คาเอเดะจึงลองเทโกโก้ร้อนใส่ถ้วยแก้ว และอธิษฐานว่าขอให้ตนเองกับยูกิได้รักกัน แต่ทันทีที่อธิษฐานจบ ก็มีตัวประหลาดตัวเล็กๆ รูปร่างเหมือนมนุษย์ ออกมาจากแก้ว เขาแนะนำตัวเองว่าชื่อ มิรุโมะ เป็นภูตแห่งความรัก สามารถใช้เวทมนตร์ดลบันดาลให้ความรักสมหวังได้ทุกรูปแบบ แต่มิรุโมะนั้นเป็นภูตหัวแข็ง จึงไม่ค่อยจะยอมร่ายเวทมนตร์ให้ตามที่คาเอเดะขอร้องสักเท่าไหร่นัก ยิ่งไปกว่านั้น ภูตที่ออกมาจากถ้วยแก้วก็ไม่ได้มีเพียงแค่มิรุโมะ แต่ยังมีริรุมุ คู่หมั้นของมิรุโมะ มาอาศัยอยู่กับยูกิ, ยาชิจิ คู่แค้นของมิรุโมะ มาอาศัยอยู่กับอาซึมิ, และมุรุโมะ น้องชายของมิรุโมะ มาอาศัยอยู่กับมัตสึทาเกะ เด็กหนุ่มที่หลงรักคาเอเดะ ซึ่งทุกคนต่างก็ตามมิรุโมะมาจากโลกภูตด้วยเหตุผลต่างๆกัน นอกจากนี้ยังมีภูตตนอื่นๆ อีกมากมายที่ผลัดกันมาเยี่ยมเยีอนมิรุโมะที่โลกมนุษย์ ทำให้ชีวิตของคาเอเดะ ต้องเกิดความวุ่นวายไม่หยุดหย่อนตัวละครตัวละครหลักตัวละคร. ตัวละครหลัก. - มิรุโมะ : เจ้าชายแห่งโลกภูต มีนิสัยดื้อรั้นและหัวแข็ง ชอบเอาแต่ใจตัวเอง บ้าช็อคโกแลตเป็นที่สุด ปัจจุบันอาศัยอยู่กับมินามิ คาเอเดะ - มินามิ คาเอเดะ เด็กสาวร่าเริงแจ่มใสมีจิตใจมุ่งมั่น แอบรักยูกิอยู่อยากเข้าไปใกล้ชิดยูกิแต่ใจไม่กล้า จนต้องให้มิรุโมะคอยช่วยอยู่เสมอ แต่แล้วก็ได้สมหวังกับยูกิในที่สุด - ริรุมุ : คู่หมั้นที่แสนดีของมิรุโมะ เป็นพี่สาวที่แสนดีของมุรุโมะ แต่การใช้เวทมนตร์ห่วยแตกจนเกิดเรื่องยุ่งเหยิงขึ้นบ่อยครั้งและเวลาโกรธพลังการโจมตีจะร้ายแรงมาก การทำอาหารห่วยแตกสุดยอดมาก ปัจจุบันอาศัยอยู่กับยูกิ เซ็ตสึ - ยูกิ เซ็ตสึ เจ้าของริรุมุ รักการอ่านอย่างมาก เสน่ห์แรงมักถูกสาวๆแย่งกันบ่อย อนาคตอยากเป็นนักเขียนนิยาย ในตอนปี4ยูกิได้สารภาพรักกับคาเอเดะ จากที่ปิดใจตัวเองมานาน - ยาชิจิ : คู่แข่งของมิรุโมะ เป็นภูตินินจา บ้าคารินโตและกางเกงในเป็นอย่างสูง ปัจจุบันอาศัยอยู่กับฮิดากะ อาซึมิ - ฮิดากะ อาซึมิ เจ้าของยาชิจิ อารมณ์รุนแรง(มาก) แอบรักยูกิ เป็นคู่แข่งของคาเอเดะและหาทางที่จะกำจัดคาเอเดะออกไปจากชีวิตรักให้ได้ - มุรุโมะ : น้องชายของมิรุโมะ เป็นภูตน้อยไร้เดียงสา น่ารักน่าเอ็นดู แต่จริงๆ แล้วเป็นคนที่เจ้าเล่ห์พอตัวทีเดียว มีท่าไม้ตายคือสายฟ้าฟาดที่อยู่บนหัวตัวหนอนทั้ง2ข้าง ปัจจุบันอาศัยอยู่กับมัตสึทาเกะ - มัตสึทาเกะ คาโอรุ เจ้าของมุรุโมะ เป็นหนุ่มป้อบประจำโรงเรียน แอบรักคาเอเดะอยู่ เป็นลูกคุณหนูแถมยังรวยเป็นมหาเศรษฐีอีกต่างหากครอบครัวของมิรุโมะครอบครัวของมิรุโมะ. - มารุโมะ : กษัตริย์แห่งโลกภูต ผู้เป็นพ่อของมิรุโมะ ท่าทางดูดุดันน่าเกรงขาม แต่กลับยอมแพ้ให้กับศรีภรรยา ซาเรีย - ซาเรีย : แม่ของมิรุโมะ มีนิสัยอ่อนโยนและโอบอ้อมอารี แต่เวลาโกรธขึ้นมา ท้องฟ้าในโลกภูติจะมืดมัวทันที - ปาราโมะ : คุณย่าของมิรุโมะและมุรุโมะเพื่อนของมิรุโมะเพื่อนของมิรุโมะ. - เปตะ : เพื่อนร่วมชั้นของมิรุโมะ เป็นคนนิสัยดี อ่อนโยน และที่ประทับใจกับอะไรง่ายจนถึงขั้นน้ำตาไหลพราก และชอบกินโดนัท - มัมโบ : เพื่อนร่วมชั้นของมิรุโมะ ท่าทางดูแมนเกินร้อย แต่ที่จริงเป็นคนขี้ใจน้อยมากและเป็นคนท่าดีทีเหลว - บิเค : เพื่อนร่วมชั้นของมิรุโมะ เป็นผู้ที่ได้ชื่อว่างดงามที่สุดในโลกแห่งภูต จึงรู้สึกภาคภูมิใจกับความงดงามของตัวเองมาก แต่เป็นผู้ชายนะ - กาบิน : ภูติที่ชอบมองโลกในแง่ร้ายและขี้กังวล - แอนนา : เพื่อนร่วมชั้นของมิรุโมะ เรียนหนังสือเก่งมาก ชอบอ่านหนังสือมากๆ และเกลียดคนที่ไม่ทำตามกฎระเบียบที่สุด - ไรจิ : เพื่อนร่วมชั้นของมิรุโมะ มีนิสัยช่างพูดช่างคุย เป็นขาเม้าท์ประจำห้องและชอบนำควาบลับของผู้อื่นไปแฉ - อินโจ : เพื่อนร่วมชั้นของมิรุโมะ เป็นประธานนักเรียนที่เคร่งครัดต่อหน้าที่มาก แถมผลการเรียนก็เยี่ยมยอด - มูน : เพื่อนร่วมชั้นของมิรุโมะ เป็นคนไม่ค่อยพูดค่อยจา ดูท่าทางลึกลับ - โอโจ : เพื่อนร่วมชั้นของมิรุโมะ เป็นคุณหนูที่ร่ำรวยมาก เพราะเป็นลูกของมหาเศรษฐี - ไช่ : เพื่อนร่วมชั้นของมิรุโมะลักษณะการแต่งกายเป็นแบบคนจีน เป็นผู้เชี่ยวชาญด้านคาราเต้และกังฟูตัวละครรองตัวละครรอง. - ซาสุเกะ : ลูกน้องของยาชิจิมองเผินๆ เหมือนจะพึ่งพาได้ แต่จริงๆแล้วเป็นคนขี้ตื่นเต้น - ฮันโซ : ลูกน้องของยาชิจิไม่ว่าจะทำอะไรก็เฉื่อยชาไปหมดทุกอย่าง แต่ก็เป็นคนที่นิสัยดีมากคนหนึ่ง - แก๊งวารุโมะ (อิจิโร่,จิโร่,ซาบุโร่,ชิโร่,โกโร่) : องกรลับผู้ชั่วร้าย แต่ติ๊งต๊อง มียาชิจิ ซาสุเกะ และ ฮันโซ เป็นลูกน้อง - ปาปี้ : เพื่อนร่วมชั้นของมุรุโมะ เป็นคนที่ปากไม่ตรงกับใจ มักจะหาเรื่องแกล้งมุรุโมะอยู่เสมอ ซึ่งจริงๆแล้วเป็นเพราะแอบชอบมุรุโมะอยู่นั่นเอง - โอโตเมะ : หลงรักยาชิจิตั้งแต่แรกเห็น ดูภายนอกเหมือนจะเป็นสาวน้อยน่ารัก แต่จริงๆแล้วเธอเป็น “ผู้ชาย” ยาชิจิรู้ความจริงเมื่อเห็นเธอถือแบตเตอร์เลี่ยนโกนหนวดตัวเอง - มิโมโมะ อาศัยอยู่ในโลกภูต เปิดร้านบริษัทภูตรับส่งของไม่จำกัด - ดาร์ค : ต้องการยึดครองโลกภูติ - เนสึมิ ยามาเนะ - ฮิราอิ : พ่อบ้านของมัตสึทาเกะ ดูแลมัตสึทาเกะมาตั้งแต่ยังเด็ก - คิโดะ เอสึมิ : เพื่อนสนิทของคาเอเดะ - ฮิดากะ มิซึกิ : น้องชายของฮิดากะ อาซึมิ - สุมิดะ โคอิจิ : นักเรียนใหม่ อยู่ห้องเดียวกับคาเอเดะ เจ้าของปาปี้ แอบหลงรักคาเอเดะ - โมริชิตะ ฮารุกะ : รักแรกของยูกิ ชอบอ่านหนังสือการ์ตูน อยากจะเป็นนักเขียนการ์ตูน อยู่กับพันตะ - อาจารย์สึจิดะ - อาคุมิ ภูตชั่วร้าย นับถือท่านดาร์ค ภายหลังอาศัยอยู่กับซาโอริอะนิเมะ อะนิเมะ. ฉบับอะนิเมะ มีการเปลี่ยนชื่อเรื่องภาษาญี่ปุ่น จาก มิรุโมะ เดะ ป๊อง! () เป็น วางามามะ แฟรี่ มิรุโมะ เดะ ป๊อง! () (วางามามะ แฟรี่ = ภูตจอมเอาแต่ใจ) โดยจะมีเค้าโครงเนื้อเรื่องที่เหมือนกับในฉบับหนังสือการ์ตูน แต่รายละเอียดบางส่วนจะแตกต่างออกไป และมีตัวละครที่ไม่มีในหนังสือการ์ตูนปรากฏออกมามากมาย ออกอากาศทางสถานี ทีวีโตเกียว ทุกวันอังคาร เวลา 19:30 น. ตามเวลาประเทศญี่ปุ่น มีความยาวทั้งสิ้น 172 ตอน แบ่งออกเป็น 4 ภาค ได้แก่- วางามามะ แฟรี่ มิรุโมะ เดะ ป๊อง! (6 เมษายน 2002 - 27 กันยายน 2003, รวม 78 ตอน) - วางามามะ แฟรี่ มิรุโมะ เดะ ป๊อง! โกลเด้น (7 ตุลาคม 2003 - 30 มีนาคม 2004, รวม 24 ตอน) - วางามามะ แฟรี่ มิรุโมะ เดะ ป๊อง! วันเดอร์ฟูล (6 เมษายน 2004 - 5 เมษายน 2005, รวม 48 ตอน) - วางามามะ แฟรี่ มิรุโมะ เดะ ป๊อง! ชาร์มมิ่ง (19 เมษายน 2005 - 27 กันยายน 2005, รวม 22 ตอน) ในประเทศไทย วางามามะ แฟรี่ มิรุโมะ เดะ ป๊อง! เคยออกอากาศทาง ทรู สปาร์ค (A28) (D51) ของสถานีโทรทัศน์เคเบิล ทรู วิชั่นส์ ในชื่อเรื่องว่า "กามเทพน้อยเมอร์โม่" และออกอากาศทางสถานีโทรทัศน์โมเดิร์นไนน์ทีวี โดยใช้ชื่อเรื่องว่า "มิรุโม่ ภูตจิ๋วจอมป่วน" ทุกวันเสาร์-อาทิตย์ เวลาประมาณ 8:10 - 8:40 น. ตั้งแต่วันที่ 2 ธันวาคม พ.ศ. 2549 ถึง 29 เมษายน พ.ศ. 2550 (ตอนที่ 1-44) ต่อมาได้ย้ายมาออกอากาศทุกวันพฤหัสบดี เวลาประมาณ 16:40 น. ตั้งแต่วันที่ 14 มิถุนายน ถึง 2 สิงหาคม พ.ศ. 2550 (ตอนที่ 45-52 จบภาค) และมาฉายต่อในวันที่ 11ตุลาคม พ.ศ. 2552 ในเวลา 8:30-9:00น.รายชื่อตอนเพลงประกอบอะนิเมะวางามามะ แฟรี่ มิรุโมะ เดะ ป๊อง!เพลงประกอบอะนิเมะ. วางามามะ แฟรี่ มิรุโมะ เดะ ป๊อง! - เพลงเปิด - "Puriti Keeki Majikku (Pretty Cake Magic) "by KAEDE+CHEEK FAIRY- "Kechirase!" by Becky- เพลงปิด - "Mirumo no Warutsu (Mirumo's Waltz) " by Kaede - "Sarara" by Beckyวางามามะ แฟรี่ มิรุโมะ เดะ ป๊อง! โกลเด้นวางามามะ แฟรี่ มิรุโมะ เดะ ป๊อง! โกลเด้น. - เพลงเปิด - "Happii Rakki ~Onegai Mirumo (Happy Lucky ~Please, Mirumo) " by KAEDE-CHAN - "Fun! Fun! Fantasy" by Yuuka Nanri- เพลงปิด - "Asunaro no uta" by Kaoru Kondou SWEET SHOP - "Precious Moment" by Kaede and Mirumo - "Taisetsu na Tomodachi (Precious Friend) "by Setsu Yuuki and Rirumu - "Gomen Nasai wa Mahou no Kotoba (The Magic Words are I'm Sorry) " by Azumi Hidaka and Yashichi - "Supesharu Sumairu!(Special Smile!) "by Kaoru Matsutake and Murumo - "Odorou mahou no asouzai byon" by ???วางามามะ แฟรี่ มิรุโมะ เดะ ป๊อง! วันเดอร์ฟูลวางามามะ แฟรี่ มิรุโมะ เดะ ป๊อง! วันเดอร์ฟูล. - เพลงเปิด - "Rabyu Rabyu" by PARQUETS - "Ashita ni Nare" by PARQUETS- เพลงปิด - "Boku no Tonari" by Sana - "Brownie" by Sanaวางามามะ แฟรี่ มิรุโมะ เดะ ป๊อง! ชาร์มมิ่งวางามามะ แฟรี่ มิรุโมะ เดะ ป๊อง! ชาร์มมิ่ง. - เพลงเปิด - "Sugar Sugar Love" by PARQUETS- เพลงปิด - "Cherry Girl" by Sanaการออกอากาศในต่างประเทศการออกอากาศในต่างประเทศ. - เกาหลีใต้ - ออกอากาศทาง SBS ใช้ชื่อเรื่องว่า Mirmo Pong Pong Pong (ฮันกุล:미르모 퐁퐁퐁) - ฟิลิปปินส์ - ออกอากาศทาง ฮีโร่ทีวี ฟิลิปปินส์, ABS-CBN, การ์ตูนเน็ตเวิร์ก - สหรัฐอเมริกา - ออกอากาศทาง วอร์เนอร์บราเธอร์ส เทเลวิชัน, วิซมีเดีย - บราซิล - ออกอากาศทาง การ์ตูนเน็ตเวิร์ก - ไต้หวัน - ออกอากาศทาง การ์ตูนเน็ตเวิร์ก ใช้ชื่อเรื่องว่า Mo Fa Mi Lu Mi Lu (จีนกลาง:魔法咪路咪路) - มาเลเซีย - ออกอากาศทาง TV3, TV9 - เม็กซิโก - ออกอากาศทาง การ์ตูนเน็ตเวิร์ก - อิตาลี - ออกอากาศทาง อิตาเลีย 1 - ฮ่องกง - ออกอากาศทาง เคเบิลทีวีฮ่องกง ใช้ชื่อเรื่องว่า Mo Fat Siu Mai Lo (กวางตุ้ง:魔法小米路) - สเปน - ออกอากาศทาง การ์ตูนเน็ตเวิร์ก - จีน - ออกอากาศทาง ซิงค่ง (Xing Kong) ในเครือ Star TV - ไทย - ออกอากาศทาง ทรูวิชั่นส์, โมเดิร์นไนน์ทีวี และแก๊งการ์ตูน</doc>
