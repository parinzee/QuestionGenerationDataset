<doc id="505499" url="https://th.wikipedia.org/wiki?curid=505499" title="อัตราบิต">อัตราบิต ในสาขาโทรคมนาคม และคอมพิวเตอร์ อัตราบิต หรือ บิตเรต () หมายถึงจำนวนบิตที่สามารถสื่อสารกันได้ หรือประมวลผลได้ ในหนึ่งหน่วยเวลา การนับอัตราบิตใช้วิธีนับด้วยปริมาณ บิตต่อวินาที (bit/s) ซึ่งสามารถใช้ร่วมกับคำอุปสรรคของระบบเอสไอ เช่น กิโล- (kbit/s), เมกะ- (Mbit/s), จิกะ- (Gbit/s) และ เทระ- (Tbit/s) หลังจากมีมาตรฐาน IEC 60027-2 ทำให้ความกำกวมในการบ่งปริมาณหมดไป กล่าวคือ 1 กิโลบิตต่อวินาที (1 kbit/s) จะหมายถึง 1,000 (10) บิตต่อวินาทีเท่านั้น และ 1,024 (2) บิตต่อวินาทีก็จะเขียนได้เป็น 1 กิบิบิตต่อวินาที (kibit/s) เท่านั้น โดยจะไม่ใช้ K (เคตัวใหญ่) แทนคำอุปสรรค "กิโล-" นั่นคือจะไม่มีการเขียน Kbit/s การเขียนตัวย่อของ bits per second (บิตต่อวินาที) อย่างเป็นทางการสามารถเขียนได้โดย "bit/s" (จะไม่เขียน "bits/s") และการเขียนแบบไม่เป็นทางการก็สามารถเขียนได้ด้วย "b/s" หรือ "bps" (มักพบเห็นในการบ่งความเร็วอินเทอร์เน็ตบรอดแบนด์ในปัจจุบัน) ซึ่งมักเป็นที่สับสนบ่อยๆ กับ bytes per second (ไบต์ต่อวินาที) ซึ่งเขียนตัวย่อด้วย "B/s" หรือ "Bps" โดย 1 Byte/s มีขนาดเท่ากับ 8 bit/s</doc>
