<doc id="136097" url="https://th.wikipedia.org/wiki?curid=136097" title="สมศักดิ์ เตชะรัตนประเสริฐ">สมศักดิ์ เตชะรัตนประเสริฐ สมศักดิ์ เตชะรัตนประเสริฐ หรือ เสี่ยเจียง ผู้ก่อตั้งบริษัท สหมงคลฟิล์ม จำกัด ก่อตั้งขึ้นเมื่อปี พ.ศ. 2513 (ภายหลังเปลี่ยนชื่อเป็นบริษัท สหมงคลฟิล์ม อินเตอร์เนชั่นแนล จำกัด ในปี พ.ศ. 2545) ผู้อยู่เบื้องหลังความสำเร็จของ สุริโยไท และ องค์บากประวัติ ประวัติ. สมศักดิ์ เตชะรัตนประเสริฐ เกิดและโตในย่าน เวิ้งนาครเกษม ในครอบครัวค้าขายของลายคราม พออายุได้ 10 ขวบได้หัดค้าขายโดยซื้อ การ์ตูน มาให้เช่าหน้าโรงหนัง ขายตั๋วผี จนอายุได้ 19 ปี ได้เป็นผู้จัดการโรงหนัง ใช้ยุทธวิธีฉายหนังใหม่ 2 เรื่องควบให้เร็วขึ้นกว่าเดิม โดยพอหนังออกจากโรงหนังชั้นหนึ่งก็รีบนำมาฉายตัดหน้าโรงหนังคู่แข่ง ทำรายได้จากเดือนละ 80,000 บาทพุ่งไปเป็น 200,000 บาท ต่อมาเช่าโรงหนังศรีนครธนย่าน ตลาดพลู เปิดกิจการโรงหนังของตัวเองต่อมาย้ายมาเปิดโรงหนังมงคลรามาย่าน สะพานควาย โดยฉายเฉพาะหนังฝรั่งพากย์ไทย จนมาก่อตั้งบริษัทสหมงคลฟิล์ม ขึ้นในปี 2513 ภาพยนตร์เรื่อง คิงคอง ได้ช่วยทำให้เขามีรายได้ถล่มทลายจนมีเงินทุนสะสม จากนั้นเป็นตัวแทนนำเข้า ภาพยนตร์จีน จาก ประเทศฮ่องกง อย่างเช่นเรื่อง โหด เลว ดี และตามมาด้วยหนังภาคต่ออย่าง แรมโบ้ และ คนเหล็กฯ บริษัทสหมงคลฟิล์ม แตกเครือข่ายออกมาเป็น ‘มงคลภาพยนตร์’ และ ‘มงคลเมเจอร์’ เพื่อเป็นตัวแทนนำเข้าหนังจากฮ่องกง และฮอลลีวู้ด โดยบริษัทแม่ ‘สหมงคลฟิล์ม’ หันมาเป็นผู้สร้างภาพยนตร์ไทยจนกระทั่งประสบความสำเร็จ มีผลงานสร้างชื่ออย่าง สุริโยไท, องค์บาก, ต้มยำกุ้ง, ช็อคโกแลต ฯลฯ ปัจจุบันเสี่ยเจี่ยงเป็นผู้นำองค์กรในฐานะ “ประธาน” ของ “สหมงคลกรุ๊ป” เครือข่ายที่เกี่ยวพันกับธุรกิจภาพยนตร์ และโรงภาพยนตร์ถึง 8 บริษัทหลัก และยังเป็น“นายกสมาคมสมาพันธ์ภาพยนตร์แห่งชาติ” ที่ดำรงตำแหน่งสองสมัยติดต่อกันเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เหรียญลูกเสือสดุดี ชั้นที่ 1</doc>
