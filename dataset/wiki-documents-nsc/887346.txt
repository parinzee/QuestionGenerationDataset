<doc id="887346" url="https://th.wikipedia.org/wiki?curid=887346" title="เรพิวเทชัน (อัลบั้มเทย์เลอร์ สวิฟต์)">เรพิวเทชัน (อัลบั้มเทย์เลอร์ สวิฟต์) เรพิวเทชัน () เป็นสตูดิโออัลบั้มที่หกของนักร้อง นักแต่งเพลงชาวอเมริกัน เทย์เลอร์ สวิฟต์ วางจำหน่ายในวันที่ 10 พฤศจิกายน ค.ศ. 2017 โดยสังกัดบิกแมชีนเรเคิดส์ อัลบั้มผลิตโดยแจ็ก แอนโทนอฟฟ์ แมกซ์ มาร์ติน เชลล์แบ็ก และสวิฟต์เอง โดยสวิฟต์เป็นหัวหน้าโปรดิวเซอร์เอง อัลบั้มมีนักร้องรับเชิญได้แก่ เอ็ด ชีแรน นักร้องนักแต่งเพลงชาวอังกฤษ และฟิวเชอร์ แร็ปเปอร์ชาวอเมริกัน อัลบั้มขึ้นอันดับหนึ่งในประเทศออสเตรเลีย ออสเตรีย เบลเยียม แคนาดา ไอร์แลนด์ เนเธอร์แลนด์ นิวซีแลนด์ นอร์เวย์ สกอตแลนด์ สวิตเซอร์แลนด์ สหราชอาณาจักร และสหรัฐ ตามข้อมูลของนีลเซนซาวด์สแกน เรพิวเทชันขายได้ 1.216 ล้านชุดในสัปดาห์แรกในสหรัฐ หลายเป็นอัลบั้มขายดีที่สุดในปี ค.ศ. 2017 และขายได้ 2 ล้านชุดทั่วโลกการจำหน่าย การจำหน่าย. ในวันที่ 18 สิงหาคม ค.ศ. 2017 สวิฟต์ล้างโพสต์ทั้งหมดในบัญชีสื่อสังคม และเว็บไซต์ทางการของเธอ สองสามวันถัดมา สวิฟต์โพสต์คลิปงูตัวหนึ่ง ซึ่งพาดพิงถึงข้อพิพาทระหว่างเธอกับคานเย เวสต์ เคที เพร์รี แคลวิน แฮร์ริส และคิม คาร์เดเชียน เมื่อปีที่ผ่านมา แฟนเพลงของสวิฟต์คาดว่าสวิฟต์กำลังจะประกาศอัลบั้มใหม่ ในวันที่ 23 สิงหาคม สวิฟต์ประกาศอัลบั้มดังกล่าวในอินสตาแกรมของเธอ เผยภาพปกอัลบั้มและวันจำหน่าย เรพิวเทชัน มีกำหนดจำหน่ายในวันที่ 10 พฤศจิกายน ค.ศ. 2017 ซิงเกิลแรกจากอัลบั้มคือ "ลุกวอตยูเมดมีดู" ออกจำหน่ายในวันที่ 25 สิงหาคม ค.ศ. 2017 อัลบั้มจะจำหน่ายพร้อมกับนิตยสารสองฉบับ ชื่อนิตยสารว่า เรพิวเทชัน มีขายเฉพาะที่ทาร์เกต ในวันที่ 2 กันยายน สวิฟต์เผยแพร่ตัวอย่างเพลงที่สองผ่านรายการแซตเทอร์เดย์ไนต์ฟุตบอลทางช่องเอบีซี จากนั้นโพสต์ในอินสตาแกรม ใช้ชื่อว่า "เรดีฟอร์อิต" บอกเป็นนัยถึงเพลงใหม่ เพลงดังกล่าวออกจำหน่ายในวันที่ 3 กันยายน ค.ศ. 2017การส่งเสริม การส่งเสริม. ยูพีเอสประกาศว่าจะมี "หุ้นส่วนส่งสารอย่างเป็นทางการ" ให้กับอัลบั้มเรพิวเทชัน รถบรรทุกของยูพีเอสในเมืองบางเมืองแสดงให้เห็นลวดลายปกอัลบั้มเรพิวเทชัน ยูพีเอสกระตุ้นแฟนเพลงให้ถ่ายภาพรถบรรทุกดังกล่าวและโพสต์ลงทวิตเตอร์ ใส่แฮชแท็กเพื่อเป็นการ "เพิ่มโอกาส" ซื้อตั๋วคอนเสิร์ต สวิฟต์ยังเป็นหุ้นส่วนกับทิกเกตมาสเตอร์ในโครงการร่วม กล่าวคือ ผู้ที่ต้องการซื้อตั๋วคอนเสิร์ตสดของสวิฟต์สามารถสมัครได้และจะถูกรายชื่อเก็บไว้ และสามารถได้อภิสิทธิด้วยวิธีการต่าง ๆ รวมถึงการซื้อสินค้า และการสั่งซื้ออัลบั้มล่วงหน้า โครงการดังกล่าวจะสิ้นสุดในวันที่ 28 พฤศจิกายน ค.ศ. 2017 จากนั้นแฟนเพลงจะได้รับคำแนะนำในการซื้อตั๋วต่อไป</doc>
