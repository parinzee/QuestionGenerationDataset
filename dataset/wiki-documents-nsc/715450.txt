<doc id="715450" url="https://th.wikipedia.org/wiki?curid=715450" title="อะพอโลไจซ์ (เพลงวันรีพับลิก)">อะพอโลไจซ์ (เพลงวันรีพับลิก) "อะพอโลไจซ์" () เป็นเพลงแรกที่แต่งโดยไรอัน เท็ดเดอร์ นักร้องนำวงวันรีพับลิก สำหรับอัลบั้มแรก ดรีมมิงเอาต์ลาวด์ เพลงออกจำหน่ายเป็นซิงเกิลนำในอัลบั้มดังกล่าว เพลงฉบับทำใหม่ยังถูกบรรจุในอัลบั้ม ช็อกแวลยู ของทิมบาแลนด์ และในอัลบั้มดรีมมิงเอาต์ลาวด์ ฉบับดีลักซ์ เพลงเป็นที่นิยมในเรดิโอเพลย์ในประวัติศาสตร์ของชาร์ตเมนสตรีมท็อป 40 ในอเมริกาเหนือ ถูกเปิด 10,394 ครั้งในหนึ่งสัปดาห์ จนกระทั่งถูกทำลายสถิติโดยเพลง "บลีดดิงเลิฟ" ของเลโอนา ลูวิส ซึ่งไรอัน เท็ดเดอร์ก็ร่วมแต่งให้ด้วย ขึ้นอันดับหนึ่งใน 16 ประเทศ เช่น ออสเตรเลีย ออสเตรีย แคนาดา เยอรมนี อิตาลี นิวซีแลนด์ สวีเดน ตุรกี และเนเธอร์แลนด์ และยังขึ้นอันดับหนึ่งนาน 8 สัปดาห์ในชาร์ตบิลบอร์ดป็อป 100 ด้วย เพลงขึ้นถึงสามอันดับแรกบนบิลบอร์ดฮอต 100 และขึ้นอันดับหนึ่งนาน 13 สัปดาห์ในแคนาดา "อะพอโลไจซ์" ได้เข้าชิงรางวัลแกรมมีสาขาขับร้องเพลงป็อปยอดเยี่ยมโดยศิลปินคู่หรือกลุ่ม และติดอันดับ 50 ในรายชื่อบิลบอร์ดฮอต 100 ออลไทม์ท็อปซองส์ ในชาร์ตที่รวบรวมเพลงในรอบ 50 ปีแรก เพลงอยู่ในสิบอันดับแรกนาน 25 สัปดาห์ติดต่อกัน นานที่สุดนับตั้งแต่เพลง "สมูธ" ของซานตานา ที่ทำได้ 30 สัปดาห์ ใน ค.ศ. 1999 เพลงยังติดอันดับ 10 ในรายชื่อบิลบอร์ดฮอต 100 ซองส์ออฟเดอะเดเคด ด้วย เพลงนี้เป็นซิงเกิลที่ได้รับความนิยมมากที่สุดจนกระทั่ง "เคาน์ติงสตาส์" ออกจำหน่ายใน ค.ศ. 2013</doc>
