<doc id="595401" url="https://th.wikipedia.org/wiki?curid=595401" title="โรมานซ์ (เพลง)">โรมานซ์ (เพลง) โรมานซ์ อะโนนิโม (; ; โรมานซ์นิรนาม) เป็นท่อนดนตรีสำหรับบรรเลงด้วยกีตาร์ บางครั้งอาจรู้จักในชื่ออื่น เช่น "Estudio en Mi de Rubira" (Study in E by Rubira), "Spanish Romance", "Romance de España", "Romance of the Guitar", "Romanza" และ "Romance d'Amour" เพลงนี้ได้รับความนิยมจากโดยนักกีตาร์คลาสสิกชาวสเปน และอาร์เจนตินา เช่น อันโตนีโอ รูบิรา ฟรานซิสโก ทาร์เรกา วีเซนเต โกเมซ ถือกำเนิดขึ้นราวคริสต์ศตวรรษที่ 19 ในประเทศสเปน ไม่มีข้อมูลชื่อผู้ประพันธ์ แต่สันนิษฐานว่าแต่งขึ้นโดย เฟอร์นานโด ซอร์ (1778—1839) มีโน้ตคัดลอกบางฉบับระบุชื่อ เฟอร์นานโด ซอร์ ใช้ชื่อเพลงว่า "Melodia de Sor" ( Sor's melody) และมีการกล่าวถึงโน้ตดนตรีอ้างว่าถ่ายทอดมาจากนักดนตรีที่รู้จักกับซอร์ ในช่วงต้นคริสต์ศตวรรษที่ 20 มีการตีพิมพ์โน้ตดนตรีจำหน่ายโดยระบุชื่อ อันโตนีโอ รูบิรา (1910—1991) ใช้ชื่อเพลงว่า "Estudio de Rubira" (Study in E by Rubira) เพลงนี้ได้รับความนิยมอย่างกว้างขวางจากการเป็นดนตรีประกอบภาพยนตร์เรื่อง Jeux interdits (Forbidden Games) เป็นภาพยนตร์สงคราม ผลงานกำกับของเรเน เคลมองต์ ในปี ค.ศ. 1952 จากผลงานบรรเลงโดยนาร์ซีโซ เยเปส (1927—1997) โดยเยเปสกล่าวอ้างว่าเป็นผู้แต่งด้วยตัวเอง ราวปี 1934 เมื่ออายุได้ 7 ขวบ ทำให้มีการอ้างอิงกันผิดๆ ในเวลาต่อมาว่าเยเปสเป็นผู้แต่งเพลงนี้</doc>
