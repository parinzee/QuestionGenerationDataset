<doc id="49688" url="https://th.wikipedia.org/wiki?curid=49688" title="พระวรวงศ์เธอ พระองค์เจ้าอลงกฏ กรมหมื่นอดิศรอุดมศักดิ์">พระวรวงศ์เธอ พระองค์เจ้าอลงกฏ กรมหมื่นอดิศรอุดมศักดิ์ พลเอก พระวรวงศ์เธอ พระองค์เจ้าอลงกฎ กรมหมื่นอดิศรอุดมศักดิ์ (24 ตุลาคม พุทธศักราช 2423 - 19 ธันวาคม พุทธศักราช 2495) อดีตรองเสนาบดีกระทรวงกลาโหมและอดีตประธานองคมนตรี ประสูติ ณ วังท้ายวัดพระเชตุพนวิมลมังคลาราม เมื่อวันอาทิตย์ แรม 6 ค่ำ เดือน 11 ปีมะโรง จุลศักราช 1242 ตรงกับวันที่ 24 ตุลาคม พุทธศักราช 2423 เมื่อประสูติทรงเป็นหม่อมเจ้าลำดับที่ 5 ของจำนวนพระโอรสและพระธิดาทั้งสิ้น 37 พระองค์ ใน พลโท พระเจ้าบรมวงศ์เธอ พระองค์เจ้าศุขสวัสดี กรมหลวงอดิศรอุดมเดช และเป็นลำดับที่ 3 ในจำนวน 3 พระองค์ของหม่อมมารดา คือ หม่อมขาบ พุทธศักราช 2473 ได้รับพระบรมราชโองการโปรดเกล้า ฯ ให้สถาปนาพระอิสริยยศเป็น พระวรวงศ์เธอ พระองค์เจ้า โดยมีคำนำพระนามตามจารึกในพระสุพรรณบัฏว่า พระวรวงศ์เธอ พระองค์เจ้าอลงกฎ ครุฑนาม ทรงศักดินา 3000 ตามพระราชกำหนดอย่างพระวรวงศ์เธอ พระองค์เจ้า พุทธศักราช 2495 ได้รับพระบรมราชโองการโปรดเกล้า ฯ ให้เฉลิมพระยศเป็นพระองค์เจ้าต่างกรม มีพระนามตามจารึกในพระสุพรรณบัฏว่า พระวรวงศ์เธอ กรมหมื่นอดิศรอุดมศักดิ์ ครุฑนาม ทรงศักดินา 11000 ตามอย่างธรรมเนียม พระวรวงศ์เธอ พระองค์เจ้าต่างกรมทั้งปวง และให้ทรงตั้งเจ้ากรมเป็นหมื่นอดิศรอุดมศักดิ์ ถือศักดินา 500 ปลัดกรมเป็นพันบริรักษ์ภูเบศร ถือศักดินา 300 สมุห์บัญชีเป็นพันวิเศษพลขันธ์ ถือศักดินา 200 พลเอก พระวรวงศ์เธอ พระองค์เจ้าอลงกฎ กรมหมื่นอดิศรอุดมศักดิ์ ประชวรด้วยพระโรคไข้ไทฟอยด์ โดยมีพระอาการหนักจนถึงสิ้นพระชนม์ ณ โรงพยาบาลพระมงกุฎเกล้า ในวันที่ 19 ธันวาคม พุทธศักราช 2495 สิริรวมพระชันษา 72 ปี 1 เดือน 26 วัน ประกอบพิธีพระราชทานเพลิงพระศพออกเมรุ ณ วัดเบญจมบพิตรดุสิตวนาราม วันที่ 14 มิถุนายน พุทธศักราช 2496 ในระหว่างพระชนม์ชีพ พลเอก พระวรวงศ์เธอ พระองค์เจ้าอลงกฎ กรมหมื่นอดิศรอุดมศักดิ์ ได้ทรงปฏิบัติหน้าที่ราชการสนองคุณมาตั้งแต่แผ่นดินพระบาทสมเด็จพระจุลจอมเกล้าเจ้าอยู่หัว โดยเสด็จออกไปจัดระเบียบกองทหารสำหรับประจำรักษาหัวเมืองในมณฑลภาคพายัพ ตามพระบรมราโชบายเพื่อรักษาความปลอดภัยแห่งพระราชอาณาเขต อันเป็นผลสืบเนื่องมาจากการก่อความไม่สงบของพวกเงี้ยวในภาคเหนือ จนได้ดำรงพระยศและพระตำแหน่งเป็นนายพลตรีผู้บัญชาการกองพลที่ 7 มณฑลพิษณุโลก ต่อมาในแผ่นดินพระบาทสมเด็จพระเจ้าอยู่หัวในรัชกาลที่ 6 ได้ทรงเป็นแม่ทัพกองที่ 2 และนายพลโทแม่ทัพกองทัพน้อยทหารบกที่ 2 ครั้นถึงรัชสมัยของพระบาทสมเด็จพระเจ้าอยู่หัวในรัชกาลที่ 7 ได้รับพระมหากรุณาธิคุณโปรดเกล้า ฯ ให้ย้ายกลับเข้ามาในพระนครเพื่อให้ทรงเป็น จเรทหารบก เสนาธิการทหารบก และรองเสนาบดีกระทรวงกลาโหม จนกระทั่งพ้นจากหน้าที่ราชการเมื่อคณะราษฎรได้เปลี่ยนแปลงการปกครองแผ่นดิน ดำรงพระฐานะเป็น "นายทหารนอกราชการ" และ "นายทหารพ้นราชการ" อยู่นานถึงประมาณ 15 ปี จนกระทั่ง ปีพุทธศักราช 2490ในรัชกาลของพระบาทสมเด็จพระเจ้าอยู่หัวภูมิพลอดุลยเดช จึงทรงได้รับพระมหากรุณาธิคุณโปรดเกล้า ฯ ให้กลับมารับพระราชทานสนองพระราชภาระงานฝ่ายพระมหากษัตริย์ให้ทรงดำรงตำแหน่งต่าง ๆ คือ อภิรัฐมนตรี คณะผู้สำเร็จราชการแทนพระองค์ องคมนตรี และประธานองคมนตรีตราประจำพระองค์พระประวัติการศึกษาพระประวัติการศึกษา. - พ.ศ. ๒๔๓๕ เข้ารับราชการเป็นนักเรียนนายร้อยชั้นเล็ก และสอบไล่เลื่อนชั้นเป็นนักเรียนนายร้อยชั้น ๑ ได้เป็นที่ ๑- พ.ศ. ๒๔๓๗ สอบไล่เลื่อนชั้นเป็นนักเรียนนายร้อยชั้น ๒ ได้เป็นที่ ๔ - พ.ศ. ๒๔๓๘ สอบไล่เลื่อนชั้นเป็นนักเรียนนายร้อยชั้น ๓ ได้เป็นที่ ๑ - พ.ศ. ๒๔๔๑ สอบไล่เพื่อออกเป็นนายทหารชั้นสัญญาบัตร ได้เป็นที่ ๑พระประวัติในหน้าที่ราชการพระประวัติในหน้าที่ราชการ. - พ.ศ. ๒๔๔๒ นายร้อยตรี สำรองราชการกรมทหารมหาดเล็กรักษาพระองค์ - พ.ศ. ๒๔๔๓ นายทหารประจำกองร้อยที่ ๓ กรมทหารมหาดเล็กรักษาพระองค์ - พ.ศ. ๒๔๔๔ นายร้อยโท ทำการแทนนายร้อยเอกตำแหน่งผู้บังคับกองร้อยที่ ๔ กรมทหารมหาดเล็กรักษาพระองค์ - พ.ศ. ๒๔๔๕ นายร้อยเอก ประจำกรมราชองครักษ์ - พ.ศ. ๒๔๔๗ นายพันตรีผู้บังคับกองพันพิเศษนครราชสีมา แล้วเป็นผู้บังคับการกรมทหารราบที่ ๕ - พ.ศ. ๒๔๔๙ นายพันโท - พ.ศ. ๒๔๕๑ นายพันโทรองผู้บังคับการกรมทหารราบที่ ๑ มหาดเล็กรักษาพระองค์ แล้วเป็นผู้รั้งตำแหน่งผู้บัญชาการกองพลที่ ๗ มณฑลพิษณุโลก - พ.ศ. ๒๔๕๒ นายพันเอกผู้บัญชาการกองพลที่ ๗ มณฑลพิษณุโลก - พ.ศ. ๒๔๕๓ นายพลตรีผู้บัญชาการกองพลที่ ๗ มณฑลพิษณุโลก - พ.ศ. ๒๔๕๖ ผู้รั้งตำแหน่งแม่ทัพกองที่ ๒ และผู้บัญชาการกองพลที่ ๗ - พ.ศ. ๒๔๕๗ แม่ทัพกองที่ ๒ - พ.ศ. ๒๔๕๘ นายพลโทตำแหน่งแม่ทัพกองทัพน้อยทหารบกที่ ๒ - พ.ศ. ๒๔๗๐ จเรทหารบก - พ.ศ. ๒๔๗๑ เสนาธิการทหารบก และที่ปรึกษาสำหรับเครื่องราชอิสริยาภรณ์อันมีศักดิ์รามาธิบดี - พ.ศ. ๒๔๗๔ ผู้รั้งตำแหน่งเสนาบดีกระทรวงกลาโหม แล้วเป็นรองเสนาบดีกระทรวงกลาโหม และได้รับพระราชทานยศทางทหารเรือให้เป็นพลเรือโท - พ.ศ. ๒๔๗๕ ทรงถูกเวนคืนตำแหน่งรองเสนาบดีกระทรวงกลาโหม เนื่องจากคณะราษฎรก่อการเปลี่ยนแปลงการปกครองแผ่นดิน เปลี่ยนพระฐานะเป็น “นายทหารนอกราชการ” สังกัดกระทรวงกลาโหม - พ.ศ. ๒๔๙๐ อภิรัฐมนตรีและผู้รักษาการในคณะผู้สำเร็จราชการแทนพระองค์ และนายทหารพิเศษประจำกองทัพบก - พ.ศ. ๒๔๙๒ องคมนตรี - พ.ศ. ๒๔๙๓ นายพลเอก - พ.ศ. ๒๔๙๔ ประธานองคมนตรี - พ.ศ. ๒๔๙๕ องคมนตรีการเสกสมรสและโอรสธิดา การเสกสมรสและโอรสธิดา. ปีพุทธศักราช ๒๔๔๓ พลเอก พระวรวงศ์เธอ พระองค์เจ้าอลงกฎ กรมหมื่นอดิศรอุดมศักดิ์ (ขณะนั้นดำรงพระยศเป็นนายร้อยตรี) ทรงเสกสมรส กับ หม่อมหลวงชุบ สนิทวงศ์ ธิดา พันตรีหลวงครรชิตสรกรรม (หม่อมราชวงศ์ดัด สนิทวงศ์) กับ นางสาตร สกุลเดิม “ประกอบศร” ทรงมีโอรสธิดาทั้งสิ้น ๑๐ คน เรียงตามลำดับ ดังนี้- หม่อมราชวงศ์หญิงรัชนีพันธุ์ ศุขสวัสดิ (๒๙ ต.ค. ๒๔๔๕ - ๓๑ ม.ค. ๒๕๒๖) โสด - หม่อมราชวงศ์หญิงจันทร์กระจ่าง ศุขสวัสดิ (๖ เมย. ๒๔๔๙ - ๒๒ ม.ค. ๒๕๓๔) สมรสกับพลตรี หม่อมกฤดากรราชเสนา (หม่อมราชวงศ์เทียมพันธุ์ กฤดากร) บุตร ๓ ธิดา ๒ - หม่อมราชวงศ์หญิงสอางโสม ศุขสวัสดิ (๒๗ ก.พ. ๒๔๕๑ - ๖ ต.ค. ๒๕๔๐) สมรสกับ ดร. ปุ๋ย โรจนบุรานนท์ บุตร ๒ ธิดา ๒ - หม่อมราชวงศ์หญิงโฉมแข ศุขสวัสดิ (๙ พ.ค. ๒๔๕๔ - ๒๙ ต.ค. ๒๕๔๑) สมรสกับ ศาสตราจารย์เทียม คมกฤส บุตร ๑ ธิดา ๒ - หม่อมราชวงศ์หญิงนิลตระการ ศุขสวัสดิ (๒๓ ธ.ค. ๒๔๕๕ - ๒๓ เมย. ๒๕๓๙) สมรสกับนายสุวัฒน์ วงษ์ตา บุตร ๑ ธิดา ๑ - หม่อมราชวงศ์หญิงสังวาลพจน์ ศุขสวัสดิ (๗ มีค. ๒๔๕๖ - ) สมรสกับหม่อมราชวงศ์ทันพงศ์ กฤดากร ไม่มีบุตรธิดา - หม่อมราชวงศ์หญิงรจนากร ศุขสวัสดิ (๘ พ.ค. ๒๔๕๘ - ๑๔ ก.พ. ๒๕๔๙) สมรสกับนายประกอบ เหล่าวานิช บุตร ๔ ธิดา ๒ - หม่อมราชวงศ์หญิงสุภรณ์รัศมี ศุขสวัสดิ (๑๔ ต.ค. ๒๔๕๙ - ๒๕๔๖) โสด - หม่อมราชวงศ์ชายปิโยรส ศุขสวัสดิ (๒๑ ก.ย. ๒๔๖๔ - ๒๘ เมย. ๒๕๔๙) สมรสกับนางสาวสายสุรีวรรณ สุวรรณานุช บุตร ๔ และนางฤดี มุสิกสวัสดิ์ ไม่มีบุตรธิดา - พันเอก หม่อมราชวงศ์ชายพชรดนัย ศุขสวัสดิ (๑๘ ส.ค. ๒๔๖๗ - ๓ มิย. ๒๕๔๙) สมรสกับนางสาวนิยมลักษณ์ เกษะโกมล บุตร ๑ ธิดา ๑เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เครื่องราชอิสริยาภรณ์อันมีศักดิ์รามาธิบดี ชั้นที่ 2(มหาโยธิน) (ม.ร.) - พ.ศ. 2470 - เหรียญดุษฎีมาลา เข็มศิลปวิทยา (ร.ด.ม.(ศ))</doc>
