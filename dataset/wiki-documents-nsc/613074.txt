<doc id="613074" url="https://th.wikipedia.org/wiki?curid=613074" title="ปกรณ์ เปรมภักดิ์">ปกรณ์ เปรมภักดิ์ ปกรณ์ เปรมภักดิ์ เกิดวันที่ 2 กุมภาพันธ์ พ.ศ. 2536 เป็นนักกีฬาฟุตบอลทีมชาติไทย ผู้ซึ่งเข้าแข่งขันไทยพรีเมียร์ลีกให้แก่สโมสรฟุตบอลเพื่อนตำรวจประวัติ ประวัติ. จบจาก โรงเรียนนวมินทราชินูทิศ สวนกุหลาบวิทยาลัย ปทุมธานี วันที่ 29 กันยายน พ.ศ. 2554 ปกรณ์ได้ทำหน้าที่ให้แก่ทีมชาติไทย ยู-19 ปี ในการแข่งขันฟุตบอลนัดอุ่นเครื่อง ที่สนามกีฬาราชมังคลากีฬาสถาน โดยทีมของเขาเป็นฝ่ายชนะทีมชาติญี่ปุ่น ด้วยผลการแข่ง 1 ประตูต่อ 0 จากนั้นในเดือนตุลาคม ปกรณ์ได้เข้าร่วมการแข่งขันฟุตบอลแม่โขงคัพ ที่ประเทศกัมพูชา โดยได้พบกับทีมชาติพม่า ในรอบชิงชนะเลิศ และทีมของเขาได้ตำแหน่งรองแชมป์ โดยเป็นฝ่ายแพ้ในช่วงต่อเวลา ด้วยผลการแข่งที่ 1 ประตูต่อ 2 ปกรณ์ เปรมภักดิ์ เคยทำหน้าที่ให้แก่ทีมชาติไทย ยู-19 ปี ในวันที่ 2 พฤศจิกายน พ.ศ. 2554 ของการแข่งขันฟุตบอลเยาวชนชิงแชมป์เอเชีย 2012 รอบคัดเลือก เขาได้เป็นผู้ทำประตูชัยให้แก่ทีมชาติไทยเมื่อครั้งที่พบกับทีมชาติจีนไทเป รวมถึงในวันที่ 5 พฤศจิกายน ของรายการเดียวกันนี้ เขาได้เป็นหนึ่งในผู้ทำประตูชัยให้แก่ทีมชาติไทย เมื่อครั้งที่พบกับฟุตบอลทีมชาติกวม โดยเขาสามารถทำได้ถึง 4 ประตู และใน พ.ศ. 2556 เขาได้รับการเปิดตัวในฐานะนักฟุตบอลทีมชาติชุดใหญ่ครั้งแรกเมื่อครั้งที่พบกับทีมชาติจีน ซึ่งทีมชาติไทยเป็นฝ่ายชนะด้วยผลการแข่ง 5 ประตู่อ 1 วันที่ 21 กุมภาพันธ์ พ.ศ. 2556 ปกรณ์ยังเป็นหนึ่งในผู้ทำประตูเมื่อครั้งที่พบกับทีมชาติหมู่เกาะแฟโรให้แก่ทีมชาติไทย ยู-23 ปี ในการแข่งขันนัดอุ่นเครื่องปรีซีเกมส์ ที่จัดขึ้น ณ สนามศุภชลาศัย นอกจากนี้ เขายังได้รับเลือกให้เป็นส่วนหนึ่งของทีมชาติไทยในการแข่งขันเมอร์เดกาคัพ 2013 ที่ประเทศมาเลเซีย โดยปกรณ์เป็นผู้ทำประตูชัยเมื่อครั้งที่พบกับทีมชาติสิงคโปร์ ยู-23 ปี ในการแข่งขันดังกล่าว รวมถึงได้เป็นตัวแทนของทีมชาติไทย ยู-23 ปี ในการแข่งขันซีเกมส์ 2013 โดยที่เขาได้มีอาการบาดเจ็บจากการแข่งขันในรอบแรก เดือนมกราคม พ.ศ. 2557 ปกรณ์ได้ทำหน้าที่ให้แก่วิทยาลัยราชพฤกษ์ในการแข่งขันกีฬามหาวิทยาลัยแห่งประเทศไทย ครั้งที่ 41 และเป็นหนึ่งในผู้ทำประตูชัยให้แก่ทีมเมื่อครั้งที่พบกับทีมมหาวิทยาลัยสงขลานครินทร์ จากนั้น ในเดือนมีนาคมของปีเดียวกัน ปกรณ์ได้ทำหน้าที่ให้แก่สโมสรฟุตบอลเพื่อนตำรวจหลังจากหายบาดเจ็บ โดยเขาเป็นผู้มีส่วนช่วยให้ทีมของเขาเป็นฝ่ายชนะทีมสโมสรฟุตบอลแอร์ฟอร์ซ เอวิเอ ด้วยการยิงประตูจากที่ระยะกว่า 40 หลาผลงานการทำประตูในระดับนานาชาติรุ่นอายุไม่เกิน 23 ปีเกียรติประวัติระหว่างประเทศเกียรติประวัติ. ระหว่างประเทศ. - ทีมชาติไทย ยู-19 ปี - ฟุตบอลเยาวชนชิงแชมป์อาเซียน ชนะเลิศ (1 สมัย); พ.ศ. 2554 - ทีมชาติไทย ยู-23 ปี - ซีเกมส์ เหรียญทอง (1 สมัย); พ.ศ. 2556รางวัลส่วนบุคคลรางวัลส่วนบุคคล. - ผู้เล่นยอดเยี่ยม ฟุตบอลเยาวชนชิงแชมป์อาเซียน 2011 ที่ประเทศพม่า</doc>
