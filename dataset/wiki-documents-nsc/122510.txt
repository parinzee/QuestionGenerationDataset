<doc id="122510" url="https://th.wikipedia.org/wiki?curid=122510" title="แกงเหลือง">แกงเหลือง แกงเหลือง เป็นอาหารชนิดหนึ่งในภาคใต้ของประเทศไทย ในท้องถิ่นเรียกว่า แกงส้ม ซึ่งมีความแตกต่างจากแกงส้มของภาคอื่น ทั้งในด้านรสชาติ เครื่องปรุง วิธีการปรุง กลิ่น และสีสันของน้ำแกงที่ปรุงเสร็จแล้ว ส่วนวัตถุดิบที่นิยมนำมาทำเป็นแกงเหลืองนั้นคล้ายกับแกงส้มของไทย เช่น ปลา กุ้ง หรือ หมูสามชั้น และใช้ผักต่างๆ เพื่อเพิ่มปริมาณและรสชาติ หรือบางครั้งใช้หน่อไม้ดองเครื่องปรุงพริกแกง เครื่องปรุงพริกแกง. เครื่องปรุงต่างขึ้นอยู่กับปริมาณของวัตถุดิบ ของปลา กุ้ง ผัก และรสชาติตามชอบ1. พริกขี้หนูสดหรือแห้ง 2. ขมิ้นชัน 3. กระเทียม 4. กะปิชนิดสำหรับแกง 5. น้ำมะนาวสด หรือ น้ำมะขามเปียก (บางครั้งใช้ยอดมะขามอ่อน) 6. เกลือ, น้ำปลาปรุงรสวิธีปรุงวิธีปรุง. 1. นำพริกขี้หนู ขมิ้นชัน กระเทียม เกลือในปริมาณเล็กน้อย โขลกรวมกันให้ละเอียด (หรือใช้เครื่องปั่นเอนกประสงค์) จากนั้นใส่กะปิลงไปรวมกันอีกครั้งหนึ่งตำให้เข้ากันจากนั้นพักไว้ 2. หั่นปลาให้ขนาดพอเหมาะจากนั้นล้างสะอาดแล้วพักไว้ หากใช้กุ้งให้แกะเปลือกออก 3. นำผักมาล้างให้สะอาดจากนั้นหั่นให้มีขนาดพอเหมาะแล้วพักไว้ 4. นำเครื่องแกงที่โขลกไว้ผสมน้ำในปริมาณเพียงพอที่จะให้น้ำท่วมตัวปลาและผักแล้วนำไปตั้งไฟระดับปานกลาง 5. เมื่อน้ำเดือดให้ใส่ผักลงไปรอจนผักสุก 6. ใส่เนื้อปลาหรือกุ้งที่เตรียมไว้ หากเป็นปลาไม่ควรคนมากเพราะจะทำให้เนื้อปลาขาดจากกัน รอจนปลาสุก 7. ปรุงรสด้วยน้ำมะนาว (น้ำมะขามเปียก) ตามชอบ อาจปรุงรสเพิ่มเติมด้วยน้ำปลา</doc>
