<doc id="360219" url="https://th.wikipedia.org/wiki?curid=360219" title="คิม ไชยแสนสุข">คิม ไชยแสนสุข รองศาสตราจารย์คิม ไชยแสนสุข (4 กรกฎาคม พ.ศ. 2498 — ) อดีตอธิการบดีมหาวิทยาลัยรามคำแหง (พ.ศ. 2550 — พ.ศ. 2554)การทำงาน การทำงาน. รศ.คิม ไชยแสนสุข เริ่มรับราชการเป็นอาจารย์ประจำคณะเศรษฐศาสตร์ มหาวิทยาลัยรามคำแหง เมื่อปี พ.ศ. 2522 ได้รับการแต่งตั้งเป็นผู้ช่วยศาสตราจารย์ ในปี พ.ศ. 2525 เป็นรองศาสตราจารย์ ในปี พ.ศ. 2529 และได้รับการแต่งตั้งเป็นฝ่ายบริหาร ในตำแหน่ง รองอธิการบดีมหาวิทยาลัยรามคำแหง 3 สมัย และได้รับการแต่งตั้งเป็นอธิการบดีมหาวิทยาลัยรามคำแหง ในปี พ.ศ. 2550 ต่อมาในเดือนกุมภาพันธ์ พ.ศ. 2554 คณะกรรมการการอุดมศึกษา (กกอ.) ลงนามในหนังสือคำสั่งสำนักงานคณะกรรมการการอุดมศึกษา (สกอ.) ลงโทษไล่ข้าราชการพลเรือนในสถาบันอุดมศึกษาออกจากราชการ จำนวน 3 ราย หนึ่งในนั้นคือ รศ.คิม ไชยแสนสุข อธิการบดีมหาวิทยาลัยรามคำแหงคนปัจจุบัน ซึ่งให้มีผลทันทีตั้งแต่วันที่ 8 กุมภาพันธ์ 2554 รศ.คิม ไชยแสนสุข เคยเป็นที่ปรึกษารัฐมนตรีว่าการกระทรวงคมนาคม (วันมูหะมัดนอร์ มะทา) เมื่อปี พ.ศ. 2545เครื่องราชอิสริยาภรณ์เครื่องราชอิสริยาภรณ์. - พ.ศ. 2550 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก (ม.ป.ช.) - - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
