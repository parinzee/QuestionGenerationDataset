<doc id="69902" url="https://th.wikipedia.org/wiki?curid=69902" title="สิทธิพร สุนทรพจน์">สิทธิพร สุนทรพจน์ สิทธิพร สุนทรพจน์ เป็นนักร้องลูกทุ่งชายสไตล์อีสานที่มีน้ำเสียงดี อยู่ในวงการมานานถึง 10 ปี และมีผลงานเพลงออกมาอย่างต่อเนื่อง โดยหลายเพลงอยู่ในความจดจำของแฟนเพลงมานานปี อย่าง "ช้ำรักจากอุบล" และ "ห้องนอนคนช้ำ"ประวัติ ประวัติ. สิทธิพร สุนทรพจน์ เป็นคนอำเภอจังหาร จังหวัดร้อยเอ็ด เขาเกิดในครอบครัวเกษตรกรยากจน ได้รับการศึกษาน้อย แต่ชอบเสียงเพลงรวมทั้งการร้องเพลงลูกทุ่งและหมอลำเป็นชีวิตจิตใจ เขาเข้าร่วมในการประกวดร้องเพลงอยู่บ่อยครั้ง เมื่อเติบโตเป็นวัยรุ่นได้มาสมัครเป็นนักร้องอยู่กับคณะหมอลำคณะหนึ่ง แต่ถูกส่งไปทำหน้าแบกกลองอยู่ราว 1 ปี จึงลาออกมาอยู่บ้าน ต่อมาก็ได้สมัครเข้าเป็นนักร้องในวงหมอลำของ ไกรศร เรืองศรี และก็ได้ทำงานร้องเพลงหน้าเวทีตามที่ฝัน ในช่วงที่พักวง ทางวงได้หาตัวนักร้องในวงที่จะส่งไปบันทึกเสียงหมอลำ และทางวงก็มีมติส่ง สิทธิพรไปบันทึกเสียง แต่หลังจากที่ซักซ้อมมานานราว 6 เดือน เขาก็ได้รับข่าวร้าย เมื่อนายทุนที่ให้การสนับสนุนตัดสินใจที่จะไม่ทำเพลงหมอลำ หลังจากที่พลาดโอกาสไปอย่างน่าเสียดาย สิทธิพรก็ตัดสินใจหันมาเป็นนักร้องคาเฟ่ ตามร้านอาหารหลายแห่งอยู่นานถึง 2 ปี และมาวันหนึ่ง แขกที่มาเที่ยวคนหนึ่งได้เรียกเข้ามาพบ และบอกว่าถ้าอยากบันทึกเสียง ก็ให้ไปพบที่บ้าน โดยไม่ยอมบอกชื่อเสียงเรียงนาม และเมื่อสิทธิพร ไปพบแขกคนนั้นที่บ้านก็จึงได้รู้ว่าคือ ดำรง วงศ์ทอง นักแต่งเพลงชื่อดัง หลังการซักซ้อมการร้องเพลงกับครูได้ราว 1 ปีก็ได้มีการเรียกให้ รุ่งโรจน์ เพชรธงชัย มาฟังเสียงของนักร้องคนนี้ ซึ่งก็ปรากฏว่าเป็นที่ถูกใจ และสิทธิพร สุนทรพจน์ ก็ได้มีผลงานเพลงเป็นของตัวเองเป็นชุดแรก เมื่อปี พ.ศ. 2540 และมีต่อ ๆ มาจนถึงชุดที่ 10 ในปัจจุบันผลงานผลงาน. - เพชรภูธร (2540) - ยูเทิร์นหัวใจ - ช้ำรักจากอุบล - ห้องนอนคนช้ำ - บูชาใจ - ผ้าป่าพาปลิว - คู่มันส์สนั่นทุ่ง (คู่กับสุดา ศรีลำดวน) - ลีลาลูกทุ่งเพลงดัง - ปลอบใจคนช้ำ - เดือนหลายดวง (2550)เพลงที่เป็นที่รู้จักเพลงที่เป็นที่รู้จัก. - ลุงขาดป้า - ช้ำรักจากอุบล - ห้องนอนคนช้ำ - น้องเมย์คนใหม่ - เนาะน้องเนาะ - เดือนหลายดวงเกียรติยศ เกียรติยศ. นักร้องลูกทุ่งชายยอดเยี่ยม ปี 2544 (สตาร์ เอ็นเตอร์เทนเม้นต์ อวอร์ด ครั้งที่ 1) ของสมาคมผู้สื่อข่าวบันเทิง จากเพลง "ห้องนอนคนช้ำ" จากอัลบั้ม "ห้องนอนคนช้ำ"รางวัลเพลงลูกทุ่งยอดเยี่ยม ปี 2556(สยามดาราสตาร์อวอร์ด)เพลง *ดอกงิ้วบานที่บ้านหมี่*</doc>
