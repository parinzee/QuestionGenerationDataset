<doc id="144540" url="https://th.wikipedia.org/wiki?curid=144540" title="เซแบสเตียน มอรัน">เซแบสเตียน มอรัน พันเอก เซแบสเตียน มอรัน () เป็นตัวละครตัวหนึ่งในเรื่อง เชอร์ล็อก โฮมส์ ผลงานเขียนของเซอร์อาร์เธอร์ โคนัน ดอยล์ เขาเป็นสหายคนสนิทของศาสตราจารย์เจมส์ มอริอาร์ตี มีอาชีพเป็นหัวหน้าองค์กรให้แก่มอริอาร์ตี ครั้งหนึ่งโฮมส์เคยขนานนามมอรันว่าเป็น "บุคคลอันตรายอันดับ 2 ของลอนดอน" (รองจากศาสตราจารย์มอริอาร์ตี) ตามท้องเรื่อง มอรันเกิดในกรุงลอนดอน ประเทศอังกฤษ เมื่อปี ค.ศ. 1840 เป็นบุตรชายของเซอร์ออกัสตัส มอรัน ซึ่งเคยเป็นผู้แทนของอังกฤษไปประจำอยู่ที่เปอร์เซีย เขาจบการศึกษาจากวิทยาลัยอีตันและมหาวิทยาลัยอ๊อกซฟอร์ด ก่อนจะเข้าเป็นทหารประจำการที่กองทหารช่างบังคาลอร์ที่ 1 (มัทราส) ในอินเดีย และปฏิบัติการในการเดินทัพต้านชนเผ่าโจวากีและในสงครามอังกฤษ-อัฟกานิสถานครั้งที่ 2 โดยมีส่วนร่วมในยุทธการที่ชาร์อาเซียบ, เชอร์ปุระ และคาบูล เขามีบ้านพักอยู่ที่ถนนคอนดิวอิตในย่านเมย์แฟร์ของกรุงลอนดอน และเป็นสมาชิกสโมสรอังกฤษ-อินเดีย สโมสรแทงเกอร์วิลล์ และสโมสรไพ่แบกาเทลล์ ในคดีสุดท้ายได้ปรากฏในบ้านร้าง เขาได้ทำการฆาตกรรมนายรอนัลด์ อะแดร์ โดยยิงกระสุนปืนพกแบบอ่อนจากปืนลมที่สร้างโดยฟ็อน แฮร์เดอร์ ช่างเครื่องตาบอดชาวเยอรมัน ตามคำสั่งของศาสตราจารย์มอริอาร์ตี โดยเล็งยิงที่หน้าต่างที่เปิดบนชั้นสอง ด้านหน้าของบ้านเลขที่ 427 ถนนปาร์ก และเขายังพยายามจะสังหารเชอร์ล็อก โฮมส์ เพื่อศาสตราจารย์มอริอาร์ตีผู้ล่วงลับด้วย แต่ไม่สำเร็จ นอกจากนี้ มอรันยังเคยปรากฏตัวใน ยอดนักสืบจิ๋วโคนัน ฉบับภาพยนตร์ ภาค ปริศนาบนถนนสายมรณะ ในเกมโคคูนที่โคนันและเพื่อน ๆ เล่น โดยเป็นผู้เลี้ยงดูแจ็กเดอะริปเปอร์ให้เป็นฆาตกรที่โหดเหี้ยมอีกด้วย ใน เชอร์ล็อก โฮล์มส์ เกมพญายมเงามรณะ (พ.ศ. 2554) บทมอรัน รับบทโดย พอล แอนเดอร์สัน</doc>
