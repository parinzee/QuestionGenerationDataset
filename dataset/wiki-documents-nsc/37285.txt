<doc id="37285" url="https://th.wikipedia.org/wiki?curid=37285" title="ยูฟ่ายูโรปาลีก">ยูฟ่ายูโรปาลีก ยูฟ่ายูโรปาลีก () หรือชื่อเดิม ยูฟ่าคัพ () เป็นการแข่งขันฟุตบอลของสโมสรฟุตบอลต่างๆ ในทวีปยุโรป จัดการแข่งขันโดยสมาคมฟุตบอลยุโรปหรือยูฟ่าประวัติ ประวัติ. เริ่มก่อตั้งเมื่อ 18 เมษายน ค.ศ. 1955 ในชื่อ Inter-Cities Fairs Cup ปัจจุบันเป็นการแข่งขันฟุตบอลที่สำคัญอันดับสองของยุโรป รองจากยูฟ่าแชมเปียนส์ลีก โดยปกติทีมที่มีสิทธิ์แข่งขันยูฟ่าคัพคือทีมที่ได้อันดับรอง ๆ ในฟุตบอลลีกของแต่ละประเทศ (ทีมแชมป์จะได้ไปแข่งยูฟ่าแชมเปียนส์ลีกซึ่งเป็นรายการใหญ่กว่า) เมื่อ ค.ศ. 1999 รายการยูฟ่าคัพได้รวมกับคัพวินเนอร์สคัพเป็นรายการเดียว ทำให้สโมสรฟุตบอลที่ชนะการแข่งขันฟุตบอลถ้วยของแต่ละประเทศสามารถเข้าร่วมยูฟ่าคัพได้ด้วย โดยตั้งแต่ฤดูกาล 2009–10 เป็นต้นไป ฟุตบอลสโมสรยุโรปรายการนี้จะถูกเปลี่ยนชื่อใหม่เป็น "ยูฟ่ายูโรปาลีก" โดยจะใช้การแข่งขันรูปแบบเดียวกันกับยูฟ่าแชมเปี้ยนส์ลีก เพื่อเพิ่มความน่าสนใจให้มากขึ้น โดยถ้วยรางวัลยูฟ่ายูโรป้าลีก มีความสูง 65 เซนติเมตร กว้าง 33 เซนติเมตร และลึกราว 23 เซนติเมตร ถือได้ว่าเป็นถ้วยรางวัลของการแข่งขันฟุตบอลทวีปยุโรปที่มีน้ำหนักมากที่สุด คือ 15 กิโลกรัมการคัดเลือกทีมเข้าแข่งขัน การคัดเลือกทีมเข้าแข่งขัน. แต่ละประเทศจะได้โควตาทีมที่ส่งแข่งขันจำนวนไม่เท่ากัน ซึ่งตัวเลขนี้จะอิงจากข้อมูลสถิติของยูฟ่า โดยประเทศที่ประสบความสำเร็จในการแข่งขันรายการต่าง ๆ ของยูฟ่ามาก จะได้โควตาทีมมากกว่า เมื่อได้โควตาทีมที่ส่งแข่งขันแล้ว แต่ละประเทศจะมีวิธีการคัดเลือกทีมสโมสรเข้าแข่งแตกต่างกัน แต่จะมีเกณฑ์ทั่วไปที่เหมือนกันดังนี้- ทีมที่ได้อันดับในลีกรองจากทีมที่ได้ไปแข่งขันยูฟ่าแชมเปียนส์ลีก - ทีมที่ชนะเลิศการแข่งขันฟุตบอลถ้วยในประเทศ ทีมที่ไม่ผ่านเกณฑ์ 2 อย่างข้างต้น ยังมีอีก 2 วิธีในการเข้าแข่งขัน- ทีมอันดับรองลงไปอีกสามารถเข้าแข่งยูฟ่าอินเตอร์โตโต้คัพ โดยจะมีคัดเลือก 11 ทีมเพื่อเข้าเล่นในยูฟ่าคัพ (ปัจจุบันถูกยุบรวมเข้ากับรอบเพลย์ออฟของยูโรปาลีกแล้ว) - ประเทศที่ได้คะแนนแฟร์เพลย์ของยูฟ่าสูงสุดอีก 3 ประเทศจะได้โควตาเพิ่มอีกประเทศละหนึ่งทีมเงินรางวัลเงินรางวัล. - รอบคัดเลือรอบแรก : €200,000 - รอบคัดเลือกรอบ 2: €210,000 - รอบคัดเลือกรอบ 3: €220,000 - รอบคัดเลือกเพลย์รอบ: €230,000 - Base fee for group stage: €2,400,000 - ชนะรอบแบ่งกลุ่ม: €360,000 - เสมอรอบแบ่งกลุ่ม: €120,000 - ชนะเลิศรอบแบ่งกลุ่ม: €500,000 - รองชนะเลิศรอบแบ่งกลุ่ม: €250,000 - รอบ 32 ทีม: €500,000 - รอบ 16 ทีม: €750,000 - รอบ 8 ทีม: €1,000,000 - รอบรองชนะเลิศ: €1,500,000 - รองชนะเลิศ: €3,500,000 - ชนะเลิศ: €6,500,000ทำเนียบแชมป์และการแข่งขันนัดชิงชนะเลิศทำเนียบแชมป์</doc>
