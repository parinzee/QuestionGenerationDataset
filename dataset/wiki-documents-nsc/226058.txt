<doc id="226058" url="https://th.wikipedia.org/wiki?curid=226058" title="ซาโตชิ (โปเกมอน)">ซาโตชิ (โปเกมอน) ซาโตชิ () หรือชื่อภาษาอังกฤษว่า แอช เคตชัม () เป็นตัวละครเอกของโปเกมอนฉบับอะนิเมะและฉบับมังงะที่ชื่อ "Electric Tale of Pikachu" ตัวของซาโตชินั้นมาจากตัวละครหลักที่ชื่อ เรด ในเกมโปเกมอนภาคเรดและบลู ชื่อของเขาเป็นชื่อเดียวกับผู้สร้างแฟรนไชส์โปเกมอนที่ชื่อ ซะโตะชิ ทะจิริ โดยชื่อซาโตชินั้นอาจแปลได้ว่า "ปัญญา" หรือ "เหตุผล" ส่วนชื่อภาษาอังกฤษของเขานั้นมีหลายความหมาย ชื่อท้ายภาษาอังกฤษมาจากการเล่นคำจากคำว่า "Gotta Catch 'em All!" ซึ่งเป็นสโลแกนของโปเกมอนภาคแรก สำหรับชื่อแรกของเขานั้น แอช (Ash) มีตัวอักษรเหมือนกับชื่อ (Satoshi) ยังมีคนอีกกลุ่มที่บอกว่าต้นไม้ที่ชื่อ แอช (Ash Tree) อาจเป็นที่มาของชื่อนี้ก็ได้ประวัติ ประวัติ. เป้าหมายในชีวิตของซาโตชิคือการได้เป็นโปเกมอนมาสเตอร์อันดับ 1 ของโลก ซึ่งได้กล่าวไว้ในตอนแรกของอะนิเมะ Pokémon - I Choose You! (: EP001) ซาโตชิเริ่มต้นเดินทางด้วยวัย 10 ขวบเป็นผู้ฝึกโปเกมอน (Pokémon Trainer) ซึ่งมีจิตใจเมตตา มีเจตนาดี แต่ดื้อรั้นและยังไม่เชี่ยวชาญ เขาได้รับพิกะจูตัวที่มีนิสัยไม่มีความเคารพเจ้าของจากดร.ออคิดส์ เป็นโปเกมอนเริ่มต้นเพราะเขาไม่ตั้งนาฬิกาปลุกและตื่นสายในวันที่เขาต้องมา รับโปเกมอนตัวแรก ซาโตชิตั้งใจที่จะไปถึงเป้าหมายสูงสุดให้ได้ ซึ่งการที่เขาสร้างความสัมพันธ์ที่ดีกับพิกะจู โปเกมอนคู่หูได้ จะทำให้เขาเดินทางได้ง่ายขึ้น ตั้งแต่นั้นมา ซาโตชิได้เรียนรู้เรื่องราวมากมายเกี่ยวกับการเป็นผู้ฝึกโปเกมอน เขาจับโปเกมอนตัวแรกได้ขณะที่เขายังไม่รู้เกี่ยวกับการต่อสู้ของโปเกมอนเลย และจะไม่พอใจที่จะต้องยอมรับความผิดของเขา ยิม 5 ยิมแรกที่เขาเข้าชิงเข็มกลัดได้มอบเข็มกลัดให้เขาเพียงเพื่อขอบคุณที่ซาโตชิ ให้ความช่วยเหลือมากกว่าการชนะการต่อสู้กับผู้นำยิม ความจริงแล้วผู้นำยิมคนแรกที่ซาโตชิต่อสู้ชนะมาก็คือ มาทิส ผู้นำยิมลำดับที่ 3 ของเขตคันโต ทุกครั้งที่ซาโตชิคิดว่าเขาทำได้ดีแค่ไหน ก็มักจะถูกนำไปเปรียบเทียบกับคู่แข่งในวัยเด็กของเขาที่ชื่อ ชิเงรุ ที่ชอบเตือนซาโตชิเสมอว่าเขายังคงเหมือนเด็กเดินเดินเตาะแตะหรือเด็กอายุ 7 ขวบอยู่ และขณะที่ชิเงรุจับโปเกมอนได้ประมาณ 45 ตัว ซาโตชิเพิ่งจะจับได้ถึงตัวที่ 7 จนสถานการณ์นี้ต้องหยุดชะงักลงเมื่อลิซาด้อน โปเกมอนที่เก่งที่สุดของซาโตชิในตอนนั้น ไม่ยอมเชื่อฟังซาโตชิเนื่องจากการขาดประสบการณ์จนกระทั่งเขาได้ปรับปรุง แก้ไขตัวเองจนลิซาด้อนยอมเชื่อฟังซาโตชิในที่สุด ซาโตชิยังคงมุ่งหน้าไปสู่เป้าหมายของเขาตลอดเวลา หลังจากเขาสะสมเข็มหลักครบทั้ง 8 อัน เขาได้เข้าร่วมแข่งขันในโปเกมอนลีกเซคิเออิ () ซาโตชิเข้ารอบลึกกว่าชิเงรุ โดยซาโตชิเข้าได้ถึงแค่รอบที่ 5 แต่ชิเงรุต้องพ่ายแพ้ในรอบที่ 4 หลังจากที่ซาโตชิทำใจได้หลังจากพ่ายแพ้โปเกมอนลีกครั้งนี้ เขาก็ปรับปรุงฝีมือของตนต่อไป เข้าร่วมต่อสู้ครั้งใหม่ และแข่งขันในโปเกมอนลีกอีกมากมาย โดยสามารถเอาชนะออเร้นจ์ลีก () และแบทเทิลฟรอนเทียร์ () ในเขตโฮเฮ็นได้ ซาโตชิมีการเปลี่ยนแปลงมากมายตลอดทั้งเรื่อง ไม่ว่าจะเป็นเรื่องทักษะการฝึกโปเกมอน แต่ความกระตือรือร้นและความมุ่งมั่นยังคงเหมือนเดิมไม่เปลี่ยนแปลง ซาโตชิเป็นคนซื่อสัตย์ และไม่เคยทอดทิ้งเพื่อน ครอบครัว และผู้ช่วยเหลือต่าง ๆ ยกเว้นโปเกมอนบางตัวของเขา ซาโตชิกลายเป็นผู้ฝึกที่เก่งกล้าได้จากการค้นหาและใช้ความแข็งแกร่งของโปเก มอนโดยอาศัยความผูกพันใกล้ชิดและค้นหาที่ที่ความสามารถนั้น ๆ ซ่อนอยู่ รวมทั้งใช้ยุทธวิธีแปลกใหม่ในการต่อสู้กับคู่ต่อสู้ เช่น ซาโตชิใช้ความเร็วของพิกะจูเอาชนะโปเกมอนตัวใหญ่กว่าและมีพลังโจมตีมากกว่า หรือได้เปรียบ และการใช้ลิซาด้อนเอาชนะคาเม็กซ์ของ ชิเงรุโดยการทำให้สนามแข่งร้อน และเข้าต่อสู้ระยะประชิดขณะที่คาเม็กซ์ลายตาจากไอที่ระเหยออกมา ซาโตชิยังสามารถฝึกโปเกมอนของเขาให้เก่งได้โดยไม่จำเป็นต้องพัฒนาร่าง ซาโตชิยังรู้สึกลังเลใจว่าจะยอมให้โปเกมอนของเขาพัฒนาเพื่อให้แข็งแกร่งขึ้น ดีหรือไม่ อย่างที่ปรากฏตอนที่เขาทำกับไกลเกอร์ ในตอน Fighting Fear With Fear! (: DP085) ระหว่าง เนื้อเรื่องในฤดูกาลแรก ซาโตชิไม่ได้ฝึกฝนตัวเองเพื่อให้ตัวเองก้าวหน้าแต่เป็นการจับโปเกมอนให้ได้ มากกว่าชิเงรุแทน ต่อมาซาโตชิสนใจจุดเด่นของโปเกมอนแต่ละตัวมากขึ้น ในการทัวร์สัมมนาชิโรกาเนะในเขตโจโต ซาโตชิได้ชนะการต่อสู้กับชิเงรุด้วยการเติบโตและความอ่อนน้อมถ่อมตัว ซึ่งถือว่าเป็นเหตุการณ์สำคัญในชีวิตของเขา ซาโตชิเติบโตมากขึ้นในเรื่องของความสัมพันธ์กับโปเกมอน อย่างเช่นตอนที่มังกี้ฉกหมวกของเขาไป ในตอน Primeape Goes Bananas (: EP025) เขาส่งเสียงร้องขอหมวกคืน แม้แต่การปืนต้นไม้เพื่อให้ได้หมวกคืนมา แต่ตอนที่เอปามทำเช่นเดียวกับแมนกี้ในตอน Slaking Kong (: AG179) เขาพูดเพียงแค่ว่าเขารู้สึกแปลกเมื่อไม่ได้ใส่หมวกใบนั้น โปเกมอนอะนิเมะหลายตอน โดยเฉพาะระหว่างดำเนินเนื้อเรื่องในเขตโจโต ซาโตชิมักได้ผูกมิตรกับผู้คนที่จะคอยฝึกฝนให้เขาเป็นผู้ฝึกโปเกมอนที่เก่ง ขึ้นได้ แม้ว่าซาโตชิจะไม่ใช่เด็กที่อยู่ในการอุปถัมภ์ แต่ก็เขาก็ยังอ่อนต่อโลกและได้เรียนรู้ถึงวิธีการไว้ใจเพื่อน แม้ว่าเพื่อนของซาโตชิที่ดีที่สุดคือพิกะจู แต่ต่อมาซาโตชิได้มองเพื่อนมนุษย์ที่ใกล้ชิดได้ในระดับเดียวกับพิกะจูได้ เช่น คาสึมิและทาเคชิในตอน Gotta Catch Ya Later (: EP273) รวมถึง ฮารุกะและมาซาโตะในตอน Battling the Enemy Within (: AG178) ซาโตชิได้เดินทางไปตามโลกของโปเกมอน และได้เข้าร่วมแข่งขันในการแข่งขันโปเกมอนลีกประจำเขตภูมิภาคถึง 6 ครั้ง ซึ่งยังไม่เคยได้รับชัยชนะเลยแม้แต่ครั้งเดียว แต่เขาก็ได้เรียนรู้เรื่องราวใหม่ ๆ เกี่ยวกับโปเกมอนตลอดเวลา ซาโตชิเคยได้เห็นและสัมผัสกับโปเกมอนในตำนาน โดยเฉพาะ โฮโอ ลูเกีย ลาติอัส ลาติออส และเชมิน ในโปเกมอนฉบับภาพยนตร์เรื่องที่ 2 (The Power of One) เวอร์ชันพากย์ภาษาอังกฤษ ซาโตชิได้เป็น "ผู้ที่ได้รับเลือก" เป็นผู้ที่นำความสมดุลกลับมาสู่โลก แม้ว่าจะดูเหมือนเป็นมนุษย์ธรรมดา แต่ซาโตชิก็มีลักษณะพิเศษที่ว่าเขามีพลังคลื่นชี้นำเหมือนกับอาร์ลอน ฮีโร่ในตำนาน (ใน Lucario and the Mystery of Mew) และเขาสามารถใช้งานพลังนี้ได้เหมือนกับอาร์ลอน อย่างไรก็ตาม เขาก็ไม่ได้รับการฝึกฝนในเรื่องนี้ แต่เลือกที่จะเดินทางต่อไปแทน เขายังถูกเปรียบเทียบได้กับผู้คุ้มครองพลังคลื่นชี้นำโบราณในตอน The Keystone Pops! (: DP056) ที่มีคู่หูเป็นพิกะจูเหมือนกัน ต่อมาในตอน Pokémon Ranger and the Kidnapped Riolu! Parts 1 (: DP071) และ Pokémon Ranger and the Kidnapped Riolu! Parts 2 (: DP072) ซาโตชิใช้พลังคลื่นชี้นำอีกครั้งเพื่อหาตำแหน่งที่อยู่ของโปเกมอนที่ชื่อริโอลุที่ หายไป และใช้อ่านจิตใจของริโอลุด้วย อย่างไรก็ตาม การใช้พลังงานนี้เกิดขึ้นครั้งเดียวเท่านั้น เนื่องจากริโอลุมีพลังคลื่นชี้นำที่แข็งแกร่งอย่างผิดธรรมชาติ ซาโตชิได้รับบัตรประกวดโปเกมอนสำหรับ เขตภูมิภาคซินโน เขากล่าวไว้ว่าเขาสนใจเข้าประกวดโปเกมอนที่นี่ แต่ความจริงแล้วเขายังเคยได้รับจากเขตโฮเอ็น แต่เพียงเพื่อเข้าชมการประกวดเท่านั้น ซาโตชิยังได้นำมอนสเตอร์บอลครึ่ง ซีกติดตัวไว้ โดยอีกครึ่งซีกนั้นอยู่กับชิเงรุและเป็นสัญลักษณ์ของการเดินทางอย่างต่อ เนื่องไม่หยุดยั้ง นอกจากนี้ยังมีเหยื่อตกปลารูปคาสึมิที่คาสึมิมอบให้ซาโตชิเป็นของขวัญ และริบบิ้นครึ่งซีกที่ได้รับจากการประกวดโปเกมอนกับฮารุกะก่อนที่เธอจะออกจากกลุ่มเพื่อไปแข่งประกวดต่อในเขตโจโต นอกจากนี้ ซาโตชิยังเป็นเด็กหนุ่มที่มีพลังพิเศษ แม้จะเดินทางเป็นสิบปีแล้ว ก็ยังอายุเท่าเดิมครอบครัว ครอบครัว. ซาโตชิเคยอาศัยอยู่กับแม่ของเขาที่ชื่อ ฮานาโกะ จนกระทั่งเขาออกจากบ้านเพื่อเดินทางเป็นผู้ฝึกโปเกมอนเมื่ออายุได้ 10 ขวบ สำหรับพ่อของซาโตชิยังไม่มีการแนะนำในอะนิเมะ บอกเป็นนัย ๆ ไว้ว่าพ่อของซาโตชิครั้งหนึ่งเป็นผู้ฝึกโปเกมอนที่เริ่มเดินทางจากเมืองมาซาระ แต่ยังไม่ทราบแน่ชัดว่าเขายังมีชีวิตอยู่หรือไม่ ในแวดวงแฟนคลับโปเกมอนมีการพูดคุยอภิปรายกันถึงบุคลิกลักษณะของพ่อของซาโตชิ ทั้ง ๆ ที่ผู้เขียนเรื่องนี้ไม่ได้มุ่งความสนใจไปที่ลักษณะมุมมองชีวิตของซาโตชิ ตัวละครในเรื่องโปเกมอนที่แฟนคลับวางตัวไว้ให้เป็นพ่อของซาโตชิมีหลายตัว เช่น ซาคากิ (บอสของแก๊งร็อคเก็ต) ดร.ออคิดส์ และซิลเวอร์ ซึ่งปรากฏตัวใน Pokémon Chronicles ตอน The Search for the Legend (: H018) บทสัมภาษณ์ของผู้เขียนโครงเรื่องโปเกมอนยืนยันว่าพ่อของซาโตชิเป็นผู้ฝึกโปเกมอนอยู่ในเขตคันโต พ่อของซาโตชิอาจจะหรืออาจจะไม่ได้แนะนำไว้ในเนื้อเรื่อง แต่เนื้อเรื่องจะเน้นไปที่การเติบโตของซาโตชิและการพัฒนาฝีมือผู้ฝึกโปเกมอน ซาโตชิเป็นเด็กที่แตกต่างจากตัวละครหลักตัวอื่นที่มีพี่น้อง ยกเว้นฮิคาริ เค็นจิ ไอริส เซเรน่า และ มามาเนะโปเกมอนของซาโตชิ โปเกมอนของซาโตชิ. ซาโตชิได้จับโปเกมอนและเป็นมิตรกับเหล่าโปเกมอนมาตลอดเนื้อเรื่องของอะนิเมะ แนวความคิดของเขาเกี่ยวกับการฝึกโปเกมอนคือโปเกมอนแต่ละตัวจะมีการผสมผสานระหว่างความเชื่อใจ มิตรภาพ และการถาโถมฝึกฝนเพื่อเอาชนะเคราะห์กรรมที่ต้องเผชิญ ซาโตชิจะต่อสู้กับโปเกมอนที่มีเหมือนกันพิคาชูได้ดีที่สุด กล่าวคือโปเกมอนที่มีความเร็ว หลบหลีกเก่ง และสามารถแสดงท่าโจมตีอันทรงพลังออกมาได้ แต่ซาโตชิก็จะใส่ใจฝึกฝนโปเกมอนที่อยู่กับเขาทุกตัวที่อยู่ในการดูแล ไม่ว่าจะเป็นตัวไหนก็ตาม รูปแบบการต่อสู้ของซาโตชิมักจะเป็นการต่อสู้แบบธรรมดาทั่วไป และผิดแผกไปจากกติกาพอสมควร และโปเกมอนของเขาเองก็ปฏิบัติเช่นนี้เช่นกัน โดยพอเมื่อเห็นโปเกมอนของตนมีความสุขกับการที่ได้เจอกับคนที่เข้าใจหรือบ้านเกิดของโปเกมอนตัวนั้น ซาโตชิจะปล่อยโปเกมอนนั้นให้เป็นอิสระหรือแลกเปลี่ยนไป เพราะเห็นว่าโปเกมอนที่ตนจับมานั้นมีความสุข พอเดินทางประจำเขตต่างๆ จะใช้โปเกมอนประจำเขตนั้น พอการเดินทางจบจะเอาโปเกมอนประจำเขตนั้นฝากให้กับดร.ออคิดส์ โดยไม่ว่าจะไปเขตไหนซาโตชิจะเอาพิคาชูเดินทางไปด้วยตลอดเวลาเคยมีครั้งหนึ่งที่เอปามแอบตามซาโตชิมาด้วย ต่อไปนี้คือรายชื่อโปเกมอนที่ซาโตชิเป็นเจ้าของและเคยเป็นเจ้าของอยู่ที่ตัวอยู่ที่ตัว. - พิคาชู - โมะคุโร่ - อิวังโกะ → ลูกาลูกัน - เนียบี้ → เนียฮีท - เวเวนอมอยู่ที่บ้านของซาโตชิอยู่ที่บ้านของซาโตชิ. - บาร์เรียตอยู่กับดร.ออคิดส์อยู่กับดร.ออคิดส์. - บัตเตอร์ฟรี ปล่อยกลับสู่ป่า- พีจ๊อต ให้ไปดูแลฝูง- ฟุชิงิดาเนะ - ฮิโตคาเงะ → ลิซาโดะ → ลิซาดอน - เซนิกาเมะ โปเกมอนตัวที่6 ของซาโตชิ ตอนภาค3 ซาโตชิฝากมันไว้กับคุณจุนซาเพื่อฝึกการเป็นโปเกมอนดับไฟ แต่พอฝึกเสร็จก็กลับมาอยู่กับซาโตชิ- แครบ→คิงเกลอร์ - เบโตะเบตอน- โอโคริซารุ- เคนทารอส (30 ตัว)- ลาพลัส- คาบิกอน - เฮราครอส - จิโคริตะ→เบลีฟ - ฮิโนอาราชิ→แม็กมาราชิ - วานิโนโกะ - โยรุโนะสุกุ (สีส่องประกาย) - สเปียร์ - ไข่โปเกมอน→โกมาโซะ→ดอนแฟน - ซูบาเมะ→โอซูบาเมะ - คิโมริ→จุปทอล→จูไคน์ - เฮกานิ - โคตัส - ยูคิวาราชิ→โอนิโกริ- เอปาม- มุคุรุ→ มุคุเบิร์ด→ มุคุฮอร์ก - นาเอโทรุ→ฮายาชิกาเมะ→โดไดโทส - ฮิโคซารุ→โมคาซารุ→โกคาซารุ - บุยเซล - ไกลเกอร์ → ไกออน - ฟูคามารุ - มาเมพาโตะ→ฮาโตโบ→เคนโฮโรว์ - มิจูมารุ - โพคาบู →ชาโอบู - สึทาจะ - ไข่โปเกมอน→ซูรูกกุ - คุรุมิรุ→ คุรุมายุ →ฮาฮาโคโมริ - กามาการู - แดนโกโร่→แกนเทิล - วารูวีลล์→วารูเวียร์ - ยายาโคมะ→ฮิโนยาโคมะ→ไฟร์แอโร่ - ลูชาบูล - ไข่โปเกมอน → ออนแบต → ออนเวิร์นปล่อยไปแล้วปล่อยไปแล้ว. - เคโรมัตสึ → เกโคงาชิระ → เกโคงะ ↔ ซาโตชิ เกโคงะ - นูเมล่า→นูเมล→นูเมลก้อนแลกเปลี่ยนแลกเปลี่ยน. - รัตตะไม่เป็นทางการไม่เป็นทางการ. - โกสต์ - ไข่โปเกมอน → โยกิรัส ส่งคืนที่ป่าสงวนแหล่งที่อยู่ของโยกิรัส - โฮชิกุโมะจังอยู่ด้วยกันเพียงชั่วคราวอยู่ด้วยกันเพียงชั่วคราว. - โพนีต้า → แกลลอพ - โพรีก้อน - อาบ็อก - มาตาโดกัส - เนียธ - โฮโฮ - ฮิโตะเดมัง - โคดัก - อัสมาโอ - ฮัสเบรโร่ - ซาวามูล่า - ไรจู - บาเนบู - ทามันตะ - โมนเมน - พจจามะ - เมโลเอตต้า หมายเหตุ: เครื่องหมาย → หมายถึง พัฒนาร่างเป็น / เครื่องหมาย ↔ หมายถึง พัฒนาร่างเมก้า</doc>
