<doc id="462472" url="https://th.wikipedia.org/wiki?curid=462472" title="สาวน้อย">สาวน้อย สาวน้อย เป็นบทประพันธ์ของ อาษา ขอจิตต์เมตต์ ที่เคยสร้างมาแล้วทั้งภาพยนตร์และละครโทรทัศน์ โดยครั้งแรกในรูปแบบภาพยนตร์ในปี พ.ศ. 2501 สร้างโดย ดาราไทยฟิล์ม ของ สุรัสน์ พุกกะเวส กำกับการแสดงโดย ส.อาสนจินดา นำแสดงโดย ชรินทร์ งามเมือง, ทรงศรี เทวคุปต์ และสุรสิทธิ์ สัตยวงษ์ มีเพลงประกอบที่มีชื่อคือ เพลงสีชัง ประพันธ์โดย สง่า อารัมภีร ขับร้องโดยหม่อมราชวงศ์ถนัดศรี สวัสดิวัฒน์ ฉายวันที่ 26 ธันวาคม พ.ศ. 2501 ที่โรงภาพยนตร์ศาลาเฉลิมไทย ในปี พ.ศ. 2524 ถูกนำไปสร้างเป็นภาพยนตร์ครั้งที่ 2 เป็นภาพยนตร์ 35 มม. พากย์เสียงในฟิล์ม สร้างโดย ณัฐพงศ์ภาพยนตร์ โดย ณัฐพงศ์ ทองศิริ เป็นผู้อำนวยการสร้าง กำกับการแสดงโดย พันคำ นำแสดงโดย จารุณี สุขสวัสดิ์, ไกรสร แสงอนันต์, ปิยะ ตระกูลราษฎร์, อำภา ภูษิต, ส.อาสนจินดา, เพ็ญพักตร์ ศิริกุล ออกฉายครั้งแรกวันที่ 23 พฤษภาคม พ.ศ. 2524 ที่โรงภาพยนตร์แกรนด์-พาราไดซ์-ศรีย่าน-นครหลวงรามา-พอลลี่-พระโขนงรามา-สเตลลา สาวน้อยถูกนำไปสร้างเป็นละครโทรทัศน์ 3 ครั้ง ครั้งแรกในปี พ.ศ. 2531 ทางช่อง 5 นำแสดงโดย เศรษฐ์ ชุมศิลป์, มนันยา ไชยนันท์, เนาวรัตน์ ยุกตะนันท์ ครั้งที่ 2 ในปี พ.ศ. 2545 ทางช่อง 7 สร้างโดย ดาราวิดีโอ กำกับการแสดงโดย จรูญ ธรรมศิลป์ บทโทรทัศน์โดย ศัลยา นำแสดงโดย ณัฐวุฒิ สกิดใจ, ทราย เจริญปุระ, ดิลก ทองวัฒนา, ณัฏฐริณีย์ กรรณสูต, น้ำทิพย์ เสียมทอง และครั้งที่ 3 ในปี พ.ศ. 2555 ทางโมเดิร์นไนน์ทีวี สร้างโดย เอ็กแซ็กท์และซีเนริโอ กำกับการแสดงโดย ฉัตรชัย สุรสิทธิ์ บทโทรทัศน์โดย วิสุทธิชัย บุณยะกาญจน นำแสดงโดย สน ส่งไพศาล, วรรณรท สนธิไชย และบุษกร ตันติภนา ออกอากาศทุกวันเสาร์-อาทิตย์ เวลา 20.30 - 21.30 น. เริ่มออกฉายวันแรกวันที่ 14 กรกฎาคม พ.ศ. 2555–25 พฤศจิกายน พ.ศ. 2555เนื้อเรื่องย่อ เนื้อเรื่องย่อ. สรรค์ บุตรคนเดียวของ พระชาญชลาศัย เสนาบดีกระทรวงการคลัง สรรค์มีความสามารถในการวาดภาพสีน้ำมัน หลังจากเรียนจบจากฟิลิปปินส์ เขาเดินทางกลับมาเมืองไทยพร้อมกับได้หมั้นหมายกับ สุวลี คืนวันหมั้นสรรค์ได้รู้ความจริงว่าพ่อมีภรรยาใหม่คือ มารศรี นักร้องไนท์คลับ ซึ่งมารศรีได้กลายเป็นสาเหตุให้สรรค์ต้องมีปากเสียงอย่างรุนแรงกับพระชาญชลาศัย ด้วยความน้อยใจสรรค์จึงหนีไปอยู่กับ บุญมา เพื่อนสนิท แต่ระหว่างทางสรรค์โดนดักทำร้ายจนทำให้เขาสูญเสียความทรงจำ เมื่อสรรค์รู้สึกตัวก็พบว่าตนเองอยู่ที่ท่าเรือข้ามฟากเกาะสีชัง โดยได้รับความช่วยเหลือจากเถ้าแก่ย่านท่าเรือและได้ตั้งชื่อใหม่ให้เขาว่า เสียม เสียมทำงานเป็นจับกังในเรือ วันหนึ่งเรือแล่นผ่านเกาะสีชัง เสียมได้ยินเสียงเพลงอันไพเราะและเกิดหลงใหลในความงดงามของเกาะสีชัง จึงแอบหนีลงจากเรือและว่ายน้ำไปที่เกาะสีชังทันที ระหว่างที่เสียมกำลังว่ายน้ำเขาเกิดหมดแรงไปเสียก่อน แต่ก่อนที่เขาจะหมดสติจมลงไปใต้ท้องทะเล นิด หญิงสาวชาวเกาะมาพบเข้าและได้ให้ความช่วยเหลือจนปลอดภัย เสียมหลงรักนิดตั้งแต่แรกพบจึงขออาศัยอยู่ด้วย แต่เขาเปรียบเหมือนคนพเนจร จึงทำให้ นิ่ม แม่ของนิดและเนื่อง พี่ชาย รวมถึงเชิดชายหนุ่มที่หลงรักนิดมานาน รู้สึกไม่พอใจที่เสียมมาอาศัยอยู่ด้วย พวกเค้าจึงคอยตั้งแง่กับเสียมตลอดเวลา แต่ด้วยความดีของเสียมจึงเอาชนะใจของพวกเขาได้ สิ่งที่ทำให้เสียมประหลาดใจคือการค้นพบว่าตนเองมีความรู้เรื่องภาษาอังกฤษและสามารถวาดรูปได้อย่างงดงาม ด้วยเหตุนี้เสียมจึงตั้งใจวาดรูปนิดและตั้งชื่อรูปนี้ว่า สาวน้อย เขาได้มอบรูปนี้ให้กับเธอในวันแต่งงาน ทั้งคู่ใช้ชีวิตกันอย่างมีความสุขบนเกาะสีชัง แต่แล้วเหตุการณ์กลับตาลปัตร เมื่อพระชาญชลาศัยรู้ว่าสรรค์ความจำเสื่อมและอาศัยอยู่ที่เกาะสีชัง จึงรีบตามมาพบสรรค์และพากลับไปรักษาที่กรุงเทพฯ แต่สรรค์ไม่ยอมถ้าไม่มีนิดกลับไปด้วย เพราะเหตุนี้พระชาญชลาศัยจึงจำใจยอมพานิดไปอยู่กรุงเทพฯ ด้วยกัน ผลการรักษาทำให้ความทรงจำของสรรค์กลับคืนมา แต่โชคร้ายที่ความทรงจำของสรรค์ตอนที่อยู่เกาะสีชังกลับหายไป แม้กระทั่งนิดหญิงสาวที่สรรค์รักสุดหัวใจเขาก็จำเธอไม่ได้ สุวลีกังวลว่าสักวันหนึ่งสรรค์จะจำนิดได้หากทั้งคู่ได้อยู่ใกล้ชิดกัน เธอจึงออกอุบายให้นิดไปทำงานเป็นข้ารับใช้ของ คุณหญิงมะลิ ภรรยาของ พระยาธรรมนูญ ระหว่างที่นิดเป็นข้ารับใช้เธอรู้ว่าคุณหญิงมะลิแอบคบชู้กับ หลวงจินดา เธอจึงคิดจะนำเรื่องนี้ไปบอกพระยาธรรมนูญ แต่ไม่ทันจะได้บอกนิดก็ถูกคุณหญิงมะลิจับได้ และหาเรื่องใส่ความทำให้เธอมีความผิดต้องติดคุก ทำให้นิดได้พบกับชดนางละครซึ่งเคยมีชื่อเสียงโด่งดังในอดีต ในคุกนี้เองนิดกับชดกลายเป็นเพื่อนที่รู้ใจ เพราะทั้งคู่รักในเสียงเพลงและการแสดงเหมือนกัน จากนั้นไม่นาน แก้ว เพื่อนสนิทของนิดที่พยายามหาทางช่วยให้นิดพ้นโทษ ได้นำความจริงที่คุณหญิงมะลิคบชู้ไปบอกกับพระยาธรรมนูญ เมื่อพระยาธรรมนูญรู้ความจริงจึงช่วยให้นิดและชดพ้นโทษออกมาพร้อมกับจัดตั้งคณะละครของชดให้กลับมามีชื่อเสียงอีกครั้ง จากนั้นไม่นานนิดก็กลายเป็นนางเอกสาวพราวเสน่ห์ ผู้คนต่างชื่นชมและเรียกขานเธอว่า วนิดา เมื่อมีพร้อมทั้งชื่อเสียงและเงินทองเธอจึงกลับมาหาสรรค์อีกครั้ง เพื่อทวงชายอันเป็นที่รักคืนมาจากสุวลี ในเมื่อสุวลีทั้งสวยและฉลาด เธอหรือจะยอมเป็นผู้พ่ายแพ้ เมื่อไม่มีใครยอมใครการแสดง การแสดง. สาวน้อย เคยถูกดัดแปลงมาเป็นการแสดงมาแล้ว 5 ครั้ง ได้แก่นักแสดง (ละครโทรทัศน์ พ.ศ. 2531)นักแสดง (ละครโทรทัศน์ พ.ศ. 2531). - เศรษฐ์ ชุมศิลป์ รับบทเป็น สรรค์ - มนันยา ชัยพันธ์ รับบทเป็น นิด - ไปรมา รัชตะ รับบทเป็น ช่อผกา - เนาวรัตน์ ยุกตะนันท์ รับบทเป็น สุวลี - วิทยา สุขดำรงค์ รับบทเป็น หลวงชาญชลาศัย - อำนวย ศิริจันทร์ รับบทเป็น หลวงกิติ - พิพัฒน์พล โกมารทัต รับบทเป็น ชูวงศ์ - มารศรี ณ บางช้าง รับบทเป็น มะลิ - มาลี เวชประเสริฐ รับบทเป็น แวว - ด.ญ.ธานิกา โตสมบัติ รับบทเป็น นกน้อยนักแสดง (ละครโทรทัศน์ พ.ศ. 2545)นักแสดง (ละครโทรทัศน์ พ.ศ. 2545). - ณัฐวุฒิ สกิดใจ รับบทเป็น สรรค์ / เสียม - ทราย เจริญปุระ รับบทเป็น นิด / วนิดา - ณัฏฐริณีย์ กรรณสูต รับบทเป็น สุวลี - น้ำทิพย์ เสียมทอง รับบทเป็น ช่อผกา - ดิลก ทองวัฒนา รับบทเป็น พระชาญชลาศัย - อดุลย์ ดุลยรัตน์ รับบทเป็น พระยาธรรมนูญ - อาภาพร กรทิพย์ รับบทเป็น คุณหญิงมะลิ - พล พลากร รับบทเป็น พระยากีรติ - บุณฑริก ทัสนารมย์ รับบทเป็น มารศรี - อรรฆรัตน์ นิติพน รับบทเป็น บุญมา - วีรยุทธ รสโอชา รับบทเป็น หลวงจินดา - อัญชลี ชัยศิริ รับบทเป็น ชื่น - เมตตา รุ่งรัตน์ รับบทเป็น ชด - พิมพ์พรรณ บูรณพิมพ์ รับบทเป็น ติ่ง - เสาวลักษณ์ ศรีอรัญญ์ รับบทเป็น ภา - วรพรต ชะเอม รับบทเป็น เนื่อง - ชาลี กรรณสูต รับบทเป็น เชิด - สุดารัตน์ เดชากุล รับบทเป็น นิ่ม - ธรรมชาติ แฟรเน็ทท์ รับบทเป็น ทอม - อรสา อิศรางกูร ณ อยุธยา รับบทเป็น ผิน - สุรจิต บุญญานนท์ รับบทเป็น ประสงค์นักแสดง (ละครโทรทัศน์ พ.ศ. 2555)นักแสดง (ละครโทรทัศน์ พ.ศ. 2555). - ยุกต์ ส่งไพศาล รับบทเป็น สรรค์ / เสียม - วรรณรท สนธิไชย รับบทเป็น นิด / วนิดา - ณัฏฐ์ เทพหัสดิน ณ อยุธยา รับบทเป็น ธนา - รัชชานนท์ สุขประกอบ รับบทเป็น บุญมา - บงกช คงมาลัย รับบทเป็น มารศรี - บุษกร ตันติภนา รับบทเป็น สุวลี - อาณัตพล ศิริชุมแสง รับบทเป็น เชิด - ชนิดาภา พงศ์ศิลป์พิพัฒน์ รับบทเป็น แก้ว - เกรียงไกร อุณหะนันทน์ รับบทเป็น พระชาญชลาศัย - อัจฉราพรรณ ไพบูลย์สุวรรณ รับบทเป็น แม่ผิน - ศันสนีย์ วัฒนานุกูล รับบทเป็น นิ่ม - ปวันรัตน์ นาคสุริยะ รับบทเป็น ยายแส - อริศรา วงษ์ชาลี รับบทเป็น ชด - พงศ์สิรี บรรลือวงศ์ รับบทเป็น เนื่อง - ปวีณ์สุดา จันทร์เกษ รับบทเป็น รตี - ชมพูนุช ปิยธรรมชัย รับบทเป็น ทับทิม - สิรินทร์ ก่อเกียรติ รับบทเป็น ช่อผกา - วาสิฎฐี ศรีโลฟุ้ง รับบทเป็น คุณหญิงมะลิ - เรืองฤทธิ์ วิสมล รับบทเป็น สิน - เกริกเกียรติ พันธุ์พิพัฒน์ รับบทเป็น พระยาธรรมนูญ - สาริน บางยี่ขัน รับบทเป็น แม้น - วิวัฒน์ ผสมทรัพย์ รับบทเป็น พระยากีรติ - ปวริสา ศิริวัฒน์ รับบทเป็น คุณหญิงบัวผัน - ธิติกานต์ บวรศิรมนต์ รับบทเป็น อนงค์นักแสดงรับเชิญนักแสดงรับเชิญ. - วิศิษฐ์ ยุติยงค์ - สมเจต พยัฆโส รับบทเป็น เถ้าแก่ย่านท่าเรือ - เลอวิทย์ สังข์สิทธิ์ รับบทเป็น เสวก - อัศนัย ยั่งยืน (รับบทเป็นตัวร้าย) - ปิยะ วิมุกตายน รับบทเป็น หลวงจินดา - ชาตรี ชมพู รับบทเป็น พ่อเลี้ยงของแก้ว - ชนม์ณกานต์ จิตรีขันธ์ - ธัญญรัศม์ ไตรสุทธิวงษ์ รับบทเป็น พิศมัย - กฤต ศิริสวัสดิ์ รับบทเป็น เกล้า (ลูกของแก้ว) - ทัศน์พล วิวิธวรรธ์ รับบท สรรค์/เสียม (วัยเด็ก) - สุทธินันท์ เทียนสุวรรณ รับบท ธนา (วัยเด็ก) - ภัทรกร ประเสริฐเศรษฐ์ รับบท ธนง (ลูกชายธนา) - สุพิชชา มงคลจิตตานนท์ รับบท วารี (ลูกบุญธรรมวนิดา) - ชนิกานต์ ตังกบดี รับบท แก้ว (วัยเด็ก) - ชนัญญา เลิศวัฒนามงคล รับบทเป็น วุ้นเส้น (ลูกของวนิดา) - เจนน่า จิรดา โมแรน รับบท นิด/วนิดา (วัยเด็ก)รางวัลและการเสนอชื่อเข้าชิงรางวัลและการเสนอชื่อเข้าชิง. - รางวัลนาฏราช ครั้งที่ 4 เข้าชิงทั้งหมด 3 สาขารางวัล ดังนี้- รางวัลกำกับศิลป์ยอดเยี่ยม- กำกับศิลป์ โดย จิรเดช ทัศนศร - รางวัลกำกับภาพยอดเยี่ยม- กำกับภาพ โดย สมบัติ ผลัดมูล - รางวัลเครื่องแต่งกายยอดเยี่ยม- เครื่องแต่งกาย โดย นพดล เตโช- รางวัลโทรทัศน์ทองคำ ครั้งที่ 27 เข้าชิงทั้งหมด 1 สาขารางวัล ดังนี้- นักแสดงสมทบหญิงดีเด่น- บงกช คงมาลัย</doc>
