<doc id="9960" url="https://th.wikipedia.org/wiki?curid=9960" title="กุบไล ข่าน">กุบไล ข่าน สมเด็จพระจักรพรรดิกุบไล ข่าน () หรือ จักรพรรดิซื่อจูหวางตี้ หรือ จักรพรรดิซีโจ๊วฮ่องเต้ (23 กันยายน พ.ศ. 1758-1837 (ค.ศ. 1215-1294)) เป็นข่านหรือจักรพรรดิของมองโกล และยังเป็นจักรพรรดิองค์แรกของราชวงศ์หยวนแห่งประเทศจีน กุบไลข่านเป็นพระราชนัดดาในจักรพรรดิเจงกีส ข่าน พระองค์ขึ้นเป็นจักรพรรดิแห่งจักรวรรดิมองโกลเมื่อ พ.ศ. 1803 (ค.ศ. 1260) และสถาปนาราชวงศ์หยวนเมื่อ พ.ศ. 1822 (ค.ศ. 1279) จักรวรรดิมองโกลที่เจงกีสข่านสร้างไว้ขึ้นถึงจุดสูงสุดในสมัยของกุบไล ข่าน เมื่อกุบไล ข่านสามารถเอาชนะราชวงศ์ซ่งของจีน และยึดครองกรุงปักกิ่ง ปกครองประเทศจีน กุบไลข่านยังตีได้ดินแดนต้าหลี่ (Dali - ในมณฑลยูนนานในปัจจุบัน) และเกาหลี นอกจากนี้ยังได้พยายามยึดครองดินแดนนิฮง (ญี่ปุ่น ในปัจจุบัน ) และดินแดนหนานหยาง (ดินแดนแหลมสุวรรณภูมิ) ประกอบด้วย พม่า, เวียดนาม และอินโดนีเซีย แต่ไม่ประสบความสำเร็จ ในยุคสมัยของกุบไล ข่าน มีนักเดินทางชาวตะวันตกมากมายเดินทางมาถึงดินแดนจีนของกุบไล ข่าน นักเดินทางที่มีชื่อเสียงคือ มาร์โคโปโลพระบรมวงศานุวงศ์พระบรมวงศานุวงศ์. - พระบรมราชอัยกา : เจงกีส ข่าน - พระบรมราชอัยยิกา : บูร์ไต - พระบรมราชชนก: โตลุย - พระบรมราชชนนี: พระนางซอร์กัจตานิ เบกิ - พระเชษฐา : มองเกอ ข่าน - พระราชอนุชา- ฮูเลกู - อริกโบเค - พระอัครมเหสี- พระนางชาบิ - พระนางเตกูลัน - พระนางทารคัน - พระนางบายากูชิน - พระราชโอรส- องค์ชายเจนจิ้น - องศ์ชายดอร์จี - องศ์ชายแมงกาลา - องศ์ชายนมูคัน - องศ์ชายโตกอน - พระราชธิดา- องศ์หญิงเมียวเยน - องศ์หญิงจีลี่มีซี - พระราชนัดดา (โอรสขององศ์ชายเจนจิ้น)- องศ์ชายกัมมาลา - องศ์ชายดารมาบาลา - เตมูร์ ข่าน</doc>
