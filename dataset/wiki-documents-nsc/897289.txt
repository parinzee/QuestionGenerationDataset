<doc id="897289" url="https://th.wikipedia.org/wiki?curid=897289" title="จัมปูรู">จัมปูรู จัมปูรู () เป็นอาหารโอกินาวะที่มีชื่อเสียงชนิดหนึ่ง มีส่วนประกอบหลักคือเต้าหู้, ผักรวม, เนื้อหรือปลา, เนื้อกระป๋องหั่นบาง (Luncheon meat), ไข่, ถั่วงอก, มะระ และเครื่องปรุงรสอื่น ๆ ซึ่งส่วนประกอบอย่างเนื้อกระป๋องหั่นบางนั้นมิได้มีขายทั่วไปในญี่ปุ่นแผ่นดินใหญ่ แต่ในโอกินาวะนั้นมีขายอยู่ทั่วไป เพราะได้รับอิทธิพลจากฐานทัพสหรัฐที่ประจำการอยู่บนเกาะ คำว่า "จัมปูรู" ในภาษาโอกินาวะนั้นมีความหมายว่า "ผสมไปบางอย่าง" ซึ่งสื่อถึงการผสมผสานระหว่างวัฒนธรรมโอกินาวะ, จีน, ญี่ปุ่นแผ่นดินใหญ่, อุษาคเนย์ และอเมริกาเหนือ โดยยืมมาคำว่า "จัมปูร์" (อย่างเดียวกับคำว่า นาซีจัมปูร์) ในภาษามลายู-อินโดนีเซียแปลว่า "ผสม"ความหลากหลายความหลากหลาย. - โกยาจัมปูรู มีส่วนประกอบได้แก่ มะระ (โกยา), ไข่, เต้าหู้ และเนื้อกระป๋องหั่นบาง หรืออาจใส่ผักต่าง ๆ อย่างแคร์รอตมาประกอบได้ตามชอบ - โทฟุจัมปูรู มีส่วนประกอบได้แก่ เต้าหู้ (โทฟุ), ผักรวม, เนื้อหมูกระป๋อง (spam), เบคอน, หมูสามชั้นหั่นบาง หรือทูน่ากระป๋อง โดยเฉพาะเต้าหู้โอกินาวะจะต่างจากเต้าหู้ของญี่ปุ่นแผ่นดินใหญ่เพราะเนื้อเต้าหู้จะไม่แตกจนเละขณะทำการผัด - มามินะจัมปูรู มีส่วนประกอบหลักคือถั่วงอก - ฟุจัมปูรู โดย ฟุ คือแป้งชนิดหนึ่งที่ทำจากกลูเตนข้าวสาลีและไข่ มีส่วนประกอบได้แก่ ฟุ, ผักรวม และเนื้อสัตว์ - โซเม็นจัมปูรู หรือ โซมินจัมปูรู ในภาษาโอกินาวะ มีเส้นโซเม็งส่วนประกอบหลัก โดยจะผัดเบา ๆ กับน้ำมัน ใส่เนื้อสัตว์และต้นหอม</doc>
