<doc id="706078" url="https://th.wikipedia.org/wiki?curid=706078" title="เทศบาลเมืองกระบี่">เทศบาลเมืองกระบี่ กระบี่ เป็นเทศบาลเมืองแห่งหนึ่งในจังหวัดกระบี่ เป็นศูนย์กลางของจังหวัด ตั้งอยู่ที่ปากแม่น้ำกระบี่ ซึ่งไหลออกสู่อ่าวพังงา เมืองกระบี่มีประชากรในปี พ.ศ. 2553 จำนวน 52,867 คน มีพื้นที่ครอบคลุมตำบลต่าง ๆ ในอำเภอเมืองกระบี่ ได้แก่ ตำบลปากน้ำทั้งตำบล และตำบลกระบี่ใหญ่ทั้งตำบล และแบ่งหน่วยการปกครองย่อยเป็นชุมชนทั้งหมด 10 ชุมชนประวัติ ประวัติ. เทศบาลเมืองกระบี่ได้รับการจัดตั้งขึ้นตามประกาศในราชกิจจานุเบกษา เล่ม 53 หน้า 802 เมื่อวันที่ 2 พฤศจิกายน พ.ศ. 2479 โดยการยกฐานะท้องที่ตำบลปากน้ำเป็นเทศบาลเมืองกระบี่ มีพื้นที่ 2.65 ตารางกิโลเมตร ต่อมาในได้ทำการขยายเขตเทศบาลเมืองกระบี่ ในวันที่ 1 ธันวาคม พ.ศ. 2509 ตามประกาศในราชกิจจานุเบกษา เล่มที่ 83 หน้า 109 โดยครอบคลุมพื้นที่ในตำบลปากน้ำ และตำบลกระบี่ใหญ่ รวมพื้นที่ทั้งหมด 19 ตารางกิโลเมตรอาณาเขต อาณาเขต. เขตเทศบาลเมืองกระบี่มีอาณาเขตติดต่อหน่วยการปกครองต่าง ๆ ดังนี้- ทิศเหนือ ติดต่อกับหมู่ที่ 1 ตำบลกระบี่น้อย และหมู่ที่ 8 ตำบลทับปริก - ทิศใต้ ติดต่อกับหมู่ที่ 7 ตำบลไสไทย อำเภอเมืองกระบี่ - ทิศตะวันออก ติดต่อกับแม่น้ำกระบี่ - ทิศตะวันตก ติดต่อกับหมู่ที่ 3 ตำบลไสไทย อำเภอเมืองกระบี่</doc>
