<doc id="40624" url="https://th.wikipedia.org/wiki?curid=40624" title="สุภาพรรณ ณ บางช้าง">สุภาพรรณ ณ บางช้าง รองศาสตราจารย์ ดร.สุภาพรรณ ณ บางช้าง หรือ แม่ชีวิมุตติยา เป็นแม่ชีในศาสนาพุทธนิกายเถรวาท ในอดีตท่านเคยเป็นรองศาสตราจารย์ ประจำคณะอักษรศาสตร์ จุฬาลงกรณ์มหาวิทยาลัย ท่านสำเร็จการศึกษาอักษรศาสตรบัณฑิต (เกียรตินิยมอันดับ 2) เมื่อ พ.ศ. 2515 และอักษรศาสตรมหาบัณฑิต ด้านภาษาบาลีและสันสกฤตจากคณะอักษรศาสตร์ จุฬาลงกรณ์มหาวิทยาลัย เมื่อ พ.ศ. 2518 หลังจากนั้น ท่านได้เดินทางไปศึกษาต่อด้านภาษาบาลีระดับปริญญาเอกที่มหาวิทยาลัยเประเดนิยะ ประเทศศรีลังกา สำเร็จการศึกษาเมื่อ พ.ศ. 2524 ก่อนจะกลับมาเป็นอาจารย์ประจำคณะอักษรศาสตร์ จุฬาลงกรณ์มหาวิทยาลัย หลังจากศึกษาภาษาบาลีและอ่านคำสอนของพระพุทธเจ้าจากพระไตรปิฎกโดยตรง ท่านมีความเลื่อมใสในพระธรรมจึงได้ออกบวชเป็นแม่ชี ปัจจุบันพำนักอยู่ประจำที่จังหวัดเชียงใหม่และเผยแผ่พระพุทธศาสนาอย่างต่อเนื่องผลงานทางวิชาการผลงานทางวิชาการ. - ประวัติวรรณคดีบาลีในอินเดียและลังกา (สำนักพิมพ์จุฬาลงกรณ์มหาวิทยาลัย) - ขนบธรรมเนียมประเพณี : ความเชื่อและแนวทางปฏิบัติในสมัยสุโขทัยถึงสมัยอยุธยาตอนกลาง (สถาบันไทยศึกษา สำนักพิมพ์จุฬาลงกรณ์มหาวิทยาลัย, 2535)</doc>
