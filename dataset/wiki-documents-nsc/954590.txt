<doc id="954590" url="https://th.wikipedia.org/wiki?curid=954590" title="ปฏิบัติการค้นหาและกู้ภัยถ้ำหลวง">ปฏิบัติการค้นหาและกู้ภัยถ้ำหลวง ปฏิบัติการค้นหาและกู้ภัยถ้ำหลวง เป็นปฏิบัติการค้นหาและกู้ภัยผู้ประสบภัย 13 ชีวิต ที่ติดภายในถ้ำหลวง วนอุทยานถ้ำหลวง-ขุนน้ำนางนอน อำเภอแม่สาย จังหวัดเชียงราย ระหว่างวันที่ 23 มิถุนายน 2561 - ปัจจุบัน ซึ่งทั้งหมดล้วนเป็นทีมฟุตบอลเยาวชนในท้องถิ่นที่เข้าไปสำรวจและหายตัวไป เริ่มตั้งแต่วันที่ 23 มิถุนายน 2561 เป็นการรวมผู้เชี่ยวชาญด้านการกู้ภัย การดำน้ำ การขุดเจาะ นักภูมิศาสตร์ นักปีนเขา ตำรวจ ทหาร เอกชน จากทุกภาคส่วนทั้งในประเทศไทยและต่างประเทศ ซึ่งเป็นปฏิบัติการที่ได้รับความสนใจจากสังคมเป็นวงกว้าง ปฏิบัติการนี้มีผู้เข้าร่วมในการช่วยชีวิตกว่า 1,000 คน ซึ่งรวมถึงนักดำน้ำและกองกำลังพิเศษเหตุการณ์ก่อนหน้า เหตุการณ์ก่อนหน้า. เมื่อวันที่ 23 มิถุนายน 2561 ผู้ฝึกสอนและนักฟุตบอลเยาวชนทีมฟุตบอลหมูป่าอะคาเดมีแม่สาย เดินทางมาฝึกซ้อมฟุตบอลที่สนามบ้านจ้อง ตำบลป่งผา อำเภอแม่สาย จังหวัดเชียงราย หลังจากฝึกซ้อมฟุตบอลเสร็จทั้งผู้ฝึกสอนและนักฟุตบอลได้ชักชวนกันขี่จักรยานเดินทางไปสำรวจบริเวณถ้ำหลวง ภายในวนอุทยานถ้ำหลวง-ขุนน้ำนางนอน และขาดการติดต่อเป็นเวลานานจนผู้ปกครองแจ้งให้เจ้าหน้าที่ตำรวจทราบ เบื้องต้นจากการสำรวจพบรองเท้าแตะและจักรยานจอดอยู่ข้างหน้าทางเข้าถ้ำ ซึ่งคาดว่าทั้งหมดติดอยู่ภายในถ้ำเนื่องจากน้ำป่าไหลหลากจนระดับท่วมบริเวณปากถ้ำและภายในบริเวณถ้ำ จึงประสานกู้ภัยและนักดำน้ำดำเนินการค้นหาการปฏิบัติการค้นหาการปฏิบัติการค้นหา. - 23 มิถุนายน 2561 การค้นหาและช่วยเหลือเจ้าหน้าที่กู้ภัยในท้องถิ่นเป็นไปด้วยความยากลำบาก มีอุปสรรคหลังนักดำน้ำผ่านเข้าไปไม่ได้ เพราะทางแคบและตะกอนหนาแน่นจนมองไม่เห็น ด้านนายณรงค์ศักดิ์ โอสถธนากร ผู้ว่าราชการจังหวัดเชียงราย สั่งการให้ดำเนินการค้นหาต่อไป - 24 มิถุนายน 2561 การค้นหาดำเนินโดยเจ้าหน้าที่จากชุดกู้ภัยพิงค์นคร อปพร.เทศบาลนครเชียงใหม่ และทีมกู้ภัยอัมรินทร์ใต้ ร่วมกับ นายเวิร์น อันสเวิร์ธ นักสำรวจถ้ำผู้เชี่ยวเส้นทางภายในถ้ำ และ นายกมล คุณงามความดี ผู้นำทาง แต่การดำเนินการเต็มไปด้วยความยากลำบาก โดยใช้เวลากว่า 3 ชั่วโมง ยังไม่สามารถดำผ่านจุดน้ำท่วมที่สามแยกภายในถ้ำได้ เนื่องจากช่องในถ้ำคับแคบ น้ำท่วมขุ่นมีตะกอน และมีอากาศเบาบาง แต่ยังไม่มีการสั่งการให้ยุติ ให้ดำเนินการค้นหาต่อไป โดยผู้ว่าราชการจังหวัดเชียงรายได้ติดตามสถานการณ์อย่างใกล้ชิดและมอบให้ นายสัมฤทธิ์ สวามิภักดิ์ ปลัดจังหวัดเชียงรายคอยอำนวยการในพื้นที่แทน ขณะที่มีหน่วยงานอาสากู้ภัย และกำลังทหารจากหน่วยเรือรักษาความสงบเรียบร้อยตามลำแม่น้ำโขง เข้ามาสมทบเพิ่มเติม - 25 มิถุนายน 2561 เจ้าหน้าที่วนอุทยานถ้ำหลวง ทหาร ฉก.ม.3 ตำรวจ สภ.แม่สาย กู้ภัยพรหมวิหาร กู้ภัยสยามรวมใจ และกู้ชีพสมาคมศิริกรณ์ ระดมกำลังเข้าค้นหาภายในถ้ำ ตั้งแต่ช่วงหัวค่ำของวันที่ 23 มิถุนายน ปรากฏว่าพบรองเท้าแตะ 12 คู่ กระเป๋าเป้จำนวนหนึ่งตกอยู่บนพื้นถ้ำ และมีกระเป๋าลอยตามน้ำมาอีก 3 ใบ เจ้าหน้าที่ได้แยกย้ายกันค้นหาไปตามปล่องถ้ำกว่า 10 ปล่องเกือบตลอดทั้งคืน ท่ามกลางอุปสรรคความมืดในถ้ำ ระดับน้ำที่สูงขึ้นเรื่อยๆ และในปล่องถ้ำบางจุดที่อยู่ลึกมีอากาศเบาบางหายใจลำบากต้องยุติการค้นหาชั่วคราวความช่วยเหลือในประเทศพระบรมวงศานุวงศ์ความช่วยเหลือ. ในประเทศ. พระบรมวงศานุวงศ์. - สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงติดตามการให้ความช่วยเหลือกลุ่มเด็กและโค้ชฟุตบอล จำนวน 13 ราย ที่ยังติดอยู่ในภายในถ้ำหลวง-ขุนน้ำนางนอน อ.แม่สาย จ.เชียงราย รวมทั้งทรงห่วงใยกลุ่มผู้ประสบภัยทุกคน และทรงให้กำลังใจไปยังครอบครัวผู้ประสบภัยทุกคน รวมถึงทรงให้กำลังใจผู้ปฏิบัติหน้าที่ในการติดตามค้นหาขอให้ประสบความสำเร็จ และได้ทรงพระกรุณาฯ พระราชทานจัดตั้งโรงครัวพระราชทานซึ่งสมเด็จพระเจ้าอยู่หัวพระราชทานเลี้ยงเจ้าหน้าที่และสื่อมวลชนในภารกิจค้นหาทีมนักฟุตบอลเยาวชน 13 คนที่พลัดหลงไปในถ้ำหลวง-ขุนน้ำนางนอน อำเภอแม่สาย จังหวัดเชียงราย โดยมีบรรดาจิตอาสาผลัดเปลี่ยนหมุนเวียนมาช่วยกันประกอบอาหารเพิ่มขึ้นอีกแห่ง ซึ่งก่อนหน้านี้ วันที่ 24 มิ.ย. ทหาร มทบ.37 ได้ใช้รถเคลื่อนที่ตั้ง "ครัวพระราชทาน" แห่งแรก ด้านทิศใต้ของวนอุทยานฯ เลี้ยงประชาชนวันละ 1,000 คน - สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ทรงห่วงใยทีมฟุตบอลหมูป่าอะคาเดมี และโค้ช รวม 19 ชีวิตที่ติดอยู่ในถ้ำหลวง-ขุนน้ำนางนอน อ.แม่สาย จ.เชียงราย ทั้งนี้พระองค์ได้พระราชทานเงิน จำนวน 500,000 บาท ให้แก่ นายณรงค์ศักดิ์ โอสถธนากร ผู้ว่าฯ เชียงราย เพื่อนำไปจัดซื้ออาหาร ยา สิ่งของจำเป็นต่างๆ ในการปฏิบัติการช่วยเหลืออย่างเร่งด่วน และพระราชทานกำลังใจ และมีพระดำรัส "ให้ทุกคนปลอดภัย และประสบความสำเร็จในการช่วยเหลือเด็ก 13 ชีวิตที่ติดถ้ำ ทั้งเจ้าหน้าที่และทุกคนที่เกี่ยวข้อง ขอให้พระคุ้มครองทั้งคนช่วยและคนถูกช่วย" - ทูลกระหม่อมหญิงอุบลรัตนราชกัญญา สิริวัฒนาพรรณวดี ทรงโพสต์ข้อความทางอินสตาแกรม ประทานกำลังใจให้เจ้าหน้าที่และผู้ที่เกี่ยวข้องกับการช่วยเหลือ 13 ชีวิต ระบุว่า “ขอให้กำลังใจเจ้าหน้าที่และทุกคนที่เกี่ยวข้องกับการช่วยเหลือ 13 ชีวิตที่ติดถ้ำ ขอให้พระคุ้มครองทั้งคนช่วยและคนถูกช่วย”รัฐบาลรัฐบาล. - พลเอก ประยุทธ์ จันทร์โอชา นายกรัฐมนตรีและคณะ ออกเดินทางสู่พื้นที่ เพื่อให้กำลังใจครอบครัวผู้ประสบภัยส่วนราชการและรัฐวิสาหกิจส่วนราชการและรัฐวิสาหกิจ. - มณฑลทหารบกที่ 37 - กองกำลังรักษาความสงบเรียบร้อย จังหวัดเชียงราย - หน่วยเฉพาะกิจ กรมทหารม้าที่ 3 กองกำลังผาเมือง - หน่วยพัฒนาเคลื่อนที่เร็ว 35 - กรมทหารราบที่ 11 รักษาพระองค์ ค่ายเพชรบุรีราชสิรินธร - หน่วยเรือรักษาความสงบเรียบร้อยตามลำแม่น้ำโขง - หน่วยทำลายใต้น้ำจู่โจม (ประเทศไทย) - ร.17 พัน 4 ค่ายขุนจอมธรรม จังหวัดพะเยา - โรงพยาบาลค่ายเม็งรายมหาราช - โรงพยาบาลพญาเม็งราย - สำนักงานสาธารณสุขอำเภอแม่สาย - โรงพยาบาลศูนย์เชียงราย - โรงพยาบาลแม่จัน - สำนักบริหารพื้นที่อนุรักษ์ที่ 15 (เชียงราย) - สำนักงานจัดการทรัพยากรป่าไม้ที่ 2 - ศูนย์ป้องกันและบรรเทาสาธารณภัย เขต 15 เชียงราย - องค์การบริหารส่วนจังหวัดเชียงราย - เทศบาลนครเชียงราย - คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ - กสท โทรคมนาคม - ทีโอที - สำนักงานพัฒนาเทคโนโลยีอวกาศและภูมิสารสนเทศ - จัดทำแผนที่ 3 มิติ จากการนำข้อมูลของภาพถ่ายดาวเทียมรายละเอียดสูง - การไฟฟ้าส่วนภูมิภาค - ส่งไฟฟ้าเข้าไปในพื้นที่ในการค้นหา - มหาวิทยาลัยเทคโนโลยีพระจอมเกล้าธนบุรี - ส่งหุ่นยนต์ดำน้ำ Remotely operated underwater vehicle (ROV) และโดรนช่วยเหลือ - ปตท.สำรวจและผลิตปิโตรเลียม - ส่งโดรนที่มีความละเอียดสูง ในการสืบหาจุดที่เยาวชนทีมหมูป่า อะคาเดมี - กรุงเทพมหานคร - จัดการระบบสูบน้ำออกจากภายในถ้ำหลวง - กรมทรัพยากรน้ำบาดาล - กรมทรัพยากรธรณี - การไฟฟ้าฝ่ายผลิตแห่งประเทศไทยเอกชนและพลเรือนเอกชนและพลเรือน. - AIS - DTAC - True - บริษัท ทริปเปิลที อินเทอร์เน็ต จำกัด - นรินทร ณ บางช้าง ได้ส่งทีมนักดำน้ำชาวไทยที่ไปอบรมที่อิตาลี โดยใช้อุปกรณ์จากสวีเดนและอิตาลี - สมาคมน้ำบาดาลไทย - สโมสรฟุตบอลเอสซีจี เมืองทอง ยูไนเต็ด และแฟนบอล พร้อมต้อนรับการกลับมาของนักฟุตบอลเยาวชน โดยยินดีทำตามความฝันผู้ฝึกสอน ตลอดจนเสนอเข้าชมการแข่ง ซึ่งจะออกค่าเดินทาง ที่พัก อาหารให้ทั้งหมด - สโมสรฟุตบอลขอนแก่น ยูไนเต็ด ได้จัดทำชุดกีฬาฟุตบอล ซึ่งมีหมายเลข 13 พร้อมสกรีนชื่อทีม "MOOPA FC" ติดที่หลังเสื้อเพื่อให้กำลังใจ และยินดีต้อนรับสู่โรงเรียนฟุตบอลอาชีพ ตามความต้องการของแต่ละคน รวมถึงศรายุทธ ชัยคำดี ซึ่งพร้อมที่จะเป็นโค้ชส่วนตัวให้แก่เด็กทั้ง 12 คนต่างประเทศต่างประเทศ. - มีนักประดาน้ำที่มาร่วมกับทีมของนรินทร ณ บางช้าง - ส่งนักประดาน้ำมาช่วยเหลือผู้ประสบภัยในถ้ำหลวง - รอเบิร์ต ชาลส์ ฮาร์เปอร์, ริชาร์ด วิลเลียม สแตนตัน และจอห์น โวลันเธ็น ผู้ชำนาญการดำน้ำในถ้ำจาก Derbyshire Cave Rescue Organization ได้เดินทางมาช่วยเหลือนักกีฬาฟุตบอลเยาวชนพร้อมผู้ฝึก จำนวน 13 คน ที่ติดค้างอยู่ในถ้ำ - 27 มิถุนายน พลเอก ธารไชยยันต์ ศรีสุวรรณ เปิดเผยว่าได้รับแจ้งจาก USPACOM ของสหรัฐอเมริกา ได้ประสานส่งเจ้าหน้าที่ ทหารและพลเรือนที่มีความเชี่ยวชาญด้านการบรรเทาสาธารณภัยมาช่วยเหลือ - ทางการลาวยังได้ส่งทีมกู้ภัยและทีมนักประดาน้ำมายังบริเวณหน้างานถ้ำหลวง เพื่อช่วยร่วมภารกิจค้นหาเด็กติดถ้ำ - 28 มิถุนายน ทำเนียบประธานาธิบดีพม่าได้ออกแถลงการณ์ระบุว่า พม่าจะให้ความช่วยเหลืออย่างเต็มที่ต่อปฏิบัติการค้นหาเยาวชนนักฟุตบอลทีมหมูป่าและผู้ฝึกสอน รวม 13 คน ที่ได้หายเข้าไปในถ้ำหลวง ขุนน้ำนางนอน - พลเอก ธารไชยยันต์ ศรีสุวรรณ ผู้บัญชาการทหารสูงสุดว่า รัฐบาลออสเตรเลียพร้อมสนับสนุนที่จะส่งเจ้าหน้าที่กู้ภัย ผู้เชี่ยวชาญ ทั้งยังพร้อมสนับสนุนอุปกรณ์ที่ทันสมัยร่วมปฏิบัติภารกิจค้นหานักฟุตบอลเยาวชนและโค้ชทีมหมูป่าอคาเดมี - ส่งผู้เชี่ยวชาญเรื่องน้ำซึ่งได้รับมอบหมายจากโครงการความร่วมมือของรัฐบาลญี่ปุ่นเพื่อช่วยเหลือเรื่องการระบายน้ำออกจากถ้ำ - สถานเอกอัครราชทูตสาธารณรัฐประชาชนจีนประจำประเทศไทยแถลงว่าหน่วยงานของรัฐบาลจีนกำลังเตรียมส่งผู้เชี่ยวชาญด้านการกู้ภัยและการค้นหาผู้ประสบภัยในถ้ำจำนวน 6 คน โดยเจ้าหน้าที่ผู้เชี่ยวชาญจากจีนได้นำอุปกรณ์ช่วยชีวิตมาด้วย เช่น หุ่นยนต์ใต้น้ำ อุปกรณ์ดำน้ำ สเปกโทรมิเตอร์สามมิติ - มีการช่วยเหลือจาก Mr.Ben ซึ่งเป็นผู้เชี่ยวชาญการดำน้ำในถ้ำชาวเบลเยียมการเจาะถ้ำ การเจาะถ้ำ. จากปฏิบัติการดังกล่าว ได้มีการเจาะถ้ำเพื่อไม่ให้น้ำไหลเข้าไปในถ้ำ และเพื่อระบายน้ำ อย่างไรก็ตาม พลตำรวจเอก ศรีวราห์ รังสิพราหมณกุล ซึ่งเป็นรองผู้บัญชาการตำรวจแห่งชาติ ได้ออกเตือนให้ระวังเรื่องกฎหมาย จากกรณีนี้เอง ที่ส่งผลให้เกิดการโต้แย้งจากหลายฝ่าย เนื่องด้วยความจำเป็นต้องช่วยชีวิต</doc>
