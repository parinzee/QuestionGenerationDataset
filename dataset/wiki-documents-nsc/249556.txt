<doc id="249556" url="https://th.wikipedia.org/wiki?curid=249556" title="ศิลปะเชิง 3 มิติ">ศิลปะเชิง 3 มิติ ศิลปะเชิง 3 มิติ หรือ ศิลปะลวงตาทรอมพลุยล์ หรือ ทรอมพลุยล์ (, ออกเสียง: tʁɔ̃p lœj) มาจากภาษาฝรั่งเศสที่แปลว่า “ลวงตา” เป็นเทคนิคการสร้างศิลปะแบบหนึ่งที่ทำให้ผลที่ออกมาดูเหมือนมีความเป็นภาพ 3 มิติแม้ว่าจะเป็นจิตรกรรมสองมิติ ซึ่งทำโดยการเขียนให้ลวงตาประวัติของจิตรกรรม ประวัติของจิตรกรรม. แม้ว่า “ทรอมพลุยล์” จะมีต้นกำเนิดมาจากสมัยศิลปะบาโรกเมื่อกล่าวถึงการเขียนแบบลวงตา แต่การเขียนลักษณะนี้มีมานานก่อนหน้านั้น ที่มักจะใช้ในการเขียนจิตรกรรมฝาผนัง ตัวอย่างของงานที่ใช้การเขียนลักษณะนี้ก็มีให้เห็นอยู่บ้างในศิลปะจากสมัยกรีกและโรมันที่พบในปอมเปอี การเขียน “ทรอมพลุยล์” ที่นิยมกันก็มักจะเขียนเป็นหน้าต่าง ประตู หรือโถงทางเดิน เพื่อจะทำให้ห้องดูใหญ่โตกว้างขวางขึ้น เกร็ดจากสมัยกรีกโบราณเล่าถึงการแข่งขันระหว่างจิตรกรผู้มีชื่อเสียงสองคน ซูซิส (Zeuxis) เขียนภาพนิ่งที่ดูเหมือนจริงจนนกบินลงมาดูองุ่นในภาพ พาร์ราเซียส (Parrhasius)ซึ่งเป็นคู่แข่งซูซิสก็บอกซูซิสให้ดึงม่านที่ขาดรุ่งริ่งเพื่อที่จะได้ดูภาพหลังม่าน พาร์ราเซียสชนะการแข่งขันเพราะม่านที่ซูซิสเห็นโดยแท้ที่จริงแล้วเป็นภาพเขียน</doc>
