<doc id="259725" url="https://th.wikipedia.org/wiki?curid=259725" title="เซซิลี เนวิลล์ ดัชเชสแห่งยอร์ก">เซซิลี เนวิลล์ ดัชเชสแห่งยอร์ก ซิซิลิ เนวิลล์ ดัชเชสแห่งยอร์ค (ภาษาอังกฤษ: Cecily Neville, Duchess of York) (3 พฤษภาคม ค.ศ. 1415 - 31 พฤษภาคม ค.ศ. 1495) ซิซิลิ เนวิลล์เป็นบุตรีของราล์ฟ เนวิลล์ เอิร์ลแห่งเวสต์มอร์แลนด์และโจน โบฟอร์ท เคานเทสแห่งเวสต์มอร์แลนด์ เป็นภรรยาของริชาร์ด แพลนทาเจเน็ท ดยุกแห่งยอร์คที่ 3 ผู้พยายามอ้างสิทธิในการครองราชบัลลังก์อังกฤษแต่ไม่สำเร็จ ซิซิลิเป็นพระราชชนนีของกษัตริย์อังกฤษสองพระองค์สมเด็จพระเจ้าเอ็ดเวิร์ดที่ 4และสมเด็จพระเจ้าริชาร์ดที่ 3 ซิซิลิได้รับการขนานนามว่า “กุหลาบแห่งเรบี” เพราะเกิดที่ปราสาทเรบีในเดอแรม และ “ซิสผู้ยโส” เพราะความทรนงและความเป็นผู้มีอารมณ์ ตามประวัติศาสตร์ได้ชื่อว่าเป็นผู้ที่เคร่งครัดทางศาสนา ซิซิลิเซ็นต์ชื่อว่า “Cecylle”</doc>
