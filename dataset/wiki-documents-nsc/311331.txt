<doc id="311331" url="https://th.wikipedia.org/wiki?curid=311331" title="โอะอิชิ">โอะอิชิ โออิจิหรือโออิจิ-โนะ-กาตะ (ภาษาญี่ปุ่น:お市) (พ.ศ. 2090 - พ.ศ. 2126) เป็นบุคคลสำคัญในยุคเซงโงะกุและเธอยังเป็นมารดาในโยโดะ-โดโนะ,โอฮัทซึและโอเอะโยะ โออิจิเป็นน้องสาวของโอดะ โนะบุนะงะและเป็นน้องสะใภ้ของโนฮิเมะ ธิดาของไซโต้ โดซัน ไดเมียวแห่งแคว้นมิโนะ โออิจิเป็นที่รู้จักกันอย่างแพร่หลายในเรื่องความงามและมีเสน่ห์ นางยังเป็นทายาทของตระกูลไทระและตระกูลฟูจิวาระชีวิตในการเป็นภรรยาและมารดา ชีวิตในการเป็นภรรยาและมารดา. ด้วยการที่โนะบุนะงะมีชัยชนะเหนือแคว้นมิโนะในปีพ.ศ. 2110 จึงมีความพยายามที่จะสร้างสัมพันธไมตรีระหว่างโนะบุนะงะและอะซะอิ นะงะมะสะ โนะบุนะงะจึงส่งโออิจิซึ่งมีอายุได้ 20 ปีไปสมรสกับนะงะมะสะ เป็นการสมรสด้วยเหตุผลทางการเมืองของสองตระกูลคือโอดะและอะซะอิ โออิจิได้ให้กำเนิดบุตรกับนะงะมะสะได้แก่ มันจูมารุ (บุตรชาย),โยะโดะ โดะโนะ,โอฮัทสึและโอเอะโยะ ในฤดูร้อน ปีพ.ศ. 2113 นะงะมะสะได้ล้มเลิกพันธมิตรกับโอดะและร่วมมือกับตระกูลอะซะกุระ มีเรื่องเล่าว่าโออิจิได้ส่งกระสอบถั่วไปให้พี่ชายซึ่งผูกกับไม้ทั้ง 2 ข้างเป็นรหัสลับในการเตือนให้พี่ชายระวังตัวจากการโจมตีของทั้ง 2 ทัพคืออะซะอิและอะซะกุระ โนะบุนะงะเข้าใจในความหมายและสั้งให้ทัพถอยหนีและจู่โจมในเวลาต่อมา การต่อสู้ดำเนินไปเรื่อยๆเป็นเวลา 3 ปีจนกระทั่งกองทัพอะซะกุระและทัพของผู้ต่อต้านโอดะถูกปราบราบคาบ โออิจิอาศัยอยู่กับนะงะมะสะในปราสาทโอตานิตลอดช่วงสงคราม โทะโยะโตะมิ ฮิเดะโยะชิขุนนางที่โนะบุนะงะไว้ใจได้วางกำลังล้อมปราสาทแน่นหนา ระหว่างที่ปราสาทถูกล้อมโนะบุนะงะได้ส่งคำขอไปยังนะงะมะสะให้ส่งตัวโออิจิคืนมาก่อนจะโจมตีครั้งสุดท้าย นะงะมะสะเห็นด้วยจึงส่งโออิจิพร้อมด้วยธิดา 3 คนสู่กองทัพโอดะต่อมานะงะมะสะได้ถูกโนะบุนะงะสังหาร โออิจิและธิดาของเธอได้อาศัยอยู่ในตระกูลโอดะเป็นเวลา 10 ปี จนกระทั่งโนะบุนะงะถูกลอบสังหารในปีพ.ศ. 2125 บุตรและขุนนางของเขาแตกแยกเป็น 2 ฝ่าย ได้แก่ ฝ่ายของชิบะตะ คัตสึอิเอะและฝ่ายของโทะโยะโตะมิ ฮิเดะโยะชิ โอดะ โนะบุทะกะบุตรชายคนที่ 3 ของโนะบุนะงะได้จัดเตรียมให้โออิจิซึ่งเป็นน้าสมรสกับคัตสึอิเอะเพื่อรับรองความปลอดภัยในตำแหน่งภายในตระกูลโอดะ แต่ในปีพ.ศ. 2125 ทัพของคัตสึอิเอะถูกปราบโดยทัพของฮิเดะโยะชิในการต่อสู้ที่ชิซุกะทะเกะ คัตสึอิเอะได้ถอยทัพเข้าปราสาทคิตะโนะโช ทัพฮิเดะโยะชิจึงล้อมปราสาท คัตสึอิเอะได้ร้องขอให้โออิจิหนีไปพร้อมธิดาทั้ง 3เพื่อให้ปลอดภัยจากฮิเดะโยะชิ แต่นางปฏิเสธจึงส่งธิดาทั้ง 3 หนีไป ส่วนนางจะยอมตายในปราสาท ในที่สุดคัตสึอิเอะและโออิจิได้เสียชีวิตภายในปราสาทที่มีเพลิงใหม้โหมกระหน่ำธิดาของโออิจิ ธิดาของโออิจิ. ธิดาของโออิจิทุกคนล้วนเป็นบุคคลที่มีความสำคัญในประวัติศาสตร์ที่เป็นที่รู้จักกันมากที่สุดคือ ธิดาคนโต โยะโดะ โดะโนะ นางได้เป็นสนมในฮิเดะโยะชิ ผู้ซึ่งเป็นคนสังหารมารดาของนางและบิดาเลี้ยง นางเป็นที่รู้จักในชื่อโยโดะ-โดโนะหรือโยโดะกิมิ นางมีบุตรสองคนกับฮิเดะโยะชิซึ่งเป็นรัชทายาทคือ โทะโยะโตะมิ ฮิเดะโยะริ หลังจากนั้นโยโดะ-โดโนะและฮิเดะโยะริได้เสียชีวิตในการปิดล้อมที่โอซากา ธิดาคนที่ 2 คือ โอฮัทสึได้สมรสกับเคียวโกะคุ ทะกะซึกุ คนในตระกูลขุนนางตระกูลหนึ่งที่เคยรับใช้ตระกูลอะซะอิ ตระกูลเคียวโกะคุได้สนับสนุนโทะกุงะวะ อิเอยาสุหลังจากการเสียชีวิตของฮิเดะโยะชิ ซึ่งถือว่า เป็นตัวกลางระหว่างฝ่ายอิเอะยะสึและโยโดะ-โดโนะผู้เป็นพี่สาว ความพยายามของโอฮัทสึสูญเปล่าที่พยายามยุติความขัดแย้งระหว่างโยโดะ-โดโนะและอิเอะยะสึ และหลังจากฮิเดะโยะริและโยโดะ-โดโนะเสียชีวิตในการปิดล้อมโอซากา นางได้รับเลี้ยงธิดาของฮิเดะโยะริที่ต้องกำพร้า ธิดาคนสุดท้องคือ โอเอะโยะได้สมรสกับโทะกุงะวะ ฮิเดะทะดะ รัชทายาทของอิเอะยะสึและเป็นโชกุนลำดับที่ 2 ของเอโดะ ทั้งคู่มีบตรธิดามากมายรวมทั้งโชกุนคนที่ 3 คือโทะกุงะวะ อิเอะมิสึและโทะกุงะวะ มาซาโกะผู้เป็นพระมเหสีในสมเด็จพระจักรพรรดิโก-มิซุโนะ พระธิดาของมาซาโกะได้เป็นสมเด็จพระจักรพรรดินีเมอิโชได้สถาปนาโออิจิผู้เป็นสมเด็จพระปัยยิกาฝ่ายพระมารดา (ยายทวด) ขึ้นดำรงพระอิศริยยศเป็นสมเด็จพระจักรพรรดินีหลังจากโออิจิเสียชีวิตนานแล้ว</doc>
