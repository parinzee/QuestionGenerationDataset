<doc id="238862" url="https://th.wikipedia.org/wiki?curid=238862" title="โรงแรมริตซ์ ปารีส">โรงแรมริตซ์ ปารีส โรงแรมริตซ์ ปารีส (Hôtel Ritz Paris) เป็นโรงแรมที่ตั้งอยู่ที่ปลาซวองโดม ใจกลางกรุงปารีส ประเทศฝรั่งเศส เป็นโรงแรมที่มีชื่อเสียงและหรูหราที่สุดในโลกแห่งหนึ่ง และเป็นหนึ่งในเจ็ด Parisian Palace ที่จัดอันดับโดย The Leading Hotels of the World นับเป็นโรงแรมริตซ์ที่เก่าแก่ที่สุดในโลก โดยก่อตั้งขึ้นเมื่อ พ.ศ. 2441ประวัติ ประวัติ. อาคารของโรงแรมสร้างขึ้นเมื่อต้นศตวรรษที่ 18 เพื่อเป็นที่พักอาศัยส่วนตัว ต่อมาเมื่อ พ.ศ. 2397 อาคารได้ตกเป็นกรรมสิทธิ์ของพี่น้อง Péreire ซึ่งได้ใช้เป็นสำนักงานใหญ่ของสถาบันการเงิน Crédit Mobilier ด้านหน้าของอาคารออกแบบโดย ฌูลส์ อาร์ดวง-มองซาร์ ต่อมาเซซาร์ ริตซ์ ได้ปรับเปลี่ยนให้เป็นโรงแรมหรู และเปิดให้บริการเมื่อวันที่ 1 มิถุนายน พ.ศ. 2441 เมื่อรวมกับพรสวรรค์ด้านการทำอาหารของออกุสต์ เอสกอฟฟิเยร์ ผู้ถือหุ้นรายย่อย ทำให้โรงแรมริตซ์มีพร้อมทั้งความหรูหรา บริการ และอาหารชั้นเลิศ โรงแรมริตซ์ประกอบด้วยอาคาร Vendôme และ Cambon มีห้องพักด้านหนึ่งหันหน้าเข้าหาปลาซวองโดม และห้องพักด้านตรงข้ามมองลงไปเห็นสวนของโรงแรม ที่นี่เป็นที่ชื่นชอบของเหล่าบุคคลที่ร่ำรวยที่สุดในโลก และมีห้องชุดหรูหราบางห้องที่ตั้งชื่อตามแขกที่มีชื่อเสียง ตัวอย่างผู้มีชื่อเสียงที่มาพักที่โรงแรมริตซ์ เช่น เออร์เนสต์ เฮมิงเวย์ ซึ่งนำชื่อไปตั้งเป็นชื่อบาร์ของโรงเรม และมาร์แซล พรุสต์ สมเด็จพระเจ้าเอ็ดเวิร์ดที่ 7 แห่งสหราชอาณาจักร ชาร์ลี แชปลิน เกรทา การ์โบ มาร์ลีน ดีทริช ฌ็อง-ปอล ซาทร์ เอลตัน จอห์น รวมทั้งนักออกแบบเสื้อผ้า โกโก ชาแนล ซึ่งพักอยู่ที่โรงแรมริตซ์นานกว่าสามสิบปีโรงแรมริตซ์ในปัจจุบัน โรงแรมริตซ์ในปัจจุบัน. ปัจจุบันโรงแรมริตซ์ ปารีส มีห้องพัก 161 ห้อง ห้องอาหารหนึ่งห้อง และบาร์สองแห่ง ราคาห้องพักเริ่มต้นที่ 730 ยูโรต่อคืน ห้องชุดเริ่มต้นที่ 3,000 ยูโร ห้องอาหารของโรงแรมที่มีชื่อว่า L'Espadon ได้รับระดับคะแนนหนึ่งดาวจาก Michelin Red Guide ฉบับปี 2007เกร็ดเกร็ด. - Forbes Magazine ยกย่องคอลิน ฟีลด์ head barman ประจำบาร์เฮมิงเวย์ในโรงแรม ให้เป็น "บาร์เทนเดอร์ที่ดีที่สุดในโลก"ReferencesExternal linksExternal links. - Hotel website - Interview with Colin Field, leading mixologist and head barman of the Ritz's Hemingway Bar</doc>
