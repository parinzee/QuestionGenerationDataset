<doc id="315757" url="https://th.wikipedia.org/wiki?curid=315757" title="เมธัส สวนศรี">เมธัส สวนศรี เมธัส สวนศรี เกิด 25 กันยายน พ.ศ. 2524 เป็นนายแบบ นักแสดงชาวไทย มีศักดิ์เป็นหลานของอดีตพระเอกลิเก พงษ์ศักดิ์ สวนศรี เมื่อเข้าวงการเป็นนายแบบใหม่ ๆ ตกเป็นข่าวดัง โดยก่อคดีกักขังหน่วงเหนี่ยวและบังคับขืนใจนางเอกสาววัยรุ่นชื่อดัง น้องสาวนักแสดงหนุ่ม ซึ่งศาลตัดสินจำคุกรวม 5 ปี แต่ขณะที่ก่อเหตุอายุเพียง 17 ปีและรับสารภาพ จึงลดโทษเหลือกึ่งหนึ่งและศาลเห็นว่ากระทำผิดเป็นครั้งแรก โทษจำคุกจึงรอให้ลงอาญาไว้ 2 ปี หลังจากนั้นนายเมธัสยังตกเป็นข่าวอีกหลายคดีทั้ง คดีพยายามฆ่านักศึกษามหาวิทยาลัยรังสิต คดีร่วมกับเพื่อนรุมทำร้ายนายจีรพันธ์ แสงทองรุ่งเรือง อายุ 25 ปี บุตรชายเจ้าของร้านจิวเวลลี่ย่านวังบูรพาบริเวณลานจอดรถเดอะบริทคลับ 99 ถนนเพชรบุรีตัดใหม่ และคดีรุมทำร้ายลูกชายเจ้าของร้านเพชรในผับ ในปี 2549 ยังถูกตำรวจจับกุม ในกรณีก่อคดีหลอกเหยื่อนักเรียนวัย 16 ไปขืนใจแล้วถ่ายรูปแบล็กเมล์ ต่อมาในปี 2551 ศาลชั้นต้นก็ได้ตัดสินพิพากษาจำคุก 5 ปีกรณีพรากผู้เยาว์และทำร้ายร่างกายสาวอายุ 16 ปี และล่าสุดเมื่อวันที่ 16 เมษายน 2555 ได้ก่อเหตุในเขตพื้นที่ สภ.คลองข่อย อ.ปากเกร็ด จ.นนทบุรี โดยนายเมธัสได้ก่อคดีเมาสุราแล้วฝ่าด่านตรวจของเจ้าหน้าที่ตำรวจ ส่งผลให้ พ.ต.ท.สิงหราช ป้องอติคุณ ได้รับบาดเจ็บ ซึ่งตำรวจจะดำเนินคดีทั้งหมด 5 ข้อหาคือ ทำร้ายเจ้าพนักงานขณะปฏิบัติหน้าที่, ต่อสู้ขัดขวางเจ้าพนักงาน, ขัดคำสั่งเจ้าพนักงาน, ดูหมิ่นเจ้าพนักงาน, ขับรถขณะมึนเมา กับนายเมธัส สวนศรี เก่งได้รับรางวัลเกียรติยศ งานระฆังทอง ครั้งที่ 3 ประจำปีพุทธศักราช 2553 โดยอัญเชิญสมเด็จพระมหารัชมังคลาจารย์ วัดปากน้ำภาษีเจริญ กรุงเทพฯ เป็นองค์ประธานประทานเกียรติบัตร, ฯพณฯ พลอากาศเอก กำธร สินธวานนท์องคมนตรี เป็นประธานมอบ "รางวัลระฆังทอง" , พลเอก สิทธิ์ สิทธิมงคล ประธานอำนวยการ ซึ่งจัดโดยสมัชชานักจัดรายการข่าววิทยุโทรทัศน์และหนังสือพิมพ์แห่งประเทศไทย (สว.นท) มีนายอำนาจ หมัดสดาย เป็นประธานสมัชชาฯ ซึ่งภายหลังการมอบรางวัลดังกล่าวได้สร้างความเคลือบแคลงสงสัยและกระแสความไม่เห็นด้วยกับการตัดสินของคณะกรรมการรางวัลระฆังทองเป็นอย่างมาก เนื่องจากนายเมธัสได้ก่อคดีอุกฉกรรจ์ขึ้นก่อนหน้ามามากมาย แต่ก็ยังได้รับรางวัลบุคคลแห่งปี วันที่ 16 เมษายน พ.ศ. 2555 ศาลจังหวัดนนทบุรีออกหมายจับ เลขที่ 208/2555 ลงวันที่ 16 เมษายน พ.ศ. 2555 ในข้อหาขับรถขณะเมาสุราเป็นเหตุให้บุคคลอื่นได้รับอันตรายแก่กาย ขัดคำสั่งเจ้าพนักงานซึ่งกระทำการตามหน้าที่ ดูหมิ่นเจ้าพนักงานซึ่งปฏิบัติหน้าที่ ต่อสู้ขัดขวางเจ้าพนักงานโดยใช้กำลังประทุษร้าย ทำร้ายร่างกายเจ้าพนักงานซึ่งปฏิบัติหน้าที่ผลงานภาพยนตร์ผลงาน. ภาพยนตร์. - ผีตุ๋มติ๋ม (2552) - ผู้หญิง 5 บาป 2 (2553)</doc>
