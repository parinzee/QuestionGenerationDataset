<doc id="97316" url="https://th.wikipedia.org/wiki?curid=97316" title="เดอะ ก็อดฟาเธอร์ ภาค 2">เดอะ ก็อดฟาเธอร์ ภาค 2 เดอะก็อดฟาเธอร์ ภาค 2 () เป็นภาพยนตร์ที่ออกฉายในปี พ.ศ. 2517 กำกับโดย ฟรานซิส ฟอร์ด คอปโปลา โดยใช้บทภาพยนตร์ที่เขาเขียนร่วมกับ มาริโอ พูโซ เดอะก็อดฟาเธอร์ ภาค 2 เป็นเรื่องราวเกี่ยวกับครอบครัวมาเฟียชาวอิตาลี สองรุ่น คือรุ่นพ่อ และรุ่นลูก โดยนำเสนอชีวิตของ วีโต คอร์เลโอเน (รับบทโดย โรเบิร์ต เดอ นิโร) ตั้งแต่วัยเด็กที่ เกาะซิซีลี จนเริ่มสร้างอิทธิพลขึ้นมาเป็นมาเฟียใหญ่ ในนิวยอร์ก สลับกับชีวิตของ ไมเคิล คอร์เลโอเน (รับบทโดย อัล ปาชิโน) ลูกชายคนสุดท้อง ผู้สืบทอดตำแหน่งหัวหน้าครอบครัว ที่ต้องพบกับเรื่องยุ่งๆ ทั้งจากศัตรู และการถูกตรวจสอบจากรัฐบาลกลาง เป็นเรื่องราวต่อเนื่องจากภาคแรก สืบเนื่องจากความสำเร็จของภาพยนตร์ภาคแรก ที่ได้รับรางวัลออสการ์ 3 รางวัล ก่อนเดอะก็อดฟาเธอร์ ภาค 2 จะเริ่มฉาย มีเสียงวิพากษ์วิจารณ์ว่า ภาพยนตร์ภาคต่อจากภาคแรกที่ประสบความสำเร็จเป็นอย่างสูง มักจะล้มเหลว ปรากฏว่าภาพยนตร์เรื่องนี้เป็นหนึ่งในภาพยนตร์ภาคต่อเพียงไม่กี่เรื่อง ที่ได้รับคำชื่นชมว่า สามารถสร้างได้เทียบเท่า หรือดีกว่าภาคก่อนหน้า เดอะก็อดฟาเธอร์ ภาค 2 ได้รับการจัดอันดับโดยเว็บไซต์ IMDB ให้เป็นภาพยนตร์ยอดเยี่ยมอันดับ 3 ในขณะที่ภาคแรก เดอะก็อดฟาเธอร์ ติดอันดับสอง เดอะก็อดฟาเธอร์ ภาค 2 ได้รับการเสนอชื่อเข้าชิงรางวัลออสการ์ทั้งสิ้น 11 รางวัล ได้รับรางวัล 6 รางวัล รวมทั้งรางวัลภาพยนตร์ยอดเยี่ยม ผู้กำกับยอดเยี่ยม และนักแสดงประกอบชายยอดเยี่ยม (โรเบิร์ต เดอ นิโร)เรื่องย่อเกร็ดเกร็ด. - ภาพยนตร์ชุด เดอะก็อดฟาเธอร์ นับเป็นภาพยนตร์ในครอบครัวของ ฟรานซิส ฟอร์ด คอปโปลา อย่างแท้จริง โดย คาร์ไมน์ คอปโปลา บิดาของฟรานซิส เป็นผู้ประพันธ์ดนตรีประกอบร่วมกับ นิโน โรตา, ทาเลีย ไชร์ น้องสาวของฟรานซิส รับบท คอนนี คอร์เลโอเน และโซเฟีย คอร์เลโอเน ลูกสาวของฟรานซิส รับบทลูกชาย (วัยทารก) ของไมเคิล คอร์เลโอเน ในภาพยนตร์ภาคแรก และบทลูกสาวของไมเคิล คอร์เลโอเน ในภาพยนตร์ภาค 3 - มาร์ลอน แบรนโด ปฏิเสธที่จะเป็นนักแสดงรับเชิญในภาคนี้ จึงไม่มีภาพปรากฏในหนังรางวัลรางวัล. - รางวัลออสการ์ ชนะเลิศ 6 รางวัล- สาขาภาพยนตร์ยอดเยี่ยม - สาขาผู้กำกับภาพยนตร์ยอดเยี่ยม - สาขาบทภาพยนตร์ดัดแปลงยอดเยี่ยม - สาขานักแสดงสมทบชายยอดเยี่ยม - โรเบิร์ท เดอ นีโร - สาขากำกับศิลป์ยอดเยี่ยม - สาขาดนตรีประกอบภาพยนตร์ยอดเยี่ยม</doc>
