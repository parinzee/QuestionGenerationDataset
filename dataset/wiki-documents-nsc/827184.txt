<doc id="827184" url="https://th.wikipedia.org/wiki?curid=827184" title="กัมเพิร์ต อะพอลโล">กัมเพิร์ต อะพอลโล กัมเพิร์ต อะพอลโล () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัทรถยนต์สัญชาติเยอรมัน อะพอลโล ออโตโมบิล ระหว่างปี ค.ศ. 2005 &ndash; 2012 ในโรงงานที่อัลเตินเบิร์ก ประเทศเยอรมันนี รถคันนี้เกิดขึ้นจากความตั้งใจของนายโรแลนด์ กัมเพิร์ต ที่ต้องการสร้างรถสปอร์ตที่สามารถวิ่งถนนได้อย่างถูกกฎหมาย ควบคู่ไปกับบนสนามแข่ง เขาได้นายโรแลนด์ เมเยอร์ นักออกแบบรถยนตร์ ช่วยพัฒนารถต้นแบบขึ้น และบริษัทออดี ได้ตอบรับที่จะช่วยเหลือในโครงการนี้ โดยมีเงื่อนไขที่ว่า ต้องทำเป็นสายการผลิต ไม่ใช่เพียงแค่รถต้นแบบคันเดียวเท่านั้น จนกระทั่งได้เริ่มสายการผลิตในเดือนตุลาคมปี ค.ศ. 2005 กัมเพิร์ต อะพอลโล ได้รับการออกแบบประตูเป็นแบบปีกนกนางนวล ( Gull-wing door ) คล้ายคลึงกับ เมอร์เซเดส-เบนซ์ เอสแอล-คลาส และ เอสแอลเอส เอเอ็มจี รถใช้เครื่องยนตร์ วี8 ของค่ายออดี สามารถทำอัตราเร่ง 0-100 กม./ชม. ได้ที่ 3.1 วินาที และความเร็วสูงสุดอย่างไม่เป็นทางการ 305 กม./ชม. (190 ไมล์/ชม.)</doc>
