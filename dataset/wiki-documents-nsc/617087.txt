<doc id="617087" url="https://th.wikipedia.org/wiki?curid=617087" title="แม่พระแห่งลูกประคำ">แม่พระแห่งลูกประคำ แม่พระแห่งลูกประคำ () เป็นสมัญญาที่คริสตจักรโรมันคาทอลิกถวายแด่พระนางมารีย์พรหมจารี ในฐานะที่ท่านเป็นผู้ส่งเสริมให้คริสต์ศาสนิกชนสวดสายประคำประวัติ ประวัติ. ตำนานระบุว่าเมื่อนักบุญดอมินิกได้ประกาศคริสต์ศาสนาแก่สาวกลัทธิอัลบิเจนเซียน แต่ไม่ประสบความสำเร็จจนรู้สึกท้อแท้ ท่านจึงไปจำศีลภาวนาสวดอ้อนวอนพระเจ้านานถึง 40 วัน ในที่สุดพระแม่มารีย์และทูตสวรรค์ 3 องค์ได้มาประจักษ์และประทานสายประคำแก่นักบุญดอมินิกในปี ค.ศ. 1214 และแนะนำให้ท่านใช้สายประคำเป็นเครื่องมือในการอธิษฐานเพื่อให้พวกนอกรีตเหล่านั้นกลับใจ ผลปรากฏว่ามีคนกลับใจมาเข้าคริสต์ศาสนาจำนวนมาก ทำให้การสวดสายประคำแพร่ไปทั่วคริสตจักรตะวันตก โดยมีพระแม่มารีย์เป็นองค์อุปถัมภ์ อย่างไรก็ตามความเชื่อนี้เป็นเพียงตำนาน ไม่ปรากฏหลักฐานใด ๆ ยืนยันการฉลอง การฉลอง. กองทัพเรือฝ่ายสันนิบาตศักดิ์สิทธิ์ได้ปะทะกับกองทัพเรือจักรวรรดิออตโตมัน สมเด็จพระสันตะปาปาปิอุสที่ 5 จึงเรียกร้องให้คริสตชนสวดสายประคำต่อพระแม่มารีย์เพื่อให้พระเจ้าประทานชัยชนะแก่กองกำลังฝ่ายคริสตชน เมื่อกองทัพฝ่ายสันนิบาตศักดิ์สิทธิ์ได้รับชัยชนะเมื่อวันที่ 7 ตุลาคม ค.ศ. 1571 สมเด็จพระสันตะปาปาจึงกำหนดให้วันอาทิตย์แรกของเดือนตุลาคมของทุกปี เป็นวันฉลองแม่พระแห่งชัยชนะ ต่อมาในปี ค.ศ. 1573 สมเด็จพระสันตะปาปาเกรกอรีที่ 13 ทรงเปลี่ยนชื่อวันเป็นวันฉลองแม่พระแห่งลูกประคำ และสมเด็จพระสันตะปาปาเคลเมนต์ที่ 11 ได้ทรงกำหนดวันนี้เป็นวันฉลองของทั้งสกลคริสตจักรในปี ค.ศ. 1913 สมเด็จพระสันตะปาปาปิอุสที่ 10 ได้เลื่อนวันฉลองมาเป็นวันที่ 7 ตุลาคมของทุกปีจวบจนปัจจุบัน</doc>
