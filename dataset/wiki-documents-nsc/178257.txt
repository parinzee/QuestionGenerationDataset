<doc id="178257" url="https://th.wikipedia.org/wiki?curid=178257" title="ญารินดา บุนนาค">ญารินดา บุนนาค ญารินดา บุนนาค (ชื่อเล่น: นินา; เกิด: 6 พฤศจิกายน พ.ศ. 2523) เป็นนักร้อง, นักแสดง, พิธีกร และสถาปนิกหญิง ชาวไทย มีผลงานเพลงที่สร้างชื่อให้กับเธอ แค่ได้คิดถึง ญารินดายังเป็นอาจารย์พิเศษชั้นปีที่สี่ คณะสถาปัตยกรรมศาสตร์ จุฬาลงกรณ์มหาวิทยาลัย หลักสูตรนานาชาติ (INDA)ประวัติ ประวัติ. ญารินดา สำเร็จการศึกษาระดับประถมศึกษาที่โรงเรียนมาแตร์เดอีวิทยาลัย และต่อระดับมัธยมที่โรงเรียนประจำในประเทศอังกฤษ จากนั้นจึงมีผลงานเพลงอัลบั้มแรกกับสังกัดแกรมมี่ เมื่อปี 2544 ด้วยภาพลักษณ์สาวผมสีชมพู มีเพลงโด่งดังและสร้างชื่อเสียงให้เธอคือเพลง "แค่ได้คิดถึง" ซึ่งประพันธ์โดย นิ่ม สีฟ้า หลังจากออกอัลบั้มแรก เธอได้กลับไปศึกษาต่อ ณ คณะสถาปัตยกรรมศาสตร์ มหาวิทยาลัยคอร์เนลล์ ประเทศสหรัฐอเมริกาและจบการศึกษาด้วยดีกรีเกียรตินิยมอันดับหนึ่ง รับเหรียญรางวัลเฮนรีอดัมส์จากสถาบันสถาปนิกอเมริกัน จากนั้นได้เข้าศึกษาต่อยัง School of Design มหาวิทยาลัยฮาร์วาร์ด ญารินดาได้กลับมาเป็นอาจารย์พิเศษสอนวิชา ศิลปะนิยมเพื่อการสื่อสารที่คณะนิเทศศาสตร์ จุฬาลงกรณ์มหาวิทยาลัย รวมถึงประกอบอาชีพเป็นสถาปนิกเต็มเวลาใน บริษัท ดวงฤทธิ์ บุนนาค จำกัด ตั้งแต่ปลายปี 2547 หลังจากนั้นเธอก็ได้ออกอัลบั้ม EP: High on Dreams และ 121 Thurston ในปี 2548 โดยมารับบทเป็นทั้งนักแต่งเพลง นักดนตรี โปรดิวเซอร์ และจัดจำหน่าย ด้วยตัวเอง และกับเพื่อนๆในนามวง Try to be Nice ในปี 2549 ญารินดาออกอัลบั้มเต็มกับบริษัทสมอลล์รูม โดยยังคงเป็นโปรดิวเซอร์ และนักแต่งเพลงให้กับอัลบั้มของตัวเอง พร้อมทั้งยังชักชวนเพื่อนนักดนตรีอีกหลายท่านมาช่วยเรียบเรียงและแต่งเพลงในอัลบั้มนี้ โดยใช้ชื่ออัลบั้มว่า Yarinda & Friends: Try to be Nice และทำงานเป็นอาจารย์พิเศษที่ คณะสถาปัตยกรรมศาสตร์ จุฬาลงกรณ์มหาวิทยาลัย ญารินดาออกอัลบั้มในปี 2552 ชื่อ Schools ซึ่งทำให้เธอได้รับรางวัลศิลปินหญิงเดี่ยวยอดเยี่ยม จากคมชัดลึก อวอร์ด ครั้งที่ 7 และสีสันอะวอร์ดส์ ครั้งที่ 22 ประจำปี 2552ชีวิตส่วนตัว ชีวิตส่วนตัว. ญารินดา สมรสกับวิล พาเธร่า ชาวอเมริกันที่คบหากันเก้าปี เมื่อวันที่ 30 ธันวาคม พ.ศ. 2555 และได้กำเนิดบุตรชายคนแรกเมื่อวันที่ 29 กันยายน พ.ศ. 2557 ไทร บุนนาค พาเธร่าผลงานภาพยนตร์ผลงาน. ภาพยนตร์. - ความจำสั้น แต่รักฉันยาว (2552) - ฝ้าย - อินทรีแดง (2553) - วาสนาซีรีส์ซีรีส์. - Love Songs Love Stories เพลง ก้อนหินก้อนนั้น รับบท ทราย (2559) - "คอนโด/บาริสต้า/สถาปนิกอัลบั้มอัลบั้ม. - Yarinda (2544) - 121 Thurston (2548) - High on Dreams (2548) - Try to be Nice (ในนาม Yarinda & Friends) (2549) - (2552) - Schools (2552)ผลงานเพลงอื่นๆผลงานเพลงอื่นๆ. - เพลง กลับไปที่เก่า กับศิลปินวง Singular - เพลง ร่องน้ำตา กับศิลปิน Greasy Cafe - แค่ได้คิดถึง - ญารินดาผลงานพิธีกรผลงานพิธีกร. - รายการ "เป็น อยู่ คือ" ออกอากาศทางช่อง ไทยพีบีเอสโฆษณาโฆษณา. - นมเปรี้ยว ดัชมิลล์ละครเวทีละครเวที. - "กุหลาบสีเลือด" (2555)รางวัลรางวัล. - รางวัลศิลปินหญิงเดี่ยวยอดเยี่ยม จากคมชัดลึก อวอร์ด ครั้งที่ 7 จากอัลบั้ม Schools - รางวัลศิลปินหญิงเดี่ยวยอดเยี่ยม จากสีสันอะวอร์ดส์ ครั้งที่ 22 ประจำปี 2552 จากอัลบั้ม Schools - รางวัลศิลปินหญิงเดี่ยวยอดเยี่ยม จากแฟ๊ตอะวอร์ดส์ ประจำปี 2552 จากอัลบั้ม Schools - รางวัลศิลปินหญิงเดี่ยวยอดเยี่ยม จากแฟ๊ตอะวอร์ดส์ ประจำปี 2549 จากอัลบั้ม High on Dreams</doc>
