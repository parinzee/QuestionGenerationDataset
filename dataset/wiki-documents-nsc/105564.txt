<doc id="105564" url="https://th.wikipedia.org/wiki?curid=105564" title="อมรรตยะ เสน">อมรรตยะ เสน อมรรตยะ กุมาร เสน (; Ômorto Kumar Shen) นักเศรษฐศาสตร์ ได้รับรางวัลโนเบลสาขาเศรษฐศาสตร์ เมื่อ พ.ศ. 2541ประวัติ ประวัติ. เป็นชาวอินเดีย เกิดเมื่อวันที่ 3 พฤศจิกายน พ.ศ. 2476 ที่เมืองศานตินิเกตัน และได้เข้าศึกษาใน วิทยาลัยเพรสซิเดนซี อินเดีย จากนั้นศึกษาต่อด้านเศรษฐศาสตร์-ปรัชญาในระดับปริญญาโทและปริญญาเอกที่มหาวิทยาลัยเคมบริดจ์ ประเทศอังกฤษ และเคยดำรงตำแหน่งเป็นศาสตราจารย์ในมหาวิทยาลัยหลายแห่ง อาทิ มหาวิทยาลัยฮาร์วาร์ด ประเทศสหรัฐอเมริกา มหาวิทยาลัยออกซ์ฟอร์ด มหาวิทยาลัยเคมบริดจ์ โรงเรียนเศรษฐศาสตร์และการบริหารรัฐกิจแห่งลอนดอน (London School of Economics and Political Science) ประเทศอังกฤษผลงาน ผลงาน. อมรรตยะ เสน เป็นผู้คิดทฤษฎีด้านการเลือกทางสังคมและความเสมอภาค และผลงานของเขาหลายเรื่องได้เน้นวิเคราะห์ความสัมพันธ์ของการพัฒนาคุณภาพชีวิตและการพัฒนาด้านเศรษฐกิจควบคู่กันไป ทำให้ได้รับการยอมรับว่าเป็นผู้เชี่ยวชาญด้านเศรษฐศาสตร์การพัฒนาคนหนึ่งของโลก เขาเสนอวิธีการมองปัญหา และแก้ปัญหาความอับจนที่ครอบคลุม โดยเสนอว่าการมีรายได้เพิ่มเป็นเพียงองค์ประกอบหนึ่ง ของการแก้ปัญหาความยากจน ที่สำคัญกว่าคือ ทำอย่างไรจึงจะช่วยสร้างความสามารถให้แก่ผู้คนโดยตรง เพื่อให้เขามีเสรีภาพที่จะเลือกชีวิตที่เขาต้องการ เขาเป็นหนึ่งในนักวิชาการที่มีส่วนสำคัญในการทำโครงร่างรายงานการพัฒนาคน จัดทำโดยโครงการพัฒนาแห่งสหประชาชาติ ซึ่งเสนอแนวคิดด้านเศรษฐศาสตร์และสังคม เพื่อเป็นมาตรวัดปัญหาความยากจนและความไม่เท่าเทียมกันในสังคม ผลงานโดดเด่นและสามารถนำมาประยุกต์ปฏิบัติเพื่อช่วยเหลือและพัฒนาสังคมได้จริง กระทั่งอมรรตยะ เสน ได้รับรางวัลโนเบลสาขาเศรษฐศาสตร์ ใน พ.ศ. ๒๕๔๑</doc>
