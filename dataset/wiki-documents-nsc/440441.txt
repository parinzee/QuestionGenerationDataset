<doc id="440441" url="https://th.wikipedia.org/wiki?curid=440441" title="นกแซงแซวหางบ่วงใหญ่">นกแซงแซวหางบ่วงใหญ่ นกแซงแซวหางบ่วงใหญ่ () เป็นนกประจำถิ่นของประเทศในแถบเอเชีย เช่น ประเทศอินเดีย ประเทศศรีลังกา ประเทศบังคลาเทศ ประเทศจีนในตอนใต้ ประเทศอินโดนีเซีย หมู่เกาะนิโคบาร์ หมู่เกาะอันดามัน ประเทศสิงคโปร์ หมู่เกาะเล็กๆใกล้เกาะบอร์เนียว ในประเทศไทยเป็นนกประจำถิ่นที่สามารถพบได้ทั่วไป เช่น อุทยานแห่งชาติเขาใหญ่ อุทยานแห่งชาติแก่งกระจาน ในเขตเมือง เช่น สวนผลไม้ในจังหวัดนนทบุรี พุทธมณฑล จังหวัดนครปฐม เป็นสัตว์ป่าคุ้มครอง ตามพระราชบัญญัติสงวนและคุ้มครองสัตว์ป่า พุทธศักราช 2535 จึงห้ามล่า พยายามล่า ห้ามค้า ห้ามนำเข้าหรือส่งออก ห้ามครอบครอง ห้ามเพาะพันธุ์ ห้ามเก็บหรือทำอันตรายรัง การห้ามการครอบครองและการค้ามีผลไปถึงไข่และซากด้วยลักษณะ ลักษณะ. นกแซงแซวหางบ่วงใหญ่ เมื่อตัวโตเต็มวัยจะมีความยาวจากปลายปากจนจรดปลายหางประมาณ 62 เซนติเมตร กว่าครึ่งหนึ่งนั้นเป็นความยาวหาง ขนมีสีดำเป็นเงาเหลือบออกสีน้ำเงินตลอดลำตัวในส่วนบน สีของลำตัวด้านล่างเป็นสีดำเป็นเหลือบ มีขนหงอนสั้นๆขึ้นอยู่อย่างหนาแน่นบริเวณหน้าผาก ปากหนา สันปากด้านบนจะโค้งลง งองุ้มเล็กน้อย เมื่อมีอายุครบหนึ่งปีขึ้นไปจะมีลักษณะเด่นคือขนหางคู่นอกสุดทั้งสองข้างจะยาวและยื่นออกมา ส่วนปลายของขนที่งอกออกมาจะบิดเป็นเกลียว ตัวผู้และตัวเมียจะมีลักษณะคล้ายคลึงกัน สามารถเลียนเสียงของนกและสัตว์ได้หลายชนิด</doc>
