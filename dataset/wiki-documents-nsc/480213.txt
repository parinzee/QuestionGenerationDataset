<doc id="480213" url="https://th.wikipedia.org/wiki?curid=480213" title="ทรานส์แมน">ทรานส์แมน ทรานส์แมน (, transsexual male, transmale) ภาษาไทย "ผู้ชายข้ามเพศ" คือคนที่แปลงเพศหรือคนข้ามเพศจากหญิงเป็นชาย หรือเรียกอีกอย่างว่า female-to-male (FTM, F2M) หมายถึง คนที่มีเพศกำเนิดเป็นหญิง กฎหมายจึงระบุให้เป็นเพศหญิง แต่เนื่องจากเขารับรู้อัตลักษณ์ทางเพศว่าตนเป็นชาย จึงมีความต้องการที่จะเปลี่ยนเพศเพื่อให้สอดคล้องกับจิตใจที่เป็นชาย ผู้ชายข้ามเพศ (Transsexual male) กับ ทอม (ฺButch) มีความหมายที่ต่างกัน ข้อแตกต่างก็คือ ผู้ที่เป็นทอม (Butch) นั้นนิยามตนเองว่าเป็นหญิงและยังมีความพึงพอใจที่จะเป็นเพศหญิง พึงพอใจกับร่างกายของตน และไม่รู้สึกว่าตนจำเป็นจะต้องเปลี่ยนแปลงอะไรในร่างกายตัวเอง แต่ผู้ชายข้ามเพศ (Transsexual male) นั้นรับรู้ว่าตนเป็นชายและตั้งใจที่จะเปลี่ยนสภาพทางร่างกายเพื่อให้ตรงกับจิตใจของตนคำศัพท์ คำศัพท์. '"ผู้ชายข้ามเพศ"' (Transman) ถูกใช้เป็นคำเรียกแทนอัตลักษณ์ '"ผู้ชายข้ามเพศ"' หมายถึง ผู้ที่เปลี่ยนเพศจากหญิงเป็นชายTransitioning Transitioning. คำนี้ยังไม่มีการแปลเป็นไทยอย่างตรงตัว แต่หากพูดให้เข้าใจก็คือกระบวนการข้ามเพศ แต่เดิมคำว่า "ผู้ชายข้ามเพศ" (Transman, Transsexual male) จะใช้เรียกเฉพาะผู้ที่ข้ามเพศจากหญิงเป็นชายที่มีการเปลี่ยนแปลงร่างกายด้วยฮอร์โมนและ/หรือการผ่าตัด แต่ในระยะหลังมานี้ คำจำกัดความของ "กระบวนการข้ามเพศ" (Transition) นั้นขยายกว้างรวมไปถึงการพัฒนาทางด้านจิตใจ การยอมรับและเข้าใจตนเอง ผู้ชายข้ามเพศ (Transsexual male) โดยส่วนมากนั้น จะต้องการเข้าสู่ขั้นตอนทางการแพทย์ เช่น การบำบัดด้วยฮอร์โมนทดแทนและการผ่าตัดเพื่อให้ร่างกายของพวกเขานั้นสอดคล้องกับการแสดงออกทางเพศให้มากที่สุด อย่างไรก็ตาม ยังมีผู้ชายข้ามเพศ (Transsexual male) อีกจำนวนมากที่ไม่สามารถเข้าถึงกระบวนการทางการแพทย์ หรือ ไม่เลือกที่จะเข้ารับการผ่าตัดและบำบัดด้วยฮอร์โมนเช่นกันการข้ามเพศนั้นมักจะต้องเกี่ยวข้องกับเรื่องต่อไปนี้การข้ามเพศนั้นมักจะต้องเกี่ยวข้องกับเรื่องต่อไปนี้. - การเปลี่ยนแปลงทางสังคม: การเปลี่ยนชื่อ, การสวมใส่เสื้อผ้าที่เหมาะสมกับเพศ, การวางตัวและการปฏิบัติตัวในสังคม การเปิดเผยต่อครอบครัว เพื่อน และเพื่อนร่วมงาน - ขั้นตอนการรักษาด้วยการแปลงเพศ: ฮอร์โมนทดแทน (Hormone Replacement Therapy) และ/หรือ การผ่าตัด (Sex Reassignment Surgery) - การรับรองเพศสภาพตามกฎหมาย : การเปลี่ยนคำนำหน้านาม และ การเปลี่ยนเพศที่ระบุในเอกสารประจำตัวตามกฎหมาย (ยังไม่มีกฎหมายรองรับในประเทศไทย)ทรานส์แมนที่มีชื่อเสียงทรานส์แมนที่มีชื่อเสียง. - Buck Angel, ผู้กำกับและนักแสดงภาพยนตร์สำหรับผู้ใหญ่ - Ben Barres, ดอกเตอร์ทางด้าน Neurobiologist ปัจจุบันสอนอยู่ที่ Stanford University - Chaz Bono, นักเขียนชาวอเมริกันและนักเคลื่อนไหวเพื่อสิทธิความหลากหลายทางเพศ ลูกชายคนเดียวของนักดนตรีชื่อดัง Sonny Bono และนักร้องชื่อดัง Cher - Balian Buschbaum, นักกีฬากระโดดค้ำถ่อชาวเยอรมัน - Ian Harvie, นักแสดงตลกชาวอเมริกัน - Katastrophe, (Rocco Katastrophe Kayiatos) โปรดิวเซอร์และนักร้องเพลงฮิพฮอพ - Ryan Sallans, นักเคลื่อนไหวเพื่อสิทธิความหลากหลายทางเพศ อาจารย์ วิทยากร และนักพูด - Brandon Teena,(1972–1993), เหยื่อของอคติและความเกลียดชังคนข้ามเพศ (Transphobia) ซึ่งภาพยนตร์เรื่อง Boy Don't Cry นั้นได้สร้างมาจากชีวิตจริงของเขา</doc>
