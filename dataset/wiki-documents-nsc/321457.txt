<doc id="321457" url="https://th.wikipedia.org/wiki?curid=321457" title="ดรีมเวิกส์แอนิเมชัน">ดรีมเวิกส์แอนิเมชัน บริษัท ดรีมเวิกส์แอนิเมชัน เอสเคจี () () เป็นสตูดิโอแอนิเมชันสัญชาติอเมริกัน ตั้งอยู่ที่เกลนเดล รัฐแคลิฟอร์เนีย มีผลงานผลิตภาพยนตร์คอมพิวเตอร์แอนิเมชัน, รายการโทรทัศน์และโลกเสมือนออนไลน์ โดยผลิตภาพยนตร์แล้วทั้งหมด 33 เรื่อง รวมไปถึงภาพยนตร์ชุดเรื่อง เชร็ค, มาดากัสการ์, กังฟูแพนด้า, และ อภินิหารไวกิ้ง พิชิตมังกร โดยมีรายได้จากภาพยตร์ทั้งหมด $12.5 พันล้าน ทั่วโลก โดยมีรายได้เฉลี่ยในแต่ละภาพยนตร์ $419 ล้าน โดยภาพยนตร์เรื่อง เชร็ค 2 และ เชร็ค 3 ทำรายได้ติด 50 อันดับแรกใน ภาพยนตร์ที่ทำเงินสูงสุดตลอดกาล และ 10 อันดับแรกใน ภาพยนตร์แอนิเมชันที่ทำเงินสูงสุดตลอดกาล อย่างไรก็ตามในอดีตสตูดิโอก็เคยสร้างภาพยนตร์แอนิเมชันแบบดั้งเดิม รวมทั้งมีการร่วมสร้างกับ อาร์ดแมน แอนิเมชัน ปัจจุบันสตูดิโอสร้างภาพยนตร์เป็นคอมพิวเตอร์แอนิเมชันหมดแล้ว สตูดิโอมีภาพยนตร์ที่ได้รับรางวัลอคาเดมี 3 ครั้ง, รางวัลเอมมี 22 ครั้งและรางวัลแอนนีอีกนับไม่ถ้วน รวมทั้งเข้าชิงในรางวัลลูกโลกทองคำและแบฟตาอีกหลายครั้ง ในปีที่ผ่านมาสตูดิโอได้ซื้อและสร้างสาขาย่อยเพื่อที่จะกระจายการลงทุนนอกเหนือจากธุรกิจภาพยนตร์ที่มีความเสี่ยงสูง สตูดิโอก่อตั้งจากการรวมกันของ สาขาแอนิเมชันของดรีมเวิกส์ และ แปซิฟิกเดตาอิเมจส์ (PDI) แต่เดิมก่อตั้งภายใต้ชื่อ ดรีมเวิกส์ ในปีค.ศ. 1997 โดย อัมบลิเมชัน อดีตแผนกแอนิเมชันของ อัมบลินเอนเตอร์เทนเมนส์ ก่อนจะแยกมาเป็นบริษัทมหาชนในปีค.ศ. 2004 โดยดรีมเวิกส์แอนิเมชันยังคงทำงานอยู่ที่ เกลนเดล ตลอดจนบริษัททางไกลในอินเดียและจีน ภาพยนตร์ที่ผลิตโดยดรีมเวิกส์แอนิเมชัน แต่เดิมจัดจำหน่ายทั่วโลกโดย ดรีมเวิกส์ ต่อมาจัดจำหน่ายโดย พาราเมาต์พิกเจอส์, บริษัทย่อยของ ไวอาคอม ซึ่งเข้ามาซื้อกิจการของ ดรีมเวิกส์ เมื่อกุมภาพันธ์ ค.ศ. 2006 ก่อนจะถูกบริษัท รีไลแอนซ์เอดีเอกรุ๊ป ซื้อกิจการไปในปี ค.ศ. 2008 ในปี ค.ศ. 2013, ทเวนตีท์เซนจูรีฟอกซ์, บริษัทย่อยของ ทเวนตีท์เฟิร์สเซนจูรีฟอกซ์, เข้ามาเป็นผู้จัดจำหน่ายให้กับดรีมเวิกส์แอนิเมชันถึงปี ค.ศ. 2018 ดรีมเวิกส์แอนิเมชัน ถูกเข้าซื้อกิจการโดยคอมเคสท์ในเดือนเมษายน ปี 2016 ด้วยราคา $3.8 พันล้าน (144 พันล้านบาท) ซึ่งถือเป็นการลดความเสี่ยงเนื่องจากดรีมเวิกส์แอนิเมชันประสบปัญหาขาดทุนมาได้ระยะหนึ่งแล้วผลงานภาพยนตร์ ผลงาน. ภาพยนตร์. ภาพยนตร์ที่จะเข้าฉาย ภาพยนตร์ที่อยู่ในระหว่างการพัฒนา</doc>
