<doc id="373477" url="https://th.wikipedia.org/wiki?curid=373477" title="พรรคพลังชล">พรรคพลังชล พรรคพลังชล () เป็นพรรคการเมืองในประเทศไทยที่ก่อตั้งขึ้นในปี พ.ศ. 2554 นำโดยนายสนธยา คุณปลื้ม อดีตรัฐมนตรี และอดีตสมาชิกสภาผู้แทนราษฎรจังหวัดชลบุรี (ส.ส.ชลบุรี) หลายสมัย พร้อมด้วยอดีต ส.ส.กลุ่มชลบุรี ซึ่งแต่เดิมสมาชิกในกลุ่มชลบุรี สังกัดพรรคภูมิใจไทย พรรคพลังชล มีรองศาสตราจารย์เชาว์ มณีวงษ์ เป็นหัวหน้าพรรคคนแรก และนายปิลันธน์ดิลก จิตรธรรม เป็นเลขาธิการพรรค ซึ่งพรรคพลังชลมีคำขวัญว่า "เทิดทูนสถาบัน ยึดมั่นประชาชน" โดยมีฐานเสียงสำคัญในเขตเลือกตั้งจังหวัดชลบุรี และพื้นที่ภาคตะวันออก ต่อมาในเดือนมีนาคม พ.ศ. 2556 ที่ประชุมใหญ่ได้มีมติเลือกนายสนธยา คุณปลื้ม เป็นหัวหน้าพรรค และนายพันธุ์ศักดิ์ เกตุวัตถา เป็นเลขาธิการพรรคการส่งผู้สมัครรับเลือกตั้ง การส่งผู้สมัครรับเลือกตั้ง. พรรคพลังชล ส่งผู้สมัครรับเลือกตั้ง ส.ส. ในการเลือกตั้ง พ.ศ. 2554 เป็นครั้งแรก มีหมายเลขประจำพรรคคือ หมายเลข 6 และได้รับเลือกตั้งเป็นสมาชิกสภาผู้แทนราษฎร จำนวน 7 คน แบ่งเป็นระบบแบ่งเขต 6 คน (จังหวัดชลบุรีทั้งหมด) และแบบบัญชีรายชื่อ 1 คน ได้แก่1. สันต์ศักด์ จรูญ งามพิเชษฐ์ แบบบัญชีรายชื่อ 2. สุชาติ ชมกลิ่น ชลบุรี เขต 1 3. อุกฤษณ์ ตั๊นสวัสดิ์ ชลบุรี เขต 2 4. รณเทพ อนุวัฒน์ ชลบุรี เขต 3 5. พันธุ์ศักดิ์ เกตุวัตถา ชลบุรี เขต 5 6. สุกุมล คุณปลื้ม ชลบุรี เขต 6 7. ประเมศร์ งามพิเชษฐ์ ชลบุรี เขต 7นโยบายพรรค นโยบายพรรค. พรรคพลังชล ได้กำหนดนโยบายของพรรค คือ มีส่วนร่วมด้านการเมือง กระจายอำนาจ พัฒนาการเกษตร อุตสาหกรรม-ส่งออก การท่องเที่ยว เศรษฐกิจพอเพียง สถาบันครอบครัว พัฒนาคุรภาพชีวิต บริการสาธารณสุข การอาชีพ ลดความเหลื่อมล้ำของสังคม ปราบปรามยาเสพติด ส่งเสริมคุณภาพครู พัฒนาหลักสูตร พัฒนาระบบโลจิสติกส์ บริหารจัดการทรัพยากรน้ำ พลังงานทดแทน สิ่งแวดล้อม ระบบนิเวศ ความร่วมมือระหว่างประเทศประวัติการทำงานในรัฐสภาการเลือกตั้ง พ.ศ. 2554 ประวัติการทำงานในรัฐสภา. การเลือกตั้ง พ.ศ. 2554. หลังการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 พรรคพลังชล มีจำนวนสมาชิกสภาผู้แทนราษฎรในสภาผู้แทนราษฎร จำนวน 7 คน และได้รับแต่งตั้งเป็นประธานคณะกรรมาธิการ 1 คน คือ นายสันต์ศักด์ จรูญ งามพิเชษฐ์ พรรคพลังชล ได้ร่วมจัดตั้งรัฐบาลกับพรรคเพื่อไทย สนับสนุนนางสาวยิ่งลักษณ์ เป็นนายกรัฐมนตรี และมีรัฐมนตรีที่มาจากพรรคพลังชล คือ รัฐมนตรีว่าการกระทรวงวัฒนธรรม (นางสุกุมล คุณปลื้ม) ต่อมามีการปรับคณะรัฐมนตรีและแต่งตั้งนายสนธยา คุณปลื้ม ดำรงตำแหน่งแทน</doc>
