<doc id="861304" url="https://th.wikipedia.org/wiki?curid=861304" title="จงเรียกเธอว่านางพญา">จงเรียกเธอว่านางพญา จงเรียกเธอว่านางพญา เป็นซิงเกิลของ ซิลลี่ ฟูลส์ ในปี พ.ศ. 2560 สังกัดค่ายเพลงมีเรคคอร์ดส ในเครือมิวสิกมูฟเอนเตอร์เทนเมนต์ ประพันธ์คำร้องโดย คิดถึงลอร่า ตามหาลอเร้นท์ และแต่งทำนองโดย เทวฤทธิ์ ศรีสุข , จักรินทร์ จูประเสริฐ , วินเซ้นท์ และเรียบเรียงโดย จักรินทร์ จูประเสริฐ เพลงนี้ออกจำหน่ายครั้งแรกเมื่อวันที่ 28 เมษายน พ.ศ. 2560 โดยที่มาของเพลงนี้มาจากวันหนึ่งที่ ฟองเบียร์-ปฏิเวธ อุทัยเฉลิม หัวหน้าแห่งค่าย Me Records เดินทางมาอัดเพลงที่สตูดิโอ และชื่นชอบประโยคที่ทางวงพูดขึ้นมาว่า ‘จงเรียกฉันว่านางพญาซะดีๆ’ เป็นอย่างมาก จึงนำมาต่อยอดร่วมกับเดโม่ที่ หรั่ง มือเบสของวงทำมาให้ฟองเบียร์เลือก ส่วนมิวสิกวีดีโอนี้ เผยแพร่ครั้งแรกในวันที่ 16 พฤษภาคม พ.ศ. 2560 โดยได้ เจษฎา หันช่อ มากำกับจึงทำการต่อยอดเรื่องราวในทันที โดย 4 สมาชิกวงนั้นก็ได้รับบทบาทเป็นทีมโปรดักชั่นภาพนิ่ง ไม่ว่าจะเป็นตากล้องหรือแอ็คติ้งโค้ชที่คอยสอนเหล่านางแบบสุดเซ็กซี่ให้โพสท่าตามที่ต้องการ ซึ่งดูเหมือนว่า ต้น-หรั่ง-รัตน์ สามารถทำหน้าที่ดังกล่าวได้อย่างไร้ที่ติ ในขณะที่ ริม กลับรู้สึกขัดหูขัดตาท่าโพส แม้ว่าเขาจะทำให้ดูเป็นตัวอย่างแล้วก็ตาม นำไปสู่ตอนจบที่เราเชื่อมั่นว่าจะทำให้ทุกคนอ้าปากค้างได้อย่างแน่นอนการตอบรับ การตอบรับ. เพลง จงเรียกเธอว่านางพญา ติดอันดับสูงสุด 1 จากการจัดอันดับของ ไอทูนส์สโตร์ไทยแลนด์ ท็อปชาร์ต (iTunes Store Thailand) ประจำวันที่ 28 เมษายน พ.ศ. 2560 ที่มีคนดาวน์โหลดมากที่สุด ในไม่กี่ชั่วโมงที่ปล่อยยาวนานกว่า 1 สัปดาห์ และติดเทรนด์อันดับ 1 ของ Youtube- ชาร์ต</doc>
