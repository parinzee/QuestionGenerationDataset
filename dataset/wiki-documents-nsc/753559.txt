<doc id="753559" url="https://th.wikipedia.org/wiki?curid=753559" title="วันชัย ผ่องศรี">วันชัย ผ่องศรี วันชัย ผ่องศรี (; เกิดเมื่อ 6 พฤศจิกายน พ.ศ. 2506) อดีตนักมวยสากลสมัครเล่นชาวไทย ติดทีมชาติไทยเข้าแข่งขันกีฬาโอลิมปิก พ.ศ. 2527 ที่ลอสแอนเจลิส สหรัฐอเมริกา ในรุ่นแบนตัมเวท รอบแรก ได้บาย รอบสอง แพ้ โจเอ โอเรวา จากไนจีเรีย ตกรอบ เมื่อ 2 สิงหาคม พ.ศ. 2527 และได้ไปแข่งขันในกีฬาโอลิมปิกที่ โซล พ.ศ. 2531 ในรุ่นเฟเธอร์เวท รอบแรก ชนะอาร์เอสซี อาลี มูฮัมหมัด จาฟเฟอร์ จาก เยเมนใต้ เมื่อ 18 กันยายน พ.ศ. 2531 รอบสอง ชนะ เอสเตบัน ฟลอเรส จาก เปอร์โตริโก เมื่อ 22 กันยายน พ.ศ. 2531 รอบสาม แพ้ ดาเนียล ดูมิเตรสคู จากโรมาเนีย ตกรอบเมื่อ 26 กันยายน พ.ศ. 2531 นอกจากนั้น วันชัยยังได้เข้าแข่งขันกีฬาเอเชียนเกมส์และได้เหรียญรางวัลถึง 2 ครั้ง โดยในเอเชียนเกมส์ ครั้งที่ 9 ที่ นิวเดลฮี ประเทศอินเดีย พ.ศ. 2525 ได้เหรียญเงินในรุ่นแบนตัมเวท และได้เหรียญทองแดงในรุ่นไลท์เวท ในเอเชียนเกมส์ ครั้งที่ 10 ที่ โซล ประเทศเกาหลีใต้ พ.ศ. 2529 และได้เหรียญทองซีเกมส์สามสมัย คือ ซีเกมส์ พ.ศ. 2526 ที่สิงคโปร์ในรุ่นแบนตัมเวท ซีเกมส์ พ.ศ. 2528 ที่กรุงเทพฯ และซีเกมส์ พ.ศ. 2530 ที่อินโดนีเซียในรุ่นเฟเธอร์เวท ปัจจุบัน วันชัยเป็นกรรมการห้ามบนเวที และกรรมการให้คะแนนของเวทีมวยระดับใหญ่ของประเทศหลายเวที</doc>
