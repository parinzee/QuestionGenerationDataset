<doc id="667395" url="https://th.wikipedia.org/wiki?curid=667395" title="บุกหูช้าง">บุกหูช้าง บุกหูช้าง เป็นไม้ล้มลุกในวงศ์ Araceae มีหัวอยู่ใต้ดิน แห้งโทรมในฤดูแล้งและแตกใบใหม่ในฤดูฝน ก้านใบเป็นลำสูง มีเลนติเซลเป็นจุดนูนกระจาย ใบแผ่กางออก ช่อดอกสีขาว มีก้านยาว ดอกบานมีกลิ่นแรง ติดเมล็ดจำนวนมาก ออกดอกช่วงกรกฎาคม – กันยายน กระจายพันธุ์ตามเขาหินปูน ในภาคตะวันออกเฉียงเหนือและภาคกลาง พบครั้งแรกที่จังหวัดนครราชสีมา โดยนายพุด ไพรสุรินทร์ เมื่อ 13 มีนาคม พ.ศ. 2473 ชื่อสปีชีส์ตั้งตามโคราชซึ่งเป็นอีกชื่อหนึ่งของจังหวัดนครราชสีมา</doc>
