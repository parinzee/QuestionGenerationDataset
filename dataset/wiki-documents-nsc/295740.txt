<doc id="295740" url="https://th.wikipedia.org/wiki?curid=295740" title="โฮปฟอร์เฮตินาว: อะโกลบอลเบเนฟิตฟอร์เอิร์ธเควกรีลีฟ">โฮปฟอร์เฮตินาว: อะโกลบอลเบเนฟิตฟอร์เอิร์ธเควกรีลีฟ โฮปฟอร์เฮตินาว: อะโกลบอลเบเนฟิตฟอร์เอิร์ธเควกรีลีฟ () เป็นรายการโทรทัศน์เพื่อหาทุนบริจาคการกุศลเพื่อช่วยเหลือผู้ประสบภัยเหตุการณ์แผ่นดินไหวในเฮติ ที่กำหนดออกอากาศวันที่ 22 มกราคม ค.ศ. 2010 โดยจัดคอนเสิร์ตการกุศลใน 3 ที่คือเวทีลอนดอน เวทีลอสแอนเจลิส เวทีนครนิวยอร์ก และยังมีการรายงานสดจากเฮติ โดยมีศิลปินและผู้มีชื่อเสียงมาร่วมงานอย่าง มาดอนน่า, บียอนเซ่ โนวส์, คริสติน่า อากีเลร่า, สติง, โบโน, ดิเอดจ์, จัสติน ทิมเบอร์เลก, อลิเชีย คียส์, บรูซ สปริงส์ทีน, เดฟ แมททิวส์, คีธ เออร์เบิน, เชอรีล โครว์, โคลด์เพลย์, เทย์เลอร์ สวิฟต์, เจนนิเฟอร์ ฮัดสัน, แมรี เจ. ไบลจ์, เจย์-ซี, ริฮันน่า, ชาคีร่า, สตีวี วันเดอร์, แอชลีย์ ทิสเดล, เอลเลน เดอจีเนเรส, โทบีย์ แม็กไกวร์, โซ ซัลดานา, เจสัน เบตแมน, เบน แอฟเฟล็ก และลีโอนาโด ดิคาปริโอ ไวเคลฟ ฌอง รับหน้าที่เป็นพิธีกรคอนเสิร์ตในนิวยอร์ก จอร์จ คลูนีย์เป็นพิธีกรในลอสแอนเจลิส และแอนเดอร์สัน คูเปอร์เป็นพิธีกรในเฮติ โดยรายการนี้ประกาศผ่านทางเครือข่ายเอ็มทีวีในสหรัฐอเมริกาเมื่อวันที่ 15 มกราคม ค.ศ. 2010 สามวันหลังเกิดเหตุการณ์แผ่นดินไหวเมื่อวันที่ 12 มกราคม ค.ศ. 2010 ถือเป็นรายการหาเงินบริจาคที่มีการแพร่ภาพกว้างขวางที่สุดในประวัติศาสตร์ กำหนดออกฉายวันที่ 22 มกราคม ค.ศ. 2010 เวลา 2 ทุ่ม (ET/PT) ทางกลุ่มช่องของเอ็มทีวี (เอ็มทีวี วีเอชวัน บีอีที และซีเอ็มที) และออกอากาศทางช่องเอบีซี, ซีบีเอส, ฟ็อกซ์, เอ็นบีซี, พีบีเอส, เดอะซีดับเบิลยู, ซีเอ็นเอ็น, ซีเอ็นเอ็นอินเตอร์เนชันนอล, ทีเอ็นที, บราโว (สหรัฐอเมริกา), ออกซิเจน, อี!, สไตล์เนตเวิร์ก, จีโฟร์, ฟิวส์ทีวี, รีลซ์แชนเนล, เอ็มแอลบีเนตเวิร์ก, เคอร์เรนต์ทีวี, ดิสคัฟเวอรีเฮลท์, เอชบีโอ (เฉพาะช่องหลัก) และเนชันนอลจีโอแกรฟิกแชนนอล</doc>
