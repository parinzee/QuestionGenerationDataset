<doc id="86108" url="https://th.wikipedia.org/wiki?curid=86108" title="อัสตรุด ชิลเบร์ตู">อัสตรุด ชิลเบร์ตู อัสตรุด ชิลเบร์ตู (, เกิด 29 มีนาคม ค.ศ. 1940) นักร้องเพลงบอสซาโนวาชาวบราซิล เจ้าของเสียงในเพลง The Girl from Ipanema อัสตรุดเดิมชื่อ อัสตรุด ไวแนร์ท (Astrud Weinert) เป็นลูกครึ่งเยอรมัน-บราซิล สมรสกับชูเอา ชิลเบร์ตู เมื่อ ค.ศ. 1959 ทั้งคู่ย้ายไปอาศัยอยู่ในสหรัฐอเมริกาเมื่อปี ค.ศ. 1963 และหย่าขาดกันในช่วงกลางทศวรรษ 1960 อัสตรุด ชิลเบร์ตู ไม่เคยมีผลงานร้องเพลงอาชีพมาก่อน จนกระทั่งสามีคะยั้นคะยอให้เธอร้องเพลง The Girl from Ipanema บันทึกเสียงในอัลบั้ม Getz/Gilberto ผลงานร่วมกันของสแตน เก็ตซ์, ชูเอา ชิลเบร์ตู และอังโตนีอู การ์ลูช โชบิง ปรากฏว่าเพลงนี้ฮิตติดอันดับ เป็นที่นิยมไปทั่วโลก ได้รับรางวัลแกรมมีในปี ค.ศ. 1965 ส่งผลให้เธอมีผลงานเพลงบอสซาโนวาและแจ๊สสืบเนื่องมาอีกหลายชุด อัสตรุด ชิลเบร์ตู เป็นนักวาดภาพและนักรณรงค์เพื่อสิทธิสัตว์ ปัจจุบันเธองดแสดงดนตรีต่อสาธารณะตั้งแต่ปี ค.ศ. 2002ผลงาน ผลงาน. งานเพลงที่เป็นที่นิยม- The Girl from Ipanema - The Shadow of your Smile - It might as Well be Spring - Love Story - Fly me to the Moon - Day by Day - Here's that Rainy Day - Look to the Rainbowอัลบั้มอัลบั้ม. - Getz Au-Go-Go (Verve, 1964) - The Astrud Gilberto Album (Verve, 1965) - The Shadow of Your Smile (Verve, 1965) - Look to the Rainbow (Verve, 1965) - Beach Samba (Verve, 1966) - A Certain Smile, a Certain Sadness with Walter Wanderley (Verve, 1967) - Windy (Verve, 1968) - September 17, 1969 (Verve, 1969) - Gilberto Golden Japanese Album (Verve, 1969) - I Haven't Got Anything Better to Do (Verve, 1970) - Astrud Gilberto with Stanley Turrentine (CTI, 1971) - Astrud Gilberto Now (Perception, 1972) - That Girl from Ipanema (Audio Fidelity, 1977) - Astrud Gilberto Plus James Last Orchestra (Polygram, 1987) - Live in New York (Pony Canyon, 1996) - Temperance (Pony Canyon, 1997) - Jungle (Magya, 2002) - Coffee & Bossa: The Chillout Sound of Astrud Gilberto (Compilation album) (Universal, 2006)</doc>
