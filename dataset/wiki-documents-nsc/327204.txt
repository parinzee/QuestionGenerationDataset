<doc id="327204" url="https://th.wikipedia.org/wiki?curid=327204" title="คณะทันตแพทยศาสตร์ มหาวิทยาลัยธรรมศาสตร์">คณะทันตแพทยศาสตร์ มหาวิทยาลัยธรรมศาสตร์ คณะทันตแพทยศาสตร์ มหาวิทยาลัยธรรมศาสตร์ เป็นส่วนราชการไทยระดับคณะวิชา สังกัดมหาวิทยาลัยธรรมศาสตร์ กระทรวงศึกษาธิการ โดยจัดตั้งขึ้นตามกฎหมายว่าด้วยมหาวิทยาลัยธรรมศาสตร์ โดยปัจจุบันมีศูนย์ดำเนินการหลักอยู่ ณ มหาวิทยาลัยธรรมศาสตร์ ศูนย์รังสิต และมีหน่วยบริหารทันตกรรมอยู่ ณ โรงพยาบาลธรรมศาสตร์เฉลิมพระเกียรติประวัติ ประวัติ. มหาวิทยาลัยธรรมศาสตร์ได้พิจารณาเห็นว่าประเทศไทยประสบปัญหาการขาดแคลนบุคลากรทางด้านสาขาทันตแพทยศาสตร์ จึงได้เสนอโครงการจัดตั้งคณะทันตแพทยศาสตร์ขึ้น ทั้งนี้ มีวัตถุประสงค์เพื่อผลิตบัณฑิตทันตแพทย์ให้สอดคล้องกับความต้องการของสังคมในปัจจุบัน รวมทั้งเป็นแหล่งศึกษา ค้นคว้าวิจัย และให้บริการทางวิชาการด้านทันตแพทยศาสตร์ ด้านวิทยาศาสตร์การแพทย์ และด้านสาธารณสุข ซึ่งจะเป็นประโยชน์ต่อการพัฒนาประเทศโดยรวม โดยจัดการศึกษาที่มีพื้นฐานบนหลักการ Community Oriented ให้นักศึกษาได้รับรู้ปัญหาสุขภาพรวมทั้งสุขภาพช่องปากของชุมชน ตั้งแต่เริ่มศึกษาในหลักสูตร ทั้งนี้ เพื่อให้ได้บัณฑิตที่เข้าใจกับความต้องการของประชาชนส่วนใหญ่ของประเทศ และการจัดการเรียนการสอนเป็นหน่วยการเรียน (Block Or Module) ลักษณะวิชาที่จัดสอนมีลักษณะบูรณาการของเนื้อหาวิชาหลายๆ วิชารวมกัน โดยเป็นการศึกษาที่ใช้ปัญหาทางทันตแพทยศาสตร์และทันตสาธารณสุขเป็นหลัก (Problem Based Learning) เน้นการศึกษาภาคสนามและการฝึกปฏิบัติในชุมชน (Community Based Learning)หลักสูตรทันตแพทยศาสตรบัณฑิตหลักสูตร. ทันตแพทยศาสตรบัณฑิต. - ทันตแพทยศาสตรบัณฑิต (ท.บ.) Doctor of Dental Surgery Programme (D.D.S.) หลักสูตรมุ่งหมายผลิตบัณฑิตทันตแพทย์ให้มีความรู้ความสามารถมีศักยภาพในการบูรณาการองค์ความรู้และมีทักษะการปฏิบัติงานอย่างรอบด้านที่ได้มาตรฐานสากลและตามหลักจรรยาบรรณแห่งวิชาชีพ มีความสามารถในการติดต่อสื่อสารและปฏิบัติงานร่วมกับบุคลากรอื่นในทีมสุขภาพในการแก้ไขปัญหาและสร้างสรรค์สุขภาพช่องปากที่ดีให้แก่ประชาชน สามารถปฏิบัติงานได้ในโรงพยาบาลทุกระดับและดูแลสุขภาพช่องปากของประชาชนตามขอบเขตที่รับผิดชอบ มีโลกทัศน์ที่กว้างไกลพร้อมต่อการเป็น global citizen ที่พร้อมทำงานในทุกที่ทั่วโลก ในขณะเดียวกัน ก็จะต้องเป็นผู้สนใจใฝ่รู้ ติดตามความก้าวหน้าทางวิชาการอย่างต่อเนื่อง มีความสามารถในการคิดวิเคราะห์และสามารถบูรณาการความรู้ร่วมกับนักวิชาการแขนงต่างๆ ตลอดจนตระหนักรู้ถึงสิทธิหน้าที่และความรับผิดชอบของการเป็นพลเมืองที่ดี และมีความภาคภูมิใจที่เป็นส่วนหนึ่งของสังคมและประชาคมไทย- ทันตแพทยศาสตรบัณฑิต (ท.บ.) หลักสูตรทวิภาษา Doctor of Dental Surgery Programme (D.D.S.) (Bilingual) หลักสูตรทันตแพทยศาสตรบัณฑิต (หลักสูตรทวิภาษา) เน้นการพัฒนาและปลูกฝังการเรียนรู้ของนักศึกษาทันตแพทย์ เพื่อให้เท่าทันกับการเปลี่ยนแปลงของระบบสุขภาพและสังคม ตลอดจนการพัฒนาด้านการสื่อสาร ภาษาอังกฤษเพื่อรองรับ AEC อีกทั้งเพื่อผลิตบัณฑิตทันตแพทย์ให้มีความรู้ ความเข้าใจถึง สภาวะที่แท้จริงของสังคมและวัฒนธรรมไทย เพื่อให้บัณฑิตสามารถพัฒนาตนเอง ให้เหมาะสมกับบริบท ของประเทศ เป็นทันตแพทย์ที่มีคุณภาพ มีจิตสาธารณะและหัวใจของความเป็นมนุษย์ มีสมรรถนะที่พึงประสงค์ตรงตามความต้องการของสภาวิชาชีพและสังคม- จัดการเรียนการสอนแบบบรรยาย (Lecture type) ในปีการศึกษาที่ 1 ถึงปีการศึกษาที่ 3 ภาคต้น - จัดการเรียนการสอนแบบการใช้ปัญหาเป็นฐาน (Problem-based learning, PBL) ซึ่งมีลักษณะเป็นการบรรยาย และการบูรณาการเนื้อหาเข้าด้วยกัน เรียกการจัดการเรียนการสอนเป็นหน่วยการเรียน (block or module)วิทยาศาสตรมหาบัณฑิตวิทยาศาสตรมหาบัณฑิต. - หลักสูตรวิทยาศาสตรมหาบัณฑิต สาขาวิชาทันตกรรมรากเทียม (Master of Science (Dental Implantology) หลักคิดในการออกแบบหลักสูตร คือ มุ่งเน้นผลิตมหาบัณฑิตที่สามารถบูรณาการความรู้จากศาสตร์ต่างๆ มาใช้ในการให้บริการ ทันตกรรมรากเทียมทั้งระบบรากเทียมที่ผลิตในประเทศไทย และต่างประเทศได้อย่างมีประสิทธิภาพ มีความสามารถในการดูแล ผู้ป่วยสูงอายุแบบองค์รวม และเป็นหลักสูตรนานาชาติที่เปิดการเรียนการสอนเป็นภาษาอังกฤษ รับนักศึกษาจากทุกประเทศทั่ว โลก โดยเน้นให้ความสำคัญกับประเทศในกลุ่มอาเซียนเป็นลำดับแรก เพื่อให้สอดคล้องกับนโยบาย AEC ซึ่งจะผลิตมหาบัณฑิตที่สามารถให้บริการทันตกรรมรากเทียมแบบบูรณาการ- หลักสูตรวิทยาศาสตรมหาบัณฑิต สาขาวิชาทันตกรรมผู้สูงอายุ Master of Science (Geriatric Dentistry) หลักสูตรมุ่งหมายผลิตมหาบัณฑิตที่บูรณาการความรู้จากสหวิทยาการ เพื่อให้บริการทางทันตกรรมผู้สูงอายุแบบองค์รวม และสามารถผลิตงานวิจัยไปสู่การพัฒนาเพื่อสุขภาพช่องปากของผู้สูงอายุในประเทศไทยปรัชญาดุษฎีบัณฑิต ปรัชญาดุษฎีบัณฑิต. หลักสูตรปรัชญาดุษฎีบัณฑิต สาขาวิชาวิทยาศาสตร์สุขภาพช่องปาก (หลักสูตรนานาชาติ) Doctor of Philosophy Programme (Oral Health Science), Ph.D. (Oral Health Science) องค์ความรู้ด้านวิทยาศาสตร์สุขภาพช่องปาก (Oral Health Science) หรือทันตแพทยศาสตร์มีพื้นฐานและความสัมพันธ์กับศาสตร์อื่นๆ ที่เกี่ยวข้อง อาทิ เช่น วิทยาศาสตร์ วิทยาศาสตร์กายภาพ และแพทยศาสตร์ ดังนั้น ในการดูแลสุขภาพช่องปากของประชาชน ทันตแพทย์จึงควรต้องมีความรู้และความชำนาญไม่เพียงแต่ทางทันตกรรมเฉพาะทางที่เกี่ยวข้องกับการปฏิบัติงานในคลินิก ทันตแพทย์ในปัจจุบันจะต้องเรียนรู้วิทยาศาสตร์พื้นฐานที่เกี่ยวข้องกับปรากฎการณ์ในช่องปาก รวมทั้งการบูรณาการความรู้เรื่องวิทยาศาสตร์สุขภาพช่องปากขั้นสูงและความรู้วิทยาศาสตร์และอื่นๆ ที่เกี่ยวข้องมาอธิบายสาเหตุของการเกิดโรคในช่องปากหรือพัฒนาแนวทางและวิธีการบำบัดรักษาและป้องกันโรคในช่องปากอย่างมีเหตุมีผลโดยใช้หลักฐานเชิงประจักษ์สนับสนุน ซึ่งจะทำให้ทันตแพทย์มีศักยภาพการบำบัดรักษาและป้องกันโรคในช่องปากได้อย่างมีประสิทธิภาพมากขึ้น ตลอดจนสามารถแสวงหาและสร้างองค์ความรู้ใหม่ให้เหมาะสมกับบริบทประเทศไทย แก้ไขปัญหาของประเทศ ในปัจจุบันประเทศไทยยังไม่มีหลักสูตรทันตแพทยศาสตร์ในระดับบัณฑิตศึกษาที่ผสมผสานการศึกษาทางคลินิก วิทยาการระบาดและวิทยาศาสตร์สุขภาพช่องปากในลักษณะบูรณาการ และก่อให้เกิดงานวิจัยที่ให้ผลลัพธ์ต่อการปฏิบัติงานของทันตแพทย์ในสายงานต่างๆ ซึ่งได้แก่ การดูแลผู้ป่วยในคลินิกทันตกรรมป้องกันระดับปัจเจกบุคคลและระดับชุมชน ตลอดจนการพัฒนาความรู้ความสามารถสาขาวิทยาศาสตร์พื้นฐานที่เกี่ยวข้องกับวิชาอื่น โครงการนี้เป็นความร่วมมือในด้านการเรียนการสอนและการวิจัยของ คณะทันตแพทยศาสตร์ กับคณะต่างๆ ที่เกี่ยวข้องภายในมหาวิทยาลัย อาทิ เช่น คณะสหเวชศาสตร์ คณะแพทยศาสตร์ และภายนอกมหาวิทยาลัย ได้แก่ มหาวิทยาลัยขอนแก่น มหาวิทยาลัยศรีนครินทรวิโรฒ และ มหาวิทยาลัยในต่างประเทศ โดยเป็นการศึกษาภาคปกติในระบบทวิภาคและจัดวิชาการเรียนการสอนเป็นภาษาอังกฤษประกาศนียบัตรผู้ช่วยทันตแพทย์ ประกาศนียบัตรผู้ช่วยทันตแพทย์. เริ่มเปิดการเรียนการสอน เมื่อวันที่ 3 มิถุนายน 2556 ซึ่งประกอบไปด้วยการเรียนภาคทฤษฏี จำนวน 16 หน่วยกิต และภาคปฏิบัติ จำนวน 20 หน่วยกิต ซึ่งเป็นไปตามวัตถุประสงค์ของหลักสูตรที่ต้องการขยายโอกาสทางการศึกษาและขยายโอกาสในการประกอบอาชีพในงานเกี่ยวกับสาธารณสุขให้แก่ประชาชน อีกทั้งยังช่วยลดปัญหาการขาดแคลนบุคลากรทางด้านทันตกรรม นอกจากนักศึกษาได้ฝึกปฏิบัติงานร่วมกับนักศึกษาทันตแพทย์แล้ว นักศึกษายังได้ฝึกประสบการณ์โดยการฝึกปฏิบัติงานในคลินิกพิเศษ</doc>
