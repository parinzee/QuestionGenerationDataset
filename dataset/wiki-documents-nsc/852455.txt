<doc id="852455" url="https://th.wikipedia.org/wiki?curid=852455" title="พะสิม">พะสิม พะสิม (, ; พะแซม) หรือ บัสเซียน () เป็นเมืองท่าสำคัญและเป็นเมืองศูนย์กลางของเขตอิรวดี ห่างจากนครย่างกุ้งมาทางตะวันตกเฉียงใต้ ริมแม่น้ำพะสิม ซึ่งเป็นแม่น้ำสาขาฝั่งตะวันตกของแม่น้ำอิรวดี เมืองนี้มีประชากร 237,089 คน (ค.ศ. 2017) ถึงแม้จะเคยเป็นส่วนหนึ่งของอาณาจักรมอญ แต่ปัจจุบันก็มีชาวมอญเหลืออยู่น้อยมาก กลุ่มชาติพันธุ์หลักในปัจจุบัน ได้แก่ ชาวพม่า พม่าเชื้อสายอินเดีย ชาวกะเหรี่ยง และชาวยะไข่นิรุกติศาสตร์ นิรุกติศาสตร์. ชื่อเมือง คาดว่าได้รับมาจากชื่อภาษามอญ () แต่ได้ถูกเปลี่ยนมาเป็น บัสเซียน" ในช่วงการปกครองของสหราชอาณาจักรประวัติ ประวัติ. พะสิมเคยเป็นส่วนหนึ่งของอาณาจักรมอญ ต่อมาจักรวรรดิบริติชได้เข้าครอบครองและได้สร้างป้อมสนาม และก่อตั้งกองทหารรักษาการณ์ ในปี ค.ศ. 1826 ซึ่งเกิดขึ้นหลังสงครามอังกฤษ-พม่าครั้งที่หนึ่ง มีการบันทึกจำนวนประชากรในปี ค.ศ. 1983 อยู่ที่ 144,092 คนภูมิศาสตร์และเศรษฐกิจ ภูมิศาสตร์และเศรษฐกิจ. พะสิมตั้งอยู่ทางฝั่งตะวันตกของดินดอนสามเหลี่ยมแม่น้ำอิรวดี ริมแม่น้ำพะสิม ซึ่งเป็นแม่น้ำสาขาแม่น้ำอิรวดี และอยู่ทางตะวันตกเฉียงใต้จากย่างกุ้ง เมืองพะสิมอยู่ไม่ไกลจากมหาสมุทรอินเดีย ดังนั้นจึงเป็นเมืองท่าที่สำคัญของประเทศ และยังเป็นปลายทางของรถไฟซึ่งเชื่อมต่อกับฮินทาดา เลตปาดาน และย่างกุ้ง ในช่วงทศวรรษ 1990 ได้มีการปรับปรุงถนนเชื่อมอิรวดี-มอนยา ชายฝั่งตามแนวอ่าวเบงกอลถูกล้อมรอบด้วยเทือกเขาอาระกัน ซึ่งมีทะเลสาบอินเย ยาว กว้าง ที่มีชื่อเสียงในด้านการประมง นอกจากนี้ยังมีแนวปะการังนอกชายฝั่ง บริเวณเกาะเพชร ซึ่งเป็นที่นิยมของนักอาบแดด และเป็นแหล่งพื้นที่เพาะพันธุ์เต่า เมืองนี้เป็นแหล่งเพาะปลูกและส่งออกข้าวที่สำคัญ นอกจากนี้ยังมีโรงเลื่อยจำนวนมาก มีโรงงานทำร่มกันแดดด้วยมือ ซึ่งเป็นที่รู้จักแพร่หลายทั่วประเทศพม่า ร่มกันแดดนี้รู้จักกันในชื่อ "พะสิมหติ" ผลิตภัณฑ์ที่สำคัญอื่น ๆ อาทิ เครื่องปั้นดินเผา ตะกร้า ถังน้ำ เครื่องจักรสาน นอกจากข้าว บริเวณโดยรอบของพะสิมยังเป็นแหล่งเพาะปลูก งา, ถั่วลิสง, ปอกระเจา, ข้าวโพด, ถั่ว, ยาสูบ, พริกภูมิอากาศ ภูมิอากาศ. พะสิมมีภูมิอากาศแบบมรสุมเขตร้อน (Am) อ้างอิงจากระบบการแบ่งเขตภูมิอากาศแบบเคิปเปน มีฝนตกมากในช่วงเดือนมิถุนายน ถึงสิงหาคม ส่วนฤดูแล้งเริ่มตั้งแต่เดือนธันวาคม ถึงเมษายน ซึ่งอากาศจะเย็นกว่าปกติสถานที่สำคัญ สถานที่สำคัญ. พะสิมมีวัดพุทธที่สำคัญหลายแห่ง เช่น เจดีย์ชเวมอกตาวการศึกษา การศึกษา. ประกอบไปด้วย โรงเรียนการศึกษาพะสิม และมหาวิทยาลัยพะสิม นอกจากนี้ยังมีโรงพยาบาลใหญ่ และยังมีมหาวิทยาลัยเทคนิคจีทีซี มหาวิทยาลัยคอมพิวเตอร์ไอที</doc>
