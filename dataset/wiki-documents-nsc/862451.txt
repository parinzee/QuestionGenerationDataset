<doc id="862451" url="https://th.wikipedia.org/wiki?curid=862451" title="โรบล็อกซ์">โรบล็อกซ์ โรบล็อกซ์ () เป็นแพล็ตฟอร์มที่ให้ผู้ใช้ได้ออกแบบเกมของตัวเอง และเล่นเกมประเภทต่าง ๆ มากมายที่สร้างขึ้นโดยนักพัฒนาหรือผู้ใช้คนอื่น ๆ โรบล็อกซ์เป็นเกมเว็บและเป็นแอปที่เป็นศูนย์รวมของเครือข่ายสังคมในโลกของเกมเสมือนจริงที่ถูกสร้างขึ้นในรูปแบบของบล็อกต่าง ๆ ที่คล้ายกับเลโก้ เดวิด บาสซุกกี ซึ่งเป็นผู้ร่วมก่อตั้งและผู้บริหารสูงสุด ได้เริ่มการทดสอบเดโมครั้งแรกของเกมนี้ในปี พ.ศ. 2547 โดยใช้ชื่อเกมว่า "ไดนาบล็อกส์" (DynaBlocks) ต่อมาในปี พ.ศ. 2548 ก็ได้ถูกเปลี่ยนชื่อเป็น "โรบล็อกซ์" (Roblox) และสามารถเล่นได้บนคอมพิวเตอร์ส่วนบุคคล (PC) ซึ่งแพล็ตฟอร์มนี้ได้ถูกปล่อยออกมาอย่างเป็นทางการในเดือนกันยายน พ.ศ. 2549 โดยบริษัทโรบล็อกซ์คอร์ปอเรชัน (Roblox Corporation) และต่อมาในปี พ.ศ. 2560 โรบล็อกซ์ได้มีผู้เล่นที่ใช้งานต่อเดือนมากถึง 64 ล้านคน</doc>
