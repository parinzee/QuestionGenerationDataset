<doc id="184899" url="https://th.wikipedia.org/wiki?curid=184899" title="ถนนยุงกัส">ถนนยุงกัส ถนนยุงกัส () หรือ ถนนแห่งความตาย () เป็นถนนในประเทศโบลิเวียที่เชื่อมต่อระหว่างกรุงลาปาซกับเมืองโกโรยโก ซึ่งอยู่ห่างจากกรุงลาปาซ 56 กิโลเมตรทางทิศตะวันออกเฉียงเหนือ ถนนสายนี้แคบและคดเคี้ยวจนทำให้เกิดอุบัติเหตุขึ้นบ่อย ๆ และในปี 1995 ธนาคารเพื่อการพัฒนาภูมิภาคอเมริกันก็ขนานนามมันว่า “ถนนที่อันตรายที่สุดในโลก” มีผู้เสียชีวิตบนถนนนี้ปีละประมาณ 200-300 คนประวัติและลักษณะของถนน ประวัติและลักษณะของถนน. ถนนยุงกัสถูกสร้างขึ้นในช่วงคริสต์ทศวรรษ 1930 โดยเชลยศึกชาวปารากวัย ถนนเส้นนี้เป็นเส้นทางหนึ่งในไม่กี่เส้นทางที่เชื่อมระหว่างเขตป่าดิบชื้นแอมะซอนกับกรุงลาปาซ ถนนนี้อันตรายมากเนื่องจากถนนตั้งอยู่ข้างเหวที่สูงชัน มีความกว้างเพียงหนึ่งช่องทางจราจร (มีความกว้างน้อยกว่า 3.2 เมตร) และไม่มีรั้วกันขอบถนน นอกจากนี้ยังมักมีฝนและหมอกที่ทำให้ทัศนวิสัยไม่ดี พื้นถนนลื่น และทำให้มีหินหล่นจากภูเขาด้านบน กฎจราจรท้องถิ่นกำหนดไว้ว่าผู้ขับถนนทางลาดลงต้องขับทางขอบนอกเมื่อมีรถสวนมา กฎนี้ทำให้รถที่วิ่งมาเร็วหยุดและเจรจาให้ผ่านทางไปได้อย่างปลอดภัย และยังให้รถวิ่งด้านซ้ายเมื่อสวนกันเพื่อให้ผู้ขับซึ่งขับพวงมาลัยข้างซ้ายมองเห็นขอบทางได้ดีขึ้น เมื่อวันที่ 24 กรกฎาคม 1983 มีรถโดยสารประจำทางตกเหวจากถนนยุงกัสทำให้มีผู้เสียชีวิตมากกว่า 100 คน อุบัติเหตุครั้งนี้กล่าวกันว่าเป็นอุบัติเหตุทางการจราจรที่รุนแรงที่สุดของโบลิเวียจักรยาน จักรยาน. ความอันตรายของถนนนี้กลับดึงดูดนักท่องเที่ยวที่ชอบความตื่นเต้นมาเป็นจำนวนกว่า 25,000 คน โดยส่วนใหญ่มักจะขี่จักรยานในช่วงที่ถนนลาดลงเป็นระยะทางประมาณ 64 กิโลเมตรจนถึงเมืองโกโรยโก ปัจจุบันมีบริษัททัวร์หลายแห่งที่ให้บริการทางด้านข้อมูล คนนำทาง การเดินทาง และอุปกรณ์ ถึงแม้จะเป็นที่นิยมของนักท่องเที่ยว แต่ถนนยุงกัสก็ยังอันตรายมาก ในปี 2008 มีผู้เสียชีวิตขณะขี่จักรยานอย่างน้อย 13 คนเส้นทางอื่น เส้นทางอื่น. ปลายปี 2006 มีการเปิดใช้ถนนใหม่ที่เชื่อมจากลาปาซไปยังโกโรยโกซึ่งใช้เวลาก่อสร้างนานถึง 20 ปี ถนนใหม่นี้มีหลายช่องทางจราจร มีทางเดินเท้า รั้วกั้นขอบถนน ซึ่งปลอดภัยกว่าเส้นทางถนนยุงกัส และทำให้การจราจรบนถนนยุงกัสเบาบางลงมาก</doc>
