<doc id="901976" url="https://th.wikipedia.org/wiki?curid=901976" title="เนเฟอร์มาอัตที่หนึ่ง">เนเฟอร์มาอัตที่หนึ่ง เนเฟอร์มาอัตที่หนึ่ง เป็นเจ้าชายชาวอียิปต์โบราณและพระราชโอรสของฟาโรห์สเนฟรู พระองค์เป็นขุนนางชั้นสูงและเป็นนักบวชชองเทพีบาสเตท ชื่อของพระองค์หมายถึง "ความงามของเทพีมาอัต" หรือ "ด้วยความยุติธรรมอันสมบูรณ์แบบ"ชีวประวัติ ชีวประวัติ. เนเฟอร์มาอัตเป็นพระโอรสพระองค์โตของฟาโรห์สเนฟรู ซึ่งเป็นฟาโรห์และผู้ก่อตั้งราชวงศ์ที่สี่ของราชอาณาจักรอียิปต์โบราณ พระองค์เป็นพระเชษฐาของฟาโรห์คูฟู พระชายาของพระองค์คือ พระนางไอเทต เนเฟอร์มาอัตได้มีบุตรและธิดาทั้งสิบห้าพระองค์ตามที่ปรากฎบนผนังมาสตาบาของพระองค์ ประกอบด้วยบุตรชายนามว่า เฮมิอูนู ไอซู เตตา เคนติเมเรส และมีพระธิดานามว่า ดเจฟาตเซน และ ไอเซซู ปรากฏเป็นภาพที่เจริญวัยแล้ว ขณะที่ ไอติเซน อินกาเอฟ เซฟกา เวเฮมกา เชปเซสกา กาเคนท์ อังค์ฮอร์เซเรเทฟ อังค์ฮอร์เฟเนดเจฟ บูเนฟ เซปเซสเนบ เนบเคเนท และพาเจติ ปรากฎเป็นภาพที่อยู่ในวัยเยาว์ ซึ่งมีข้อสันนิษฐานว่าบุตรชายคนหนึ่งนามว่า เฮมิอูนู อาจจะเป็นคนเดียวกับขุนนางชั้นสูงมีนามว่า เฮมิอูนู ซึ่งเชื่อว่าเป็นผู้ช่วยวางแผนการสร้างมหาปิรามิดได้สุสาน สุสาน. พระศพของเนเฟอร์มาอัตถูกฝังอยู่ในมาสตาบาหมายเลข 16 ที่ไมดุม เนเฟอร์มาอัตเป็นหนึ่งในบุตรหลายพระองค์ของฟาโรห์สเนฟรู ที่ถูกฝังอยู่ในเมืองไมดุม หลุมฝังพระศพเป็นที่รู้จักสำหรับเทคนิคพิเศษที่ใช้ในการวาดภาพ ประติมากรรมแกะสลักภาพที่เจาะลึกลงไปซึ่งเต็มไปด้วยสี การสร้างโดยวิธีที่นี่มีผลเสียคือ ทำให้ปูนปลาสเตอร์หลุดออกได้ง่าย แต่การก่อสร้างแบบนี้ทำให้เกิดภาพที่มีสีสันสดใส สุสานนี้เป็นที่เดียวที่ก่อสร้างแบบนี้</doc>
