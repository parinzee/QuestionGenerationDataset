<doc id="203254" url="https://th.wikipedia.org/wiki?curid=203254" title="เก้าอี้เงิน">เก้าอี้เงิน เก้าอี้เงิน เป็นนิยายแฟนตาซีเยาวชนในชุดตำนานแห่งนาร์เนีย เขียนโดยซี.เอส. ลิวอิส ใน ค.ศ. 1953 นับเป็นลำดับที่สี่ตามที่ตีพิมพ์ และลำดับที่หกถ้านับตามเหตุการณ์ในเรื่อง ฉบับภาษาไทยจัดพิมพ์โดยสำนักพิมพ์ผีเสื้อ แปลโดยสุมนา บุณยะรัตเวชเนื้อเรื่อง เนื้อเรื่อง. ระหว่างภาคเรียนอันเลวร้าย และท่ามกลางบรรยากาศฤดูใบไม้ร่วงอันมัวซัวในโรงเรียนทดลอง (ปัจจุบันคือ โรงเรียนสาธิต) แห่งหนึ่ง ยูซตาสพยายามปลอบโยนจิลล์ซึ่งถูกเพื่อนเกเรรังแก ด้วยการเล่าถึงดินแดนมหัศจรรย์ ที่เขาไปเยือนเมื่อปิดภาคเรียนคราวก่อน จิลล์จึงตั้งใจว่าจะต้องหนีไปยังดินแดนแห่งเวทมนตร์นั้น ยูซตาสและจิลล์ รวบรวมสมาธิ มองหน้ากัน แวบเดียวก็พุ่งตัวลอดใต้พุ่มลอเรลมาโผล่ตรงประตูที่กำแพงหิน เมื่อก้าวพ้นประตู ปรากฏว่าทั้งคู่อยู่นอกโรงเรียน พ้นไปจากเกาะอังกฤษ พ้นไปจากโลกของเรา สู่ดินแดนนาร์เนีย และแล้วเหตุการณ์ อันน่าตื่นเต้นระทึกใจที่สุดเหตุการณ์หนึ่งก็เริ่มขึ้น อัสลานมอบหมายภารกิจสำคัญแก่เด็กทั้งสอง ให้ออกตามหาเจ้าชาย ริเลียน โอรสองค์เดียวของพระเจ้าแคสเปี้ยน ซึ่งสาบสูญไปขณะตามล่าผู้สังหารพระมารดาของพระองค์ อัสลานได้ให้สัญญาณ นำทาง 4 ประการ เพื่อช่วยในการตามหาเจ้าชายริเลียน และที่สำคัญ เด็กทั้งสองจะต้อง รีบดำเนินการเพราะพระเจ้าแคสเปี้ยนทรงชราภาพมากแล้ว แต่ด้วยความไม่ใส่ใจ เด็กทั้งคู่ละเลยสัญญาณถึง 3 ประการ ดูเหมือนเวลาและโอกาสไม่เข้าข้างทั้งคู่ตั้งแต่เริ่มแรกแล้วภาพยนตร์ ภาพยนตร์. 20th Century Fox และ Walden Media ได้วางแผนจัดสร้างเป็นภาพยนตร์ในชื่อเรื่องว่า "The Chronicles of Narnia: The Silver Chair." หรือ "อภินิหารตำนานแห่งนาร์เนีย ตอนเก้าอี้เงิน"</doc>
