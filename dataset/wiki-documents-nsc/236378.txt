<doc id="236378" url="https://th.wikipedia.org/wiki?curid=236378" title="ศุภสิทธิ์ ชินวินิจกุล">ศุภสิทธิ์ ชินวินิจกุล ศุภสิทธิ์ ชินวินิจกุล มีชื่อเล่นว่า ป๊อป เป็นนักแสดงชาวไทยที่มีชื่อเสียงมาจากภาพยนตร์ไทยเรื่อง ม.3 ปี 4 เรารักนาย ของค่ายอาวอง โดยรับบทเป็นนัท พระเอกในรุ่น ม.3 ซึ่งแสดงนำคู่กับ แจม ชลธร จากวง ซิสก้า ซึ่งรับบทเป็นแจน ซึ่งก่อนหน้านี้ป๊อปไม่เคยมีประสบการณ์ในวงการบันเทิงเลย แต่ได้เข้าวงการบันเทิงเนื่องจากการไปเรียนร้องเพลงที่โรงเรียนร้องเพลงสยาม และทีมงานอาร์เอสได้ชักชวนให้ไปทำสัญญาเป็นนักแสดงกันในที่สุด ทำให้ป๊อปได้รับเชิญไปร่วมรายการของทางอาร์เอส ที่ออกอากาศทางช่อง 5 อีกหลายรายการ ปัจจุบัน ป๊อป ศึกษาอยู่ชั้นมัธยมศึกษา สายศิลป์-คำนวณ โรงเรียนสวนกุหลาบวิทยาลัย ซึ่งแต่เดิมเป็นคนจังหวัดราชบุรีโดยกำเนิด และได้ย้ายมาอยู่ที่กรุงเทพมหานครขณะศึกษาอยู่ชั้นมัธยมศึกษาปีที่ 3 ด้านครอบครัวมีพี่สาว 1 คนอายุห่างกัน 11 ปี ปัจจุบันมีผลงานด้านการร้องเพลงร่วมกับอาร์ม - วีรยุทธ จันทร์สุข และ เอี๊ยง - สิทธา สภานุชาติ สังกัดอาร์เอส ชื่อ Rookie BBผลงานผลงาน. - ภาพยนตร์โฆษณา มิรินด้า น้ำแดง (ออกอากาศ เมษายน 2552) - ภาพยนตร์เรื่อง ม.3 ปี 4 เรารักนาย (ออกฉาย 30 เมษายน 2552) - พิธีกรรายการ ทูไนท์ ไลฟ์ ช่อง 5 (เมษายน 2552- ปัจจุบัน) - มาสเตอร์คีย์ คู่หูคู่เพลง ช่อง 3 (ผลงานที่ร่วมแสดงออกอากาศในวันที่ 4,6,7 พฤษภาคม 2552) - ทีน พลัส โชว์ ช่อง 5 (ผลงานที่ร่วมแสดง ออกอากาศในวันที่ 24 เมษายน 2552,1,8 พฤษภาคม 2552) - พิธีกรรายการบอยทอย ทาง ช่อง 5 (รูกกีบีบี) - แสดงละครเรื่อง บันทึกรักซุปเปอร์สตาร์ คู่กับ มายด์ วง คิส มี ไฟฟ์ ทาง ช่อง 8 - แสดงมิวสิควีดีโอเพลง "อย่าไป (Don't go)" ของ แจม-ชลธร ปรัชญารุ่งโรจน์ (2560)</doc>
