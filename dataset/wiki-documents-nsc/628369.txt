<doc id="628369" url="https://th.wikipedia.org/wiki?curid=628369" title="ต่างฟ้าตะวันเดียว">ต่างฟ้าตะวันเดียว ต่างฟ้าตะวันเดียว เป็นละครโทรทัศน์ไทย แนวโรแมนติก-คอมเมดี สะท้อนปัญหาสังคมของวงการแพทย์และการอนุรักษ์ป่าไม้และการอนุรักษ์ธรรมชาติ นำแสดงโดย เจษฎาภรณ์ ผลดี, เจนี่ เทียนโพธิ์สุวรรณ์, ธนกฤต พานิชวิทย์, คะนึงนิจ จักรสมิทธานนท์ และนักแสดงชั้นนำอีกมากมาย เริ่มออกอากาศตอนแรกวันที่ 10 เมษายน พ.ศ. 2549–16 พฤษภาคม พ.ศ. 2549 ออกอากาศทุกวันจันทร์-อังคาร เวลา 20.30 - 22.30 น. ทางสถานีวิทยุโทรทัศน์ไทยทีวีสีช่อง 3 ผลิตโดย บริษัท หนุก-หนาน จำกัด จากบทประพันธ์โดย วลัย บุปผา, นภสร นภรัชฏ์ บทโทรทัศน์โดย แก้วสารพัดนึก กำกับการแสดงโดย พีรพล เธียรเจริญ และในปี พ.ศ. 2561 ทางช่อง 3 และช่อง 3 เอชดี ได้นำละครเรื่องนี้กลับมาออกอากาศให้ชมอีกครั้งในชื่อช่วง "ละครดังข้ามเวลา" ทุกวันจันทร์-ศุกร์ เวลา 08.30 - 09.30 น. เมื่อวันที่ 6 มีนาคม พ.ศ. 2561 - 2 เมษายน พ.ศ. 2561รายชื่อนักแสดงตัวละครตัวละคร. - เจษฎาภรณ์ ผลดี รับบทเป็น เหมันต์ ธนินทร์การ (ฮูโต๋) หนุ่มนักเรียนแพทย์ปีสุดท้าย ฐานะ และชาติตระกูลดีแต่นิสัยแย่ ฮูโต๋จึงเป็นนักเรียนแพทย์ที่ ไม่เข้าพวก เพราะไม่ตั้งใจเรียนหนังสือจนถูกรีไทร์ เค้าเอาแต่เล่นพนันฟุตบอล กินเหล้า ปากเสียไปวันๆ แต่ด้วยนิสัยเฮฮาคุยสนุกของฮูโต๋ทำให้เค้าเป็นที่หมายปองของสาวๆ และเป็นความหวังของพ่อที่ตั้งใจจะให้ฮูโต๋สืบทอดกิจการโรงพยาบาลความงามของตระกูลต่อไป- เจนี่ เทียนโพธิ์สุวรรณ์ รับบทเป็น รลัญรร สาวสวยฐานะดี เป็นลูกสาวคนเดียวของเจ้าของธุรกิจประกันภัยแถวหน้า รลัญรรมุ่งมั่นอุดมการณ์ที่จะอนุรักษ์ธรรมชาติ เธอจึงชอบเข้าป่าผจญภัยไปหาข้อมูลทำสารคดีตามที่ใจฝัน โดยไม่สนใจธุรกิจ และคู่หมั้นที่พ่อยัดเยียดให้- ธนกฤต พานิชวิทย์ รับบทเป็น ปานสรวง สุชาติ (ปลา) หนุ่มนักธุรกิจจิตใจอ่อนโยน เงียบ ขรึม มั่งคงในความรัก ปานสรวงเป็นคู่หมั้นของรลัญรร แต่รลัญรรกลับรักเค้าเหมือนพี่ชายเพราะทั้งคู่สนิทกันมาตั้งแต่เด็ก แต่เค้าก็ยังรัก และคอยช่วยเหลือรลัญรรทุกครั้งที่เธอต้องการ- คะนึงนิจ จักรสมิทธานนท์ รับบทเป็น อรวิดา (หญิงอร) สาวสวยชาติตระกูลดี มารยาทงามพูดจากอ่อนโยน จนเพื่อนๆ พากันเรียกว่า "หญิงอร" เธอเป็นเพื่อนักศึกษาแพทย์คนเดียวที่คอยดูแลห่วงใยฮูโต๋มาตลอด เพราะหญิงอรแอบหลงรักฮูโต๋เข้าเต็มเปา- ดิลก ทองวัฒนา รับบทเป็น นายแพทย์หัสดิน ธนินทร์การ พ่อของเหมันต์ (ฮูโต๋) เป็นแพทย์ศัลยกรรมมือหนึ่ง มีธุรกิจโรงพยาบาลเสริมความงามของตัวเอง หมอหัสดินเห็นเงินเป็นพระเจ้าจนบางครั้งลืมจรรยาบรรณแพทย์ซะสนิท เพราะเงินคือสิ่งสำคัญหมอหัสดินจึงเลี้ยงลูกด้วยเงินมาโดยตลอด จนฮูโต๋เสียนิสัยใช้เงินเป็นเบี้ย- ชลวิทย์ สุขอุดม รับบทเป็น เรวัติ พ่อของรลัญรร เจ้าของบริษัทประกันภัยที่รวยติดอันดับของเมืองไทย เรวัติรัก และเป็นห่วงลูกสาวมาก อยากให้รลัญรรมีคนดูแลเอาใจใส่จึงจับเธอหมั้นกับปานสรวงทั้งที่ไม่ได้รักกัน เรวัติบงการลูกทุกอย่างเพราะอยากให้รลัญรรมีความสุข- กรุง ศรีวิไล รับบทเป็น ผู้ใหญ่แดง คนแก่ใจดีเป็นที่นับถือของชาวบ้าน รักความยุติธรรมเหมือนเปาบุ้นจิ้นคอยไกล่เกลี่ยเรื่องราววุ่นๆ ในหมู่บ้าน ทุกคนเลยยกย่องให้ตาแดงเป็นผู้ใหญ่บ้านโป่งช้าวแดง ผู้ใหญ่แดงพยายามพัฒนาหมู่บ้านของตัวเองทุกด้าน เพราะไม่อยากให้ลูกบ้านล้าหลังคนเมือง- นพดล ดวงพร รับบทเป็น ผู้เฒ่าลูเธอร์ หมอผีประจำหมู่บ้านโป่งช้างแดง เป็นผู้ใหญ่ที่ชาวบ้านให้การนับถือ ลูเธอร์เหมือนเสาหลักของหมู่บ้านไม่ว่าใครมีเรื่องเดือดร้อนก็ต้องมาปรึกษาทั้งนั้น แรกๆ ลูเธอร์จะไม่ชอบฮูโต๋ เพราะกลัวฮูโต๋จะนำความเจริญมาครอบงำชาวบ้าน แต่สุดท้ายลูเธอร์ก็กลายเป็นเพื่อนรักกับอูโต๋- ญาณี ตราโมท รับบทเป็น อาจารย์หมอ - ธันวา พัทธยากุล รับบทเป็น สุกริม หนุ่มใหญ่วัย 30 ปี หัวหน้าหน่วยตชด.ที่มุ่งมั่นในอุดมการณ์ ประกอบวิชาชีพด้วยความซื่อสัตย์สุจริต สุกริมเป็นข้าราชการคนเดียวที่คอยดูแลทุกข์-สุขของคนในหมู่บ้านโป่งช้างแดงด้วยความจริงใจ- ศรัทธา ศรัทธาทิพย์ รับบทเป็น บองโจ พ่อของจิ๊หมุ่ม และมายเดย์ เป็นกะเหรี่ยงที่รักแผ่นดินไทยที่สุด เพราะเป็นแผ่นดินที่ให้ชีวิต และที่พักพิง ทุกคนในหมู่บ้านโป่งช้างแดงจึงรัก และเอ็นดูครอบครัวของบองโจมาก- อิศรา ศรีอรุณ รับบทเป็น มะขิ่น ภรรยาที่แสนดีของบองโจ เป็นกะเหรี่ยงที่มีฝีมือในการแปรรูปอาหาร มะขิ่นเป็นแม่บ้านอเนกประสงค์ที่ทำได้ทุกอย่าง ตั้งแต่งานแม่บ้านไปถึงงานนอกบ้านมะขิ่นทำได้โม้ด..ด แถมยังคอยเป็นไม้กัน "คือพอ" ให้ฮูโต๊อีกต่างหาก- สมบัติ ขจรไชยกุล รับบทเป็น เสี่ยกอบชัย เสี่ยใหญ่ผู้มีอิทธิพลกว้างขวาง ทำธุรกิจผิดกฎหมายทุกอย่าง ทั้งค้าไม้เถื่อน ค้าแรงงานต่างด้าว และค้ายาบ้า รวมทั้งมีเครือข่ายโต๊ะพนันฟุตบอลในกรุงเทพฯ กอบชัยจึงเป็นคู่ปรับตัวฉกาจของสุกริม และฮูโต๋- เยาวลักษณ์ หลวงหม่อง รับบทเป็น แสงดาว ลูกสาวหัวแก้วหัวแหวนของเสี่ยกอบชัย เป็นสาวเปรี้ยวแต่งตัวเซ็กซี่ หลงแสงสีเมืองกรุงจนไม่เป็นอันเรียนหนังสือ แสงดาวเอาแต่ใจตัวเองเพราะพ่อเลี้ยงดูอย่างตามใจ เวลาอยากได้อะไรเธอจะทำทุกอย่างเพื่อให้ได้มา โดยเฉพาะหัวใจของฮูโต๋ผู้ชายที่แสงดาวหลงรัก- หลักเขต วสิกชาติ รับบทเป็น สีบิน หนุ่มกะเหรี่ยงที่เข้ามาอยู่ในหมู่บ้านโป่งช้างแดงตั้งแต่เด็ก พ่อ-แม่ของสีบินเป็นพวกกองทัพมดขนอาวุธให้เสี่ยกอบชัยมาก่อน พอโตขึ้นสีบินเลยกลายเป็นลูกน้องคนสนิทของกอบชัย- นครินทร์ กุลกัลยาดี รับบทเป็น นอจี้ เด็กหนุ่มชาวเขาวัยแตกพาน ชอบร้องรำทำเพลงเฮฮาจีบสาวในหมู่บ้านไปวันๆ แต่พอเจอกับฮูโต๋ นอจี้ก็เปลี่ยนเป็นคนละคน เค้าตั้งใจทำมาหากินตามที่ฮูโต๋สอน- ชฎาพร อักษรนันทน์ รับบทเป็น คือพอ เด็กสาวบ้านป่านิสัยล้นๆ เกินๆ แต่เป็นนางในฝันของนอจี้ คือพอไม่สนใจนอจี้ หรือหนุ่มๆ ในหมู่บ้านเลย เพราะเธอหลงรักฮูโต๋เข้าเต็มเปาตั้งแต่แรกเห็น- นิธิโรจน์ สิมะกำธรณ์ รับบทเป็น สารวัตร - ด.ช.ศักดิ์สิทธิ์ กลิ่นกล่อม รับบทเป็น ดำปืน ลูกชายสุดเลิฟของผู้ใหญ่แดง ตัวดำเป็นเหนี่ยงเป็นหัวโจกของเด็กๆ ในหมู่บ้าน ดำปืนชอบทดลองของใหม่ๆ ที่เข้ามาในหมู่บ้านเหมือนผู้ใหญ่แดงเด๊ะ- ด.ญ.ชไมพร โนมูร่า รับบทเป็น กะปุ๊แจะ หรือ มาลตี เด็กหญิงกะเหรี่ยงที่มารับจ้างปลูกพืชไร่ในหมู่บ้าน กะปุ๊แจะเป็นลูกคู่ของฮูโต๋ แต่ก็ชอบหาเรื่องปวดเศียเวียนเกล้าให้ฮูโต๋อยู่เสมอ- ด.ช.นพพันธ์ จันทรศร รับบทเป็น จิ๊หนุ่ม เด็กชายชาวกะเหรี่ยงเป็นลูกคนโตของบองโจกับมะขิ่น จิ๊หนุ่มฉลาดเป็นกรดเลยได้เป็นลูกพี่ของดำปืน จิ๊หนุ่มชอบทะเลาะกับกะปุ๊แจะเป็นประจำ เพราะแย่งกันเป็นลูกคู่ของฮูโต๋</doc>
