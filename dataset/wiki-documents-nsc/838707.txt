<doc id="838707" url="https://th.wikipedia.org/wiki?curid=838707" title="ปล่องไฟ">ปล่องไฟ ปล่องไฟ หรือ ปล่องควัน () เป็นโครงสร้างรูปท่อขนาดใหญ่ ซึ่งต่อออกมาจากด้านบนของบ้านพักอาศัยหรือตึกโรงงาน, เพื่อใช้ระบายควันไฟที่เกิดจากเตาผิง หม้อต้มน้ำ เตาทำอาหารในห้องครัว หรือไอเสียอื่นๆ จากกระบวนการอุตสาหกรรม ปล่องไฟ มักจะสร้างเป็นแนวดิ่ง เพื่ออาศัยประโยชน์จากการพาความร้อน ให้การไหลของอากาศพาควันไฟ (ซึ่งร้อน) ออกไปทางปล่องไฟซึ่งอยู่ด้านบน และให้อากาศบริสุทธิ์ (ซึ่งเย็น) ไหลเข้ามาทดแทนจากด้านล่าง (ข้างจุดเผาไหม้) ทำให้การเผาไหม้เป็นไปได้อย่างสะดวก, และปล่องไฟยังทำให้เขม่าควันถูกปล่อยในที่สูง ไม่ไปคละคลุ้งในบริเวณใกล้พื้นดินโดยรอบ ซึ่งผู้คนอยู่อาศัยและสัญจรไปมาอีกด้วย</doc>
