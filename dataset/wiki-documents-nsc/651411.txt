<doc id="651411" url="https://th.wikipedia.org/wiki?curid=651411" title="วงกตมฤตยู">วงกตมฤตยู วงกตมฤตยู เป็นหนังสือประเภทวรรณกรรมเยาวชน, บันเทิงคดีแนววิทยาศาสตร์, บันเทิงคดีพยากรณ์และหลังพยากรณ์ เล่มแรก แต่งโดยเจมส์ แดชเนอร์ ตีพิมพ์เมื่อ 6 ตุลาคม พ.ศ. 2552 โดยสำนักพิมพ์ Delacorte Press และได้สร้างเป็นภาพยนตร์ชื่อเมซ รันเนอร์ วงกตมฤตยู โดยทเวนตีท์เซนจูรีฟอกซ์ โดยนวนิยายชุดนี้ประกอบไปด้วยนวนิยาย 4 เล่ม คือ คำสั่งสังหาร, วงกตมฤตยู, สมรภูมิมอดไหม้ และไข้มรณะเรื่องย่อ เรื่องย่อ. โทมัสตื่นขึ้นมาในลิฟต์ที่กำลังเคลื่อนที่ เขาไม่สามารถจำชื่อของตนเองได้ เมื่อประตูลิฟต์เปิดออก โทมัสพบว่าตัวเองอยู่ในทุ่งกว้าง ล้อมรอบไปด้วยกำแพงขนาดมหึมา ในทุ่งมีเด็กชายอยู่จำนวนหนึ่ง พวกเขาต่างจำอดีตของตนเองไม่ได้ แต่สักพักจะจำได้เอง โทมัสได้เจอกับอัลบี อัลบีเป็นหัวหน้าของทุกคนในทุ่ง มีหน้าที่ปกครองทุกคน ให้อยู่ร่วมกันอย่างสันติ อัลบีบอกโทมัสว่า ห้ามออกไปจากทุ่งเด็ดขาด เพราะไม่มีใครที่ออกไปแล้ว รอดชีวิตกลับมา ในตอนแรกโทมัสได้รับมอบหมายให้ช่วยงานคนในทุ่ง เขาเข้าไปสำรวจในป่า แล้วจึงเจอกับเบน ชาวทุ่งซึ่งเคยโดนพิษของโศกามาก่อน ตอนนี้เบนอาการค่อนข้างหนัก ไม่สามารถควบคุมตัวเองได้ เบนจำได้ว่าโทมัสเคยอยู่ในองค์กรที่ชื่อวิคเก็ต ซึ่งเป็นองค์กรที่สร้างเขาวงกตแห่งนี้ขึ้นมา เบนจึงโกรธแค้นโทมัสมาก เบนพยายามทำร้ายโทมัส แต่โทมัสต่อสู้จรหนีไปได้ เมื่อชาวทุ่งรู้เรื่องที่เบนทำร้ายโทมัส เบนจึงโดนลงโทษ โดยขับไล่ออกไปจากทุ่ง ทำให้เบนโดนโศกาที่อาศัยอยู่ในเขาวงกตปลิดชีวิต โทมัสรู้สึกผิดมาก เขาคิดว่าตัวเองเป็นตัวการที่ทำให้เบนตาย ต่อมา มินโฮ หัวหน้านักวิ่ง ได้เข้าไปในวงกตกับอัลบี หัวหน้าชาวทุ่ง แต่เขาทั้งสองกลับออกมาจากวงกตล่าช้า ผิดเวลา ทำให้โทมัสสงสัย และอยากเข้าไปตามหา แต่แกลลี่ไม่เห็นด้วย เพราะมีกฎไว้ว่า นักวิ่งเท่านั้นที่เข้าไปในวงกตได้ ระหว่างกำลังถกเถียงกันอยู่หน้าทางเข้าวงกตที่ยังเปิดอยู่ เหล่าชาวทุ่งได้สังเกตเห็นมินโฮที่กำลังพาร่างของอัลบีออกมาด้วย แต่ประตูวงกตกำลังจะปิดลง ทันใดนั้น โทมัสได้วิ่งเข้าไปในวงกต แล้วประตูก็ปิดลง ทั้งสามคนยังไม่สามารถออกจากวงกตได้ ทำให้คืนนั้น พวกเขาทั้งสามต้องเผชิญกับเหล่าโศกาตัวละครตัวละคร. - โทมัส: เด็กชายที่ตื่นขึ้นมาในลิฟต์ซึ่งกำลังเคลื่อนตัวมาที่ทุ่ง เขาจำอะไรเกี่ยวกับชีวิตเขาไม่ได้เลย สามารถสื่อสารทางจิตกับเทเรซาได้ - เทเรซา: เด็กผู้หญิงคนเดียวในทุ่ง และสามารถสื่อสารทางจิตกับโทมัสได้ เธอปรากฏตัวมาพร้อมกับข้อความว่า "เธอคือคนสุดท้ายตลอดกาล" ซึ่งหมายความว่า กล่องจะไม่ส่งอาหารและเด็กมาที่ทุ่งอีกแล้ว - อัลบี: เด็กชายที่อยู่ในทุ่งมานานที่สุด เพื่อนสนิทที่สุดของเขาคือนิวท์ เขาเป็นหัวหน้าของทุกคนในทุ่ง มีหน้าที่ดูแลความสงบ และคุมกฎต่าง ๆ - นิวท์: เขาเคยเป็นนักวิ่งมาก่อน หนึ่งในเพื่อนสนิทของโทมัสและมินโฮ - มินโฮ: นักวิ่ง มีหน้าที่วิ่งเข้าไปในเขาวงกตทุกวัน เพื่อสำรวจและหาทางออกจากเขาวงกต เขาเป็นคนที่แต่งตั้งโทมัสให้เป็นนักวิ่ง เขาเป็นเพื่อนสนิทของโทมัสและนิวท์ - ชัค: เด็กชายที่อายุน้อยที่สุดในทุ่ง เป็นเพื่อนสนิทของโทมัส - แกลลี่ : หัวหน้ากลุ่มช่างก่อสร้าง - ฟรายแพน: มีหน้าที่ทำอาหารเลี้ยงทุกคนในทุ่ง - วินสตัน : หัวหน้านักเชือด - ซาร์ต : รองหัวหน้ากลุ่มทำสวน - เจฟฟ์ : หมอนวด - คลินต์ : หมอนวด - เบ็น : รองหัวหน้านักวิ่ง (ในหนังสือเป็นช่างก่อสร้าง)ภาพยนตร์ ภาพยนตร์. หนังสือวงกตมฤตยูถูกสร้างเป็นภาพยนตร์ โดยทเวนตีท์เซนจูรีฟอกซ์ เข้าฉายในสหรัฐอเมริกา ในวันที่ 19 กันยายน พ.ศ. 2557 ชื่อ เมซ รันเนอร์ วงกตมฤตยู</doc>
