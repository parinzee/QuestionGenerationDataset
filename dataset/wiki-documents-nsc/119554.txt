<doc id="119554" url="https://th.wikipedia.org/wiki?curid=119554" title="ทรูซีรีส์">ทรูซีรีส์ ทรูซีรีส์ () เป็นช่องรายการจาก ทรูวิชั่นส์ ซึ่งเป็นช่องรายการภาพยนตร์ชุด ทั้งจากประเทศสหรัฐอเมริกา และอังกฤษ ทั้งภาพยนตร์ชุดที่ได้รับรางวัล Emmy และลูกโลกทองคำ ครบทุกประเภท ตลอดยี่สิบสี่ชั่วโมง โดยช่องรายการนี้มีทั้งคำบรรยายใต้ภาพ และเสียงภาษาไทย สามารถรับชมช่องรายการนี้ได้ผ่านทางทรูวิชั่นส์ ช่อง 63 ในระบบดิจิทัลรายละเอียดทั่วไป รายละเอียดทั่วไป. ช่องรายการ True Series ในอดีตนั้นได้มีชื่อว่า UBC Series ซึ่งได้ถูกเปลี่ยนภายหลังจากการเปลี่ยนชื่อบริษัทจากยูบีซีเป็น ทรูวิชั่นส์ โดยช่องรายการนี้นำเสนอภาพยนตร์ชุดมากมาย โดยในสมัยที่ยังใช้ชื่อ UBC Series นั้น ช่องรายการนี้ได้ออกอากาศภาพยนตร์ชุดที่ส่วนใหญ่มีทั้งการบรรยายไทย และเสียงภาษาที่สามารถเลือกได้ทั้งพากย์ไทยและเสียง Soundtrack แต่ในปัจจุบัน บางรายการอาจถูกตัดการบรรยายไทยออกไป โดยมีเพียงเสียงพากย์ไทยให้เลือกเท่านั้น หรือบางรายการอาจมีแค่การบรรยายไทยและเสียง Soundtrack โดยที่ไม่มีเสียงพากย์ไทยให้เลือก True Series ยังออกอากาศการถ่ายทอดสดการประกาศผลรางวัล Emmy เป็นประจำทุกปี โดยออกอากาศสดในช่วงเช้าของวัน และออกอากาศซ้ำในช่วงกลางคืนในวันเดียวกัน โดยการประกาศผลนั้นไม่มีการบรรยายไทย แต่สามารถเลือกรับฟังเสียงพากย์จากนักพากย์ หรือเสียง Soundtrack ก็ได้ รายการต่างๆ ทาง True Series บางรายการอาจเป็นรายการที่ออกอากาศช้ากว่าอเมริกา หนึ่งปีหรือสองปี แต่ก็ไม่ได้เป็นเช่นนั้นเสมอไป เช่น รายการ How I Met Your Mother ออกอากาศหลังจากอเมริกาเพียงแค่ไม่กี่เดือน ทำให้สมาชิกของทรูวิชั่นส์ได้รับชมรายการที่ใหม่ แต่ True Series ยังออกอากาศรายการที่ซ้ำกับช่องรายการ Star World บ้าง แต่มีข้อได้เปรียบคือ รายการที่ออกอากาศทาง True Series ก่อนมักจะออกอากาศที่ Star World เช่นกัน ยกตัวอย่างเช่นรายการ How I Met Your Mother โดย True Series ได้ออกอากาศปีที่สองของรายการนี้จบไปแล้ว แต่ทางช่อง Star World ยังออกอากาศในปีแรกอยู่ แต่ถึงอย่างไรก็ตาม รายการบางรายการเป็นรายการที่ออกอากาศผ่านทาง Star World ที่เดียวเท่านั้น (รายการ Exclusive) จีงทำให้ True Series ไม่ออกอากาศรายการดังกล่าว</doc>
