<doc id="206085" url="https://th.wikipedia.org/wiki?curid=206085" title="มหาวิทยาลัยอุปซอลา">มหาวิทยาลัยอุปซอลา มหาวิทยาลัยอุปซอลา () เป็นมหาวิทยาลัยวิจัยระดับนานาชาติ ตั้งอยู่ที่มณฑลอุปซอล่า ขึ้นไปทางตอนเหนือของกรุงสตอกโฮล์ม ประมาณ 60 กม. ก่อตั้งเมื่อปี ค.ศ. 1477 ( พ.ศ. 2020 ) เป็นมหาวิทยาลัยที่เก่าแก่ที่สุดในจักรวรรดิสวีเดน และประเทศในกลุ่มนอร์ดิก จากการจัดอันดับมหาวิทยาลัยในโลก มหาวิทยาลัยอุปซอลา มักจะอยู่ในลำดับที่ 100 แรกเสมอ มหาวิทยาลัยเจริญในยุครุ่งเรืองของจักรวรรดิสวีเดนในช่วงปลายคริสศตวรรษที่ 16 มหาวิทยาลัยได้รับการสนับสนุนทางการเงินจากกษัตริย์กุสตาฟ อดอล์ฟ ที่2 ช่วงต้นของคริสศตวรรษที่ 17 มหาวิทยาลัยอุปซอลา มีลักษณะเป็นเมืองมหาวิทยาลัย มีอาคารของมหาวิทยาลัยกระจายอยู่ทั่วไปในเมืองอุปซอลา เมืองอุปซอลายังเป็นเมืองหลวงเก่าที่มีประวัติศาสตร์อันยาวนานของประเทศสวีเดน อัตลักษณ์และวัฒนธรรมของสวีเดนหลายๆอย่างทั้งทางด้านวรรณกรรม ดนตรี การเมืองเกิดขึ้นที่นี่ ประเพณีการมอบหมวกจบการศีกษาของสวีเดนก็มีจุดกำเนิดจากที่นี่เช่นกัน มหาวิทยาลัยมีนักศีกษากว่า 24,000 คน นักศึกษาระดับปริญญาดุษฎีกว่า 2,400 คน อาจารย์ 1,800 คน ศาสตราจารย์ 700 คน ในจำนวนนี้มีศาสตราจารย์ที่เป็นผู้หญิงประมาณ 1 ใน 5 รวมเจ้าหน้าที่ทั้งหมดกว่า 6,500 คน มีเงินทุนหมุนเวียนในมหาวิทยาลัยกว่า 5.9 พันล้านโครน่าสวีเดน (ปี คศ. 2013) โดย 30% ใช้ในการเรียนการสอนระดับพื้นฐานและด้านเฉพาะทาง อีก 66% ใช้ในการทำวิจัยและการศึกษาระดับการวิจัย ศิษย์เก่าของมหาวิทยาลัยมีหลากหลาย รวมถึงบุคคลสำคัญของประเทศและประวัติศาสตร์ของโลก เช่น แอนเดอร์ เซลเซียส ผู้คิดค้นระบบการแบ่งช่องการวัดอุณหภูมิเป็นองศาเซนติเกรด คาโรลัส ลินเนียส บิดาแห่งอนุกรมวิธาน นอกจากนั้นมหาวิทยาลัยมีศิษย์เก่าที่ได้รับรางวัลโนเบล 15 คน เป็นกษัตริย์ 8 พระองค์ นายกรัฐมนตรี 14 คน และเป็นสมาชิกของ swedish academy หรือกลุ่มผู้ที่ตัดสินผู้ได้รับรางวัลโนเบลในสาขาต่างๆกว่า 50 คนการบริหารและองค์กรของมหาวิทยาลัยคณะ การบริหารและองค์กรของมหาวิทยาลัย. คณะ. มหาวิทยาลัยของสวีเดนจะแบ่งการเรียนเป็นโปรแกรมและคอร์สมากกว่าจะแบ่งเป็นคณะ มหาวิทยาลัยเปิดสอนกว่า 70 โปรแกรม มากกว่า 2000 คอร์ส ในระดับปริญญาตรี และเกือบ 70 โปรแกรมในระดับปริญญาโท หากจะแบ่งการเรียนเป็นรายคณะ จะแบ่งได้ 9 คณะดังนี้ กลุ่มมนุษยศาสตร์และสังคมศาสตร์- คณะมนุษยศาสตร์ ประวัติศาสตร์และปรัชญา - คณะสังคมศาสตร์ - คณะภาษาศาสตร์ - คณะศาสนศาสตร์ - คณะนิติศาสตร์ - คณะครุศาสตร์ กลุ่มวิทยาศาสตร์สุขภาพ- คณะแพทยศาสตร์ - คณะเภสัชศาสตร์ กลุ่มวิทยาศาสตร์และเทคโนโลยี- คณะวิทยาศาสตร์และเทคโนโลยีหอสมุดมหาวิทยาลัยอุปซอลา หอสมุดมหาวิทยาลัยอุปซอลา. หอสมุดแห่งมหาวิทยาลัยอุปซอลามีหนังสือมากกว่า 5.25 ล้านเล่ม ต้นฉบับประมาณ 62,000 เล่ม หนึ่งในต้นฉบับที่สำคัญคือหนังสือ Codex Argenteus หรือ ‘’หนังสือสีเงิน’’ ในสมัยศตวรรษที่ 6 เป็นไบเบิ้ลที่แปลเป็นภาษาโกธิก หอสมุดของมหาวิทยาลัยชื่อว่า หอสมุดคาโรลินา เรียดิวิวา (Carolina Rediviva) เป็นอาคารหลังใหม่สร้างและเปิดใช้เมื่อ คศ.ที่ 18 ซึ่งตั้งชื่อตามชื่ออาคารเก่าที่ใช้เป็นห้องสมุดตั้งแต่เริ่มก่อตั้งมหาวิทยาลัย คศ.ที่ 15 จนถึงปลาย คศ.ที่17 หอสมุดคาโรลินา เรียดิวิวา เป็นอาคารหอสมุดที่ใหญ่ที่สุดและเก่าแก่ที่สุดในประเทศสวีเดน ปัจจุบันระบบของห้องสมุดมหาวิทยาลัยอุปซอลาประกอบไปด้วยห้องสมุด 19 แห่งโรงพยาบาลมหาวิทยาลัยอุปซอลา โรงพยาบาลมหาวิทยาลัยอุปซอลา. หรือ Academic Hospital ใช้ในการเรียนการสอนของคณะแพทยศาสตร์และโรงเรียนพยาบาล ดำเนินการโดยสภามณฑลอุปซอลาร่วมกับมหาวิทยาลัย เป็นโรงพยาบาลขนาดใหญ่ขนาด 1080 เตียง มีเจ้าหน้าที่กว่า 7,700 คน โรงพยาบาลของมหาวิทยาลัยนั้นมีอายุเก่าแก่กว่ามหาวิทยาลัยอุปซอลา ก่อตั้งในปี คศ.1302 ภายหลังได้ควบรวมกับคลินิคของมหาวิทยาลัยและใช้งานมากว่า 400 ปี จนกระทั่งเกิดไฟไหม้ครั้งใหญ่ในเมืองอุปซอลาในปี 1702 สร้างความเสียหายเกือบทั้งเมือง โรงพยาบาลแห่งใหม่ถูกสร้างขึ้นในบริเวณเดิมที่ถูกไฟไหม้ และได้ย้ายออกมานอกเมืองบนที่ตั้งในปัจจุบันตั้งแต่ปี คศ.1811ห้องแลบ สเวียดแบร์ก The Svedberg Laboratory ห้องแลบ สเวียดแบร์ก The Svedberg Laboratory. ตั้งชื่อตาม Theodore the svedberg นักเคมี ผู้ได้รับรางวัลโนเบลสาขาเคมีชาวสวีเดน ใช้เป็นศูนย์วิจัยเรื่อง proton therapy ในการรักษาโรคมะเร็งร่วมกับคลินิคมะเร็งวิทยาของโรงพยาบาลมหาวิทยาลัยอันดับของมหาวิทยาลัย อันดับของมหาวิทยาลัย. มหาวิทยาลัยอุปซอลามักถูกจัดให้อยู่ในลำดับ 100 แรกเสมอ</doc>
