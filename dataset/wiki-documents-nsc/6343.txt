<doc id="6343" url="https://th.wikipedia.org/wiki?curid=6343" title="จังหวัดสกลนคร">จังหวัดสกลนคร สกลนคร หรืออีกชื่อหนึ่งว่า "เมืองหนองหานหลวง" เป็นจังหวัดหนึ่งในภาคตะวันออกเฉียงเหนือตอนบนตั้งอยู่ในแอ่งสกลนคร และเป็นศูนย์ปฏิบัติการกลุ่มจังหวัดภาคตะวันออกเฉียงเหนือตอนบน2 ซึ่งเป็นแหล่งชุมชนตั้งแต่สมัยก่อนประวัติศาสตร์สืบเนื่องจวบจนปัจจุบัน ทั้งนี้จังหวัดสกลนครยังเป็นเมืองเก่าแก่ที่มีความสำคัญและหลากหลายในด้านต่างๆโดยเฉพาะทางด้านสิ่งแวดล้อมทางธรรมชาติ ประวัติศาสตร์ สังคม การเมือง ศาสนา และวัฒนธรรมทั้งในระดับชาติและระดับท้องถิ่น และเป็นจังหวัดศูนย์กลางในการพัฒนาทรัพยากรมนุษย์และศูนย์กลางทางการศึกษา อันเป็นสถานที่ตั้งของสถานศึกษาขนาดใหญ่ใน กลุ่มจังหวัดสนุก (สกลนคร นครพนม และมุกดาหาร)ชื่อเมือง ชื่อเมือง. คำว่า "สกลนคร" มาจากคำภาษาบาลีและสันสกฤต สกล [สะ-กะ-ละ] หมายความว่า โดยรวม ครอบคลุม หรือทั้งหมด และคำว่า "นคร" [นะ-คะ-ระ] หมายถึงแหล่งที่อยู่หรือเมือง ดังนั้นชื่อที่แท้จริงของเมืองหมายความว่า "นครแห่งนครทั้งมวล"สัญลักษณ์ประจำจังหวัดสัญลักษณ์ประจำจังหวัด. - คำขวัญประจำจังหวัด : พระธาตุเชิงชุมคู่บ้าน พระตำหนักภูพานคู่เมือง งามลือเลื่องหนองหาร แลตระการปราสาทผึ้ง สวยสุดซึ้งสาวภูไท ถิ่นมั่นในพุทธธรรม - ตราประจำจังหวัด : รูปพระธาตุเชิงชุม เบื้องหลังเป็นหนองหาร - ต้นไม้ประจำจังหวัด : อินทนิล () - ดอกไม้ประจำจังหวัด : อินทนิล - สัตว์น้ำประจำจังหวัด : ปลากาหรือปลาอีก่ำ ()ประวัติ ประวัติ. สกลนคร เป็นแหล่งธรรมะ มีปูชนียสถานที่สำคัญทางพระพุทธศาสนาหลายแห่ง เช่น พระธาตุเชิงชุม พระธาตุดูม พระธาตุนารายณ์เจงเวง พระธาตุศรีมงคล พระธาตุภูเพ็ก และมีพระเกจิอาจารย์ดังที่เป็นที่รู้จักของคนทั้งประเทศ อาทิ พระอาจารย์มั่น ภูริทัตโต, พระอาจารย์ฝั้น อาจาโร, หลวงปู่หลุย จันทสาโร, พระอาจารย์วัน อุตตโม และหลวงปู่เทสก์ เทสก์รังสี เป็นต้น จังหวัดสกลนครตั้งอยู่บริเวณภาคตะวันออกเฉียงเหนือตอนบน มีประวัติศาสตร์มายาวนาน ตั้งแต่สมัยก่อนประวัติศาสตร์ โดยมีการขุดพบฟอสซิลไดโนเสาร์บริเวณแนวทิวเขาภูพาน อำเภอวาริชภูมิ ภาพเขียนสีก่อนประวัติศาสตร์ ชุมชนโบราณในพื้นที่จังหวัดสกลนครอยู่ร่วมสมัยเดียวกับอารยธรรมบ้านเชียงในจังหวัดอุดรธานี จากการสำรวจแหล่งชุมชนโบราณในพื้นที่แอ่งสกลนคร บริเวณลุ่มแม่น้ำสงครามครอบคลุมพื้นที่บางส่วนของอำเภอบ้านดุง อำเภอหนองหาน จังหวัดอุดรธานี อำเภอสว่างแดนดิน อำเภอวาริชภูมิ อำเภอพังโคน อำเภอวานรนิวาส อำเภอพรรณานิคม และรอบ ๆ หนองหาน อำเภอเมืองสกลนคร พบแหล่งโบราณคดีก่อนประวัติศาสตร์จำนวน 83 แห่ง ชุมชนโบราณของแอ่งสกลนครนี้มีอายุประมาณ 600 ปีก่อนพุทธกาลจนถึงพุทธศตวรรษที่ 8 (ระหว่าง 3,000-1,800 ปีมาแล้ว) จากหลักฐานการค้นพบต่าง ๆ ของที่นี่พบว่า ชุมชนโบราณในแอ่งสกลนครได้มีการรวมตัวกันเป็นสังคมขนาดใหญ่และอาจจะพัฒนาเป็นสังคมเมืองในสมัยต่อมา สกลนครเดิมชื่อ เมืองหนองหานหลวง แห่งอาณาจักรขอมโบราณ โดยขุนขอมราชบุตรเจ้าเมืองอินทปัฐนคร ซึ่งได้อพยพครอบครัวและบ่าวไพร่มาจากเมืองเขมร มาสร้างเมืองใหม่ที่ริมหนองหานหลวง บริเวณท่านางอาบ ปัจจุบันเรียกว่าท่าศาลา อำเภอโคกศรีสุพรรณ มีเจ้าปกครองเรื่อยมาจนสิ้นสมัยพระเจ้าสุวรรณภิงคาระ เมื่อเกิดฝนแล้งทำให้ราษฎรอพยพไปเมืองเขมร เมืองหนองหานหลวงจึงร้างอยู่ระยะหนึ่ง ครั้นถึงพุทธศตวรรษที่ 19 เมื่อสกลนครอยู่ภายใต้อิทธิพลของอาณาจักรล้านช้าง จึงได้เปลี่ยนชื่อเมืองเป็น "เชียงใหม่หนองหาน" หรือเมืองสระหลวงหลังจากนั้นเมืองสกลนคร คงอยู่ใต้การปกครองกันไปมา ระหว่างอาณาจักรล้านช้างกับอาณาจักรสุโขทัย และไม่ค่อยมีบทบาททางประวัติศาสตร์ที่โดดเด่นนัก จนมาถึงสมัยกรุงศรีอยุธยา ผู้คนกระจัดกระจายเป็นชุมชนเล็กๆทำมาหากินตามริมหนองหาน จ่ายส่วย อากรให้เจ้าแขวงประเทศราชศรีโคตรบอง เพื่อถวายต้นไม้เงิน ต้นไม้ทองให้แก่ราชธานีกรุงศรีอยุธยาในสมัยนั้น จนมาถึงในสมัยกรุงรัตนโกสินทร์ พระบาทสมเด็จพระพุทธยอดฟ้าจุฬาโลกมหาราชได้ทรงพระกรุณาโปรดเกล้าฯ ให้อุปฮาดเมืองกาฬสินธุ์ พร้อมด้วยครอบครัวมาตั้งบ้านเมืองดูแลรักษาองค์พระธาตุเชิงชุม จนมีผู้คนมากขึ้นแล้วจึงโปรดเกล้าฯ ให้ยกบ้านธาตุเชิงชุมเป็น เมืองสกลทวาปี โดยแต่งตั้งให้อุปฮาดเมืองกาฬสินธุ์เป็นพระธานี เจ้าเมืองสกลทวาปีคนแรก ต่อมาปี พ.ศ. 2369 รัชสมัยพระบาทสมเด็จพระนั่งเกล้าเจ้าอยู่หัว ได้เกิดกบฏเจ้าอนุวงศ์เวียงจันทน์ เจ้าเมืองสกลทวาปีไม่ได้เตรียมกำลังป้องกันเมือง เจ้าพระยาบดินทรเดชา (สิงห์ สิงหเสนี) เป็นแม่ทัพมาตรวจราชการเห็นว่าเจ้าเมืองกรมการไม่เอาใจใส่ต่อบ้านเมือง ปล่อยให้ข้าศึก (ทัพเจ้าอนุวงศ์) ล่วงล้ำไปเมืองนครราชสีมาได้โดยง่าย จึงสั่งให้นำตัวพระธานีไปประหารชีวิตที่หนองทรายขาว พร้อมกับกวาดต้อนผู้คนในเมืองสกลทวาปีไปอยู่ที่เมืองกบินทร์บุรีบ้าง เมืองประจันตคามบ้าง ให้คงเหลือรักษาองค์พระธาตุเชิงชุมแต่เพียงพวกเพี้ยศรีคอนชุม ตำบลธาตุเชิงชุม บ้านหนองเหียน บ้านจานเพ็ญ บ้านอ่อมแก้ว บ้านธาตุเจงเวง บ้านพราน บ้านนาคี บ้านวังยาง และบ้านพรรณา รวม 10 ตำบล เพื่อให้เป็นข้าปฏิบัติพระธาตุเชิงชุมเท่านั้น ในสมัยต่อ ๆ มาได้มีราชวงศ์คำแห่งเมืองมหาชัยกองแก้วทางฝั่งซ้ายแม่น้ำโขง ได้อพยพข้ามแม่น้ำโขงเข้ามาขอพึ่งพระบรมโพธิสมภาร ขอสร้างบ้าน แปงเมืองขึ้นใหม่ที่เมืองสกลทวาปี พระบาทสมเด็จพระนั่งเกล้าเจ้าอยู่หัวทรงพระกรุณาโปรดเกล้าฯ ให้ราชวงศ์คำเป็นพระยาประเทศธานี (คำ) ในตำแหน่งเจ้าเมืองสกลทวาปี และทรงเปลี่ยนนามเมืองใหม่เป็น เมืองสกลนคร ตั้งแต่บัดนั้นมา จนถึง พ.ศ. 2435 รัชสมัยพระบาทสมเด็จพระจุลจอมเกล้าเจ้าอยู่หัว การปกครองเมืองสกลนคร จึงเปลี่ยนเป็นรูปแบบการปกครองส่วนภูมิภาคมณฑลเทศาภิบาล โดยส่วนกลางส่งพระยาสุริยเดช (กาจ) มาเป็นข้าหลวงเมืองสกลนครคนแรก และมีพระยาประจันตประเทศธานี (โง่นคำ พรหมสาขา ณ สกลนคร) เป็นผู้ว่าราชการจังหวัดคนแรกอาณาเขตติดต่อ อาณาเขตติดต่อ. สกลนครมีอาณาเขตติดกับจังหวัดอื่น ๆ ดังนี้- ทิศเหนือ จรดจังหวัดบึงกาฬและจังหวัดหนองคาย - ทิศตะวันออก จรดจังหวัดมุกดาหารและจังหวัดนครพนม - ทิศใต้ จรดจังหวัดกาฬสินธุ์ - ทิศตะวันตก จรดจังหวัดอุดรธานีสภาพทางภูมิศาสตร์ภูมิประเทศ สภาพทางภูมิศาสตร์. ภูมิประเทศ. ลักษณะภูมิประเทศโดยทั่วไปเป็นที่ราบสูง สูงกว่าระดับน้ำทะเลโดยเฉลี่ยประมาณ 172 เมตร ด้านทิศเหนือของจังหวัด (บริเวณอำเภอบ้านม่วง อำเภอคำตากล้า อำเภอสว่างแดนดิน อำเภออากาศอำนวย และอำเภอเจริญศิลป์) มีลักษณะภูมิประเทศเป็นที่ราบลุ่มลอนคลื่นไม่สม่ำเสมอกัน ใช้น้ำจากลำห้วยสาขาในการทำนา ทิศเหนือของอำเภออากาศอำนวยเป็นที่ราบน้ำท่วมถึง เนื่องจากติดกับแม่น้ำสงคราม ทำให้เหมาะแก่การทำนากว่าพื้นที่โดยรอบ แต่พื้นที่ส่วนใหญ่เป็นป่าทาม ที่ขึ้นริมน้ำและปล่อยรกร้างว่างเปล่า ส่วนทางตอนใต้มีลักษณะเป็นแอ่งกระทะขนาดใหญ่ เรียกว่าแอ่งสกลนคร จุดต่ำสุดของแอ่งคือ ทะเลสาบหนองหาน อำเภอเมืองสกลนคร และหนองญาติ อำเภอเมืองนครพนม นอกจากนี้ยังมีทิวเขาภูพานทางด้านทิศตะวันตกและทิศใต้บริเวณอำเภอภูพานและอำเภอกุดบาก มีลักษณะภูมิประเทศแบบภูเขาสูงสลับกับที่ราบลูกคลื่นที่อยู่ช่วงกลางระหว่างทิวเขาภูพานในเขตจังหวัดกาฬสินธุ์และจังหวัดสกลนครภูมิอากาศ ภูมิอากาศ. ลักษณะภูมิประเทศของภาคตะวันออกเฉียงเหนือเป็นที่ราบสูง มีทิวเขาล้อมรอบทั้งด้านทิศตะวันตกและด้านใต้ ได้แก่ ทิวเขาเพชรบูรณ์และทิวเขาดงพญาเย็นอยู่ทางตะวันตก ทิวเขาสันกำแพงและทิวเขาพนมดงรักอยู่ทางด้านใต้ ทำให้ฝนที่เกิดจากมรสุมตะวันตกเฉียงใต้มีน้อย ส่วนมากเป็นฝนที่เกิดจากร่องความกดอากาศต่ำพายุดีเปรสชันจากอ่าวตังเกี๋ยและทะเลจีนใต้ที่เคลื่อนผ่านเข้ามาระหว่างเดือนสิงหาคม-กันยายน ค่าปานกลางของปริมาณน้ำฝนจังหวัดสกลนครประมาณปีละ 1,578 มิลลิเมตร สกลนครมีลักษณะอากาศหนาวอย่างชัดเจนกระแสลมที่เย็นและแห้ง หย่อมความกดอากาศสูงที่แผ่ปกคลุมมาจากประเทศจีน ส่งผลกระทบต่อดินฟ้าอากาศในจังหวัดสกลนครมาก เนื่องจากลักษณะภูมิประเทศเป็นแอ่งกระทะ และมีฉากรับลมเป็นทิวเขาภูพาน ประกอบกับเมื่อมีลมมรสุมตะวันออกเฉียงเหนือจากประเทศจีนที่พัดเข้ามา เมื่อพัดผ่านหนองหานน้ำจะเป็นตัวลดอุณหภูมิลง จึงทำให้สกลนครมีอากาศที่หนาวเย็นกว่าพื้นที่อื่น จังหวัดสกลนครเคยมีอุณหภูมิต่ำสุดจนถึง -1.4 องศาเซลเซียส เมื่อวันที่ 2 มกราคม พ.ศ. 2517 ที่สถานีอากาศเกษตร อำเภอเมืองสกลนคร และวัดได้ -2.5 เมื่อวันที่ 24 ธันวาคม 2542 สถานีตรวจอากาศเกษตรสกลนคร ซึ่งเป็นสถิติอุณหภูมิพื้นราบที่ต่ำสุดของประเทศไทยในขณะนี้หน่วยการปกครอง หน่วยการปกครอง. การปกครองแบ่งออกเป็น 18 อำเภอ 125 ตำบล 1323 หมู่บ้านรายนามผู้ว่าราชการจังหวัดสกลนครสถานที่ท่องเที่ยวและพักผ่อนแหล่งท่องเที่ยวสถานที่ท่องเที่ยวและพักผ่อน. แหล่งท่องเที่ยว. - วัดพระธาตุเชิงชุม - วัดพระธาตุนารายณ์เจงเวง - วัดพระธาตุภูเพ็ก - วัดพระธาตุดูม - วัดพระธาตุศรีมงคล - ปราสาทบ้านพันนา - วัดทุ่ง พระธาตุเมืองอากาศ - วัดถ้ำขาม - วัดถ้ำพวง - วัดคำประมง - วัดป่าสุทธาวาส - วัดป่าอุดมสมพร - วัดป่าดงหม้อทอง - วัดป่าโนนกลางภู่ - วัดดอยธรรมเจดีย์ - วัดชัยมงคล (อารยธรรมบ้านเชียง) - วัดพระพุทธไสยาราม - ถ้ำพระพุทธไสยาสน์ - วัดพระธาตุถ้ำผาแด่น- พระตำหนักภูพานราชนิเวศน์ - น้ำตกปรีชาสุขสันต์ - น้ำตกแก่งเต่า - น้ำตกคำหอม - น้ำตกห้วยใหญ่ - ผาสุริยันต์ - ผาน้ำโจ้ก - ผาดงก่อ - ผาศักดิ์ - เขื่อนน้ำอูน - เขื่อนน้ำพุง - ภูอ่างศอ - ภูผาแด่น - สุสานไดโนเสาร์ - ภาพสลักสามพันปีภูผายนต์ - ลานอุษาสวรรค์ - อนุสรณ์สถาน จิตร ภูมิศักดิ์- สวนสมเด็จพระศรีนครินทร์ สกลนคร - สวนแม่สวนลูก สกลนคร - หนองหาน - อุทยานบัว หนองหารเฉลิมพระเกียรติ - ภูไท บ้านโนนหอม - โคขุนโพนยางคำ - หอส่องดาว - ท้องฟ้าจำลอง - สวนน้ำ - โบสถ์อาสนวิหารอัครเทวดามีคาแอลท่าแร่ - สุริยะปฏิทิน - เกาะดอนสวรรค์ - หมู่บ้านท่าแร่ - พญาเต่างอยอุทยานอุทยาน. 1. สกลนครเป็นจังหวัดที่มีทรัพยากรธรรมชาติทั้งภูเขาและป่าไม้ที่อุดมสมบูรณ์ เป็น1ใน5จังหวัด(5จังหวัดที่ประกาศเป็นพื้นที่ต้นน้ำลำธารของภาคตะวันออกเฉียงเหนือ;จังหวัดนครราชสีมา-แม่น้ำมูล-ลำตะคอง-ลำมูลบน,จังหวัดชัยภูมิ-แม่น้ำชี-ลำน้ำพรหม-ลำน้ำเชิญ,จังหวัดเลย-แม่น้ำเลย-ลำน้ำพอง-แม่น้ำเหือง,จังหวัดอุดรธานี-แม่น้ำสงคราม-แม่น้ำปาว-ลำน้ำห้วยหลวงและจังหวัดสกลนคร-แม่น้ำสงคราม-ลำน้ำก่ำ-ลำน้ำพุง)ที่เป็นแหล่งต้นน้ำลำธารที่สำคัญของภาคตะวันออกเฉียงเหนือ มีอุทยาน/วนอุทยานที่สำคัญดังนี้ 2. อุทยานแห่งชาติภูพาน ที่ทำการอุทยานฯตั้งอยู่ที่ตำบลห้วยยาง อำเภอเมืองสกลนคร(สกลนคร-กาฬสินธุ์) 3. อุทยานแห่งชาติภูผายล/ห้วยหวด ที่ทำการอุทยานฯตั้งอยู่ที่บ้านห้วยหวด ตำบลจันทร์เพ็ญ อำเภอเต่างอย จังหวัดสกลนคร(สกลนคร-นครพนม-มุกดาหาร) 4. อุทยานแห่งชาติภูผาเหล็ก ที่ทำการอุทยานฯตั้งอยู่ที่บ้านท่าวัด ตำบลปทุมวาปี อำเภอส่องดาว จังหวัดสกลนคร(สกลนคร-อุดรธานี-กาฬสินธุ์) 5. วนอุทยานภูผาแด่น ที่ทำการวนอุทยานฯตั้งอยู่ที่บ้านหนองไผ่ ตำบลดงมะไฟ อำเภอเมืองสกลนครเทศกาลและประเพณีประจำปีเทศกาลและประเพณีประจำปี. - เทศกาลนมัสการองค์พระธาตุเชิงชุมและหลวงพ่อองค์แสน - เทศกาลตรุษไทสกล คนจีน เวียดนาม จังหวัดสกลนคร - งานรวมน้ำใจไทสกลและงานกาชาดจังหวัดสกลนคร - เทศกาลโส้รำลึก - เทศกาลบุญข้าวจี่ - เทศกาลเซิ้งผีโขน - เทศกาลวันวิสาขบูชา จังหวัดสกลนคร - ประเพณีแห่ปราสาทผึ้ง  - เทศกาลลอยพระประทีปพระราชทาน สิบสองเพ็งไทสกล - ประเพณีแห่ดาว เทศกาลคริสต์มาส จังหวัดสกลนครการคมนาคมการคมนาคมทางบกการคมนาคม. การคมนาคมทางบก. - สถานีขนส่งผู้โดยสารเทศบาลนครสกลนคร - สถานีขนส่งผู้โดยสาร แห่งที่ 2 เทศบาลนครสกลนคร - สถานีขนส่งผู้โดยสารอำเภอสว่างแดนดิน (ยกเลิกให้บริการ) รถยนต์ จากกรุงเทพมหานคร ไปตามทางหลวงแผ่นดินหมายเลข 1 (พหลโยธิน) ถึงจังหวัดสระบุรี จากนั้นเลี้ยวขวาเข้าทางหลวงแผ่นดินหมายเลข 2 (มิตรภาพ) ผ่านจังหวัดนครราชสีมา แล้วเลี้ยวแยกเข้าทางไปในเขตอำเภอบ้านไผ่ จังหวัดขอนแก่น ตามทางหลวงแผ่นดินหมายเลข 2 ไปจนถึงบ้านท่าพระ แล้วเลี้ยวขวาเข้าทางหลวงหมายเลข 23 ผ่านจังหวัดมหาสารคาม และจังหวัดกาฬสินธุ์ ทางหลวงแผ่นดินหมายเลข 213 เพื่อเข้าสู่จังหวัดสกลนครการคมนาคมทางอากาศการคมนาคมทางอากาศ. - ท่าอากาศยานสกลนคร การเดินทางโดยเครื่องบินโดยมีสายการบินที่ให้บริการ 2 สายการบินคือพระตำหนักที่สำคัญพระตำหนักที่สำคัญ. - พระตำหนักภูพานราชนิเวศน์สนามกีฬาสนามกีฬา. - ศูนย์กีฬาครบวงจร(Sport Complex University)มหาวิทยาลัยราชภัฏสกลนคร อำเภอเมืองการศึกษาระดับอนุบาล/ประถมศึกษาการศึกษา. ระดับอนุบาล/ประถมศึกษา. - โรงเรียนวิถีธรรมแห่งมหาวิทยาลัยราชภัฏสกลนคร อำเภอเมือง - โรงเรียนเชิงชุมราษฎร์นุกูล อำเภอเมือง - โรงเรียนอนุบาลสกลนคร อำเภอเมืองระดับมัธยมศึกษาระดับมัธยมศึกษา. - โรงเรียนสกลราชวิทยานุกูลอำเภอเมือง - โรงเรียนเตรียมอุดมศึกษา ภาคตะวันออกเฉียงเหนือ อำเภอสว่างแดนดิน - ดูที่ รายชื่อโรงเรียนในจังหวัดสกลนครระดับอาชีวศึกษา ระดับอาชีวศึกษา. สังกัดรัฐบาล- วิทยาลัยสารพัดช่างสกลนคร - วิทยาลัยการอาชีพสว่างแดนดิน - วิทยาลัยการอาชีพพรรณานิคม สังกัดเอกชน- วิทยาลัยเทคโนโลยีเทคนิคเอเชีย - วิทยาลัยเทคโนโลยีบริหารธุรกิจพรรณา - โรงเรียนเทคนิคเจริญบัณฑิต - วิทยาลัยเทคโนโลยีพุทธรักษา - วิทยาลัยเทคโนโลยีพณิชยการสกลนคร - วิทยาลัยเทคโนโลยีพังโคนพณิชยการ - วิทยาลัยอาชีวศึกษาสกลนครพัฒนศิลป์ - วิทยาลัยเทคโนโลยีเทคนิคภูพาน - วิทยาลัยเทคโนโลยีภาคตะวันออกเฉียงเหนือสกลนครระดับอุดมศึกษา ระดับอุดมศึกษา. สถาบันอุดมศึกษาของรัฐ- มหาวิทยาลัยราชภัฏสกลนคร - มหาวิทยาลัยเทคโนโลยีราชมงคลอีสาน วิทยาเขตสกลนคร - มหาวิทยาลัยสุโขทัยธรรมาธิราช ศูนย์การศึกษาทางไกลจังหวัดสกลนคร (สนามสอบ :โรงเรียนสกลราชวิทยานุกูล โรงเรียนเตรียมอุดมศึกษาฯ ) สถาบันอุดมศึกษาในกำกับของรัฐ- มหาวิทยาลัยเกษตรศาสตร์ วิทยาเขตเฉลิมพระเกียรติ จังหวัดสกลนคร - มหาวิทยาลัยมหาจุฬาลงกรณราชวิทยาลัย (หน่วยวิทยบริการสกลนคร) สถาบันอุดมศึกษาในกำกับสำนักงานคณะกรรมการการอาชีวศึกษา- สถาบันการอาชีวศึกษาภาคตะวันออกเฉียงเหนือ ๒ (วิทยาลัยเทคนิคสกลนคร) สถาบันอุดมศึกษาเอกชน- มหาวิทยาลัยเวสเทิร์น ศูนย์สกลนคร - สถาบันรัชต์ภาคย์ ศูนย์สกลนครบุคคลสำคัญ ที่มีชื่อเสียงพระเถระบุคคลสำคัญ ที่มีชื่อเสียง. พระเถระ. - พระอาจารย์มั่น ภูริทัตโต - พระอาจารย์ฝั้น อาจาโร - พระอุดมวิสุทธิเถร (หลวงปู่วัน อุตตโม) วัดถ้ำพวง ต.ปทุมวาปี อ.ส่องดาว จ.สกลนคร - พระหลวงตาแตงอ่อน กัลญาณธรรมโม วัดป่าโชคไพศาล ต.นาซอ อ.วานรนิวาส จ.สกลนคร - หลวงปู่ผ่าน ปัญญาปทีโป  - หลวงปู่บุญหนา ธมฺมทินโน  - หลวงปู่แบน ธนากโร วัดดอยธรรมเจดีย์ อำเภอโคกศรีสุพรรณ - หลวงปู่อว้าน เขมโก วัดป่านาคนิมิตต์ อำเภอโคกศรีสุพรรณการเมืองการเมือง. - กฤษณ์ สีวะรา - ครอง จันดาวงศ์ - จิตร ภูมิศักดิ์ - เตียง ศิริขันธ์ - ทองพันธ์ สุทธิมาศ - พระยาประจันตประเทศธานี (โง่นคำ) - เฉลิมชัย อุฬารกุล - มาลีรัตน์ แก้วก่า - อนงค์ ตงศิริ - อภิชาติ ตีรสวัสดิชัย - เอกพร รักความสุข - สาคร พรหมภักดีนักวิชาการนักวิชาการ. - นิพนธ์ อินสิน - จำลอง นวลมณี - พสุธา โกมลมาลย์นักธุรกิจนักธุรกิจ. - สุรินทร์ วรรัตนธรรม - เจริญ ฑีฆธนานนท์วงการบันเทิงวงการบันเทิง. - มณีรัตน์ คำอ้วน (เอ๋) - พุฒิพงศ์ พรหมสาขา ณ สกลนคร (เสนาเพชร) - วิเชียร กุศลมโนมัย (ดีเจเพชรจ้า) - สุริวิภา กุลตังวัฒนา (แหม่ม) - กีรติ พรหมสาขา ณ สกลนคร (เขียวคาราบาว) - กชามาศ พรหมสาขา ณ สกลนคร - สุ ไทรงาม ศิลปินเพลงเพื่อชีวิต - นก พรพนา ศิลปินเพลงลูกทุ่ง - เอิ้นขวัญ วรัญญา ศิลปินเพลงลูกทุ่ง - ปอ ปาริชาต ศิลปินเพลงลูกทุ่ง - ราชนิกร แก้วดี (ผู้ชนะเลิศการแข่งขันไทยแลนด์ก็อตทาเลนต์ ฤดูกาลที่ 2) - ปณิธาน ธารชัย (ฟาร์ม เดอะวอยซ์ ฤดูกาลที่ 3) - สิรภพ สมผล - แตงกวา ณัฐรดา ศิลปินเพลงลูกทุ่ง - ก้องหล้า ยอดจำปา (ก้อง ห้วยไร่) ศิลปินลูกทุ่ง - ภัชราภรณ์ แก้วมุงคุณ (นาขวัญ แก้วสกล) ศิลปินลูกทุ่ง - สินทร บุญญาเพชร ศิลปินลูกทุ่งนักกีฬา นักกีฬา. นักฟุตบอล- ดุสิต เฉลิมแสน - สุรีย์ สุขะ - สุรัตน์ สุขะ - โกสินทร์ หทัยรัตนกุล - แซมมวล ป.คันนิ่งแฮม นักมวย- กาจก้อง แดนภูไท - เนตรน้อย ศ.วรสิงห์ - โผน แสงมรกต - พูนสวัสดิ์ กระทิงแดงยิม - สายรุ้ง ดัทซ์บอยยิม นักปั่นจักรยาน- จันทร์เพ็ง นนทะสิน - มนฤดี ชาภูคำ</doc>
