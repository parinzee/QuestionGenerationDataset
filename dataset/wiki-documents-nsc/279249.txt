<doc id="279249" url="https://th.wikipedia.org/wiki?curid=279249" title="อมิตาทาทายัง (อัลบั้ม)">อมิตาทาทายัง (อัลบั้ม) อมิตา ทาทา ยัง เป็นอัลบั้มชุดแรกของทาทา ยัง ออกจำหน่ายในเดือน เมษายน พ.ศ. 2538 อยู่ในสังกัด จีเอ็มเอ็ม แกรมมี่ อัลบั้มแรกในสไตล์ป๊อปใสๆ กับคอนเซปต์เด็กแก่นๆกวนๆ เป็นที่ถูกใจของบรรดาวัยรุ่นยุคนั้น ไม่เพียงแต่เพลงเท่านั้นที่ฮิต คอสตูมการแต่งตัวของอัลบั้มนี้ก็เป็นผู้บุกเบิกแฟชั่น เสื้อสกรีนลายการ์ตูน "โซนิค" กางเกงยีนส์ขาใหญ่ๆหลวมๆ ขายดีเป็นเทน้ำเทท่า พอๆกับยอดขายเทปอัลบั้มนี้ที่ทะยานเกินล้านตลับภายในเวลาไม่ถึง 5 เดือน หลายๆซิงเกิ้ลที่ทะยอยปล่อยออกมาพร้อมท่าเต้นโดนใจก็ล้วนกลายเป็นเพลงฮิตอีกเช่นเคย อาทิ พรุ่งนี้ไม่สาย, รบกวนมารักกัน, ขอได้ไหม และไม่รักตัวเอง เป็นต้น เวลาถัดมาได้ออกอัลบั้มเพื่อสานต่อความสำเร็จด้านยอดขาย 1,000,000 ตลับ โดยการเปลี่ยนปกอัลบั้ม และเพิ่มเพลงคือเพลง "ฉันรักเธอ" นั่นก็คืออัลบั้ม "Tata 1,000,000 Copies Celebration"รายชื่อเพลงรายชื่อเพลง. 1. โอ๊ะ...โอ๊ย 2. เอาหมอนี่ไปเก็บหน่อย 3. พรุ่งนี้...ไม่สาย 4. รบกวนมารักกัน 5. เจ็บซะไม่มี 6. ขอได้ไหม 7. สอนไม่จำทำตลอด 8. ไม่รักตัวเอง 9. ไม่มีเบื่อ 10. จำ 11. สงบศึก</doc>
