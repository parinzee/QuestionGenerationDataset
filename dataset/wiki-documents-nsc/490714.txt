<doc id="490714" url="https://th.wikipedia.org/wiki?curid=490714" title="ศิริพงษ์ ศิริภูล">ศิริพงษ์ ศิริภูล ดาบตำรวจ ศิริพงษ์ ศิริภูล เกิดวันที่ 9 กันยายน พ.ศ. 2508 ที่จังหวัดสุรินทร์ เป็นอดีตนักแบดมินตันทีมชาติไทย ผู้ซึ่งเข้าแข่งขันในโอลิมปิกฤดูร้อน 1992 และ 1996 ตลอดจนเป็นผู้ฝึกสอนให้แก่นักแบดมินตันทีมชาติไทย ทั้งในโอลิมปิกฤดูร้อน 2012 รวมถึงรายการหลี่หนิงไชนามาสเตอร์ซูเปอร์ซีรีส์ 2012ประวัติ ประวัติ. ศิริพงษ์ ศิริภูล เริ่มแข่งขันในโอลิมปิกฤดูร้อน 1992 ในประเภทชายคู่ โดยเป็นฝ่ายชนะรอบแรกร่วมกับปราโมทย์ ธีระวิวัฒน์ แต่ทั้งคู่เป็นฝ่ายแพ้ในรอบถัดมาและได้อันดับเก้าของการแข่งขัน สี่ปีต่อมาศิริพงษ์จับคู่กับคุณากร สุทธิโสตถิ์ โดยทั้งคู่เป็นฝ่ายแพ้ในรอบแรก ใน พ.ศ. 2541 เขาได้จับคู่กับปราโมทย์ ธีระวิวัฒน์ อีกครั้ง และได้อันดับสามของรายการบรูไนโอเพน และยังได้ชนะรางวัลเหรียญเงินในเอเชียนเกมส์ที่จัดขึ้นในปีเดียวกันนี้ เขาชนะการแข่งขันแบดมินตันชิงแชมป์ประเทศไทยครั้งแรกใน พ.ศ. 2532 จากการจับคู่กับปราโมทย์ ธีระวิวัฒน์ ในประเภทชายคู่ และลัดดาวัลย์ มูลศาสตรสาทร ในประเภทคู่ผสม และเป็นผู้ชนะในทั้งสองประเภทเป็นครั้งที่สามใน พ.ศ. 2539 โดยจับคู่กับคุณากร สุทธิโสตถิ์ และพรสวรรค์ ปลั่งเวช โดยเขาสามารถครองแชมป์ชายคู่ประเทศไทยได้ 4 สมัย และครองแชมป์คู่ผสมได้ 8 สมัยติดต่อกัน</doc>
