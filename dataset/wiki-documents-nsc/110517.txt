<doc id="110517" url="https://th.wikipedia.org/wiki?curid=110517" title="เจส มาคา">เจส มาคา เจส มาคา นักมวยสากลชาวฟิลิปปินส์ เกิดเมื่อ 24 ธันวาคม พ.ศ. 2514 สถิติการชก 77 ครั้ง ชนะ 48 (น็อค 18) เสมอ 6 แพ้ 23ประวัติ ประวัติ. มาคาขึ้นชกมวยสากลครั้งแรกเมื่อ 17 กุมภาพันธ์ พ.ศ. 2533 ชนะคะแนน โจโจ ลีบาเรียส ที่ฟิลิปปินส์ จากนั้น ขึ้นชกชนะเป็นส่วนใหญ่ที่ฟิลิปปินส์ ได้มาชกในไทยครั้งแรกเมื่อ 29 พฤษภาคม พ.ศ. 2535 แพ้คะแนน ฉัตรชัย อีลิทยิม จากนั้น ได้ชิงแชมป์ฟิลิปปินส์รุ่นฟลายเวทเมื่อ 19 ธันวาคม พ.ศ. 2535 ปรากฏว่าเป็นฝ่ายแพ้คะแนน อิสกานี ปูมาร์ ไม่ได้แชมป์ ต่อมาใน พ.ศ. 2536 มาคามาชกในไทย แพ้คะแนน แสน ส.เพลินจิต แพ้คะแนน ชิ อินจิน ที่เกาหลีใต้ มาชกแพ้คะแนน ดาวรุ่ง ชูวัฒนะ ใน พ.ศ. 2537 และในปีนี้เอง มาคาได้ครองแชมป์ฟิลิปปินส์รุ่นแบนตัมเวท เมื่อ 29 เมษายน ชนะคะแนน แซมมวล ดูรัน และป้องกันแชมป์ไว้ได้ 3 ครั้ง ก่อนจะได้ชิงแชมป์ OPBF ที่ว่างถึงสองครั้งใน พ.ศ. 2538 แต่ไม่สำเร็จ โดยครั้งแรก แพ้คะแนน ชิ อินจิน เมื่อ 23 เมษายน ที่เกาหลีใต้ อีกครั้ง แพ้คะแนน โอห์ ชังคยุน เมื่อ 6 กันยายน ที่เกาหลีใต้ หลังจากนั้น มาคา ขึ้นชกป้องกันแชมป์ฟิลิปปินส์ได้อีก 2 ครั้ง และมาชกนอกรอบ แพ้คะแนน ดาวรุ่ง ชูวัฒนะ เมื่อ พ.ศ. 2539 ต่อมา มาคาได้ชิงแชมป์โลกรุ่นจูเนียร์แบนตัมเวท WBF เมื่อ 30 มกราคม พ.ศ. 2540 ซึ่งมาคาเป็นฝ่ายแพ้คะแนน แซมซั่น ดัทช์บอยยิมไปอย่างพลิกความหมาย ซึ่งก่อนหน้านี้ แซมซั่นชกป้องกันแชมป์ชนะน็อครวดมาตลอด จากนั้นมาชกนอกรอบ ชนะคะแนน แก่นศักดิ์ ส.เพลินจิต ในไทย และชนะคะแนน มาซาฮิโกะ นากามูระ ที่ญี่ปุ่น จากนั้น ชกป้องกันแชมป์ฟิลิปปินส์ได้อีก 2 ครั้ง ก็เดินทางมาชิงแชมป์โลกกับแซมซั่นอีกครั้งเมื่อ 26 กันยายน พ.ศ. 2540 ซึ่งมาคาเป็นฝ่ายแพ้คะแนนไปอีก และมาชกแพ้คะแนน วีรพล นครหลวงโปรโมชั่นในอีก 2 เดือนต่อมา มาคาเดินทางไปชกชิงแชมป์ OPBF รุ่นแบนตัมเวท เมื่อ 9 พฤษภาคม พ.ศ. 2541 ที่ญี่ปุ่น ปรากฏว่ามาคาเป็นฝ่ายชนะคะแนน มาซาฮิโกะ นากามูระ ได้แชมป์มาครอง และสามารถป้องกันแชมป์ไว้ได้ถึง 7 ครั้ง รวมทั้งเสมอโดยเทคนิคกับยอดสิงห์ ชูวัฒนะ เมื่อ 9 สิงหาคม พ.ศ. 2543 ด้วย จนมาเสียแชมป์ให้กับโฮซูมิ ฮาเซกาวา เมื่อ 18 พฤษภาคม พ.ศ. 2546 โดยมาคาเป็นฝ่ายแพ้คะแนนไป ในระหว่างที่เป็นแชมป์ OPBF เคยมาชกชิงแชมป์ PABA เฉพาะกาลรุ่นซูเปอร์แบนตัมเวทที่ว่าง เสมอกับยอดดำรงค์ ศิษย์ยอดธง เมื่อ 2 เมษายน พ.ศ. 2543 หลังจากเสียแชมป์ OPBF ไปแล้ว มาคามีโอกาสได้ชิงแชมป์อีก 2 ครั้ง คือ ชิงแชมป์ ABCO รุ่นแบนตัมเวท เมื่อ 19 กันยายน พ.ศ. 2546 แพ้น็อค แสงหิรัญ ลูกบ้านใหญ่ และชิงแชมป์ WBO เอเชียแปซิฟิครุ่นเฟเธอร์เวทเมื่อ 11 เมษายน พ.ศ. 2548 แพ้คะแนน เทอดศักดิ์ ก่อเกียรติยิม มาคาชกมวยมาจนถึง พ.ศ. 2550 หลังจากที่ชกแพ้น็อค อเล็กซานเดอร์ บักติน ยก 8 เมื่อ 1 กรกฎาคม แล้ว มาคาก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นแบนตัมเวท (2537 และ 2538 - 2541) - แชมป์ OPBF รุ่นแบนตัมเวท (2541 – 2546)- ชิง, 9 พ.ค. 2541 ชนะคะแนน มาซาฮิโกะ นากามูระ (ญี่ปุ่น) ที่ญี่ปุ่น - ป้องกันแชมป์ครั้งที่ 1, 25 ส.ค. 2541 ชนะคะแนน เซตสุโอะ เซกาว่า (ญี่ปุ่น) ที่ ญี่ปุ่น - ป้องกันแชมป์ครั้งที่ 2, 23 ม.ค. 2542 ชนะคะแนน ชิน ยามาโตะ (ญี่ปุ่น) ที่ ญี่ปุ่น - ป้องกันแชมป์ครั้งที่ 3, 9 ส.ค. 2543 เสมอกับ ยอดสิงห์ ชูวัฒนะ ที่ มะนิลา ฟิลิปปินส์ - ป้องกันแชมป์ครั้งที่ 4, 11 ธ.ค. 2543 ชนะคะแนน คัตซูชิเกะ คาวาชิม่า (ญี่ปุ่น) ที่ ญี่ปุ่น - ป้องกันแชมป์ครั้งที่ 5, 20 เม.ย. 2544 ชนะคะแนน มาซายูกิ อารินากะ (ญี่ปุ่น) ที่ ญี่ปุ่น - ป้องกันแชมป์ครั้งที่ 6, 23 ก.ย. 2544 ชนะคะแนน เรียวอิชิ มิโนริยามา (ญี่ปุ่น) ที่ ญี่ปุ่น - ป้องกันแชมป์ครั้งที่ 7, 7 เม.ย. 2545 ชนะคะแนน ฮิโรอากิ มูราโกชิ (ญี่ปุ่น) ที่ญี่ปุ่น - เสียแชมป์ 18 พ.ค. 2546 แพ้คะแนน โฮซูมิ ฮาเซกาวา (ญี่ปุ่น) ที่ ญี่ปุ่น - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นแบนตัมเวทเมื่อ 23 เม.ย. 2538 แพ้คะแนน ชิ อินจิน (เกาหลีใต้) ที่เกาหลีใต้ - ชิงแชมป์ OPBF รุ่นแบนตัมเวทเมื่อ 6 ก.ย. 2538 แพ้คะแนน โอ ชางคยุน (เกาหลีใต้) ที่เกาหลีใต้ - ชิงแชมป์โลกรุ่นซูเปอร์ฟลายเวท WBF เมื่อ 30 ม.ค. 2540 แพ้คะแนน แซมซั่น ดัทซ์บอยยิม ที่ จ.ชุมพร - ชิงแชมป์โลกรุ่นซูเปอร์ฟลายเวท WBF เมื่อ 26 ก.ย. 2540 แพ้คะแนน แซมซั่น ดัทซ์บอยยิม ที่ จ.สระบุรี - ชิงแชมป์ PABA รุ่นซูเปอร์แบนตั้มเวทเมื่อ 2 เม.ย. 2543 เสมอกับ ยอดดำรงค์ ศิษย์ยอดธง ที่กทม. - ชิงแชมป์ ABC รุ่นแบนตัมเวท เมื่อ 19 ก.ย. 2546 แพ้น็อค แสงหิรัญ ลูกบ้านใหญ่ ยก 2 ที่ จ.นนทบุรี - ชิงแชมป์ WBO เอเชียแปซิฟิค รุ่นเฟเธอร์เวท เมื่อ 11 เม.ย. 2548 แพ้คะแนน เทอดศักดิ์ จันทร์แดง ที่ จ.ชุมพร</doc>
