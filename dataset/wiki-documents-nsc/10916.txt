<doc id="10916" url="https://th.wikipedia.org/wiki?curid=10916" title="สิงหาคม พ.ศ. 2548">สิงหาคม พ.ศ. 2548วันพุธที่ 31 สิงหาคม 2548วันพุธที่ 31 สิงหาคม 2548. - สมเด็จพระสันตะปาปา เบเนดิกต์ที่ 16 ส่งสาส์นแสดงความเสียใจไปยังประชาชนบริเวณชายฝั่งของรัฐหลุยส์เซียนา มิสซิสซิปปี และแอละแบมาที่ประสบภัยพิบัติจากพายุเฮอริเคนคาทรีนาวันจันทร์ที่ 29 สิงหาคม 2548วันจันทร์ที่ 29 สิงหาคม 2548. - พายุเฮอริเคนคาทรีน่า พัดขึ้นฝั่งของเมืองนิวออลีนส์ รัฐหลุยส์เซียนา ด้วยกำลังลมเกือบ 250 กิโลเมตรต่อชั่วโมง เป็นพายุเฮอริเคนที่มีความรุนแรงระดับ 4 ที่ลดระดับความรุนแรงลงมาจากระดับ 5 เมื่อคืนนี้ - หลังเกิดอุบัติเหตุเครื่องบินตกหลายครั้ง ทางการฝรั่งเศสได้ประกาศบนเว็บไซต์ รายชื่อสายการบินหกสายที่ห้ามบินในฝรั่งเศส อันได้แก่- แอร์คอร์โย (เกาหลีเหนือ) - แอร์เซนต์ทอมัส (สหรัฐ) - อินเตอร์แนชันแนล แอร์ เซอร์วิส (ไลบีเรีย) - ลิเนแอส เออาร์อี (โมแซมบีก) - ทรานส์แอร์เวย์ (โมแซมบีก) - ภูเก็ตแอร์ (ไทย) แต่ความน่าเชื่อถือของรายชื่อดังกล่าวยังเป็นที่น่าสงสัย เนื่องจากไม่ได้รวมสายการบินที่ตกล่าสุดไว้ ไม่ว่าจะเป็นเวสต์แคริบเบียนที่ตกในเวเนซูเอล่า หรือแฟลช แอร์ที่ตกในกรีซ และมีเพียงภูเก็ตแอร์เท่านั้นที่อยู่ในบัญชีดำของทั้งทางการอังกฤษและฝรั่งเศส และไม่รวมอียิปต์แอร์ ที่มีมาตรฐานต่ำจนถูกห้ามบินในบางประเทศในยุโรป แต่ก็ยังลงจอดในฝรั่งเศสได้วันอาทิตย์ที่ 28 สิงหาคม 2548วันอาทิตย์ที่ 28 สิงหาคม 2548. - รัฐธรรมนูญใหม่ของอิรัก ยังไม่ประกาศใช้ แม้จะเลยกำหนดเส้นตายมานานกว่าสัปดาห์ ปัญหาใหญ่ก็คือ กลุ่มนิกายสุหนี่ไม่ยอมรับระบบการปกครองแบบสหพันธรัฐ พร้อมยืนกรานจะให้ปกครองแบบรัฐบาลเดี่ยว - ชาวปาเลสไตน์ผู้หนึ่งได้ก่อเหตุระเบิดพลีชีพที่สถานีขนส่งเมืองเบียร์ชีวา ทางตอนใต้ของอิสราเอล แต่โชคดีที่คนขับรถโดยสารห้ามไม่ให้ผู้ก่อเหตุขึ้นรถ และเรียกเจ้าหน้าที่รักษาความปลอดภัยมาปลดระเบิดออกจากตัวผู้ก่อเหตุได้ทันท่วงที แต่ระเบิดที่ปะทุขึ้นทำให้มีผู้ได้รับบาดเจ็บสาหัสสองคน และอีกสี่สิบคนถูกนำส่งโรงพยาบาลเนื่องจากอาการขวัญผวา นับเป็นระเบิดพลีชีพครั้งแรกนับตั้งแต่เสร็จสิ้นการรื้อถอนนิคมชาวยิวออกจากฉนวนกาซ่า ทางด้านนายมามุด อับบาส ผู้นำปาเลสไตน์ได้ออกมาประณามเหตุการณ์ดังกล่าวว่าเป็นการขัดขวางกระบวนการสันติภาพ - พรรคอนุรักษนิยมของเยอรมนี หรือ CDU ได้จัดการประชุมใหญ่สามัญประจำปีที่เมืองดอร์ทมุนด์ทางตะวันตกของประเทศ มีผู้เข้าร่วมการประชุมกว่า 10,000 คน และทางพรรคยังได้สนับสนุนนางแองเจลล่า เมอร์เคล เป็นผู้สมัครชิงตำแหน่งนายกรัฐมนตรี และเป็นคู่แข่งของนายกรัฐมนตรีแกร์ฮาร์ด ชโรเดอร์ ในการเลือกตั้งทั่วไปสมัยหน้าอีกด้วย - การชุมนุมประท้วงบนท้องถนนในกรุงการากาส ประเทศเวเนซูเอลา ได้กลายเป็นการปะทะกันระหว่างกองกำลังรักษาความปลอดภัย กับกลุ่มผู้คัดค้านประธานาธิบดีฮูโก ชาเวส ที่เรียกร้องให้มีการปฏิรูปสภาที่ปรึกษาการเลือกตั้ง มีผู้ได้รับบาดเจ็บ 6 คนวันเสาร์ที่ 27 สิงหาคม 2548วันเสาร์ที่ 27 สิงหาคม 2548. - นายหวู ต้า เหว่ย รัฐมนตรีช่วยต่างประเทศจีน จะเดินทางไปกรุงเปียงยาง ของเกาหลีเหนือ เพื่อหารือเรื่องการเจรจา 6 ฝ่าย ยุติปัญหาการพัฒนาอาวุธนิวเคลียร์ของเกาหลีเหนือและแลกเปลี่ยนความเห็น เกี่ยวกับความสัมพันธ์ระหว่าง 2 ประเทศ ทั้งนี้ยังไม่มีกำหนดแน่นอนในเรื่องการเริ่มต้นเจรจา 6 ฝ่าย หลังจากที่มีการเจรจารอบที่ 4 เมื่อปลายเดือน ก.ค.ที่ผ่านมาวันพฤหัสบดีที่ 25 สิงหาคม 2548วันพฤหัสบดีที่ 25 สิงหาคม 2548. - พ.ต.ท.ทักษิณ ชินวัตร นายกรัฐมนตรี ได้จัดรายการ "นายกฯทักษิณพบสื่อมวลชน" เป็นครั้งแรก ขึ้นที่ตึกสันติไมตรี ทำเนียบรัฐบาล โดยมีสื่อมวลชนทั้งไทยและต่างประเทศร่วมสัมภาษณ์ประมาณ 100 คน - กพช.เห็นชอบหลักเกณฑ์กำหนดโครงสร้างอัตราค่าไฟฟ้าทั้งค่าไฟฟ้าฐานและค่าไฟฟ้าตามสูตรการปรับอัตราค่าไฟฟ้าอัตโนมัติ (เอฟที) แล้ว เพื่อลดผลกระทบและชี้แจงต่อนักลงทุนหลังเข้าตลาดหุ้น พร้อมเห็นชอบ บมจ.กฟผ. เพิ่มทุนจดทะเบียนเป็น 8,000 ล้านหุ้น เตรียมเสนอขายหุ้นให้แก่ประชาชน และนักลงทุนทั่วไปกลางเดือนพฤศจิกายนนี้ (ผู้จัดการออนไลน์)วันอังคารที่ 23 สิงหาคม 2548วันอังคารที่ 23 สิงหาคม 2548. - พ.ต.ท.ทักษิณ ชินวัตร พอใจความคืบหน้าสุวรรณภูมิ พร้อมสั่งเร่งสปีดงานที่ยังล่าช้า ยัน เปิดทดสอบรันเวย์แน่ 29 ก.ย.นี้ เตรียมส่งเทียบเชิญ "สุเทพ-ประดิษฐ์” ร่วมนั่งเครื่องบินทดสอบลำแรก "พงษ์ศักดิ์" ยันไอทีโอถูกปรับแน่ เผยจีอีเบรกติดตั้งเครื่องซีทีเอ็กซ์ หวั่นปัญหาฝุ่นทำเครื่องเสีย คาดติดตั้งได้หลัง 29 ก.ย. ขณะที่ไอทีโอยันจะเริ่มติดตั้งเครื่องและเสร็จทันกำหนดแน่นอน (ผู้จัดการออนไลน์) - เครื่องบินโบอิง 737 ของสายการบินแทนส์ ประเทศเปรูตกลงในเขตป่าดงดิบทางตอนเหนือของประเทศ โดยมีผู้รอดชีวิตจากอุบัติเหตุครั้งนี้ 57 คนและเสียชีวิต 41 คนวันจันทร์ที่ 22 สิงหาคม 2548วันจันทร์ที่ 22 สิงหาคม 2548. - คนงานไทยกว่า 1,000 คน ของบริษัท เกาสง แรพิด ทรานสิท คอร์ป ในอำเภอกังซัน เมืองเกาสง ของไต้หวัน ได้ก่อเหตุประท้วงนายจ้าง และเหตุการณ์จบลงหลังจากที่ฝ่ายนายจ้างให้สัญญาว่าจะปฏิบัติตามข้อเรียกร้องของแรงงานไทย อาทิ การยกเลิกการห้ามดื่มสุราในเรือนพัก อนุญาตให้ใช้โทรศัพท์มือถือ เปลี่ยนผู้ที่ทำหน้าที่ควบคุมดูแลหอพักบางคน แจ้งค่าล่วงเวลาตามจริง เป็นต้น ซึ่งเหตุการณ์นี้ถือว่ารุนแรงที่สุดในรอบ 20 ปีวันศุกร์ที่ 19 สิงหาคม 2548วันศุกร์ที่ 19 สิงหาคม 2548. - กองกำลังรักษาความมั่นคงอิสราเอลใช้กำลังโยกย้ายคนในนิคมชาวยิวออกจากฉนวนกาซา โดยจุดที่เกิดการเผชิญหน้ากันรุนแรงที่สุดคือที่คะฟาร์ ดารอม ขณะที่บริเวณนเว เดคาลิม การโยกย้ายคนออกจากนิคมดูจะเป็นไปอย่างละมุนละม่อมมากกว่าวันพฤหัสบดีที่ 18 สิงหาคม 2548วันพฤหัสบดีที่ 18 สิงหาคม 2548. - พระบาทสมเด็จพระเจ้าอยู่หัว ทรงเป็นห่วงปริมาณน้ำในเขื่อนภูมิพลและเขื่อนสิริกิติ์ เพราะหากปริมาณน้ำไม่ถึงร้อยละ 80 จะเกิดปัญหาภัยแล้งวันพุธที่ 17 สิงหาคม 2548วันพุธที่ 17 สิงหาคม 2548. - ทางการอินโดนีเซียลดโทษจำคุกนายอาบู บาการ์ บาเชียร์ นักการศาสนาที่ร่วมสมคบคิดก่อเหตุระเบิดไนต์คลับที่เกาะบาหลี เมื่อปี 2545 ทำให้มีผู้เสียชีวิต 202 คน จากโทษเดิม 30 เดือน ได้รับการลดโทษลง 4 เดือนกับอีก 15 วันวันอังคารที่ 16 สิงหาคม 2548วันอังคารที่ 16 สิงหาคม 2548. - เกิดเหตุแผ่นดินไหวขึ้นทางฝั่งตะวันออกเฉียงเหนือของญี่ปุ่น วัดขนาดได้ 7.2 ตามมาตราริกเตอร์ มีผู้ได้รับบาดเจ็บอย่างน้อย 26 คนวันอาทิตย์ที่ 14 สิงหาคม 2548วันอาทิตย์ที่ 14 สิงหาคม 2548. - เครื่องบินโบอิง 737 ของสายการบินเฮลิออส สายการบินราคาถูกของไซปรัส ซึ่งมีผู้โดยสารและลูกเรือทั้งสิ้น 121 คน ตกทางตอนเหนือของกรุงเอเธนส์ ขณะนี้เจ้าหน้าที่ดับเพลิงพบศพผู้เสียชีวิตแล้วแต่ยังไม่พบผู้รอดชีวิต สาเหตุเกิดจากระบบควบคุมความดันในห้องโดยสารมีปัญหา และพบว่ามีการแจกผ้าห่มให้กับผู้โดยสารราว 20 นาทีก่อนเครื่องตกเนื่องจากสภาพอากาศที่หนาวจัด - ชาวยิวจะต้องย้ายออกจากนิคมชาวยิวในเขตฉนวนกาซ่าก่อนเวลา 8 นาฬิกา ตามเวลาในประเทศไทยวันจันทร์นี้ ส่วนที่เมืองเอเรสอันเป็นจุดผ่านสำคัญเข้าสู่อิสราเอล หัวหน้าเจ้าหน้าที่ของอิสราเอลและปาเลสไตน์ได้พบปะหารือกัน เกี่ยวกับการเตรียมการขั้นสุดท้าย ซึ่งเป็นภาพที่ไม่เคยเกิดขึ้นมาก่อน - คณะกรรมาธิการร่างรัฐธรรมนูญของอิรักกำลังเร่งมือในการร่างรัฐธรรมนูญฉบับใหม่ ให้แล้วเสร็จ แต่คาดว่าจะล่าช้ากว่ากำหนดเส้นตายเดิมในวันพรุ่งนี้(วันจันทร์) ในขณะที่ชาวเคิร์ดออกมาชุมนุมเรียกร้องขอปกครองตนเอง แต่ชาวอิรักไม่ต้องการให้มีการปกครองแบบสหพันธรัฐ - นายเอ็ดก้า เรย์ คิลเล่น อดีตสมาชิกกลุ่มคลูคลักซ์แคลน ผู้ถูกตัดสินจำคุก 60 ปี ข้อหาสังหารเจ้าหน้าที่ตำรวจต่อต้านการเหยียดผิวสามคน ในรัฐมิสซิสซิปปีเมื่อปีค.ศ. 1964 ได้รับการปล่อยตัวแล้ว หลังจากที่เพื่อนๆของเขารวบรวมเงินได้กว่าหกแสนดอลล่าสหรัฐมาประกันตัวออกไป และทนายความของนายคิลเล่นจะยื่นอุธรณ์อีกด้วย - เกิดไฟป่าขึ้นอีกทางตอนเหนือและตอนกลางของประเทศโปรตุเกส เนื่องจากสภาพอากาศร้อนและแห้งจัด ทางการโปรตุเกสกำลังระดมเจ้าหน้าที่ดับเพลิงกว่า 800 นายมาสกัดเพลิงวันเสาร์ที่ 13 สิงหาคม 2548วันเสาร์ที่ 13 สิงหาคม 2548. - นายลักษมัน คาดีร์กามาร์ รัฐมนตรีต่างประเทศของศรีลังกา ถูกลอบสังหาร โดยถูกมือปืนซุ่มยิงเข้าที่ศีรษะ ที่บ้านในกรุงโคลัมโบ และไปเสียชีวิตที่โรงพยาบาล - มาเลเซียกระทบหนัก สั่งปิดโรงเรียน-โรงแรม – ธนาคาร ในหลายรัฐ หลังควันไฟจากเกาะสุมาตราลามเข้าประเทศ เร่งหารือรัฐบาลอินโดนีเซียสกัดควันไฟด่วน ขณะเดียวกันในส่วนของไทย "เบตง – หาดใหญ่" ก็ถูกหมอกควันปกคลุมทั่วเมืองด้วยเช่นกัน (ผู้จัดการออนไลน์)วันศุกร์ที่ 12 สิงหาคม 2548วันพฤหัสบดีที่ 11 สิงหาคม 2548วันพฤหัสบดีที่ 11 สิงหาคม 2548. - ทางการอังกฤษจะขับชาวต่างชาติผู้เป็นภัยต่อความมั่นคงของชาติออกนอกประเทศสิบคน รวมถึงนายอาบู กาทาดา ชาวปาเลสไตน์วัย 44 ปี ผู้ได้ชื่อว่าเป็นผู้นำทางจิตวิญญาณของกลุ่มอัลกออิดะห์ในยุโรป - เย็นวานนี้ กลุ่มชาวอิสราเอลรักชาติหัวรุนแรง ได้ชุมนุมต่อต้านการรื้อถอนนิคมชาวยิวออกจากเขตฉนวนกาซ่าที่นครเยรูซาเลม และจะย้ายไปชุมนุมต่อที่กรุงเทลอาวีฟในวันนี้ ซึ่งจะเป็นการชุมนุมคัดค้านครั้งใหญ่ที่สุด ถึงแม้ว่ามาตรการดังกล่าวจะสายเกินห้ามก็ตาม - ทางการมาเลเซียประกาศภาวะฉุกเฉินในดินแดนบางส่วน รวมถึงกรุงกัวลาลัมเปอร์ด้วย เนื่องจากถูกปกคลุมด้วยกลุ่มควันหนาที่เกิดจากไฟป่าในอินโดนีเซีย - จรวดแอเรียน 5ของฝรั่งเศสได้นำดาวเทียมไทยคม4 ซึ่งเป็นดาวเทียมสื่อสารขนาดใหญ่ที่สุดในโลกเท่าที่เคยสร้างมา (น้ำหนัก 6.5 ตัน) ขึ้นสู่วงโคจร ที่ฐานปล่อยจรวดในเมืองคูรู ในดินแดนเฟรนช์เกียนา เมื่อเวลา 15.20น.วันนี้ตามเวลาในประเทศไทย โดยดาวเทียมดังกล่าวจะทำหน้าที่ให้บริการอินเทอร์เน็ตในแถบเอเซียแปซิฟิก รวมถึงออสเตรเลีย และนิวซีแลนด์ เป็นเวลานานกว่า 12 ปีวันพุธที่ 10 สิงหาคม 2548วันพุธที่ 10 สิงหาคม 2548. - อิหร่านแกะตราผนึกของสำนักงานปรมาณูสากล (IAEA) ที่ป้องกันการใช้โรงงานแปรรูปนิวเคลียร์ที่เมืองอิสปาฮานออกแล้ว ทำให้สามารถดำเนินกิจกรรมได้อีกครั้ง ขณะที่คณะปรึกษาของไอเออีเอยังหาข้อตกลงร่วมกันไม่ได้ว่า จะตอบกลับอิหร่านอย่างไรเกี่ยวกับข้อสงสัยที่ว่า โรงงานดังกล่าวสามารถกลายสภาพเป็นโรงผลิตอาวุธนิวเคลียร์ได้วันอังคารที่ 9 สิงหาคม 2548วันอังคารที่ 9 สิงหาคม 2548. - กระสวยอวกาศดิสคัฟเวอรี แตะลงพื้นรันเวย์ที่ 22 ในฐานทัพอากาศเอ็ดเวิร์ดส์ รัฐแคลิฟอร์เนียได้อย่างสวยงาม ตรงกับเวลา 05.11 น. ตามเวลาท้องถิ่น นับว่าภารกิจของเที่ยวบิน STS-114 ซึ่งใช้เวลานานกว่า 14 วัน 11 ชั่วโมงได้เสร็จสิ้นลงอย่างสำเร็จลุล่วงไปได้ด้วยดี - คณะที่ปรึกษาของสำนักงานปรมาณูสากล หรือ IAEA ได้ประชุมฉุกเฉินที่กรุงเวียนนา ประเทศออสเตรีย เพื่อประกาศเรียกร้องให้อิหร่านซึ่งกำลังท้าทายนานาชาติ ให้ล้มเลิกกิจกรรมทางนิวเคลียร์และกลับไปเจรจากับยุโรป - ที่ประเทศญี่ปุ่น เมืองนางาซากิได้จัดพิธีรำลึกครบรอบหกสิบปีการโดนทิ้งระเบิดนิวเคลียร์ สามวันหลังเมืองฮิโรชิม่า พร้อมประกาศต้องการเป็น "สถานที่แห่งสุดท้ายในโลกที่ยอมพ่ายต่อความน่าสะพรึงกลัวของอาวุธนิวเคลียร์"์ - ราคาน้ำมันทรงตัวในวันนี้ หลังจากทำลายสถิติทะลุบาเรลละ 64 ดอลล่าสหรัฐที่ตลาดนิวยอร์กเมื่อคืนวาน เนื่องด้วยเกรงต่อภัยก่อการร้ายในซาอุดิอาระเบีย และข่าวนานาชาติจะประกาศคว่ำบาตรอิหร่าน สองผู้ผลิตน้ำมันรายใหญ่ของโลก - ธนาคารกลางสหรัฐฯ (FED) ประชุมที่กรุงวอชิงตัน ว่าด้วยเรื่องการตัดสินใจขึ้นอัตราดอกเบี้ยเงินกู้ระยะสั้นอีกร้อยละ 0.25 เป็นครั้งที่สิบติดต่อกัน เพื่อให้ขึ้นมาอยู่ที่ร้อยละ 3.50วันจันทร์ที่ 8 สิงหาคม 2548วันจันทร์ที่ 8 สิงหาคม 2548. - นายกรัฐมนตรีจุนอิจิโร่ โคอิซุมิ ของญี่ปุ่นประกาศยุบสภา หลังจากวุฒิสภาแห่งชาติ มีมติคัดค้านโครงการแปรรูปกรมไปรษณีย์ที่เขาเสนอเพื่อกอบกู้เศรษฐกิจของประเทศ ทำให้ต้องมีการเลือกตั้งใหม่ในวันที่ 11 กันยายนนี้ เร็วกว่ากำหนดเดิม 2 ปี - วิศวกรขององค์การนาซา ประกาศเลื่อนกำหนดกลับสู่พื้นโลกของกระสวยอวกาศดิสคัฟเวอรี่ ออกไปอีก 24 ชั่วโมงเนื่องจากสภาพอากาศที่แหลมคานาเวอรัลไม่เป็นใจ - มีสัญญาณว่าอิหร่านจะไม่ยอมสยบต่อนานาชาติในเรื่องปัญหานิวเคลียร์ โดยทางการกรุงเตหะรานเพิ่งประกาศแต่งตั้งนายอาลี ลาเฮ้ดจานีเป็นผู้รับผิดชอบโครงการนิวเคลียร์ และได้เริ่มดำเนินกิจกรรมทางนิวเคลียร์อีกครั้งวานนี้ - ตำรวจปาเลสไตน์สามารถช่วยเหลือเจ้าหน้าที่องค์การสหประชาชาติ ที่ถูกลักพาตัวในเขตฉนวนกาซ่าไว้ได้ หลังจากถูกลักพาตัวไปเพียงไม่กี่ชั่วโมง - การประชุมผู้นำทางการเมืองของอิรักครั้งที่สอง มีอันต้องเลื่อนเปิดประชุมออกไปหนึ่งวัน เนื่องจากพายุทรายได้โหมกระหน่ำกรุงแบกแดด - ผลการสอบเครื่องบิน ATR-72 ของตูนิเซียแอร์ไลน์ตกในเกาะซิซิลีของอิตาลี เนื่องจากเชื้อเพลิงไม่มีประสิทธิภาพ ทำให้เครื่องยนต์ดับพร้อมกันสองเครื่อง ซึ่งมีความเป็นไปได้เพียงหนึ่งในล้านเท่านั้น - ผลการสอบสวนเครื่องบินแอร์บัส เอ 340 ของสายการบินแอร์ฟรานซ์ ไถลออกนอกรันเวย์ที่ท่าอากาศยานนานาชาติโทรอนโต้ ประเทศแคนาดา พบว่าเครื่องแตะพื้นรันเวย์ช้าไป และสภาพอากาศที่เลวร้ายทำให้ไม่สามารถเบรกได้ทัน - ประธานาธิบดีของประเทศมอริทาเนียที่ถูกโค่นอำนาจเมื่อวันที่ 3 สิงหาคม ได้ออกโทรทัศน์ช่องอัล อาราบีย่า ของซาอุดิอาระเบีย เรืยกร้องให้กองกำลังของเขาลุกขึ้นกอบกู้รัฐธรรมนูญวันอาทิตย์ที่ 7 สิงหาคม 2548วันอาทิตย์ที่ 7 สิงหาคม 2548. - ที่ประชุม 6 ฝ่าย เพื่อแก้ไขวิกฤตนิวเคลียร์ในคาบสมุทรเกาหลี ประกาศหยุดพักการหารือเป็นเวลา 3 สัปดาห์ วันนี้ เพื่อเปิดทางให้แต่ละฝ่ายกลับไปทบทวนจุดยืนกับรัฐบาลของตน หลังไม่สามารถตกลงกันได้เกี่ยวกับการออกแถลงการณ์ร่วมภายหลังการประชุม - หลังจากที่ลูกเรือเรือดำน้ำสัญชาติรัสเซีย 7 คน ต้องติดอยู่ภายในเรือนานกว่า 3 วัน ที่อ่าวคำชาก้า (Kamtchatka) ในมหาสมุทรแปซิฟิก เนื่องจากติดอวนลากปลาที่ระดับความลึกกว่า 190 เมตร พวกเขาก็ได้รับการช่วยเหลือออกมาอย่างปลอดภัยแล้ว โดยหุ่นยนต์ดำน้ำสัญชาติอังกฤษ ที่มีชื่อว่าสกอร์เปี้ยน ซึ่งได้ตัดเชือกอวนออก ใช้เวลาปฏิบัติการณ์นานกว่า 5 ชั่วโมง - เมื่อวันเสาร์ที่ผ่านมา เครื่องบินโดยสาร ATR-72 ของสายการบินตูนิเซียแอร์ ที่ออกเดินทางจากเมืองบารีในประเทศอิตาลี มุ่งหน้าสู่เมืองแจ้บบาในตูนิเซีย ได้ประสบอุบัติเหตุตกที่ชายฝั่งเกาะซิซีลีของอิตาลี ล่าสุดมีรายงานผู้เสียชีวิต 13 คน และหายสาบสูญอีก 3 คน - เบนจามิน เนทันยาฮู รัฐมนตรีว่าการกระทรวงการคลังของอิสราเอล ประกาศลาออกจากตำแหน่ง เนื่องจากไม่เห็นด้วยกับนโยบายรื้อถอนชุมชนชาวยิวออกจากเขตฉนวนกาซ่า ในขณะที่รัฐบาลของนายกรัฐมนตรีแอเรียล ชารอน ได้ให้ไฟเขียวเพื่อเริ่มต้นการรื้อถอนที่จะมีขึ้นในวันที่ 17 สิงหาคมนี้ - ชาวอเมริกันกว่า 50 คน ได้รวมตัวกันหน้าทางเข้าไร่ของประธานาธิบดีจอร์จ ดับเบิลยู. บุช ที่เมืองครอวฟอร์ด รัฐเทกซัส เพื่อเรียกร้องให้มีการถอนทหารสหรัฐออกจากอิรัก - ทางการแซมเบียส่งตัวผู้ร้ายข้ามแดน คือนาย Haroon Rashid Aswad หนึ่งในตัวการก่อวินาศกรรมกรุงลอนดอน เมื่อวันที่ 7 กรกฎาคม ให้ทางการอังกฤษดำเนินคดีต่อไป - ประเทศโครเอเชียเฉลิมฉลองครบรอบสิบปี ที่ชาวโครเอเชียมีชัยเหนือชาวเซิร์บ ใน"ปฏิบัติการพายุ" ที่ทำให้สามารถยึดครองพื้นที่ส่วนใหญ่ที่เป็นดินแดนโครเอเชียในปัจจุบันไว้ได้ - ที่กรุงฮาวาน่า เมืองหลวงของคิวบา นายอิบบราฮิม แฟแร นักร้องแนวละตินชาวคิวบา หนึ่งในสมาชิกวง “บัวเอน่า วิสต้า โซเชียลคลับ” ได้เสียชีวิตลงแล้ว ด้วยวัย 78 ปี จากโรคหัวใจล้มเหลว หลังมีอาการอ่อนเพลียจากการทัวร์คอนเสิร์ตในทวีปยุโรปวันเสาร์ที่ 6 สิงหาคม 2548วันเสาร์ที่ 6 สิงหาคม 2548. - ประธานาธิบดีอิหร่านคนใหม่จะสาบานตนรับตำแหน่งวันนี้ โดยคาดว่าจะประกาศรายชื่อคณะรัฐมนตรีในอีกไม่กี่วันวันศุกร์ที่ 5 สิงหาคม 2548วันศุกร์ที่ 5 สิงหาคม 2548. - โทนี แบลร์ นายกรัฐมนตรีของอังกฤษกำลังวางแผนที่จะเพิ่มอำนาจให้รัฐบาล ในการส่งตัวชาวต่างชาติที่สนับสนุนการก่อการร้ายออกนอกประเทศ หรือไม่ให้เข้ามาในประเทศวันพฤหัสบดีที่ 4 สิงหาคม 2548วันพฤหัสบดีที่ 4 สิงหาคม 2548. - สถานีโทรทัศน์อัลญะซีเราะห์ได้เผยแพร่วิดีโอของอัยมาน อัลซอวาฮิรีย์ผู้นำอันดับสองของเครือข่ายอัลกออิดะห์ ที่ออกมาขู่ชาวอังกฤษว่าจะต้องเผชิญกับการก่อการร้ายอีกครั้ง เนื่องจากนโยบายของโทนี แบลร์ นายกรัฐมนตรีอังกฤษที่ยืนยันว่าจะไม่ถอนทัพออกจากประเทศมุสลิมวันพุธที่ 3 สิงหาคม 2548วันพุธที่ 3 สิงหาคม 2548. - เครื่องบินแอร์บัส เอ 340 ของสายการบินแอร์ฟรานซ์ ประสบอุบัติเหตุ ไถลออกจากรันเวย์ไปตกคูและเกิดไฟลุกท่วม ที่สนามบินนานาชาติโทรอนโตของแคนาดาวันอังคารที่ 2 สิงหาคม 2548วันอังคารที่ 2 สิงหาคม 2548. - พระบาทสมเด็จพระปรมินทรมหาภูมิพลอดุลยเดช มีพระบรมราชโองการโปรดเกล้าฯ ให้รัฐมนตรีพ้นจากความเป็นรัฐมนตรี และแต่งตั้งรัฐมนตรีใหม่ 17 ตำแหน่ง - ซาอุดีอาระเบียเตรียมจัดพิธีฝังพระศพกษัตริย์ฟาฮัดอย่างเรียบง่าย ตามประเพณีดั้งเดิมของศาสนาอิสลาม โดยคาดว่าจะมีผู้นำจากนานาประเทศเดินทางมาร่วมพิธีเป็นจำนวนมากวันจันทร์ที่ 1 สิงหาคม 2548วันจันทร์ที่ 1 สิงหาคม 2548. - กษัตริย์ฟาฮัด แห่งซาอุดีอาระเบียเสด็จสวรรคตแล้วจากอาการป่วยเรื้อรัง ด้วยพระชนมายุ 84 พรรษา ขณะที่ มกุฎราชกุมารอับดุลเลาะห์ พระเชษฐาต่างมารดาวัย 82 ชันษาได้ขึ้นครองราชย์เป็นประมุของค์ใหม่ ของดินแดนที่ส่งออกน้ำมันรายใหญ่ที่สุดของโลกแห่งนี้ หลังจากที่พระองค์ได้ทรงดำรงตำแหน่งผู้สำเร็จราชการแทนมาเป็นเวลากว่าสิบปี - มูลนิธิ รามอน แมกไซไซ ประกาศมอบรางวัลแมกไซไซ สาขาการให้บริการภาครัฐ แก่ นายจอน อึ๊งภากรณ์ สมาชิกวุฒิสภาของประเทศไทย - นักบินอวกาศประจำกระสวยอวกาศดิสคัฟเวอรี ได้ออกปฏิบัติการซ่อมแซมกล้องโทรทัศน์หนึ่งในสี่ตัวของ สถานีอวกาศนานาชาติ ISS ก่อนเตรียมกลับสู่พื้นโลกในสัปดาห์หน้า ขณะนี้นาซาเป็นกังวลเกี่ยวกับการร่อนลงจอด เนื่องจากพบรอยชำรุดขนาด 12 เซนติเมตรที่ผิวของยาน ซึ่งจะมีผลกระทบขณะบินฝ่าชั้นบรรยากาศของโลกแหล่งข่าวหนังสือพิมพ์ แหล่งข่าว. หนังสือพิมพ์. รายวัน: ไทยรัฐ - เดลินิวส์ - ข่าวสด - แนวหน้า - กรุงเทพธุรกิจ - ผู้จัดการรายวัน - มติชนรายวัน - บางกอกโพสต์ รายสัปดาห์: ฐานเศรษฐกิจ - ประชาติธุรกิจโทรทัศน์ โทรทัศน์. ช่อง 3 - ช่อง 5 - ช่อง 7 - ช่อง 9 - ช่อง 11 - ไอทีวี - เนชั่นแชนแนลสำนักข่าวต่างประเทศ สำนักข่าวต่างประเทศ. ซีเอ็นเอ็น - บีบีซี - รอยเตอร์ - เอเอฟพี</doc>
