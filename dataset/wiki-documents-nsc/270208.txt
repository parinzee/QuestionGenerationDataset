<doc id="270208" url="https://th.wikipedia.org/wiki?curid=270208" title="คณะกรรมการกลางอิสลามแห่งประเทศไทย">คณะกรรมการกลางอิสลามแห่งประเทศไทย คณะกรรมการกลางอิสลามแห่งประเทศไทย เป็นคณะผู้บริหารกิจการศาสนาอิสลามในประเทศไทย โดยใช้อำนาจตามพระราชบัญญัติการบริหารองค์กรศาสนาอิสลาม พ.ศ. 2540 ซึ่งระบุให้มีคณะกรรมการคณะหนึ่งเรียกว่าคณะกรรมการกลางอิสลามแห่งประเทศไทย ประกอบด้วยจุฬาราชมนตรีเป็นประธานกรรมการ และกรรมการ ซึ่งทรงพระกรุณาโปรดเกล้า ฯ แต่งตั้งจากกรรมการอิสลามประจำจังหวัด ซึ่งเป็นผู้แทนคณะกรรมการอิสลามประจำจังหวัด จังหวัดละหนึ่งคน และจากกรรมการอื่นซึ่งคัดเลือกโดยจุฬาราชมนตรีมีจำนวนหนึ่งในสามของจำนวนผู้แทนคณะกรรมการอิสลามประจำจังหวัด มีวาระการดำรงตำแหน่ง 6 ปีคุณสมบัติของกรรมการกลางอิสลามแห่งประเทศไทยคุณสมบัติของกรรมการกลางอิสลามแห่งประเทศไทย. - เป็นมุสลิมผู้มีสัญชาติไทยโดยการเกิด - มีอายุไม่ต่ำกว่าสามสิบปีบริบูรณ์ - เป็นผู้มีความรู้ความเข้าใจในศาสนาอิสลามเป็นอย่างดี - เป็นผู้ประพฤติปฏิบัติตามบัญญัติแห่งศาสนาอิสลามโดยเคร่งครัด - เป็นผู้มีความสัมพันธ์อันดีกับทุกศาสนา - เป็นผู้มีความเลื่อมใสในการปกครองระบอบประชาธิปไตยอันมีพระมหากษัตริย์ทรงเป็นประมุข - ไม่เป็นหรือเคยเป็นบุคคลล้มละลาย - ไม่เป็นผู้เคยถูกจำคุกโดยคำพิพากษาถึงที่สุดให้จำคุก เว้นแต่ เป็นโทษสำหรับความผิดที่ได้กระทำโดยประมาทหรือความผิดลหุโทษ - ไม่เป็นผู้ทุพพลภาพจนไม่สามารถปฏิบัติหน้าที่ได้ ไร้ความสามารถ หรือมีจิตฟั่นเฟือนไม่สมประกอบ หรือเป็นโรคตามที่กำหนดในกฎกระทรวงอำนาจหน้าที่ของคณะกรรมการกลางอิสลามแห่งประเทศไทยอำนาจหน้าที่ของคณะกรรมการกลางอิสลามแห่งประเทศไทย. - ให้คำปรึกษาแก่รัฐมนตรีว่าการกระทรวงมหาดไทยและรัฐมนตรีว่าการกระทรวงศึกษาธิการ - ให้คำปรึกษาหรือข้อแนะนำเกี่ยวกับศาสนาอิสลามแก่คณะกรรมการอิสลามประจำจังหวัด และคณะกรรมการอิสลามประจำมัสยิด - แต่งตั้งคณะอนุกรรมการเพื่อปฏิบัติงานตามที่คณะกรรมการกลางอิสลามแห่งประเทศไทยมอบหมาย - ออกระเบียบเกี่ยวกับการจัดการทรัพย์สินและการจัดหาผลประโยชน์ของสำนักงานคณะกรรมการอิสลามประจำจังหวัดและมัสยิด - ออกระเบียบวิธีการดำเนินงานและควบคุมดูแลการบริหารงานของคณะกรรมการอิสลามประจำจังหวัดและคณะกรรมการอิสลามประจำมัสยิด - ปฏิบัติหน้าที่เป็นคณะกรรมการอิสลามประจำจังหวัดในจังหวัดที่ไม่มีคณะกรรมการอิสลามประจำจังหวัด ในการนี้คณะกรรมการกลางอิสลามแห่งประเทศไทยจะมอบหมายให้คณะกรรมการอิสลามประจำจังหวัดที่ใกล้เคียงปฏิบัติหน้าที่แทนก็ได้ - พิจารณาวินิจฉัยคำร้องคัดค้านของกรรมการอิสลามประจำมัสยิดซึ่งพ้นจากตำแหน่งเนื่องจากคณะกรรมการอิสลามประจำจังหวัดมีมติให้พ้นจากตำแหน่งหรือมีพการกระทำที่ไม่สมควรกับตำแหน่ง - จัดทำทะเบียนทรัพย์สิน เอกสารและบัญชีรายรับรายจ่ายของสำนักงานคณะกรรมการกลางอิสลามแห่งประเทศไทยให้ถูกต้องตามความเป็นจริง - ออกประกาศและให้คำรับรองเกี่ยวกับกิจการศาสนาอิสลาม - ส่งเสริมสนับสนุนการจัดกิจกรรมทางศาสนา และการศึกษาศาสนาอิสลาม - ประสานงานกับหน่วยราชการที่เกี่ยวข้องในกิจการที่เกี่ยวกับศาสนาอิสลาม - ปฏิบัติหน้าที่อื่นตามที่กำหนดไว้ในพระราชบัญญัติการบริหารองค์กรศาสนาอิสลาม พ.ศ. 2540 นอกจากนี้แล้วคณะกรรมการกลางอิสลามแห่งประเทศไทยยังเป็นองค์กรสำคัญในการประสานความร่วมมือในการจัดงานเมาลิดกลางแห่งประเทศไทยอีกด้วยการบริหารงานของคณะกรรมการกลางอิสลามแห่งประเทศไทย การบริหารงานของคณะกรรมการกลางอิสลามแห่งประเทศไทย. สำนักงานคณะกรรมการกลางอิสลามแห่งประเทศไทย มีฐานะเป็นนิติบุคคลมีหน้าที่เกี่ยวกับกิจการของคณะกรรมการกลางอิสลามแห่งประเทศไทย โดยมีคณะกรรมการกลางอิสลามแห่งประเทศไทยเป็นผู้แทนของสำนักงานในกิจการที่เกี่ยวกับบุคคลภายนอก เพื่อการนี้คณะกรรมการกลางอิสลามแห่งประเทศไทยอาจมีมติมอบหมายให้กรรมการคนหนึ่งหรือหลายคนทำการแทนก็ได้ และให้เลขาธิการคณะกรรมการกลางอิสลามแห่งประเทศไทยเป็นผู้รับผิดชอบในกิจการของสำนักงานรายนามคณะกรรมการกลางอิสลามแห่งประเทศไทย รายนามคณะกรรมการกลางอิสลามแห่งประเทศไทย. ประธานกรรมการกลางอิสลามแห่งประเทศไทย คือ อาศิส พิทักษ์คุมพล จุฬาราชมนตรี รองประธานกรรมการกลางอิสลามแห่งประเทศไทย ได้แก่ นายสมัย เจริญช่าง นายสมาย มาลีพันธุ์ นายอรุณ วันแอเลาะ นายแวดือราแม มะมิงจิ ศ.ดร.อิมรอน มะลูลีม นายสวาป เผ่าประทาน นายเบิ้ม ปาทาน นายประสิทธิ์ มะหะหมัด นายดีน ยีสมัน และนายสุริยา ปันจอร์ เลขาธิการคณะกรรมการกลางอิสลามแห่งประเทศไทย คือ พล.ต.ต.สุรินทร์ ปาลาเร่ รองเลขาธิการคณะกรรมการกลางอิสลามแห่งประเทศไทย ได้แก่ นายดำรงค์ สุมาลยศักดิ์ ดร.ปรีชา อนุรักษ์ นายประเสริฐ ดิเจริญ และ นายรัศมี ดำชะไว กรรมการกลางอิสลามแห่งประเทศไทย ตำแหน่งอื่น คือ- รศ.ดร.อิสมาแอ อาลี - สมาน อาดัม - อับดุลเลาะ แอนดริส - สนิท รอมาลี - วิยากร ลูกหยี - ปรีดา เชื้อผู้ดี - ไพศาล อับดุลลอ - ณรงค์เดช สุขจันทร์ - สุวิทย์ เซ็นเจริญ - อับดุลเราะแม เจะแซ - วิชาญ เรืองจินดา - เอกลักษณ์ ดุลล่า - เสรี ปาทาน - สุริยา อร่ามวงศ์ - สันธาน สุมาลยศักดิ์ - เกรียงศักดิ์ มิตรเจริญ - วีระ หัดหมัด - เขตรัฐ เทพรัตน์- ไชยา สกุลชาห์ - พีชเรข พิริยหะพันธุ์ - ต้าเหยบ หวังดี - ทรงศักดิ์ หมานจิตร - นิแวอาลี หะยีนิเลาะ - อดิศักดิ์ อัสมิมานะ - ประสิทธิ์ เพชรทองคำ - หมัด ตู้ดำ - สุวัฒน์ กูบกระบี่ - บรรจง โซ๊ะมณี - พัฒนา หลังปูเต๊ะ - เกชา เปลี่ยนวิถี - ทินกร มีหิรัญ - ไพศาล พรหมยงค์ - เฉ็ม เหมมัน - ประดิษฐ์ นิมา สำนักงานคณะกรรมการกลางอิสลามแห่งประเทศไทย ตั้งอยู่ที่ศูนย์บริหารกิจการศาสนาอิสลามแห่งชาติ เฉลิมพระเกียรติ ถนนคลองเก้า แขวงคลองสิบ เขตหนองจอก กรุงเทพมหานคร</doc>
