<doc id="57089" url="https://th.wikipedia.org/wiki?curid=57089" title="แซนดี้ ธอม">แซนดี้ ธอม แซนดี้ ธอม ( หรือมีชื่อจริงว่า Alexandria "Sandi" Thom) เกิดเมื่อวันที่ 11 สิงหาคม ค.ศ. 1981 เป็นนักร้อง นักแต่งเพลงชาวสก็อต เจ้าของเพลงดังอันดับ 1 ในอังกฤษอย่าง "I Wish I Was a Punk Rocker (With Flowers in My Hair)"ประวัติ ประวัติ. นักร้องนักแต่งเพลงวัย 24 ชาวสก็อต อย่างแซนดี้ ธอม เธอมีเงินไม่มากพอที่จะออกทัวร์คอนเสิร์ต จึงตัดสินใจติด เว็บแคม ในแฟลตของเธอในเซาธ์ลอนดอน และเล่นสดในชั้นใต้ดินถ่ายทอดเป็น เว็บคาสต์ ทางอินเทอร์เน็ต เหมือนอย่างศิลปินที่ใช้วิธีนี้ได้ผลมาแล้วเช่น Arctic Monkeys, Gnarls Barkley และ Clap You Hands Say Yeah แซนดี้ ธอม เรียกโชว์ของเธอว่า ’21 Nights from Tooting’ ถ่ายทอดผ่านทาง myspace.com และเว็บไซต์ของเธอเอง sandithom.com เชิญชวนในแฟนๆ ติดตามดูเธอเล่นสดทางอินเทอร์เน็ตหรือจะมาดูกันที่ชั้นใต้ดินที่แฟลตของเธอก็ได้ (รับคนได้มากสุด10 คนและช่วยเอาเครื่องดื่มและถุงนอนมาเอง) จากคนดู 70 คนในคืนแรก ข่าว webcast gig แพร่กระจายออกไปอย่างรวดเร็ว จนในตอนท้ายของทัวร์ (ทางเน็ต) มีคนดูการแสดงของเธอมากถึง 70,000 คน รวมทั้งคนในอเมริกา รัสเซีย และ นิวซีแลนด์ ในอังกฤษ ฝ่ายคัดสรรศิลปินของ RCA Label Group ได้ให้สัมภาษณ์นักเรียนสำหรับหนังสือพิมพ์ของโรงเรียนเกี่ยวกับอิทธิพลของาสื่ออินเทอร์เน็ตว่าเป็นสื่อสำคัญแค่ไหนในโลกธุรกิจปัจจุบัน และนักเรียนคนนั้นเอ่ยถึง webcast ‘world’ tour ของ แซนดี้ ธอม สองอาทิตย์ต่อจากนั้นแซนดี้ ธอม ได้เซ็นสัญญาสำหรับ 5 อัลบั้มกับ RCA Label Group พิธีการเซ็นสัญญาถูกถ่ายทอดจากชั้นใต้ดินที่เธอเคยใช้เล่นสด เป็นการเซ็นสัญญาถ่ายทอดเว็บคาสต์ครั้งแรกในประวัติศาสตร์ค่ายเทปเมเจอร์เลยทีเดียว ซิงเกิลแรกของอัลบั้มคือ ‘I Wish I Was A Punk Rocker’ สามารถเข้าอันดับ 1 ใน UK Singles Chart ทันทีที่ออกวางขาย สามารถโค่นเพลง ‘Crazy’ ของ Gnarls Barkley ที่อยู่ในชาร์ตมาหลายเดือนได้สำเร็จ เนื้อหาของเพลง ‘I Wish I Was A Punk Rocker’ เสียดสีเทคโนโลยีสมัยใหม่ด้วยอารมณ์ขันว่า ‘When music really mattered and radio was king…And computers were still scary and we didn’t know everything’ ทั้งที่ตัวเธอแจ้งเกิดได้เพราะเทคโนโลยีอินเทอร์เน็ตและคอมพิวเตอร์ผลงานอัลบั้มผลงาน. อัลบั้ม. - Smile... It Confuses Peopleซิงเกิลซิงเกิล. - I Wish I Was a Punk Rocker (With Flowers in My Hair) อันดับ 1 ในอังกฤษ - What If I'm Right อันดับ 22 ในอังกฤษ</doc>
