<doc id="168459" url="https://th.wikipedia.org/wiki?curid=168459" title="ปฏิบัติการทางทหาร">ปฏิบัติการทางทหาร ปฏิบัติการทางทหาร () คือ การประยุกต์ใช้นโยบาย การวางแผน การจัดการและการอำนวยการในการนำกองกำลังและทรัพยากรเข้าสู่รูปแบบรายวัน และดำเนินกิจกรรมดังกล่าวไปจนกว่าจะบรรลุผลตามเป้าหมายที่วางเอาไว้ ซึ่งไม่มีความเกี่ยวข้องกับเหตุการณ์ทางทหาร ปฏิบัติการทางทหาร ข้องเกี่ยวกับการวางแผน การเคลื่อนพล กระบวนการข่าวสารซึ่งประกอบด้วยการรวบรวม วิเคราะห์และกระจายข่าวสาร และการวางตำแหน่งยุทธปัจจัยและเวลาที่ต้องการองค์ประกอบเชิงเทคนิค องค์ประกอบเชิงเทคนิค. ปฏิบัติการทางทหารสามารถข้องเกี่ยวเข้ากับการดำเนินการเชิงกลยุทธ์ และปฏิบัติการด้วยการจักการเคลื่อนกำลังอย่างมีแบบแผน โดยทั่วไปแล้วการดำเนินการเชิงยุทธวิธี (Tactical) ถูกใช้เพื่ออ้างถึงการปฏิบัติการสู้รบตามภารกิจ (Mission) ซึ่งเป็นส่วนย่อยของปฏิบัติการทางทหาร (Operation) โดยกระบวนการแล้ว ปฏิบัติการทางทหารอาจจะต้องการการเตรียมพล การฝึกฝน และการบริหารจัดการ เพื่อให้กองกำลังสามารถเข้าร่วม ดำเนินการ และยุติการสู้รบ รวมไปถึงการอำนวยการการเคลื่อนกำลัง การส่งกำลังสนับสนุน การเข้าตี การตั้งรับ และการเข้าควบคุม เพื่อบรรลุถึงเป้าหมายของปฏิบัติการในการสู้รบ (Battle) หรือ การทัพ (Campaign) โดยมาก ปฏิบัติการทางทหารมีรูปแบบของกระบวนการที่แตกต่างกันออกไป ที่จะต้องทำเพื่อบรรลุเป้าประสงค์ในแต่ละระดับของแผนที่วางเอาไว้ แต่โดยย่ออาจจะสรุปได้ดังนี้- แนวคิด เกี่ยวกับการระบุจุดประสงค์และเป้าหมายของปฏิบัติการ - การข่าว เกี่ยวกับการรวบรวมและวิเคราะห์ข่าวสารเกี่ยวกับการต้านทานของข้าศึก - การวางแผน การบริหารกองกำลังและการนำไปใช้ - การจัดการ ในการเคลื่อนกำลัง ยุทธภัณฑ์ การฝึกฝนของกองกำลัง - การเข้าร่วมปฏิบัติการ ในการบรรลุเป้าหมายขั้นต้นเชิงยุทธวิธี - การปราบข้าศึก ในการปฏิบัติการเชิงลึก - การยุติปฏิบัติการ โดยไม่สนใจว่าเป้าประสงค์ของปฏิบัติการจะบรรลุผลหรือไม่การปฏิบัติการ การปฏิบัติการ. ปฏิบัติการทางทหารโดยทั่วไปแล้วจะถูกเรียกด้วยชื่อรหัส ด้วยเหตุผลด้านความปลอดภัยเชิงข่าวกรอง โดยทั่วไปแล้วมักจะมีความข้องเกี่ยวกับวัตถุประสงค์ของปฏิบัติการ ปฏิบัติการทางทหารอาจจะแบ่งออกได้ตามขนาดและเป้าหมายของหน่วยทหารที่ได้รับมอบหมายในการเข้าร่วมและผลกระทบต่อภาพรวมของสงคราม อาจะแบ่งได้ดังนี้- เขตสงคราม (Theatre) เป็นการปฏิบัติการที่มีขนาดใหญ่มาก โดยทั่วไปแล้ว มักจะครอบคลุมพื้นที่ในระดับทวีป และแสดงออกถึงความขัดแย้งระดับยุทธศาสตร์ชาติ ตัวอย่างเช่น ปฏิบัติการบาร์บารอสซา ซึ่งนอกเหนือจากที่มีการกำหนดความมุ่งหมายนอกเหนือจากการทหาร แต่ยังมุ่งไปที่เศรษฐกิจและการเมืองอีกด้วย - การทัพ (Campaign) เป็นส่วนย่อยของยุทธบริเวณ และมีการจำกัดเชิงภูมิศาสตร์และยุทธศาสตร์การปฏิบัติการ เช่น ยุทธการแห่งบริเตน และไม่จำเป็นต้องหมายถึงยุทธศาสตร์ชาติหรือมีเป้าหมายอยู่นอกเหนือไปจากการทหาร - ยุทธการปฏิบัติการ (Operational battle) เป็นส่วนย่อยของการทัพลงมาอีก มีเป้าหมายทางทหารและพื้นที่ที่เจาะจง มีการระบุการใช้กำลังที่ชัดเจน ตัวอย่างเช่น ยุทธการกาลิโบลี ที่ถือเป็นความภูมิใจของ ออสเตรเลียและนิวซีแลนด์นั้น เป็นการปฏิบัติการที่บางครั้งก็ถูกเรียกว่า "การยกพลขึ้นบกที่ดาร์ดาเนลเลส์" เพราะถือว่าเป็นส่วนหนึ่งของ ปฏิบัติการดาร์ดาเนลเลส์ ที่มีกองกำลังฝ่ายพันธมิตร 480,000 นายเข้าร่วม - การติดพัน (Engagement) เป็นการต่อสู้เชิงยุทธวิธีที่ทั้งขนาดของพื้นที่และเป้าประสงค์ถูกจำกัดด้วยการกระทำ ตัวอย่างเช่น ยุทธการเคิร์สก์ ที่มีอีกชื่อตามที่เยอรมนีตั้งว่า "ปฏิบัติการซิทาเดล" นั้น ประกอบไปด้วยการรบย่อยมากมาย</doc>
