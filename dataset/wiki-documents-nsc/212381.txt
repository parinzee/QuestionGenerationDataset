<doc id="212381" url="https://th.wikipedia.org/wiki?curid=212381" title="โครงการพัฒนาลุ่มน้ำป่าสัก">โครงการพัฒนาลุ่มน้ำป่าสัก โครงการพัฒนาลุ่มน้ำป่าสักเป็นโครงการในพระราชดำริของพระบาทสมเด็จพระเจ้าอยู่หัว ทรงให้กรมชลประทานศึกษาความเหมาะสมของโครงการเขื่อนเก็บกักแม่น้ำป่าสักอย่างจริงจัง เพื่อแก้ไขปัญหาการขาดแคลนน้ำและบรรเทาอุทกภัยในเขตลุ่มน้ำป่าสัก ต่อมาคณะรัฐมนตรีได้มีมติเมื่อวันที่ 3 พฤษภาคม พ.ศ. 2537 อนุมัติให้กระทรวงเกษตรและสหกรณ์ดำเนินการก่อสร้างเขื่อนเก็บกักน้ำแม่น้ำป่าสัก ประกอบด้วยแผนงานหลัก 2 แผนงาน คือ แผนงานก่อสร้างโครงการและงานแก้ไขพัฒนาสิ่งแวดล้อม และแผนงานพัฒนาอาชีพให้แก่ราษฎรในพื้นที่โครงการพัฒนาลุ่มน้ำป่าสัก โดยระยะแรกของการดำเนินงาน คณะอนุกรรมการพัฒนาอาชีพให้แก่ราษฎรได้มีนโยบายให้เร่งรัดพัฒนาอาชีพที่ได้รับผลกระทบจากการสร้างเขื่อนก่อน ทั้งระยะสั้น และระยะยาว เพื่อให้เกษตรกรมีอาชีพและรายได้ที่ยั่งยืน ทำให้เกษตรกรในพื้นที่ดังกล่าวมีรายได้เพิ่มขึ้นมาในระดับหนึ่ง ในปีประมาณ 2545 เริ่มดำเนินการในพื้นที่ชลประทานเปิดใหม่ ทั้ง 3 โครงการ คือ โครงการพัฒนานิคม-แก่งคอย โครงการแก่งคอย-บ้านหม้อ และโครงการพัฒนานิคม รวมพื้นที่ประมาณ 135,500 ไร่ โดยกรมชลประทานได้ขยายเวลาการดำเนินการก่อสร้างคลองส่งน้ำ ซึ่งจะแล้วเสร็จสมบูรณ์ภายในปี 2548 ซึ่งถึงแม้ว่าระบบส่งน้ำยังไม่แล้วเสร็จ แต่พื้นที่ดังกล่าวบางส่วนยังมีศักยภาพในการพัฒนาไปก่อนล่วงหน้าได้</doc>
