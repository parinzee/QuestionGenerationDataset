<doc id="135838" url="https://th.wikipedia.org/wiki?curid=135838" title="ดวงกมล ลิ่มเจริญ">ดวงกมล ลิ่มเจริญ ดวงกมล ลิ่มเจริญ (24 สิงหาคม พ.ศ. 2507 - 8 ธันวาคม พ.ศ. 2546) อดีตผู้อำนวยการสร้างภาพยนตร์ เป็นผู้บุกเบิกการสร้างภาพยนตร์ไทยที่ประสบความสำเร็จในตลาดต่างประเทศ ดวงกมล ลิ่มเจริญ เป็นพี่สาวของพรพิมล ลิ่มเจริญ นักวิจารณ์ภาพยนตร์และนักเขียนประจำหนังสือพิมพ์มติชน ดวงกมลจบการศึกษาคณะอักษรศาสตร์ จุฬาลงกรณ์มหาวิทยาลัย สาขาศิลปการละคร เมื่อ พ.ศ. 2528 จากนั้นทำงานในวงการโทรทัศน์ และร่วมก่อตั้งบริษัท เอ็กแซ็กท์ ในเครือแกรมมี่ และผลิตละครโทรทัศน์เมื่อ พ.ศ. 2535 เธอศึกษาต่อด้านการบริหารธุรกิจภาพยนตร์ จากยูซีแอลเอ เมื่อ พ.ศ. 2540 หลังศึกษาต่อ ดวงกมลดำรงตำแหน่งผู้จัดการทั่วไปบริษัท แกรมมี่ฟิล์ม ผลิตภาพยนตร์ 2 เรื่องคือ รัก-ออกแบบไม่ได้ และกำแพง เป็นผู้ประสานงานการสร้างภาพยนตร์ A Fighter's Blues ของ หลิวเต๋อหัว และ In the Mood for Love ของ หว่อง คาไวที่เข้ามาถ่ายทำในประเทศไทย และลาออกมาตั้ง บริษัท ซีเนมาเซีย (Cinemasia) ร่วมกับ นนทรีย์ นิมิบุตร เมื่อ พ.ศ. 2543 และบริษัท ภาพยนตร์หรรษา เมื่อ พ.ศ. 2546 ดวงกมล ลิ่มเจริญ เสียชีวิตด้วยโรคมะเร็งปอด ด้วยวัยเพียง 39 ปี เมื่อวันที่ 8 ธันวาคม พ.ศ. 2546 ก่อนเสียชีวิตไม่นาน เธอได้รับรางวัล Producer of the Year 2003 เมื่อวันที่ 20 พฤศจิกายน พ.ศ. 2546 ในงานพบปะทางธุรกิจภาพยนตร์ CineAsia IIผลงานงานสร้างผลงาน. งานสร้าง. - รัก-ออกแบบไม่ได้ (2541) - กำแพง (2542)อำนวยการสร้างอำนวยการสร้าง. - จัน ดารา (2543) กำกับโดย นนทรีย์ นิมิบุตร - มนต์รักทรานซิสเตอร์ (2544) กำกับโดย เป็นเอก รัตนเรือง - อารมณ์ อาถรรพณ์ อาฆาต (Three) (2545) กำกับโดย คิม จีวอน, ปีเตอร์ ชาน และนนทรีย์ นิมิบุตร - เรื่องรัก น้อยนิด มหาศาล (2546) กำกับโดย เป็นเอก รัตนเรือง - โอเค เบตง (2546) กำกับโดย นนทรีย์ นิมิบุตร - โหมโรง (2547) กำกับโดย อิทธิสุนทร วิชัยลักษณ์ - The Letter จดหมายรัก (2547) กำกับโดย ผอูน จันทรศิริผลงานแสดงผลงานแสดง. - ไร่แสนสุข (2530) ละครเวทีกำกับโดย แสงอรุณ กาญจนรัตน์ - ยามเมื่อลมพัดหวน (2536) ละครโทรทัศน์จากบทประพันธ์ของ วาณิช จรุงกิจอนันต์ - มหัศจรรย์แห่งรัก (2537) ภาพยนตร์กำกับโดย หม่อมหลวงพันธุ์เทวนพ เทวกุล - ความรักครั้งสุดท้าย (2546) ภาพยนตร์กำกับโดย หม่อมเจ้าชาตรีเฉลิม ยุคล</doc>
