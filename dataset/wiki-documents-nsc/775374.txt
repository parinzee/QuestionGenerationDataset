<doc id="775374" url="https://th.wikipedia.org/wiki?curid=775374" title="คณะกรรมาธิการความปลอดภัยส่วนรวม">คณะกรรมาธิการความปลอดภัยส่วนรวม คณะกรรมาธิการความปลอดภัยส่วนรวมถูกตั้งขึ้นมาแทนที่คณะกรรมาธิการความมั่นคงสาธารณะ (Comité de sûreté générale) และมีหน้าที่สอดส่องดูแลและรับผิดชอบในการปกป้องธำรงไว้ซึ่งระบอบสาธารณรัฐจากการคุกคามโดยต่างประเทศและการก่อกบฎภายในประเทศที่ คณะกรรมการฯ คณะกรรมาธิการความปลอดภัยส่วนรวมเมื่อแรกตั้งประกอบด้วยสมาชิกเก้าคน และต่อมามีสิบสองคน ได้รับอำนาจอย่างกว้างขวาง สามารถควบคุมดูแลกิจการทหาร ตุลาการ และนิติบัญญัติ ตลอดจนออกมาตรการยามสงคราม การที่คณะกรรมาธิการฯมีอำนาจกว้างขวางเช่นนี้ ทำให้เปรียบเสมือนเป็นฝ่ายบริหารที่แท้จริงของประเทศ ในเดือนกรกฎาคม ค.ศ. 1793 สภากงว็องซียงได้อนุมัติให้บรรดาผู้นำฌากอแบ็ง (Jacobins) คนสำคัญ อาทิ มักซีมีเลียง รอแบ็สปีแยร์ และหลุยส์ อ็องตวน เดอ แซ็ง-ฌุสต์ เป็นต้น เป็นเข้าเป็นกรรมาธิการ พวกฌากอแบ็งภายใต้การนำของรอแบ็สปีแยร์ได้ครองอำนาจในคณะกรรมาธิการอย่างเบ็ดเสร็จระหว่างเดือนสิงหาคม ค.ศ. 1793 ถึงกรกฎาคม ค.ศ. 1794 โดยที่ในเดือนธันวาคม ค.ศ. 1793 สภากงว็องซียงมอบอำนาจบริหารให้แก่คณะกรรมการฯ อย่างเป็นทางการ การประหารชีวิตรอแบ็สปีแยร์ในเดือนกรกฎาคม ค.ศ. 1794 เป็นสัญลักษณ์ของช่วงปฏิกิริยาต่อคณะกรรมาธิการความปลอดภัยส่วนรวม ซึ่งเรียก ปฏิกิริยาเดือนแตร์มีดอร์ (Thermidorian Reaction) อิทธิพลของคณะกรรมาธิการฯ เสื่อมและถูกยุบใน ค.ศ. 1795</doc>
