<doc id="82604" url="https://th.wikipedia.org/wiki?curid=82604" title="แววตา สถาพร">แววตา สถาพร แววตา สถาพร เป็นนักร้องลูกทุ่งหญิงแนวอีสาน - หมอลำที่อยู่ในวงการมาราว 20 ปี เธอเคยมีผลงานออกมาหลายชุด และได้รับความนิยมจากแฟนเพลงในระดับที่น่าพอใจ ปัจจุบันค่อนข้างจะห่างหายจากวงการเพลงลูกทุ่ง เธอเริ่มเป็นที่รู้จักของแฟนเพลง จากเพลง " ปลงเถิดหัวใจ" ก่อนที่จะมีผลงานเพลงที่ติดหูผู้ฟังอีกหลายเพลงประวัติ ประวัติ. แววตา สถาพร มีชื่อจริงว่า ชัญญาสุด เชิงรัมย์ เป็นชาว จ.บุรีรัมย์ ทางบ้านมีฐานะปานกลาง เธอชอบการร้องเพลงลูกทุ่งและหมอลำมาตั้งแต่เล็กๆ โดยนักร้องที่เธอชื่นชอบก็คือพุ่มพวง ดวงจันทร์ และ เย็นจิตร พรเทวี ครั้นพอมีอายุประมาณ 12 ขวบก็เริ่มประกวดตามงานวัดแถวบ้าน ก็ชนะบ้างแพ้บ้างเป็นธรรมดา ต่อมา ได้มีโอกาสเข้ากรุงเทพฯ และก็ได้เข้าประกวดร้องเพลงในงานเล็กๆแถวดาวคะนอง และเธอก็โชคดีเมื่อถูกแมวมองชักนำเข้าสู่การเป็นนักร้องบันทึกเสียงในสังกัดกรุงไทยออดิโอ และผลิตผลงานชุดแรกในชีวิตออกมาชื่อว่า " ปลงเถิดหัวใจ " โดยใช้ชื่อว่า เพ็ญ นภาพร หลังจากนั้น ครู ดำเกิง ทองจันทร์ ครูเพลงชื่อดังที่สร้างสาธิต ทองจันทร์ ก็พาเธอไปเดินสายกับวงหมอลำ สาธิต ทองจันทร์ ในฐานะนางเอกหมอลำ และนักร้องประจำวงนานถึงกว่า 2 ปี จากนั้น เธอก็ย้ายมาอยู่สังกัดมาสเตอร์เทป และหันมาใช้ชื่อแววตา สถาพร ก่อนที่จะผลิตผลงานตามมาอีกหลายชุด กับหลายสังกัด รวมแล้วเธอมีผลงานเดี่ยวออกมาทั้งสิ้น 9 ชุด ในช่วงที่ได้รับความนิยมจากแฟนเพลงน้อยลง แววตา สถาพร หันมาเป็นนักร้องตามสวนอาหาร ควบกับการเป็นแคชเชียร์ ก่อนจะหันไปจับธุรกิจร้านอาหารชื่อ "อีสานบันเทิงศิลป์" และจำหน่ายเสื้อผ้า แต่ก็ไม่ค่อยประสบความสำเร็จนักผลงานผลงาน. - ปลงเถิดหัวใจ - รางวัลแด่เธอ - ซิ่ง - อกหักซ้ำสอง - รอรักจากชาวประมง - ผ้าพันคอรอคอย - แรงงานบ้านไกลผลงานเพลงดังผลงานเพลงดัง. - ปลงเถิดหัวใจ - ส่งใจไปญี่ปุ่น - ฮักบ่าวเฒ่า - ผ้าพันคอรอคอย - รอรักจากชาวประมง - สะใภ้ ธกส.</doc>
