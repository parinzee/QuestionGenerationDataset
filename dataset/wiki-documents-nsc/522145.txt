<doc id="522145" url="https://th.wikipedia.org/wiki?curid=522145" title="ซูซูกิ เอพีวี">ซูซูกิ เอพีวี ซูซูกิ เอพีวี () เป็นรถยนต์เอนกประสงค์ขนาดเล็กมาก (Mini MPV) ที่ผลิตโดย ซูซูกิ ในปี พ.ศ. 2547 เป็นรถยนต์ที่สร้างขึ้นจากพื้นฐานของซูซูกิ แครี่ โดยออกแบบที่ประเทศญี่ปุ่น และผลิตที่ประเทศอินโดนีเซีย โดยบริษัท PT Indomobil Suzuki International มีเครื่องยนต์ 1.5 และ 1.6 ลิตร 92 แรงม้า เกียร์ธรรมดา 5 สปีด และเกียร์อัตโนมัติ 4 สปีด ระยะฐานล้อ 2,625 มม. ยาว 4,155 มม. กว้าง 1,655 มม. และสูง 1,840 มม. น้ำหนักของรถ 1,270 กก. ต่อมาในปี พ.ศ. 2550 ได้มีการปรับโฉม Minorchange ขึ้น โดยปรับหน้าตาเล็กน้อย ส่วนรายละเอียดเครื่องยนต์นั้นไม่เปลี่ยนแปลง ในบางประเทศจะใช้ชื่อหลังไมเนอร์เชนจ์ว่า ซูซูกิ เอพีวี อารีนา เช่น อินโดนีเซีย เป็นต้น ปัจจุบัน เอพีวียังมีการทำตลาดอยู่ในประเทศออสเตรเลีย ,อัลจีเรีย ,อารูบา ,โบลีเวีย ,ชิลี ,โดมินิกัน ,มาเลเซีย ,สิงคโปร์ ,บรูไน ,ปากีสถาน ,ฟิลิปปินส์และไทย ส่วนในอินโดนีเซียจะนำรุ่นใหม่มาทำตลาด คือ ซูซูกิ เออร์ติกา () ในประเทศไทย เอพีวีเปิดตัวเมื่อปี พ.ศ. 2548 โดยเป็นรถนำเข้ามาจากประเทศอินโดนีเซีย เป็นรุ่น 1.6 ลิตร เกียร์ธรรมดา 5 สปีดและเกียร์อัตโนมัติ 4 สปีด และไมเนอร์เชนจ์เมื่อปี พ.ศ. 2551</doc>
