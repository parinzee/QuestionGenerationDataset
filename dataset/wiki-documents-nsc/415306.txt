<doc id="415306" url="https://th.wikipedia.org/wiki?curid=415306" title="เรือหลวงบีเกิล">เรือหลวงบีเกิล เรือหลวงบีเกิล () เป็นเรือสลุปใบสองเสา (brig-sloop) ชั้นเชโรกีของราชนาวีอังกฤษ ติดตั้งปืนใหญ่ 10 กระบอก ปล่อยลงน้ำเมื่อวันที่ 11 พฤษภาคม ค.ศ. 1820 จากอู่ต่อเรือวูลวิชริมฝั่งแม่น้ำเทมส์ ด้วยมูลค่า 7,803 ปอนด์ ในเดือนกรกฎาคมปีนั้น เรือดังกล่าวเข้าร่วมในงานสวนสนามทางเรือเพื่อเฉลิมฉลองพระราชพิธีราชาภิเษกของสมเด็จพระเจ้าจอร์จที่ 5 แห่งสหราชอาณาจักร ซึ่งบีเกิลเป็นเรือลำแรกที่ได้ล่องใต้สะพานลอนดอนแห่งใหม่ ภายหลัง บีเกิลถูกดัดแปลงเป็นเรือสำเภาสำรวจ (survey barque) และเข้าร่วมในการสำรวจสามครั้ง ในการเดินทางเที่ยวที่สอง นักธรรมชาติวิทยาหนุ่ม ชาลส์ ดาร์วิน อยู่บนเรือด้วย และผลงานของเขาจะทำให้บีเกิลเป็นหนึ่งในเรือที่มีชื่อเสียงที่สุดในโลก</doc>
