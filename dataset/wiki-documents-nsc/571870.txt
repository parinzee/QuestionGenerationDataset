<doc id="571870" url="https://th.wikipedia.org/wiki?curid=571870" title="ปลาที่มีก้านครีบ">ปลาที่มีก้านครีบ ปลาที่มีก้านครีบ () เป็นชั้นย่อยของปลากระดูกแข็ง (Osteichthyes) ชั้นหนึ่ง ใช้ชื่อวิทยาศาสตร์ว่า Actinopterygii (/แอก-ติ-โน-เทอ-ริ-กิ-ไอ/) เป็นปลาที่เคลื่อนไหวโดยอาศัยครีบและกล้ามเนื้อลำตัวเป็นสำคัญ ซึ่งแบ่งออกได้เป็น ก้านครีบแข็ง และก้านครีบอ่อน ซึ่งปลาส่วนใหญ่ในปัจจุบัน จะถูกจัดอยู่ในชั้นนี้ บรรพบุรุษของปลาในชั้นนี้จะมีขนาดเล็ก มีเกราะหุ้มตัวหนา มีปอดและเหงือก ชื่อ Andreolepis hedei โดยพบเป็นฟอสซิลอยู่ในยุคปลายซิลลูเรียนเมื่อกว่า 420 ล้านปีก่อนที่รัสเซีย, สวีเดน และเอสโตเนีย ปลาชั้นนี้มีการวิวัฒนาการอยู่ 3 ขั้นตอน คือ- ขั้นแรก คือ กลุ่ม Chondrostei เป็นกลุ่มแรกและมีความเก่าแก่โบราณที่สุด ปลากลุ่มนี้ที่มีการรอดมาถึงปัจจุบัน ได้แก่ ปลาสเตอร์เจียน, ปลาฉลามปากเป็ด และปลาไบเคอร์- ขั้นที่สอง คือ กลุ่ม Holostei ปลากลุ่มนี้ยังคงมี 2 กลุ่มที่ยังคงชีวิตรอดอยู่ คือ ปลาการ์ และ Amia calva ที่พบได้ในแหล่งน้ำจืดขนาดใหญ่ในประเทศสหรัฐอเมริกา- ขั้นที่สาม คือ ปลากระดูกแข็งในปัจจุบัน</doc>
