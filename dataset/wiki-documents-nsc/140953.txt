<doc id="140953" url="https://th.wikipedia.org/wiki?curid=140953" title="บลีชเดอะไดมอนด์ดัสต์รีเบลเลียน">บลีชเดอะไดมอนด์ดัสต์รีเบลเลียน เทพมรณะ (Bleach) เป็นการ์ตูนแนวแอ็คชั่นที่โด่งดังอย่างรวดเร็วนับตั้งแต่ลงประจำในนิตยสารรายสัปดาห์ “SHUKAN SHONEN JUMP” ตั้งแต่ปี ค.ศ. 2001 เป็นต้นมา ในประเทศไทยการ์ตูนเรื่อง เทพมรณะ ลงในนิตยสารรายสัปดาห์ บูม (Boom) ในเครือ เดอะเนชั่น และยังทำเป็นอะนิเมะฉายทางทีวี ตั้งแต่ เดือนตุลาคม ปี 2004 มาจนถึงปัจจุบันเรื่องย่อ เรื่องย่อ. หน่วยสิบซึ่งนำทีมโดย “ฮิสึกายะ โทชิโร่” มีหน้าที่ดูแล “ตราราชันย์” อันเป็นสมบัติลับของโซลโซไซตี้ แต่ในระหว่างปฏิบัติหน้าที่อยู่นั้นหน่วยสิบก็ถูกคนลึกลับบุกโจมตีและชิงเอาตราราชันย์ไป ตอนนั้นฮิสึกายะก็กำลังสู้อยู่กับหัวหน้ากลุ่มของพวกนั้นอยู่ แต่จู่ๆเขาก็ผละจากพวกรันงิคุไปซะเฉยๆ หลายวันต่อมา อิจิโกะที่โลกมนุษย์ได้ข่าวเรื่องการทรยศของฮิสึกายะเขารู้สึกคลางแคลงใจเกี่ยวกับเรื่องนี้มาก ระหว่างนั้นอิจิโกะและอิชิดะพบฮิสึกายะบาดเจ็บและอิจิโกะก็พาไปรักษาตัวที่บ้าน ฮิสึกายะ ฟื้นขึ้นมาแต่ไม่ยอมปริปากพูดอะไรทั้งนั้น แล้วจู่ๆ ก็จะหนีออกไปคนเดียว แต่อิจิโกะรู้ทันเลยไปดักไว้ก่อน อิจิโกะกับฮิสึกายะก็เกิดการต่อสู้กันขึ้นแต่ระหว่างนั้นเองฮอลโลว์ลึกลับก็โผล่เข้ามาขัดจังหวะ แถมยังบอกว่ามารับฮิสึกายะ ฝ่ายฮิสึกายะเองก็ไม่ได้ปฏิเสธอะไร อิจิโกะถูกเล่นงานจนได้รับบาดเจ็บ แต่ก็ได้ลูเคียกับเร็นจิมาช่วยเอาไว้ ซึ่งทั้งสองไหว้วานจากรันงิคุ รองหัวหน้าหน่วยสิบให้มาช่วยตามหาฮิสึกายะอย่างลับๆ จากคำพูดของฮิสึกายะที่พูดทิ้งท้ายไว้ว่า “คุซากะ” กับร่องรอยของฮอลโลว์ลึกลับพวกอิจิโกะได้แยกกันออกเป็น 2 ทางเพื่อตามสืบเรื่องนี้ เร็นจิได้รับความร่วมมือจาก “เคียวราคุ ชุนซุย” หัวหน้าหน่วยแปดสืบจนได้ความว่า ในอดีตเคยมียมทูตชื่อ “คุซากะ” แต่ก็ตายไปนานแล้ว ชุนซุยยังคงสืบสาวราวเรื่องต่อไปอีก แต่แล้วเขาก็ถูกใครบางคนเล่นงานจนบาดเจ็บสาหัส แถมในที่เกิดเหตุมีร่องรอยการโจมตีด้วยดาบเฮียวรินมารุอีกด้วย ในขณะเดียวกันทีมค้นหาฮิสึกายะที่ถูกส่งมายังโลกมนุษย์ก็กำลังถูกฮิสึกายะโจมตีอยู่ ทำให้ความคลางแคลงในตัวฮิสึกายะยิ่งทวีขึ้น จนในที่สุดโซลโซไซตี้ มีคำสั่งลงโทษฮิสึกายะ เฮียวรินมารุ(ดาบฟันวิญญาณของฮิสึกายะ)ที่จริงแล้วมีอยู่ 2 เล่มแต่อีกเล่มนึงอยู่ที่คุซากะ เฮียวรินมารุมีสีที่แตกต่างกัน ที่อยู่กับฮิสึกายะมีสีฟ้าอ่อน แต่ที่อยู่กับคุซากะมีสีฟ้าเข้มเพลงปิดเพลงปิด. - Hikari no rock โดย Sambomaster</doc>
