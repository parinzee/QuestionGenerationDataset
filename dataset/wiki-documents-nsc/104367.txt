<doc id="104367" url="https://th.wikipedia.org/wiki?curid=104367" title="กิตติ กาญจนสถิตย์">กิตติ กาญจนสถิตย์ กิตติ กาญจนสถิตย์ เจ้าของฉายา กิตติ กีตาร์ปืน นักกีตาร์ร็อก อดีตหัวหน้าวงคาไลโดสโคป ซึ่งมีเอกลักษณ์คือ ใช้กีตาร์ไฟฟ้าที่สั่งผลิตพิเศษเป็นรูปปืน กิตติเป็นนักกีต้าร์แนวร็อคเคยมีผลงานโซโลอัลบั้มของตนเอง นอกจากนี้ยังได้ก่อตั้งโรงเรียนสอนดนตรีโดยมีเพื่อนฝูงในวงการให้การสนับสนุน กิตติยังคงเล่นดนตรีแนวร็อคที่ตนเองชอบอยู่ที่พัทยาใต้ผลงาน ผลงาน. ปี 2521 กิตติ และวงคาไลโดสโคป ตัดสินใจเตรียมเดินทางไปผจญภัยยังต่างแดน แต่ก่อนจะไปได้ออกผลงานเพลงในรูปแผ่นสียงชุดหนึ่งกับค่าย EMI ในสมัยที่ระย้า หรือ ประเสริฐ พงศ์ธนานิกร เป็นผู้จัดการบริษัทและเป็นโปรดิวเซอร์เพลงชุดนี้ด้วย ปี 2522 เดินทางไปเล่นดนตรีที่ประเทศนิวซีแลนด์ เมือง Wellington โดยมีสัญญาเล่นที่คลับแห่งหนึ่ง ชื่อ Spat’s เป็นเวลา 1 ปี หลังจากนั้นไม่นาน กิตติ กับ มือเบสวง V.I.P แป๋ง-นิวัติ กองแก้วได้รวบรวมตัวนักดนตรีขึ้นใหม่ในนาม วง ‘ นิวเวฟ ’ (New wave) พร้อมด้วยสมาชิกอีก 3 คน คือ ชูชาติ หนูด้วง หรือ โก้ คาราบาว กลอง , สมโชค เล้าเปี่ยมทอง กีต้าร์ ส่วนนักร้องนำชื่อ จี๊ด-จรัส บุญกลิ่น อดีตนักร้องวงเฮฟวี่ เมาท์เทน รวมเป็นสมาชิก 5 คน แสดงดนตรีตามสถานที่ต่างๆในกรุงเทพฯและต่างจังหวัด และยังได้ข้ามน้ำข้ามทะเลไปไกลถึงประเทศเยอรมนี กิตติ กาญจนสถิตย์ ได้สร้างปรากฏการณ์แปลกใหม่ ในวงการดนตรีเมืองไทยนั่นคือ การสร้างกีต้าร์ไฟฟ้ารูปทรงปืน ทำให้ชื่อเสียงโด่งดัง จนได้รับสมญานามว่า กิตติ กีต้าร์ปืน จากนักจัดรายการสุดฮิตในเวลานั้นนาม วิฑูร วทัญญู ปี 2523 กิตติ กีต้าร์ปืน กลับมารวมตัวกันใหม่กับ วงคาไลโดสโคป และได้ออกผลงานชุด Medley Smoke ในนามค่ายนิธิทัศน์ซึ่งเป็นค่ายเพลงใหญ่ในเวลานั้นพร้อมกับมีกา รตระเวนแสดงดนตรีไปทั่วประเทศขณะเดียวกันทางทีวีก็มีการโปรโมทเทปชุดนี้จนทำให้ชื่อเสียงของกิตติ กีต้าร์ปืนกับวงคาไลโดสโคป ได้รับความนิยมจากผู้ที่ชื่นชอบเพลงในสไตล์ Rock และ Heavy เป็นอย่างมาก ปี 2524 ได้ออกผลงานชุด Medley Rod Stewart สังกัดค่ายนิธิทัศน์โปรโมชั่น ปี 2525 กิตติ กีต้าร์ปืน กับวงคาไลโดสโคปเป็นพรีเซ็นเตอร์โฆษณาให้กับเครื่องดื่มเป็ปซี่ ปี 2526 เป็นมือกีต้าร์รับเชิญให้กับวงร็อคเคสตร้า ชุดวิทยาศาสตร์ สังกัดค่ายนิธิทัศน์โปรโมชั่น ปี 2527 ออกผลงานคู่กับ แหลม มอริสัน ชุด King Of Rock ‘n Roll กลางปี 2528 กิตติ กีต้าร์ปืน ประกาศเลิกเล่นดนตรีตามผับตามบาร์โดยสิ้นเชิง เพื่อเปิดสอนกีต้าร์ไฟฟ้าด้วยตนเอง ปี 2529 สถาบันสอนดนตรีชื่อ " บ้านประชาชน " ในย่านแฮปปี้แลนด์ บางกะปิ กรุงเทพฯ จึงเกิดขึ้น และถูกยกระดับการเรียนการสอนให้เป็นโรงเรียนที่ได้รับการอนุมัติ หลักสูตรโดยกระทรวงศึกษาธิการ เมื่อเรียนจบแล้วลูกศิษย์ลูกหาจะได้มีใบประกาศนียบัตรรับรองอย่ างเป็นทางการ และเวลาต่อมาได้เปลี่ยนชื่อจากบ้านประชาชน เป็น โรงเรียนดนตรี กิตติ กีต้าร์ปืน ผ่านมากระทั่งทุกวันนิ้ สถาบันดนตรีแห่งนี้ได้ก้าวขึ้น ปีที่ 20 มอบวิชาความรู้ด้านดนตรีแก่ เยาชน และผู้สนใจทั่วไปนับได้เป็นพันคน ทั้งกีต้าร์ไฟฟ้า แนวร็อค เฮฟวี่ บลูส์ ป๊อป รวมถึงกีต้าร์คลาสสิค , เบส , กลอง , เปียโน เรียบเรียงเสียงประสาน , วิชาขับร้อง - ฝึกร้องเพลง และคอร์สพิเศษ Sound Engineer เรียนรู้เกี่ยวกับการบันทึกเสียง นอกจากนี้ยังได้จัดกิจกรรมทางดนตรีอีกมากมาย เช่น การประกวดแข่งขันวงดนตรีในชื่อ Battle of Bands รวมถึงการจัดเวิร์คชอปทางดนตรี ให้กับสถาบันต่างๆอีกด้วย 27 ธันวาคม 2530 คาราบาว ได้เชิญไปแสดงคอนเสิร์ต ‘ อีสานเขียว ’ โครงการโดยกองทัพบก ณ สนามกีฬากองทัพบก ถนนวิภาวดีรังสิต ปี 2531 คอนเสิร์ต เวลคัม ทู อีสาน เขียว ที่อเมริกา ซานฟรานซิสโก กับวงคาราบาว และเพื่อนศิลปิน ปี 2532 ออกอัลบั้มชื่อว่า ‘ สายธารใต้ขุนเขา ’ ซึ่งอำนวยการผลิตโดย ระย้า ในนามค่ายรถไฟดนตรี ปี 2538 ออกอัลบั้มชุด ‘ สูงสุดสู่อัศจรรย์ ’( เพลงบรรเลงทั้งชุด ) สังกัด ‘ คิท เมททัล มิวสิก จำกัด ’ ปี 2540 กิตติออกอัลบั้มชุด กีต้าร์ปืนและได้นักร้องเสียงดีคือ โจ ร็อค หรือ อภิสิทธ์ ถิระวัฒน์ มาเป็นนักร้องนำชุดนี้สังกัด เอ็มสแควร์เอ็นเตอร์เทนเม้นท์ บันทึกเสียงที่ Kit Metal Studio จุดเด่นของอัลบั้ม จิมมี่ วอลโด (Jimmy Waldo) อดีตมือคีย์บอร์ดวง Quiet Riot และวง Alcatrazz เป็นผู้มิกซ์เสียงให้ที่ห้องอัด Media Sonix Ca. สหรัฐอเมริกา ทุกวันนี้ กิตติ กีต้าร์ปืน เปิดโรงเรียนสอนดนตรีที่แฮปปี้แลนด์เป็นหลัก นอกนั้นยังมีผลิตภัณฑ์ เครื่องดนตรี ซึ่งเป็นยี่ห้อของตนเอง ในนาม Guitar Gun อีกทั้งจำหน่ายเครื่องดนตรียี่ห้ออื่นๆ และห้องซ้อมดนตรี รวมทั้ง ‘ โครงการพิเศษ ’ อื่นๆ อีกมากมาย และเป็นผู้จัดคอนเสิร์ตร็อคหลายครั้งด้วยกัน รวมถึงคอนเสิร์ตที่ร่วมกับ แกรี่ บาร์เด้น (Gary Barden) อดีตนักร้องนำวงไมเคิล เชงเกอร์ กร..๊ป (M.S.G.) ตระเวนจัดทัวร์คอนเสิร์ต ในนาม Kitti guitar gun Production ใช้ชื่อว่าคอนเสิร์ต ‘ ร็อค โลก ร็อค ไทย ’ ครั้งล่าสุดที่ผลักดันให้เกิดคือ ‘The Legend of Rock Star Concert’ คอนเสิร์ตแห่งตำนานร็อค เมื่อวันที่ 20 มิถุนายน 2546 ที่อิมแพ็ค เมืองทองธานี โดยไอทีวี เป็นผู้จัด</doc>
