<doc id="184449" url="https://th.wikipedia.org/wiki?curid=184449" title="จำลอง ฝั่งชลจิตร">จำลอง ฝั่งชลจิตร จำลอง ฝั่งชลจิตรหรือเจ้าของฉายา ลอง เรื่องสั้น เกิดเมื่อวันที่ 2 มีนาคม พ.ศ. 2497 เป็นชาวนครศรีธรรมราช เรียนจบชั้น ม.ศ.5 ที่โรงเรียนกัลยาณีศรีธรรมราช จากนั้นเข้าศึกษาต่อคณะนิติศาสตร์ มหาวิทยาลัยรามคำแหง ก่อนจะลาออกไปเป็นครู เป็นพนักงานโรงแรม ทำหนังสือ และเป็นนักเขียนอิสระ จำลอง ฝั่งชลจิตร เริ่มงานเขียนหนังสือครั้งแรกเมื่อปี พ.ศ. 2518 และในปี พ.ศ. 2521 ก็เริ่มมีผลงานตีพิมพ์ตามหนังสือพิมพ์ และนิตยสารต่าง ๆ กระทั่งปี พ.ศ. 2523 ได้มีผลงานรวมเล่มครั้งแรกในชื่อ “รวมเรื่องสั้น กองคาราวาน” ตามต่อด้วย “วรรณกรรมเยาวชน ขนำน้อยกลางทุ่งนา” ซึ่งได้รับรางวัลวรรณกรรมเยาวชนดีเด่นประจำปี 2524 จากคณะกรรมการพัฒนาหนังสือแห่งชาติ กรมวิชาการ และคณะกรรมการส่งเสริมและประสานงานเยาวชนแห่งชาติ นวนิยาย “คนขี่ม้าขาว” รวมเรื่องสั้น “สีของหมา” ได้รับรางวัลเรื่องสั้นยอดนิยม ประจำปี 2530 จากนิตยสารลลนา รวมเรื่องสั้น “สุภาพบุรุษไฟแช็ก” รวมเรื่องสั้น “น้ำใจยังหาได้” ฯลฯ ตลอดระยะเวลากว่า 30 ปีบนเส้นทางนักเขียน จำลอง ฝั่งชลจิตร ได้สร้างสรรค์ผลงานคุณภาพออกสู่สายตาผู้อ่านอย่างต่อเนื่อง โดยเฉพาะอย่างยิ่งผลงานเล่มเด่น “รวมเรื่องสั้น เมืองน่าอยู่” นวนิยาย “ในลึก” และรวมเรื่องสั้นคัดสรร “ลิกอร์ พวกเขาเปลี่ยนไป” ที่สามารถผ่านเข้าไปถึงรอบสุดท้ายรางวัลซีไรต์ปี 2542, 2543 และ 2548 ตามลำดับ ยิ่งทำให้เขาเป็นที่รู้จัก และได้รับการยอมรับในฝีไม้ลายมือในฐานะนักเขียนเรื่องสั้นระดับแถวหน้าของเมืองไทยคนหนึ่ง ภายใต้การถ่ายทอดเรื่องราวของสังคมอย่างตรงไปตรงมา ซึ่งเป็นเอกลักษณ์โดดเด่นของเขา ประวัติการทำงาน- ปี ๒๕๒๖ ประจำกองบรรณาธิการหนังสือพิมพ์ ‘บ้านเกิด’ ที่ จังหวัดสุราษฎร์ธานี - ปี ๒๕๒๘ ประจำกองบรรณาธิการนิตยสาร ‘ถนนหนังสือ’ - ปี ๒๕๓๔ บรรณาธิการบทความและสารคดีนิตยสาร ‘พีเพิล’ - ปี ๒๕๓๘ บรรณาธิการบริหาร นิตยสาร Art of Living จัดรายการวิทยุคลื่นผู้จัดการร่วมกับเรืองรอง รุ่งรัศมี ผลงานเรื่องสั้นเรื่องแรก- ปี ๒๕๒๑ เขียนเรื่องสั้นเรื่องแรกตีพิมพ์ ชื่อเรื่อง ‘และนี่ก็คือชีวิต’ ผลงานที่พิมพ์รวมเล่ม- ปี ๒๕๒๓ รวมเรื่องสั้น ‘กองคาราวาน’ - ปี ๒๕๒๔ วรรณกรรมเยาวชน ‘ขนำน้อยกลางทุ่งนา’ - ปี ๒๕๒๗ นวนิยาย ‘คนขี่ม้าขาว’ - ปี ๒๕๒๘ นวนิยาย ‘หลังเที่ยงคืน’ - ปี ๒๕๒๙ รวมเรื่องสั้น ‘นายกรัฐมนตรีไปธนาคาร’ - ปี ๒๕๓๑ รวมเรื่องสั้น ๓ เล่ม คือ ‘สีของหมา’, ‘ผ้าทอลายหางกระรอก’ และ ‘คนกับเด็ก’ - ปี ๒๕๓๓ ความเรียงเชิงบันทึก ‘รอยย่ำระบำฝุ่น’ - ปี ๒๕๓๖ รวมเรื่องสั้น ‘สาระขัน’ - ปี ๒๕๓๗ ความเรียง ‘บทสนทนาระหว่างใบไม้กับนก’ - ปี ๒๕๓๙ รวมเรื่องสั้น ‘สุภาพบุรุษไฟแช็ก’ - ปี ๒๕๔๒ รวมเรื่องสั้น ‘เมืองน่าอยู่’ (เข้ารอบสุดท้ายรางวัลซีไรต์ ปี ๒๕๔๒) - ปี ๒๕๔๓ รวมเรื่องสั้น ‘คาร์บูธเซล’ กับ นวนิยาย ‘ในลึก’ - ปี ๒๕๔๕ รวมเรื่องสั้น ‘น้ำใจยังหาได้’ - ปี ๒๕๔๘ รวมเรื่องสั้น ‘ลิกอร์ พวกเขาเปลี่ยนไป’ (เข้ารอบสุดท้ายรางวัลซีไรต์ ปี ๒๕๔๘ และชนะเลิศรางวัลเซเว่นบุ๊คอวอร์ด ครั้งที่ ๒ ปี ๒๕๔๘) - ปี ๒๕๕๐ รวมเรื่องสั้น ‘เรื่องบางเรื่องเหมาะที่จะเป็นเรื่องจริงมากกว่า’ (เข้ารอบสุดท้ายรางวัลซีไรต์ ปี ๒๕๕๑ และได้รับรางวัลชมเชยจากคณะกรรมการพัฒนาหนังสือแห่งชาติ ในงานสัปดาห์หนังสือแห่งชาติ ปี ๒๕๕๑)- ปี ๒๕๕๒ วรรณกรรมเยาวชน ‘เข้าคลุกแมว’ - ปี ๒๕๕๓ นวนิยาย ‘สิทธาเศรษฐี’ - ปี ๒๕๕๔ รวมเรื่องสั้น ‘ผมกับผมอีกคน (ข้ามให้พ้นหุบเหวแห่งความเกลียดชัง)’ - ปี ๒๕๕๗ รวมเรื่องสั้น ‘เรื่อง ผม เล่า’ (เข้ารอบสุดท้ายรางวัลซีไรต์ ปี ๒๕๕๗ และได้รับรางวัลชมเชยจากคณะกรรมการพัฒนาหนังสือแห่งชาติ ในงานสัปดาห์หนังสือแห่งชาติ ปี ๒๕๕๘)- ปี ๒๕๕๙ รวมเรื่องสั้น ‘เมือง บ้าน ผม’ (ได้รับรางวัลชมเชยจากคณะกรรมการพัฒนาหนังสือแห่งชาติ ในงานสัปดาห์หนังสือแห่งชาติ ปี ๒๕๖๐) - ปี ๒๕๖๑ รวมเรื่องสั้น เรื่องสั้น-สั้น และเรื่องเลอะเทอะอื่นๆ "สมเด็จพระสังฆราชเสด็จฯ มา" ในวาระครบ ๔๐ ปี การเขียนงานตีพิมพ์ ผลงานที่ได้รับการยกย่อง วรรณกรรมเยาวชน ‘ขนำน้อยกลางทุ่งนา’ ได้รับรางวัลหนังสือดีเด่นประเภทนวนิยายสำหรับเยาวชนก่อนวัยรุ่น จากคณะกรรมการพัฒนาหนังสือแห่งชาติ ในงานสัปดาห์หนังสือแห่งชาติ ปี ๒๕๒๔ และรางวัลหนังสือดีเด่นสำหรับเยาวชน จากสำนักงานคณะกรรมการส่งเสริมและประสานงานเยาวชนแห่งชาติ (สยช.) สำนักนายกรัฐมนตรี ปี ๒๕๒๔ เรื่องสั้นที่ได้รับการยกย่อง- เรือญวน : รางวัลเรื่องสั้นสร้างสรรค์ประจำเดือน พฤษภาคม ปี ๒๕๒๒ จากกลุ่มวรรณกรรมพินิจ - ผ้าทอลายหางกระรอก : ได้ประดับช่อการะเกดจากบรรณา-ธิการ สุชาติ สวัสดิ์ศรี จากรวมเรื่องสั้นชุด ‘เพชรน้ำงาม’ ปี ๒๕๒๓ - สิ่งซึ่งเหลือจากพ่อ : รางวัลรองชนะเลิศการประกวดเรื่องสั้นโครงการห้องสมุดเจ้าพระยาธรรมศักดิ์มนตรี (ครูเทพ) ปี ๒๕๒๔ (ใช้นามปากกา บุษบา เกื้อกลิ่น) - สีของหมา : รางวัลเรื่องสั้นยอดนิยมประจำปี ๒๕๓๐ จากนิตยสาร ‘ลลนา’ ปี ๒๕๓๐ - สิ่งแวดล้อม : รางวัลดีเด่นจากการตัดสินของคณะกรรมการนิตยสาร ‘ลลนา’ ปี ๒๕๓๐ - คาร์บูธเซล : รางวัลดีเด่นการประกวดเรื่องสั้นนิตยสาร ‘แพรว’ ในวาระครบรอบ ๒๐ ปี - เมื่อพระพุทธองค์เสด็จกลับจากดาวดึงส์ (พุทธศักราช ๒๕๔๖ โลกาภิวัตน์สมัย) : ได้รับรางวัลเรื่องสั้นดีเด่นจากสมาคมภาษาและหนังสือแห่งประเทศไทย ประจำปี ๒๕๔๗ - ผมกับผมอีกคน (ข้ามให้พ้นหุบเหวแห่งความเกลียดชัง) : ได้รับรางวัลรองชนะเลิศ รางวัลพานแว่นฟ้า ปี ๒๕๕๓ (ใช้นามปากกา ช. โชนแสง) ปี ๒๕๕๓ รับรางวัลรพีพร : คณะกรรมการมูลนิธิรพีพร คัดเลือกให้รับรางวัลรพีพร โดยกำหนดคุณสมบัติไว้ดังนี้ : เป็นนักเขียนคุณภาพ มีผลงานเป็นที่รู้จักในวงการพอสมควร มีผลงานแสดงชัดเจนว่าเป็นผู้สร้างสรรค์งานเพื่อสังคม มิใช่เพื่อความบันเทิงถ่ายเดียว จำลอง ฝั่งชลจิตร หลงใหลศิลปะการเขียนเรื่องสั้นอย่างมาก เขาเขียนเรื่องสั้นมาแล้วกว่า ๒๔๐ เรื่อง และแอบฝันไกลๆ ว่าจะเขียนเรื่องสั้นคุณภาพ ‘พออ่านได้’ ให้ถึง ๕๐๐ เรื่อง ปัจจุบันจำลองยังใช้ชีวิตอยู่ที่จังหวัดนครศรีธรรมราช เวลาส่วนใหญ่ในแต่ละวันหมดไปกับการเขียนหนังสือ ซึ่งเป็นงานที่เขารัก และพร้อมจะทำให้ดีที่สุดด้วยยึดมั่นในคติประจำใจที่ว่า “ค่าของคน อยู่ที่ผลของงาน”</doc>
