<doc id="377732" url="https://th.wikipedia.org/wiki?curid=377732" title="วิรัช รัตนเศรษฐ">วิรัช รัตนเศรษฐ วิรัช รัตนเศรษฐ อดีตรัฐมนตรีช่วยว่าการกระทรวงเกษตรและสหกรณ์ ในรัฐบาลของนายชวน หลีกภัย และสมาชิกสภาผู้แทนราษฎร จังหวัดนครราชสีมาหลายสมัยประวัติ ประวัติ. วิรัช รัตนเศรษฐ เกิดเมื่อวันที่ 29 พฤษภาคม พ.ศ. 2501 สำเร็จการศึกษาระดับปริญญาตรี สาขานิติศาสตร์ และปริญญาโท สาขารัฐศาสตร์ จากมหาวิทยาลัยรามคำแหง ด้านชีวิตครอบครัวสมรสกับนางทัศนียา รัตนเศรษฐ ส.ส.หนึ่งเดียวของจังหวัดนครราชสีมา ในการเลือกตั้ง พ.ศ. 2548 ที่ไม่ได้สังกัดพรรคไทยรักไทย แต่ในการแสดงบัญชีทรัพย์สินต่อ ป.ป.ช. ทั้งคู่แจ้งสถานะเป็น "หย่า" ทั้งคู่มีบุตรด้วยกัน 3 คน คือ1. นายอธิรัฐ รัตนเศรษฐ ส.ส. นครราชสีมา พรรคเพื่อไทย 2. นายทวิรัฐ รัตนเศรษฐ 3. นายตติรัฐ รัตนเศรษฐการทำงาน การทำงาน. วิรัช รัตนเศรษฐ เป็นสมาชิกสภาผู้แทนราษฎร จังหวัดนครราชสีมาหลายสมัย ตั้งแต่ปี พ.ศ. 2529 เป็นต้นมา เคยดำรงตำแหน่งรองหัวหน้าพรรคมหาชน รองเลขาธิการนายกรัฐมนตรีฝ่ายการเมือง และในรัฐบาลของนายชวน หลีกภัย ได้รับแต่งตั้งเป็นรัฐมนตรีช่วยว่าการกระทรวงเกษตรและสหกรณ์ ในการเลือกตั้ง พ.ศ. 2554 ได้ลงสมัครรับเลือกตั้ง ส.ส.ระบบบัญชีรายชื่อ สังกัดพรรคเพื่อไทย ลำดับที่ 32 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 26เครื่องราชอิสริยาภรณ์เครื่องราชอิสริยาภรณ์. - พ.ศ. 2541 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2540 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
