<doc id="250632" url="https://th.wikipedia.org/wiki?curid=250632" title="การแพร่">การแพร่ การแพร่ เป็นการกระจายตัวของโมเลกุลของสสารจากจุดที่มีความเข้มข้นสูงกว่า ไปยังจุดที่มีความเข้มข้นต่ำกว่าด้วยการเคลื่อนที่เชิงสุ่มของโมเลกุล การแพร่จะทำให้ เกิดการผสมของวัสดุอย่างช้าๆ สำหรับเฟสหนึ่งๆของวัสดุใดๆก็ตามที่มีอุณหภูมิสม่ำเสมอ และไม่มีแรงภายนอกมากระทำกับอนุภาค กระบวนการแพร่ก็จะยังคงเกิดถึงแม้ว่า สสารจะผสมกันโดยสมบูรณ์หรือเข้าสู่ภาวะสมดุลแล้ว โดยพื้นฐานแล้ว การเคลื่อนที่ของโมเลกุล จากพื้นที่ที่มีความเข้มข้นสูงไปสู่ความเข้มข้นที่ต่ำกว่าเรียกว่าการแพร่ทั้งสิ้น ตัวอย่างการแพร่ เช่น การแพร่ของเกล็ดด่างทับทิมในน้ำ การแพร่ของน้ำหวานในน้ำ การแพร่ของสีน้ำในน้ำ โดยปกติแล้วการแพร่ของโมเลกุลจะอธิบายทางคณิตศาสตร์ได้โดยผ่าน กฎของฟิกส์การประยุกต์ใช้งาน การประยุกต์ใช้งาน. การแพร่เป็นหลักการพื้นฐานที่สำคัญในสาขาย่อยๆของวิชา ฟิสิกส์ เคมี ชีววิทยา ตัวอย่างการประยุกต์ใช้งานมีดังต่อไปนี้- กระบวนการเผาผนึก (Sintering) เพื่อสร้างวัสดุแข็ง (เช่นการทำโลหะผง การทำเซรามิกส์) - การออกแบบตัวทำปฏิกิริยาเคมี - การออกแบบตัวเร่งปฏิกิริยา ในอุตสหกรรมเคมี - การแพร่คาร์บอนหรือไนโตรเจน ลงไปในเหล็กเพื่อปรับปรุงคุณสมบัติ - การกระจายน้ำตาลเมื่อลงไปในน้ำ - การโด็ป (doping) ในกระบวนการผลิตสารกึ่งตัวนำ</doc>
