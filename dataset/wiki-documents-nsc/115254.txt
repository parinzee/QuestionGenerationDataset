<doc id="115254" url="https://th.wikipedia.org/wiki?curid=115254" title="ภาษาไซซิยัต">ภาษาไซซิยัต ภาษาไซซิยัตเป็นภาษาของชาวไซซิยัต ชนพื้นเมืองในไต้หวัน เป็นภาษาตระกูลออสโตรนีเซียน สาขาเกาะฟอร์โมซา มีผู้พูดราว 4,750 คน บริเวณที่มีผู้พูดอยู่ทางตะวันตกเฉียงเหนือของไต้หวัน ระหว่างเขตของผู้พูดภาษาฮากกากับผู้พูดภาษาอตายัลในเขตภูเขา ปัจจุบันชาวไซซิยัตรุ่นใหม่กว่าพันคนไม่ใช้ภาษาไซซิยัตแต่หันไปพูดภาษาฮากกาหรือภาษาอตายัลแทน ชาวไซซิยัตจำนวนมากพูดได้ทั้งภาษาไซซิยัต ภาษาอตายัล ภาษาจีนกลาง และบางครั้งพูดภาษาจีนฮกเกี้ยนได้ด้วย ทำให้ภาษาไซซิยัตมีความเสี่ยงที่จะกลายเป็นภาษาตาย</doc>
