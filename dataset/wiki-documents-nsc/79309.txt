<doc id="79309" url="https://th.wikipedia.org/wiki?curid=79309" title="อิชมาเอล">อิชมาเอล อิชมาเอล (ศัพท์ศาสนายูดาห์และศาสนาคริสต์) หรือ อิสมาอีล (ศัพท์ศาสนาอิสลาม) (; /อิสมาอีล/; /ยิชมาเอล/) เป็นบุคคลสำคัญในศาสนาอับราฮัม และเป็นเราะซูลของอัลลอฮ์ตามคติของศาสนาอิสลาม อิชมาเอลเป็นบุตรของอับราฮัม (อิบรอฮีม) และนางฮาการ์ (ฮาญัร)อิชมาเอลในศาสนายูดาห์และศาสนาคริสต์ความหมายของชื่อ อิชมาเอลในศาสนายูดาห์และศาสนาคริสต์. ความหมายของชื่อ. อิชมาเอล มีชื่อมาจากภาษาฮีบรูว่า יִשְׁמָעֵאל แปลว่า พระเจ้าทรงรับฟัง เพราะเมื่อนางฮาการ์ตั้งครรภ์นั้น ก็ถูกนางซาราห์ภรรยาของฮับราฮัมข่มเหง จึงคิดหนีจากไป แต่เมื่อระหว่างทางนางฮาการ์ ได้พบกับทูตของพระเจ้า ทูตของพระเจ้าได้กล่าวอวยพรแก่นางว่า "เราจะให้พงศ์พันธุ์ของเจ้าทวีมากขึ้นจนนับไม่ถ้วน" และได้สั่งให้นางกลับไป พร้อมกับให้ตั้งชื่อบุตรของนางว่า "อิชมาเอล" เพราะพระเจ้าทรงรับฟังความทุกข์ร้อนของนางกำเนิดอิชมาเอล กำเนิดอิชมาเอล. เนื่องจากเดิมทีนางซาราห์ ภรรยาของอับราฮัมเป็นหมัน นางจึงยกนางฮาการ์ สาวใช้ชาวอียิปต์ของนางให้เป็นภรรยาของอับราฮัมด้วย แต่เมื่อนางฮาการ์ตั้งครรภ์และคลอดบุตรชาย อับราฮัมจึงให้ชื่อ่วา อิชมาเอล เมื่ออิชมาเอลเกิดนั้น อับราฮัมมีอายุได้ 86 ปี เมื่ออิชมาอิลอายุ 13 ปี พระเจ้าตรัสให้อับราฮัมผู้เป็นบิดาถือสุหนัต ดังนั้นจึงถือได้ว่าอิชมาเอลเป็นบุตรชายคนแรกของอับราฮัม ที่ได้ประกอบพิธีสุหนัตนางฮาการ์และอิชมาเอลถูกขับไล่ นางฮาการ์และอิชมาเอลถูกขับไล่. นางฮาการ์และอิชมาเอลมักกระด้างกระเดื่องต่อนางซาราห์อยู่เสมอ จนกระทั่งเมื่ออิชมาเอลอายุได้ 15 ปี พระเจ้าก็ทรงรักษาพระสัญญาของพระองค์ โดยทรงประทานบุตรชายให้แก่อับราฮัม โดยนางซาราห์ตั้งครรภ์ และเมื่อคลอดออกมา อับราฮัมจึงตั้งชื่อให้ว่า อิสอัค ฝ่ายอิชมาเอลและนางฮาการ์ ประพฤติตนลบหลู่และแข็งข้อต่อนางซาราห์หนักขึ้น ทั้งนางซาราห์ไม่ต้องการให้อิชมาเอลเป็นผู้รับมรดกจากอับราฮัม เป็นเหตุให้อับราฮับขับนางฮาการ์ออกจากครอบครัวไปพร้อมกับอิชมาเอล เดิมทีอับราฮัมหนักใจที่จะขับไล่ทั้งคู่ แต่พระเจ้าทรงสัญญาว่า "...เราจะกระทำให้เป็นชนชาติหนึ่งด้วย เพราะเขาเป็นพงศ์พันธุ์ของเจ้า" เมื่อแยกจากอับราฮัม นางฮาการ์ และอิชมาเอลได้อาศัยอยู่ในปาราน และต่อมาลูกหลานของอิชมาเอลก็มีทั้งสิ้น 12 เผ่า ตั้งที่อยู่ตั้งแต่เมืองฮาวิลลาห์ จนถึงเมืองชูร์ (ระหว่างอิยิปต์ กับอัสซูเรีย) ชาวยิวและคริสต์ศาสนิกชนมีมุมมองต่ออิชมาเอลเป็นเสมือนคนต่างชาติ นักเทววิทยาบางท่านเชื่อว่าอิชมาเอลคือบรรพบุรุษของชาวเปอร์เซีย ในขณะที่คัมภีร์อัลกุรอานมีมุมมองที่ต่างกันออกไป ดังนั้นเรื่องราวของอิชมาเอล ในคัมภีร์ทั้งสองฉบับจึงแตกต่างกันอิสมาอีลในศาสนาอิสลาม อิสมาอีลในศาสนาอิสลาม. ในคัมภีร์อัลกุรอาน อิสมาอีลเป็นบุตรคนโตของอิบรอฮีมกับนางฮาญัร และเป็นผู้ที่อิบรอฮีมจะต้องเชือดตามคำสั่งทดลองใจของอัลลอฮ์ แต่พระองค์ได้ให้มลาอิกะฮ์นำแกะไปให้ให้เชือดแทน เป็นที่มาของประเพณีกุรบานที่ทำกันในวันอีดุลอัฎฮา อิสมาอิลและอิบรอฮีมได้ร่วมกันสร้างกะอ์บะฮ์ซึ่งพระเจ้าก็ให้ขึ้นไปบนยอดเพื่อป่าวประกาศเรียกให้คนมาประกอบพิธีฮัจญ์ และที่ใต้วิหารกะอฺบะหฺมีตาน้ำที่ไม่เคยแห้งจนถึงปัจจุบัน เป็นตาน้ำที่เกิดขึ้น เมื่อฮาญัรให้กำเนิดแก่อิสมาอีล อิสมาอีลดิ้นและถีบที่พื้นทะเลทราย แล้วเกิดปาฏิหาริย์มีตาน้ำไหลออกมา อันได้แก่ตาน้ำซัมซัม</doc>
