<doc id="403997" url="https://th.wikipedia.org/wiki?curid=403997" title="วัดกลาง (จังหวัดกาฬสินธุ์)">วัดกลาง (จังหวัดกาฬสินธุ์) วัดกลาง เป็น พระอารามหลวง ชั้นตรี ชนิด สามัญ ตั้งอยู่เลขที่ 47 ถนนกาฬสินธุ์ ตำบลกาฬสินธุ์ อำเภอเมือง จังหวัดกาฬสินธุ์ สร้างขึ้นเมื่อปี พ.ศ. 2387 ได้รับพระราชทานวิสุงคามสีมา เมื่อวันที่ 4 สิงหาคม พ.ศ. 2480 และได้รับการสถาปนาขึ้นเป็นพระอารามหลวงชั้นตรี ชนิดสามัญเมื่อ วันที่ 31 พฤษภาคม พ.ศ. 2521 เป็นวัดสังกัดคณะสงฆ์มหานิกาย ตั้งอยู่บนพื้นที่ 7 ไร่ 2 งาน 55 ตารางวา เป็นวัดที่มีเฉพาะพื้นที่ตั้งวัดเท่านั้น ไม่มีธรณีสงฆ์ หรือ กัลปนา โดยประดิษฐานพระพุทธสัมฤทธิ์นิรโรคันตราย หรือหลวงพ่อองค์ดำประวัติ ประวัติ. ตามทะเบียนวัดของคณะกรรมการสงฆ์อำเภอเมืองกาฬสินธุ์ จังหวัดกาฬสินธุ์ บันทึกไว้ว่า วัดกลางสร้างเมื่อ พ.ศ. 2389 แต่ไม่ปรากฏหลักฐานเกี่ยวกับผู้สร้างและเจ้าอาวาสรูปแรก วัดกลางมีความเจริญรุ่งเรืองบ้าง ตกต่ำบ้างผลัดเปลี่ยนกันตามยุคตามสมัย ครั้งถึงในสมัย พระครูกาฬสินธวาจารย์ทิสังฆปาโมกข์ (อ้ม) และพระครูกาฬสินธวาจารย์ (ติ่ง) เป็นเจ้าอาวาส ก็เจริญก้าวหน้ามาโดยลำดับ จนถึงสมัยพระธรรมวงศาจารย์ (สุข สุขโณ) เจ้าอาวาสรูปก่อน ได้จัดการพัฒนาวัดทั้งด้านวัตถุ การศึกษา และการปฏิบัติธรรมรุดหน้ามาโดยตลอด มีเสนาสนะสิ่งปลูกสร้างถาวรมาตรฐานและถูกต้องตามแบบศิลปะของไทย ที่สวยงามมาก ภายในวัดสะอาดร่มรื่น เหมาะแก่การปฏิบัติศาสนกิจ เป็นวัดตัวอย่างของบรรดาวัดทั้งหลายที่มีในเขตจังหวัดกาฬสินธุ์ มีการศึกษาทั้งคดีโลกและคดีธรรมเหมาะสมกับสมัยนิยม ได้รับการยกย่องจากประชาชนตลอดมาตั้งแต่อดีตจนถึงสมัยพระเทพปัญญาเมธีถาวรวัตถุ-ปูชนียวัตถุถาวรวัตถุถาวรวัตถุ-ปูชนียวัตถุ. ถาวรวัตถุ. - พระอุโบสถ 1 หลัง - พระวิหารพระพุทธสัมฤทธิ์ หลังเก่า 1 หลัง - พระวิหารพระพุทธสัมฤทธิ์ หลังใหม่ 1 หลัง - ศาลาการเปรียญ (กุฏิเจ้าคณะจังหวัดกาฬสินธุ์) 1 หลัง - ศาลาบำเพ็ญบุญใหม่ 1 หลัง - อาคารหอพิพิธภัณฑ์ 1 หลัง - กุฏิสงฆ์ 4 หลัง - โรงเรียนปริยัติธรรม - หอระฆัง 1 หลัง - สำนักงานพุทธสมาคมจังหวัดกาฬสินธุ์ 1 หลัง - โรงเก็บเรือซวง (เรือแข่ง) - ห้องสุขามาตรฐานทั่วไป 2 หลังปูชนียวัตถุปูชนียวัตถุ. - พระพุทธปฏิมาประธานในพระอุโบสถ 1 องค์ - พระพุทธสัมฤทธิ์นิรโรคันตราย (หลวงพ่อองค์ดำ พระมิ่งบ้านมิ่งเมือง) 1 องค์ - รอยพระพุทธบาทจำลองโบราณ 1 องค์ - พระพุทธรูปปางต่าง ๆ ขนาดต่าง ๆ ประมาณ 100 องค์ - รูปเจ้าแม่กวนอิม 1 องค์</doc>
