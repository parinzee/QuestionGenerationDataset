<doc id="271326" url="https://th.wikipedia.org/wiki?curid=271326" title="พระเจ้าออทโทคาร์ที่ 1 แห่งโบฮีเมีย">พระเจ้าออทโทคาร์ที่ 1 แห่งโบฮีเมีย สมเด็จพระเจ้าออตโตคาร์ที่ 1 แห่งโบฮีเมีย (, ) (ราว ค.ศ. 1155 - 15 ธันวาคม ค.ศ. 1230) เป็นพระราชโอรสองค์รองของดยุกและกษัตริย์สมเด็จพระเจ้าวลาดิสเสลาสที่ 2 ในช่วงแรกของการครองราชย์เป็นสมัยของอนาธิปไตยที่เกิดขึ้นโดยทั่วไปในราชอาณาจักร หลักจากการต่อสู้อยู่พักหนึ่งก็เป็นที่ยอมรับกันโดยทั่วไปว่าเป็นพระมหากษัตริย์แห่งราชอาณาจักรโบฮีเมียโดยพระจักรพรรดิไฮนริคที่ 6 แห่งโรมันอันศักดิ์สิทธิ์ในปี ค.ศ. 1192 แต่ปีต่อมาพระองค์ก็ถูกโค่นราชบัลลังก์โดยกลุ่มเจ้าเยอรมัน ในปี ค.ศ. 1197 สมเด็จพระเจ้าออตโตคาร์ก็ทรงบังคับให้พระเชษฐาวลาดิสเลาส ยินดริคสละโบฮีเมียให้แก่พระองค์ไปครองเพียงแต่โมราเวีย สมเด็จพระเจ้าออตโตคาร์ทรงฉวยโอกาสที่เยอรมันอยู่ในระหว่างสงครามกลางเมืองแย่งราชบัลลังก์ระหว่างฟิลิปแห่งชวาเบียแห่งโฮเฮ็นสเตาเฟ็น และ ออตโตที่ 4 แห่งตระกูลเวลฟ ในการประกาศพระองค์เป็นปฐมกษัตริย์แห่งราชอาณาจักรโบฮีเมีย โดยการสนับสนุนโดยฟิลิปแห่งชวาเบียผู้ต้องการการสนับสนุนทางทหารในการต่อสู้กับฝ่ายออตโตในปี ค.ศ. 1198 ในปี ค.ศ. 1199 สมเด็จพระเจ้าออตโตคาร์ก็ทรงหย่ากับพระมเหสีองค์แรกอเดลไฮด์แห่งไมส์เสนแห่งราชวงศ์วิตเตน เพื่อไปเสกสมรสกับคอนสแตนซแห่งฮังการีพระราชธิดาองค์เล็กของสมเด็จพระเจ้าเบลาที่ 3 แห่งฮังการี ในปี ค.ศ. 1200 เมื่อออตโตขึ้นครองราชย์เป็นสมเด็จพระจักรพรรดิออตโตที่ 4 แห่งโรมันอันศักดิ์สิทธิ์ สมเด็จพระเจ้าออตโตคาร์ก็ทรงเลิกสัญญาที่มีต่อฟิลิปแห่งชวาเบีย และประกาศเข้าข้างฝ่ายเวลฟ ทั้งจักรพรรดิออตโตและสมเด็จพระสันตะปาปาอินโนเซนต์ที่ 3 ต่อมาก็รับรองว่าพระองค์เป็นพระมหากษัตริย์สืบราชวงศ์แห่งราชอาณาจักรโบฮีเมีย</doc>
