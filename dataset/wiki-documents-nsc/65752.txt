<doc id="65752" url="https://th.wikipedia.org/wiki?curid=65752" title="บอร์นมัท">บอร์นมัท บอร์นมัท (, ) เป็นเมืองตากอากาศขนาดใหญ่บนชายฝั่งทางใต้ของอังกฤษ ตั้งอยู่ห่างจากลอนดอนลงไปทางตะวันตกเฉียงใต้ประมาณ 105 ไมล์ มีอาณาเขตติดต่อกับเมืองพูลทางด้านตะวันตก เมืองไครสต์เชิร์ชทางด้านตะวันออก และหันหน้าออกสู่อ่าวพูล จากเมืองนี้สามารถมองเห็นเกาะไวต์ได้ความสำคัญด้านการท่องเที่ยว ความสำคัญด้านการท่องเที่ยว. บอร์นมัทเป็นเมืองท่องเที่ยวที่เป็นที่นิยมบนชายฝั่งทางใต้ของอังกฤษ เพราะมีชายหาดที่ทอดยาวจากเมืองไครสต์เชิร์ชทางตะวันออก ไปจนถึงอาณาเขตติดต่อกับเมืองพูลทางตะวันตก โดยชายหาดมีความยาวกว่า22กิโลเมตร และได้ชื่อว่าเป็นชายหาดที่สวยที่สุดแห่งหนึ่งในอังกฤษ มีที่พักรวมถึงแหล่งบันเทิงมากมาย และเป็นเมืองตากอากาศที่ขึ้นชื่อแห่งหนึ่งในยุโรป มีสภาพอากาศที่ดี และสามารถเดินทางไปยัง นิวฟอเรสต์ จูแรสซิกโคสต์ เดวอน และดอร์เซต ได้อย่างสะดวก ในปีหนึ่งจะมีนักท่องเที่ยวเดินทางมาเมืองนี้ไม่ต่ำกว่าปีละ5ล้านคน สถานที่ท่องเที่ยวสำคัญคือ Bournemouth Oceanarium หรือเมืองใต้ทะเล กิจกรรมบันเทิงยามค่ำคืนของบอร์นมัทมีให้เลือกมากมาย เช่น ชมภาพยนตร์ ดูคอนเสิร์ต และคลับสำหรับนักศึกษาความสำคัญและน่าสนใจของเมือง ความสำคัญและน่าสนใจของเมือง. บอร์นมัทเป็นศูนย์กลางใหญ่ของการศึกษาภาษาอังกฤษ เนื่องจากมีสถาบันสอนภาษาอังกฤษอยู่เป็นจำนวนมาก ทุกปีจะมีนักเรียนชาวต่างชาติหลายพันคนเดินทางมาศึกษาที่เมืองนี้ บอร์นมัทเป็นสถานที่สำคัญสำหรับจัดการประชุมที่สำคัญ คือ ศูนย์นานาชาติบอร์นมัท (Bournemouth International Centre: BIC) ซึ่งตั้งอยู่บนยอดหน้าผาใกล้ใจกลางเมืองในจุดที่มองลงไปเห็นทะเลและท่าเรือ ถือเป็นสถานที่หลักสำหรับการประชุมใหญ่ เช่น การประชุมประจำปีของพรรคแรงงานในปี ค.ศ. 2003 และการประชุมพรรคอนุรักษนิยมในปี ค.ศ. 2006 เมื่อวันที่ 15 กันยายน ค.ศ. 1980 บอร์นมัทเป็นเมืองแรก ๆ ที่มีสถานีวิทยุเป็นของตนเอง คือ 2CR FM (Two Counties Radio) ซึ่งมีสถานีอยู่ใกล้กับสถานีรถไฟบอร์นมัท ชื่อของคลื่นนี้ได้มาเนื่องจากมีการออกอากาศไปถึงบางส่วนของเทศมณฑลดอร์เซตกีฬา กีฬา. เมืองบอร์นมัทมีสโมสรฟุตบอลเก่าแก่ คือ สโมสรฟุตบอลบอร์นมัท โดยลงเล่นในระดับพรีเมียร์ลีก สนามเหย้าของทีมคือ สนามดีนคอร์ต ซึ่งมีความจุ 11,360 ที่นั่ง</doc>
