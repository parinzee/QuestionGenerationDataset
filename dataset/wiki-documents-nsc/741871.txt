<doc id="741871" url="https://th.wikipedia.org/wiki?curid=741871" title="เทวา ต.สุรัตน์">เทวา ต.สุรัตน์ เทวา ต.สุรัตน์ มีชื่อจริงคือ อภินันท์ เรืองรอน เกิดเมื่อวันที่ 19 กันยายน พ.ศ. 2533 ที่จังหวัดระยอง เป็นทั้งนักมวยไทยและนักมวยสากลอาชีพชาวไทยสไตล์จังหวะฝีมือ เขาเคยครองแชมป์มวยไทยรุ่นมินิฟลายเวทสนามมวยราชดำเนิน และแชมป์เอส-วัน รุ่นเฟเธอร์เวท ในภายหลัง เขาได้เป็นผู้ฝึกสอนมวยไทยให้แก่ปืนกล ต.สุรัตน์ประวัติ ประวัติ. เทวาหันมาชกมวยสากลอาชีพเมื่อปี พ.ศ. 2556 โดยขึ้นชกครั้งแรกเมื่อวันที่ 2 สิงหาคม พ.ศ. 2556 โดยชนะคะแนน อนันตชัย สพล.กรุงเทพฯ ในการชกกำหนด 6 ยก ร่วมรายการ ขวัญพิชิต 13 เหรียญเอ็กซ์เพรส ป้องกันแชมป์ องค์กรมวยโลก ภาคตะวันออกไกล กับเบน มานาคิว นักมวยชาวฟิลิปปินส์ ที่อำเภอชุมแสง จังหวัดนครสวรรค์ เทวาทำสถิติชกชนะรวดต่อเนื่อง 4 ครั้ง ก็ได้โอกาสชิงแชมป์สภามวยแห่งเอเชียรุ่นเฟเธอร์เวทที่ว่าง เมื่อวันที่ 15 สิงหาคม พ.ศ. 2557 แต่เทวาทำไม่สำเร็จ เป็นฝ่ายแพ้คะแนนเหว่ย เฉียน เซียน นักมวยชาวจีน ที่มหาวิทยาลัยเวสเทิร์น วิทยาเขตวัชรพล ตำบลลาดสวาย อำเภอลำลูกกา จังหวัดปทุมธานี และเมื่อไปชิงคืนเมื่อวันที่ 27 ธันวาคม ปีเดียวกัน ที่เมืองไห่โข่ว มณฑลไหหลำ ประเทศจีน ปรากฏว่า เทวาถูกเหว่ย นักมวยชาวจีนเอาชนะน็อคไปในยกที่ 10 หลังจากนั้น เทวาก็ทำสถิติชนะรวดต่อเนื่องอีก และได้โอกาสชิงแชมป์อีกครั้ง เมื่อวันที่ 2 ตุลาคม พ.ศ. 2558 เป็นการชิงแชมป์องค์กรมวยโลก เอเชียแปซิฟิกรุ่นเฟเธอร์เวท แต่ไม่สำเร็จอีก เป็นฝ่ายแพ้น็อคคอสมาส ชีกา นักมวยชาวแทนซาเนียในยกที่ 7 ที่ศูนย์การค้าเซ็นทรัลพลาซา เวสต์เกต ตำบลเสาธงหิน อำเภอบางใหญ่ จังหวัดนนทบุรีเกียรติประวัติมวยไทยเกียรติประวัติ. มวยไทย. - แชมป์รุ่นมินิฟลายเวทสนามมวยราชดำเนิน - แชมป์เอส-วัน รุ่นเฟเธอร์เวทมวยสากลเคยชิงแชมป์ต่อไปนี้แต่ไม่สำเร็จมวยสากล. เคยชิงแชมป์ต่อไปนี้แต่ไม่สำเร็จ. - ชิงแชมป์ (ที่ว่าง) WBC Asia รุ่นเฟเธอร์เวท 15 สิงหาคม 2557 แพ้คะแนน เหว่ย เฉียน เซียน ( จีน) ที่มหาวิทยาลัยเวสเทิร์น วิทยาเขตวัชรพล ตำบลลาดสวาย อำเภอลำลูกกา จังหวัดปทุมธานี - ชิงแชมป์ WBC Asia รุ่นเฟเธอร์เวท 27 ธันวาคม 2557 แพ้น็อคยก 10 เหว่ย เฉียน เซียน (จีน) ที่เมืองไห่โข่ว มณฑลไหหลำ - ชิงแชมป์เฉพาะกาล WBO Asia Pacific รุ่นเฟเธอร์เวท 2 ตุลาคม 2558 แพ้น็อคยก 7 คอสมาส ชีกา ( แทนซาเนีย) ที่ศูนย์การค้า เซ็นทรัลพลาซา เวสต์เกต ตำบลเสาธงหิน อำเภอบางใหญ่ จังหวัดนนทบุรีชื่อชกมวยอื่นๆชื่อชกมวยอื่นๆ. - เทวา ศิษย์คุณมะ (ชื่อมวยไทย)</doc>
