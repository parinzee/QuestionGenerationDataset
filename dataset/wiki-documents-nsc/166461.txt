<doc id="166461" url="https://th.wikipedia.org/wiki?curid=166461" title="ไชยแสง ดีพาร์ทเม้นท์สโตร์">ไชยแสง ดีพาร์ทเม้นท์สโตร์ ไชยแสง ดีพาร์ทเมนต์ สโตร์ เป็นธุรกิจค้าปลีกห้างขนาดใหญ่ที่สำคัญแห่งหนึ่ง และเป็นห้างสรรพสินค้าแห่งแรกของจังหวัดสิงห์บุรี มีพื้นที่ขายกว่า 10,000 ตารางเมตร ไชยแสง ดีพาร์ทเมนต์ สโตร์ ปัจจุบันเป็นอาคาร 4 ชั้น- ชั้นใต้ดิน เป็นส่วนของไชยแสงพลาซ่า ไอทีพลาซ่า สวนสนุก ฮอทพ็อตสุกกี้ - ชั้นที่ 1 ร้านอาหาร บริษัท ทีโอที จำกัด (มหาชน) ซีเอ็ดบุ๊คเซ็นเตอร์ เคเอฟซี  มิสเตอร์โดนัท  ร้านวัตสัน รองเท้า ซุปเปอร์มาเก็ตฯ - ชั้นที่ 2 ขายเครื่องของเล่น เครื่องเขียน ขายเสื้อผ้า ฯ เครื่องใช้ไฟฟ้า ไอทีซิตี้ - ชั้นที่ 3 ขายเสื้อผ้า ของใช้ส่วนตัว ฯประวัติ ประวัติ. ห้างไชยแสงดีพาร์ทเม้นสโตร์เริ่มเปิดดำเนินกิจการโดยการจำหน่ายผ้าเมตร ตั้งแต่ 45 ปีก่อนโดยใช้ชื่อการค้าว่า “ร้านใช่เส็ง” ตั้งอยู่บ้านเลขที่ 949/57ถนนนายแท่น ตำบลบางพุทรา อำเภอเมืองสิงห์บุรี จังหวัดสิงห์บุรี ในตลาดสด ซึ่งในขณะนั้นการจำหน่ายผ้าเมตรก็นับว่าเป็นธุรกิจที่ประสบความสำเร็จพอสมควร ต่อมา ปี พ.ศ. 2517 แนวโน้มของผู้บริโภคทางด้านเสื้อผ้าเริ่มเปลี่ยนไป ผู้บริโภคต้องการความสะดวกรวดเร็วและเลือกใช้สินค้าที่มีคุณภาพและมี BRAND NAME เสื้อผ้าสำเร็จรูปจึงได้รับความนิยมมากขึ้น ผู้บริหารจึงได้ปรับเปลี่ยนธุรกิจการค้าจากเดิมมาเป็นการจำหน่ายสินค้าประเภทค้าปลีกเสื้อผ้าสำเร็จรูป โดยเริ่มต้นด้วย ร้านค้า 3 คูหา ตั้งอยู่ บ้านเลขที่ 887/52-55 ถนนนายแท่น ตำบลบางพุทรา อำเภอเมือง จังหวัดสิงห์บุรี บริเวณท่ารถ บขส. จังหวัดสิงห์บุรี ใช้ชื่อทางการค้าว่า “ห้างไชยแสง” ตั้งแต่ปี พ.ศ. 2517 เป็นต้นมาชื่อเสียงของห้างไชยแสงก็เริ่มเป็นที่รู้จักและได้รับการยอมรับของประชาชนในจังหวัดสิงห์บุรี และจังหวัดใกล้เคียง กิจการค้าเจริญก้าวหน้ามากขึ้น สถานที่ประกอบการเริ่มคับแคบประกอบกับผู้บริหารได้เล็งเห็นถึงความสำคัญของสินค้าประเภทบริโภค ที่ผู้บริโภคจำเป็นต้องบริโภคทุกวันในรูปแบบของซุปเปอร์มาร์เก็ต จึงได้เริ่มขยายกิจการมาเป็นรูปแบบของห้างสรรพสินค้า ในปี พ.ศ. 2533 โดยใช้ชื่อการค้าว่า “ห้างไชยแสงดีพาร์ทเม้นท์สโตร์” เป็นห้างสรรพสินค้าแห่งแรก และ แห่งเดียวของจังหวัดสิงห์บุรี และ เป็นห้างสรรพสินค้าที่ใหญ่ที่สุดในภาคกลางตอนบนในขณะนั้น ซึ่งก่อสร้างเป็นอาคาร 3 ชั้น บนเนื้อที่ 400 ตารางวา มีพื้นที่ขายรวม 1600 ตารางเมตรตั้งอยู่เลขที่ 910 ถนนขุนสรรค์ อำเภอเมือง จังหวัดสิงห์บุรี ใจกลางเมืองจังหวัดสิงห์บุรี ย่านชุมชน การคมนาคมสะดวก บริเวณข้างเคียงเป็นอาคารพาณิชย์ โรงพยาบาลประจำจังหวัด โรงเรียน ธนาคาร และตลาดสดและผู้บริโภคเล็งเห็นว่าจังหวัดสิงห์บุรีเป็นจังหวัดที่มีภาวะเศรษฐกิจการค้าขยายตัวอย่างต่อเนื่องประกอบกับการคมนาคมระหว่างจังหวัดใกล้เคียงมีความสะดวก เช่น อยุธยา อ่างทอง สุพรรณบุรี ชัยนาท นครสวรรค์ ลพบุรี สระบุรีซึ่งส่งผลให้อัตราการเจริญเติบโตของห้างไชยแสงดีพาร์ทเม้นท์สโตร์เพิ่มขึ้นทุกปีตั้งแต่เปิดดำเนินกิจการมา</doc>
