<doc id="119217" url="https://th.wikipedia.org/wiki?curid=119217" title="ปักษาวายุ">ปักษาวายุ สำหรับ ปักษาวายุ ซึ่งเป็นนกในเทพปกรณัม ดูที่: นกปักษาวายุ ปักษาวายุ () ภาพยนตร์ไทยแนวแอ็คชั่นไซไฟ ออกฉายเมื่อวันที่ 1 เมษายน พ.ศ. 2547 อำนวยการสร้างโดยอาร์ เอส.ฟิล์ม แอนด์ ดิสทริบิวชั่น กำกับการแสดงโดย มณฑล อารยางกูล นำแสดงโดย ศรราม เทพพิทักษ์, ซาร่า เล็กจ์เนื้อเรื่อง เนื้อเรื่อง. ลีน่า นักโบราณคดีสาวชาวครึ่งไทย-ฝรั่งเศส เป็นลูกสาวของนักโบราณคดีชาวฝรั่งเศสที่เคยค้นพบ โครงกระดูกสัตว์โบราณยุคเดียวกับไดโนเสาร์ ที่มีโครงร่างคล้ายกับสัตว์ในเทพปกรณัมของภูมิภาคเอเชียอาคเนย์ ลีน่าได้สูญเสียพ่อไปพร้อมกับซากดังกล่าว หลังจากพ่อของเธอถูกกล่าวหาว่าเหลวไหล นั่นทำให้ลีน่าฝังใจในเรื่องนี้และมุ่งมั่นที่จะพิสูจน์ให้ทุกคนได้เห็นว่า สิ่งที่พ่อเธอค้นพบนั้นไม่ใช่เรื่องเหลวไหล ในปี พ.ศ. 2548 ในระหว่างที่ลีน่าและทิม เพื่อนนักโบราณคดีชาวฝรั่งเศส กำลังขุดค้นนั้น ไม่ทราบมาก่อนเลยว่าจะเป็นที่เดียวกับที่ทางการได้ทำรถไฟใต้ดินเฟส 2 และพบกับนายทหารลึกลับกลุ่มหนึ่ง ที่นำโดย แทน ซึ่งไม่เป็นมิตรเลย และพยายามไล่เธอกลับไป โดยพยายามบอกว่า สิ่งที่เธอตามหานั้นอาจจะไม่ใช่แค่สัตว์ธรรมดา ๆ หากแต่เป็นสัตว์ประหลาดที่น่าสะพรึงกลัว มีพลานุภาพในการทำลายล้างสูง ก่อนที่มันจะปรากฏตัวออกมาใจกลางกรุงเทพมหานคร เมืองหลวงของประเทศไทย และมันไล่ล่าพวกเขานักแสดงนักแสดง. - ศรราม เทพพิทักษ์...แทน - ซาร่า เล็กจ์...ลีน่า - แดเนียล บรูซ เฟรเซอร์...ทิม - ชลัฏ ณ สงขลา...ไกร - สุทธิพงษ์ สามคุ้มพิมพ์...วิทย์ - ปิยะ วิมุกตายน...หาญ - สุทธิพร เมธา...กล้า - พีรนันท์ โกตน...พล - ญาณี ตราโมท...ดร.วิชัย นักแสดงรับเชิญ- ไพโรจน์ สังวริบุตร...หัวหน้าของแทน - ทศพล ศิริวัฒน์...พนักงานรถไฟใต้ดิน - นพดล ทรงแสง...พนักงานรถไฟใต้ดินการสร้างและเสียงวิจารณ์ การสร้างและเสียงวิจารณ์. ปักษาวายุ เป็นภาพยนตร์แอ็คชั่นไซไฟทริลเลอร์ ที่นับเป็นเรื่องแรกของไทยที่ถ่ายทำในระบบดิจิตอล เหมือนกับภาพยนตร์ระดับโลกหลาย ๆ เรื่อง และจัดเป็นภาพยนตร์สัตว์ประหลาดยักษ์เรื่องแรกของไทย ที่สร้างตัวสัตว์ประหลาด คือ ครุฑ จากวรรณคดีของไทยหลายเรื่อง และเป็นผลงานการแสดงครั้งแรกของซาร่า เล็กจ์ แต่เมื่อเข้าฉายแล้ว เสียงวิจารณ์ส่วนใหญ่เป็นไปในทางลบแทบทั้งสิ้น ไม่ว่าจะเป็นบทภาพยนตร์ที่อ่อน ไม่สมเหตุสมผล รวมถึงเอฟเฟกต์ที่ใช้ ตลอดจนโครงเรื่องที่เหมือนกับ Reign of Fire ภาพยนตร์สัญชาติอังกฤษในปี ค.ศ. 2002 เป็นต้น</doc>
