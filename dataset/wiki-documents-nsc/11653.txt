<doc id="11653" url="https://th.wikipedia.org/wiki?curid=11653" title="อิกอร์ สตราวินสกี">อิกอร์ สตราวินสกี อิกอร์ เฟโดโรวิช สตราวินสกี้ (; ; 17 มิถุนายน ค.ศ. 1882 — 6 เมษายน ค.ศ. 1971)) เป็นคีตกวีดนตรีคลาสสิกสมัยคริสต์ศตวรรษที่ 20 ชาวรัสเซีย สตราวินสกี้เป็นบุตรชายของนักร้องชื่อดังแห่งโรงละครหลวง เขาเกิดที่เมืองออรานีนบาม (Oranienbaum) ซึ่งตอนนี้เปลี่ยนเป็นชื่อ โลโมโนซอฟ (Lomonosov) ใกล้กับนครเซนต์ปีเตอร์สเบิร์ก ในประเทศรัสเซีย เขาเรียนด้านกฎหมายกับเปียโน ก่อนที่จะมาเป็นศิษย์ของนิโคไล ริมสกี้-คอร์ซาคอฟ บทเพลงชื่อดังชิ้นแรกของเขาได้แก่ วิหคเพลิง (ค.ศ. 1910 ด้วยการจ้างของแซร์จ เดียกิเลฟ เพื่อใช้แสดงในคณะบัลเลต์รัสเซีย ตามมาด้วยเพลง เปทรูชก้า (ค.ศ. 1911) พิธีบูชายัญในฤดูใบไม้ผลิ (ค.ศ. 1913) และอุปรากร เรื่อง นกไนติงเกล (ค.ศ. 1914) มีเรื่องที่วิพากษ์วิจารณ์กันมากเกี่ยวกับบัลเลต์เรื่อง พิธีบูชายัญในฤดูใบไม้ผลิ ทั้งจากท่าเต้น และความไม่เหมือนใครของดนตรีประกอบ ทำให้สตราวินสกี้กลายเป็นคีตกวี ที่มีชื่อเสียงมากที่สุดในคริสต์ศตวรรษที่ 20 สตราวินสกี้เสียชีวิตที่นิวยอร์ก ศพของเขาถูกฝังไว้ที่สุสานซาน มิเชลในนครเวนิซ ประเทศอิตาลีลักษณะของดนตรี ลักษณะของดนตรี. สตราวินสกี้เป็นคีตกวีหนึ่งในสองคนที่ปฏิวัติแนวคิดทางดนตรีของคริสต์ศตวรรษที่ 20 อย่างสำคัญ อีกคนหนึ่งคือ อาร์โนลด์ เชินแบร์ก (Arnold Schoenberg) สตราวินสกี้มีอิทธิพลอย่างสูงในด้านของแนวคิดเรื่องจังหวะที่ไม่ปกติที่เรียกว่า "อิเร็กกูลาร์ ริทึม" (Irregular Rhythm) แนวคิดทางด้านการใช้บันไดเสียงหลาย ๆ บันไดพร้อมกันที่เรียกว่า "โพลีโทนัลลิตี" (Polytonality) และเป็นผู้นำหนึ่งในสองคนของกระแสดนตรีที่เรียกว่า "นีโอคลาสสิค" (Neo-classicism) (อีกคนคือ พอล ฮินเดมิธ (Paul Hindemith) หลังจากที่เชินแบร์ก เสียชีวิตเมื่อปี ค.ศ. 1951 แล้ว สตราวินสกี้ได้นำเอาเทคนิคในการประพันธ์ดนตรีที่เรียกว่า "ระบบอนุกรม" หรือ "ซีเรียลิซม์" (Serialism) มาใช้แต่ยึดตามแนวทางที่มีลักษณะเป็นคณิตศาสตร์ในแบบของ เวเบิร์น (Anton Webern) มากกว่า ดนตรีในลักษณะนีโอคลาสสิค ที่เขาเป็นผู้ปลุกกระแสขึ้นมานั้นส่งอิทธิพลต่อคีตกวีมากมาย เช่น กลุ่มคีตกวีทั้งหก หรือ "เลส์ ซิกซ์" (Les Six) ในฝรั่งเศส นาเดีย บูลองเช (Nadia Boulanger) ครูดนตรีและคีตกวีหญิงชาวฝรั่งเศส ได้สอนวิธีการประพันธ์และลักษณะดนตรีแบบสตราวินสกี้ให้แก่คีตกวีอเมริกันคนสำคัญ ๆ เช่น แอรอน คอปแลนด์, เวอร์จิล ทอมป์สัน และเอลเลียต คาร์เตอร์ เป็นต้นประวัติผลงานช่วงแรก 1910-20ช่วงที่สอง 1920-1951ช่วงท้าย 1951-1971รายชื่อผลงาน รายชื่อผลงาน. บัลเล่ต์- วิหคเพลิง (Firebird) (ค.ศ. 1910) - เปทรูชก้า (Petrushka) (ค.ศ. 1911) - พิธีบูชายัญในฤดูใบไม้ผลิ (La Sacred du printemps) (ค.ศ. 1913) - สุนัขจิ้งจอก (Renard) (ค.ศ. 1916) - พูลชิเนลลา (Pulcinella) (ค.ศ. 1919-ค.ศ. 1920) - งานแต่งงาน (Les Noces) (ค.ศ. 1923) - อพอลโล (Apollo) (ค.ศ. 1928) - จุมพิตของนางฟ้า (The Fairy's Kiss) (ค.ศ. 1928) - ชาวเปอร์เซีย (ค.ศ. 1933) - เกมไพ่ (Jeu de cartes) (ค.ศ. 1936) - ออร์เฟอุซ (Orpheus) (ค.ศ. 1947) - เอกอน (Agon) (ค.ศ. 1957) เชมเบอร์มิวสิค- บทเพลงสามชิ้นสำหรับคลาริเน็ท (ค.ศ. 1919) - ออคเต็ต (ค.ศ. 1923) - เซ็กซ์เต็ต (ค.ศ. 1953) บทเพลงขับร้องประสานเสียง- คันตาต้า สำหรับวงขับร้องผสมและเปียโน (ค.ศ. 1904) - ราชาแห่งดวงดาว (Zvezdoliki, Le Roi des étoiles) สำหรับวงขับร้องชายและวงดุริยางค์ (ค.ศ. 1912) - ปาเตอร์ นอสเตอร์ (ค.ศ. 1926) - มิสซา สำหรับวงขับร้องประสานเสียงและวงดับเบิ้ลควินเต็ตเครื่องลม (ค.ศ. 1944-ค.ศ. 1948) - แคนติครัม ซากรัม (ค.ศ. 1955) - เธรนิ (Threni) (ค.ศ. 1958) - คำเทศนา คำบรรยาย และคำสวดอ้อนวอน (ค.ศ. 1961) - อับราฮิม กับ อิซาค (ค.ศ. 1963) - อินทรอยทัส (ค.ศ. 1965) - เรเควียม แคนติเคิ่ล (ค.ศ. 1966) อุปรากรและการแสดงบนเวที- นกกางเขน (The Nightingale, Solovey, Le Rossignol) (ค.ศ. 1914) - นิทานทหาร (L'histoire du soldat) (ค.ศ. 1918) - มาวรา (Mavra) (ค.ศ. 1922) - ราชาโอดิปุส (Oedipus Rex) (ค.ศ. 1927) - บาเบล (ค.ศ. 1944) - เดอะ เรคสฺ โพรเกรส (The Rake's progress) (ค.ศ. 1951) - น้ำท่วมโลก (The Flood) (ค.ศ. 1962) ผลงานสำหรับวงออเคสตร้า- ซิมโฟนี ในบันไดเสียง บีแฟลตเมเจอร์ (ค.ศ. 1907) - ดอกไม้ไฟ (Fireworks) (ค.ศ. 1908) - สวีท หมายเลขหนึ่ง 1 สำหรับวงดนตรีขนาดเล็ก - สวีท หมายเลขหนึ่ง 2 สำหรับวงดนตรีขนาดเล็ก - บทเพลงของนกกางเขน (Songs of Nightingale) (ค.ศ. 1917) - "คอนแชร์โต้สำหรับเปียโนและเครื่องลม (ค.ศ. 1923-ค.ศ. 1924) - คาปริชิโอ้สำหรับเปียโนและวงดุริยางค์ (ค.ศ. 1929) - ซิมโฟนี ออฟ ซาล์ม (Symphony of Psalms) (ค.ศ. 1930) - คอนแชร์โต้สำหรับเปียโน ในบันไดเสียงดี (ค.ศ. 1931) - คอนแชร์โต ในบันไดเสียงบีชาร์ป (Dumbarton Oaks) สำหรับวงออเคสตร้าแชมเบอร์ (ค.ศ. 1938) - ซิมโฟนีในบันไดเสียงเอ (ค.ศ. 1938-ค.ศ. 1940) - บทเพลงแบบนอร์เวย์สี่บท (ค.ศ. 1942) - ซิมโฟนีสามท่อน (ค.ศ. 1942-ค.ศ. 1945) - วาริเอชั่น (ค.ศ. 1963-ค.ศ. 1964) งานสำหรับเดี่ยวเปียโน- ทาแรนเทลลา (ค.ศ. 1898) - สแกร์โซ (ค.ศ. 1902) - บทเพลงในบันไดเสียง เอฟชาร์ปไมเนอร์ (ค.ศ. 1904) - เปียโนแรกไทม์ (ค.ศ. 1919) - โซนาต้า (ค.ศ. 1924) บทเพลงขับร้อง- โรแมนซ์ สำหรับเสียงร้องและเปียโน (ค.ศ. 1902) - บทกวีสองบทของ(ปอล์ แวร์เลน) (ค.ศ. 1910) - บทเพลงสี่บท (ค.ศ. 1954) - บทกวีของ เค. บัลมอนท์ (ค.ศ. 1954) - รำลึกถึง ดีแลน ธอมัส (ค.ศ. 1954) - บทเพลงไว้อาลัย เจ.เอฟ.เค. (ค.ศ. 1964) - นกฮูกกับแมวเหมียว (ค.ศ. 1966)บรรณานุกรมบรรณานุกรม. - Oliver, Michael: Igor Stravinsky, Phaidon presss limited (1995)</doc>
