<doc id="27574" url="https://th.wikipedia.org/wiki?curid=27574" title="หลุยส์ อะดอลฟา เลอโบ">หลุยส์ อะดอลฟา เลอโบ หลุยส์ อะดอลฟา เลอโบ (Louise Adolpha Le Beau) นักเปียโนและคีตกวีชาวเยอรมัน เกิดเมื่อ 25 เมษายน เมืองราสทาทท์ ค.ศ. 1850 ถึงแก่กรรม 17 กรกฎาคม ค.ศ. 1927 เมืองบาเดิน-บาเดิน ประเทศเยอรมนี เลอโบเติบโตมาในครอบครัวที่มีพรสวรรค์ด้านดนตรี และมีความพิเศษมาก บิดาเป็นนายพลในกองทัพของดุ๊กบาเดน แต่เป็นคอนดักเตอร์และนักร้องสมัครนเล่นที่มีฝีมือด้วย ส่วนหลุยส์เองนั้นก็มีพรสวรรค์ด้านดนตรีสูง นั่นคือ สามารถร้องเพลงได้ก่อนพูดเป็นเสียอีก เมื่ออายุ 4 ขวบ หลุยส์ก็แต่งเพลงชิ้นแรก ครอบครัวจึงตัดสินใจส่งเธอเข้าศึกษาด้านดนตรีโดยเฉพาะ ด้วยเหตุนี้เธอจึงเริ่มศึกษาการร้องเพลง เปียโน และการประพันธ์ดนตรี งานแสดงดนตรีอย่างเป็นทางการครั้งแรกของเธอนั้นจัดขึ้นเมื่ออายุ 18 ปี โดยได้บรรเลง เอมเพอเรอร์ คอนแชร์โต และ เปียโนคอนแชร์โต ในบันไดเสียง ด ไมเนอร์ (หมายเลข 1) ของเมลเดลส์ซอห์น หลังจากนั้นก็เดินทางตระเวนเล่นดนตรีในเมืองต่างๆ ได้แก่ บาเซล ไฮเดลเบิร์ก และเอาก์สบูร์ก ผลงานเด่นๆ ที่บรรเลงได้แก่ คอนแชร์โต ในบันไดเสียง ดี เมเจอร์ ของโมซาร์ท (หมายเลข 26 KV. 537) และคาเดนซาที่เธอแต่งเอง ในเวลานั้น การเรียนดนตรีมักจำกัดเฉพาะนักเรียนชาย ทำให้หลุยส์ประสบความลำบากในการหาที่เรียนดนตรีไม่น้อย และเมื่อมีโอกาส เธอจึงจัดทำหลักสูตรดนตรีสอนพิเศษ สำหรับเปียโนและทฤษฎีขึ้น สำหรับนักเรียนสตรี เมื่อปี ค.ศ. 1882 หลุยส์ได้รางวัลที่ 1 ในการแข่งขันนักประพันธ์ดนตรี ผลงานที่ได้รับรางวัลชนะเลิศ เป็นบทเพลง 4 เพลง สำหรับเชลโลและเปียโน โอปุส 24 มีเกร็ดเล่าว่าในประกาศนียบัตรนั้น พิมพ์คำว่า นาย (Herr) เอาไว้ก่อนแล้ว เมื่อหลุยส์ได้รับรางวัล จึงต้องขีดฆ่าคำนั้นออก แล้วเขียน นางสาว (Fräulein) แทน ทั้งนี้ในสมัยนั้น นักดนตรีและนักประพันธ์ส่วนใหญ่เป็นชายแทบทั้งสิ้นผลงานที่สำคัญ ผลงานที่สำคัญ. ผลงานสำคัญๆ ของเลอโบ ได้แก่ ซิมโฟนี, oratorio Ruth, ดนตรีแชมเบอร์มิวสิคหลายชิ้น, เพลงประสานเสียง, เพลงเปียโน และเพลงอื่นๆ</doc>
