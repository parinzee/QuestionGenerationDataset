<doc id="420964" url="https://th.wikipedia.org/wiki?curid=420964" title="คิม อันโล">คิม อันโล คิมอันโล (1481-1537) เป็นขุนนางผู้ใหญ่ในรัชกาล พระเจ้าจุงจง เป็นแกนนำฝ่ายยุนใหญ่ที่ครองอำนาจในราชสำนักร่วมกับ ยุนนิม และเป็นพ่อพระสวามีของ องค์หญิงฮโยฮเย พระราชธิดาองค์ใหญ่ของพระเจ้าจุงจงช่วงชีวิต ช่วงชีวิต. คิมอันโล เกิดเมื่อปี ค.ศ. 1481 ในรัชสมัย พระเจ้าซองจง ในตระกูลขุนนางใหญ่ที่รับใช้ ราชวงศ์โชซอน มาอย่างยาวนานเริ่มเข้ารับราชการในช่วงปลายรัชกาลพระเจ้าซองจงและได้เข้าร่วมเหตุการณ์ รัฐประหารพระเจ้าจุงจง เมื่อ ค.ศ. 1505 ด้วยต่อมา คิมฮี บุตรชายของเขาได้อภิเษกกับ องค์หญิงฮโยฮเย พระราชธิดาองค์ใหญ่ของพระเจ้าจุงจงทำให้เขามีศักดิ์เป็นพระญาติและได้เข้าร่วมกับ ยุนนิม เสด็จลุงของ องค์ชายลีโฮ ในการผลักดันให้องค์ชายลีโฮขึ้นเป็นองค์รัชทายาททำให้เกิดการขัดแย้งกับ พระสนมยองพิน ที่สนับสนุน องค์ชายพกซอง พระโอรสของพระนางถูกเนรเทศ ถูกเนรเทศ. หลังจากที่ องค์ชายลีโฮ ขึ้นเป็นรัชทายาททั้ง ยุนนิม และ คิมอันโล ก็มีอิทธิพลเพิ่มมากขึ้นฝ่าย พระสนมคยองพิน จึงสร้างหลักฐานเท็จใส่ความยุนนิมและคิมอันโลทำให้ทั้งคู่ถูกเนรเทศแต่หลังจากนั้นยุนนิมและคิมอันโลก็ร่วมมือกับ ชองนานจอง อนุภรรยาของ ยุนวอนฮัง พระเชษฐารองของ พระมเหสีมุนจอง ในการกำจัดพระสนมยองพินและองค์ชายพกซองทำให้ทั้งคู่ถูกปลดเป็นสามัญชนและเนรเทศไปอยู่บ้านเก่าของ ปาร์ควอนจง จากเหตุการณ์นี้ทำให้ยุนนิมและคิมอันโลกลับเข้ารับราชการอีกครั้งและยิ่งทรงอำนาจมากขึ้นบั้นปลายชีวิต บั้นปลายชีวิต. หลังจากกลับเข้ารับราชการได้อีกครั้งคิมอันโลก็เป็นแกนนำในการถวายฎีกาถึง 19 ครั้งต่อ พระเจ้าจุงจง ให้สำเร็จโทษพระสนมยองพินและองค์ชายพกซองแต่พระเจ้าจุงจงก็ปฏิเสธทุกครั้งจนในปี 1533 คิมอันโลได้ถวายฎีกาครั้งสุดท้ายซึ่งในที่สุดพระเจ้าจุงจงจึงต้องประทานยาพิษแก่พระสนมยองพินและองค์ชายพกซอง หลังจากกำจัดพระสนมยองพินได้แล้วก็ได้มีพายุรุนแรงได้ถาโถมเข้าสู่ราชสำนักเมื่อ พระมเหสีมุนจอง ได้มีประสูติกาล องค์ชายคังวอน ในปี 1534 ทำให้ยุนวอนฮัง,ยุนวอนโล และ ยิม แบยอง สามารถตั้งฝ่ายยุนเล็กขึ้นมาคานอำนาจกับฝ่ายยุนใหญ่ได้สำเร็จและในปี 1537 พระมเหสีมุนจองก็กราบทูลให้จับกุมตัวคิมอันโลขณะมีงานแต่งงานของลูกชายคนเล็กในข้อหาติดและรับสินบนทำให้คิมอันโลถูกเนรเทศและถูกประทานยาฟู่จื่อจนถึงแก่อสัญกรรมในปีเดียวกันนั้นขณะอายุได้ 56 ปี</doc>
