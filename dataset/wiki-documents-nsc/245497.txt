<doc id="245497" url="https://th.wikipedia.org/wiki?curid=245497" title="อเล็กซ์ เฟอร์กูสัน">อเล็กซ์ เฟอร์กูสัน เซอร์ อเล็กซานเดอร์ “อเล็กซ์” แชปแมน เฟอร์กูสัน () เกิดเมื่อวันที่ 31 ธันวาคม พ.ศ. 2484 (ค.ศ. 1941) ที่เมืองกลาสโกว์ ประเทศสกอตแลนด์ เคยเป็นผู้จัดการทีมสโมสรฟุตบอลแมนเชสเตอร์ ยูไนเต็ด ซึ่งปฏิบัติหน้าที่มายาวนานที่สุด และนำทีมชนะเลิศรายการแข่งขันมาก ที่สุด ในประวัติศาสตร์ยุคใหม่ของสโมสร เฟอร์กูสันเข้ารับตำแหน่งผู้จัดการทีมแมนเชสเตอร์ ยูไนเต็ด ต่อจากรอน แอตกินสัน เมื่อ 6 พฤศจิกายน พ.ศ. 2529 (ค.ศ. 1986) และพาทีมชนะเลิศเอฟเอคัพ เมื่อปี พ.ศ. 2533 (ค.ศ. 1990) เป็นรายการแรก และหลังจากนั้นก็ชนะเลิศอีก 4 สมัย (รวมเป็น 5 สมัย) รวมทั้งการชนะเลิศเอฟเอพรีเมียร์ลีก 13 สมัย และชนะเลิศยูฟ่าแชมเปียนส์ลีก 2 สมัย โดยเมื่อปี พ.ศ. 2542 (ค.ศ. 1999) หลังจากชนะเลิศรายการแชมเปียนส์ลีก (ต่อจากปี พ.ศ. 2511 (ค.ศ. 1968) ในยุคของเซอร์แมตต์ บัสบี) สมเด็จพระราชินีนาถเอลิซาเบธที่สอง แห่งสหราชอาณาจักร ก็ทรงพระกรุณาโปรดเกล้าฯ แต่งตั้งให้เขาเป็นอัศวินแห่งอังกฤษ นับเป็นชาวสกอตเพียงไม่กี่คน ที่ได้รับเกียรติอย่างสูงเช่นนี้ ต่อมาในวันที่ 8 พฤษภาคม พ.ศ. 2556 (ค.ศ. 2013) เซอร์อเล็กซ์ประกาศยุติการทำหน้าที่ผู้จัดการทีม หลังจบฤดูกาล 2012-13 โดยนัดสุดท้ายจะเป็นการแข่งขันพรีเมียร์ลีก นัดที่ไปเยือนเวสต์บรอมมิชอัลเบียน ในวันอาทิตย์ที่ 19 พฤษภาคม ปีเดียวกัน หลังจากนั้น เขาจะขึ้นรับตำแหน่งผู้อำนวยการฟุตบอล และเป็นทูตประจำสโมสรเดิมต่อไปเกียรติประวัติผู้จัดการทีมเกียรติประวัติ. ผู้จัดการทีม. - เซนต์มิร์เริน - สก็อตติช เฟิร์ส ดิวิชั่น (1): 1976–77- อาเบอร์ดีน - สก็อตติช พรีเมียร์ ดิวิชั่น (3): 1979–80, 1983–84, 1984–85 - สก็อตติช คัพ (4): 1981–82, 1982–83, 1983–84, 1985–86 - สก็อตติช ลีก คัพ (1): 1985–86 - ยูฟ่าคัพวินเนอร์สคัพ (1): 1982–83 - ยูฟ่าซูเปอร์คัพ (1): 1983- แมนเชสเตอร์ยูไนเต็ด - พรีเมียร์ลีก (13): 1992–93, 1993–94, 1995–96, 1996–97, 1998–99, 1999–2000, 2000–01, 2002–03, 2006–07, 2007–08, 2008–09, 2010–11, 2012–13 - เอฟเอคัพ (5): 1989–90, 1993–94, 1995–96, 1998–99, 2003–04 - ลีกคัพ (4): 1991–92, 2005–06, 2008–09, 2009–10 - เอฟเอคอมมูนิตีชีลด์ (10): 1990, 1993, 1994, 1996, 1997, 2003, 2007, 2008, 2010, 2011 - ยูฟ่าแชมเปียนส์ลีก (2): 1998–99, 2007–08 - ยูฟ่าคัพวินเนอร์สคัพ (1): 1990–91 - ยูฟ่าซูเปอร์คัพ (1): 1991 - ฟุตบอลชิงแชมป์สโมสรยุโรปและอเมริกาใต้ (1): 1999 - ฟุตบอลชิงแชมป์สโมสรโลก (1): 2008</doc>
