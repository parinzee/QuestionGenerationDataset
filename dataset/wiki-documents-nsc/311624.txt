<doc id="311624" url="https://th.wikipedia.org/wiki?curid=311624" title="โซะ ระ โนะ โวะ โตะ">โซะ ระ โนะ โวะ โตะ โซะ ระ โนะ โวะ โตะ () เป็นการ์ตูนแอนิเมชันซีรีส์สร้างโดยสตูดิโอ A-1 Pictures และ Aniplex ของญี่ปุ่น โดยเป็นโครงงานเปิดตัวของ Anime no Chikara (ซึ่งเป็นการทำงานร่วมกันของ TV Tokyo และ Aniplex) ออกอากาศทางเครือข่ายโทรทัศน์ TV Tokyo ในช่วง 5 มกราคม พ.ศ. 2553 ถึงวันที่ 22 มีนาคม พ.ศ. 2553 อะนิเมะ โซะ ระ โนะ โวะ โตะ ออกแบบตัวละครคล้ายคลึงกับเรื่อง คันนางิ (สตูดิโอที่ผลิตเรื่องนี้เป็นแห่งเดียวกัน) แต่เป็นที่กล่าวถึงกันมากว่า มีการออกแบบตัวละครออกมาได้คล้ายคลึงกันกับ อะนิเมะเรื่อง K-ON! โซะ ระ โนะ โวะ โตะ เป็นเรื่องราวเกี่ยวกับทหารหญิงกลุ่มหนึ่ง ปฏิบัติหน้าที่อยู่ติดชายแดน (No-man 's land) ระหว่างประเทศ Rome (ประเทศสมมติ) และประเทศ Helvetiaเนื้อเรื่อง เนื้อเรื่อง. คานาตะ เด็กสาวผู้ฝันจะเป็นนักเป่าทรัมเป็ต โดยได้แรงบันดาลใจมาจากเสียงทรัมเป็ตเพลง Amazing Grace บรรเลงโดยสาวสวยลึกลับ ผู้ซึ่งช่วยคานาตะจากการจมน้ำเมื่อสองปีก่อน คานาตะจึงสมัครเป็นทหารในตำแหน่งพลแตร (ทรัมเป็ตและแตรเดี่ยว (bugler) เป็นเครื่องเป่าที่ใช้ให้สัญญาณในการรบ) โดยหวังว่าทางกองทัพจะสอนให้เธอเป็นนักเป่าทรัมเป็ตที่เก่งได้ แต่กลายเป็นว่า ทั้งๆ ที่เธอยังมีฝีมือเป่าทรัมเป็ตไม่ค่อยจะเป็นเพลง แต่เธอก็ต้องถูกส่งไปประจำการอยู่ในเมืองเล็กๆ ติดชายแดน ณ ป้อมปราการ ที่มีรถถังใช้การไม่ได้ ทำงานร่วมกับทหารหญิงอีกสี่คน เวลาผ่านไปเสียงทรัมเป็ตของคานาตะก็พัฒนาขึ้นเรื่อยๆ พร้อมๆกับที่เธอเริ่มเป็นที่รักของทหารคนอื่นๆ ในหน่วย เธอเริ่มเข้ากันได้กับชาวเมือง โบสถ์ และเด็กกำพร้า เมื่อการรบครั้งใหม่เริ่มขึ้น คานาตะก็ได้มีโอกาสเป่าทรัมเป็ตบรรเลงเพลง Amazing Grace ท่ามกลางฝูงรถถัง เพื่อหวังหยุดยั้งสงคราม แต่เธอจะทำได้หรือ</doc>
