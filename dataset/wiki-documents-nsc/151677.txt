<doc id="151677" url="https://th.wikipedia.org/wiki?curid=151677" title="อาร์ชดัชเชสจิเซลาแห่งออสเตรีย">อาร์ชดัชเชสจิเซลาแห่งออสเตรีย อาร์ชดัชเชสจิเซลาแห่งออสเตรีย (ภาษาอังกฤษ: Archduchess Gisela of Austria, the Princess of Bavaria, ภาษาเยอรมัน: Erzherzogin Gisela von Österreich, Prinzessin von Bayern) (พระนามเต็ม: จิเซลา หลุยส์ มารี, Gisela Louise Marie von Habsburg-Lothringen) เป็นพระราชธิดาพระองค์ที่ 2 ในสมเด็จพระจักรพรรดิฟรานซ์ โจเซฟที่ 1 และสมเด็จพระจักรพรรดินีเอลิซาเบธแห่งออสเตรียพระราชประวัติ พระราชประวัติ. อาร์ชดัชเชสจิเซลา ประสูติเมื่อวันที่ 12 กรกฎาคม พ.ศ. 2399 ณ เมืองแล็กเซนบูร์ก ประเทศออสเตรีย เป็นพระราชธิดาองค์ที่ 2 ในสมเด็จพระจักรพรรดิฟรานซ์ โจเซฟที่ 1 และสมเด็จพระจักรพรรดินีเอลิซาเบธแห่งออสเตรีย เมื่อทรงพระเยาว์ พระองค์แทบจะไม่ได้ประทับอยู่กับพระมารดาเลย เนื่องจากอาร์ชดัชเชสโซฟี ทรงนำพระองค์ไปเลี้ยง โดยทรงไม่ให้พระองค์ได้ทอดพระเนตรเห็นพระมารดาเลย โดยพระองค์ทรงมีความสัมพันธ์สนิทสนมกับพระเชษฐาของพระองค์ มกุฎราชกุมารรูดอล์ฟ และอาร์ชดัชเชสมารี-วาเลอรี พระขนิษฐาอีกด้วย ถึงแม้ว่าทุกพระองค์จะทรงไม่ได้ประทับด้วยกันก็ตามอภิเษกสมรส อภิเษกสมรส. เมื่อวันที่ 20 เมษายน พ.ศ. 2416 พระองค์ทรงอภิเษกสมรสกับพระญาติของพระองค์ เจ้าชายลีโอโพลด์แห่งบาวาเรีย พระโอรสในเจ้าชายลูอิดโพลด์แห่งบาวาเรีย โดยทั้ง 2 พระองค์มีพระธิดา 2 พระองค์ และพระโอรส 2 พระองค์ ดังนี้- เจ้าหญิงเอลิซาเบธ มารี ออกัสต์ แห่งบาวาเรีย ประสูติเมื่อวันที่ 8 มกราคม พ.ศ. 2417 สิ้นพระชนม์เมื่อวันที่ 4 มีนาคม พ.ศ. 2500 ทรงอภิเษกสมรสกับเค้านท์ออตโต ลุดวิก ฟิลลิปแห่งซีฟรีว-บัทเทนเฮ็ม มีพระโอรสและพระธิดารวม 5 พระองค์ - เจ้าหญิงออกัสต์ มาเรีย หลุยส์ แห่งบาวาเรีย ประสูติเมื่อวันที่ 28 เมษายน พ.ศ. 2418 สิ้นพระชนม์เมื่อวันที่ 25 มิถุนายน พ.ศ. 2507 ทรงอภิเษกสมรสกับอาร์ชดยุกโจเซฟ ออกัสต์แห่งออสเตรีย มีพระโอรสและพระธิดารวม 6 พระองค์ - เจ้าชายจอร์ช ฟรานซ์ โจเซฟ ลูอิดโพลด์ มาเรีย แห่งบาวาเรีย ประสูติเมื่อวันที่ 2 เมษายน พ.ศ. 2423 สิ้นพระชนม์เมื่อวันที่ 31 พฤษภาคม พ.ศ. 2486 ทรงอภิเษกสมรสกับอาร์ชดัชเชสอิสซาเบลล่าแห่งออสเตรีย ทรงไม่มีพระโอรสและพระธิดาเลย - เจ้าชายคอนราด ลูอิดโพลด์ ฟรานซ์ โจเซฟ มาเรีย แห่งบาวาเรีย ประสูติเมื่อวันที่ 22 พฤศจิกายน พ.ศ. 2426 สิ้นพระชนม์เมื่อวันที่ 6 กันยายน พ.ศ. 2512 ทรงอภิเษกสมรสกับเจ้าหญิงโบน่า มาเกริต้าแห่งซาวอย-อ๊อสต้า มีพระธิดา 2 พระองค์ช่วงสุดท้ายของพระชนม์ชีพ ช่วงสุดท้ายของพระชนม์ชีพ. ในช่วงสุดท้ายของพระชนม์ชีพ พระองค์ทรงอุทิศพระองค์แด่มูลนิธิช่วยเหลือพสกนิกรที่ยากจน ไม่ว่าจะช่วยเหลือประชาชนผู้บาดเจ็บจากสงครามโลกครั้งที่ 1 โดยมีพระบัญชาให้พระตำหนักของพระองค์เป็นโรงพยาบาลเลยทีเดียว เจ้าหญิงจิเซลาแห่งบาวาเรีย สิ้นพระชนม์ 27 กรกฎาคม พ.ศ. 2475 สิริพระชันษา 76 ชันษา พระศพถูกฝังไว้ที่วิหารเซนต์ไมเคิล เมืองมิวนิก ประเทศเยอรมนีราชตระกูล</doc>
