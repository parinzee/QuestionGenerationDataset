<doc id="7402" url="https://th.wikipedia.org/wiki?curid=7402" title="รืด ฟัน นิสเติลโรย">รืด ฟัน นิสเติลโรย รืด ฟัน นิสเติลโรย () มีชื่อเต็มว่า รึตเคอรึส โยฮันเนิส มาร์ตีนึส ฟัน นิสเติลโรย () เป็นอดีตนักฟุตบอลชาวดัตช์ เคยเล่นให้กับแมนเชสเตอร์ยูไนเต็ด, เรอัลมาดริด, ฮัมบูร์ก และมาลากา (ในลาลีกา)ประวัติ ประวัติ. รืด ฟัน นิสเติลโรย เกิดเมื่อวันที่ 1 กรกฎาคม ค.ศ. 1976 เล่นตำแหน่งกองหน้าและสวมเสื้อหมายเลข 10 ซึ่งเป็นหมายเลขที่โด่งดังที่สุดของเขาในชุดแข่งของแมนเชสเตอร์ยูไนเต็ด แต่หมายเลขประจำของเขาในทีมชาติเนเธอร์แลนด์คือหมายเลข 9 เขาย้ายจากสโมสรเปเอสเฟ ไอนด์โฮเฟิน มายังแมนเชสเตอร์ยูไนเต็ดใน ค.ศ. 2001 ด้วยค่าตัว 19 ล้านปอนด์ สร้างผลงานที่โดดเด่นด้วยการยิงประตูให้กับต้นสังกัดได้มากถึงกว่า 95 ประตูจากการลงเล่น 150 นัด อย่างไรก็ตาม ภายหลังจากเกิดความขัดแย้งอย่างรุนแรงกับเซอร์อเล็กซ์ เฟอร์กูสัน ผู้จัดการทีม ก็เป็นเหตุให้เขาต้องย้ายจากแมนเชสเตอร์ยูไนเต็ดมายังเรอัลมาดริดด้วยค่าตัว 13 ล้านปอนด์ในปี ค.ศ. 2006 และย้ายเข้าร่วมทีมฮัมบัวร์เกอร์ เอ็สเฟา ในเวลาต่อมา ก่อนที่จะย้ายมายังมาลากาเป็นสโมสรสุดท้าย ฟัน นิสเติลโรย ได้ตัดสินใจยุติการเล่นฟุตบอลในกลางปี ค.ศ. 2012 ด้วยวัย 35 ปี หลังจากพาทีมมาลากาได้อันดับ 4 ในลาลีกา ได้สิทธิ์เข้าไปเล่นยูฟ่าแชมเปียนส์ลีกเกียรติประวัติเกียรติประวัติ. - แชมป์พรีเมียร์ลีก ฤดูกาล 2002-2003 - แชมป์เอฟเอคัพ ฤดูกาล 2003-2004 - แชมป์คาร์ลิงคัพ ฤดูกาล 2005-2006 - นักฟุตบอลยอดเยี่ยมของพีเอฟเอ ปี ค.ศ. 2002</doc>
