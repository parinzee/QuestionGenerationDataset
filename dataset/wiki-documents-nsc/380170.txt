<doc id="380170" url="https://th.wikipedia.org/wiki?curid=380170" title="ดืสบวร์ค">ดืสบวร์ค ดืสบวร์ค () เป็นเมืองในรัฐนอร์ดไรน์-เวสท์ฟาเลินในประเทศเยอรมนี ตั้งอยู่ระหว่างแม่น้ำไรน์กับแม่น้ำรูร์หรือที่เรียกกันว่าเขตรูร์ เป็นอดีตศูนย์กลางการผลิตเหล็กของเยอรมนี ปัจจุบันหันมามุ่งเน้นเรื่องศิลปะร่วมสมัยและสิ่งแวดล้อมทางธรรมชาติ ดืสบวร์คเป็นเมืองสำคัญในการขนส่งสินค้าโดยเฉพาะทางเรือและรถไฟเนื่องจากเป็นจุดศูนย์กลางของระบบคมนาคมในเขตรูร์ นอกจากนี้ยังเป็นที่ตั้งของท่าเรือในแผ่นดินที่มีขนาดใหญ่ที่สุดในยุโรป เมืองดืสบวร์คเป็นที่ตั้งของมหาวิทยาลัยสองแห่ง คือ มหาวิทยาลัยดืสบวร์ค-เอ็สเซิน และมหาวิทยาลัยดนตรีและการแสดงฟ็อล์ควัง มีสโมสรกีฬาที่หลากหลาย แต่ที่ได้รับความนิยมได้แก่ กีฬาฟุตบอล พายเรือ และฮอกกีน้ำแข็ง โดยเฉพาะกีฬาฟุตบอล มีสโมสรของเมืองคือ เอ็มเอ็สเฟา ดืสบวร์ค ซึ่งเล่นอยู่ในลีกดิวิชันสองของประเทศภูมิศาสตร์ภูมิประเทศ ภูมิศาสตร์. ภูมิประเทศ. เมืองดืสบวร์คตั้งอยู่บนที่ราบลุ่มแม่น้ำไรน์ ณ บริเวณบรรจบกันของแม่น้ำไรน์และแม่น้ำรูร์ มีความสูงเฉลี่ยจากระดับน้ำทะเลประมาณ 31 เมตร มีเขตติดต่อกับเมืองข้างเคียงตามทิศทางเข็มนาฬิกา ดังนี้ โอเบอร์เฮาเซิน, มืลไฮม์อันแดร์รูร์, ราทิงเงิน, ดึสเซลดอร์ฟ, เมเออร์บุช, เครเฟ็ลท์, เมิร์ส, ไรน์แบร์ก และดินสลาเคินภูมิอากาศ ภูมิอากาศ. เนื่องจากเมืองดืสบวร์คตั้งอยู่ในเขตอิทธิพลของทะเลเหนือ ทำให้มีสภาพอากาศไม่หนาวจัดในฤดูหนาวและไม่ร้อนจัดในฤดูร้อน โดยมีอุณหภูมิเฉลี่ยตลอดปีอยู่ที่ 9.6 องศาเซลเซียสข้อมูลเพิ่มเติมข้อมูลเพิ่มเติม. - เว็บไซต์หลักของเมืองในภาษาอังกฤษ (English) - เว็บไซต์เกี่ยวกับดืสบวร์คในเว็บของสมาคมนักเรียนไทยในเยอรมนีฯ</doc>
