<doc id="19014" url="https://th.wikipedia.org/wiki?curid=19014" title="เลเวล อี">เลเวล อี เลเวล อี () () เป็นผลงานโยชิฮิโร โทงาชิ นักเขียนการ์ตูนเจ้าของผลงานอย่างคนเก่งฟ้าประทาน (Yu Yu Hakusho) ถือเป็นผลงานเรื่องที่สองของเขาที่ตีพิมพ์ในประเทศไทย ก่อนเรื่องฮันเตอร์ x ฮันเตอร์ โดยสำนักพิมพ์สยามอินเตอร์คอมิกส์เนื้อเรื่องย่อ เนื้อเรื่องย่อ. เลเวล อี เป็นเรื่องขององค์ชายบากะแห่งดาวโดคุล่า ที่ทำให้ชีวิตของยูกิทากะเด็กหนุ่มม.ปลายชาวโลกที่ได้แยกมาอยู่หอพักสมใจเปลี่ยนไปอย่างสิ้นเชิง ชีวิตอันน่าจะสงบสุขของเขาก็พังทลายลงเพราะองค์ชายแม้จะสติปัญาเป็นเลิศ แต่ก็เป็นพวกอยู่ไม่สุข ชอบเล่นอะไรแปลก ๆ เสมอ จนทำให้ยูกิทากะพบว่าแท้จริงแล้วมนุษย์ต่างดาวผูกพันกับโลกมากกว่าที่คิดตัวละครหลักตัวละครหลัก. - องค์ชายแห่งดาวโดคุล่า - ชื่อจริงคือ บากะ คิ เอล โดคุล่า แต่มักจะถูกเรียกสั้นๆว่า องค์ชาย หมอนี่แหละมนุษย์ต่างดาวผู้มีสติปัญญาเป็นเลิศ รอบรู้เรื่องราวต่างๆมากมาย เสียอย่างเดียวที่มีนิสัยซึ่งเรียกสั้นๆง่ายๆว่า เพี้ยน ชอบเล่นอะไรต่อมิอะไรจนคนรอบข้างวุ่นวายไปหมด วันแรกที่มาถึงเขาเสียความทรงจำไป ส่วนยูกิทากะก็เป็นมนุษย์โลกคนแรกที่ได้คุยด้วย จึงติดตามยูกิทากะตั้งแต่นั้นเป็นต้นมา - ยูกิทากะ ซึซึอิ (16ปี) - เด็กหนุ่มชั้น ม.4 ที่เก่งเรื่องเบสบอล จนได้เป็นตัวแทนนักกีฬาของโรงเรียน วันแรกที่ได้ย้ายมาอยู่หอพักตามลำพังสมใจ แต่ชีวิตก็ต้องมาผจญกับเรื่องวุ่นๆ เพราะมนุษย์ต่างดาวคน (ตัว) เดียวแท้ๆ - เอโดกาวะ มิโฮ (16ปี) - เด็กสาวชั้น ม.4 โรงเรียนเดียวกับยูกิทากะ และเป็นเพื่อนที่อาศัยอยู่ห้องข้างๆ ในอพาร์ทเมนต์เดียวกันด้วย พ่อของเธอเป็นนักวิทยาศาสตร์ที่เชี่ยวชาญเรื่องมนุษย์ต่างดาว ส่วนตัวเธอก็เป็นนักกีฬาว่ายน้ำของโรงเรียน - คราฟท์ - หัวหน้าองครักษ์ที่ตามมายังโลกเพื่อหาตัวองค์ชายผู้หายไป นิสัยจริงจัง และเคร่งเครียดกับงานเสมอ แม้กระนั้นก็ยังถูกองค์ชายปั่นหัวเอาบ่อยๆ จึงไม่ค่อยถูกกันนัก และชอบหาวิธีแก้แค้นองค์ชายอยู่เรื่อยๆหากมีโอกาสตัวละครรอง ตัวละครรอง. ซาโด หนึ่งในสามองครักษ์ มักจะเป็นคนคอยห้ามคราฟท์อยู่เสมอเวลาโมโหองค์ชาย โคริน หนึ่งในสามองครักษ์ เป็นสมาชิกใหม่จึงไม่ค่อยมีปากเสียงเท่าไหร่ มนุษย์ดาวดิสเค่น เข้ามาเกี่ยวข้องกับองค์ชายเมื่อครั้งเกิดเรื่องระหว่างองค์ชายกับชาวดิสเค่น ต่อมาจึงสนิทสนมกันดี เอโดกาวะ รันโซ พ่อของมิโฮ เป็นศาสตราจารย์ทางด้านวิศวกรรม และเป็นผู้ตรวจสอบยานอวกาศขององค์ชายเนื้อเรื่องเล่ม 1เนื้อเรื่อง. เล่ม 1. - No.001 An alien on the planet แม้ว่าในอวกาศจะมีมนุษย์ต่างดาวเดินทางไปมาอยู่ตลอด แต่มีเพียงมนุษย์โลกเท่านั้นที่ไม่ได้รับรู้เรื่องนี้เลย ยูกิทากะได้พบเจอกับองค์ชายแห่งดาวโดคุล่า ที่สูญเสียความทรงจำไปจากการที่ยานอวกาศตกลงบนโลก แล้วก็เกิดเรื่องวุ่นๆขึ้นเมื่อองค์ชายพยายามปรับตัวเข้ากับโลกมนุษย์- No.002 Run after the man! องค์รักษ์ทั้งสามขององค์ชายคือคราฟท์ โคริน และซาโด ได้ตามมายังโลกเพื่อนำตัวองค์ชายกลับ ส่วนเจ้าชายจอมเพี้ยนก็กำลังร่าเริงกับวิถีชีวิตมนุษย์โลกจนเอาตัวเองเข้าไปยุ่งเกี่ยวกับมนุษย์ต่างดาวอื่นที่อยู่บนโลกเดียวกัน- No.003 Risky game! เหตุวุ่นวายเกิดขึ้นเมื่อองค์ชายก่อเรื่องไว้กับมนุษย์ดาวดิสเค่น ทั้งคราฟท์ โคริน และซาโด รวมถึงมนุษย์โลกที่ต้องมาเกี่ยวด้วยอย่างยูกิทากะและมิโฮ ต้องหาทางรับมือเพื่อป้องกันปัญหาสงครามระหว่างดวงดาว- No.004 From the darkness เมื่อนักเรียนม.ปลายสี่คน เป็นพยานรู้เห็นพฤติกรรมชวนสยองของมนุษย์ต่างดาว พวกเขาจะทำยังไงให้รอดไปได้- No.005 Crime of nature...! บทสรุปการเอาชีวิตรอดของนักเรียนทั้งสี่ จากความช่วยเหลือของนายแพทย์ลึกลับที่เชี่ยวชาญเรื่องมนุษย์ต่างดาวเล่ม 2เล่ม 2. - No.006 Here come Color ranger!! นักเรียนประถม 5 คน คือผู้ที่ถูกเลือกให้กลายเป็นนักรบห้าสี "คัลเลอร์เรนเจอร์" ซึ่งสามารถใช้พลังธาตุต่างๆจากสีประจำตัวได้ โดยไม่มีใครตระหนักว่าแท้จริงแล้วมันเป็นเพียงแค่อุปกรณ์สร้างเกมอวกาศขององค์ชายเท่านั้น- No.007 Dancing in the trap!! เหล่าคัลเลอร์เรนเจอร์ทั้งห้าต้องดิ้นรนหลุดพ้นจากการเป็นตัวละครในเกมขององค์ชายให้ได้ แต่เมื่อพวกเขาได้รับอุปกรณ์ไขกับดักมาแล้ว กลับถูกพาวาร์ปไปยังดาวเคราะห์ที่อยู่ห่างไกล อันเต็มไปด้วยสัตว์ประหลาดอันตรายและจอมมารที่หวังยึดครองดวงดาว- No.008 The crying Game เหล่าคัลเลอร์เรนเจอร์พากันเก็บสั่งสมประสบการณ์จนฝีมือต่อสู้เพิ่มขึ้นอย่างมาก แต่ก็ยังไม่สามารถเอาชนะจอมมารได้ ในขณะเดียวกัน องค์ชายผู้สร้างเกมกลับประสบปัญหาไม่สามารถควบคุมสัตว์ประหลาดที่ตนสร้างขึ้นในเกมได้ แถมยังเอาตัวเองเข้ามาเกี่ยวในเกมอีกด้วย- No.010 Game Over...!? บทสรุปตอนจบของเกมพิสดาร เหล่าคัลเลอร์เรนเจอร์จะแก้ไขสถานการณ์ได้อย่างไร?- No.011 You're my darling เจ้าหญิงแห่งเผ่ามัคบัคเดินทางมาเยือนโลกในขณะที่องค์ชายไม่อยู่ เหล่าองครักษ์ทั้งสามจึงต้องหาทางรับมือและป้องกันอันตรายจากเผ่ามัคบัคที่ "กินไม่เลือก" อันอาจจะนำมาสู่การล่มสลายของมนุษยชาติได้ในที่สุดอะนิเมะ อะนิเมะ. เลเวล อีถูกดัดแปลงเป็นอะนิเมะฉบับ 13 ตอนโดยสตูดิโอเปียโรและเดวิดโปรดักชัน ออกฉายทางช่องทีวีโตเกียวตั้งแต่ 1 มกราคม - 5 เมษายน ปี พ.ศ. 2554รายชื่อตอน</doc>
