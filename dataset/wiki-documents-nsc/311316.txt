<doc id="311316" url="https://th.wikipedia.org/wiki?curid=311316" title="คณะนิติศาสตร์ มหาวิทยาลัยอุบลราชธานี">คณะนิติศาสตร์ มหาวิทยาลัยอุบลราชธานี คณะนิติศาสตร์ มหาวิทยาลัยอุบลราชธานี เป็นคณะที่เปิดสอนทางด้านวิชาการทางกฎหมายแห่งแรกของภูมิภาคตะวันออกเฉียงเหนือ โดยจัดการศึกษาในระดับปริญญานิติศาสตรบัณฑิต และจัดตั้งขึ้นเพื่อให้ประชาชนในเขตภาคตะวันออกเฉียงเหนือได้มีโอกาสในการศึกษาทางด้านกฎหมายได้อย่างรอบด้านและหลักสูตรได้รับการรับรองเรียบร้อยแล้วจากเนติบัณฑิตยสภา และสภาทนายความประวัติ ประวัติ. ปีการศึกษา 2547 มหาวิทยาลัยอุบลราชธานี ได้เปิดสอนสาขานิติศาสตร์ขึ้นภายใต้การดำเนินงานของโครงการจัดตั้งคณะนิติศาสตร์ โดยเริ่มเปิดภาคการศึกษาครั้งแรกในวันที่ 31 พฤษภาคม 2547 (ซึ่งต่อมาได้กำหนดให้เป็นวันสถาปนาคณะนิติศาสตร์) ต่อมาได้เปิดสอนสาขารัฐศาสตร์เพิ่มขึ้นด้วยจึงเปลี่ยนชื่อเป็นโครงการจัดตั้งคณะนิติศาสตร์และรัฐศาสตร์ และได้รับอนุมัติจากสภามหาวิทยาลัยอุบลราชธานี ให้จัดตั้งเป็นคณะนิติศาสตร์และรัฐศาสตร์ เมื่อวันที่ 17 พฤศจิกายน 2548 ปีการศึกษา 2549 สาขารัฐศาสตร์และรัฐประศาสนศาสตร์ ได้แยกออกไปจัดตั้งเป็นคณะรัฐศาสตร์ คณะจึงได้ใช้ชื่อเป็นคณะนิติศาสตร์ ดังเช่นเป็นอยู่ในปัจจุบัน ปัจจุบันนี้คณะนิติศาสตร์ มหาวิทยาลัยอุบลราชธานี ได้แบ่งหมวดวิชาการศึกษาออกเป็น 5 หมวดวิชา ดังต่อไปนี้- หมวดวิชากฎหมายเอกชนและธุรกิจ - หมวดวิชากฎหมายอาญาและกระบวนการยุติธรรม - หมวดวิชากฎหมายระหว่างประเทศ - หมวดวิชากฎหมายมหาชน - หมวดวิชานิติพัฒนบูรณาการศาสตร์หลักสูตรการศึกษาทำเนียบคณบดีคณะนิติศาสตร์ ทำเนียบคณบดีคณะนิติศาสตร์. รายนามคณบดีคณะนิติศาสตร์ มหาวิทยาลัยอุบลราชธานี มีดังนี้ผลงานนักศึกษาผลงานนักศึกษา. - รางวัลรองชนะเลิศอันดับ 1  การแข่งขันตอบปัญหากฎหมายระดับอุดมศึกษา เนื่องในวันรพี วันที่ 7 - 8 สิงหาคม 2550 ณ คณะนิติศาสตร์ มหาวิทยาลัยธรรมศาสตร์ - รางวัลรองชนะเลิศ การแข่งขันตอบปัญหากฎหมายแรงงาน เนื่องในวันรพี ประจำปี 2552 ณ ศาลแรงงานกลาง กรุงเทพมหานคร - รางวัลชนะเลิศ ระดับภาคตะวันออกเฉียงเหนือ การประกวดสุนทรพจน์อุดมศึกษาเฉลิมพระเกียรติ ชิงถ้วยพระราชทานพระบาทสมเด็จพระเจ้าอยู่หัว ครั้ง ๑๐ พ.ศ 2552 และ ครั้งที่ ๑๑ พ.ศ 2553 ณ มหาวิทยาลัยขอนแก่น - รางวัลชนะเลิศ การแข่งขันตอบปัญหากฏหมายแรงงาน เนื่องในวันรพี ประจำปี 2554 ณ ศาลแรงงานกลาง กรุงเทพมหานคร - รางวัลชนะเลิศ ระดับภูมิภาค การแข่งขันตอบปัญหากฎหมายทั่วประเทศ ระดับอุดมศึกษา เนื่องในโอกาสพระราชพิธีเฉลิมพระชนมพรรษา 7 รอบ วันที่ 5 ธันวาคม 2554 ณ สำนักงานอธิบดีผู้พิพากษา ภาค 3 จ.นครราชสีมา - รางวัลชนะเลิศ ระดับภูมิภาค การแข่งขันตอบปัญหากฏหมายทั่วประเทศ ระดับอุดมศึกษา วันที่ 28 กรกฎาคม 2555 ณ สำนักงานอธิบดีผู้พิพากษาภาค 3 จ.นครราชสีมา - รางวัลรองชนะเลิศอันดับ 2 ระดับประเทศ การแข่งขันตอบปัญหากฏหมายทั่วประเทศ ระดับอุดมศึกษา วันที่ 18 สิงหาคม 2555 ณ ศาลยุติธรรม กรุงเทพมหานคร - รางวัลชนะเลิศ ระดับภูมิภาค การแข่งขันตอบปัญหากฎหมายทั่วประเทศ เนื่องในวันรพี ประจำปี 2558 ณ สำนักงานอธิบดีผู้พิพากษาภาค 3 จ.นครราชสีมา - รางวัลรองชนะเลิศอันดับ 1 ระดับประเทศ การแข่งขันตอบปัญหากฎหมายทั่วประเทศ ระดับอุดมศึกษา เนื่องในวันรพี ประจำปี 2558 ณ ศาลยุติธรรม กรุงเทพมหานคร - รางวัลชนะเลิศ การแข่งขันตอบปัญหากฎหมายแรงงาน เนื่องในวันรพี ประจำปี 2559 ณ ศาลแรงงานกลาง กรุงเทพมหานคร - รางวัลชนะเลิศถ้วยประทาน พระเจ้าหลานเธอ พระองค์เจ้าพัชรกิติยาภา และรางวัลรองชนะเลิศอันดับ 2 จากการแข่งขันโต้เถียงปัญหาทางกฎหมายโดยการแถลงการณ์ด้วยวาจาในชั้นศาลอุธรณ์ ประจำปีการศึกษา 2559 (PSU Moot Court Academy 2017) หรือการแข่งขันศาลจำลอง ณ คณะนิติศาสตร์ มหาวิทยาลัยสงขลานครินทร์ วิทยาเขตหาดใหญ่ศิษย์เก่าที่สร้างชื่อเสียงแก่สถาบันศิษย์เก่าที่สร้างชื่อเสียงแก่สถาบัน. - นายประภัย ริทัศน์โส สอบได้คะแนนสูงสุดอับดับที่ 1 ความรู้เนติบัณฑิตไทย สมัยที่ 63 กลุ่มกฎหมายแพ่งและพาณิชย์ ของสำนักฝึกอบรมและศึกษากฎหมายแห่งเนติบัณฑิตยสภา - นายชาติชาย เมาลีชาติ สามารถสอบความรู้ชั้นเนติบัณฑิตได้ลำดับที่ 7 ของประเทศ ในสมัยที่ 65 ดำเนินการสอบโดยคณะกรรมการสอบสำนักอบรมศึกษากฎหมายแห่งเนติบัณฑิตยสภา - นายเสรี สีหลิ่ง สามารถสอบบรรจุตำแหน่งอัยการผู้ช่วย ประกาศผลเมื่อวันที่ 19 มิถุนายน 2558 โดยสำนักงานอัยการสูงสุด - นายเอกรัฐ มิ่งไธสง สามารถสอบบรรจุตำแหน่งอัยการผู้ช่วย ประกาศผลเมื่อวันที่ 23 มิถุนายน 2559 โดยสำนักงานอัยการสูงสุด - ร้อยตำรวจตรี (หญิง) จิรายุ สุขนา สามารถสอบบรรจุตำแหน่งอัยการผู้ช่วย ประกาศผลเมื่อวันที่ 23 มิถุนายน 2559 โดยสำนักงานอัยการสูงสุด</doc>
