<doc id="454271" url="https://th.wikipedia.org/wiki?curid=454271" title="รัก 7 ปี ดี 7 หน">รัก 7 ปี ดี 7 หน รัก 7 ปี ดี 7 หน () เป็นภาพยนตร์ไทย ฉลองครบรอบ 7 ปี GTH แนวโรแมนติก-คอมเมดี ออกฉายในโรงภาพยนตร์ในวันที่ 26 กรกฎาคม พ.ศ. 2555คำโปรยคำโปรย. - ทุก 7 ปี "ความรัก" มักมีการ "เปลี่ยนแปลง"กำกับภาพยนตร์กำกับภาพยนตร์. - ปวีณ ภูริจิตปัญญา (บอดี้ ศพ*19 สี่แพร่ง ห้าแพร่ง) ตอน 14 - อดิสรณ์ ตรีสิริเกษม (แฟนฉัน หมากเตะ รีเทิร์น รถไฟฟ้า มาหานะเธอ) ตอน 21/28 - จิระ มะลิกุล (15 ค่ำ เดือน 11 มหา'ลัย เหมืองแร่) ตอน 42.195เนื้อเรื่อง14 เนื้อเรื่อง. 14. ป่วน (จิรายุ ละอองมณี) เด็กหนุ่มผู้เชี่ยวชาญและหลงใหลในเทคโนโลยีต่างๆมากเป็นแฟนกับมิลค์ (สุทัตตา อุดมศิลป์) วันหนึ่งทั้งสองไปเที่ยวที่สวนสาธารณะด้วยกัน ป่วนได้ถ่าย MV ที่มีมิลค์แสดงและเผยแพร่ออกไปผลปรากฏว่ามียอดวิวจำนวนมากและส่วนใหญ่มีการกดถูกใจให้ทั้งสิ้นแต่ปรากฏว่ามีคนกดไม่ถูกใจซึ่งก็มิลค์ซึ่งเหตุผลเป็นเพราะต้องการความเป็นส่วนตัว จนทั้งคู่โกรธกันไปสักพักหนึ่ง เมื่อป่วนแสดงความรู้สึกว่าตนเสียใจและรู้สึกผิด มิลค์จึงเห็นใจและยกโทษป่วนผ่านทาง Skype พร้อมกับร้องเพลง เธอคือของขวัญ ป่วนเมื่อเห็นการร้องเพลงนั้นน่าสนใจจึงได้อัดไว้และเผยแพร่ออกไปอีก เมื่อมิลค์เห็นคลิปที่ตนร้องเพลงก็รู้สึกตกใจและโกรธ เพราะมีคนวิจารณ์ไปในทางต่างๆมากมาย มิลค์บอกให้ป่วนลบคลิปทิ้ง ป่วนจึงตัดสินใจลบคลิปทิ้งไปแต่ปรากฏว่ามีการ save และนำมาเผยแพร่ใหม่อีก ความสัมพันธ์ของเขากับมิลค์ก็แย่ลงขึ้นเรื่อยๆ เขารู้สึกหนักใจเป็นอย่างมาก เมื่อมีคนแนะนำให้เขาไปขอโทษมิลค์ เขาจึงไปขอโทษเธอแต่มันคงสายไปเสียแล้วเพราะมิลค์ไม่มีวันให้อภัยป่วนอีกแล้ว ป่วนจึงตระหนักได้ว่าเมื่อเขามีสิ่งที่สำคัญที่สุดเขากลับมองข้ามไปจนเมื่อรู้สึกตัวอีกทีมันก็สายไปเสียแล้ว21/28 21/28. แหม่ม (คริส หอวัง) นางเอกสาวที่กำลังอยู่ในช่วงขาลงได้ตามหา จอน (ซันนี่ สุวรรณเมธานนท์)อีกครั้งเพื่อกลับมาเล่นภาพยนตร์ SEA YOU รักติดเกาะ เมื่อ 7 ปีก่อนซึ่งสามารถทำรายได้ทะลุ 100 ล้านและสร้างกระแสให้ทั้งคู่มากมาย แต่เธอพบเขาที่เป็นนักประดาน้ำในสภาพอ้วนเผละจนแทบไม่เหลือสภาพเดิม แหม่มพยายามเล้าโลมให้จอนกลับมาเล่นภาพยนตร์อีกครั้งเพื่อที่จะได้กลับมามีชื่อเสียงอีกครั้ง แต่จอนก็ไม่อยากจะกลับมาเล่นภาพยนตร์อีกครั้ง แหม่มจึงลองไปขอทางผู้กำกับภาพยนตร์แต่ผู้กำกับบอกว่าหากแหม่มจะได้เล่นก็ต้องมีจอนเล่นด้วยเท่านั้น แหม่มหยิบบทภาพยนตร์ลองมาฝึกซ้อมกับจอน ทั้งคู่จึงมีความรู้ที่ดีต่อกันอีกครั้งย้อนกลับใน 7 ปีที่ผ่านมาในการถ่ายภาพยนตร์ทำให้จอนกับแหม่มนั้นกลายเป็นแฟนกันจริงๆ มีความรู้สึกที่ดีต่อกัน แต่เพราะความไม่เข้าใจกันทำให้ต้องเลิกรากันไป ถึงแม้ว่าภาพยนตร์ SEA YOU รักติดเกาะ ภาคต่อนี้จะไม่ได้นำแหม่มกับจอนมาเล่นด้วยกันอีกครั้ง แต่ความสัมพันธ์ของแหม่มกับจอนก็ดีขึ้น จนเขาทั้งคู่ตัดสินใจกลับมารักกันเหมือนเดิม42.195 42.195. หล่อน (สู่ขวัญ บูลกุล) หญิงสาวที่ดูเหมือนใช้ชีวิตอย่างไร้ค่าในแต่ละวันออกไปเดินในสวนลุมพินีและถูกเขา (นิชคุณ หรเวชกุล) วิ่งชนจนทำให้เขาต้องไปส่งหล่อนที่คอนโดของหล่อน ระหว่างนั้นเขาและหล่อนได้พูดคุยถึงการวิ่งมาราธอนในรถ จนหล่อนได้รู้สึกว่าการวิ่งมาราธอนนั้นน่าสนใจและรู้สึกว่าเขาเป็นผู้ชายที่เราอยากอยู่ด้วยในขนาดที่เราต้องการอยู่เพียงลำพัง ทำให้หล่อนเกิดแรงบันดาลใจและอยากที่จะวิ่งมาราธอน เขาและหล่อนไปวิ่งทุกวันเพื่อเตรียมพร้อมสำหรับการวิ่งมาราธอน วันหนึ่งเมื่อเขาพูดประโยคที่ว่า เมื่อเราวิ่งมาได้สักพักเราจะรู้สึก เราไม่ใช่คนเดิมแล้วนะ ซึ่งเป็นวลีเดียวกับที่สามีของหล่อนพูดไว้ในงานแต่งงาน หล่อนนึกถึงสิ่งที่หล่อนพยายามลืมคือการตายของสามีของหล่อนที่ประสบอุบัติเหตุทางเครื่องบิน ยิ่งเมื่อหล่อนได้พบกับสายรุ้ง (ปาณิสรา พิมพ์ปรุ) เพื่อนรุ่นน้องที่รู้ถึงความสัมพันธ์ระหว่างหล่อนกับเขา สายรุ้งได้พูดย้ำเตือนถึงการลืมการตายของสามีของหล่อน ทำให้คืนนั้นหล่อนรู้สึกสับสนและเสียใจไปพร้อมๆกัน ทำให้หล่อนไม่ได้ไปวิ่งฝึกวิ่งกับเขาอีก เขามาที่คอนโดหล่อนอีกครั้งและได้พูดคุยกับหล่อนทำให้หล่อนยิ่งสับสนขึ้นไปอีก จนหล่อนคิดตัดใจจากการวิ่งมาราธอน วันต่อมาแม่ของหล่อนมาหาหล่อนและได้ปรึกษากันจนเข้าใจและได้นำเสื้อวิ่งมาราธอนที่เขาฝากมาให้ หล่อนตัดสินใจไปวิ่งมาราธอนเหมือน ซึ่งหล่อนก็รู้ได้ดีว่าจุดประสงค์ของการวิ่งมาราธอนครั้งนี้ไม่ใช่แค่อยากวิ่งอย่างเดียวแต่เพราะหล่อนอยากจะลืมสิ่งเก่าๆ และได้พบเจอกับชีวิตใหม่ ชีวิตใหม่ที่ดีขึ้นนักแสดง14นักแสดงนำนักแสดง. 14. นักแสดงนำ. - จิรายุ ละอองมณี (Suck Seed ห่วยขั้นเทพ) รับบท ป่วน - สุทัตตา อุดมศิลป์ (ลัดดาแลนด์) รับบท มิลค์นักแสดงรับเชิญนักแสดงรับเชิญ. - จรินทร์พร จุนเกียรติ รับบท เมธาวี สุวิชากรกุล - มาดามมด รับบท มาดามมด - กรภพ จันทร์เจริญ (โจ๊ก โซคูล) รับบท โจ๊ก - อารักษ์ อมรศุภศิริ รับบท เป้ - รัชวิน วงศ์วิริยะ รับบท ก้อย - วุฒิธร มิลินทจินดา รับบท วู้ดดี้ - ปกรณ์ ลัม รับบท โดม - ธวัช พรรัตนประเสริฐ รับบท เพื่อนป่วนใน Facebook - ต้นหน ตันติเวชกุล รับบท เด็กในร้านเกม - ชวิน ลิขิตเจริญพงษ์ รับบท ลูกค้าร้านตัดผม - ศรีธนญชัย เชิญยิ้ม รับบท เด็กชาวเขา - ณภัทร โชคจินดาชัย รับบท ท๊อป - โฟกัส จีระกุล รับบท โฟร์ (ผู้หญิงในชุดญี่ปุ่น) - โซระ อาโออิ รับบท ผู้หญิงในร้านอาหารญี่ปุ่น - อังศุมาลิน สิรภัทรศักดิ์เมธา รับบท แพทลีด (เชียร์ลีดเดอร์) - พุทธพร เดชอุดม รับบท พุทธ - เดวิด อัศวนนท์ รับบท เฮซุส - นวพล ธำรงรัตนฤทธิ์ รับบท อาจารย์ที่ยืนอยู่ด้านหลังเมธาวี21/28นักแสดงนำ21/28. นักแสดงนำ. - ซันนี่ สุวรรณเมธานนท์ (สายลับจับบ้านเล็ก) รับบท จอน - คริส หอวัง (รถไฟฟ้า มาหานะเธอ) รับบท แหม่มนักแสดงรับเชิญนักแสดงรับเชิญ. - นิมิตร ลักษมีพงศ์ รับบท พี่ต้น ผู้กำกับ ภาพยนตร์Sea you รักติดเกาะ - ฉันทวิชช์ ธนะเสวี รับบท เต๋อ (ดาราฉากประกาศรางวัล) - เฉลิมพล ทิฆัมพรธีรวงศ์ รับบท แจ๊ค ผู้ประกาศผลรางวัล และดารานำชายยอดนิยม - ธีมะ กาญจนไพริน รับบท พิธีกร งานประกาศผลรางวัล - ภัทรศยา เครือสุวรรณศิริ รับบท พีค (มาแคส ภาพยนตร์ รักติดเกาะ 2) - หนึ่งธิดา โสภณ รับบท หนูนา (มาแคส ภาพยนตร์ รักติดเกาะ 2) - ปรีชญา พงษ์ธนานิกร รับบท ไอซ์ (มาแคส ภาพยนตร์ รักติดเกาะ 2) - พชร จิราธิวัฒน์ รับบท พีช (ดารานำ ภาพยนตร์ รักติดเกาะ 2) - พงศธร จงวิลาส รับบท เผือก (ดาราฉากประกาศรางวัล) - ชุติมา ทีปะนาถ รับบท ต่าย (ดาราฉากประกาศรางวัล นั่งข้างเผือก) - ยุทธนา บุญอ้อม รับบท ป๋าเต็ด (ในตัวอย่าง ภาพยนตร์รักติดเกาะ) - เกียรติกมล ล่าทา รับบท ดาราที่เป็นข่าวกับแหม่ม - จักรพันธ์ ตัณฑะสุวรรณะ รับบท บำรุง (ไกด์ประจำพิพิธภัณฑ์สัตว์น้ำ)42.195นักแสดงนำ42.195. นักแสดงนำ. - นิชคุณ หรเวชกุล 2PM รับบท เขา - สู่ขวัญ บูลกุล รับบท หล่อน - ปาณิสรา พิมพ์ปรุ รับบท สายรุ้งนักแสดงรับเชิญนักแสดงรับเชิญ. - เย็นจิต หรเวชกุล รับบท แม่ของหล่อน - สมบูรณ์สุข นิยมศิริ รับบท นักวิ่งมาราธอน - มณีรัตน์ คำอ้วน รับบท พยาบาล - ณัฐชา นวลแจ่ม รับบท แนท - จุฑาวุฒิ ภัทรกำพล รับบท มาร์ช ชายหนุ่มที่บันไดหนีไฟ - สุวิกรม อัมระนันทน์ รับบท พิธีกร Morning News แทน หล่อน - ศนันธฉัตร ธนพัฒน์พิศาล รับบท เนตรนารี - ณิชาพัชร์ จารุรัตนวารี รับบท เนตรนารี - อรชุมา ยุทธวงศ์ เสียงบรรยายเพลงประกอบภาพยนตร์เพลงประกอบภาพยนตร์. - อยากรัก ต้องไม่กลัวคำว่าเสียใจ ขับร้องโดย ดา เอ็นโดรฟิน - ป้ากะปู่ ขับร้องโดย วงเพื่อน (ฉากแก๊งค์แฟนฉันพูดถึงพี่มิลค์) - เธอคือของขวัญ ขับร้องโดย สุทัตตา อุดมศิลป์ (ต้นฉบับโดย สิงโต นำโชค) - Smile ขับร้องโดย F14 เอฟโฟร์ทีน - โลกใบใหม่ ขับร้องโดย 25 hours - พูดไม่คิด ขับร้องโดย season five - ไว้ใจ๋ได้กา ขับร้องโดย ลานนา คัมมินส์ - กลับมารักกันอีกได้ไหม - มีน Soul Mate - What's on your mind? (Original Score 14) - Deep Blue Tears (Original Score 21/28) - The Finisher (Original Score 42.195)รายได้ภาพยนตร์ รายได้ภาพยนตร์. ภาพยนตร์ รัก 7 ปี ดี 7 หน เปิดตัวรายได้วันแรกคือ 6.04 ล้านบาท วันที่ 2 (6.26 ล้านบาท) 2 วัน รายได้ รวมอยู่ที่ 12.30 ล้านบาท วันที่ 3 เฉพาะกรุงเทพมหานครเก็บไปอีก 8.46 ล้าน รวม 3 วัน รายได้อยู่ที่ 20.76 ล้านบาท วันที่ 4 เฉพาะกรุงเทพมหานครรับเพิ่มไปอีก 7.41 ล้านบาท 4 วันแรกเฉพาะในกรุงเทพมหานครรายได้อยู่ที่ 28.17 ล้านบาท สรุปรายได้ทั้งหมดตลอด 1 สัปดาห์ (26 ก.ค.-1ส.ค.) แชร์ ง้องอน และ วิ่งไปได้ 40.10 ล้านบาท รายได้รวม 11 วัน(26 ก.ค. - 5 ส.ค.) ทำไปได้ 56.50 ล้านบาท รายได้รวม 14 วัน (26 ก.ค. - 8 ส.ค.) วิ่งไปแล้ว 60 ล้านบาท 21 วัน (26 ก.ค. - 15 ส.ค.) ง้อให้ผู้ชมไปดูได้อีก 5 ล้านบาท รวม 21 วัน รายได้อยู่ที่ 65 ล้านบาท รายได้รวมทั้งหมดตลอดโปรแกรมฉายอยู่ที่ 70.20 ล้านบาทงานรอบสื่อมวลชน งานรอบสื่อมวลชน. จัดในวันที่ 19 กรกฎาคม 2555 ณ Paragon Cineplex สยามพารากอน มีทั้งนักแสดงภาพยนตร์ ซันนี่ คริส เก้า สู่ขวัญ โอปอลล์ และ นิชคุณ ผู้กำกับ และดาราคับคั่งมาร่วมงาน อาทิ คุณสรยุทธ์,เต๋อ ฉันทวิชช์,พีค ภัทรศยา,พลอย เฌอมาลย์,แจ๊ค แฟนฉัน,เต้ย จรินทร์พร,แพทตี้ อังศุมาลิน,โฟกัส,พีช พชร,มุกไหม วลันลักษณ์,ก้อย รัชวิน,มาดามมด และยังมีการแสดงบนเวทีของ ดา เอ็นโดรฟิน ผู้กำกับและนักแสดง</doc>
