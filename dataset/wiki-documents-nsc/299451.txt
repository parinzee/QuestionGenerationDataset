<doc id="299451" url="https://th.wikipedia.org/wiki?curid=299451" title="สตาร์ วอร์ส: เดอะ โคลน วอร์ส">สตาร์ วอร์ส: เดอะ โคลน วอร์ส สตาร์ วอร์ส: เดอะ โคลน วอร์ส () เป็นภาพยนตร์การ์ตูนชุดทางโทรทัศน์แบบแอนิเมชัน 3 มิติ ผลิตโดย Lucasfilm Animation, Lucasfilm Animation Singapore และ CGCG Inc. ฉายครั้งแรกในช่อง Cartoon Network ของสหรัฐอเมริกาในวันที่ 3 ตุลาคม พ.ศ. 2551 ดำเนินเรื่องในจักรวาลสตาร์ วอร์ส ช่วงเวลาเดียวกับภาพยนตร์การ์ตูนชุด ที่เคยฉายในปี พ.ศ. 2546 ดำเนินเรื่องตามเวลาในท้องเรื่องช่วงปีที่ 22-20 ก่อนยุทธการยาวิน แต่ละตอนยาวประมาณ 22 นาที ฉายในช่วง 30 นาทีโทรทัศน์ จอร์จ ลูคัสผู้สร้างสตาร์ วอร์สกล่าวว่า "จะมีทั้งหมดอย่างน้อย 100 ตอน (ประมาณ 5 ซีซั่น)" มี Dave Filoni เป็น supervising director ในขณะที่ Genndy Tartakovsky ซึ่งเป็นผู้กำกับของการ์ตูนชุด Clone Wars ไม่ได้เข้ามามีส่วนร่วมในการผลิตภาพยนตร์การ์ตูนชุดนี้ แต่ผู้ออกแบบตัวละคร Kilian Plunkett ใช้การออกแบบตัวละครจากการ์ตูนชุดฉบับ 2D เป็นต้นแบบในการออกแบบตัวละครฉบับ 3D นี้ นอกจากนี้ยังมีหนังสือการ์ตูนออนไลน์เล่าเรื่องสั้นๆ ระหว่างแต่ละตอนด้วย ภาพยนตร์ตัวอย่างตัวแรกของการ์ตูนชุดนี้เผยแพร่ครั้งแรกบนเว็บไซต์ทางการของสตาร์ วอร์ส เมื่อวันที่ 8 พฤษภาคม พ.ศ. 2550 เปิดตัวครั้งแรกทางซึ่งฉายครั้งแรกในวันที่ 15 สิงหาคม พ.ศ. 2551 เป็นหนึ่งในซีรีส์ 4 ซีรีส์ (ร่วมกับ Stoked, Total Drama Action, และ 6teen) ที่ฉายในช่องหลักของ Cartoon Network (ไม่ใช่ Toonami หรือ Adult Swim) ที่ได้เรท TV-PG ซีซั่นใหม่ของภาพยนตร์ชุดนี้ฉายครั้งแรกเมื่อวันที่ 2 ตุลาคม พ.ศ. 2552 ในขณะที่ฉบับรวมของซีซั่นแรกวางจำหน่ายเป็นดีวีดีและบลูเรย์เมื่อวันที่ 3 พฤศจิกายน พ.ศ. 2552 ในสหรัฐอเมริกาความเข้ากันกับเนื้อหาอื่น ความเข้ากันกับเนื้อหาอื่น. ผู้สร้างได้ระบุว่าการเชื่อมต่อกับเนื้อหาในเรื่องแต่งเสริมอื่นๆ นั้นเป็นประเด็นจริงจังที่เหล่าผู้สร้างยึดถือ โดยกล่าวว่า Dave Filoni มีความรู้ในเนื้อหาเรื่องแต่งเสริมเป็นอย่างดี อย่างไรก็ดี ลูคัสยังสงวนสิทธิ์ที่จะดัดแปลงเนื้อหาเล็กน้อยเพื่อการเล่าเรื่อง นอกจากนั้นยังต้องปรึกษาลูคัสเสมอเมื่อจะดำเนินเรื่องใดๆ กับตัวละครหลักอีกด้วย ในข้อความโพสต์ทางอินเทอร์เน็ตปี 2006 ของ Randy Stradley บรรณาธิการและผู้แต่งเรื่องของสำนักพิมพ์ Dark Horse Comics กล่าวว่าได้พบกับ Lucas Animation เพื่อพูดคุยถึงการผสานการ์ตูนโทรทัศน์กับหนังสือการ์ตูน เดอะ โคลน วอร์ส อย่างไรก็ดี ภาพยนตร์ฉายโรงและภาพยนตร์ชุดนี้ได้ทำให้เกิดความไม่เข้ากันทางการเชื่อมโยงเนื้อหาหลายอย่าง ในจำนวนนี้หลายอย่างมีความขัดแย้งโดยตรงกับเนื้อหาที่มีอยู่แล้วและจำเป็นต้องมีการแก้เรื่องใหม่เพื่อให้เกิดความเข้ากัน (retcon) รวมทั้งต้องมีการแก้ไขตารางเวลาเดินเรื่องครั้งใหญ่ในเนื้อหาช่วงสงครามโคลน ซึ่งจนปัจจุบันก็ยังไม่ได้รับการระบุชัดจาก Leland Chee ผู้เป็น Keeper of the Holocron โดย Leland Chee กล่าวว่าเขาจะรอจนกระทั่งการ์ตูนชุดนี้เสร็จเป็นส่วนใหญ่ก่อนที่จะจัดทำตารางเวลาใหม่</doc>
