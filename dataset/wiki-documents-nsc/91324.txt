<doc id="91324" url="https://th.wikipedia.org/wiki?curid=91324" title="จัสติสกันดั้ม">จัสติสกันดั้ม ZGMF-X09A จัสติสกันดั้ม ( ; ) เป็นโมบิลสูทเครื่องที่สองของ อัสรัน ซาล่า ในการ์ตูนญี่ปุ่น อะนิเมะ โมบิลสูทกันดั้มซี้ด ออกแบบโดย คุนิโอะ โอคาวาระ จัสติสเป็นกันดั้มอีกตัวที่พัฒนามาจากรุ่น GAT-X ซีรีส์ โมบิลสูทเหล่านี้มีเทคโนโลยีนิวตรอนแจมเมอร์แคนเซลเลอร์ซึ่งทำให้ไม่ได้รับผลจากนิวตรอนแจมเมอร์ จึงใช้เตาปฏิกรณ์นิวเคลียร์ฟิชชั่นเป็นแหล่งพลังงานแทนที่จะเป็นแบตเตอรีเหมือนโมบิลสูททั่วๆไป ทำให้สามารถปฏิบัติการได้เป็นเวลานาน จัสติสกันดั้มเป็นโมบิลสูทแบบเน้นการเคลื่อนไหวที่รวดเร็ว แบ็คแพ็ค"ฟาทัมดับเบิ้ลซีโร่" นั้นสามารถควบคุมด้วยรีโมตให้แยกจากจัสติสกันดั้มได้ ซึ่งสามารถใช้เป็นฐานยืนสำหรับบินในชั้นบรรยากาศหรือแยกไปโจมตีศัตรูก็ได้ ในตัวของจัสติสกันดั้มเองมีอาวุธมาตรฐานคือ ปืนวัลแคน "ซาจิททัส",บีมเซเบอร์ "ลาเซอร์ต้า" และบูมเมอแรงก์บีมติดตั้งไว้เท่านั้น อาวุธระยะไกลนอกจากบีมไรเฟิลจะติดไว้กับฟาทัมดับเบิ้ลซีโร่ อัสรัน ซาล่าได้รับจัสติสกันดั้มจากแพ็ททริก ซาล่าผู้เป็นบิดาเพื่อใช้ตามล่าฟรีด้อมกันดั้มที่คิระ ยามาโตะขโมยไป แต่จากการพูดคุยกับลักซ์ ไคลน์ อัสรันจึงตัดสินใจเข้าเป็นพวกคิระแทน ต่อมายังได้รับการสมทบจากลักซ์ ไคลน์ซึ่งได้ขโมยยานอีเธอนัลมาด้วย ในยานลำนี้มีอาวุธซึ่งใช้ประกบกับจัสติสกันดั้มและฟรีด้อมกันดั้มอยู่ นั่นก็คือเมเทีย (METEOR = Mobile suit Embedded Tactical EnfORcer) ซึ่งเมื่อประกอบกับจัสติสกันดั้มแล้วจะทำให้จัสติสกันดั้มมีพลังสูงขึ้นด้วยอาวุธหลากชนิดของเมเทีย จัสติสกันดั้มถูกทำลายเมื่ออัสรันสั่งระเบิดตัวเองเพื่อทำลายปืนรังสีเจเนซิสอินฟินิทจัสติสกันดั้ม อินฟินิทจัสติสกันดั้ม. ZGMF-X19A อินฟินิทจัสติสกันดั้ม ( ; ) เป็นโมบิลสูทประจำตัวของอัสรัน ซาล่าในการ์ตูนญี่ปุ่น อะนิเมะ โมบิลสูทกันดั้มซี้ดเดสทินี ออกแบบโดย คุนิโอะ โอคาวาระ ในช่วงแรกได้รับการตั้งชื่อว่าไนท์จัสติส แต่ถูกเปลี่ยนชื่อเป็นอินฟินิทจัสติสตามชื่อแรกเริ่มของแผนการบุกอัฟกานิสถานของอเมริกา นั่นก็คือ"ปฏิบัติการยุติธรรมไร้ขอบเขต"(Operation Infinite Justice) อินฟินิทจัสติสกันดั้มเป็นโมบิลสูทของกลุ่มผู้ภักดีต่อลักซ์ ไคลน์ที่พัฒนาให้อัสรัน ซาล่าโดยใช้ดัดแปลงมาจากที่ซาฟท์ออกแบบไว้และเน้นการต่อสู้ระยะประชิดตัวมากกว่าเดิม แบ็คแพ็ค"ฟาทัมซีโร่วัน"ของอินฟินิทจัสติสสามารถใช้เป็นแท่นยืนหรือแยกไปโจมตีเป้าหมายได้เหมือนเดิม แต่ติดตั้งอาวุธปืนไว้เพียงบีมแคนน่อน"ไฮเปอร์ฟอร์ทิส"เท่านั้น ส่วนอาวุธอื่นจะเป็นอาวุธระยะประชิดจึงใช้ในการพุ่งเข้าเชือดเป้าหมายได้ดีกว่ายิงโจมตี โล่ของอินฟินิทจัสติสนอกจากจะสร้างบีมชิลด์ได้แล้วยังติดตั้ง"ไชน์นิ่งเอดจ์"บูมเมอแรงบีมแบบใช้เป็นบีมเซเบอร์ได้และตะขอสำหรับจับเป้าหมาย"แกรปเปิลสติงเกอร์" ที่ขาทั้งสองข้างสามารถใช้บีมเบลด "กริฟฟอน"ทำร้ายเป้าหมายด้วยท่าเตะได้ อาวุธอื่นๆก็คือบีมเซเบอร์"ซูเปอร์ลาเซอร์ต้า", บีมไรเฟิลกำลังสูงและวัลแคนขนาด14มม.และ17.5มม. อินฟินิทจัสติสยังคงความสามารถในการประกอบกับเมเทียไว้ เครื่องกำเนิดพลังงานยังคงเป็นแบบเตาปฏิกรณ์นิวเคลียร์เหมือนเดิม</doc>
