<doc id="42657" url="https://th.wikipedia.org/wiki?curid=42657" title="หม่อมเจ้าภีศเดช รัชนี">หม่อมเจ้าภีศเดช รัชนี หม่อมเจ้าภีศเดช รัชนี (2 กุมภาพันธ์ พ.ศ. 2465) เป็นพระโอรสในพระราชวรวงศ์เธอ พระองค์เจ้ารัชนีแจ่มจรัส กรมหมื่นพิทยาลงกรณ์ กับหม่อมเจ้าพรพิมลพรรณ รัชนี เป็นพระบรมวงศานุวงศ์ลำดับที่ 18 ในลำดับโปเจียมแห่งราชอาณาจักรไทยพระประวัติ พระประวัติ. หม่อมเจ้าภีศเดช รัชนี ประสูติเมื่อวันที่ 20 มกราคม พ.ศ. 2465 เป็นพระโอรสในพระราชวรวงศ์เธอ พระองค์เจ้ารัชนีแจ่มจรัส กรมหมื่นพิทยาลงกรณ์ กับหม่อมเจ้าพรพิมลพรรณ รัชนี (วรวรรณ) และเป็นพระนัดดาในกรมพระราชวังบวรวิไชยชาญ หม่อมเจ้าภีศเดช ทรงมีเชษฐภคินี ร่วมอุทร 1 พระองค์ คือ- พระเจ้าวรวงศ์เธอ พระองค์เจ้าวิภาวดีรังสิต (20 พฤศจิกายน พ.ศ. 2463 - 16 กุมภาพันธ์ พ.ศ. 2520)กรณียกิจ กรณียกิจ. หม่อมเจ้าภีศเดช จบการศึกษาจากโรงเรียนเทพศิรินทร์ และไปศึกษาต่อที่ประเทศอังกฤษ ในช่วงสงครามโลกครั้งที่สอง ท่านสมัครเป็นทหาร และเป็นสายลับของกองทัพอังกฤษ ระหว่างปี พ.ศ. 2485-2489 หลังสงคราม ท่านเดินทางกลับประเทศไทย และเริ่มทำงานกับบริษัท เชลล์ ในปี พ.ศ. 2512 ประเทศไทยประสบปัญหายาเสพติด เนื่องจากชาวเขาในภาคเหนือนิยมปลูกฝิ่นเพื่อยังชีพ พระบาทสมเด็จพระปรมินทรมหาภูมิพลอดุลยเดชทรงพระกรุณาโปรดเกล้าฯ ให้ตั้งโครงการหลวงขึ้นเป็นโครงการส่วนพระองค์ มีพระบรมราโชบายให้ชาวเขาร่วมมือกันกำจัดฝิ่นโดยสันติวิธี ทรงพระราชทานพระราชดำริ ให้ชาวเขาหันมาปลูกพืชที่มีประโยชน์ และมีรายได้ดี เช่น ท้อ พลัม สตรอเบอรี่ รวมทั้งผักและดอกไม้เมืองหนาว โดยมีหม่อมเจ้าภีศเดช เป็นผู้รับสนองพระบรมราชโองการ ท่านเป็นผู้ติดตามใกล้ชิดในพระบาทสมเด็จพระปรมินทรมหาภูมิพลอดุลยเดช มาตั้งแต่ครั้งยังดำรงพระอิสริยยศเป็นสมเด็จพระอนุชาในรัชกาลที่ 8 และเคยดำรงตำแหน่งประธานมูลนิธิโครงการหลวงชีวิตส่วนองค์ ชีวิตส่วนองค์. หม่อมเจ้าภีศเดช เสกสมรสกับหม่อมราชวงศ์ดัชรีรัชนา รัชนี (วรวรรณ) มีโอรส - ธิดา 3 คน คือ- หม่อมราชวงศ์ดัจฉราพิมล รัชนี (คุณหญิงนาว) - หม่อมราชวงศ์ภวรี สุชีวะ (คุณหญิงหนิง) - หม่อมราชวงศ์ธีรเดช รัชนี (คุณชายธี) ปัจจุบัน หม่อมเจ้าภีศเดช ประทับอยู่ที่วังประมวญ ถนนประมวญ มีผลงานนิพนธ์โดยใช้นามปากกาว่า ภ. ณ ประมวญมารคเกียรติยศเครื่องราชอิสริยาภรณ์เกียรติยศ. เครื่องราชอิสริยาภรณ์. - พ.ศ. 2531 - เครื่องราชอิสริยาภรณ์จุลจอมเกล้า ชั้นปฐมจุลจอมเกล้า (ป.จ.)- พ.ศ. 2548 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.)- พ.ศ. 2547 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)- พ.ศ. ไม่ปรากฎ - เหรียญจักรพรรดิมาลา (ร.จ.พ.)- พ.ศ. ไม่ปรากฎ - เหรียญรัตนาภรณ์ รัชกาลที่ 9 (ภ.ป.ร.1)พงศาวลี</doc>
