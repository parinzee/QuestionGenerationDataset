<doc id="783540" url="https://th.wikipedia.org/wiki?curid=783540" title="คานต์สต็อปเดอะฟิลิง!">คานต์สต็อปเดอะฟิลิง! คานต์สต็อปเดอะฟิลิง! () เป็นเพลงของนักร้อง นักแต่งเพลงชาวอเมริกัน จัสติน ทิมเบอร์เลก ในปี ค.ศ. 2016 จากอัลบั้มเพลงประกอบภาพยนตร์ โทรลส์ ของดรีมเวิกส์แอนิเมชัน เพลงเขียนและผลิตโดนทิมเบอร์เลก แมกซ์ มาร์ติน และเชลล์แบ็ก เพลงวางจำหน่ายเป็นซิงเกิลในวันที่ 6 พฤษภาคม ค.ศ. 2016 และเข้าคลื่นวิทยุในวันที่ 10 พฤษภาคม ค.ศ. 2016 ทิมเบอร์เลกร้องเพลง "คานต์สต็อปเดอะฟิลิง!" ทางโทรทัศน์ครั้งแรกในช่วงพักรายการการประกวดเพลงยูโรวิชัน 2016 รอบสุดท้าย มิวสิกวิดีโอกำกับโดยมาร์ก โรมาเนก ออกฉายในวันที่ 16 พฤษภาคม ค.ศ. 2016 แสดงทิมเบอร์เลกเดินทางไปยังสถานที่ต่าง ๆ ขณะที่เขาเต้นรำอยู่ตลอดเวลา ซิงเกิลเปิดตัวอันดับหนึ่งบนชาร์ตบิลบอร์ดฮอต 100 ในชาร์ตประจำวันที่ 28 พฤษภาคม ค.ศ. 2016 เป็นซิงเกิลอันดับหนึ่งซิงเกิลที่ห้าของทิมเบอร์เลก และเป็นเพลงที่เริ่มติดชาร์ตในอันดับที่หนึ่งเป็นเพลงที่ 26 ของชาร์ต ยิ่งไปกว่านั้น เพลงนี้ยังเป็นซิงเกิลแรกที่ขึ้นอันดับหนึ่งบนชาร์ตดิจิทัลซองส์นาน 7 สัปดาห์เป็นเพลงแรกนับตั้งแต่เพลง "ไอก็อตตาฟีลิง" ของเดอะแบล็กอายด์พีส์ เมื่อปี ค.ศ. 2009 และเป็นซิงเกิลอันดับหนึ่งซิงเกิลที่ห้าที่ติดชาร์ตเรดิโอซองส์ และซิงเกิลที่แปดในชาร์ตเมนสตรีมท็อป 40 เพลงประสบความสำเร็จในต่างประเทศ ขึ้นอันดับหนึ่งในประเทศอาร์เจนตินา เบลเยียม แคนาดา สาธารณรัฐเชก ฝรั่งเศส เยอรมนี อิสราเอล รัสเซีย สกอตแลนด์ สโลวาเกีย สโลวีเนีย แอฟริกาใต้ สวีเดน และสวิตเซอร์แลนด์ และติดห้าอันดับแรกในยุโรปส่วนใหญ่ชาร์ตชาร์ตรายสัปดาห์ประวัติการจำหน่าย</doc>
