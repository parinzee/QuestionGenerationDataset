<doc id="885431" url="https://th.wikipedia.org/wiki?curid=885431" title="เจ้าชายทะกะฮิโตะ เจ้ามิกะซะ">เจ้าชายทะกะฮิโตะ เจ้ามิกะซะ เจ้าชายทะกะฮิโตะ เจ้ามิกะซะ () (2 ธันวาคม พ.ศ. 2458 - 27 ตุลาคม พ.ศ. 2559) เป็นพระโอรสองค์สุดท้องใน สมเด็จพระจักรพรรดิไทโช และ สมเด็จพระจักรพรรดินีเทเม และเป็นพระอนุชาในจักรพรรดิโชวะ และเป็นพระปิตุลาของสมเด็จพระจักรพรรดิอะกิฮิโตะ หลังจากการสิ้นพระชนม์ของเจ้าหญิงคิกุโกะแห่งทะกะมะสึ เจ้ามิกะซะถือเป็นเชื้อพระวงศ์ที่พระชนมายุยืนยาวที่สุดในราชวงศ์ญี่ปุ่นอภิเษกสมรส อภิเษกสมรส. เจ้ามิกะซะ ทรงหมั้นกับยุริโกะ ทะคะงิ เมื่อวันที่ 3 ตุลาคม พ.ศ. 2484 และได้อภิเษกสมรสกันเมื่อวันที่ 22 ตุลาคมในปีเดียวกันนั้นเอง โดยมีพระโอรสธิดาด้วยกัน 5 พระองค์พระโอรส-ธิดาพระโอรส-ธิดา. - เจ้าหญิงยะซุโกะแห่งมิกะซะ () (26 เมษายน พ.ศ. 2487–) อภิเษกสมรสกับ นายโคะโนะเอะ ทะดะเทะรุ เจ้าหญิงยะซุโกะจึงต้องลาออกจากฐานันดรศักดิ์ ปัจจุบันใช้ชื่อว่า โคะโนะเอะ ยะซุโกะ มีบุตรชายชื่อ โคะโนะเอะ ทะดะฮิโระ - เจ้าชายโทะโมะฮิโตะแห่งมิกะซะ () (5 มกราคม พ.ศ. 2489 - 6 มิถุนายน พ.ศ. 2555) อภิเษกสมรสกับโนะบุโกะ อะโซ มีพระธิดา 2 พระองค์ คือ เจ้าหญิงอะกิโกะ มิกะซะ และเจ้าหญิงโยโกะ มิกะซะ - เจ้าชายโยะชิฮิโตะ เจ้าคะสึระ () (11 กุมภาพันธ์ พ.ศ. 2491 - 8 มิถุนายน พ.ศ. 2557) - เจ้าหญิงมะซะโกะแห่งมิกะซะ () (23 ตุลาคม พ.ศ. 2494 –) อภิเษกสมรสกับ คุณเซน ทะซะยุกิ เจ้าหญิงมะซะโกะจึงต้องลาออกจากฐานนันดรศักดิ์ ปัจจุบันใช้ชื่อว่า เซน มะซะโกะ มีบุตรชายสองคนคือ เซน อะกิฟุมิ, เซน ทะกะฟุมิ และธิดาชื่อ เซน มะกิโกะ - เจ้าชายโนะริฮิโตะ เจ้าทะกะมะโดะ () (29 ธันวาคม พ.ศ. 2494 - 21 พฤศจิกายน พ.ศ. 2545) อภิเษกสมรสกับทตโตะริ ฮิซะโกะ มีพระธิดา 3 พระองค์ คือ เจ้าหญิงสึงุโกะ, เจ้าหญิงโนะริโกะ และเจ้าหญิงอะยะโกะพระอิสริยยศพระอิสริยยศ. - 2 ธันวาคม พ.ศ. 2458 – 2 ธันวาคม พ.ศ. 2478: เจ้าชาย เจ้าซุมิ - 2 ธันวาคม พ.ศ. 2478 – 27 ตุลาคม พ.ศ. 2559: เจ้าชาย เจ้ามิกะซะราชตระกูล</doc>
