<doc id="662614" url="https://th.wikipedia.org/wiki?curid=662614" title="ฟาร์คราย 4">ฟาร์คราย 4 ฟาร์คราย 4 () เป็นวิดีโอเกมยิงมุมมองบุคคลที่หนึ่ง แอ็กชันผจญภัย พัฒนาโดยยูบิซอฟต์มอนทรีออล และจัดจำหน่ายโดยยูบิซอฟต์สำหรับเครื่องเพลย์สเตชัน 3 เพลย์สเตชัน 4 เอกซ์บอกซ์ 360 และเอกซ์บอกซ์ วัน และไมโครซอฟท์ วินโดวส์ เกมเป็นภาคต่อของเกมฟาร์คราย 3 (ค.ศ. 2012) และเป็นเกมลำดับที่สี่ของเกมชุดฟาร์คราย เกมออกจำหน่ายในอเมริกาเหนือ สหราชอาณาจักร ออสเตรเลีย และยุโรป ในวันที่ 18 พฤศจิกายน ค.ศ. 2014 จะออกจำหน่ายในญี่ปุ่นวันที่ 22 มกราคม ค.ศ. 2015โครงเรื่อง โครงเรื่อง. ระบบการเล่นแบบคนเดียวมีเนื้อเรื่องเกิดขึ้นในคีแรต (Kyrat) ดินแดนสมมุติตั้งอยู่ในเทือกเขาหิมาลัย ประเทศเนปาล ปกครองโดยราชาเผด็จการ พาแกน มิน (Pagan Min) ตัวละครที่ผู้เล่นบังคับคือ เอเจย์ กาเล (Ajay Ghale) ชาวคีแรตที่เติบโตในอเมริกาและกลับมาเพื่อนำเถ้ากระดูกของแม่โปรยไปตามสถานที่ต่าง ๆ หลังจากที่ย้ายออกไปอยู่กับแม่ขณะอายุได้สามขวบ อาจเพื่อหลบหนีอำนาจของมินหรือเป็นการลงโทษที่ไม่ได้ลูกสาวอย่างที่ตั้งใจไว้กับมินตั้งแต่ก่อนเอเจย์เกิด ไม่นานหลังจากเขามาถึงคีแรต เขาก็เข้าไปพัวพันกับสงครามกลางเมืองระหว่างพาแกน มินและองค์กรกบฏที่รู้จักกันในชื่อ โกลเดนพาต (Golden Path) (พ่อแม่ของเอเจย์เป็นผู้ริเริ่ม) ผู้เล่นสามารถเลือกได้อิสระว่าจะอยู่ข้างใคร และจะนำไปสู่ฉากจบที่ต่างกัน</doc>
