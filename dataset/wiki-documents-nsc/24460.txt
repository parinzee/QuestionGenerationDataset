<doc id="24460" url="https://th.wikipedia.org/wiki?curid=24460" title="โมบิลสูท กันดั้ม ซี้ดแอสเทรย์">โมบิลสูท กันดั้ม ซี้ดแอสเทรย์ โมบิลสูท กันดั้ม ซี้ดแอสเทรย์ เป็นมังงะอีกหนึ่งซีรีส์ที่เนื้อเรื่องควบคู่ไปกับโมบิลสูทกันดั้มซี้ด โดยกล่าวถึงกันดั้มลับ 3 เครื่องตระกูล Astray Serie ของอาณาจักรออร์บ ที่ถูกสร้างอย่างลับๆที่เดียวกับที่สร้างกันดั้มตระกูล Gat-X Serie โดยที่กองทัพโลกไม่รู้เห็น หลังจากเหตุการณ์สเปซโคโลนีเฮลิโอโปลิส ล่มสลายเพราะการสู้รบระหว่างกองทัพโลกกับซาฟภายในสเปซโคโลนีเฮลิโอโปลิส นักกู้ซากชื่อว่า โลว์ กิล ซึ่งมากับยานนักกู้ซาก ได้มาพบชิ้นส่วนแขนขวาของกันดั้ม P01-Gold Frame (Gundam Astray Gold Frame) และกันดั้มที่อยู่ในสภาพสมบูรณ์ที่ชื่อว่า กันดั้ม P02-Red Frame (Gundam Astray Red Frame) และกันดั้ม P03-Blue Frame (Gundam Astray Blue Frame) และหลังจากนั้นตัวโลว์ กิล ก็ได้พบกับเรื่องราวต่างๆ มากมาย ไม่ว่าจะเป็นการปรากฏตัวของไก มุราคุโมะ หัวหน้าทหารรับจ้างกลุ่มเซอร์เพนต์ เทล ซึ่งจะมาเป็นนักบิน Gundam Astray Blue Frame การปรากฏตัวของ Gundam Astray Gold Frame รวมทั้งความลับที่ไม่ได้กล่าวไว้ในซีรีส์ปกติและเรื่องราวทั้งหมดนี้จะเป็นเหตุการณ์ที่จะควบคู่ไปกับเนื้อเรื่องของโมบิลสูทกันดั้มซี้ด ตั้งแต่ช่วงแรกจนถึงตอนสุดท้ายของเรื่อง เรื่องราวของซีรีส์ แอสเทรย์ จับเอาภาพของอีกด้านหนึ่งของสงครามระหว่างเนเญอรัลกับโคออร์ดิเนเตอร์ผ่านทางโลว์ กิล และกลุ่ม Junk Shop (กลุ่มนักกู้ซากหรือกู้ขยะที่หลงเหลือจากสงคราม) โลว์ได้พบกับเหตุการณ์ต่างๆ มากมาย โดยบางช่วงของเรื่องจะสามารถนำไปผูกกับเนื้อเรื่องของภาคหลักด้วย อย่างเช่นเรื่องที่ทำไม คิระ ยามาโตะ ถึงรอดมาจากการระเบิดของอีจีส...เนื้อเรื่องของแอสเทรย์จะดำเนินเรื่องไปควบคู่กับเนื้อเรื่องหลัก มีตัวละครมากมายที่บางตัวก็ยังเชื่อมไปสู่เนื้อเรื่องหลักได้เช่นกัน การดำเนินเรื่องของกันดั้มซี้ด แอสเทรย์ในช่วงแรกจะมีการข้ามเล่มไปมาระหว่างมังงะโมบิลสูทกันดั้มซี้ด แอสเทรย์ซึ่งวาดโดยโคอิจิ โทคิตะ โมบิลสูทกันดั้มซี้ด แอสเทรย์อาร์ซึ่งวาดโดยโทดะ ยาสึนาริและนิยายประกอบภาพถ่ายโมบิลสูทกันดั้มซี้ด แอสเทรย์บี ซึ่งเมื่อเนื้อเรื่องของโมบิลสูทกันดั้มซี้ด แอสเทรย์จบลงก็ได้มีภาคต่อคือโมบิลสูทกันดั้มซี้ด เอ็กซ์แอสเทรย์ เมื่ออะนิเมะโมบิลสูทกันดั้มซี้ดเดสทินีออกฉายก็ได้เริ่มภาคใหม่คือโมบิลสูทกันดั้มซี้ด เดสทินีแอสเทรย์ซึ่งมีทั้งฉบับมังงะและนิยายประกอบภาพถ่าย และโมบิลสูทกันดั้มซี้ด เดลต้าแอสเทรย์ซึ่งลงตีพิมพ์หลังจากที่กันดั้มซี้ด C.E.73 สตาร์เกเซอร์ออกฉาย มังงะภาคต่อมาก็คือโมบิลสูทกันดั้มซี้ด เฟรมแอสเทรย์ ซึ่งเปิดเผยกันดั้มแอสเทรย์เครื่องที่สี่ ภาคปัจจุบันของกันดั้มแอสเทรย์ก็คือโมบิลสูทกันดั้มซี้ด เวอร์ซัสแอสเทรย์ตัวละครหลักตัวละครหลัก. - โลว์ กิล (ロウ・ギュール, Lowe Guele) เด็กหนุ่มแห่งกลุ่ม Junk Shop ผู้ดำเนินชีวิตไปด้วยการกู้ซากหรือเก็บสิ่งต่างๆที่หลงเหลือจากสงครามมาขาย แต่แล้ววันหนึ่ง มีข้อความส่งมาเกี่ยวกับการล่มสลายของเฮลิโอโปลิส และที่เฮลิโอโปลิสนั้น โลว์ได้พบกับ P02-Red Frame (Gundam Astray Red Frame) โมบิลสูทที่จะเปลี่ยนชีวิตของเขาไปตลอดกาล ชายผู้นี้เองที่เป็นผู้ช่วยเหลือ คิระ ยามาโตะ ออกมาจากซากของสไตรค์หลังจากที่อัสรันระเบิดหุ่นอีจิสไปพร้อมกับสไตรค์แล้วนำไปส่งให้ที่ปรึกษามัลคิโอ- ไก มุราคุโมะ (業雲 劾, Murakumo Gai) ทหารรับจ้างสังกัดเซอร์เพนท์เทล เป็นโคออดิเนเตอร์ ผู้มีความเก่งกาจที่ยากจะหาใครมาต่อกร ไกปรากฏตัวตั้งแต่ตอนต้นเรื่องด้วยฝีมือที่เหนือชั้นทำให้โลว์เทียบไม่ติด ไกได้รับคำสั่งให้มาจัดการทำลายโปรโตรซีโร่ทั้ง 3 เครื่องเสียแต่ท้ายที่สุดเมื่อนายจ้างผิดสัญญา ไกก็ได้รับเอาเอา Gundam Astray Blue Frame ที่ โลว์ กิลนำออกมาจากเฮลิโอโปลิสเป็นตัวแรก เพื่อต่อต้านนายจ้างของเขา เมื่อจบการต่อสู้ครั้งนั้น และโลว์ก็ตกลงมอบ Blue Frame ให้กับไกเป็นการตอบแทนที่เขาช่วยปกป้องยานของพวกโลว์ (H.O.M.E.) ไว้ด้วย</doc>
