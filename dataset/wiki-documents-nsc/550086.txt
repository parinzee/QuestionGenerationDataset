<doc id="550086" url="https://th.wikipedia.org/wiki?curid=550086" title="มนทกานติ์ นวลมณี">มนทกานติ์ นวลมณี มนทกานติ์ นวลมณี (ชื่อเล่น: บูม; 31 สิงหาคม พ.ศ. 2533 — ) เป็นนักกีฬาขี่ม้าทีมชาติไทย ผู้ได้รับรางวัลสาขาการบังคับม้ากระโดดข้ามสิ่งกีดขวางยอดเยี่ยมปี 2010 - 2012 จากสมาคมขี่ม้าแห่งประเทศไทย และคว้ารางวัลชนะเลิศในการแข่งขันรายการชิงชนะเลิศแห่งประเทศไทย และคิงส์คัพ 2011 อีกทั้งยังคว้ารางวัลที่ 4 ในการแข่งขันกระโดดข้ามสิ่งกีดขวางในซีเกมส์ ครั้งที่ 26 ณ ประเทศอินโดนีเซีย กับม้าคู่ใจ Forbon du Thot (ราฟาเอล) ในปีเดียวกันอีกด้วย และได้รับรางวัลเหรียญเงิน จากการแข่งขันรายการกระโดดข้ามเครื่องกีดขวางร่วมกับเสียงซอ เลิศรัตนชัย ที่ประเทศเกาหลีใต้ประวัติ ประวัติ. มนทกานติ์ นวลมณี สำเร็จการศึกษาระดับปริญญาตรีจากมหาวิทยาลัยอัสสัมชัญ เธอเริ่มหัดขี่ม้าตั้งแต่อายุ 10 ปี เนื่องด้วยความชอบกีฬาขี่ม้าเป็นอย่างมาก แม้ว่าการขี่ม้านั้นจะอันตรายเธอก็ไม่เคยย่อท้อต่ออุปสรรคต่างๆ แม้ว่าเธอนั้นเคยเกิดอุบัติเหตุตกจากหลังม้าที่ทำให้ฟันหลุดไป 6 ซี่ เอ็นหัวเข่าฉีก กระดูกสันหลังร้าว หรือกระทั่งต้องเข้าห้องไอซียู เพราะหมดสติจากการกระแทกที่หน้า ในวันที่ 12 กุมภาพันธ์ พ.ศ. 2554 มนทกานติ์เข้าแข่งขันซีเวิลด์คัพลีก ไฟนัลลีก 2011 ที่ซึ่งเธอได้เป็นแชมป์ในประเภทมีเดียมทัวร์โอเพน ที่ความสูง 130 ซม.หลังจากนั้นไม่นานเธอได้คว้าตำแหน่งแชมป์ประเทศไทยจากการคว้าแชมป์การแข่งขันรายการชิงชนะเลิศแห่งประเทศไทย และคิงส์คัพ 2011 และวันที่ 17 พฤศจิกายนของปีเดียวกัน เธอได้เข้าแข่งขันกีฬาขี่ม้าในซีเกมส์ 2011 ที่ประเทศอินโดนีเซีย ซึ่งเธอได้อันดับ 4 ของรายการกระโดดข้ามเครื่องกีดขวาง ทั้งในประเภททีม และประเภทบุคคล ส่วนในเดือนสิงหาคม พ.ศ. 2555 มนทกานติ์ได้เป็นแชมป์เพรสสิเดนต์คัพ 2012 รวมถึงวันที่ 15 ธันวาคม ของการแข่งกีฬาขี่ม้าในกีฬาแห่งชาติครั้งที่ 41 ที่สนามกองพันสัตว์ต่าง มนทกานติ์ได้รับรางวัลเหรียญทองในรายการกระโดดข้ามเครื่องกีดขวาง ประเภททีม และวันที่ 16 ธันวาคม เธอได้รับรางวัลเหรียญทองแดงในรายการกระโดดข้ามเครื่องกีดขวาง ประเภทบุคคล โดยเธอใช้ม้าชื่อ "ราฟาเอล" เข้าแข่งขัน เดือนเมษายน พ.ศ. 2556 มนทกานติ์ได้รับรางวัลเหรียญเงินจากการแข่งขันซีเอสไอ 1* โซล 2013 รายการกระโดดข้ามเครื่องกีดขวาง ประเภททีม ที่ประเทศเกาหลีใต้ ปลายปี พ.ศ. 2556 เธอได้เดินทางไปศึกษาต่อปริญญาโท ณ ประเทศอังกฤษ และเพื่อเป็นการฝึกซ้อมการขี่ม้ากระโดดข้ามเครื่องกีดขวางรางวัลรางวัล. - 6-8 พฤษภาคม พ.ศ. 2554 - รางวัลชนะเลิศ รุ่นซีเนียร์ การแข่งขันชิงแชมป์ประเทศไทย และคิงส์คัพ 2011 - 17-19 พฤศจิกายน พ.ศ. 2554 - รางวัลที่ 4 การแข่งขันซีเกมส์ ครั้งที่ 26 ในแบบทีมและบุคคล ความสูง 130-140 ซม. - 30 มีนาคม พ.ศ. 2555 - รางวัลการบังคับม้ากระโดดข้ามสิ่งกีดขวางยอดเยี่ยม งานอีเควสเทรียนแชริตี้ไรซิ่งสตาร์อวอร์ดไนท์ 2011-2012 จากสมาคมขี่ม้าแห่งประเทศไทย - ธันวาคม พ.ศ. 2552 - รางวัลที่ 2 รุ่นคิงพาวเวอร์สมอลทัวร์ ที่ความสูง 100 ซม. การแข่งขันม้ากระโดดข้ามเครื่องกีดขวางนานาชาติ - ธันวาคม พ.ศ. 2552 - รางวัลที่ 3 รุ่งคิงพาวเวอร์มีเดียม ที่ความสูง 120 ซม. การแข่งขันม้ากระโดดข้ามเครื่องกีดขวางนานาชาติ</doc>
