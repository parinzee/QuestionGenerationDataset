<doc id="160650" url="https://th.wikipedia.org/wiki?curid=160650" title="ดอนนี่ เนียเตส">ดอนนี่ เนียเตส ดอนนี่ เนียเตส () นักมวยสากลชาวฟิลิปปินส์ เกิดเมื่อ 13 พฤษภาคม พ.ศ. 2525 ที่เมืองมูร์เซีย จังหวัดบาโกโลด ถือเป็นนักมวยสากลชาวฟิลิปปินส์ที่ครองตำแหน่งแชมป์โลกด้วยระยะเวลายาวนานที่สุด คือ 8 ปี 11 เดือน และเป็นนักมวยชาวฟิลิปปินส์คนที่ 3 ที่ได้แชมป์โลกมากถึง 3 รุ่น ต่อจากแมนนี่ ปาเกียว และโนนิโต โดแนร์ประวัติ ประวัติ. เนียเตสขึ้นชกมวยสากลอาชีพครั้งแรกเมื่อ 24 พฤษภาคม พ.ศ. 2546 ชนะคะแนน วัลเตอร์ ซวยบาเกียว ที่ ฟิลิปปินส์ จากนั้น เนียเตสชกชนะรวดถึง 6 ครั้ง มีเสมอกับเกรก มันกันเพียงครั้งเดียว เนียเตสได้ครองแชมป์ฟิลิปปินส์รุ่นไลท์ฟลายเวทเมื่อ 22 พฤษภาคม พ.ศ. 2547 โดยเป็นฝ่ายชนะน็อค โจเซฟ วีญาซิส ยก 1 ชกชนะอีก 3 ครั้ง ก่อนจะแพ้เป็นครั้งแรกเมื่อ 28 กันยายน พ.ศ. 2547 โดยไปแพ้คะแนนแองกี้ แองโกตาที่อินโดนีเซีย หลังจากนั้น เนียเตสไม่เคยแพ้ใครอีกเลยจนได้ครองแชมป์ WBO เอเชียรุ่นมินิมัมเวท โดยขึ้นชิงแชมป์ที่ว่าง ชนะน็อคเฮรี อาโมล ยก 2 เมื่อ 24 พฤศจิกายน พ.ศ. 2549 ป้องกันตำแหน่งไว้ได้ 2 ครั้ง ต่อมา ตำแหน่งแชมป์โลกรุ่นมินิมัมเวท WBO ว่างลง เนียเตสได้ชิงแชมป์โลกที่ว่างกับพรสวรรค์ ป.ประมุข เมื่อ 30 กันยายน พ.ศ. 2550 การชกเป็นไปอย่างสูสี โดยเนียเตสชกพรสวรรค์ลงไปนับแปดได้ในยกที่ 4 และพรสววรค์ถูกตัดคะแนนในยกที่ 10 เพราะชกต่ำกว่าเข็มขัด ในที่สุดเนียเตสเป็นฝ่ายชนะคะแนนได้อย่างเป็นเอกฉันท์ ได้แชมป์โลกมาครอง และป้องกันตำแหน่งไว้ได้ 4 ครั้ง จากนั้น เนียเตสได้สละแชมป์โลกรุ่นมินิมัมเวท และขึ้นไปชิงแชมป์โลกรุ่นไลท์ฟลายเวท WBO เมื่อ 8 ตุลาคม พ.ศ. 2554 ชนะคะแนน รามอน การ์เซีย ฮิราเลส ที่ ฟิลิปปินส์ ได้ครองตำแหน่งแชมป์โลก และป้องกันตำแหน่งไว้ได้อย่างยาวนานมากถึง 13 ครั้ง ถือว่ามากที่สุดในบรรดานักมวยฟิลิปปินส์ และได้รับยกย่องให้เป็นแชมป์โลกเดอะริงอีกด้วย ก่อนจะสละตำแหน่งไปเองในเดือนสิงหาคม พ.ศ. 2559 เพื่อขยับขึ้นไปชกในรุ่นฟลายเวท เมื่อ 29 เมษายน พ.ศ. 2560 เนียเตสได้แชมป์โลกในรุ่นที่ 3 ในรุ่นฟลายเวทของ IBF โดยเอาชนะคะแนน เอกตะวัน บีทียูเรือไวกิ้ง นักมวยชาวไทย ในการชิงแชมป์ที่ว่าง ที่เดอะริเวอร์ฟรอนต์ เมืองเซบู ด้วยคะแนนอย่างเป็นเอกฉันท์ 117-111, 115-113 และ 117-111 และทำให้กลายเป็นนักมวยชาวฟิลิปปินส์คนที่ 3 ที่ได้แชมป์โลก 3 รุ่น ต่อจากแมนนี่ ปาเกียว และโนนิโต โดแนร์ฉายา ฉายา. ดอนนี่ เนียเตส ได้รับฉายาเป็นภาษาตากาล็อกว่า Ahas แปลว่า งู เนื่องจากในวัยเด็ก ภารกิจของเนียเตสในโรงยิมอาลา คือ การทำความสะอาดบ่อเลี้ยงงู ซึ่งเลี้ยงงูพิษและงูเหลือมขนาดใหญ่ถึง 5 ตัว เนียเตสเป็นเด็กเพียงคนเดียวที่กล้าทำ เนียเตสถูกงูกัดหลายครั้ง จนกระทั่งคุ้นเคยกับงู และไม่เคยถูกกัดอีกเลย และเมื่องูตัวหนึ่งวางไข่ทั้งหมด 11 ฟอง แต่เหลือรอดมาได้เพียงฟองเดียว เนียเตสก็นำมาอนุบาล จนถึงทุกวันนี้ก็ยังคงทำอยู่ จึงเป็นที่มาของชื่อฉายานี้เกียรติประวัติเกียรติประวัติ. - แชมป์ฟิลิปปินส์รุ่นไลท์ฟลายเวท(2547) - แชมป์ WBO เอเชียแปซิฟิครุ่นมินิมัมเวท- ชิง 24 พฤศจิกายน 2549 ชนะน็อค เฮรี่ อาโมล ยก 2 ที่ ฟิลิปปินส์ - ป้องกันแชมป์ครั้งที่ 1, 21 เมษายน 2550 ชนะน็อค ทองไทเล็ก ป.วรสิงห์ ยก 2 ที่ ฟิลิปปินส์ - ป้องกันแชมป์ครั้งที่ 2, 7 กรกฎาคม 2550 ชนะน็อค แสงเพชร ส.สกุลภัณฑ์ ยก 7 ที่ ฟิลิปปินส์ - แชมป์โลกรุ่นมินิมั่มเวท WBO- ชิง 30 กันยายน 2550 ชนะคะแนน พรสวรรค์ ป.ประมุข ที่ ฟิลิปปินส์ - ป้องกันแชมป์ครั้งที่ 1, 30 สิงหาคม 2551 ชนะน็อค เอดดี้ คาสโตร ยก 2 ที่ ฟิลิปปินส์ - ป้องกันแชมป์ครั้งที่ 2, 28 กุมภาพันธ์ 2552 ชนะคะแนน อีริค รามิเรซ ที่ เม็กซิโก - ป้องกันแชมป์ครั้งที่ 3, 12 กันยายน 2552 ชนะคะแนน มานูเอล วาร์กัส ที่ เม็กซิโก - ป้องกันแชมป์ครั้งที่ 4 14 สิงหาคม 2553 ชนะคะแนน มาริโอ โรดริเกวซ ที่ เม็กซิโก - สละแชมป์ - แชมป์โลกรุ่นไลท์ฟลายเวท WBO- ชิง8 ตุลาคม 2554 ชนะคะแนน รามอน การ์เซีย ฮิราเลส ที่ ฟิลิปปินส์ - ป้องกันแชมป์ครั้งที่ 1 2 มิถุนายน 2555 ชนะคะแนน เฟลิเป ซัลเกโร ที่ ฟิลิปปินส์ - แชมป์ WBO อินเตอร์เนชั่นแนลรุ่นฟลายเวท- ชิง 24 กันยายน 2559 ชนะคะแนน เอ็ดการ์ โซซ่า ที่ แคลิฟอร์เนีย สหรัฐอเมริกา - แชมป์โลกรุ่นฟลายเวท IBF- ชิง 29 เมษายน 2560 ชนะคะแนน เอกตะวัน บีทียูเรือไวกิ้ง ที่ เดอะริเวอร์ฟรอนต์ เซบู ฟิลิปปินส์</doc>
