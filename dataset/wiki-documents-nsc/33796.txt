<doc id="33796" url="https://th.wikipedia.org/wiki?curid=33796" title="ธีรศักดิ์ กรรณสูต">ธีรศักดิ์ กรรณสูต ธีรศักดิ์ กรรณสูต (26 เมษายน พ.ศ. 2473 — 7 มกราคม พ.ศ. 2553) อดีตประธานกรรมการการเลือกตั้ง ชุดที่ 1 ตั้งแต่ 27 พฤศจิกายน 2540 - หมดวาระ 26 พฤษภาคม 2544 มีผลงานควบคุมการเลือกตั้งจนลบคำสบประมาทว่า "กกต. คือ เสือกระดาษ" โดยการประกาศแขวนรายชื่อ 78 ว่าที่ ส.ว.ไม่ให้ผ่านการเลือกตั้งสมาชิกวุฒิสภาครั้งแรก เมื่อวันที่ 4 มีนาคม 2543 และการตรวจสอบ-แจกใบแดงให้ผู้สมัครจำนวนมากในการเลือกตั้งสมาชิกสภาผู้แทนราษฎร เมื่อวันที่6 มีนาคม 2544 นายธีรศักดิ์ สมรสกับ นางงามเพ็ญ มีบุตรธิดา 3 คน คือ นางเพ็ญธิดา อินทรสุขศรี นางธรานุช กรรณสูต-วงศ์ไวศยวรรณ และนายเธียรธำรง กรรณสูต นายธีรศักดิ์ เสียชีวิตลงด้วยอาการหัวใจล้มเหลว ในเช้ามืดวันที่ 7 มกราคม พ.ศ. 2553 เวลาประมาณ 01.30 น. รวมอายุ 79 ปี 8 เดือนการศึกษาการศึกษา. - โรงเรียนสวนกุหลาบวิทยาลัย - เตรียมอุดมศึกษาจากมหาวิทยาลัยวิชาธรรมศาสตร์และการเมือง (เตรียมปริญญา ม.ธ.ก. รุ่น 8) - ปริญญาตรี ธรรมศาสตร์บัณฑิต คณะนิติศาสตร์ มหาวิทยาลัยธรรมศาสตร์ - เนติบัณฑิตไทย สำนักอบรมศึกษากฎหมายแห่งเนติบัณฑิตยสภา - ปริญญาโท นิติศาสตร์มหาบัณฑิต คณะนิติศาสตร์ มหาวิทยาลัยธรรมศาสตร์ - ปริญญาบัตรวิทยาลัยป้องกันราชอาณาจักร ว.ป.อ. รุ่น 27 - นิติศาสตร์ดุษฎีบัณฑิตกิตติมศักดิ์ สาขานิติศาสตร์ มหาวิทยาลัยศรีปทุมการทำงานการทำงาน. - ผู้พิพากษาศาลจังหวัดสุโขทัย - ผู้พิพากษาศาลจังหวัดสมุทรสาคร - ผู้พิพากษาหัวหน้าศาลจังหวัดอุทัยธานี - ผู้ช่วยผู้พิพากษาศาลฎีกา - ผู้พิพากษาหัวหน้าคณะในศาลอุทธรณ์ - รองอธิบดีผู้พิพากษาศาลอาญา - ผู้พิพากษาศาลฎีกา - อธิบดีผู้พิพากษาศาลอาญาธนบุรี - อธิบดีผู้พิพากษาศาลแพ่ง จนเกษียณอายุราชการ - กรรมการ ป.ป.ป. - กรรมการเนติบัณฑิตยสภา - กรรมการตุลาการ (ก.ต.) - ประธานกรรมการการเลือกตั้ง (กกต.) 27 พฤศจิกายน พ.ศ. 2540 - 26 พฤษภาคม พ.ศ. 2544 - ที่ปรึกษาในศาลอุทธรณ์เครื่องราชอิสริยาภรณ์</doc>
