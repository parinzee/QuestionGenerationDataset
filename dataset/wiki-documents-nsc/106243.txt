<doc id="106243" url="https://th.wikipedia.org/wiki?curid=106243" title="ไชยา สุริยัน">ไชยา สุริยัน ไชยา สุริยัน หรือชื่อจริง หม่อมหลวงอภิรัฐ จรูญโรจน์ (7 มิถุนายน พ.ศ. 2477 - 26 ตุลาคม พ.ศ. 2533) นักแสดงเจ้าบทบาท เจ้าของรางวัลตุ๊กตาทอง นักแสดงนำชายยอดเยี่ยม 3 ปี ซ้อน ระหว่างปี พ.ศ. 2505 - พ.ศ. 2507ประวัติ ประวัติ. ไชยา สุริยัน เป็นบุตรชายของหม่อมราชวงศ์เจริญ จรูญโรจน์ และคุณระเบียบ จรูญโรจน์ ณ อยุธยา มีพี่สาว 1 คน คือ หม่อมหลวงบุญสนอง จรูญโรจน์ เข้าสู่วงการโดยการชักนำของสุรพงศ์ โปร่งมณี และศิริ ศิริจินดา แสดงภาพยนตร์เรื่องแรกคือ "เห่าดง" บทประพันธ์เรื่องแรกของพนมเทียนคู่กับอมรา อัศวนนท์ เมื่อ พ.ศ. 2500 ไชยาได้สมรสกับเทียมแข กุญชร ณ อยุธยา บุตรสาวของหม่อมหลวงขาบ กุญชร และถึงแก่กรรมด้วยโรคมะเร็ง เมื่อวันที่ 26 ตุลาคม พ.ศ. 2533 อายุ 56 ปี มีพิธีพระราชทานเพลิงศพ ณ วัดเทพศิรินทราวาสรางวัล รางวัล. ไชยา สุริยัน เป็นพระเอกคนแรกที่ได้รับรางวัลตุ๊กตาทอง 3 ปีซ้อน- พ.ศ. 2505 ได้รางวัลตุ๊กตาทอง ครั้งที่ 5 ประจำปี พ.ศ. 2505 จากเรื่อง "เรือนแพ" คู่กับมาเรีย จาง (ดาราของชอว์ บราเดอร์ส) - พ.ศ. 2506 ได้รางวัลตุ๊กตาทอง ครั้งที่ 6 ประจำปี พ.ศ. 2506 จากเรื่อง "ภูติพิศวาส" คู่กับเพชรา เชาวราษฎร์ - พ.ศ. 2507 ได้รางวัลตุ๊กตาทอง ครั้งที่ 7 ประจำปี พ.ศ. 2507 จากเรื่อง "ธนูทอง" คู่กับพิศมัย วิไลศักดิ์ผลงานภาพยนตร์ผลงาน. ภาพยนตร์. - 2501: เห่าดง - 2502: สี่คิงส์ ,ซาเซียน ,พล นิกร กิมหงวน ตะลุยฮาเร็ม - 2503: สุดชีวิต ,ชายต้องสู้ ,ยอดมนุษย์ - 2504: เรือนแพ (ตุ๊กตาทองดารานำชาย ครั้งที่ 5 พ.ศ. 2505) - 2505: ดอกแก้ว - 2506: ฝนแรก ,เก้ามังกร ,วันปืน ,หนึ่งในทรวง - 2507: ภูติพิศวาส (ตุ๊กตาทองดารานำชาย ครั้งที่ 6 พ.ศ. 2506) ,ลูกทาส ,เก้ามหากาฬ - 2508: ธนูทอง (ตุ๊กตาทองดารานำชาย ครั้งที่ 7 พ.ศ. 2507) ,เกียรติศักดิ์ทหารเสือ ,ลูกนก ,จามรีสีฟ้า ,มัจจุราชเปลือย ,ปลาบู่ทอง ,บัวน้อย ,ลูกหญิง ,นางพรายคะนอง ,พระรถ-เมรี ,ค่ายบางระจัน ,อรัญญิก - 2509: ผู้ชนะสิบทิศ ตอน ยอดขุนพล ,โสนน้อยเรือนงาม ,น้อยใจยา ,จามเทวี - 2510: ผู้ชนะสิบทิศ ตอน บุเรงนองลั่นกลองรบ , ผู้ชนะสิบทิศ ตอน ถล่มหงสาวดี ,สองสิงห์สองแผ่นดิน (กำกับและนำแสดง) - 2511: เป็ดน้อย ,สิงห์เหนือเสือใต้ - 2513: ฟ้าคะนอง ,โทน - 2514: ค่าของคน ,ราชินีบอด ,แหวนทองเหลือง ,วิมานสีทอง ,กว่าจะรักกันได้ ,สะใภ้หัวนอก ,ไอ้หนุ่มบ้านนา ,ดาบคู่สะท้านโลกันต์ (ไทย-ฮ่องกง) ,รุ้งทอง ,ยั่วรัก ,น้องนางบ้านนา - 2515: นางฟ้าชาตรี ,หยาดฝน ,แม่งู ,วิวาห์ลูกทุ่ง - 2516: ธนูสวาท ,ผาเวียงทอง ,พรานเพชฌฆาต - 2517: ยักษ์วัดแจ้งพบจัมโบ้เอ - 2518: งิ้วราย (กำกับการแสดง) - 2519: มหาอุตม์ ,แซ่บ ,คมเฉือนคม - 2520: หัวใจที่ไม่อยากเต้น ,ขยี้มือปืน - 2521: สืบยัดไส้ ,พ่อเสือลูกสิงห์ (กำกับและนำแสดง) - 2526: มรกตดำ ,นักเลงร้อยคม ,เหยี่ยวดง - 2527: เพลิงพิศวาส ,สาวบัวตอง (กำกับและร่วมแสดง),นักเพลงผู้ยิ่งใหญ่ ,ลวดหนาม ,ไอ้โหด.375 ,พูดด้วยปืน - 2528: สวัสดีความรัก ,ขุมทองแม่น้ำแคว - 2530: ปล้นข้ามโลก</doc>
