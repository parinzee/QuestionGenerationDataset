<doc id="296829" url="https://th.wikipedia.org/wiki?curid=296829" title="เจ้าจายหลวง มังราย">เจ้าจายหลวง มังราย เจ้าจายหลวง (พ.ศ. 2470 – 14 กันยายน พ.ศ. 2540) เป็นอดีตเจ้าผู้ครองเมืองเชียงตุง หรือเป็นที่รู้จักในนามเจ้าฟ้าเมืองเชียงตุง และเป็นพระโอรสในเจ้าฟ้ากองไท ภายหลังทรงถูกทางการพม่าควบคุมตัว ณ คุกอินเส่งจนสิ้นพระชนม์พระประวัติ พระประวัติ. เจ้าจายหลวงเป็นพระโอรสของเจ้าฟ้ากองไทกับพระนางจ่ายุ้นท์ มีพระพี่น้องห้าพระองค์ ขณะยังทรงพระเยาว์เจ้าฟ้ากองไทพระบิดาถูกลอบปลงพระชนม์ขณะครองบัลลังก์เชียงตุง ตำแหน่งจึงตกอยู่ที่เจ้าฟ้าพรหมลือพระปิตุลา พระองค์ทรงเข้ารับการศึกษาในสหราชอาณาจักร ก่อนเสด็จไปศึกษาต่อที่ประเทศออสเตรเลียช่วงปี พ.ศ. 2484-2490 เจ้าจายหลวงได้ขึ้นครองตำแหน่งเป็นเจ้าฟ้าเมืองเชียงตุงเมื่อวันที่ 1 มีนาคม พ.ศ. 2490 และเสกสมรสกับเจ้านางจันแก้วมีพระบุตรด้วยกันสองพระองค์ แต่ในปี พ.ศ. 2502 ทรงสละตำแหน่งเจ้าฟ้าเชียงตุงตามข้อตกลงของพม่า และหลังการยึดอำนาจของนายพล เน วิน มื่อวันที่ 2 มีนาคม พ.ศ. 2505 เหล่าเจ้าฟ้าไทใหญ่หลายพระองค์ถูกคุมตัว และบางพระองค์หายสาบสูญ ซึ่งเจ้าจายหลวงนั้นถูกควบคุมตัวยังเรือนจำอินเส่งในย่างกุ้งเป็นระยะเวลา 6 ปี ภายหลังได้ถูกปล่อยตัวออกมาแต่ทางการพม่ามิอนุญาตให้เจ้าจายหลวงกลับไปยังเชียงตุงอันเป็นมาตุภูมิอีกเลย จนกระทั่งสิ้นพระชนม์เมื่อวันที่ 14 กันยายน พ.ศ. 2540 และได้รับการถวายพระเพลิงพระศพที่ย่างกุ้งเมื่อวันที่ 18 กันยายน พ.ศ. 2540 ก่อนนำพระอัฐิมาบรรจุในกู่เจ้าฟ้าเชียงตุง</doc>
