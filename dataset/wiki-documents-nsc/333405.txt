<doc id="333405" url="https://th.wikipedia.org/wiki?curid=333405" title="สิทธิชัย โควสุรัตน์">สิทธิชัย โควสุรัตน์ นายกองเอก สิทธิชัย โควสุรัตน์ (27 พฤศจิกายน พ.ศ. 2503 -) อดีตรัฐมนตรีช่วยว่าการกระทรวงมหาดไทย ในรัฐบาลของนายสมัคร สุนทรเวช และรองหัวหน้าพรรคเพื่อแผ่นดิน ได้รับเลือกตั้งเป็นสมาชิกสภาผู้แทนราษฎรจังหวัดอุบลราชธานี ครั้งแรกในปี พ.ศ. 2538 สังกัดพรรคประชาธิปัตย์ ปัจจุบันสังกัดพรรคเพื่อไทยประวัติ ประวัติ. นายสิทธิชัย โควสุรัตน์ เกิดเมื่อวันที่ 27 พฤศจิกายน พ.ศ. 2503 ที่จังหวัดอุบลราชธานี เข้าเรียนชั้นประถมศึกษาที่โรงเรียนเขมราฐ ชั้นมัธยมศึกษาที่โรงเรียนเบ็ญจะมะมหาราช จังหวัดอุบลราชธานี จากนั้นจึงได้เข้าศึกษาและสำเร็จการศึกษาในระดับปริญญาตรีที่คณะนิติศาสตร์ และปริญญาโทคณะรัฐศาสตร์ มหาวิทยาลัยรามคำแหง ปัจจุบันสำเร็จการศึกษาระดับดุษฎีบัณฑิต หลักสูตรรัฐประศาสนศาสตรดุษฎีบัณฑิต มหาวิทยาลัยกรุงเทพธนบุรีงานการเมือง งานการเมือง. นายสิทธิชัย โควสุรัตน์ เริ่มเข้าสู่งานการเมืองโดยการเป็นสมาชิกสภาจังหวัดอุบลราชธานี ในปี พ.ศ. 2533 และเป็นสมาชิกสภาผู้แทนราษฎร ในปี พ.ศ. 2538 สังกัดพรรคประชาธิปัตย์ ต่อมาในการเลือกตั้ง พ.ศ. 2550 นายสิทธิชัย โควสุรัตน์ ได้ลงสมัคร ส.ส. ในสังกัดพรรคเพื่อแผ่นดิน แต่ถูกคณะกรรมการการเลือกตั้ง ตัดสิทธิ์เนื่องจากเป็นสมาชิกพรรคการเมืองมากกว่าหนึ่งพรรค คือ พรรคเพื่อแผ่นดิน และพรรคพลังประชาชน แต่นายสิทธิชัย ตอบโต้ว่าไม่เคยสมัครเป็นสมาชิกพรรคพลังประชาชนแต่อย่างใด ซึ่งต่อมาศาลฎีกา ได้มีคำพิพากษาให้คืนสิทธิ์แก่นายสิทธิชัย ด้วยเหตุว่าลายมือชื่อในใบสมัครสมาชิกพรรคพลังประชาชน ไม่ตรงกับลายมือชื่อของนายสิทธิชัย ทำให้นายสิทธิชัย ได้รับการรับรองเป็นสมาชิกสภาผู้แทนราษฎร แบบสัดส่วนกลุ่ม 4 พรรคเพื่อแผ่นดิน นายสิทธิชัย โควสุรัตน์ ได้รับตำแหน่งรัฐมนตรีช่วยว่าการกระทรวงมหาดไทย ในรัฐบาลของนายสมัคร สุนทรเวช ในเดือนกุมภาพันธ์ พ.ศ. 2551 และถูกปรับออกจากตำแหน่งในเดือนสิงหาคมของปีเดียวกันเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
