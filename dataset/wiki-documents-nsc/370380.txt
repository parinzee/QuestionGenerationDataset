<doc id="370380" url="https://th.wikipedia.org/wiki?curid=370380" title="แพนเซอร์ฮาวอิตเซอ 2000">แพนเซอร์ฮาวอิตเซอ 2000 แพนเซอร์ฮาวอิตเซอ 2000 () มีชื่อย่อว่า PzH 2000 เป็นปืนใหญ่อัตตาจรขนาด 155 ม.ม. แบบหุ้มเกราะติดตั้งบนล้อสายพาน พัฒนาโดยบริษัท Krauss-Maffei Wegmann (KMW) และ Rheinmetall ตั้งแต่ปี ค.ศ. 1996 สำหรับกองทัพเยอรมนี ปัจจุบันมีประจำการในกองทัพเยอรมนี อิตาลี เนเธอร์แลนด์ และกรีซ จำนวนมากกว่า 330 ชุด พีแซดเอช 2000 เป็นปืนใหญ่อัตตาจรที่มีอัตราการยิงสูงมาก สูงสุดถึง 3 นัด ใน 9 วินาที, 10 นัด ใน 56 วินาที และสามารถยิงต่อเนื่องได้ระหว่าง 10 ถึง 13 นัด ต่อนาที ขึ้นอยู่กับความร้อนที่ปากกระบอกปืน สามารถปฏิบัติการได้โดยใช้เจ้าหน้าที่ 3 นาย คือ ผู้บังคับการ, พลขับ และพลยิง พีแซดเอช 2000 เข้าทำการรบครั้งแรกโดยกองทัพเนเธอร์แลนด์ในสงครามอัฟกานิสถาน ในปฏิบัติการเมดูซา เข้าโจมตีฝ่ายตาลีบัน ในจังหวัดกันดะฮาร์ อัฟกานิสถาน เมื่อเดือนสิงหาคม ค.ศ. 2006</doc>
