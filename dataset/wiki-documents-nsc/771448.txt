<doc id="771448" url="https://th.wikipedia.org/wiki?curid=771448" title="เฟอร์รารี่ 488">เฟอร์รารี่ 488 เฟอร์รารี่ 488 () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดย บริษัทรถยนต์สัญชาติอิตาลี เฟอร์รารี่ เปิดตัวครั้งแรกในงานเจนีวามอเตอร์โชว์ปี ค.ศ. 2015 โดยมีโฉม จีทีบี (GTB) เป็นโฉมแรกของรุ่น 488 เป็นรุ่นที่มาแทนที่สายการผลิต 458 ที่ได้ยกเลิกไปในปี ค.ศ. 2015 488 ใช้เครื่องยนตร์ขนาด 3.9 ลิตร ทวินเทอร์โบชาร์จ V8 ซึ่งเล็กลงกว่ารุ่นก่อนหน้านี้ เครื่องยนตร์สามารถทำแรงม้าได้ 670 PS (493 kW; 661 hp) ที่ 8,000 rpm และแรงบิดขนาด 760 N·m (561 lb·ft) ที่ 3,000 rpm รถใช้ระบบเกียร์ดูเอิลคลัทซ์-7 จังหวะ จากฟอร์มูลาวัน รูปลักษณ์ภายนอกของรถมีความคล้ายคลึงกับ 458 และลาร์เฟอร์รารี่ ก่อนหน้านี้มากรุ่น488 จีทีบี รุ่น. 488 จีทีบี. 488 จีทีบี (488 GTB) เป็นโฉมแรกของสายรุ่น 488 เป็นประเภทรถ 2 ที่นั่ง 2 ประตูแบบเบอร์ลิเนตตา เพื่อมาแทน458 อิตาเลียที่เป็นรถหลังคาแข็ง เปิดตัวครั้งแรกในวันที่ 3 กุมภาพันธ์ ค.ศ. 2015 และอย่างเป็นทางการในตลาดที่งานเจนีวามอเตอร์โชว์ ในเดือนมีนาคม 2015 ผู้ผลิตได้ออกมาประกาศว่าสมรรถภาพของรถในการทำอัตราเร่ง 0-100 กม./ชม. อยู่ที่ 3.0 วินาที 0-200 กม./ชม. ที่ 8.3 วินาทีและทำความเร็วสูงสุดได้ถึง 330 กม./ชม. (205 mph)488 จีทีอี และ จีที3 488 จีทีอี และ จีที3. เป็นเวอร์ชันรถแข่งของ 488 จากโฉม จีทีบี ซึ่งมาแทนรถแข่งรุ่น 458 อิตาเลีย จีทีซี และอิตาเลีย จีที3 ก่อนหน้านี้ ซึ่งยังคงใช้เครื่องยนตร์แบบเดียวกันกับจีทีบีปกติ ขนาด 3.8 ลิตร V8488 สไปเดอร์ 488 สไปเดอร์. 488 สไปเดอร์ (488 Spider) เป็นโฉมรถยนต์นั่งสมรรถนะสูง 2 ที่นั่ง แบบโรดสเตอร์ เปิดประทุน คล้ายกับ 458 สไปเดอร์ก่อนหน้านี้ รถได้รับการเปิดเผยเป็นรูปในช่วงปลายเดือนกรกฎาคม ค.ศ. 2015 และรถได้เปิดตัวอย่างเป็นทางการในงานแฟรงเฟิร์ตมอเตอร์โชว์ ในเดือนกันยายน 2015 488 สไปเดอร์ใช้เครื่องยนตร์รูปแบบเดียวกับ 488 จีทีบี รวมถึงเครื่องยนตร์ขนาด 3.9 ลิตร V8 670 แรงม้า แต่รถมีน้ำหนักมากกว่าจีทีบี 50 กิโลกรัม (110 lb) ถึงอย่างไรก็ดีรถเบากว่า 458 สไปเดอร์ 10 กิโลกรัม รถสามารถทำอัตราเร่ง 0-100 กม./ชม. ได้ในเวลาเดียวกันกับ จีทีบีที่ 3.0 วินาที ขณะที่ 0-200 กม./ชม. มากกว่าเล็กน้อยที่ 8.7 วินาที ส่วนความเร็วสูงสุดทำได้ที่ 325 กม./ชม. (202 mph) สำหรับการจำหน่ายโฉมนี้ในอังกฤษคาดว่าจะจำหน่ายในช่วงปลายฤดูใบไม้ผลิปี 2016</doc>
