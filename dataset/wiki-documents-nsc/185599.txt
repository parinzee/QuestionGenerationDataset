<doc id="185599" url="https://th.wikipedia.org/wiki?curid=185599" title="ไซโมเอะนานาชาติ">ไซโมเอะนานาชาติ ไซโมเอะนานาชาติ () เป็นการแข่งขันโหวตตัวละครการ์ตูนในอะนิเมะที่มีความโมเอะมากที่สุด โดยเป็นการโหวตแบบออนไลน์ จัดขึ้นครั้งแรกใน ค.ศ. 2008 (พ.ศ. 2551) โดยเริ่มต้นนั้นมีเพียงตัวละครหญิงเท่านั้นที่มีสิทธิเข้าร่วม แต่ในปี 2015 เป็นครั้งแรกที่เปิดให้ตัวละครชายเข้าร่วมด้วยประวัติ ประวัติ. แนวคิดของการจัดการแข่งขันไซโมเอะนานาชาติ เริ่มมาจากการที่การแข่งขันโหวตตัวละครการ์ตูนส่วนมาก เช่น อะนิเมะไซโมเอะทัวร์นาเมนต์ของประเทศญี่ปุ่น หรือเบสท์โมเอะทัวร์นาเมนต์ของประเทศเกาหลีใต้ มักจะแข่งขันแบบแพ้คัดออก โดยการจับคู่แข่งขันจะเป็นแบบสุ่ม ซึ่งอาจไม่ยุติธรรมสำหรับตัวละครบางตัว จึงได้มีการจัดการแข่งขันโหวตตัวละครการ์ตูนในรูปแบบพบกันหมดขึ้นกติกาการแข่งขันกติกาการแข่งขัน. 1. รอบเสนอชื่อ: กติกาในรอบนี้จะแตกต่างกันไปในแต่ละปี สำหรับการแข่งขันในปี ค.ศ. 2009 จะมีการกำหนดสิทธิ์จากรายการต่าง ๆ ดังนี้- ไซโมเอะนานาชาติ ปี 2008 โดยแบ่งได้ดังนี้- ตัวละครที่ผ่านเข้ารอบ 16 คนสุดท้าย จำนวน 16 ตัวละคร - ตัวละครที่ได้สร้อยแชมป์ในลีกย่อยซึ่งมีทั้งหมด 7 รายการด้วยกัน และจะต้องมีคะแนนอย่างน้อย 63 คะแนน - อะนิเมะไซโมเอะทัวร์นาเมนต์ ปี 2008 จำนวน 8 ตัวละคร - เบสท์โมเอะทัวร์นาเมนต์ ปี 2008 จำนวน 8 ตัวละคร - ซูเปอร์เบสท์โมเอะทัวร์นาเมนต์ ปี ค.ศ. 2006-2008 จำนวน 8 ตัวละคร - ในกรณีที่ทำการคัดเลือกครบทุกส่วนแล้ว ยังไม่อาจได้มากกว่าหรือเท่ากับ 48 ตัวละคร ตัวละครที่มีอันดับในรอบแรกตั้งแต่อันดับที่ 16 ลงไป และมีคะแนนอย่างน้อย 63 คะแนนจากการแข่งขันไซโมเอะนานาชาติ ปี 2008 จะได้สิทธิ์ไปเรื่อย ๆ จนครบ 48 ตัวละคร - จากการเสนอชื่อในเว็บบอร์ด 16 ตัวละคร 2. รอบพบกันหมด: ตัวละครทั้ง 64 ตัวจะทำการแข่งขันแบบพบกันหมด โดยในการแข่งขันได้มีการแบ่งการคิดคะแนนเป็นสองแบบ คือลีกหลัก กับลีกย่อย สำหรับลีกย่อยจะเป็นการนำคะแนนในช่วงเวลาที่กำหนดมาคิดเพื่อหาแชมป์ประจำลีกย่อย ซึ่งมีทั้งหมด 7 ลีกย่อยได้แก่ อความารีน โทแพซ แอเมทิสต์ แซฟไฟร์ มรกต ทับทิม และเพชร ส่วนลีกหลักจะเป็นการนำคะแนนการแข่งตลอดทั้ง 7 ลีกย่อยมารวมกันเพื่อหา 16 อันดับแรกสำหรับการแข่งขันรอบแพ้คัดออกต่อไป 3. รอบแพ้คัดออก: ตัวละครที่ได้คะแนนสูงสุด 16 อันดับแรกจะได้เข้าแข่งขันในรอบแพ้คัดออก ซึ่งเป็นการแข่งขันแบบแพ้สองครั้งคัดออก (double elimination) เพื่อหาผู้ชนะ กติกาในปีต่อ ๆ มานั้นมีการเปลี่ยนแปลงตามปีที่จัดการแข่งขัน โดยสามารถแบ่งได้เป็นยุคต่าง ๆ ดังนี้1. ยุคที่ 1 (ปี 2008-2011) - รอบพบกันหมดจะมีเพียงลีกเดียว โดยมีตัวละครในลีก 64 ตัวในปี 2008 แต่ลดลงมาเหลือเพียง 50 ตัวในปี 2011 นอกจากนั้นในปี 2011 ยังเปลี่ยนรูปแบบในรอบแพ้คัดออกจากเดิมที่ใช้แบบแพ้สองครั้งคัดออกมาเป็นแบบแพ้คัดออก (single elimination) และยังคงใช้แบบนี้ต่อไปจนปัจจุบัน 2. ยุคที่ 2 (ปี 2012-2014) - รอบพบกันหมดจะแบ่งออกเป็น 2 ดิวิชันได้แก่โนวา (Nova) และสเตลลา (Stella) โดยในแต่ละดิวิชันจะมีตัวละคร 36 ตัว และลดจำนวนลีกย่อยในรอบพบกันหมดจากเดิม 7 ลีกย่อยเหลือเพียง 5 ลีกย่อย อีก 2 ลีกย่อยที่เหลือได้แก่แซฟไฟร์และเพชรนั้นจะนำไปใช้ในรอบดิวิชันสุดท้าย ซึ่งเป็นรอบใหม่ที่สร้างขึ้นมาระหว่างรอบพบกันหมดและรอบแพ้คัดออก การแข่งขันในรอบดิวิชันสุดท้ายนั้นจะคัดเลือกตัวละครที่ได้คะแนนดีที่สุด 16 อันดับจากแต่ละดิวิชันเพื่อเข้ามาในรอบดิวิชันสุดท้าย โดยแยกกันระหว่างโนวาและสเตลลา รูปแบบการแข่งขันจะเป็นแบบสวิส (Swiss-system tournament) ซึ่งจะจัดให้ตัวละครที่มีผลแพ้-ชนะเท่ากันในแต่ละรอบมาพบกัน และคัดเอา 8 อันดับแรกจากแต่ละดิวิชันเพื่อเข้ามาในรอบแพ้คัดออก 3. ยุคที่ 3 (ปี 2015) - รอบพบกันหมดจะแบ่งออกเป็น 3 ดิวิชัน โดยเพิ่มดิวิชันของตัวละครชายเข้ามา ซึ่งจัดเป็นครั้งแรกในปี 2015 รูปแบบการแข่งขันในดิวิชันโนวาและสเตลลายังคงเหมือนเดิม แต่ดิวิชันของตัวละครชายจะไม่มีรอบดิวิชันสุดท้าย โดยแชมป์ประจำ 2 ลีกย่อยสุดท้าย (แซฟไฟร์และเพชร) ของตัวละครชายนั้นจะตัดสินในรอบพบกันหมดโดยใช้กติกาเฉพาะ 4. ยุคที่ 4 (ปี 2016) - มีการปรับปรุงรูปแบบการแข่งขันในรอบพบกันหมดใหม่ โดยยุบรวมดิวิชันของตัวละครหญิงเข้าเป็นดิวิชันเดียว และเพิ่มจำนวนตัวละครในแต่ละดิวิชันขึ้นเป็น 128 ตัว โดยในรอบแรกจะแบ่งออกเป็น 4 ลีกย่อยได้แก่ อะความารีน โทแพซ แอเมทีสต์ และแซฟไฟร์ ลีกละ 32 ตัวละคร และในแต่ละลีกจะถูกแบ่งออกเป็น8 สาย สายละ 4 ตัวละคร ซึ่งจะแข่งขันแบบพบกันหมดและคัดเอาตัวละคร 2 อันดับแรกผ่านเข้ารอบต่อไป รวมทั้งหมดดิวิชันละ 64 ตัว จากนั้นในรอบต่อไปก็จะแบ่งออกเป็นลีกละ 32 ตัวละครเช่นกัน ได้แก่มรกตและมับทิม และใช้กติกาเดียวกันคัดเลือกตัวละครผ่านเข้ารอบสุดท้าย นั่นคือลีกเพชร โดยตัวละคร 8 ตัวที่ทำผลงานได้ดีที่สุดในแต่ละลีก และยังไม่เคยได้ตำแหน่งแชมป์ประจำลีกย่อยในปีนั้นมาก่อนจะมีสิทธิ์เข้าชิงตำแหน่งแชมป์ประจำลีกย่อย ซึ่งมีรางวัลเป็นสร้อยคอ (Necklace) สำหรับดิวิชันหญิง และจี้ (Pendant) สำหรับดิวิชันชายทัวร์นาเมนต์แห่งผู้ชนะ ทัวร์นาเมนต์แห่งผู้ชนะ. ในปี 2015 ยังได้เริ่มมีการแข่งขันในรอบทัวร์นาเมนต์แห่งผู้ชนะ ที่คัดเลือกเอาแชมป์ประจำปีก่อนหน้าทุกปีในประเภทหญิงที่ได้คะแนนโหวตดีที่สุด 3 อันดับแรก รวมกับแชมป์ประจำปีล่าสุด เพื่อคัดเลือกหาแชมป์ในบรรดาแชมป์ทั้งหมดอีกด้วย โดยตัวละครแชมป์ประจำปีก่อนหน้าทั้งหมดจะไม่มีสิทธิ์เข้าแข่งขันในรอบพบกันหมด เว้นแต่แชมป์ในปีล่าสุดที่ผ่านเข้ามาจากดิวิชันโนวา จะได้สิทธิเข้าแข่งขันในดิวิชันสเตลลา แต่จะไม่สามารถผ่านเข้าสู่รอบดิวิชันสุดท้ายหรือรอบแพ้คัดออกได้ โดยถ้าอันดับของตัวละครนั้นดีพอที่จะผ่านเข้ารอบต่อไปได้ จะเลือกเอาตัวละครที่อยู่ในอันดับถัดไปผ่านเข้ารอบแทนผลการแข่งขันแชมป์ประจำลีกย่อย ผลการแข่งขัน. แชมป์ประจำลีกย่อย. ตั้งแต่ปี 2012 เป็นต้นไปมีการสลับลำดับของลีกย่อยใหม่ โดยแซฟไฟร์และมรกตถูกย้ายจากรอบพบกันหมดไปยังรอบดิวิชันสุดท้าย ทับทิมถูกเลื่อนมาอยู่ก่อนมรกต ในขณะที่โทแพซถูกเลื่อนไปอยู่ลำดับสุดท้ายของรอบพบกันหมด ในปี 2016 ได้สลับลำดับของลีกย่อยในรอบพบกันหมดอีกครั้ง โดยแบ่งออกเป็น 3 รอบย่อย ในรอบแรกจะประกอบด้วยอความารีน โทแพซ แอเมทิสต์ และแซฟไฟร์ ตัวละครครึ่งหนึ่งจะผ่านเข้าสู่รอบต่อไปซึ่งแบ่งเป็นสองลีกได้แก่มรกตและทับทิมและจากนั้นตัวละครครึ่งหนึ่งก็จะอ่านเข้าสู่รอบสุดท้ายของรอบพบกันหมดซึ่งมีเพียงลีกเดียวคือเพชร ซึ่งเป็นการเรียงลำดับลีกย่อยแบบเดิมที่ใช้ในสี่ปีแรกของการแข่งขันนั่นเองแชมป์ประจำปีทัวร์นาเมนต์แห่งผู้ชนะ ทัวร์นาเมนต์แห่งผู้ชนะ. ตัวเลขในวงเล็บข้างหลังชื่อตัวละครคือปีที่ตัวละครนั้น ๆ ได้รับตำแหน่งแชมป์ประจำปีสถิติของตัวละครตัวละครหญิงตัวละครชาย สถิติของตัวละคร. ตัวละครชาย. หมายเหตุ: ToC = จำนวนครั้งที่เป็นแชมป์ในทัวร์นาเมนต์แห่งผู้ชนะ Tiara/Sceptor = จำนวนครั้งที่เป็นแชมป์ประจำปี Circlet = จำนวนครั้งที่เป็นแชมป์ประจำลีกย่อย</doc>
