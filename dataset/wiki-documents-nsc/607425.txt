<doc id="607425" url="https://th.wikipedia.org/wiki?curid=607425" title="พิรดา เตชะวิจิตร์">พิรดา เตชะวิจิตร์ พิรดา เตชะวิจิตร์ (เกิด 7 สิงหาคม พ.ศ. 2527) เป็นวิศวกรดาวเทียมประจำสำนักงานพัฒนาเทคโนโลยีอวกาศและภูมิสารสนเทศ (GISTDA) และเป็นผู้ชนะในโครงการ แอ็กซ์ อพอลโล สเปซ อคาเดมี (AXE Apollo Space Academy)ประวัติ ประวัติ. พิรดา ชื่อเล่นชื่อ มิ้ง เกิดที่จังหวัดลำปาง เป็นบุตรของ มาโนชญ์และวัชรินทร์ เตชะวิจิตร์ ซึ่งทำธุรกิจโรงงานเซรามิก จบชั้นมัธยมศึมษาที่โรงเรียนลำปางกัลยาณี และชั้นอุดมศึกษาระดับปริญญาตรีที่คณะวิศวกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง สาขาวิศวกรรมคอมพิวเตอร์ ขณะเรียนอยู่ชั้นปีที่ 3 พิรดาได้รับทุนไปฝึกงานที่บริษัทอินเทล ประเทศอินเดีย เป็นเวลาหนึ่งปี ก่อนจะกลับมาเรียนจนจบ และได้รับทุนจากจิสด้า (GISTDA) ไปศึกษาต่อในระดับปริญญาโท ด้านวิศวกรรมดาวเทียม ที่สถาบัน ISAE ประเทศฝรั่งเศส พิรดายังเคยได้เข้าแข่งขันรายการแฟนพันธุ์แท้ ในเรื่อง Apollo ทางช่อง ททบ.5 ในปี พ.ศ. 2556 และได้เป็นสุดยอดแฟนพันธุ์แท้ในเรื่องดังกล่าวอีกด้วย พิรดาผ่านการคัดเลือกรอบสุดท้ายเป็น 1 ใน 23 คน ในโครงการ แอ็กซ์ อพอลโล สเปซ อคาเดมี (AXE Apollo Space Academy) อย่างไรก็ตาม บริษัท XCOR ผู้พัฒนายาน LYNX MARK II ได้ประกาศหยุดการพัฒนายานดังกล่าวไปในปี พ.ศ. 2559 โดยยังไม่มีการปล่อยขึ้นสู่อวกาศ</doc>
