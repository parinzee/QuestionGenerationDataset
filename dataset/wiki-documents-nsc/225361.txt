<doc id="225361" url="https://th.wikipedia.org/wiki?curid=225361" title="ทางหลวงแผ่นดินหมายเลข 214">ทางหลวงแผ่นดินหมายเลข 214 ทางหลวงแผ่นดินหมายเลข 214 สายกาฬสินธุ์–ช่องจอม เป็นทางหลวงแผ่นดินสายหนึ่งในภาคตะวันออกเฉียงเหนือตอนกลาง-ตอนล่าง โดยเริ่มจากเขตเทศบาลเมืองกาฬสินธุ์ ตำบลกาฬสินธุ์ อำเภอเมืองกาฬสินธุ์ จังหวัดกาฬสินธุ์ โดยผ่านอำเภอกมลาไสย จังหวัดกาฬสินธุ์ อำเภอจังหาร อำเภอเมืองร้อยเอ็ด อำเภอจตุรพักตรพิมาน และอำเภอเกษตรวิสัย จังหวัดร้อยเอ็ด และ อำเภอท่าตูม อำเภอจอมพระ อำเถอเขวาสินรินทร์ อำเภอเมืองสุรินทร์ อำเภอปราสาท จังหวัดสุรินทร์ แล้วไปสิ้นสุดที่ด่านพรมแดนช่องจอม อำเภอกาบเชิง จังหวัดสุรินทร์ ชายแดนประเทศกัมพูชารายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 214 เริ่มต้นที่เทศบาลเมืองกาฬสินธุ์ ไปทางทิศตะวันออกเฉียงใต้ ตัดผ่านทางหลวงแผ่นดินหมายเลข 12 ที่ทางแยกสงเปลือย และทางหลวงแผ่นดินหมายเลข 12 แนวใหม่ที่บ้านหนองโพธิ์ จากนั้นจะตัดกับทางหลวงแผ่นดินหมายเลข 2367 และ ทางหลวงแผ่นดินหมายเลข 2116 ที่อำเภอกมลาไสย จากนั้นจะข้ามแม่น้ำชีและเข้าสู่เขต จังหวัดร้อยเอ็ด ที่ อำเภอจังหาร และเข้าสู่ อำเภอเมืองร้อยเอ็ด โดยก่อนเข้าเมืองจะตัดกับทางหลวงแผ่นดินหมายเลข 232ซึ่งเป็นถนนวงแหวนรอบเมืองร้อยเอ็ด เส้นทางช่วงนี้เป็นถนนขนาด 2 ช่องจราจรและ 4 ช่องจราจรในบางช่วง โดยช่วงอำเภอจังหารถึงอำเถอเมืองร้อยเอ็ดจะมีขนาด 4 ช่องจราจรตลอดสาย เส้นทางจะเริ่มต้นอีกครั้งในเขตเทสบาลเมืองร้อยเอ็ดในชื่อ ถนนปัทมานนท์ โดยแนวเส้นทางจะไปทางทิศตะวันตกเฉียงใต้ ตัดกับทางหลวงแผ่นดินหมายเลข 232 อีกครั้ง ผ่านอำเภอจตุรพักตรพิมาน จากนั้นเส้นทางจะมุ่งหน้าไปทางทิศใต้ ผ่านอำเภอเกษตรวิสัย จากนั้นตัดกับทางหลวงแผ่นดินหมายเลข 202 แล้วข้ามทางหลวงดังกล่าวลงไปทางทิศใต้ สิ้นสุดที่ทางหลวงแผ่นดินหมายเลข 2081 ที่ตำบลพรหมเทพ อำเภอท่าตูม จังหวัดสุรินทร์ จากนั้นจะเริ่มเส้นทางอีกครั้งที่บ้านตาฮะ ตำบลทุ่งกุลา โดยมีทางหลวงแผ่นดินหมายเลข 2081 ไปทางตะวันตกและทางหลวงแผ่นดินหมายเลข 215 ไปทางตะวันออกเฉียงเหนือ เส้นทางจะมุ่งหน้าไปยังทิศใต้ ข้ามแม่น้ำมูล เข้าสู่อำเภอท่าตูม อำเภอจอมพระ อำเภอเขวาสินรินทร์ (มีถนนสายแยกเข้าไปยังตัวอำเภอ) และตัดกับทางหลวงแผ่นดินหมายเลข 293ก่อนเข้าเขตจังหวัดสุรินทร์ เส้นทางในช่วงจังหวัดร้อยเอ็ดถึงจังหวัดสุรินทร์มีขนาด 2 ช่องจราจรเป็นส่วนใหญ่และ 4-6 ช่องจราจรในบางช่วง ในเขตเทศบางเมืองสุรินทร์ เมื่อข้ามทางรถไฟจะเปลี่ยนชื่อเป็น "ถนนจิตบำรุง" ตัดกับถนนหลักเมือง ซึ่งต่อกับทางหลวงแผ่นดินหมายเลข 226 จากนั้นเส้นทางจะเลียบคูเมืองฝั่งตะวันออกเฉียงใต้ แล้วเลี้ยวซ้ายเข้าสู่ถนนภักดีชุมพล โดยเส้นทางจะไปทางทิศตะวันตกเฉียงใต้ โดยตัดกับถนนวงแหวนรอบเมืองอีกครั้ง จากนั้นจะเข้าสู่เขตอำเภอปราสาท และตัดกับทางหลวงแผ่นดินหมายเลข 24 ที่อำเภอปราสาท จากนั้นเส้นทางจะค่อย ๆ โค้งไปยังทิศตะวันออกผ่านอำเภอกาบเชิง สิ้นสุดเส้นทางที่ด่านพรมแดนช่องจอม ชายแดนประเทศกัมพูชา สำหรับเส้นทางในช่วงเทศบาลเมืองสุรินทร์ถึงอำเภอปราสาทเป็นถนนขนาด 4 ช่องจราจรตลอดสาย ส่วนช่วงอำเภอปราสาทถึงด่านพรมแดนช่องจอมเป็นถนนขนาด 2-4 ช่องจราจร</doc>
