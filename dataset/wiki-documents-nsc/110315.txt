<doc id="110315" url="https://th.wikipedia.org/wiki?curid=110315" title="รักอุตลุด">รักอุตลุด รักอุตลุด เป็นภาพยนตร์ไทยที่ออกฉายในปี พ.ศ. 2520 กำกับโดยเปี๊ยก โปสเตอร์ เขียนบทโดย บุญญรักษ์ นิลวงศ์ สร้างเป็นภาคต่อ หลังจากความสำเร็จของเรื่อง วัยอลวน ภาพยนตร์ภาคนี้ประสบความสำเร็จเป็นอย่างดี ทำรายได้ถึง 9 ล้านบาท ในขณะที่ภาพยนตร์เรื่องนี้เข้าฉาย ดนตรีจังหวะดิสโกกำลังเป็นที่นิยม โดยเฉพาะท่าเต้น "บั๊มพ์" เอาสะโพกกระแทกกัน (เพลงฮิตในขณะนั้นคือเพลง Lady Bump ของ Penny McLean) ฉากหนึ่งในเรื่องนี้ซึ่งเป็นที่จดจำ คือฉากตั้มและโอ๋ ใส่ชุดสีทองเต้นบั๊มพ์ประกอบเพลง "อุตลุดบั๊มพ์"เรื่องย่อ เรื่องย่อ. ในภาคนี้ ตั้ม (ไพโรจน์ สังวริบุตร) กับ โอ๋ (ลลนา สุลาวัลย์) เป็นแฟนกันแล้ว เรื่องวุ่นๆ เกิดขึ้นเมื่อตั้ม แอบปันใจไปชอบนักร้องสาวชื่อ นิด (พจนีย์ อินทรมานนท์) ตามประสาชายหนุ่มจอมกะล่อน เมื่อโอ๋รู้เรื่องความรักสามเส้าเข้า ก็ตามไปอาละวาดจนแทบบ้านแตกเพลงประกอบ เพลงประกอบ. เพลงประกอบที่มีชื่อเสียงของเรื่องนี้ ได้แก่- เธอที่รัก ขับร้องโดย ชัยรัตน์ เทียบเทียม แต่งโดย ชัยรัตน์ เทียบเทียม มีเนื้อร้องท่อนหนึ่งว่า ชูวับ ชูวับ บางคนจึงเรียกชื่อเพลงนี้ว่า ชูวับ ชูวับ - รักหนอรัก ขับร้องโดย สุภาภรณ์ เทียบเทียม (ส่วนมากคนมักเข้าใจว่า พจนีย์ อินทรมานนท์ เป็นผู้ร้องเพลงนี้เอง) แต่งโดย ชัยรัตน์ เทียบเทียม - ระทมรัก ขับร้องโดย สุภาภรณ์ เทียบเทียม แต่งโดย ชัยรัตน์ เทียบเทียม - อุตลุดบั๊มพ์ ขับร้องโดย สุนทร สุจริตฉันท์ - สระเอ มอ สระอา (ขี้เมา)</doc>
