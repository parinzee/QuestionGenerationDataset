<doc id="808231" url="https://th.wikipedia.org/wiki?curid=808231" title="ไลฟ์อิสสเตรนจ์">ไลฟ์อิสสเตรนจ์ ไลฟ์อิสสเตรนจ์ () เป็นวิดีโอเกมผจญภัยภาพกราฟิกแบ่งเป็นตอน พัฒนาโดยดอนต์น็อดเอ็นเตอร์เทนเมนต์ และจำหน่ายโดยสแควร์อีนิกซ์ เกมทำลงลินุกซ์ ไมโครซอฟท์ วินโดวส์ โอเอสเทน เพลย์สเตชัน 3 เพลย์สเตชัน 4 เอกซ์บอกซ์ 360 และเอกซ์บอกซ์ วัน และมีจำนวนห้าตอน ออกจำหน่ายเป็นช่วงเวลาตลอดปี ค.ศ. 2015 เนื้อเรื่องของเกมเล่าเกี่ยวกับแม็กซีน (แม็กซ์) คอลฟิลด์ นักเรียนถ่ายภาพที่ค้นพบว่าเธอมีความสามารถพิเศษในการย้อนเวลาไปที่เวลาใดก็ได้ ทำให้เธอเห็นตัวเลือกต่าง ๆ ที่ทำให้เกิดปรากฏการณ์ผีเสื้อ (butterfly effect) หลังจากรู้ล่วงหน้าว่ามีพายุกำลังจะมาถึง แม็กซ์มีหน้าที่ป้องกันไม่ให้พายุทำลายเมืองของเธอ การกระทำของผู้เล่นจะปรับเปลี่ยนเนื้อเรื่อง และอนุญาตให้ผู้เล่นกลับไปแก้ไขเหตุการณ์ในอดีตได้ ภารกิจเก็บของและการทำให้สภาพแวดล้อมเปลี่ยนแปลงมาในรูปของการแก้ปริศนา นอกจากการเลือกตัวเลือกบทสนทนาแบบแตกสาขา การพัฒนาของเกมไลฟ์อิสสเตรนจ์เริ่มในเดือนเมษายน ค.ศ. 2013 เกมเกิดขึ้นมาในแบบแบ่งเป็นตอน ทั้งเหตุผลในเชิงรายได้และเชิงสร้างสรรค์ นักพัฒนาเดินทางไปที่แปซิฟิกตะวันตกเฉียงเหนือเพื่อเก็บรายละเอียดสถานที่ และล้มล้างต้นแบบดั้งเดิมทั้งหมดเพื่อสร้างตัวละครขึ้นมา ผลตอบกลับของผู้เล่นจะส่งผลต่อการเปลี่ยนแปลงในตอน จุดศูนย์กลางในเกมคือเนื้อเรื่องและอาร์กของตัวละคร มิใช่รูปแบบเกมที่เป็นการเป็นผจญภัยกราฟิกดั้งเดิมอย่างปริศนาชี้แล้วคลิก การพากย์เสียงเกิดขึ้นที่ลอสแอนเจลิส รัฐแคลิฟอร์เนีย ระหว่างการออกจำหน่าย ไลฟ์อิสสเตรนจ์ได้รับคำวิจารณ์เป็นที่ชื่นชอบในเรื่องการพัฒนาตัวละคร กลไกการย้อนเวลา และการจู่โจมประเด็นต้องห้ามต่าง ๆ เกมชนะรางวัลเนื้อเรื่องยอดเยี่ยมของบาฟตาเกมส์อะวอดส์ รางวัลพีบอดี-เฟซบุ๊กฟิวเชอส์ออฟมีเดียอะวอร์ด และรางวัลเกมส์ฟอร์อิมแพกต์อะวอร์ดของรายการเดอะเกมอะวอดส์ คำตำหนิทั่วไปได้แก่การใช้สแลง การทำลิปซิงก์ที่ไม่ดีในตอนแรก ๆ และความไม่สอดคล้องในเรื่อง เกมขายได้หนึ่งล้านหน่วยภายในปลายเดือนกรกฎาคม ค.ศ. 2015 มีซีรีส์ดิจิทัลที่อ้างอิงจากเกมพัฒนาโดยเลเจนแดรีดิจิทัลสตูดิโอส์และสแควร์อีนิกซ์การจำหน่าย</doc>
