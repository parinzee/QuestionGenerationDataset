<doc id="85055" url="https://th.wikipedia.org/wiki?curid=85055" title="สัญญาอนุญาตครีเอทีฟคอมมอนส์">สัญญาอนุญาตครีเอทีฟคอมมอนส์ สัญญาอนุญาตครีเอทีฟคอมมอนส์ เป็นสัญญาอนุญาตทางลิขสิทธิ์จำนวนหนึ่ง ประกาศใช้เมื่อ 16 ธันวาคม ค.ศ. 2002 โดยครีเอทีฟคอมมอนส์ ซึ่งเป็นองค์กรไม่แสวงหาผลกำไรในสหรัฐอเมริกา ก่อตั้งเมื่อ ค.ศ. 2001สัญญาอนุญาต สัญญาอนุญาต. รายละเอียดของแต่ละสัญญาอนุญาตนั้น ขึ้นอยู่กับรุ่นของสัญญา และประกอบไปด้วยตัวเลือกจากสี่เงื่อนไข- แสดงที่มา (Attribution - by) : อนุญาตให้ผู้อื่นทำซ้ำ แจกจ่าย หรือแสดงและนำเสนอชิ้นงานดังกล่าว และสร้างงานดัดแปลงจากชิ้นงานดังกล่าว ได้เฉพาะกรณีที่ผู้นั้นได้แสดงเครดิตของผู้เขียนหรือผู้ให้อนุญาตตามที่ระบุไว้ - ไม่ใช้เพื่อการค้า (Noncommercial - nc) : อนุญาตให้ผู้อื่นทำซ้ำ แจกจ่าย หรือแสดงและนำเสนอชิ้นงานดังกล่าว และสร้างงานดัดแปลงจากชิ้นงานดังกล่าว ได้เฉพาะกรณีที่ไม่นำไปใช้ในทางการค้า - ไม่ดัดแปลง (No Derivative Works - nd) : อนุญาตให้ผู้อื่นทำซ้ำ แจกจ่าย หรือแสดงและนำเสนอชิ้นงานดังกล่าวในรูปแบบที่ไม่ถูกดัดแปลงเท่านั้น - อนุญาตแบบเดียวกัน (Share Alike - sa) : อนุญาตให้ผู้อื่นแจกจ่ายงานดัดแปลง ได้เฉพาะกรณีที่ชิ้นงานดัดแปลงนั้นเผยแพร่ด้วยสัญญาอนุญาตที่เหมือนกันทุกประการกับงานต้นฉบับ (ดู copyleft) เงื่อนไขเหล่านี้สามารถใช้ประกอบได้มากที่สุด 6 แบบ ได้แก่- แสดงที่มา (cc-by) - แสดงที่มา-ไม่ใช้เพื่อการค้า (cc-by-nc) - แสดงที่มา-ไม่ใช้เพื่อการค้า-ไม่ดัดแปลง (cc-by-nc-nd) - แสดงที่มา-ไม่ใช้เพื่อการค้า-อนุญาตแบบเดียวกัน (cc-by-nc-sa) - แสดงที่มา-ไม่ดัดแปลง (cc-by-nd) - แสดงที่มา-อนุญาตแบบเดียวกัน (cc-by-sa) จะเห็นได้ว่า ทุกแบบล้วนมีการแสดงที่มา (by) เสมอ ผู้อื่นสามารถนำผลงานไปใช้ต่อได้โดยไม่ต้องขออนุญาต เพียงแต่ต้องทำตามเงื่อนไขที่กำหนดไว้ หากจะนำไปใช้นอกเหนือจากที่กำหนด ก็จำเป็นต้องติดต่อเพื่อขออนุญาตอีกทีเว็บไซต์ที่มีชื่อเสียงใช้สัญญาอนุญาตของครีเอทีฟคอมมอนส์เว็บไซต์ที่มีชื่อเสียงใช้สัญญาอนุญาตของครีเอทีฟคอมมอนส์. - ฟลิคเกอร์ - วิกิพีเดีย (CC-BY-SA v3.0) - วิกิมีเดียคอมมอนส์ - เอ็มไอที โอเพนคอร์สแวร์ - บล็อกนัน</doc>
