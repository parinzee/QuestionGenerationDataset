<doc id="277029" url="https://th.wikipedia.org/wiki?curid=277029" title="ฮอนด้า ซีอาร์-วี">ฮอนด้า ซีอาร์-วี ฮอนด้า ซีอาร์-วี () เป็นรถยนต์เอนกประสงค์สมรรถนะสูงขนาดเล็ก หรือ Compact SUV (SUV ย่อมาจาก Sport Utility Vehicle) ที่ผลิตโดยค่ายรถยนต์ ฮอนด้า มอเตอร์ เริ่มการผลิตครั้งแรกใน พ.ศ. 2539 มีชื่อเสียงในฐานะรถเก๋งท้ายกุดขนาดใหญ่ (ไม่มีกระโปรงหลัง) และพร้อมความหรูหราในตัว โดยที่ CR-V เป็นอักษรย่อ ที่ย่อมาจาก "Comfortable Runabout-Vehicle" (ยกเว้นในสหราชอาณาจักร การประชาสัมพันธ์ของฮอนด้าที่นั่นใช้คำว่า "Compact Recreational-Vehicle")รุ่นที่ 1 (พ.ศ. 2539-2544) รุ่นที่ 1 (พ.ศ. 2539-2544). ซีอาร์-วี รุ่นแรก เปิดตัวในรุ่นปี พ.ศ. 2539 โดยรุ่นแรกนี้ ก่อนการปรับโฉมเล็กน้อย (ไมเนอร์เชนจ์) จะใช้เครื่องยนต์ B20B ขนาด 2000 ซีซี 126 แรงม้า มีระบบเกียร์ 2 ชนิดให้เลือก คือ เกียร์ธรรมดา 5 สปีด และเกียร์อัตโนมัติ 4 สปีด มีระบบขับเคลื่อน 2 แบบ คือ ขับเคลื่อนล้อหน้า (front wheel drive) และ ขับเคลื่อนสี่ล้อ (4WD) หลังการปรับโฉมเล็กน้อย (ไมเนอร์เชนจ์) ใน พ.ศ. 2542 ซีอาร์-วี ใช้เครื่องยนต์ B20Z ขนาด 2000 ซีซี 146 แรงม้า โดยที่ฮอนด้าไม่ปรับขึ้นราคาขาย จากการทดสอบ ซีอาร์-วีรุ่นแรกนี้ มีอัตราการสิ้นเปลืองน้ำมันเฉลี่ย 9.1 กิโลเมตรต่อน้ำมัน 1 ลิตร เมื่อวิ่งในเมือง และ 10.6 กิโลเมตรต่อลิตร ในการวิ่งต่างจังหวัด ในประเทศไทย ทางฮอนด้า ออโตโมบิล (ประเทศไทย) เคยนำเข้าซีอาร์-วีมาจำหน่ายในช่วง พ.ศ. 2539-2545 โดยเมื่อไมเนอร์เชนจ์ในปี พ.ศ. 2542 ทางฮอนด้าได้นำมาประกอบในประเทศไทย จนถึงปี พ.ศ. 2545 จึงเลิกผลิตโฉมนี้รุ่นที่ 2 (พ.ศ. 2544-2549) รุ่นที่ 2 (พ.ศ. 2544-2549). ซีอาร์-วี รุ่นที่ 2 ออกแบบโดยมีฮอนด้า ซีวิค รุ่นที่ 7 เป็นต้นแบบ และได้นำเครื่องยนต์หัวฉีด VTEC มาใช้อย่างเต็มรูปแบบ ทุกรุ่นทุกคลาส ทำให้สามารถมีอัตราการสิ้นเปลืองน้ำมันที่ประหยัดกว่าเดิม ส่วนเครื่องยนต์ ในประเทศไทยจะเป็นเครื่องยนต์ขนาด 2000 ซีซี และได้เพิ่มเครื่องยนต์ 2400 ซีซี ในรุ่นปรับโฉมไมเนอร์เชนจ์ แต่ในบางประเทศ จะมีเครื่องยนต์ขนาด 2200 ซีซีด้วย ซีอาร์-วี รุ่นที่ 2 ได้รับการคัดเลือกจากนิตยสาร Car and Driver ให้เป็นรถ SUV ขนาดเล็กยอดเยี่ยมแห่งปี (Best Small SUV) ประจำปี ค.ศ. 2002 และ 2003 engine k20aรุ่นที่ 3 (พ.ศ. 2549-2554) รุ่นที่ 3 (พ.ศ. 2549-2554). ซีอาร์-วี รุ่นที่ 3 ในประเทศไทยมีเครื่องยนต์ 2 ขนาด คือ 2000 ซีซี (150 แรงม้าที่ 6200 รอบ) และ 2400 ซีซี (170 แรงม้าที่ 5800 รอบ) i-VTEC เป็นเครื่องประเภทใกล้เคียงกับ ฮอนด้า แอคคอร์ด รุ่นที่ 8 แต่ในยุโรปและในเอเชียบางประเทศ มีเครื่องยนต์ดีเซล 2200 ซีซีขายอยู่ด้วย ระบบขับเคลื่อนมีทั้งแบบ 2 ล้อ และ 4 ล้อ ระบบเกียร์เป็นแบบอัตโนมัติ 5 สปีด  จากการทดสอบพบว่า ฮอนด้า ซีอาร์-วี มีอัตราการสิ้นเปลืองน้ำมันเฉลี่ย 8.3 กิโลเมตรต่อลิตร เมื่อวิ่งในเมือง และ 11.1 กิโลเมตรต่อลิตรในการวิ่งต่างจังหวัด  ฮอนด้า ซีอาร์-วี มียอดจำหน่าย 9,540 คัน ในปี 2553  ฮอนด้า ซีอาร์-วี มียอดจำหน่าย 6,019 คัน ในปี 2554รุ่นที่ 4 (พ.ศ. 2554 - พ.ศ. 2559) รุ่นที่ 4 (พ.ศ. 2554 - พ.ศ. 2559). ซีอาร์-วี รุ่นที่ 4 ในประเทศไทยเปิดตัวเมื่อปี พ.ศ. 2555 มีเครื่องยนต์ 2 ขนาด คือ 2.0 (155 แรงม้า) และ 2.4 ลิตร (170 แรงม้า) มีระบบเกียร์ 3 ระบบ คือ เกียร์ธรรมดา 6 สปีด เกียร์อัตโนมัติ 5 สปีด และเกียร์อัตโนมัติ CVT โดยในประเทศไทยจะมีแค่เกียร์อัตโนมัติ 5 สปีดจำหน่ายเท่านั้นในทั้งสองเครื่องยนต์ในช่วงแรก แต่ในช่วงการปรับโฉมไมเนอร์เชนจ์ ในรุ่นเครื่องยนต์ 2.4 ลิตรได้เปลี่ยนไปใช้เกียร์อัตโนมัติ CVT แต่ในรุ่นเครื่องยนต์ 2.0 ลิตรยังคงเดิม เดิมทีแล้ว ฮอนด้าประเทศไทยจะมีแผนเปิดตัวซีอาร์-วีรุ่นนี้ในปี พ.ศ. 2554 แต่เนื่องจากเหตุการณ์มหาอุทกภัยปี พ.ศ. 2554 ทำให้โรงงานฮอนด้าไม่สามารถประกอบรถยนต์ได้ จึงถูกเลื่อนออกไปเป็นปี พ.ศ. 2555 เช่นเดียวกับฮอนด้า ซีวิค รุ่น FB ซึ่งถูกเลื่อนไปเป็นปี พ.ศ. 2555 เช่นกัน มีการแบ่งการผลิตซีอาร์-วีออกเป็น 4 รุ่นมาตรฐาน ได้แก่ 2.0 S (2WD): เป็นรุ่นล่างสุด ไม่มีไฟตัดหมอก ไม่มีมือจับประตูโครเมียม ไม่มี Navigator ไฟหน้าโปรเจกต์เตอร์ ล้ออัลลอย 17 นิ้ว ราคา 1,168,000 บาท 2.0 E (4WD): มีอุปกรณ์มาตรฐานเหมือนกับรุ่น 2.0 S แต่จะแตกต่างกันที่ไฟตัดหมอก ล้ออัลลอย 17 นิ้วคนละลาย Bluetooth กล้องส่องภาพด้านหลัง ราคา 1,278,000 บาท 2.4 EL 2WD: มีอุปกรณ์มาตฐานเพิ่มมาจากรุ่น 2.0 E คือ ล้ออัลลอย 18 นิ้ว พร้อม Navigator มือจับประตูโครเมียม ไฟหน้าโปรเจกต์เตอร์แบบ HID ระบบสตาร์ทเครื่องยนต์แบบอัจฉริยะ ราคา 1,448,000 บาท 2.4 EL 4WD: เป็นรุ่นสูงสุด มีอุปกรณ์มาตรฐานเหมือนกับรุ่น 2.4 EL 2WD แต่จะแตกต่างกันที่ระบบขับเคลื่อน ราคา 1,528,000 บาท แต่ในรุ่นปรับโฉมไมเนอร์เชนจ์ 2.4 EL 4WD ได้เพิ่มกล้อง Honda Lanewatch® เป็อุปกรณ์มาตรฐานเฉพาะรุ่น หมายเหตุ: เฉพาะสี White Orchid Pearl เพิ่มเงินอีก 12,000 บาท เฉพาะสี Crystal Black Pearl เพิ่มเงินอีก 8,000 บาทรุ่นที่ 5 (พ.ศ. 2560 - ปัจจุบัน) รุ่นที่ 5 (พ.ศ. 2560 - ปัจจุบัน). ฮอนด้า ซีอาร์วี รุ่นที่ 5 ได้เปิดตัวครั้งแรกเมื่อเดือนตุลาคม พ.ศ. 2559 และเริ่มวางจำหน่ายเมื่อวันที่ 21 ธันวาคม พ.ศ. 2559 ที่ประเทศสหรัฐอเมริกา โดยฮอนด้า ซีอาร์วี รุ่นที่ 5 ได้ใช้แพลทฟอร์มเดียวกันกับฮอนด้า ซีวิค รุ่นที่ 10 ทั้งนี้ ฮอนด้า ซีอาร์วี รุ่นที่ 5 ที่เปิดตัวในประเทศสหรัฐอเมริกา ได้รับรางวัล Best Compact SUV 2017 หลังจากการเปิดตัวเพียง 2 เดือน ภายหลังการเปิดตัวของฮอนด้า ซีอาร์-วี รุ่นที่ 5 เพียง 1 เดือนที่ประเทศสหรัฐอเมริกา ในประเทศไทยก็เริ่มมีการทดสอบขับฮอนด้า ซีอาร์-วี ในประเทศไทยอย่างรวดเร็วที่จังหวัดสระบุรี เช่นเดียวกับฮอนด้า ซีวิค และจะเปิดตัวภายหลังการเปิดตัวที่ประเทศสหรัฐอเมริกาประมาณ 3-4 เดือน ฮอนด้า ซีอาร์-วี ได้เผยโฉมรุ่นที่ 5 ในประเทศไทยเมื่อวันที่ 24 มีนาคม พ.ศ. 2560 ซึ่งเปิดตัวเป็นประเทศที่ 3 ในโลกรองจากประเทศสหรัฐอเมริกา​ และประเทศแคนาดา​ โดยในรอบสื่อมวลชน การเปิดตัวรถเป็นไปอย่างอลังการ จำลองเสมือนให้ไปอยู่บนดาวดวงไหนสักแห่ง เพราะฮอนด้าต้องการบอกว่า รถคันนี้พาคุณไปได้ทุกที่เท่าที่คุณจะจินตนาการ และใช้คำโฆษณาว่า พร้อมนำคุณไปได้ไกลอย่างที่คุณจินตนาการ ฮอนด้า ซีอาร์-วี รุ่นที่ 5 ในประเทศไทยได้ใช้เครื่องยนต์ i-DTEC ดีเซลเทอร์โบ 4 สูบ ขนาด 1.6 ลิตร เป็นครั้งแรกในประเทศไทย ให้กำลังสูงสุด 160 แรงม้า ที่ 4,000 รอบต่อนาที ด้วยแรงบิดสูงสุดที่ 350 นิวตัน-เมตร ที่ 2,000 รอบต่อนาที ซึ่งเทียบเท่ากับเครื่องยนต์ดีเซลขนาดใหญ่ ผสานการทำงานกับระบบเกียร์อัตโนมัติ 9 สปีด และได้มีการควบคุมการเปลี่ยนเกียร์ด้วยสวิตช์ หรือ ​‘Shift by Wire’ มีอัตราการประหยัดน้ำมันที่ 18.9 กิโลเมตร/ลิตร มีอัตราการปล่อยก๊าซคาร์บอนไดออกไซด์ในอัตราที่ต่ำเพียง 141 กรัม/กิโลเมตร และเครื่องยนต์เบนซิน 2.4 ลิตร ให้กำลังสูงสุด 173 แรงม้าที่ 6,200 รอบต่อนาที ด้วยแรงบิดสูงสุดที่ 224 นิวตัน-เมตรที่ 4,000 รอบต่อนาที ผสานการทำงานกับเกียร์อัตโนมัติแบบ CVT พร้อมรองรับพลังงานทางเลือก E85 ซึ่งเหมือนกับรุ่นที่แล้ว แต่เครื่องยนต์ 2.4 ลิตรจะเปลี่ยนเป็นรุ่นเริ่มต้นแทนที่เครื่องยนต์ 2.0 ลิตรที่ไม่ได้ทำตลาดในซีอาร์-วี อีกต่อไปแล้วในประเทศไทย แต่ยังคงมีการผลิตเพื่อส่งออกไปจำหน่ายในประเทศบางประเทศ เช่น อินโดนีเซีย</doc>
