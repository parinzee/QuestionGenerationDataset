<doc id="597958" url="https://th.wikipedia.org/wiki?curid=597958" title="สมพงษ์ พึ่งผูก">สมพงษ์ พึ่งผูก สมพงษ์ พึ่งผูก เกิดวันที่ 29 ตุลาคม พ.ศ. 2513 เป็นนักกีฬาฟุตบอลชายหาดทีมชาติไทย รวมถึงเป็นผู้ทำหน้าที่ให้แก่ฟุตซอลทีมชาติไทยในการแข่งขันฟุตซอลชิงแชมป์โลก 2000 และ 2004 รอบสุดท้าย นอกจากนี้ สมพงษ์ยังเป็นอดีตผู้ฝึกสอนฟุตบอลทีมชาติไทย ชุดบีประวัติ ประวัติ. วันที่ 19 พฤศจิกายน พ.ศ. 2549 สมพงษ์ซึ่งอยู่ทีมไอแอมสปอร์ต ได้เข้าแข่งขันรายการทีโอที ไทยแลนด์ฟุตซอลลีก 2006 ที่จัดขึ้น ณ เดอะมอลล์ งามวงศ์วาน โดยได้พบกับทีมทีโอที และเขาสามารถเป็นผู้ทำประตูในนาทีที่ 9 อย่างไรก็ตาม ทีมของเขาได้เป็นฝ่ายแพ้ ด้วยผลการแข่ง 5-4 ประตู ส่วนในวันที่ 10 กรกฎาคม พ.ศ. 2554 สมพงษ์ได้เป็นผู้นำทีมปันหยี เอฟซี เข้าแข่งขันรายการ แคทริจินอลฟุตซอลทัวร์นาเมนต์ 2011 รอบคัดเลือกตัวแทนภาคใต้ ที่โรงยิมเนเซียม สนามกีฬากลาง จังหวัดสุราษฎร์ธานี โดยเป็นหนึ่งในผู้มีส่วนช่วยให้ทีมของเขาฝ่ายชนะทีมจังหวัดยะลาที่ 8-6 ประตู ซึ่งมาจากการทำประตูของสมพงษ์ถึง 3 ประตู และในวันที่ 17 กรกฎาคม ทีมของเขาได้พบกับทีมพญาตานี ยูไนเต็ด ซึ่งสมพงษ์เป็นผู้ทำประตูในนาทีที่ 35 ของครึ่งหลัง และทีมของเขาเป็นฝ่ายชนะที่ 6-2 ประตู วันที่ 4 ตุลาคม พ.ศ. 2554 สมพงษ์เข้าแข่งขันให้แก่ทีมทูเซเว่น เอฟซี ในรายการยูเมะฟุตซอลเอฟเอคัพ 2011 ที่จัดขึ้น ณ มหาวิทยาลัยนอร์ทกรุงเทพ โดยได้พบกับทีมมหาชัยเมืองทอง และสมพงษ์เป็นหนึ่งในผู้ทำประตู ซึ่งทีมของเขาเป็นฝ่ายชนะด้วยผลการแข่ง 5-0 ประตู รวมถึงในวันที่ 15 ธันวาคม ซึ่งเป็นรอบคัดเลือก รอบ 2 ของรายการเดียวกันนี้ ที่จัดขึ้น ณ ยิมเนเซียม มหาวิทยาลัยรัตนบัณฑิต สมพงษ์เป็นผู้นำทีมทูเซเว่น เอฟซี เข้าแข่งขันในคู่เอก โดยได้พบกับทีมเชียงใหม่ ยูไนเต็ด ซึ่งเขาเป็นหนึ่งในผู้ทำประตูของครึ่งหลัง และทีมของเขาเป็นฝ่ายชนะด้วยผลการแข่ง 9-6กิจกรรมเพื่อสังคม กิจกรรมเพื่อสังคม. พ.ศ. 2552 สมพงษ์ พึ่งผูก ได้ทำหน้าที่เป็นผู้ฝึกสอนฟุตซอลจากสโมสรฟุตบอลเอสซีจี เมืองทอง ยูไนเต็ด ให้แก่นักกีฬาเยาวชนจากโรงเรียนสตรีวิทยา 2 ในโครงการ ฟิวเจอร์ฟุตบอลดีวิลอปเมนท์</doc>
