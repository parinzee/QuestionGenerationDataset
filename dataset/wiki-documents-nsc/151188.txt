<doc id="151188" url="https://th.wikipedia.org/wiki?curid=151188" title="จิม (โมบิลสูท)">จิม (โมบิลสูท) จิม หรือ จีเอ็ม หรือ จิหมุ ( ; ) เป็นโมบิลสูทโครงสร้างเบารุ่นผลิตจำนวนมาก (ตัวประกอบ) มีบทบาทในการ์ตูนญี่ปุ่นกันดั้มซีรีส์ โดยปรากฏตัวครั้งแรกในโมบิลสูทกันดั้ม และต่อมาได้รับการพัฒนาให้มีรูปแบบต่างๆ มากมาย ในภาคต่อๆ มามักมีโมบิลสูทที่มีลักษณะคล้ายกับจิมอยู่ด้วย และแนวคิดของจิมที่เป็นหุ่นยนต์รุ่นผลิตจำนวนมากซึ่งลดสมรรถนะลงมาจากรุ่นต้นแบบก็แพร่หลายในอะนิเมะและวิดีโอเกมแนวหุ่นยนต์นอกจากกันดั้มซีรีส์ ชื่อจิมเป็นการออกเสียงของ GM ซึ่งย่อมาจาก Gundam type Mass-production model จิมรุ่นดั้งเดิมได้รับการออกแบบโดยคุนิโอะ โอคาวาระลักษณะและบทบาทในเรื่อง ลักษณะและบทบาทในเรื่อง. จิมเป็นโมบิลสูทซึ่งเป็นกำลังหลักของสหพันธ์โลกในช่วงสงครามหนึ่งปี โดยพัฒนามาจากข้อมูลของโปรเจกต์V และใช้รูปแบบของ RX-78-2 กันดั้มเป็นพื้นฐาน แต่ลดสมรรถนะลงมาเพื่อให้ค่าใช้จ่ายในการผลิตถูกลงจนสามารถผลิตจำนวนมากได้ ลักษณะของจิมที่ต่างไปจากกันดั้มประกอบด้วย- เซนเซอร์ส่วนหัวเปลี่ยนจากแบบสองตาเป็นแบบครอบแก้วขนาดใหญ่ - ไม่มีเสาอากาศที่หน้าผาก - มีกำลังเครื่องยนต์ด้อยกว่ากันดั้ม จึงใช้บีมสเปรย์กันเป็นอาวุธมือถือแบบมาตรฐาน ซึ่งด้อยอานุภาพกว่าบีมไรเฟิลของกันดั้ม - พกบีมเซเบอร์ด้ามเดียว - ใช้ห้องควบคุมแบบปกติแทนระบบคอร์บล็อก - ใช้เกราะโลหะผสมไททาเนียมแทนลูนาไททาเนียม จึงมีความทนทานด้อยกว่า - ระบบควบคุมใช้ข้อมูลที่ได้มาจากระบบคอมพิวเตอร์แบบเรียนรู้ได้ของกันดั้ม ทำให้สามารถบังคับได้ง่ายกว่าโมบิลสูทรุ่นอื่นในขณะนั้น เมื่อเทียบกับโมบิลสูทของซีอ้อนในขณะนั้นแล้ว จิมยังมีข้อได้เปรียบที่สามารถใช้งานได้ทั้งในอวกาศ และบนโลกโดยไม่ต้องปรับแต่ง จิมยังเป็นโมบิลสูทพื้นฐานซึ่งสหพันธ์โลกใช้พัฒนารุ่นต่างๆ ออกมาเป็นจำนวนมาก โดยรุ่นสุดท้าย RGM-86R จิมทรี เป็นกำลังหลักของสหพันธ์โลก จนกระทั่งถูกปลดประจำการ และทดแทนด้วย RGM-89 เจกัน จิมยังเป็นโมบิลสูทตัวเอกในวิดีโอเกม คิโดเซนชิกันดั้มไกเด็น โคโลนีโนะโอะชิตะชิเดะ... (機動戦士ガンダム外伝 コロニーの落ちた地で…) สำหรับเครื่องดรีมแคสต์ รูปแบบของจิมยังได้รับการดัดแปลงเป็นแด็กเกอร์ซีรีส์ในกันดั้มภาค Cosmic Eraรุ่นต่างๆ ของจิมรุ่นที่พัฒนาในช่วงสงครามหนึ่งปีรุ่นต่างๆ ของจิม. รุ่นที่พัฒนาในช่วงสงครามหนึ่งปี. - เครื่องทดลองนิวไทป์ จิมจักเกลอร์ ปรากฏตัวในวิดีโอเกม เอสดีกันดั้มจีเจเนเรชัน แกเธอร์บีท เป็นจิมที่สหพันธ์โลกพัฒนาเพื่อเลียนแบบอาวุธไซคอมมิวของ MAN-08 เอลเมส ด้วยบอลที่ดัดแปลงให้ติดอาวุธและสามารถควบคุมจากระยะไกลด้วยรีโมทเลเซอร์ เนื่องจากมีประสิทธิภาพต่ำจนไม่สามารถใช้ในการรบจริงได้ จึงหยุดการพัฒนาเมื่อสงครามหนึ่งปีจบลงและสหพันธ์โลกได้ข้อมูลของระบบไซคอมมิวมา- RGC-80 จิมแคนน่อน ปรากฏตัวในโมเดลคิทซีรีส์ โมบิลสูทวาริเอชัน และต่อมาได้ออกมาในภาคโทรทัศน์ของโมบิลสูทเซต้ากันดั้ม ออกแบบโดย คุนิโอะ โอคาวาระ จิมแคนน่อนเป็นรุ่นปรับปรุงของจิมแคนน่อนรุ่นทดสอบ โดยติดตั้งปืนใหญ่ไว้กระบอกเดียวและเสริมโครงสร้างท่อนล่างให้แข็งแกร่งขึ้น- RGC-80-1 จิมแคนน่อนรุ่นทดสอบ ปรากฏตัวใน โมบิลสูทวาริเอชัน ออกแบบโดย คุนิโอะ โอคาวาระ เป็นรุ่นต้นแบบของจิมแคนน่อนที่พัฒน่เพื่อใช้เป็นยูนิตยิงสนับสนุนโดยติดแบ็คแพ็คปืนใหญ่แฝดแบบกันแคนน่อน เนื่องจากปืนใหญ่มีน้ำหนักมากและแรงถีบขณะยิงทำให้เสียหลักได้ง่ายจึงไม่มีประสิทธิภาพในการทำงานนัก - RGM-79[E] จิมรุ่นกำลังพัฒนา ปรากฏตัวในโอวีเอ โมบิลสูทกันดั้ม 08th ทีม ออกแบบโดยฮาจิเมะ คาโทกิ เป็นจิมสำหรับใช้งานในอวกาศที่พัฒนาก่อนรุ่นมาตรฐาน มีสมรรถนะที่ต่ำกว่ารุ่นผลิตใช้งานจริง- RGM-79[G] จิมภาคพื้นดิน ปรากฏตัวใน โมบิลสูทกันดั้ม 08th ทีม ออกแบบโดย คุนิโอะ โอคาวาระ เป็นจิมที่พัฒนาก่อนรุ่นมาตรฐานและออกแบบสำหรับใช้งานบนโลกโดยเฉพาะ ใช้เกราะลูนาไททาเนียมที่ทนทานและใช้ชิ้นส่วนแบบเดียวกับ RX-79[G] กันดั้มภาคพื้นดินถึง 80% จิมภาคพื้นดินมีสมรรถนะสูงกว่าจิมรุ่นมาตรฐาน แต่เลิกผลิตไปในภายหลัง- RGM-79[G] จิมสไนเปอร์ ปรากฏตัวใน โมบิลสูทกันดั้ม 08th ทีม ออกแบบโดย คุนิโอะ โอคาวาระ เป็นจิมภาคพื้นดินที่ดัดแปลงให้ใช้งานแบบพลซุ่มยิงด้วยสไนเปอร์บีมไรเฟิล เนื่องจากไรเฟิลนี้ต้องใช้พลังงานในการยิงมากจึงต้องเชื่อมกับเครื่องกำเนิดพลังงานจากภายนอก - RGM-79L จิมรุ่นเกราะเบา ปรากฏตัวใน โมบิลสูทวาริเอชัน ออกแบบโดย คุนิโอะ โอคาวาระ เป็นรุ่นที่ลดน้ำหนักโดยถอดเกราะส่วนใหญ่ออกไปและใช้บีมกันที่มีพลังทำลายมากกว่าบีมสเปรย์กันของรุ่นมาตรฐาน เนื่องจากมีความคล่องแคล่วสูงจึงเป็นที่นิยมของนักบินที่เคยขับเครื่องบินรบมาก่อน - TGM-79 จิมเทรนเนอร์ ปรากฏตัวใน โมบิลสูทวาริเอชัน ออกแบบโดย คุนิโอะ โอคาวาระ - RAG-79 อควอจิม ปรากฏตัวในดีไซน์ต้นฉบับ โมบิลสูทคอลเล็คชันของคุนิโอะ โอคาวาระ เป็นจิมสำหรับใช้งานในน้ำเพื่อต่อสู้กับโมบิลสูทแบบสะเทินน้ำสะเทินบกของซีอ้อน เนื่องจากเร่งพัฒนาจึงมีปัญหาที่ชิ้นส่วนไม่สามารถทนแรงกดของน้ำได้และนักบินขาดอากาศทำให้ต้องยุติการผลิตในเวลาไม่นานนัก ต่อมาอควอจิมได้รับการออกแบบใหม่โดย คาโทกิ ฮาจิเมะ เพื่อใช้ในวิดีโอเกม โมบิลสูทกันดั้ม เซนโจโนะคิซุนะ โดยเปลี่ยนรุปแบบจากจิมมาเป็นจิมคอมมานด์แทน- RAG-79-G1 กันไดเวอร์ ปรากฏตัวใน โมบิลสูทคอลเล็คชันของคุนิโอะ โอคาวาระ รุ่นปรับปรุงของอควอจิม เนื่องจากใช้หัวแบบกันดั้มจึงมีอีกชื่อว่า กันดั้มรุ่นกันน้ำ ใช้อาวุธที่มีอานุภาพมากกว่าอควอจิมและสามารถทำงานได้อย่างมีประสิทะภาพมากกว่า - RGM-79D จิมเขตหนาว ปรากฏตัวในโอวีเอ กันดั้ม 0080 ออกแบบโดยยูทากะ อิซุบุจิ ได้รับการปรับแต่งเพื่อใช้ในพื้นที่ที่อากาศเย็นจัด มีท่อขับดันด้านหลังมากกว่าจิมรุ่นมาตรฐานจึงเป็นโมบิลสูทที่ใช้ในการต่อสู้กับ MS-09 ดอมของซีอ้อนได้ดีและมักใช้ในภารกิจคุมกันฐานของสหพันธ์ - RGM-79F จิมรุ่นต่อสู้บนโลก ปรากฏตัวใน โมบิลสูทคอลเล็คชันของคุนิโอะ โอคาวาระ มีจุดเด่นที่เกราะส่วนลำตัวและแขนซึ่งสามารถทนกระสุนปืนกลของซาคุทูว์ได้และใช้เรลกันเป็นอาวุธเสริม- RGM-79F จิมทะเลทราย ปรากฏตัวใน โมบิลสูทคอลเล็คชันของคุนิโอะ โอคาวาระ เดิมทีใช้รหัส RGM-79SP แต่ต่อมาได้แก้ไขเป็น RGM-79F เพื่อระบุว่าเป็นรุ่นย่อยของจิมรุ่นต่อสู้บนโลกแทนและไม่ให้ซ้ำกับจิมสไนเปอร์ทูว์ซึ่งไม่มีความเกี่ยวข้องกัน จิมทะเลทรายปรับปรุงเกราะของจิมรุ่นต่อสู้บนโลกและส่วนข้อต่อให้สามารถกันทรายได้ และเรลกันที่ใช้ติดตั้งมิสไซล์พ็อด - RGM-79[GRS] จิมหุ้มเกราะ ปรากฏตัวในวิดีโอเกม ซีโอนิคฟรอนท์ ใช้พื้นฐานของจิมหุ่มเกราะ แต่ติดตั้งท่อขับดันไว้ตามส่วนต่างๆจึงมีความเร็วสูงมาก - RGM-79FP จิมสไตรเกอร์ ปรากฏตัวในวิดีโอเกม โมบิลสูทกันดั้ม เซนโจโนะคิซุนะ ออกแบบโดย คาโทกิ ฮาจิเมะ เป็นรุ่นปรับปรุงของจิมหุ้มเกราะที่เน้นการต่อสู้ในระยะประชิดตัว มีอาวุธเด่นเป็นหอกบีมแบบสองปลาย- RGM-79G จิมคอมมานด์ ปรากฏตัวใน กันดั้ม 0080 ออกแบบโดย ยูทากะ อิซุบุจิ รุ่นปรับปรุงของจิมที่ดัดแปลงโครงสร้างให้สามารถเพิ่มสมรรถนะได้มากกว่าเดิมและเน้นการต่อสู้ในโคโลนี- RGM-79GS จิมคอมมานด์รุ่นอวกาศ ปรากฏตัวใน กันดั้ม 0080 ออกแบบโดย ยูทากะ อิซุบุจิ เป็นจิมคอมมานด์ที่ติดตั้งท่อขับดันเสริมเพื่อให้ใช้ในอวกาศได้ดีขึ้น - RGM-79SC จิมสไนเปอร์คัสตอม ปรากฏตัวใน โมบิลสูทวาริเอชัน และต่อมาได้ออกมาในภาคโทรทัศน์ของ โมบิลสูทเซต้ากันดั้ม ออกแบบโดย คุนิโอะ โอคาวาระ จิมสไนเปอร์คัสตอมได้รับการปรับแต่งเป็นโมบิลสูทสมรรถนะสูงโดยใช้เครื่องกำเนิดพลังงานที่มีกำลังมากและติดท่อขับดันเสริม ส่วนหัวมีเกราะป้องกันเซนเซอร์ซึ่งติดกล้องไว้เพื่อใช้ในขณะยิงโจมตีศัตรูจากระยะไกลด้วยสไนเปอร์บีมไรเฟิล เนื่องจากค่าใช้จ่ายในการผลิตค่อนข้างสูงจึงมีการผลิตออกมาเพียง 50 เครื่องเท่านั้น ซึ่งนักบินที่มีชื่อเสียงก็คือพันเอก เดนนิส เอ. ยุงก์ซึ่งได้รับการบันทึกว่าเป็นนักบินที่สามารถยิงทำลายโมบิลสูทของซีอ้อนได้มากที่สุดในช่วงสงครามหนึ่งปี- RGM-79SP จิมสไนเปอร์ทูว์ ปรากฏตัวใน กันดั้ม 0080 ออกแบบโดย ยูทากะ อิซุบุจิ เป็นรุ่นที่พัฒนาต่อมาจากจิมสไนเปอร์คัสตอมโดยใช้โครงสร้างของจิมคอมมานด์แทนเพื่อให้มีสมรรถนะสูงขึ้น เป็นจิมรุ่นผลิตใช้งานที่มีจำนวนน้อยที่สุดในช่วงสงครามหนึ่งปีรุ่นที่พัฒนาหลังสงครามหนึ่งปีรุ่นที่พัฒนาหลังสงครามหนึ่งปี. - RGC-83 จิมแคนน่อนทูว์ ปรากฏตัวในโอวีเอ กันดั้ม 0083 ออกแบบโดย ฮาจิเมะ คาโทกิ รุ่นที่พัฒนาต่อมาจากจิมแคนน่อนโดยใช้โครงสร้างของจิมคัสตอม มีเครื่องกำเนิดพลังงานที่มีกำลังมากกว่าเดิมเพื่อให้ใช้บีมแคนน่อนแฝดด้านหลังที่เป็นอาวุธหลักได้ จิมแคนน่อนทูว์ยังติดเกราะโชแบมอาเมอร์แบบเดียวกับของ RX-78NT-1FA ฟุลอาเมอร์กันดั้มอเล็กซ์- RGM-79C จิมรุ่นปรับปรุง ปรากฏตัวใน กันดั้ม 0083 ออกแบบโดย ฮาจิเมะ คาโทกิ เป็นจิมที่เพิ่มสมรรถนะหลังสงครามหนึ่งปีจบลง เข้าประจำการเป็นกำลังหลักของสหพันธ์แทนจิมรุ่นมาตรฐาน- RGM-79C พาวเวิร์ดจิม ปรากฏตัวใน กันดั้ม 0083 ออกแบบโดย ฮาจิเมะ คาโทกิ เป็นจิมรุ่นปรับปรุงที่ได้รับการดัดแปลงเพื่อทดสอบชิ้นส่วนและระบบของโมบิลสูทในกันดั้มโปรเจกต์ เนื่องจากโครงสร้างของจิมไม่ได้รองรับอุปกรณ์เสริมสมรรถนะเหล่านี้ จึงต้องติดตั้งกล่องควบคุมไว้ด้านนอกของเกราะ - RGM-79CR จิมรุ่นปรับปรุงแบบการขับเคลื่อนสูง ปรากฏตัวในนิยายประกอบภาพถ่าย แอดวานซ์ออฟเซต้า ออกแบบโดยเคนคิ ฟุจิโอกะ เป็นจิมรุ่นปรับปรุงที่เพิ่มสมรรถนะเพื่อให้หน่วยทดสอบอาวุธของทิทานส์ใช้ทดสอบแทนจิมทูว์ โดยใช้แบ็คแพ็คและเซนเซอร์ที่มีประสิทธิภาพมากกว่าเดิม ที่หน้าอกมีเซนเซอร์และช่องระบายความร้อนเสริม และสามารถติดตั้งตลับพลังงาน Eแพ็คที่แขนหรือเอวได้- RGM-79EW EWACจิม ปรากฏตัวใน แอดวานซ์ออฟเซต้า ออกแบบโดย เคนคิ ฟุจิโอกะ เป็นจิมรุ่นปรับปรุงแบบการขับเคลื่อนสูงที่ติดตั้งจานเรดาร์ขนาดใหญ่เพื่อใช้เป็นยูนิตสอดแนมและลาดตะเวน - RGM-79SR จิมสไนเปอร์ทรี ปรากฏตัวใน แอดวานซ์ออฟเซต้า ออกแบบโดย เคนคิ ฟุจิโอกะ เป็นจิมรุ่นปรับปรุงแบบการขับเคลื่อนสูงที่ดัดแปลงเป็นยูนิตยิงโจมตีจากระยะไกล โดยเพิ่มประสิทธิภาพของเซนเซอร์และใช้บีมไรเฟิลพิสัยไกลเป็นอาวุธหลัก จิมสไนเปอร์ทรียังมีรุ่นย่อยที่ใช้บีมลันเชอร์เป็นอาวุธและรุ่นที่ติดตั้งแบ็คแพ็คปืนใหญ่ที่สามารถถอดออกได้ - RGM-79N จิมคัสตอม ปรากฏตัวใน กันดั้ม 0083 ออกแบบโดย ฮาจิเมะ คาโทกิ โมบิลสูทรุ่นผลิตจำนวนจำกัดที่พัฒนาต่อมาจากจิมรุ่นปรับปรุงและ RX-78NT-1 กันดั้มอเล็กซ์ จิมคัสตอมมีสมรรถนะใกล้เคียงกับกันดั้มและเป็นโมบิลสูทที่ให้นักบินระดับเอซใช้งานเท่านั้น - RGM-79Q จิมเควล ปรากฏตัวใน กันดั้ม 0083 ออกแบบโดย ฮาจิเมะ คาโทกิ - TGM-79C จิมคานาล ปรากฏตัวในมังงะ โรงเรียนนายร้อยบนฟากฟ้า ออกแบบโดยโยชิโนริ ซายามะ- RGM-79R จิมทูว์ ปรากฏตัวในโมบิลสูทเซต้ากันดั้ม ออกแบบโดยคาสุฮิสะ คอนโด รุ่นปรับปรุงของจิมที่เข้าประจำการแทนจิมรุ่นปรับปรุง ลักษณะภายนอกคล้ายกับจิมรุ่นมาตรฐานแต่มีสมรรถนะที่สูงกว่าและใช้ห้องควบคุมแบบพาโนรามิคที่มองได้ 360 องศารอบตัว จิมทูว์มีรหัสสองชุด คือ RGM-79R ซึ่งใช้กับจิมที่ได้รับการปรับแต่งเป็นจิมทูว์ และ RMS-179 ซึ่งใช้กับจิมทูว์ที่สร้างขึ้นใหม่ - RGM-86R จิมทรี ปรากฏตัวในกันดั้มดับเบิ้ลเซต้า ออกแบบโดย โยชิโนริ ซายามะ โมบิลสูทที่ปรับปรุงมาจากจิมทูว์ ใช้แบ็คแพ็คที่ดัดแปลงมาจากของกันดั้มมาร์คทูว์และมีกำลังขับเคลื่อนสูงขึ้นถึง 37% และติดตั้งมิสไซล์ลันเชอร์ไว้ที่ไหล่จึงสามารถใช้เป็นยูนิตยิงสนับสนุนได้ จิมทรีเข้าประจำการเป็นกำลังหลักของสหพันธ์โลกแทนจิมทูว์ จนกระทั่งหลังสงครามนีโอซีอ้อนครั้งที่สองจึงถูกปลดระวางและแทนที่ด้วย RGM-89 เจกัน- RGM-86R นูเวลจิมทรี ปรากฏตัวในนิยายประกอบภาพถ่าย กันดั้มเซนติเนล ออกแบบโดย ฮาจิเมะ คาโทกิ เป็นจิมทรีที่สร้างใหม่ นูเวลจิมทรีจึงมีโครงสร้างที่ต่างจากรุ่นปกติ โดยมีเครื่องกำเนิดพลังงานที่มีกำลังมากกว่าและที่หน้าอกจะมีช่องระบายความร้อนเพิ่ม นูเวลจิมทรีใช้ส่วนหัวแบบใหม่ซึ่งติดตั้งเซนเซอร์ที่มีประสิทธิภาพมากกว่าเดิมและสามารถบรรจุกระสุนของปืนวัลแคนได้มากขึ้น</doc>
