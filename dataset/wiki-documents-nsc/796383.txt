<doc id="796383" url="https://th.wikipedia.org/wiki?curid=796383" title="เห็ดหัวกรวดครีบเขียว">เห็ดหัวกรวดครีบเขียว เห็ดหัวกรวดครีบเขียว หรือ เห็ดกระโดงตีนต่ำ (; ) เห็ดประเภทเห็ดเมาหรือเห็ดพิษชนิดหนึ่ง มีลักษณะดอกเห็ดเมื่อยังอ่อนเป็นก้อนกลมแล้วเจริญบานออกเป็นร่ม หมวกสีขาวกว้าง 10–20 เซนติเมตร กลางหมวกมีสีน้ำตาล ซึ่งแตกออกเป็นเกล็ดรูปสี่เหลี่ยมกระจายออกไปถึงกึ่งกลางหมวก ครีบสีขาว เมื่อแก่จัดจะเป็นสีเทาอมเขียวหม่น ก้านรูปทรงกระบอกสีขาว โคนก้านใหญ่เป็นกระเปาะเล็กน้อย ใต้หมวกมีวงแหวนใหญ่และหนา ขอบสีน้ำตาล ขอบล่างสีขาว สปอร์รูปไข่สีเขียวอ่อน มักขึ้นตามสนามหญ้าและทุ่งนา เป็นเห็ดที่รับประทานแล้วก่อให้เกิดอาการเวียนหัว, อาเจียน แต่ไม่ร้ายแรงถึงขั้นเสียชีวิต เป็นเห็ดที่มักขึ้นในช่วงฤดูฝน พบกระจายทั่วโลกทั้งในเขตหนาวและเขตอบอุ่น พบได้ในทวีปอเมริกาเหนือและแคลิฟอร์เนีย ในทวีปยุโรป, ไซปรัสและออสเตรเลีย</doc>
