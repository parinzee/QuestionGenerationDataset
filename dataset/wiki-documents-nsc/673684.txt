<doc id="673684" url="https://th.wikipedia.org/wiki?curid=673684" title="สลักจิต">สลักจิต สลักจิต เป็นนวนิยายไทย เป็นบทประพันธ์ของ บุษยมาส บทประพันธ์นี้มีการนำมาสร้างเป็นภาพนยตร์และละครโทรทัศน์อีกหลายต่อหลายครั้ง บทประพันธ์เรื่องนี้สร้างเป็นภาพยนตร์ 2 ครั้ง โดยครั้งแรกในรูปแบบภาพยนตร์ นำแสดงโดย ชนะ ศรีอุบล ออกฉายเมื่อปี พ.ศ. 2504 และในปี พ.ศ. 2521 นำแสดงโดย สมบัติ เมทะนี และ จารุณี สุขสวัสดิ์ และต่อมาสร้างเป็นละครโทรทัศน์แล้วอีก 4 ครั้ง ทางช่อง 3 (ปี 2524, 2542) ทางช่อง 5 (ปี 2530) และทางช่องวัน (ปี 2559)เรื่องย่อ เรื่องย่อ. จอย สลักจิต ภักดีบดินทร์ เด็กสาวลูกครึ่ง กลับมาที่เมืองไทยเพราะว่าพ่อเสียชีวิต จอยต้องมาอยู่ที่บ้านภักดีบดินทร์ ท่ามกลางความไม่พอใจของ จันทราและพี่น้องคนอื่น ๆและอาเพียงเพ็ญ รวมทั้งเจ้าคุณปู่ที่ยังผูกใจเจ็บอยู่กับการกระทำของลูกชายคนโตที่ขัดคำสั่งการแต่งงาน ยกเว้น ม.ร.ว ภูษิตหรือชายเดียว ผู้เป็นลูกพี่ลูกน้องกับพ่อของจอย จะเป็นผู้ที่ให้กำลังใจจอยอยู่ตลอดเวลา จอยก็มีความประทับใจชายเดียว เพราะว่ามีลักษณะคล้ายพ่อภาคภูมิของตัวเอง ชายเดียวสัญญากับจอยว่าจะให้รางวัลหากจอยเรียนหนังสือได้คะแนนดี จอยขอรางวัลเป็นแหวนตระกูลที่ชายเดียวใส่ติดนิ้วอยู่ตลอดเวลา เมื่อชายเดียวไปเรียนต่อต่างประเทศ ก็ได้ติดต่อกับจอยทางจดหมาย ส่วนเพียงเพ็ญก็รายงานเรื่องจอยและเกริก ลูกรัฐมนตรีที่ให้ความสนใจจอยชายเดียวกลับมาพร้อมกับธเนศเพื่อนรัก ธเนศก็แสดงออกว่าพอใจจอย ให้ชายเดียวมาพูดกับจอย ทำให้จอยไม่พอใจมาก ชายเดียวต่อว่าจอยเรื่องคบกับเกริก และว่าทำตัวเหลวไหล จอยจึงตัดสินใจหมั้นกับเกริกเพราะประชดชายเดียว และเสียใจที่ชายเดียวต้องแต่งงานกับเพียงเพ็ญ ชายเดียวเสียใจมากที่จอยหมั้น และบอกรักจอยในคืนที่จอยหมั้น ประกอบกับเมาทำให้ชายเดียวเกิดอุบัติเหตุ ชายเดียวพร่ำเพ้อถึงจอย ทำให้ทุกคนเข้าใจว่าชายเดียวกับจอยรักกัน จอยมาดูแลชายเดียวตลอดเวลาที่ป่วย เพียงเพ็ญรับไม่ได้กับสิ่งที่เกิดขึ้น หลอกจอยออกไปข้างนอก เพื่อที่จะยิงจอย แต่กลับต้องพบกับอุบัติเหตุทำให้ตัวเองเสียชีวิต เจ้าคุณปู่ก็ให้ชายเดียวแต่งงานกับจอยเมื่อหายป่วย และยกโทษให้กับความผิดของพ่อภาคภูมิของจอยรายชื่อนักแสดงและการสร้าง</doc>
