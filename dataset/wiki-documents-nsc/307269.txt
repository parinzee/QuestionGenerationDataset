<doc id="307269" url="https://th.wikipedia.org/wiki?curid=307269" title="มหาวิทยาลัยนิวยอร์ก">มหาวิทยาลัยนิวยอร์ก มหาวิทยาลัยนิวยอร์ก () (โดยทั่วไปเรียกว่า NYU หรือ เอ็นวายยู) เป็นมหาวิทยาลัยเอกชนชั้นนำของสหรัฐอเมริกา ตั้งอยู่ที่เมือง นิวยอร์ก ในรัฐนิวยอร์ก ประเทศสหรัฐอเมริกา ก่อตั้งในปี พ.ศ. 2374 (ค.ศ. 1831) มหาวิทยาลัยนิวยอร์กเป็นมหาวิทยาลัยเอกชนที่มีขนาดใหญ่ที่สุดของประเทศสหรัฐอเมริกา โดยมีจำนวนนักศึกษากว่า 50,000 คน มหาวิทยาลัยนิวยอร์กประกอบไปด้วย 16 คณะและวิทยาลัย โดยมีวิทยาเขตอยู่ทั้งในใจกลางเกาะแมนฮัตตันและบรู๊กลิน นอกจากนี้ยังมีสำนักงานและสถาบันวิจัยอยู่ทั่วโลก อาทิเช่น ลอนดอน ปารีส มาดริด เบอร์ลิน เซี่ยงไฮ้ สิงคโปร์ และวิทยาเขตต่างประเทศที่กรุงอาบูดาบี มหาวิทยาลัยนิวยอร์กมีคณาจารย์และศิษย์เก่าที่ได้รับรางวัลโนเบล 31 คน รางวัลอาเบล 3 คน รางวัลพูลิตเซอร์ 16 คน รวมถึงรางวัลออสการ์ รางวัลเอมมี่ รางวัลแกรมมีและรางวัลโทนีรวม 19 คน มหาวิทยาลัยนิวยอร์กมีชื่อเสียงมากเป็นพิเศษในด้าน กฎหมาย ธุรกิจ พาณิชยศาสตร์ เศรษฐศาสตร์ ศิลปกรรมศาสตร์ การแสดงและการภาพยนตร์คณะ คณะ. มหาวิทยาลัยนิวยอร์กมีคณะและวิทยาลัยทั้งสิ้น 16 คณะ ประกอบไปด้วย- คณะนิติศาสตร์ (School of Law) - คณะแพทยศาสตร์ (School of Medicine) - คณะสังคมสงเคราะห์ (Silver School of Social Work) - วิทยาลัยธุรกิจสเติร์น (Stern School of Business) - วิทยาลัยศิลปศาสตร์และวิทยาศาสตร์ (College of Arts and Science) - คณะทันตแพทยศาสตร์ (College of Dentistry) - คณะพยาบาลศาสตร์ (College of Nursing) - คณะวัฒนธรรม ครุศาสตร์และการพัฒนาทรัพยากรมนุษย์ (The Steinhardt School of Culture, Education, and Human Development) - วิทยาลัยศิลปกรรมศาสตร์ทิช (Tisch School of the Arts) - สถาบันวิจัยคณิตศาสตร์คอร์แรนต์ (Courant Institute of Mathematical Sciences) - วิทยาลัยกาลาติน (Gallatin School of Individualized Study) - สถาบันวิจิตรศิลป์ (Institute of Fine Arts) - สถาบันวิจัยโลกยุคโบราณ (Institute for the Study of the Ancient World) - คณะวิศวกรรมศาสตร์โพลีเทคนิค (Polytechnic School of Engineering) - วิทยาลัยการบริการสาธารณะแวคเนอร์ (Robert F. Wagner Graduate School of Public Service) - วิทยาลัยการศึกษาต่อเนื่อง (School of Continuing and Professional Studies)อันดับมหาวิทยาลัยและชื่อเสียงทางวิชาการ อันดับมหาวิทยาลัยและชื่อเสียงทางวิชาการ. มหาวิทยาลัยนิวยอร์กได้รับการจัดอันดับโดย Global University Ranking ให้อยู่ในอันดับที่ 22 ของโลก Shanghai Jiao Tong University's world's top 500 universities จัดให้มหาวิทยาลัยนิวยอร์กอยู่ที่อันดับ 32 ของโลก และนิตยสารยูเอสนิวส์ (US News & World Report) จัดให้หลักสูตรปริญญาตรีของมหาวิทยาลัยอยู่ในอันดับที่ 32 ของประเทศสหรัฐอเมริกา นอกจากนี้ ในระหว่างพ.ศ. 2547-2550 มหาวิทยานิวยอร์กได้รับเลือกให้เป็นมหาวิทยาลัยในฝันอันดับที่ 1 ของนักเรียนมัธยมปลายจากผลสำรวจของ Princeton Review Top 10 Dream Colleges ในปัจจุบัน (พ.ศ. 2552) มหาวิทยาลัยนิวยอร์กได้รับเลือกให้เป็นมหาวิทยาลัยในฝันอันดับที่ 5 ของประเทศ มหาวิทยาลัยนิวยอร์กมีชื่อเสียงทางวิชาการมากเป็นพิเศษในด้านกฎหมาย ธุรกิจ พาณิชยศาสตร์ เศรษฐศาสตร์ ศิลปกรรมศาสตร์ และการภาพยนตร์ คณะนิติศาสตร์ได้รับการจัดอันดับให้เป็น 1 ใน 5 ของประเทศติดต่อกันทุกปีโดยนิตยสารยูเอสนิวส์ (US News & World Report) โดยเฉพาะอย่างยิ่งสาขากฎหมายระหว่างประเทศ กฎหมายภาษีและนิติปรัชญา ได้รับการจัดอันดับให้เป็นอันดับ 1 ของประเทศ มีศิษย์เก่าหลายคนได้รับเลือกให้เป็นผู้พิพากษาในศาลโลกและศาลอาญาระหว่างประเทศ วิทยาลัยธุรกิจสเติร์นได้รับการจัดอันดับให้เป็น Top 10 ของประเทศ และหลักสูตรปริญญาตรีของสเติร์นได้รับการจัดอันดับให้เป็นอันดับที่ 5 ของประเทศโดยนิตยสารยูเอสนิวส์ นอกจากนี้ วิทยาลัยศิลปกรรมศาสตร์ทิชยังมีชื่อเสียงโด่งดังในระดับโลกในด้านการแสดงและการภาพยนตร์ มีจำนวนศิษย์เก่าที่ได้รับรางวัลออสการ์มากที่สุดในประเทศสหรัฐอเมริกาศิษย์เก่าชาวไทยที่มีชื่อเสียงศิษย์เก่าชาวไทยที่มีชื่อเสียง. - พลตำรวจเอก วสิษฐ เดชกุญชร อดีตหัวหน้านายตำรวจราชสำนักประจำ รองอธิบดีกรมตำรวจ และรัฐมนตรีช่วยว่าการกระทรวงมหาดไทย - รองศาสตราจารย์ธงทอง จันทรางศุ เลขาธิการสภาการศึกษาแห่งชาติ และอดีตรองปลัดกระทรวงยุติธรรม - ศาสตราจารย์ ดร. เสาวนีย์ อัศวโรจน์ อดีตตุลาการศาลรัฐธรรมนูญ - ยรรยง พวงราช ปลัดกระทรวงพาณิชย์ - พีรพล ไตรทศาวิทย์ อดีตปลัดกระทรวงมหาดไทย - ดร. พรชัย ด่านวิวัฒน์ เอกอัครราชทูต สถานเอกอัครราชทูต ณ กรุงมัสกัต รัฐสุลต่านโอมาน - บดินทร์ อัศวาณิชย์ กรรมการบริหารและ รองผู้จัดการใหญ่ กลุ่มงานกฎหมาย ธนาคารไทยพาณิชย์ - ศาสตราจารย์วีระพงษ์ บุญโญภาส คณะนิติศาสตร์ จุฬาลงกรณ์มหาวิทยาลัย - รองศาสตราจารย์ ดร.อภิรัตน์ เพ็ชรศิริ คณะนิติศาสตร์ จุฬาลงกรณ์มหาวิทยาลัย - ศาสตราจารย์ ดร. อำนาจ วงศ์บัณฑิต คณะนิติศาสตร์ มหาวิทยาลัยธรรมศาสตร์ - ศาสตราจารย์ ดร. จุมพต สายสุนทร คณะนิติศาสตร์ มหาวิทยาลัยธรรมศาสตร์ - ศาสตราจารย์ ดร. อัญญา ขันธวิทย์ คณะพาณิชยศาสตร์และการบัญชี มหาวิทยาลัยธรรมศาสตร์ - ดุสิต จรูญพงษ์ศักดิ์ คณะศิลปกรรมศาสตร์ มหาวิทยาลัยธรรมศาสตร์ - ศาสตราจารย์ ดร. เกษม สุวรรณกุล อดีตรองนายกรัฐมนตรี อดีตรัฐมนตรีว่าการทบวงมหาวิทยาลัย อดีตสมาชิกสภานิติบัญญัติแห่งชาติ และอดีตอธิการบดีจุฬาลงกรณ์มหาวิทยาลัย - ศาสตราจารย์ ดร. วรเดช จันทรศร อดีตปลัดทบวงมหาวิทยาลัย และอดีตคณบดี คณะรัฐประศาสนศาสตร์ สถาบันบัณฑิตพัฒนบริหารศาสตร์ (NIDA) - รองศาสตราจารย์ ท่านผู้หญิง ดร. ภรณี (กีร์ติบุตร) มหานนท์ รองราชเลขานุการในพระองค์ สมเด็จพระนางเจ้าฯ พระบรมราชินีนาถ และอดีตคณบดี คณะรัฐประศาสนศาสตร์ สถาบันบัณฑิตพัฒนบริหารศาสตร์ (NIDA) - ศาสตราจารย์ ดร.อุไรวรรณ ธนสถิตย์ คณะมนุษยศาสตร์ มหาวิทยาลัยหอการค้าไทย - ธนาธร จึงรุ่งเรืองกิจ รองประธานกรรมการบริหารกลุ่มบริษัทไทยซัมมิท</doc>
