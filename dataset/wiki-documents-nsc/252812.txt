<doc id="252812" url="https://th.wikipedia.org/wiki?curid=252812" title="รองเท้าฟุตบอล">รองเท้าฟุตบอล รองเท้าฟุตบอล คือ รองเท้าที่ออกแบบมาสำหรับการเล่นฟุตบอลโดยเฉพาะ จุดประสงค์หลักนั้นเพื่อให้เหมาะสมกับประเภทของกีฬาและคำนึงถึงความปลอดภัยของผู้เล่นจึงได้มีการผลิตรองเท้าฟุตบอลขึ้นมาปัจจุบันรองเท้าฟุตบอลถือว่าเป็นสิ่งสำคัญสำหรับที่ผู้เล่นเป็นอย่างมากและด้วยวิวัฒนาการที่ก้าวหน้าจึงได้มีการผลิตรองเท้าฟุตบอลออกมาในรูปแบบที่หลากหลายมากขึ้นประเภทรองเท้าฟุตบอล ประเภทรองเท้าฟุตบอล. เพื่อความเหมาะสมสำหรับผู้เล่นและสถานที่รองเท้าฟุตบอล จึงสามารถแบ่งออกเป็นประเภทใหญ่ ๆ ได้ 2 ประเภทรองเท้าสตั๊ด (stud) รองเท้าสตั๊ด (stud). รองเท้าฟุตบอล หรือที่เรียกกันว่า รองเท้าสตั๊ด ซึ่งรองเท้าสตั๊ดนี้เป็นรองเท้าที่ได้ออกแบบมาสำหรับการเล่นฟุตบอลโดยเฉพาะโดยมีส่วนประกอบที่แตกต่างออกไปจากรองเท้าธรรมดา นั่นคือปุ่มที่มีลักษณะนูนขึ้นมาจากใต้พื้นรองเท้า ชึ่งปุ่มใต้พื้นรองเท้าสตั๊ดนั้นถูกออกแบบขึ้นมาเพื่อให้ยึดติดกับพื้นสนามได้ดีขณะวิ่งและยังช่วยป้องกันไม่ให้ผู้เล่นนั้นลื่นได้ เพราะฉะนั้นรองเท้าสตั๊ดจึงเหมาะสำหรับการเล่นในสภาพพื้นสนามที่ไม่แข็งมาก เช่น สนามดินและสนามหญ้าแต่ไม่เหมาะกับสภาพพื้นสนามที่แข็งเช่น พื้นปูนซีเมนต์ พื้นยางและพื้นไม้ และด้วยวิวัฒนาการที่ก้าวหน้ามากขึ้นจึงทำให้บริษัทชื่อดังต่าง ๆ เกี่ยวกับทางด้านกีฬาได้มีการพัฒนารองเท้าสตั๊ดทำให้ดูน่าสนใจและดึงดูดลูกค้ามากยิ่งขึ้นรองเท้าฟุตซอล รองเท้าฟุตซอล. รองเท้าฟุตซอลนั้นเป็นรองเท้าที่ออกแบบมาสำหรับการเล่นฟุตบอลเหมือนกับรองเท้าสตั๊ดแต่จะแตกต่างกันตรงที่รองเท้าฟุตซอลนั้นจะไม่มีปุ่มอยู่ที่ใต้พื้นรองเท้า ใต้พื้นรองเท้าฟุตซอลนั้นจะเรียบซึ่งส่วนใหญ่วัสดุพื้นที่อยู่ใต้พื้นรองเท้าจะทำมาจากยางและมีลายดอกยางค่อนข้างมากเพื่อทำให้ยึดติดกับพื้นสนามได้ดีและช่วยป้องกันการลื่นอีกด้วยเพราะฉะนั้นเองรองเท้าฟุตซอลจะตรงกันข้ามกับรองเท้าสตั๊ดคือเหมาะสำหรับการเล่นในสภาพสนามที่แข็งแต่ไม่เหมาะกับสภาพพื้นหญ้าซึ่งจะทำให้ลื่นได้คุณสมบัติรองเท้าฟุตบอล คุณสมบัติรองเท้าฟุตบอล. ด้วยวิวัฒนาการที่ก้าวหน้ามากขึ้นจึงทำให้บริษัทชื่อดังต่างๆเกี่ยวกับทางด้านกีฬาได้มีการพัฒนารองเท้าฟุตบอลให้ดูน่าสนใจและดึงดูดลูกค้ามากยิ่งขึ้นด้วยปัจจัยที่ต่างๆกันเช่น วัสดุที่ใช้ทำรองเท้า ดีไซน์ที่แปลกใหม่ สีของรองเท้าที่ดูโดดเด่น แต่ที่สำคัญที่สุดและขาดไม่ได้เลยคือความชอบและความเหมาะสมของผู้ใส่นั่นเอง ด้วยเหตุนี้จึงทำให้บริษัทยี่ห้อดังทั้งหลายได้ผลิตรองเท้าออกมา3ประเภทใหญ่ๆได้แก่ Heritage Power และ Speed Heritage เป็นรองเท้าที่ผลิตออกมาในรูปแบบคลาสสิก สไตล์ของรองเท้านั้นดูเรียบง่ายไม่เน้นสีโดดเด่นเน้นไปทางสีขาวและสีดำโดยส่วนใหญ่ วัสดุนั้นทำจากหนังแท้มีความนุ่มสบายและกระชับเป็นอย่างมาก แต่ปัจจุบันถือว่าเป็นรุ่นที่ผู้คนนิยมใช้ไม่น้อยจึงได้มีการทำสีให้ดูโดดเด่นมากยิ่งขึ้น Power ปัจจุบันเป็นรองเท้าที่มีความนิยมมากที่สุดในบรรดา3ประเภทเนื่องจากเป็นรองเท้าที่เหมาะสำหรับผู้เล่นทุกตำแหน่งและทุกลักษณะการเล่น วัสดุที่ใช้นั้นทำจาหนังแท้หรือหนังสังเคราะห์เป็นรองเท้าที่มีน้ำหนักค่อนข้างเยอะจึงไม่ค่อยเหมาะสำหรับผู้เล่นจำพวกปีกที่ต้องใช้ความเร็วสูง ปัจจุบันบางรองเท้ายี่ห้อได้มีการติดแผ่นยางบริเวณเท้าเพื่อเหมาะแก่การยิงฟรีคิกที่ดีอีกด้วย Speed เป็นรองเท้าที่เหมาะแก่การวิ่งการใช้ความเร็วหรือนักเตะที่มีลูกเล่นแพรวพราวและทุกยี่ห้อส่วนใหญ่จะเน้นสีที่โดดเด่นมาก มีน้ำหนักเบาที่สุดในบรรดาทุกประเภทส่วนใหญ่วัสดุที่ใช้ในการผลิตจะเป็นหนังสังเคราะห์ที่มีลักษณะเบา</doc>
