<doc id="527719" url="https://th.wikipedia.org/wiki?curid=527719" title="อาสนวิหารอานซี">อาสนวิหารอานซี อาสนวิหารอานซี () เรียกชื่อเต็มว่า อาสนวิหารนักบุญเปโตรแห่งอานซี () เป็นอาสนวิหารในนิกายโรมันคาทอลิกและที่ตั้งของมุขนายกประจำมุขมณฑลอานซี ตั้งอยู่ที่เมืองอานซีในจังหวัดโอต-ซาวัว แคว้นโอแวร์ญ-โรนาลป์ ประเทศฝรั่งเศส สร้างขึ้นเพื่ออุทิศแด่นักบุญเปโตร อาสนวิหารแห่งนี้ได้ขึ้นทะเบียนเป็นอนุสรณ์สถานทางประวัติศาสตร์เมื่อปี ค.ศ. 1906ประวัติ ประวัติ. ผลงานการสร้างโดยฌัก รอแซล ในช่วงต้นคริสต์ศตวรรษที่ 16 เพื่อเป็นชาเปลสำหรับสวดมนต์ของคอนแวนต์ในคณะฟรันซิสกัน และมีฟร็องซัว เดอ ซาล เป็นหนึ่งในมุขนายกคนสำคัญในสมัยคริสต์ศตวรรษที่ 16 อาสนวิหารแห่งนี้ยังเคยถูกเปลี่ยนเป็นโบสถ์แห่งสมาคมลัทธิแห่งความเป็นเลิศ () ในช่วงการปฏิวัติฝรั่งเศส และภายหลังได้ยกฐานะขึ้นเป็นอาสนวิหารในปีค.ศ. 1822สถาปัตยกรรม สถาปัตยกรรม. ลักษณะทางสถาปัตยกรรมฟื้นฟูศิลปวิทยาที่เห็นได้ชัดได้แก่ เสาแบบทัสกันและยอดหน้าบันแบบสามเหลี่ยม ออร์แกนภายในสร้างขึ้นระหว่างปี ค.ศ. 1840–1842 และบูรณะครั้งใหญ่ในปี ค.ศ. 1994 และยังได้ขึ้นทะเบียนเป็นโบราณวัตถุเมื่อปีค.ศ. 1972 อีกด้วย</doc>
