<doc id="846532" url="https://th.wikipedia.org/wiki?curid=846532" title="พระวรวงศ์เธอ พระองค์เจ้าทศศิริวงศ์">พระวรวงศ์เธอ พระองค์เจ้าทศศิริวงศ์ พลโท พระวรวงศ์เธอ พระองค์เจ้าทศศิริวงศ์ (23 ตุลาคม พ.ศ. 2427 - 20 มีนาคม พ.ศ. 2493) เป็นพระโอรสในสมเด็จพระเจ้าบรมวงศ์เธอ เจ้าฟ้าจาตุรนต์รัศมี กรมพระจักรพรรดิพงษ์กับหม่อมหลวงผาด ธิดาหม่อมราชวงศ์สุหร่าย ปาลกะวงศ์ ประสูติเมื่อวันที่ 23 ตุลาคม พ.ศ. 2427 พระองค์เจ้าทศศิริวงศ์ทรงรับราชการเป็นทหารบก ทรงได้รับตำแหน่งผู้บัญชาการกองพลทหารบก ที่ 4 จังหวัดราชบุรี และเป็นแม่ทัพกองทัพน้อยทหารบกที่ 1และทรงเคยได้รับการแต่งตั้งเป็นกรรมการองคมนตรี ตั้งแต่ 2 กันยายน พ.ศ. 2470 ถึง 31 มีนาคม พ.ศ. 2474 พระวรวงศ์เธอ พระองค์เจ้าทศศิริวงศ์ สิ้นพระชนม์เมื่อวันที่ 20 มีนาคม พ.ศ. 2493 พระราชทานเพลิงพระศพ ณ วัดเทพศิรินทราวาส วันที่ 23 กุมภาพันธ์ พ.ศ. 2494</doc>
