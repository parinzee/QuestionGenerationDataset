<doc id="938062" url="https://th.wikipedia.org/wiki?curid=938062" title="จักรพรรดินีกั้ว (ซ่งเหรินจง)">จักรพรรดินีกั้ว (ซ่งเหรินจง) จักรพรรดินีกั้ว (; 1012 — 1035) จักรพรรดินีจีนแห่ง ราชวงศ์ซ่ง อภิเษกเข้ามาเป็นจักรพรรดินีองค์แรกของ จักรพรรดิซ่งเหรินจง พระนางเป็นหลานสาวของ กั้วชง ได้ถูกคัดเลือกให้เข้ามาเป็นจักรพรรดินีของจักรพรรดิหนุ่มเหรินจงโดย จักรพรรดินีหลิว พระราชมารดาของจักรพรรดิเหรินจงใน ค.ศ. 1024 ขณะพระชนมายุเพียง 12 พรรษาแต่จักรพรรดิเหรินจงกลับไม่เคยเสด็จไปหาจักรพรรดินีเลยเพราะพระองค์โปรดปรานพระสนมจางมากกว่า ใน ค.ศ. 1033 หลิวไทเฮาซึ่งคอยปกป้องจักรพรรดินีกั้วตลอดมาได้สิ้นพระชนม์ลงและจักรพรรดิเหรินจงได้ออกว่าราชการแผ่นดินด้วยพระองค์เองทำให้จักรพรรดินีกั้วได้กราบทูลจักรพรรดิเหรินจงให้เนรเทศ ลฺหวี่อี้เจี้ยน (Lü Yijian) ซึ่งเป็นอัครมหาเสนาบดีแต่ในปีเดียวกันใต้เท้าลฺวี่ได้เดินทางกลับมาและกราบทูลให้จักรพรรดิเหรินจงปลดจักรพรรดินีกั้วออกจากตำแหน่งโดยอีกสาเหตุหนึ่งมาจากการกระทบกระทั่งกันระหว่างจักรพรรดินีกั้วกับพระสนมของจักรพรรดิเหรินจง 2 พระองค์คือ พระสนมหยาง และ พระสนมชาง อดีตจักรพรรดินีกั้วสิ้นพระชนม์อย่างเป็นปริศนาเมื่อ ค.ศ. 1035 ปีต่อมาจักรพรรดิเหรินจงส่งพระสนมหยางและพระสนมชางไปยังสำนักชีและใน ค.ศ. 1037 จักรพรรดิเหรินจงได้คืนตำแหน่งจักรพรรดินีให้กับจักรพรรดินีกั้ว</doc>
