<doc id="364616" url="https://th.wikipedia.org/wiki?curid=364616" title="สมัยโฮโลซีน">สมัยโฮโลซีน โฮโลซีน () เป็นสมัย (epoch) ทางธรณีวิทยา ที่เริ่มขึ้นหลังจากการสิ้นสุดของไพลสโตซีน (11,700 ปีก่อนปัจจุบัน ตามปีปฏิทิน) มาจนถึงปัจจุบัน สมัยโฮโลซีนเป็นส่วนหนึ่งของยุคควอเทอร์นารี โดยนับตั้งแต่ปลายยุคน้ำแข็งครั้งล่าสุด ชื่อโฮโลซีน มาจากรากศัพท์ภาษากรีก ὅλος (holos แปลว่า ทั้งหมด) และ καινός (kainos แปลว่า ใหม่) ซึ่งแปลว่า "ใหม่ทั้งหมด" ได้รับการบัญญัติโดยสภาธรณีวิทยาสากล ในปี พ.ศ. 2428 การดำรงอยู่ของมนุษยชาติ สังคมเมืองทั้งหมด อยู่ในสมัยโฮโลซีน ซึ่งมีสภาพภูมิอากาศค่อนข้างคงที่ นักธรณีวิทยาในปัจจุบันเริ่มบัญญัติศัพท์ว่า แอนโทรโปซีน ซึ่งหมายถึงสมัยที่การกระทำของมนุษย์มีผลต่อการเปลี่ยนแปลงสภาพภูมิอากาศ และการสูญพันธุ์ของสัตว์ป่า โดยเริ่มนับตั้งแต่การปฏิวัติอุตสาหกรรม ในช่วงต้นคริสต์ศตวรรษที่ 18 มาจนถึงปัจจุบัน</doc>
