<doc id="407636" url="https://th.wikipedia.org/wiki?curid=407636" title="ซอฟต์เทนนิส">ซอฟต์เทนนิส กีฬาซอฟท์เทนนิส เป็นกีฬาที่พัฒนามาจากกีฬาเทนนิสซึงซอฟท์เทนนิสต่างจากกีฬาเทนนิสคือลูกที่ใช้ตีจะมีลักษณะที่นุ่มพิเศษจะเล่นกันมากในทวีปเอเชียโดยเฉพาะประเทศญี่ปุ่น,ไต้หวัน,เกาหลี,ไทยและฟิลิปปินส์ประวัติ ประวัติ. ในช่วงปลายศตวรรษที่ 19 กีฬาเทนนิสถูกนำไปเล่นที่ญี่ปุ่นและได้มีการปรับเปลียนวิธีการเล่นเพื่อให้เขากับรสนิยมของชาวญี่ปุ่น ไม้ และ ลูก ก็ได้ถูกปรับเปลียนจนกลายเป็นเกมที่รูกจักกันชื่อซอฟท์เทนนิสการแข่งขัน การแข่งขัน. ในปัจจุบัน จัดให้มีการแข่งขัน ทั้งสิ้น 7 ประเภท ได้แก่1. ทีมชาย (คู่ 1 - เดี่ยว 1 - คู่ 2) จำนวนคนในทีม 6 คน 2. ทีมหญิง (คู่ 1 - เดี่ยว 1 - คู่ 2) จำนวนคนในทีม 6 คน 3. ชายเดี่ยวบุคคล 4. หญิงเดี่ยวบุคคล 5. ชายคู่บุคคล 6. หญิงคู่บุคคล 7. คู่ผสมบุคคลขนาดของสนามซอฟท์เทนนิส ขนาดของสนามซอฟท์เทนนิส. สนามเป็นพื้นแข็ง ขนาด 10.97x23.77 เมตร กว้างยาวเท่ากับสนามเทนนิส และสามารถใช้สนามเดียวกับสนามเทนนิสได้ ในประเภทเดี่ยว สนามจะถูกแบ่งออกเป็น 4 ส่วน มีเขตเสิร์ฟมีสี่เหลี่ยมผืนผ้าขนาดเล็กอยู่ภายในยาว 12.80 เมตร และกว้าง 8.23 เมตร มีตาข่ายคั่นกลางขึงตึง และเส้นแบ่งครึ่งด้านกว้างของสี่เหลี่ยมรูปใหญ่ พื้นของคอร์ตจะเป็นดินหรืออย่างอื่นก็ได้ ด้านข้างควรมีพื้นที่ว่าง ไม่ต่ำกว่า 6 เมตร และด้านหลังควรมีที่ว่างไม่ต่ำกว่า 8 เมตรอุปกรณ์ซอฟท์เทนนิสอุปกรณ์ซอฟท์เทนนิส. 1. แร็กเกต ขนาดเล็กกว่าของเทนนิสขึ้นเอ็น 18-22 ปอนด์ ทำด้วยไม้หรือโลหะยาว 69 ซม. ตรงที่ขึ้นเอ็นเป็นรูปไข่ กว้าง 22 ซม. และยาว 32 ซม. ส่วนที่เป็นด้ามจะยาว 37 ซม. 2. ลูกบอล ลูกบอลกลมสีขาว หรือเหลือง ข้างในกลวงอัดอากาศ ทำด้วยยางเนื้อนุ่ม เส้นผ่าศูนย์กลาง 6.6 ซม. หนัก 30-31 กรัม ความดันของลม เมื่อปล่อยลูกบอลสูง 1.50 เมตร ลูกจะเด้งขึ้นสูง 70-80 เมตร 3. เนตหรือตาข่าย มีสีดำขึงตึงตลอดแนว ขอบบนของตาข่ายสูงจากพื้นสนาม 1.07 เมตรตาข่ายยาว 12.65 เมตรกติกาซอฟท์เทนนิส กติกาซอฟท์เทนนิส. ผู้เล่น มีทั้งประเภทเดี่ยวและประเภทคู่ และมีทั้งชายและหญิง ใช้แร็กเกตเดียวตลอดการแข่งขัน การแข่งขัน. เริ่มด้วยการเสี่ยงเหรียญมีด้าน A และด้าน B เมื่อกรรมการขานว่า "พร้อม" ผู้เล่นจะเข้าประจำที่เมื่อกรรมการขานว่า "เริ่มได้" จึงเริ่มแข่งขันเมื่อกรรมการขานว่า "เกมส์เซต" การแข่งขันก็สิ้นสุดลง1. การแข่งขันประเภทคู่ใช้แข่งขันจำนวน 5 เกม 2. การแข่งขันประเภทเดี่ยวจะใช้สนามเพียงครึ่งเดียว ความยาวของเส้นแบ่งครึ่งถือเป็นเส้นข้างแข่งขันเพียง 4 เกมการเสิร์ฟ ในประเภทเดี่ยวการเสิร์ฟ ในประเภทเดี่ยว. 1. การเสิร์ฟเพื่อทำแต้มที่ 1 จะต้องเสิร์ฟทแยงคอร์ตทางซ้ายของผู้เสิร์ฟ 2. การเสิร์ฟเพื่อทำแต้มที่ 2 ก็เสิร์ฟเฉียงทะแยงโดยเริ่มจากคอร์ตทางขวาของผู้เสิร์ฟ 3. จะเสริฟจนกว่าจะจบเกมส์การนับคะแนน 1-2-3 เกมส์ มีเกณฑ์การตัดสิน ดังนี้การนับคะแนน 1-2-3 เกมส์ มีเกณฑ์การตัดสิน ดังนี้. 1. ผู้ทำคะแนนได้ 4 แต้มก่อน ถือเป็นผู้ชนะ 1 เกมส์ ถ้าได้คะแนน 3-3 เท่ากัน ก็ให้นับเป็น "ดิวซ์" 2. เมื่อมีการดิวซ์ ผู้ที่ได้แต้มแรกถือว่าได้เปรียบและเมื่อได้แต้มอีกครั้งก็จะเกม ถ้าคู่ต่อได้แต้มที่ 2 ก็ถือว่าต้องดิวซ์ใหม่ 3. ถ้าแต้มเสมอกันที่ 4-4 ก็ให้เล่นไทเบรคใครได้ 7 แต้มก่อนก็ถือว่าเป็นผู้ชนะ 4. ในการแข่งขัน 1 แมตช์ จะเล่นเต็มที่เพียง 7 เกม หรือ 9 เกม 5. ในกรณีที่เล่น 7 เกมใครได้ 4 เกมก่อนถือว่าเป็นผู้ชนะ สำหรับการแข่งขันระบบ 9 เกมใครได้ 5 เกม ก่อนถือว่าเป็นผู้ชนะ 6. เมื่อการเล่นแต่ละเกมเสร็จสิ้นแล้วจะต้องเปลี่ยนฝ่ายเสิร์ฟ-ฝ่ายรับ และเมื่อเกมส์เป็นเลขคี่ก็จะเปลี่ยนข้างกัน 7. ในประเภทคู่ ผู้เสิร์ฟ 2 แต้มในแต่ละแต้มจะเสิร์ฟได้ไม่เกิน 2 ครั้งและผู้เสิร์ฟคนที่ 2 จะเสิร์ฟต่อไปอีก 2 แต้ม 8. เมื่อเริ่มแข่งขัน คู่ที่เกมเท่ากัน คือ 4-4 ในเกมท้าย คือ เกมที่ 9 จะผลัดกันเสิร์ฟคนละ 2 แต้ม โดยคนที่รับลูกเสิร์ฟในแต้มแรกจะเป็นผู้เสิร์ฟในแต้มที่ 3 และแต้มที่ 4 เมื่อผู้เสิร์ฟแรกเสิร์ฟได้ 2 แต้มก็จะเปลี่ยนข้างกัน การเปลี่ยนข้างครั้งต่อไปจะทำทุกๆ 4 แต้ม หมายเหตุ : จำนวนเกมที่ใช้แข่งขัน ถ้าแข่งขันไม่เกิน 7 เกม ใน 1 เซต ฝ่ายใดทำคะแนนได้ 4 เกมก่อนถือว่าเป็นผู้ชนะ ในกรณีที่ทั้ง 2 ฝ่ายได้คะแนนเท่ากัน คนละ 3 เกม เกมสุดท้ายให้เล่นเพียง 7 แต้ม โดยผลัดเปลี่ยนกันเสิร์ฟคนละ 2 แต้มความแตกต่างระหว่างกีฬาเทนนิสและซอฟท์เทนนิสความแตกต่างระหว่างกีฬาเทนนิสและซอฟท์เทนนิส. 1. แร็คเกตที่ใช้ตี : แร็คเกตซอฟท์เทนนิสจะบางกว่า น้ำหนักเบากว่า ซึ่งแร็คเกตของกีฬาเทนนิสจะมีน้ำหนักอยู่ที่ 300 กรัม หรือมากกว่านั้น ขณะที่แร็คเกตสำหรับซอฟท์เทนนิสน้ำหนักที่ 230 กรัม ด้วยลูกบอลสำหรับซอฟท์เทนนิสถูกลดน้ำหนักลงให้เบากว่าลูกเทนนิส จึงทำให้แร็คเกตที่ใช้ตีไม่จำเป็นต้องหนักมาก อีกทั้งเป็นเหตุให้แร็คเกตซอฟท์เทนนิสมีราคาที่ถูกกว่าแร็คเกตของเทนนิสอีกด้วย 2. ลูกบอลที่ใช้เล่น : ลูกซอฟท์เทนนิส มีน้ำหนักที่เบากว่า ลูกเทนนิส และมีสีขาว และด้วยความที่ลูกซอฟท์เทนนิสมีน้ำหนักที่เบากว่า และลักษณะผิวที่ต่างจากลูกเทนนิส จึงทำให้กระแสลมมีผลกับลูกซอฟท์เทนนิสมากกว่าเทนนิส และลูกเทนนิสจะไม่กระเด้งสูงได้เท่าลูกเทนนิสอีกด้วย ดังนั้น วิธีการเล่นซอฟท์เทนนิส วิธีการตีของผู้เล่นจะวางไม้ลงมาช้อนลูกในระดับที่ต่ำกว่าเทนนิส 3. โครงสร้างการแข่งขัน : ซอฟท์เทนนิส จะมีรูปแบบการแข่งขันที่สั้นกว่า เทนนิส 4. กีฬาซอฟท์เทนนิส เล่นได้ง่ายกว่า กีฬาเทนนิส ทั้งในแง่พละกำลัง และอุปกรณ์ จึงทำให้กีฬาชนิดนี้สามารถเล่นกันได้ง่ายๆ ตั้งแต่กลุ่มเยาวชน และบุคคลทั่วไป</doc>
