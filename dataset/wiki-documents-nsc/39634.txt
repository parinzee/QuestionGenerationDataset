<doc id="39634" url="https://th.wikipedia.org/wiki?curid=39634" title="ยาสตรีเบนโล">ยาสตรีเบนโล ยาสตรีเบนโล เป็น ยาแผนโบราณ จัดจำหน่ายโดย หจก.ฮุยแลนด์ฟาร์มาซี ชื่อที่ถูกต้องที่ขึ้นทะเบียนยาไว้กับทางสำนักงานคณะกรรมการอาหารและยา (อย.)กระทรวงสาธารณสุข คือ ยาสตรีเบนโล ชนิดน้ำ เลขทะเบียนยาที่ G 107/29 สรรพคุณคือ บำรุงเลือด บำรุงร่างกาย เจริญอาหาร แก้ประจำเดือนไม่ปกติและเป็นยาแทนการอยู่ไฟ ขับน้ำคาวปลา ช่วยฟอกโลหิต ตำรับยานี้เป็นจัดเป็นยาแผนโบราณที่ไม่ได้เป็นยาสามัญประจำบ้าน ดังนั้นจะต้องวางขายในร้านขายยาที่ได้รับอนุญาตเท่านั้นลักษณะ ลักษณะ. เป็นยาชนิดน้ำ สกัดจากสมุนไพรหลายชนิด เช่น ดอกคำฝอย แซตี่ โต๋วต๋ง น้ำมันสะระแหน่ เป็นต้น และมีแอลกอฮอล์เป็นส่วนประกอบ เหมาะสำหรับผู้หญิงที่ประจำเดือนมาไม่ปกติ เพื่อช่วยบำรุงเลือด บำรุงร่างกายได้ มีผลทำให้เจริญอาหารตามไปด้วย ตัวยาสมุนไพรส่วนใหญ่เป็นยารสร้อนและมีแอลกอฮอล์ จึงห้ามรับประทานขณะมีไข้ และขณะตั้งครรภ์ หากขณะตั้งครรภ์อาจมีผลต่อการพัฒนาของเด็กในครรภ์เบนโลในวัฒนธรรมสมัยนิยม เบนโลในวัฒนธรรมสมัยนิยม. คัทลียา แมคอินทอช เคยออกมาแถลงข่าวว่า ตั้งครรภ์โดยไม่รู้ตัว เข้าใจว่าตัวเองอ้วนเนื่องจากรับประทานยาสตรีเบนโล ทั้งๆ ที่ตนเองครรภ์แก่จนใกล้คลอดแล้ว และตกเป็นข่าววิพากษ์วิจารณ์จนมีช่วงหนึ่ง คำว่า เบนโล กลายเป็นศัพท์แสลง มีความหมายว่า ตั้งครรภ์ เนื่องจากกรณีนี้</doc>
