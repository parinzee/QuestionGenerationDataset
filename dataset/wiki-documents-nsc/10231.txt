<doc id="10231" url="https://th.wikipedia.org/wiki?curid=10231" title="แมนแฮตตัน">แมนแฮตตัน แมนแฮตตัน () เป็นหนึ่งใน 5 เขตการปกครองท้องถิ่นของนครนิวยอร์ก ตั้งอยู่บนเกาะแมนแฮตตันที่ปากแม่น้ำฮัดสัน ประกอบไปด้วยเกาะแมนแฮตตันและเกาะเล็กๆที่อยู่ติดกัน คือ เกาะโรสเวลต์ (Roosevelt Island), เกาะแรนดัลส์ (Randall's Island), เกาะวาร์ด (Wards Island), เกาะกอฟเวิร์นเนอร์ส (Governors Island), เกาะลิเบอร์ตี (Liberty Island), เกาะเอลลิส, เกาะอูตัน (U Thant Island) รวมถึงมาร์เบิลฮิลล์ แมนแฮตตันมีจำนวนประชากรมากเป็นอันดับ 3 จาก 5 เขตการปกครองท้องถิ่นของนครนิวยอร์ก นครนิวยอร์กส่วนดั้งเดิมนั้นมีจุดเริ่มต้นจากส่วนล่างของแมนแฮตตัน จากนั้นในปี ค.ศ. 1898 (พ.ศ. 2441) เมืองก็ขยายตัวขึ้น ถึงแม้ว่าแมนแฮตตันจะเป็นส่วนที่เล็กมากที่สุด แต่ก็เป็นส่วนที่มีความเจริญมากที่สุด บริเวณนครนิวยอร์กเป็นหนึ่งในบริเวณที่มีประชากรหนาแน่นที่สุดในสหรัฐอเมริกา และหนาแน่นสุดในโลกแห่งหนึ่ง ด้วยจำนวนประชากร 1,634,795 คน ในปี ค.ศ.2008 (พ.ศ. 2551) บนพื้นที่ 22.96 ตารางไมล์ (59.47 ตารางกิโลเมตร) หรือคิดว่า 72,201 คนต่อตารางไมล์ (27,485 คนต่อตารางกิโลเมตร) อีกทั้งเป็นหนึ่งในเขตที่ร่ำรวยที่สุดแห่งหนึ่งในสหรัฐอเมริกา รายได้เฉลี่ยต่อปีต่อคนสูงกว่า 100,000 ดอลลาร์สหรั (หรือประมาณ 3,500,000 บาท) แมนแฮตตันเป็นแหล่งศูนย์กลางธุรกิจ วัฒนธรรม และการเงินที่สำคัญของโลกแห่งหนึ่ง เป็นที่ตั้งของตลาดหลักทรัพย์นิวยอร์ก (NYSE) บนวอลล์สตรีตและตลาดหลักทรัพย์แนสแด็กซึ่งเป็นศูนย์กลางการเงินในโลก เป็นที่ตั้งของสื่อหลายแขนง ไม่ว่าจะเป็นวิทยุ โทรทัศน์ และบริษัทสื่อต่าง ๆ ล้วนตั้งอยู่ที่นี่ทั้งสิ้น แมนแฮตตันมีแลนด์มาร์กที่มีชื่อเสียงหลายแห่ง รวมถึงพิพิธภัณฑ์และมหาวิทยาลัย นอกจากนี้ยังเป็นที่ตั้งสำนักงานใหญ่ของสหประชาชาติศัพทมูลวิทยา ศัพทมูลวิทยา. ชื่อเกาะ "แมนแฮตตัน" ได้รับมาจากคำว่า แมนนา-ฮาทา (Manna-hata) เหมือนที่เขียนไว้ในสมุดจดของรอเบิร์ต จิวเอต ในปี ค.ศ. 1609 (พ.ศ. 2152). แผนที่ในปี ค.ศ.1610 (พ.ศ. 2153) ปรากฏชื่อ แมนนาฮาทา ถึงสองครั้ง ทั้งฝั่งตะวันตกและตะวันออกของแม่น้ำเมารีซียึส (ภายหลังคือแม่น้ำฮัดสัน)</doc>
