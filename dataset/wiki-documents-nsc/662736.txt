<doc id="662736" url="https://th.wikipedia.org/wiki?curid=662736" title="ไอฟาย..แต๊งกิ้ว..เลิฟยู้">ไอฟาย..แต๊งกิ้ว..เลิฟยู้ ไอฟาย..แต๊งกิ้ว..เลิฟยู้ เป็นภาพยนตร์ไทยแนวรักตลกที่ออกฉายในปี พ.ศ. 2557 กำกับโดย เมษ ธราธร ที่เคยสร้างชื่อเสียงไว้ในการกำกับภาพยนตร์เรื่อง ATM เออรัก เออเร่อ นำแสดงโดย ซันนี่ สุวรรณเมธานนท์ และ ปรีชญา พงษ์ธนานิกร ภาพยนตร์เรื่องดังกล่าวเริ่มออกฉายอย่างเป็นทางการในวันที่ 10 ธันวาคม พ.ศ. 2557 โดยมีงานกาล่ารอบสื่อในช่วงเช้าของวันเดียวกัน และเมื่อสิ้นสุดวันที่ 10 ธันวาคม พ.ศ. 2557 ภาพยนตร์เรื่องนี้สามารถทำลายสถิติภาพยนตร์ที่มีรายได้หลังเปิดตัวสูงสุดเป็นประวัติการณ์ของจีทีเอชแทนที่เรื่อง พี่มาก..พระโขนง ได้อีกครั้ง ด้วยรายได้รับรวมเฉพาะในเขตกรุงเทพมหานครและปริมณฑล รวมถึงจังหวัดเชียงใหม่ที่ 29.17 ล้านบาทนักแสดงนักแสดงหลักนักแสดง. นักแสดงหลัก. - ซันนี่ สุวรรณเมธานนท์ รับบท ยิม นายช่างโรงงานสุดเถื่อนและโหด แต่ก็แอบอ่อนโยน - ปรีชญา พงษ์ธนานิกร รับบท เพลง ติวเตอร์สอนภาษาอังกฤษสาวผู้น่ารัก - ภพธร สุนทรญาณกิจ รับบท คุณพฤกษ์ หนุ่มหล่อดีกรีนักเรียนนอก อบอุ่น แสนดี แถมมีอารมณ์ขัน - กรภพ จันทร์เจริญ รับบท โจ๊ก ลูกน้องของยิม อวยยิมทุกเรื่องจนน่ารำคาญ - กุลญาดา ตาวิยะ  รับบท แอ๊ว แฟนสาวของโจ๊กที่เป็นคู่อริกับยิม - พุทธชาด พงศ์สุชาติ รับบท ตุ่ย ผู้ช่วยของติวเตอร์เพลง สำเนียงของเธอมาเต็ม - โซระ อาโออิ รับบท คายะ แฟนสาวชาวญี่ปุ่นของนายช่างยิม ต้องการบอกเลิกยิม เป็นต้นเหตุความรักของพระ-นางนักแสดงรับเชิญนักแสดงรับเชิญ. - กาญจนา จินดาวัฒน์ รับบท "แม่ของพฤกษ์" - สุรสีห์ อิทธิกุล รับบท นักร้องในงานเลี้ยงเรื่องย่อ เรื่องย่อ. เรื่องราวของ เพลง (ปรีชญา พงษ์ธนานิกร) ติวเตอร์ภาษาอังกฤษสาว ต้องพบกับเรื่องราวอันสุดแสนจะน่าปวดหัว เมื่อลูกศิษย์ชาวต่างชาติของเธอตัดสินใจทิ้ง ยิม (ซันนี่ สุวรรณเมธานนท์) แฟนหนุ่มคนไทยไปอเมริกา แต่ด้วยความที่ยิมฟังภาษาอังกฤษไม่ออก เธอจึงอัดวิดีโอบอกเลิกใส่ธัมป์ไดรว์แล้วขอร้องให้เพลงช่วยไปเปิดแปลให้ยิมฟัง เมื่อยิมรู้ว่าถูกบอกเลิกก็โมโหมาก เขาพาลโวยวายใส่เพลงว่าเป็นคนสอนภาษาอังกฤษให้แฟนเขาจนเป็นต้นเหตุให้เธอทิ้งเขาไป ต่อมาไม่นาน ยิมตัดสินใจไปสมัครเรียนภาษาอังกฤษกับเพลง โดยหวังจะตามไปง้อแฟนที่อเมริกา เพลงไม่อยากรับสอน แต่สุดท้ายก็ต้องจำใจยอม ทั้งคู่ใช้ร้านกาแฟเป็นที่เรียนหนังสือ แต่ด้วยความที่ยิมเป็นเพียงช่างเทคนิคในโรงงาน ระดับความรู้ภาษาอังกฤษของยิมจึงต่ำมาก เพลงจึงต้องพยายามงัดสารพัดวิธีออกมาสอนยิมไม่ว่าจะเป็นการฝึกออกเสียง การใช้เหตุการณ์สมมุติหรือแม้แต่การให้อ่านหนังสือนิทาน การสอนเป็นไปอย่างยากลำบาก กระนั้นยิมก็ยังคงพยายามฝึกตัวเองอย่างไม่ท้อถอย จนเพลงเริ่มเห็นความตั้งใจในตัวเขา ในขณะเดียวกัน เพลงก็ไปตกหลุมรักกับ คุณพฤกษ์ (ภพธร สุนทรญาณกิจ) ลูกศิษย์ คอร์สภาษาอังกฤษเพื่อธุรกิจ หนุ่มหล่อ ชาติตระกูลดี ผู้ซึ่งเป็นดั่งชายในฝันของผู้หญิงทุกคน ด้วยความเป็นคนโรแมนติกคุณพฤกษ์มักจะขยันหาอะไรมาทำเซอร์ไพรส์เพลงอยู่บ่อย ๆ จนบางทีเพลงก็แอบขำในความพยายามของคุณพฤกษ์ จนในที่สุดทั้งสองก็ตกลงเป็นแฟนกัน ทว่าระหว่างที่การเรียนการสอนของเพลงและยิมค่อย ๆ ผ่านไปในแต่ละวัน ทั้งคู่ต่างก็ค่อย ๆ ได้เรียนรู้นิสัยและตัวตนที่แท้จริงของกันและกัน จนทำให้คนซึ่งเคยดูเหมือนเกลียดกันในตอนแรก กลับค่อย ๆ เพิ่มพูนความรู้สึกดี ๆ ต่อกันขึ้นเรื่อย ๆ โดยไม่ทันรู้ตัว และสุดท้าย เพลงก็บอกเลิกกับคุณพฤกษ์ โดยที่การสอน ยังมีต่อไป และสุดท้าย ยิมก็สอบไม่ผ่าน เพลงก็ได้แต่ให้กำลังใจ เพียงเพราะคำตอบ "โดราเอมอน" กับคำถาม "ใครเป็นผู่ก่อตั้งโรงงานนี้"การออกฉายและรายได้ การออกฉายและรายได้. ไอฟาย..แต๊งกิ้ว..เลิฟยู้ ออกฉายรอบสื่อมวลชนในวันเดียวกับวันที่ภาพยนตร์เข้าฉายวันแรก คือวันที่ 10 ธันวาคม พ.ศ. 2557 ณ พารากอนซีนีเพล็กซ์ สยามพารากอน โดยหลังจากที่ภาพยนตร์ออกฉายได้ไม่กี่ชั่วโมง ด้วยกระแสตอบรับที่สูง ทำให้ทุกโรงภาพยนตร์ต้องปรับรอบฉายใหม่หมด รวมถึงลดรอบฉายของภาพยนตร์ต่างประเทศที่เข้าฉายในวันเดียวกันอีกสามเรื่องลง ทำให้ภาพยนตร์เรื่องนี้ถูกมองว่าเป็นม้ามืดที่มาเหนือกว่า พี่มาก..พระโขนง พอสมควร ด้วยการหยิบมุกตลกเบสิกพื้นฐานของคนไทยมาเล่น รวมถึงเป็นภาพยนตร์ที่สร้างขึ้นเพื่อรับกระแสการเปิดเขตเศรษฐกิจอาเซียนในปี พ.ศ. 2558 ทำให้ภาพยนตร์เรื่องนี้กลายเป็นกระแสที่ถูกพูดถึงอย่างรวดเร็วนับตั้งแต่วันเปิดตัวอย่างเป็นทางการจนมาถึงวันฉายจริง โดยรายได้ ณ วันแรกที่ออกฉาย ไอฟาย..แต๊งกิ้ว..เลิฟยู้ สามารถทำรายได้ได้สูงถึง 29.17 ล้านบาท โดยถือว่าเป็นสถิติใหม่ของภาพยนตร์ที่เปิดตัวที่สูงสุดเป็นประวัติการณ์อีกครั้งของจีทีเอช แทนที่ภาพยนตร์เรื่อง พี่มาก..พระโขนง เดิม แต่อย่างไรก็ตามสถิตินี้จะไม่ถูกนับรวมกับสถิติรายได้เมื่อเปิดตัวในวันที่ไม่ใช่วันหยุดที่เดิมพี่มาก..พระโขนงได้ทำลายสถิติไว้ เนื่องจากวันที่ภาพยนตร์ออกฉายนั้นตรงกับวันรัฐธรรมนูญซึ่งเป็นวันหยุด แต่อย่างไรก็ตามจากกระแสแบบปากต่อปาก ทำให้ ไอฟาย..แต๊งกิ้ว..เลิฟยู้ กลายเป็นภาพยนตร์ที่ติดอันดับหนึ่งของ บอกซ์ออฟฟิศประเทศไทยได้อย่างไม่ยากเย็น ด้วยรอบฉายที่มากที่สุดถึง 55 รอบฉายต่อวัน และเมื่อสิ้นสุดอาทิตย์แรกหลังภาพยนตร์ออกฉาย สามารถทำรายได้รวมเฉพาะในกรุงเทพมหานครและปริมณฑล รวมถึงเชียงใหม่ได้สูงถึง 171.19 ล้านบาท ( 8 วัน ) จึงทำให้ ไอฟาย..แต๊งกิ้ว..เลิฟยู้ กลายเป็นภาพยนตร์ที่สามารถทำรายได้แซงรายได้ทั้งหมดของ ATM เออรัก เออเร่อ ( 152.5 ล้านบาท ) และยังทำให้ภาพยนตร์ไอฟายฯ กลายเป็นภาพยนตร์ที่สามารถทำรายได้สูงเป็นอันดับ 2 ของรายได้สูงสุดของ จีทีเอช ต่อจากอันดับ 1 คือภาพยนตร์เรื่อง พี่มาก..พระโขนง ( 598.96 ล้านบาท ) ซึ่งก็ยังเป็นหนึ่งในภาพยนตร์ที่ทำได้รายสูงสุดของประเทศไทย เมื่อสิ้นสุดอาทิตย์ที่สองภาพยนตร์ไอฟายฯ ยังคงติดอันดับหนึ่งบอกซ์ออฟฟิศประเทศไทย ด้วยรายได้รวมเฉพาะวันพฤหัสบดี-วันอาทิตย์ที่ 53.42 ล้านบาท และรวมรายได้ทั้งหมดตลอดโปรแกรมฉายที่ 330.01 ล้านบาท ซึ่งเป็นการทำรายได้แซงภาพยนตร์เรื่องตำนานสมเด็จพระนเรศวรมหาราชทั้ง 4 ภาค และกลายเป็นภาพยนตร์ไทยที่ทำรายได้สูงสุดเป็นอันดับที่สอง เป็นรองแค่จากพี่มาก..พระโขนงเพลงประกอบเพลงประกอบ. - ABC ชักกระตุก - ไอซ์ ,ซันนี่ , นิว , หมวดแวน - Walk You Home - สุรสีห์ อิทธิกุลรางวัลรีเมค รีเมค. ไอฟาย..แต๊งกิ้ว..เลิฟยู้ ได้ถูกซื้อลิขสิทธิ์นำไปสร้างใหม่ในแบบรีเมคจากบริษัทสร้างภาพยนตร์ของอินโดนีเซีย เมื่ออกฉายใช้ชื่อว่า Love You, Love You Not โดยเข้าฉายในวันที่ 13 สิงหาคม พ.ศ. 2558</doc>
