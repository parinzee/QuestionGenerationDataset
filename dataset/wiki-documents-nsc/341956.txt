<doc id="341956" url="https://th.wikipedia.org/wiki?curid=341956" title="รอย ซัลลิแวน">รอย ซัลลิแวน รอย ซัลลิแวน (; 7 กุมภาพันธ์ ค.ศ. 1912 — 28 กันยายน ค.ศ. 1983) เป็นเจ้าหน้าที่อุทยานแห่งชาติชาวอเมริกัน ประจำอุทยานแห่งชาติเชนันโดอาห์ในรัฐเวอร์จิเนีย ช่วงระหว่างปี ค.ศ. 1942 ถึง 1977 โดยที่ซัลลิแวนได้เคยถูกฟ้าผ่ามาแล้วถึงเจ็ดครั้งในช่วงเวลาที่ต่างกัน ซึ่งสามารถรอดชีวิตมาจากเหตุการณ์ดังกล่าวได้ทุกครั้ง ด้วยเหตุนี้เขาจึงได้รับฉายา "มนุษย์สายล่อฟ้า" เขาได้รับการยอมรับในบันทึกสถิติโลกกินเนสส์ในฐานะที่เคยได้รับอุบัติเหตุจากฟ้าผ่ามากกว่ามนุษย์คนอื่น ๆ ที่ยังคงมีชีวิตอยู่ แต่แล้วเขากลับเสียชีวิตลงด้วยกระสุนของตัวเองในวัย 71 ปี อันเนื่องมาจากความรักที่ไม่สมปรารถนาชีวิตส่วนตัว ชีวิตส่วนตัว. ซัลลิแวนเกิดที่กรีนคันทรี รัฐเวอร์จิเนีย ในวันที่ 7 กุมภาพันธ์ ค.ศ. 1912 เขาเริ่มทำงานในฐานะเจ้าหน้าที่พิทักษ์ป่า ในอุทยานแห่งชาติเชนันโดอาห์ในปี ค.ศ. 1936 ได้มีการกล่าวถึงซัลลิแวนว่าเป็นเขาเป็นคนที่มีพละกำลัง ผิวหน้าขรุขระ ซึ่งมีลักษณะคล้ายกับนักแสดงที่มีชื่อว่าจีน แฮกแมน ผู้คนต่างพยายามหลีกเลี่ยงที่จะไม่อยู่ใกล้กับเขาในช่วงหลังอันเนื่องมาจากการกลัวถูกฟ้าผ่า และนี่จึงเป็นเรื่องที่น่าเสียใจสำหรับเขา ครั้งหนึ่งเขาได้เคยกล่าวไว้ว่า "เช่น เมื่อผมเดินไปกับหัวหน้าพิทักษ์ป่าในวันหนึ่ง ได้มีฟ้าผ่าลงมา หัวหน้าได้กล่าวว่า ผมจะขอไปหาคุณในภายหลังก็แล้วกัน" ในวันที่ 28 กันยายน ค.ศ. 1983 ซัลลิแวนได้เสียชีวิตลงในวัย 71 ปี ด้วยการยิงตัวเองเข้าที่ศีรษะ หมวกเจ้าหน้าที่สองใบของเขาได้รับการจัดแสดงในกินเนสส์เวิลด์เอ็กฮิบิทฮอลในนครนิวยอร์กและรัฐเซาท์แคโรไลนา</doc>
