<doc id="323486" url="https://th.wikipedia.org/wiki?curid=323486" title="ฟาริดา สุไลมาน">ฟาริดา สุไลมาน ดร.ฟาริดา สุไลมาน อดีตสมาชิกสภาผู้แทนราษฎรจังหวัดสุรินทร์ อดีตรองโฆษกกระทรวงการพัฒนาสังคมและความมั่นคงของมนุษย์ และเป็นภริยาของมุข สุไลมาน โฆษกพรรคมาตุภูมิ เคยสังกัดพรรคการเมืองหลายพรรค อาทิ พรรคมาตุภูมิ พรรคไทยรักไทย ปัจจุบันสังกัดพรรคภูมิใจไทยประวัติ ประวัติ. ฟาริดา สุไลมาน มีชื่อเล่นว่า โน เกิดเมื่อวันที่ 26 มกราคม พ.ศ. 2507 ที่อำเภอศีขรภูมิ จังหวัดสุรินทร์ ในครอบครัวที่เป็นมุสลิม 1 ใน 5 ครอบครัวในจังหวัดสุรินทร์ บิดามีเชื้อสายปาทาน ทั้งบิดาและมารดาล้วนเคยดำรงตำแหน่งกำนันในท้องถิ่น จบการศึกษาชั้นมัธยมศึกษาจากโรงเรียนสุรวิทยาคาร จากนั้นศึกษาต่อในระดับปริญญาตรี สาขาจิตวิทยาการแนะแนว มหาวิทยาลัยศรีนครินทรวิโรฒ ประสานมิตร จบการศึกษาปริญญาโท สาขาการแนะแนว จากมหาวิทยาลัยศรีนครินทรวิโรฒ และปริญญาเอกสาขายุทธศาสตร์การพัฒนาภูมิภาคจากมหาวิทยาลัยราชภัฏสุรินทร์ ฟาริดาสมรสกับมุข สุไลมาน โฆษกพรรคมาตุภูมิ และอดีตสมาชิกสภาผู้แทนราษฎรจังหวัดปัตตานี มีบุตร 2 คน คือ น.นัสรี สุไลมาน และ น.ฟาดิล สุไลมานงานการเมือง งานการเมือง. ฟาริดา สุไลมานเริ่มทำงานการเมืองโดยเป็นนายกเทศมนตรีตำบลระแงง อำเภอศีขรภูมิ จังหวัดสุรินทร์ ต่อมาจึงได้หันเข้ามาทำงานการเมืองในระดับชาติ โดยการลงสมัครรับเลือกตั้งสมาชิกสภาผู้แทนราษฎร จังหวัดสุรินทร์ และได้รับการเลือกตั้งถึง 3 สมัย ในสังกัดพรรคไทยรักไทย พรรคพลังประชาชน และย้ายมาสังกัดพรรคมาตุภูมิ ต่อมาภายหลังการยุบสภาเมื่อวันที่ 10 พฤษภาคม พ.ศ. 2554 จึงได้ย้ายมาสังกัดพรรคภูมิใจไทย และลงสมัคร ส.ส. จังหวัดสุรินทร์ ในนามพรรคภูมิใจไทย ซึ่งเป็นคนละพรรคกับมุข สุไลมานผู้เป็นสามี ฟาริดา สุไลมาน เคยได้รับการแต่งตั้งเป็นที่ปรึกษารัฐมนตรีว่าการกระทรวงเกษตรและสหกรณ์ รองโฆษกกระทรวงการพัฒนาสังคมและความมั่นคงของมนุษย์กรณีที่เป็นข่าว กรณีที่เป็นข่าว. ฟาริดา สุไลมาน เคยตกเป็นข่าวดังเนื่องจากถูกกัปตันการบินไทยขวางไม่ให้ขึ้นเครื่องบิน เที่ยวบินกรุงเทพฯ-ขอนแก่น เพื่อที่จะเดินทางกลับพื้นที่ที่ จ.สุรินทร์ โดยสายการบินไทย เที่ยวบินที่ TG1040 กรุงเทพฯ-ขอนแก่น แต่ขณะเดินไปที่ประตูเครื่องบิน มีชายแต่งกายคล้ายกัปตันเครื่องมาขวางและสอบถามว่าตนเองเป็น ส.ส.พรรคพลังประชาชนใช่หรือไม่ พร้อมกล่าวว่า การบินไทย ไม่ต้อนรับ ส.ส.พรรคพลังประชาชนผลงานงานเขียนผลงาน. งานเขียน. - พ.ศ. 2557 - หนังสือ"ผู้หญิงสองวัฒนธรรม บนเส้นทางชีวิตการเมือง"พิธีกรพิธีกร. - พ.ศ. 2557 - รายการ wanita variety ทางช่อง TMTV (ช่องทีวีมุสลิม)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
