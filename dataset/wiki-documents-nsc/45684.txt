<doc id="45684" url="https://th.wikipedia.org/wiki?curid=45684" title="สมเด็จพระราชินีซิลเวียแห่งสวีเดน">สมเด็จพระราชินีซิลเวียแห่งสวีเดน สมเด็จพระราชินีซิลเวียแห่งสวีเดน (อังกฤษ: Her Majesty Queen Silvia of the Sweden) (ซิลเวีย เรนาเทอ ซอมแมร์ลัธ; 23 ธันวาคม พ.ศ. 2486) เป็นสมเด็จพระราชินีแห่งราชอาณาจักรสวีเดน พระองค์ปัจจุบัน และยังเป็นพระราชชนนีในเจ้าหญิงวิกตอเรีย มกุฎราชกุมารีแห่งสวีเดน รัชทายาทแห่งราชบัลลังก์ พระองค์ทรงดำรงพระอิสริยยศเป็น สมเด็จพระราชินี และประชาชนชาวสวีเดนเรียกพระองค์ว่า พระราชินีซิลเวียเครื่องราชอิสริยาภรณ์ไทยเครื่องราชอิสริยาภรณ์ไทย. - เครื่องราชอิสริยาภรณ์จุลจอมเกล้า ชั้นปฐมจุลจอมเกล้า (ป.จ.)พระราชประวัติ พระราชประวัติ. พระองค์เสด็จพระราชสมภพเป็นสามัญชนโดยมีพระนามเดิมว่า ซิลเวีย เรนาเทอ ซอมแมร์ลัธ ทรงเป็นธิดาคนเดียวของวอลเธอร์ ซอมแมร์ลัธ และอลิซ ซอมแมร์ลัธ (สกุลเดิม ซัวเรซ ดือ โตเลดู) บิดาเป็นชาวเยอรมัน มารดาเป็นชาวบราซิล ครอบครัวของพระองค์พำนักในประเทศบราซิล ตั้งแต่ปี ค.ศ. 1947 ถึง ค.ศ. 1957 ก่อนที่พระองค์จะสมรส ทรงพำนักใน ประเทศอาร์เจนตินา ทรงทำงานเป็นกงสุลในมิวนิค ซึ่งเป็นเวลาสั้นๆ ก่อนจะทำงานเป็นแอร์โฮสเตสอภิเษกสมรส อภิเษกสมรส. ในปี พ.ศ. 2515 ระหว่างการแข่งขันกีฬาโอลิมปิก ซิลเวียพบกับเจ้าชายคาร์ลกุสตาฟ มกุฎราชกุมารแห่งสวีเดน ซึ่งพระองค์ได้พระราชทานสัมภาษณ์ในภายหลังว่าทรง "คลิก" อย่างไรเมื่อทั้งสองพระองค์ทรงพบกันครั้งแรก เมื่อสมเด็จพระราชาธิบดีกุสตาฟที่ 6 เสด็จสวรรคตในวันที่ 14 กันยายนพ.ศ. 2516 และเจ้าชายคาร์ลเสด็จขึ้นครองราชย์ในวันที่ 19 กันยายน ปีเดียวกัน ซึ่งในปี พ.ศ. 2519 ทั้งสองพระองค์จึงได้ทรงเสกสมรสกัน นับเป็นสมเด็จพระราชาธิบดีพระองค์แรกของสวีเดนที่ทรงอภิเษกสมรสระหว่างครองราชย์อยู่ และเหตุผลที่ทั้งสองพระองค์เสกสมรสกันหลังจากที่เจ้าชายคาร์ลเสด็จขึ้นครองราชย์นั้น เนื่องจากหากพระองค์ทรงเสกสมรสกับซิลเวียก่อนทรงราชย์อาจทำให้พระองค์ทรงสูญเสียพระราชสิทธิ์ในการเสด็จขึ้นครองราชย์สมบัติได้ สมเด็จพระราชาธิบดีและสมเด็จพระราชินีแห่งสวีเดนมีพระราชโอรสและพระราชธิดา 3 พระองค์ดังนี้1. เจ้าหญิงวิกตอเรีย มกุฎราชกุมารีแห่งสวีเดนและดัชเชสแห่งเวสเตอร์เยิตลันด์ (14 กรกฎาคม พ.ศ. 2520 -) เสกสมรสกับดาเนียล เวสต์ลิง 2. เจ้าชายคาร์ล ฟิลิป ดยุกแห่งแวร์มลันด์ (อดีต: มกุฎราชกุมาร; 13 พฤษภาคม พ.ศ. 2522 -) เสกสมรสกับเจ้าหญิงโซเฟีย ดัชเชสแห่งแวร์มลันด์ 3. เจ้าหญิงมาเดอลีน ดัชเชสแห่งเฮลซิงลันด์และเยสตริคลันด์ (10 มิถุนายน พ.ศ. 2525 -) เสกสมรสกับคริสโตเฟอร์ โอนีล (หมายเหตุ : เจ้าชายคาร์ล ฟิลิปส์ เดิมทรงเป็น เจ้าชายคาร์ล ฟิลิปส์ มกุฎราชกุมารแห่งสวีเดน หากแต่ทรงถูกถอดพระอิสริยยศ มกุฎราชกุมารในปี พ.ศ. 2523 หลังจากที่รัฐสภาผ่านกฎมณเทียรบาลให้พระราชบุตรพระองค์ใหญ่ขึ้นทรงราชย์โดยไม่จำกัดจากเพศ ดังนั้นตำแหน่งมกุฎราชกุมารีจึงเปลี่ยนไปที่เจ้าหญิงวิคตอเรียแทน)</doc>
