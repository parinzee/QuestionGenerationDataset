<doc id="34841" url="https://th.wikipedia.org/wiki?curid=34841" title="หม่อมหลวงประพันธ์ สนิทวงศ์">หม่อมหลวงประพันธ์ สนิทวงศ์ หม่อมหลวงประพันธ์ สนิทวงศ์ ท.จ.ว.,ม.ว.ม.,ม.ป.ช. (29 เมษายน พ.ศ. 2462 - มีนาคม พ.ศ. 2546) เป็นผู้ประพันธ์คำร้องเพลงพระราชนิพนธ์ไร้เดือน เตือนใจ และเกาะในฝัน ร่วมกับท่านผู้หญิงมณีรัตน์ บุนนาค เป็นสมาชิกวงลายคราม และวง อ.ส. วันศุกร์ วงดนตรีแจ๊สส่วนพระองค์ในพระบาทสมเด็จพระปรมินทรมหาภูมิพลอดุลยเดช นอกจากนี้ท่านยังเป็นผู้ประพันธ์ทำนองเพลงที่มีชื่อเสียงมากมาย เช่น ลมหวน, หากรู้สักนิด เพลงประกอบละครบ้านทรายทอง, เพลงประจำมหาวิทยาลัยขอนแก่น, เพลงจุฬาแซมบ้า ฯลฯ หม่อมหลวงประพันธ์ สนิทวงศ์ เป็นผู้ที่สนใจดนตรีมาตั้งแต่เด็ก โดยเริ่มเรียนเปียโนแบบครูพักลักจำที่โรงเรียนกรุงเทพคริสเตียน และเริ่มเล่นเปียโนโดยเล่นเฉพาะโน้ตตัวดำก่อน (ebony key) เนื่องจากคิดว่ามีตัวโน้ตน้อยกว่าโน้ตตัวขาว หลังจากนั้นก็เริ่มเล่นเปียโนด้วยตนเองมาเรื่อยๆ และหัดอ่านและเขียนโน้ตเพลง จนเริ่มแต่งเพลงตอนอายุ 18 ปี ขณะเรียนอยู่ที่จุฬาลงกรณมหาวิทยาลัย โดยแต่งร่วมกับหม่อมหลวงพวงร้อย อภัยวงศ์ และใช้นามในการแต่งเพลงร่วมว่า "ร้อยพัน"ประวัติ ประวัติ. หม่อมหลวงประพันธ์ สนิทวงศ์ เป็นบุตรคนที่ 3 ของหม่อมราชวงศ์สุวพรรณ สนิทวงศ์ และนางประยงค์ สนิทวงศ์ ณ อยุธยา (ปักษานนท์) มีพี่น้องร่วมบิดาทั้งหมด 23 คน ได้สมรสกับหม่อมราชวงศ์ทรงศรี และมีบุตรด้วยกัน 2 คน ดังนี้1. พลอากาศเอกอนุพันธ์ สนิทวงศ์ ณ อยุธยา (อดีตรองผู้บัญชาการทหารสูงสุด และ รองผู้บัญชาการทหารอากาศ) 2. พลตำรวจเอกอิสระพันธ์ สนิทวงศ์ ณ อยุธยา (อดีตรองผู้บัญชาการตำรวจแห่งชาติ)- การศึกษา - พ.ศ. 2469 เข้ารับการศึกษาชั้นประถมศึกษาปีที่ 1 ที่โรงเรียนกรุงเทพคริสเตียน - พ.ศ. 2482 ศึกษาคณะสัตวแพทยศาสตร์ จุฬาลงกรณ์มหาวิทยาลัย หม่อมหลวงประพันธ์ สนิทวงศ์ เสียชีวิตด้วยโรคชรา จากเลือดไม่พอเพียงไปเลี้ยงหัวใจทำให้หัวใจขาดเลือด เมื่อเดือนมีนาคม พ.ศ. 2546 ณ โรงพยาบาลวิชัยยุทธเครื่องราชอิสริยาภรณ์เครื่องราชอิสริยาภรณ์. - พ.ศ. 2539 - เครื่องราชอิสริยาภรณ์จุลจอมเกล้า ชั้น ทุติยจุลจอมเกล้าวิเศษ</doc>
