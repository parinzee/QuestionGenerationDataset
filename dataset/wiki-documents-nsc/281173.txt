<doc id="281173" url="https://th.wikipedia.org/wiki?curid=281173" title="เดอะซิมส์ 3 เวิลด์ แอดเวนเจอร์ส">เดอะซิมส์ 3 เวิลด์ แอดเวนเจอร์ส เดอะซิมส์ 3 เวิลด์ แอดเวนเจอร์ส () เป็นภาคเสริมตัวแรกของเกมเดอะซิมส์ 3 พัฒนาโดย อีเอแบล็คบอกซ์และเดอะซิมส์ดิวิชัน จัดจำหน่ายโดยอิเล็กโทรนิคอาร์ต สำหรับในภาคเสริมเวิลด์ แอดเวนเจอร์ส ก่อนหน้านี้เคยมีภาคเสริมที่เกี่ยวกับการพักร้อนมาก่อนหน้านี้แล้วคือ "เดอะซิมส์ วัยรักพักร้อน" และ "เดอะซิมส์ 2 ทริปซ่าส์" แต่ในภาคเสริมเวิลด์ แอดเวนเจอร์สไม่เหมือนกับภาคเสริมที่แล้วมา เพราะภาคเสริมเวิลด์ แอดเวนเจอร์ส จะเน้นไปที่การผจญภัยหาสมบัติมากกว่าการที่จะพาชาวซิมส์ไปพักร้อน โดยมีสถานที่ที่มีอยู่จริง 3 สถานที่ ไม่ว่าจะเป็น ประเทศอียิปต์,ประเทศจีน และประเทศฝรั่งเศส นอกจากนี้ยังสามารถพาชาวซิมส์ไปเรียนรู้วัฒนธรรมใหม่ๆ พัฒนาทักษะการฝึกป้องกันตัว ทักษะการถ่ายภาพ และทักษะการทำไวน์ อีกทั้งยังเข้าไปพบปะพูดคุยกับชาวซิมส์ที่อยู่ในประเทศนั้นๆได้ แต่มีอีกอย่างที่เพิ่มเข้ามาคือโหมดสร้างชั้นใต้ดิน โดยที่ไม่จำเป็นต้องไปปรับระดับของพื้นดินเลย และระดับวีซ่าจะมีผลต่อวันที่ชาวซิมส์จะมาเที่ยว ระดับวีซ่าจะเพิ่มก็ต่อเมื่อพาชาวซิมส์ไปผจญภัยในที่ต่างๆ มีการประกาศอย่างเป็นทางการเกี่ยวกับเดอะซิมส์ 3 เวิลด์ แอดเวนเจอร์ส ทางเว็บไซต์อย่างเป็นทางการของเดอะซิมส์ 3 เมื่อเดือนสิงหาคม พ.ศ. 2552 และได้กำหนดวันวางจำหน่ายในวันที่ 18 พฤศจิกายน พ.ศ. 2552 สำหรับทวีปอเมริกาเหนือ และวันที่ 20 พฤศจิกายน พ.ศ. 2552 สำหรับทวีปยุโรป สำหรับในประเทศไทยมีกำหนดวันวางจำหน่ายในวันที่ 17 พฤศจิกายน พ.ศ. 2552 ในช่วงแรกที่เดอะซิมส์ 3 ภาคเสริมเวิลด์ แอดเวนเจอร์สออกวางจำหน่าย เกมนี้ได้รับการตอบรับในด้านบวกจากหลายสำนักเช่น ในเกมโปร วันอัพดอตคอม รวมไปถึงเมตะคริติค โดยได้รับคะแนนการวิจารณ์เกมจาก เมตะคริติค 81 คะแนนรูปแบบการเล่น รูปแบบการเล่น. รูปแบบการเล่นของภาคเสริมเดอะซิมส์ 3 นี้เป็นการให้ผู้เล่นได้สัมผัสประเทศใหม่ๆ ตามที่มีอยู่ในความจริง นอกจากนี้ยังพาชาวซิมส์ไปผจญภัย หาขุมทรัพย์ที่ซ่อนตามประเทศต่างๆได้ ผู้เล่นสามารถให้ชาวซิมส์เรียนรู้ทักษะใหม่ๆ พัฒนาความสัมพันธ์กับชาวต่างชาติได้ ภาคเสริมเวิลด์ แอดเวนเจอร์ส ได้เปิดโอกาสให้ผู้เล่นสามารถพาชาวซิมส์ไปยังประเทศอียิปต์,ประเทศฝรั่งเศส และ ประเทศจีน ชาวซิมส์สามารถมีส่วนร่วมในกิจกรรมทางวัฒนธรรมขึ้นอยู่กับสถานที่ที่ชาวซิมส์ไป ในประเทศอียิปต์ ชาวซิมส์ สามารถเยี่ยมชมปิรามิดและพบกับปริศนาที่ซ่อนไว้ให้ปิรามิด ในประเทศจีน เยี่ยมชมดอกไม้ไฟรวมทั้งการกินและศิลปะการต่อสู้ และในประเทศฝรั่งเศส ชาวซิมส์สามารถมีส่วนร่วมในการทำไวน์รสชาติกลมกล่อม ระยะเวลาที่ชาวซิมส์จะสามารถอยู่ในประเทศที่ชาวซิมส์เที่ยวได้นั้นขึ้นอยู่กับระดับวีซ่า ระดับวีซ่านี้จะเพิ่มขึ้นไปในการผจญภัยต่างๆ ถ้ามีระดับวีซ่ามากขึ้นเท่าไร ชาวซิมส์จะสามารถซื้อบ้านพักตากอากาศเป็นของตัวเองและขยายเวลาการมาพักร้อนได้เท่านั้น รูปแบบการเล่นของภาคเสริม เวิลด์ แอดเวนเจอร์ส คือการหาเควสต่างๆ หรือที่เรียกว่าการผจญภัย ซึ่งการผจญภัยจะประกอบด้วยเป้าหมายต่างๆเชื่อมโยงกันในเรื่องราว ซึ่งมีเป้าหมายทั่วไปรวมถึงการสำรวจสุสานต่างๆหาของมีค่าและพูดคุยกับชาวซิมส์คนอื่นๆ เพื่อสร้างสังคมของซิมส์ เมื่อสำรวจสุสาน ซิมส์ของคุณจะต้องฝ่าฝันอุปสรรคต่างๆ เพื่อปลดล็อกห้องถัดไป เมื่อชาวซิมส์เข้าไปในสุสานครั้งแรก จะเกิดหมอกสงครามขึ้น หมอกสงครามจะหายไปเมื่อชาวซิมส์เดินผ่านห้องต่างๆที่เกิดหมอกสงครามอยู่ ซึ่งสุสานต่างก็มีปริศนาลี้ลับซ่อนเงื่อน เช่น กับดัก, หลุมดำ และสวิทช์เปิดบันได เป็นต้น นอกจากนี้ ตัวเกมยังเปิดโอกาสให้ผู้เล่นสามารถใช้เครื่องมือเข้าไปสร้างหรือปรับแต่งหลุมศพได้ นอกจากนี้ผู้เล่นยังสามารถเข้าไปเพิ่มลักษณะการเล่นเฉพาะวัตถุสำหรับสุสานได้ และยังเพิ่มลักษณะพิเศษต่างๆเพื่อให้เกิดความเร้าใจในการผจญภัยได้ เดอะซิมส์ 3 เวิลด์ แอดเวนเจอร์ส ภาคนี้ ยังเพิ่มทักษะสามทักษะที่มีเป้าหมายใหม่และความท้าทายต่อผู้เล่น ทักษะศิลปะป้องกันตัวซึ่งสามารถฝึกได้กับหุ่นโชว์ เมื่อฝึกไปได้สักพักชาวซิมส์ก็จะสามารถสับไม้และวัตถุอื่นๆ โดยใช้อิฐสองบล็อกเป็นตัวตั้งวัตถุได้ อีกทั้งซิมส์ของคุณยังสามารถร่วมการแข่งขันประลองฝีมือต่างๆเพื่อเพิ่มอันดับของซิมส์ ระดับทักษะของชาวซิมส์จะเห็นได้ตามสายคาดและสีเสื้อที่ชาวซิมส์ใส่อยู่ ตัวอย่างเช่น ถ้าอยู่ในระดับแรก สีของเสื้อจะเป็นสีขาว สายคาดสีดำ แต่พอฝึกไปได้สักพัก สีของเสื้อและสาดคาดจะเปลี่ยนไปเป็นสีอื่นๆ ตามระดับทักษะที่ได้ฝึกไว้ เป็นต้น ทักษะการทำไวน์จะขึ้นอยู่กับส่วนผสมของผลไม้ที่จะใส่ลงในเครื่องทำไวน์ คุณภาพของไวน์ขึ้นอยู่กับคุณภาพของผลไม้ที่นำไปใส่ลงเครื่องทำไวน์รวมทั้งวิธีการผลิตไวน์ มูลค่าของไวน์จะเพิ่มขึ้นโดยการนำขวดไวน์ไปใส่ในห้องใต้ดินและเก็บไว้ให้นานที่สุด ยิ่งเก็บไวน์ได้นานเท่าไร ก็จะยิ่งมีมูลค่าของไวน์มากขึ้นเท่านั้น ทักษะการถ่ายภาพขึ้นอยู่กับการถ่ายภาพด้วยกล้องดิจิทัลพกพา ภาพถ่ายที่ถ่ายโดยใช้มุมมองบุคคลที่หนึ่ง เกมสามารถตรวจสอบเรื่องการถ่ายภาพ เกมมีเป้าหมายให้ผู้เล่นในรูปแบบของทักษะการถ่ายภาพสำหรับชาวซิมส์นั้น นอกจากนี้ผู้เล่นสามารถเลือกรูปแบบภาพต่างๆเช่น รูปแบบทัศนียภาพและโทนสีซีเปียเป็นต้น สิ่งมีชีวิตในเกมเป็นผีมัมมี่ที่มีความสามารถหลายอย่าง เช่น ไม่ต้องไปนอน พบได้ในสุสาน ผู้เล่นอาจถูกผีมัมมี่ต้องคำสาปได้ถ้าหากไปทำร้ายหรือขัดขืน นอกจากนี้ยังมีเครื่องมือสร้างชั้นใต้ดินใหม่ ซึ่งไม่จำเป็นต้องทำการปรับระดับของพื้นดินแต่อย่างใด ซึ่งสามารถสร้างชั้นใต้ดินได้สูงสุดถึง 4 ชั้นประวัติการพัฒนา ประวัติการพัฒนา. เดอะซิมส์ 3 เวิลด์ แอดเวนเจอร์ส ได้ประกาศอย่างเป็นทางการเมื่อวันที่ 3 สิงหาคม พ.ศ. 2552 ซึ่งเป็นภาคเสริมของ "เดอะซิมส์ 3" โดยแน่นอนได้เลยว่าจะมีการผลิตเหมือนกับ "เดอะซิมส์" และ "เดอะซิมส์" 2 อย่างแน่นอน โดยเฉพาะอย่างยิ่งรูปแบบที่ให้ชาวซิมส์มีสัตว์เลี้ยง ดาวน์ทาวน์และสถานที่พักผ่อน ซึ่งเหมือนกับภาคเสริมที่ผ่านมา คาดว่าอาจจะได้รวมอยู่ในชุดภาคเสริมในอนาคต เมื่อวันที่ 2 พฤศจิกายน พ.ศ. 2552 ได้ประกาศว่าเกมนี้เป็นเกมทองของปีนี้ โดยได้สัมภาษณ์ ลินเซย์ เพียร์สัน ผู้ผลิตเกมนี้ได้กล่าวว่า จะเป็นเมืองที่นำมาจากสถานที่จริงและให้ผู้เล่นสามารถปรับแต่งสิ่งปลูกสร้างต่างๆเพื่อแลกเปลี่ยนกันได้ ภาคเสริมนี้แสดงความต้องการที่เธอกล่าวไว้ว่าลักษณะของภาคเสริมนี้แตกต่างจากแต่ก่อน อีกทั้งยังีการประกาศออกมาว่าจะมีไอเท็มพิเศษปล่อยให้ดาวน์โหลดที่ The Sims 3 Store เมื่อภาคเสริมวางจำหน่ายแล้ว เพราะเหตุนี้จึงเป็นการสร้างแรงจูงใจพิเศษสำหรับผู้เล่นที่จะซื้อเกม ลินเซย์ เพียร์สัน ยังกล่าวอีกว่า เมื่อมีภาคเสริมแล้วก็จะให้ของสมนาคุณด้วยการให้เงินสำหรับซื้อของผ่าน The Sims 3 Store USD$10 (£6) SimPoints ซึ่งจะมีให้สำหรับผู้ที่ซื้อภาคเสริมเท่านั้น สำหรับเวอร์ชันโทรศัพท์มือถือ ขณะนี้ได้ปล่อยให้ดาวน์โหลดแล้ว ส่วนเวอร์ชันไอโฟน ก่อนหน้านี้จะะปล่อยให้ดาวน์โหลดผ่าน App Store ในช่วงเดือนกุมภาพันธ์ พ.ศ. 2553 แต่ได้ถูกเลื่อนออกไป เนื่องจากปรับปรุงแก้ไขปัญหาบางส่วนที่เกิดขึ้น โดยกำหนดวันปล่อยให้ดาวน์โหลดผ่าน App Store ในวันที่ 5 เมษายน พ.ศ. 2553 ซึ่งตอนนี้ได้ปล่อยให้ดาวน์โหลดผ่าน App Store เรียบร้อยแล้วเพลงที่ใช้ในภาคเสริม เพลงที่ใช้ในภาคเสริม. ผู้ที่ประพันธ์เพลงให้กับเกม เดอะซิมส์ 3 เวิลด์ แอดเวนเจอร์ส คือ Steve Jablonsky ก่อนหน้านี้เขาได้ประพันธ์เพลงให้กับเกม เดอะซิมส์ 3 ตัวหลักมาก่อนหน้าแล้ว เขาประพันธ์เพลงโดยใช้เครื่องดนตรีทั้งหมด 35 ชิ้นบรรเลงเพลง และใช้วงดนตรีทั้งคณะ และบันทึกเสียงที่ Eastwest Studios ในย่านฮอลลิวูด เมื่อวันที่ 18 สิงหาคม พ.ศ. 2552 ได้นำนักร้อง Nelly Furtado, Pixie Lott, Stefanie Heinzmann, Matt and Kim และ Young Punx มาขับร้องเป็น ภาษาซิมส์ สำหรับใช้ในเกมนี้. โดยเมื่อวันที่ 13 ตุลาคม พ.ศ. 2552 ยังมีศิลปินนักร้องอีกมากมายที่มาขับร้องเพลงในภาคเสริมตัวนี้ ด้านล่างนี้คือรายชื่อศิลปินที่มาขับร้องเพลงให้กับภาคเสริม- Audrye Sessions - "Turn Me Off" - Broken Hearts Club - "Na Na Na" - Esmee Denters - "Outta Here" - Fefe Dobson - "I Want You" - Friday Night Boys - "Can't Take That Away" - Nelly Furtado - "Manos al Aire" - Stefanie Heinzmann - "No One (Can Ever Change My Mind)" - Pixie Lott - "Mama Do" - Madina Lake - "Lets Get Outta Here" - Manchester Orchestra - "I've Got Friends" - Matt and Kim- "Daylight" - Katie Melua - "If the Lights Go Out" - Metalkpretty - "Wake Up, Wake Up" - Natalie Portman's Shaved Head - "Me + Yr Daughter" - Hot Chelle Rae - "Say" - LeAnn Rimes - "You've Ruined Me" - Cassie Steele - "Summer Nights" - Evan Taubenfeld - "Pumpkin Pie" - Young Punx - "Juice and Sim"ผลการตอบรับของเกม ผลการตอบรับของเกม. ภาคเสริมนี้ได้รับการตอบรับมาเป็นอย่างดี สำหรับการวิจารณ์เกมโดย เรชูล มัวร์ จาก เกมโปร วิจารณ์เกมนี้ว่าคุณสมบัติของเกมนี้ดีมาก เพราะเหตุนี้เองสามารถทำให้ผู้เล่นเสียเวลาหลายชั่วโมงไปกับการเล่นเกม สำหรับการวิจารณ์เกมโดย สตีฟ บัทส์ จาก ไอจีเอ็น ได้วิจารณ์เกมนี้ว่า เป็นเกมผจญภัยที่ใช้ทักษะและการแก้ไขปัญหาของการผจญภัย และการพักผ่อนของครอบครัว แต่ในข้อสรุปของเขากล่าวว่า "ผมหวังว่าในภาคเสริม เวิลด์ แอดเวนเจอร์สนี้ อาจจะเป็นต้นแบบสำหรับภาคเสริมเดอะซิมส์ในอนาคต" สำหรับเดอะซิมส์ 3 เวิลด์ แอดเวนเจอร์ส ภาคเสริม เป็นแกมที่เจ็ดในการจัดอันดับ 10 เกมที่ขายดีที่สุดตามการจัดอันดับของ เอ็นพีดี และนอกจากนี้เกม เดอะซิมส์ 3 ยังได้ชื่อว่าเป็นเกมที่ขายดีที่สุดแห่งปี 2009</doc>
