<doc id="628319" url="https://th.wikipedia.org/wiki?curid=628319" title="ฝากไว้..ในกายเธอ">ฝากไว้..ในกายเธอ ฝากไว้..ในกายเธอ () เป็นภาพยนตร์ไทยแนวสยองขวัญ กำกับโดย โสภณ ศักดาพิศิษฏ์ นำแสดงโดย จุฑาวุฒิ ภัทรกำพล ธนภพ ลีรัตนขจร และ สุภัสสรา ธนชาติ กำหนดออกฉายในโรงภาพยนตร์ในวันที่ 7 สิงหาคม 2557 โดยมีกำหนดเข้าฉายในระบบเสียงรอบทิศทาง ดอลบี แอทมอส (Dolby Atmos) ซึ่งนับว่าเป็นภาพยนตร์ไทยเรื่องที่ 2 ที่มีการจัดทำเสียงในระบบนี้ และเป็นภาพยนตร์เรื่องแรกของ GTH ที่มีการจัดทำเสียงในระบบนี้ ภาพยนตร์ทำรายได้ 68.4 ล้านบาทเรื่องย่อ เรื่องย่อ. เพิร์ท (จุฑาวุฒิ ภัทรกำพล)และแทน (ธนภพ ลีรัตนขจร)ต่างก็เป็นทั้งเพื่อนรักและศัตรูคนสำคัญกั­นมาโดยตลอด ทั้งคู่เป็นนักกีฬาว่ายน้ำของจังหวัดที่พย­ายามแข่งกันเพื่อแย่งชิงโควต้าเข้ามหาวิทย­าลัย แต่แม้ว่าเพิร์ทจะพยายามฝึกฝนตัวเองมากแค่­ไหน เขาก็ไม่สามารถเอาชนะพรสวรรค์ของแทนได้ หนำซ้ำเพิร์ทยังแอบไปตกหลุมรักไอซ์ (สุภัสสรา ธนชาต)แฟนสาวของแทนซึ่งเธอก็มีใจให้เขาเช่นกัน แต่แล้วไอซ์กลับฆ่าตัวตายอย่างปริศนาภายใน­สระว่ายน้ำซึ่งเป็นที่ซ้อมของนักกีฬาจังหว­ัด แทนเสียใจมากจนหายหน้าไปจากการฝึกซ้อม เพิร์ทจึงกลับมาเป็นตัวเต็งในการคว้าโควต้­าเข้ามหาวิทยาลัย ทว่าตลอดเวลาที่เพิร์ทซ้อมว่ายน้ำคนเดียวก­ลางดึก นับวันเขายิ่งกลับรู้สึกราวกับมีใครมาว่าย­อยู่ด้วยข้างๆหรือแม้แต่สายตาที่คอยจ้องมอ­งเขาในเงามืด แม้ว่าทั้งสระจะมีเพียงเขาคนเดียวก็ตาม กระทั่งวันหนึ่งแทนกลับมาที่สระ แล้วเล่าให้เพิร์ทฟังถึงสาเหตุที่ไอซ์ฆ่าต­ัวตายว่าเป็นเพราะเธอท้อง แทนบอกเพิร์ทว่าเขาจะแก้แค้นให้ไอซ์ เขาจะต้องรู้ตัวคนที่ทำให้ไอซ์ฆ่าตัวตายให­้ได้ไม่ว่าด้วยวิธีใดก็ตาม เพิร์ทจะทำอย่างไรกับสิ่งที่เขาต้องเผชิญ ความผิดที่เขาได้ฝากไว้กับทั้งแทนและไอซ์ก­ำลังจะถูกเปิดเผยออกมาอย่างช้าๆและทรมานนักแสดงนักแสดง. - จุฑาวุฒิ ภัทรกำพล รับบท พัฒนะ (เพิร์ท) - ธนภพ ลีรัตนขจร รับบท แทนไท (แทน) - สุภัสสรา ธนชาต รับบท อินทิรา (ไอซ์) - วิโอเลต วอเทียร์ รับบท มิ้นท์ - นุสบา ปุณณกันต์ รับบท อ้อ (แม่ของเพิร์ท) - ศุภกิจ ตังทัตสวัสดิ์ รับบท โค้ชเสรี - สุปรีย์ฎา คำนวณศิลป์ รับบท อร (แม่ของไอซ์)เพลงประกอบภาพยนตร์เพลงประกอบภาพยนตร์. - "ฝากไว้" – วิโอเลต วอเทียร์ (ต้นฉบับของ ธงไชย แมคอินไตย์) - "ฝากไว้" – ธงไชย แมคอินไตย์ (ท้ายเรื่อง)</doc>
