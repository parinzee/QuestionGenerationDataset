<doc id="145875" url="https://th.wikipedia.org/wiki?curid=145875" title="ณ บางช้าง">ณ บางช้าง ราชินีกุล ณ บางช้าง เป็นสกุลซึ่งเป็นพระญาติวงศ์ในสมเด็จพระอมรินทราบรมราชินี พระบรมราชินีในพระบาทสมเด็จพระพุทธยอดฟ้าจุฬาโลกมหาราช และ ยังเป็นสกุลที่สืบเชื้อสายมาจากพระมหากษัตริย์ของราชวงศ์พระร่วง แห่งอาณาจักรสุโขทัย และ ราชวงศ์สุโขทัย แห่งอาณาจักรอยุธยา สกุล ณ บางช้าง ยังเป็นราชินิกุลแห่งราชวงศ์จักรี ที่เป็นวงศ์หนึ่งในราชินิกุลบางช้างประกอบด้วย 5 สกุล ได้แก่ ชูโต, แสง-ชูโต, สวัสดิ-ชูโต, บุนนาค และ ณ บางช้าง พระชนกทองและพระชนนีสั้นทรงเป็นพระชนกและพระชนนีในสมเด็จพระอมรินทราบรมราชินี มีบุตร 10 องค์1. เจ้าคุณหญิงแวน 2. เจ้าคุณหญิงทองอยู่ 3. เจ้าคุณชายชูโต 4. สมเด็จพระอมรินทราบรมราชินี 5. เจ้าแตง 6. เจ้าคุณหญิงชีโพ 7. เจ้าพู 8. เจ้าคุณหญิงเสม 9. เจ้าคุณหญิงนวล 10. เจ้าคุณหญิงแก้ว สามองค์ในบรรดาพระโอรสพระธิดา เป็นต้นตระกูลของวงศ์ (กลุ่มหรือหมู่) บางช้างของสกุลต่าง ๆ ของสมเด็จพระอมรินทราบรมราชินี สามองค์ดังกล่าวคือ1. เจ้าคุณชายชูโต ซึ่งเป็นต้นสกุล ชูโต, แสง-ชูโต และ สวัสดิ-ชูโต 2. เจ้าคุณหญิงนวล ซึ่งได้รับนามสกุลบุนนาคของสามีพระองค์ 3. เจ้าคุณหญิงแก้ว ซึ่งสมรสกับพระยาสมุทรสงคราม (นามสกุลของผู้ที่สืบเชื้อสายจากพระยาสมุทรสงครามและเจ้าหญิงแก้วคือ ณ บางช้าง)</doc>
