<doc id="37097" url="https://th.wikipedia.org/wiki?curid=37097" title="ขายหัวเราะ">ขายหัวเราะ ขายหัวเราะ เป็นชื่อของนิตยสารการ์ตูนไทยรายสัปดาห์ จัดพิมพ์โดยสำนักพิมพ์บรรลือสาส์น ภายใต้การบริหารงานของ วิธิต อุตสาหจิต และเป็นหนังสือการ์ตูนที่ได้รับความนิยมมากที่สุดเล่มหนึ่งในประเทศไทย ควบคู่ไปกับนิตยสารมหาสนุก ซึ่งจัดพิมพ์โดยบรรลือสาส์นเช่นกัน เริ่มตีพิมพ์ฉบับแรกเมื่อ พ.ศ. 2516 ในเวลาต่อมา ทางบันลือกรุ๊ป ได้ใช้งบ 10 ล้านบาทสำหรับการจัดทำขายหัวเราะในรูปแบบอีแม็กกาซีน โดยเวอร์ชันทดลองแรกเริ่ม มียอดดาวน์โหลดกว่า 2 หมื่นครั้ง ภายในช่วงระยะเวลา 4 วัน นอกจากนี้ ขายหัวเราะยังจัดเป็นนิตยสารการ์ตูนไทยที่สามารถทำยอดขายได้กว่าล้านเล่มของแต่ละเดือน ตลอดช่วงระยะเวลาสิบปีที่ผ่านมารูปแบบของหนังสือ รูปแบบของหนังสือ. ขายหัวเราะ เปิดตัวครั้งแรกในวันพฤหัสบดีที่ 1 มกราคม พ.ศ. 2519  เป็นนิตยสารที่นำเสนอการ์ตูนตลกสามช่องจบ หรือ การ์ตูนแก๊กเกือบตลอดทั้งเล่ม ภายในลงพิมพ์เรื่องขำขันแทรกเป็นช่วงๆ และเรื่องสั้นสามเรื่องในแต่ละฉบับ ซึ่งไอเดียในการเขียนการ์ตูนแก๊ก ขำขัน และเรื่องสั้นเหล่านี้ ผู้อ่านสามารถเขียนเพื่อนำเสนอให้ทางนิตยสารตีพิมพ์ได้ โดยต้องผ่านการพิจารณาจากกองบรรณาธิการก่อน นักเขียนเรื่องสั้นที่มีชื่อเสียงโด่งดังหลายคนก็เคยมีผลงานตีพิมพ์ในนิตยสารฉบับนี้ เช่น อธิชัย บุญประสิทธิ์, ดำรง อารีกุล, น้ำอบ, นอติลุส, เพชรน้ำเอก เป็นต้น นอกจากนี้ยังถูกลงในรายการ 3 โลกการ์ตูน ทางช่อง 3 ที่ต่ายกับนิคและบอกอวิธิตเป็นพิธีกร ส่วนขนาดรูปเล่มของขายหัวเราะ ในสมัยเริ่มแรกมีรูปเล่มขนาดใหญ่เท่ากระดาษ A4 ต่อมาในปี พ.ศ. 2529 จึงได้เริ่มปรับขนาดหนังสือให้เล็กลง โดยใช้ชื่อหนังสือเล่มเล็กว่า "ขายหัวเราะฉบับกระเป๋า" มีขนาดเท่ากระดาษ B5 ซึ่งเป็นขนาดของหนังสือขายหัวเราะในปัจจุบัน ส่วนขายหัวเราะฉบับเดิมก็ยังคงพิมพ์ต่อไป จนกระทั่งมีการยกเลิกในเวลาต่อมา เหลือเพียงขายหัวเราะฉบับกระเป๋าเท่านั้น ราคาขายของขายหัวเราะในสมัยเล่มใหญ่นั้นอยู่ที่ 5 บาท (ต่อมาได้เพิ่มเป็น 6 และ 7 บาท) ต่อมาเมื่อมีการปรับขนาดลงมาเป็นฉบับกระเป๋า จึงมีการปรับราคาหนังสือใหม่เป็น 10 บาท ภายหลังจึงขึ้นราคาเป็น 12 บาท และ 15 บาท (ราคาปัจจุบัน ปรับขึ้นเมื่อ พ.ศ. 2549) ตามต้นทุนการผลิตที่เพิ่มขึ้น กำหนดการออกนิตยสารนั้นเดิมกำหนดออกเป็นรายปักษ์ (ราย 15 วัน) ภายหลังจึงปรับให้ออกเป็นรายสิบวันและรายสัปดาห์พร้อมกับมหาสนุก โดยขายหัวเราะมีกำหนดออกในวันอังคาร ส่วนมหาสนุกออกจำหน่ายในวันศุกร์ ต่อมาจึงปรับกำหนดออกอีกครั้งให้เป็นวันพุธทั้งสองฉบับในเดือนเมษายน พ.ศ. 2541 ปัจจุบัน (พ.ศ. 2559) ได้มีการเปลี่ยนกำหนดออกเป็นรายปักษ์ และปรับราคาเป็นเล่มละ 20 บาทนักเขียนการ์ตูนของขายหัวเราะนักเขียนในปัจจุบัน นักเขียนการ์ตูนของขายหัวเราะ. นักเขียนในปัจจุบัน. รายชื่อนักเขียนของขายหัวเราะในปัจจุบันนี้อ้างอิงตามที่ปรากฏรายชื่อนามปากกาในนิตยสารขายหัวเราะ ฉบับที่ 1033 ประจำวันพุธที่ 20-26 พฤษภาคม 2552- วัฒนา (วัฒนา เพ็ชรสุวรรณ, นามปากกาอื่น: ตาโต) - แฟนการ์ตูนนิยมเรียกว่า "อาวัฒน์" ปัจจุบันดูแลนิตยสาร "เบบี้" เขียนปกนิตยสาร "ขายหัวเราะ" และมีผลงานตีพิมพ์ในหนังสือพิมพ์ข่าวสดและนิตยสารมติชนสุดสัปดาห์ เริ่มเขียนการ์ตูนเมื่อปี พ.ศ. 2504 - จุ๋มจิ๋ม (จำนูญ เล็กสมทิศ) - ปัจจุบันรับผิดชอบดูแลนิตยสารหนูจ๋าเพียงฉบับเดียวเท่านั้น แต่ยังปรากฏรายชื่อนักเขียนอยู่ในขายหัวเราะและมหาสนุก เริ่มเขียนการ์ตูนเมื่อปี พ.ศ. 2500 - ต่าย (ภักดี แสนทวีสุข) - เจ้าของผลงานการ์ตูนชุด "ปังปอนด์" เริ่มเขียนการ์ตูนเมื่อปี พ.ศ. 2522 - นิค (นิพนธ์ เสงี่ยมศักดิ์) - เจ้าของผลงานการ์ตูนชุด "คนอลเวง" เริ่มเขียนการ์ตูนเมื่อปี พ.ศ. 2525 - เฟน (อารีเฟน ฮะซานี) - เจ้าของผลงานการ์ตูนชุด "สาวดอกไม้กะนายกล้วยไข่" และ "รามาวตาร" เริ่มเขียนการ์ตูนเมื่อปี พ.ศ. 2520 - เดีย (รุจิภาส ขจรพิมานมาศ) - เริ่มเขียนการ์ตูนเมื่อปี พ.ศ. 2529 ปัจจุบันเขียนการ์ตูนสำหรับสอนเด็กเล็ก - มัธยม แบบเรียนแนววิชาการตูน และ นิทาน, สารคดีตูน และกลับมาเขียนอีกครั้งในปี พ.ศ. 2559 - ปุ๋ย (ศุภมิตร จันทร์แจ่ม)(ฉายา ปุ๋ย เดวิล) - เจ้าของผลงานการ์ตูนชุด "สติแตกสุดขอบฟ้า" เริ่มเขียนการ์ตูนเมื่อปี พ.ศ. 2530 - ขวด (ณรงค์ จรุงธรรมโชติ) - เจ้าของผลงานการ์ตูนชุด "แนวร่วมต๋อง" เริ่มเขียนการ์ตูนเมื่อปี พ.ศ. 2533 - เอ๊าะ (ผดุง ไกรศรี) - เจ้าของผลงานการ์ตูนชุดหนูหิ่น อินเตอร์ เริ่มเขียนการ์ตูนเมื่อปี พ.ศ. 2523 - โย่ง (อัครเดช มณีพันธุ์) - เริ่มเขียนการ์ตูนเมื่อปี พ.ศ. 2531 - ช่วง (ช่วง ชุ่มวงศ์) - เริ่มเขียนการ์ตูนเมื่อปี พ.ศ. 2533 - ก๊อก (พิชิต สรรพพันธ์) เริ่มเขียนการ์ตูนเมื่อปี พ.ศ. 2536 - น็อต (พรพล สำหรับสุข) - ปัจจุบันมีผลงานตีพิมพ์ในหนังสือพิมพ์ผู้จัดการ เริ่มเขียนการ์ตูนเมื่อปี พ.ศ. 2535 - ดั๊มพ์ (พนัส คุ้มคำมี) (ฉายา ดั๊มพ์ ด๊อกแด๊ก) เริ่มเขียนการ์ตูนเมื่อปี พ.ศ. 2536 - ป้อม (ศุภชัย ลัทธิรมย์) เริ่มเขียนการ์ตูนเมื่อปี พ.ศ. 2535 - โดด (สมพงษ์ สุวรรณดี) (ฉายา โดด korach man) เริ่มเขียนการ์ตูนเมื่อปี พ.ศ. 2538 แทนที่เดช - เอ๊ะ (ภูวดล ปุณยประยูร) เริ่มเขียนการ์ตูนเมื่อปี พ.ศ. 2537 - จ๊ะโอ๋ (นิวัฒน์ ทองสุข) เริ่มเขียนการ์ตูนเมื่อปี พ.ศ. 2538 - ไก่ (ธรรมรัตน์ รมย์นุกูล) (ฉายา ไก่ กุ๊กกิ๊ก) - ปกติทำหน้าที่ในกอง บก. ขายหัวเราะและมหาสนุก ตำแหน่งบรรณาธิการที่ปรึกษา เริ่มเขียนการ์ตูนเมื่อปี พ.ศ. 2540 - เด่น (จักรพงศ์ กว้างขวาง) (นามปากกา;IRONMAIDÉN) เริ่มเขียนการ์ตูนเมื่อปี พ.ศ. 2544 - วุ่น (พิรุณ บุญประเสริฐ) เริ่มเขียนการ์ตูนเมื่อปี พ.ศ. 2546 - ก้าง (พรพิทักษ์ ประเสริฐ) เริ่มเขียนการ์ตูนเมื่อปี พ.ศ. 2544 - เอก วิรัตน์ (วิรัตน์ ยืนยงพัฒนากิจ) เริ่มเขียนการ์ตูนเมื่อปี พ.ศ. 2551 - มังกร (มังกร สรพล) เริ่มเขียนการ์ตูนเมื่อปี พ.ศ. 2551 - ยุง (จีรพงษ์ ศรนคร) เริ่มเขียนการ์ตูนเมื่อปี พ.ศ. 2551 - น้อยหน่า (สุริยา อุทัยรัศมี) เริ่มเขียนการ์ตูนเมื่อปี พ.ศ. 2551 - เดอะดวง (วีระชัย ดวงพลา) - เจ้าของผลงานการ์ตูนชุด "เรื่องมีอยู่ว่า" และได้รับรางวัลการ์ตูนมังงะจากญี่ปุ่น เริ่มเขียนการ์ตูนเมื่อปี พ.ศ. 2551 - ต้น (จักรพันธ์ ห้วยเพชร) - เจ้าของผลงานการ์ตูนชุดสตรีทบอลสะท้านฟ้า และได้รับรางวัลการ์ตูนมังงะจากญี่ปุ่น เริ่มเขียนการ์ตูนเมื่อปี พ.ศ. 2551 - บอย (นามปากกาอื่น : ไอ้บอย) - นักเขียนหน้าใหม่และเป็นนักเขียนวัยรุ่นคนแรกของขายหัวเราะกับมหาสนุก เริ่มเขียนการ์ตูนเมื่อปี พ.ศ. 2552 - ม่อน - นักเขียนหน้าใหม่และเป็นนักเขียนวัยเยาว์คนแรกของขายหัวเราะ-มหาสนุก เริ่มเขียนการ์ตูนเมื่อปี พ.ศ. 2553 - อั๋น - (นามปากกาอื่น : บักอั๋น) นักเขียนการ์ตูนหน้าใหม่และเป็นนักเขียนวัยรุ่นคนรองต่อจากไอ้บอย เริ่มเขียนการ์ตูนเมื่อปี พ.ศ. 2553 - จิ๋ว (ประวิทย์ มงคลเนาวรัตน์) - กลับมาเขียนอีกครั้งในปี 2555 - ที (วิชาญ กาลภิวัตน์) เริ่มเขียนงานลง ในปี พ.ศ. 2554 - อาร์ตี้ (นิรันดร สีหาราช) นามปากกา RTY เริ่มเขียนการ์ตูนกับขายหัวเราะเมื่อปี พ.ศ. 2555 เป็นนักเขียนการ์ตูนหน้าใหม่และเป็นนักเขียนวัยรุ่นที่กำลังเป็นที่น่าจับตามองในปัจจุบัน - เอี๊ยมเอี่ยม - เริ่มเขียนการ์ตูนเมื่อปี พ.ศ. 2552 - จินตา - เริ่มเขียนการ์ตูนเมื่อปี พ.ศ. 2556 - Satita - เริ่มเขียนการ์ตูนเมื่อปี พ.ศ. 2552 - มุมิ - เริ่มเขียนการ์ตูนเมื่อปี พ.ศ. 2555 - One Devil - Woohou - ต๋อง - เฮฮาจิ - วรยุทธ - บัฟโฟ่ - วุฒิ - เอ๋ (ศิรินันท์ วิชาตรง) - ฉายา "เอ๋ จุ๊มุ" นักเขียนการ์ตูนหญิงคนแรกของขายหัวเราะ ปัจจุบันกลับมาเขียนอีกครั้งในปี พ.ศ. 2559นักเขียนในอดีตนักเขียนในอดีต. - ปิยะดา (นาวาอากาศเอกประเวส สุขสมจิตร) - ปัจจุบัน เขียนลงในศิลปวัฒนธรรม - พลังกร (พลังกร สุรเดช) - ปัจจุบันมีงานเขียนการ์ตูนล้อการเมืองในหนังสือพิมพ์เดลินิวส์ - พล (พล พิทยาสกุล) - ปัจจุบันเป็นนักเขียนการ์ตูนล้อการเมืองในหนังสือพิมพ์ข่าวสดและนิตยสารมติชนสุดสัปดาห์ - แอ๊ด (อรรณพ กิติชัยวรรณ) - ปัจจุบันมีผลงานล้อการเมืองในหนังสือพิมพ์ไทยโพสต์ - เดี่ยว (ธรรรักษ์ แสงสุวรรณ) - ฉายา "มะเดี่ยวศรีหลานยายปริก" เริ่มเขียนการ์ตูนเมื่อปี พ.ศ. 2532 ยุติการเขียนการ์ตูนเมื่อพ.ศ. 2547 ปัจจุบันเป็นศิลปินอิสระ - ต่อ (โพชฌงค์ ทองอนันต์) - เสียชีวิตเมื่อ พ.ศ. 2547 จากอุบัติเหตุรถชน - สัญ (สัญญา พูลศรี) - ฉายา "สัญ อินเลิฟ" ปัจจุบันเขียนการ์ตูนที่หนังสือการ์ตูนฮาจะเกร็ง และรับวาดภาพประกอบหนังสือทั่วไป สัญได้เปิดเพจเฟซบุ๊คชื่อ การ์ตูนลายเส้น&สัญ อินเลิฟ - อ๋อน (วีระเดช ไกรศรี) - ฉายา "ONNY UBON" น้องชายของผดุง ไกรศรี (เอ๊าะ) ปัจจุบันเป็นนักแต่งเพลงลูกทุ่ง และเขียนการ์ตูนที่หนังสือการ์ตูนฮาจะเกร็ง - กุ่ย (ชัยวัฒน์ สุวัฒนรัตน์) - ปัจจุบันมีงานเขียนการ์ตูนล้อการเมืองในหนังสือพิมพ์คมชัดลึก - เชษฐา - ปัจจุบันมีงานเขียนการ์ตูนตีพิมพ์ในหนังสือพิมพ์ผู้จัดการ - บัฟ (เศวต อติยศพงศ์) - เลิกเขียนการ์ตูนให้กับบรรลือสาส์นแล้ว ปัจจุบันเปิดสำนักพิมพ์ใหม่ของตัวเอง เจ้าของผลงานการ์ตูนชุด "สมาคม คนหอ" และ" คุณพ่อไม่บังเกิดเกล้า" - เดช (รณเดช ส่องศิริ) - รินทร์ (จักรนรินทร์ พรหมอินทร์) - เลิกเขียนการ์ตูนให้กับบรรลือสาส์นแล้ว - จิ๋ว (ประวิทย์ มงคลเนาวรัตน์)- ลาออกเมื่อ พ.ศ. 2545 แต่กลับมาเขียนอีกครั้งในปี พ.ศ. 2555 - เดีย (รุจิภาส ขจรพิมานมาศ) - เริ่มเขียนการ์ตูนเมื่อปี พ.ศ. 2529 ปัจจุบันเขียนการ์ตูนสำหรับสอนเด็กเล็ก - มัธยม แบบเรียนแนววิชาการตูน และ นิทาน, สารคดีตูน และกลับมาเขียนอีกครั้งในปี พ.ศ. 2559 - อ่อน (อนุวัฒน์ ไชยเมือง; นามปากกาอื่น: แก๊ก; ใช้นามปากกานี้ในสวนเด็ก) ปัจจุบันเป็นทีมงานเขียนภาพการ์ตูนล้อเลียนให้กับบริษัท CARICATURE CINEMA ของ BUDDY ROSE'S นักเขียนการ์ตูนล้อเลียนชื่อดังในอเมริกา - ตุ่น- (ธัญญา จันทะราช) -ปัจจุบันไม่ใช่คนเขียนการ์ตูนของขายหัวเราะ-มหาสนุก เลยตัดสินใจไปเขียนการ์ตูนให้กับสำนักพิมพ์สามดาว - ยิ้ม (สมชาย ดาผา) - ปัจจุบันไม่ใช่คนเขียนการ์ตูนของขายหัวเราะ-มหาสนุก เลยตัดสินใจไปเขียนการ์ตูนให้กับตลาดตลก - เดอะมิตร - ปัจจุบันไปทำงานด้านภาพยนตร์ - หมู (สุชาติ พรหมรุ่งโรจน์) (ฉายา หมู นินจา) - เจ้าของผลงานการ์ตูนชุด "กระบี่หยามยุทธภพ" และ "สามก๊ก มหาสนุก" เริ่มเขียนการ์ตูนเมื่อปี พ.ศ. 2529 เสียชีวิตแล้วเมื่อวันที่ 10 กุมภาพันธ์ พ.ศ. 2560 ด้วยโรคเบาหวานและโรคแทรกซ้อน - ต้อม (สุพล เมนาคม) - เจ้าของผลงานการ์ตูนชุด "แก๊งจอมป่วน" เริ่มเขียนการ์ตูนเมื่อปี พ.ศ. 2520 เสียชีวิตแล้วเมื่อวันที่ 21 มกราคม พ.ศ. 2561 ด้วยโรคประจำตัวสิ่งสืบเนื่อง สิ่งสืบเนื่อง. วิธิต อุตสาหจิต ผู้ทำหน้าที่เป็นบรรณาธิการได้เคยให้สัมภาษณ์ผ่านประชาชาติออนไลน์ว่า มีหนังสือขายหัวเราะจัดแสดงที่พิพิธภัณฑ์แห่งหนึ่งที่เกียวโต ประเทศญี่ปุ่น</doc>
