<doc id="716176" url="https://th.wikipedia.org/wiki?curid=716176" title="ฮงอินโบ ชูซะกุ">ฮงอินโบ ชูซะกุ ฮงอินโบ ชูซะกุ (; ) เจ้าของฉายา ชูซะกุ ผู้คงกระพัน หรือชื่อแรกเกิด คุวะบะระ โทะระจิโร (; ; 5 พฤษภาคม ค.ศ. 1829 — ค.ศ. 1862) เป็นนักหมากล้อมระดับอาชีพชาวญี่ปุ่นในศตวรรษที่ 19 เขาเป็นที่รู้จักจากหมากไร้พ่าย ในการแข่งขันศึกหน้าปราสาท; สามสิบเกมประจำปีกับโอตะ ยูโซ กับการเปิดหมากแบบชูซะกุด้วยตัวหมากสีดำ หลังจากการเสียชีวิต เขาได้รับการเลื่อนตำแหน่งเป็นปราชญ์หมากล้อม และอยู่ถัดจากฮงอินโบ ชูวะ ผู้เป็นอาจารย์ของเขา ฮงอินโบ ชูซะกุ ได้รับการยกย่องเป็นผู้เล่นที่แข็งแกร่งที่สุดตั้งแต่ปี ค.ศ. 1847/8 จนถึงปีที่เขาเสียชีวิตใน ค.ศ. 1862 เขาได้รับฉายาว่าเป็นชูซะกุ ผู้คงกระพัน เนื่องจากการเดินหมากที่ไร้เทียมทาน ของการแข่งขันศึกหน้าปราสาทประวัติการเสียชีวิตและมรดกสืบทอด ประวัติ. การเสียชีวิตและมรดกสืบทอด. ในปี ค.ศ. 1862 เกิดการระบาดของอหิวาตกโรคไปทั่วประเทศญี่ปุ่น ชูซะกุมีแนวโน้มที่จะติดโรคในสำนักฮงอินโบ แล้วเขาก็ล้มป่วยลง กระทั่งเสียชีวิตลงในวันที่ 8 สิงหาคม ขณะมีอายุได้เพียง 33 ปี ชื่อของชูซะกุ มีความเกี่ยวข้องกับการเปิดหมากแบบชูซะกุ ซึ่งเป็นวิธีการหนึ่งในการเปิดเกมด้วยตัวหมากสีดำ โดยได้รับการพัฒนาสู่ความเป็นปรมัตถ์ (แต่ไม่ได้คิดค้น) โดยตัวเขาเอง และเป็นพื้นฐานของการเปิดเกมที่ได้รับความนิยมจึงถึงช่วงทศวรรษที่ 1930 ชูซะกุยังได้รับการจดจำโดยหมายเลขชูซะกุ ซึ่งมีความเทียบเท่ากับหมายเลขแอร์ดิชสำหรับผู้เล่นหมากล้อม เมื่อวันที่ 6 มิถุนายน ค.ศ. 2014 กูเกิล ดูเดิล ได้ฉลองวันคล้ายวันเกิดเพื่อระลึกถึง 185 ปีของชูซะกุ โดยเรื่องนี้ทำให้เกิดความขัดแย้งในสหราชอาณาจักร เนื่องด้วยความรู้สึกที่ถูกตัดหน้าสำหรับวาระครบ 70 ปีการยกพลขึ้นบกที่นอร์ม็องดี พวกเขาเห็นว่าไม่เหมาะสมสำหรับการให้เกียรติแก่ชาวญี่ปุ่นในครั้งนี้ ส่งผลให้มีการแก้ไขหน้าเว็บ Google.uk อย่างรีบเร่งการปรากฏตัวในเรื่องแต่ง การปรากฏตัวในเรื่องแต่ง. ในมังงะและอะนิเมะซีรีส์ ฮิคารุเซียนโกะ ชูซะกุได้พบกับวิญญาณของนักเล่นหมากล้อมที่มีชื่อว่าฟูจิวาระ โนะ ซาอิ ชูซะกุจึงได้เป็นสื่อกลางให้วิญญาณของซาอิได้เดินหมากที่แข็งแกร่ง โดยการบอกให้ชูซะกุเป็นผู้เดินหมากตามที่ตนกำหนด</doc>
