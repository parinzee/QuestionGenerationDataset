<doc id="52426" url="https://th.wikipedia.org/wiki?curid=52426" title="ธีรเทพ วิโนทัย">ธีรเทพ วิโนทัย ธีรเทพ วิโนทัย หรือ ลีซอ (เกิด 16 กุมภาพันธ์ พ.ศ. 2528) นักฟุตบอลชาวไทย ปัจจุบันเล่นให้กับสโมสรฟุตบอลเพื่อนตำรวจ ใน ไทยลีกดิวิชัน 1 และได้รับเลือกเป็นผู้เล่นตัวจริงให้กับทีมชาติไทย ลีซอเริ่มโด่งดังและเป็นที่รู้จักจากการลงเล่นฟุตบอลทีมชาติไทยชุดแชมป์ซีเกมส์ ครั้งที่ 21, 23 และ 24 ส่วนซีเกมส์ครั้งที่ 22 เป็นเพียงแค่ตัวสำรอง ในซีเกมส์ครั้งที่ 23 สามารถทำแฮตทริกได้ในนัดชิงชนะเลิศที่พบกับเวียดนาม ช่วยให้ทีมชาติไทยคว้าเหรียญทองในการแข่งขันซีเกมส์ 8 สมัยซ้อน ยิงประตูให้กับทีมชาติไทยชุดอายุไม่เกิน 23 ปีในกีฬาซีเกมส์ได้รวมทั้งสิ้น 14 ประตูประวัติ ประวัติ. ลีซอเป็นบุตรของ นายเทพไชย วิโนทัย ผู้สื่อข่าวกีฬาหนังสือพิมพ์เดลินิวส์ และนางพรสมจิต วิโนทัย มีน้องชาย 1 คน คือวัชรเทพ วิโนทัย จบการศึกษาชั้นอนุบาล ประถมศึกษา และมัธยมศึกษาตอนต้น ที่โรงเรียนกรุงเทพคริสเตียนวิทยาลัย จบการศึกษาชั้นมัธยมศึกษาตอนปลาย จากโรงเรียนเบรนต์วูด เมืองเอสเส็กซ์ อังกฤษ (Brentwood School, Essex, England) และจบการศึกษาที่คณะครุศาสตร์ จุฬาลงกรณ์มหาวิทยาลัยการเล่นฟุตบอล การเล่นฟุตบอล. เริ่มเล่นฟุตบอลครั้งแรก ตั้งแต่อายุ 8 ปี ขณะเรียนอยู่ชั้น ป.3 และมี อาจารย์ทองแดง หรุ่นขำ เป็นผู้สอนฟุตบอลท่านแรก ลงแข่งขันฟุตบอลนักเรียนของกองทัพอากาศ เป็นรายการแรก และได้รางวัลรองชนะเลิศอันดับ 1 โดยต่อมา ได้นำทีมคว้าแชมป์ นอร์เวย์คัพ 3 สมัยซ้อน เมื่อวันที่ 8 กรกฎาคม พ.ศ. 2544 ได้เซ็นสัญญากับทีมชุดเยาวชนสโมสรฟุตบอลคริสตัลพาเลซ ต่อมาในปี พ.ศ. 2547 เซ็นสัญญากับทีมชุดเยาวชนสโมสรฟุตบอลเอฟเวอร์ตัน เป็นนักฟุตบอลเยาวชน 1 ใน 3 คน ที่ได้ร่วมโครงการ "ช้างไทยไปเอฟเวอร์ตัน" นอกจากนี้ ลีซอยังเป็นนายแบบโฆษณาโทรศัพท์มือถือ วัน-ทู-คอล!, เป๊ปซี่, ไนกี้ และยาสีฟันใกล้ชิดสโมสรฟุตบอลบีอีซี เทโรศาสน (1) สโมสรฟุตบอลบีอีซี เทโรศาสน (1). ในปี พ.ศ. 2549 ลีซอร่วมทีมฟุตบอลไทยพรีเมียร์ลีกครั้งแรกกับทีมสโมสรฟุตบอลบีอีซี เทโรศาสน ลีซอยิงประตูแรกให้ทีมได้ในเกมส์ไทยพรีเมียร์ลีกโดยเปิดบ้านเอาชนะทีมสโมสรฟุตบอลสุพรรณบุรี 5-0 เมื่อวันที่ 13 พฤษภาคม 2549 จากนั้นก็เป็นกำลังสำคัญของทีมเรื่อยมา และยิงในลีกได้ 10 ประตูหลังจบฤดูกาล 2550 (ฤดูกาล 2549-2550) ในปี พ.ศ. 2551 ลีซอโชว์ฟอร์มโดดเด่นอย่างมากทั้งในทีมชาติและสโมสร โดยยิงประตูในลีกได้ 12 ประตูในฤดูกาลเดียว (ฤดูกาล 2551) ทำให้ทีมสโมสรฟุตบอลเคลีร์เซ จากเบลเยียม แสดงความสนใจในการคว้าตัวไปร่วมทีมสโมสรฟุตบอลเค. ลีร์เซ่ สโมสรฟุตบอลเค. ลีร์เซ่. ในปี พ.ศ. 2551 ลีซอได้เซ็นสัญญาร่วมทีมสโมสรฟุตบอลเค. ลีร์เซ่ จากลีกดิวิชั่น 2 ของเบลเยี่ยมแบบไม่มีค่าตัว เป็นเวลา 1 ปีครึ่ง เป็นนักเตะไทยคนที่ 2 ที่ได้เล่นในลีกเบลเยี่ยมต่อจากเอกชัย โพนทองถิ่น ที่เคยเล่นกับทีมลียง ซันจี ลุด ทีมระดับดิวิชั่น 3 ระหว่างปี พ.ศ. 2535-2537 ในปี พ.ศ. 2552 หลังย้ายมาเล่นในลีกเบลเยี่ยมลีซอยิงประตูแรกและประตูเดียวให้ทีมได้ในเกมส์ลีกโดยเปิดบ้านเอาชนะ โอลิมปิก ชาร์เลอรัว 3-1 เมื่อวันที่ 26 เมษายน 2552 และวันที่ 21 กรกฎาคม 2552 ลีซอตัดสินใจย้ายกลับประเทศไทยมาร่วมทีมสโมสรฟุตบอลเมืองทองฯ ยูไนเต็ด ก่อนปิดตลาดซื้อ-ขาย นักเตะเพียง 5 นาที หลังจากที่เขามีโอกาสได้ลงตัวจริงให้ เคลีร์เซ น้อยมาก โดยเป็นสัญญายืมตัว 1 ปีในราคา 2 ล้านบาทเศษสโมสรฟุตบอลเมืองทองฯ ยูไนเต็ด สโมสรฟุตบอลเมืองทองฯ ยูไนเต็ด. ในปี พ.ศ. 2552 ลีซอยิงประตูแรกในการลงสนามนัดแรกให้ทีมได้ในเกมส์ไทยพรีเมียร์ลีกโดยเปิดบ้านเอาชนะทีมสโมสรฟุตบอลทีโอที 3-0 เมื่อวันที่ 9 สิงหาคม 2552 โดยเขาเป็นคนยิงประตูให้ทีมขึ้นนำ 2-0 และยิงในลีกได้ 2 ประตูหลังจบฤดูกาล 2552 ในปี พ.ศ. 2553 ลีซอลงสนามและยิงประตูให้กับทีมได้ในเกมส์ไทยพรีเมียร์ลีก 2 ประตู, ไทยเอฟเอคัพ 2 ประตู, และเอเอฟซีคัพ 2 ประตู แต่ในเลกสองลีซอตัดสินใจย้ายกลับมาร่วมทีมสโมสรฟุตบอลบีอีซี เทโรศาสน หลังจากที่เขามีโอกาสได้ลงตัวจริงให้ทีมเมืองทองฯ ยูไนเต็ดน้อยมาก โดยนัดสุดท้ายที่ลงเล่นให้ทีมสโมสรฟุตบอลเมืองทองฯ ยูไนเต็ด เขาเป็นตัวสำรองและลงสนามใน 10 นาทีสุดท้าย และยิงประตูชัยให้ทีมในนาทีที่ 85 ทำให้เอาชนะทีมสโมสรฟุตบอลการท่าเรือไทย 1-0สโมสรฟุตบอลบีอีซี เทโรศาสน (2) สโมสรฟุตบอลบีอีซี เทโรศาสน (2). ในปี พ.ศ. 2553 ลีซอกลับมาเล่นให้ทีมสโมสรฟุตบอลบีอีซี เทโรศาสนอีกครั้ง และยิงในลีกได้ 5 ประตูหลังจบฤดูกาล 2553 (สโมสรฟุตบอลเมืองทองฯ ยูไนเต็ด 2 ประตู, สโมสรฟุตบอลบีอีซี เทโรศาสน 3 ประตู) ในปี พ.ศ. 2554 ลีซอได้รับเลือกให้เป็นกัปตันทีมสโมสรฟุตบอลบีอีซี เทโรศาสน ในตอนแรกพาทีมที่ตกไปอันดับที่ 9 ในฤดูกาลที่แล้ว กลับมาทำผลงานได้ดีในฤดูกาลนี้ โดยขึ้นไปสูงสุดอันดับที่ 2 ของตาราง ยิงในลีกไปถึง 3 ประตู แต่ต้องมาประสบปัญหาบาดเจ็บกระดูกหน้าแข้งซ้ายร้าวจนต้องหยุดพักไปหลายนัดในฤดูกาลนี้ และยิงในลีกได้ 6 ประตูหลังจบฤดูกาล 2554 แฟนๆสโมสรฟุตบอลบีอีซี เทโรศาสน เรียกเขาว่า เจ้าชายมังกรไฟสโมสรฟุตบอลบางกอกกล๊าส เอฟซี สโมสรฟุตบอลบางกอกกล๊าส เอฟซี. ในวันที่ 1 กุมภาพันธ์ พ.ศ. 2555 ลีซอได้เข้าเซ็นสัญญาเป็นนักฟุตบอลให้กับสโมสรฟุตบอลบางกอกกล๊าส เขาทำประตูแรกของเขากับสโมสรบางกองกล๊าสได้เมื่อวันที่ 18 มีนาคม พ.ศ. 2555 ในนัดที่บางกองกล๊าสพบกับสโมสรฟุตบอลวัวชน ยูไนเต็ด ในการแข่งขันไทยพรีเมียร์ลีก ซึ่งบางกอกกล๊าสเอาชนะไปได้ 2-0 ที่สนาม ลีโอ สเตเดียม และในนัดสุดท้ายของฤดูกาล 2555 ในการแข่งขันไทยพรีเมียร์ลีกลีซอสามารถทำประตูได้ในนัดที่บางกองกล๊าสบุกไปชนะ สโมสรฟุตบอลวัวชน ยูไนเต็ด ด้วยสกอร์ 1-5 ในปี พ.ศ. 2556 ลีซอได้รับเลือกให้เป็นกัปตันทีมสโมสรฟุตบอลบางกอกกล๊าส เอฟซีผลงานกับสโมสรผลงานกับสโมสร. - ฤดูกาล 2549 ยิง 5 ประตู (สโมสรฟุตบอลบีอีซี เทโรศาสน ได้อันดับ 3 ในลีก) - ฤดูกาล 2550 ยิง 5 ประตู (สโมสรฟุตบอลบีอีซี เทโรศาสน ได้อันดับ 3 ในลีก) - ฤดูกาล 2551 ยิง 12 ประตู (สโมสรฟุตบอลบีอีซี เทโรศาสน ได้อันดับ 3 ในลีก) - ฤดูกาล 2552 ยิง 2 ประตู (สโมสรฟุตบอลเมืองทองฯ ยูไนเต็ด ได้อันดับ 1 ในลีก) - ฤดูกาล 2553 ยิง 5 ประตู (สโมสรฟุตบอลบีอีซี เทโรศาสน ได้อันดับ 9 ในลีก) - ฤดูกาล 2554 ยิง 6 ประตู (สโมสรฟุตบอลบีอีซี เทโรศาสน ได้อันดับ 8 ในลีก) - ฤดูกาล 2555 ยิง 8 ประตู (สโมสรฟุตบอลบางกอกกล๊าส ได้อันดับ 8 ในลีก)ทำประตูในนามทีมชาติเครื่องราชอิสริยาภรณ์เครื่องราชอิสริยาภรณ์. - พ.ศ. 2548 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเบญจมดิเรกคุณาภรณ์</doc>
