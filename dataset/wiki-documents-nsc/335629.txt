<doc id="335629" url="https://th.wikipedia.org/wiki?curid=335629" title="คำรณ ณ ลำพูน">คำรณ ณ ลำพูน นายคำรณ ณ ลำพูน กรรมการที่ปรึกษาพรรคประชาธิปัตย์ เป็นอดีตรัฐมนตรีช่วยว่าการกระทรวงสาธารณสุข และอดีตสมาชิกสภาผู้แทนราษฎรจังหวัดน่านประวัติ ประวัติ. นายคำรณ ณ ลำพูน เกิดเมื่อวันที่ 30 ธันวาคม พ.ศ. 2481 ที่ตำบลทุ่งโฮ้ง อำเภอเมืองแพร่ จังหวัดแพร่ เป็นบุตรของนายเพ็ชร และนางจันทร์ฟอง ณ ลำพูน สำเร็จการศึกษานิติศาสตรบัณฑิต จากมหาวิทยาลัยธรรมศาสตร์ เมื่อปี พ.ศ. 2506 สมรสกับนางสุกัญญา ณ ลำพูน (สกุลเดิม ณ น่าน) ธิดาในเจ้าหลวงนครน่าน ปัจจุบันเสียชีวิตแล้ว จากอุบัติเหตุทางรถยนต์ เมื่อวันที่ 23 มีนาคม พ.ศ. 2550 ในระหว่างเดินทางพบปะประชาชนในพื้นที่อำเภอปัวการทำงาน การทำงาน. คำรณ ณ ลำพูน ประกอบอาชีพเป็นทนายความ ตั้งแต่ปี พ.ศ. 2508 และได้สมัครรับเลือกตั้งเป็นสมาชิกสภาผู้แทนราษฎร จังหวัดน่าน ตั้งแต่ปี พ.ศ. 2522 เป็นสมัยแรก ต่อมาในปี พ.ศ. 2526 ได้รับแต่งตั้งเป็นผู้ช่วยเลขานุการรัฐมนตรีว่าการกระทรวงสาธารณสุข ต่อมาในปี พ.ศ. 2535 - พ.ศ. 2538 เป็นเลขานุการรัฐมนตรีประจำสำนักนายกรัฐมนตรี และ พ.ศ. 2540 - พ.ศ. 2544 เป็นรัฐมนตรีช่วยว่าการกระทรวงสาธารณสุข ในการเลือกตั้ง พ.ศ. 2544 ได้รับเลือกตั้งเป็นสมาชิกสภาผู้แทนราษฎร จังหวัดน่าน และเป็นหนึ่งในห้าสมาชิกสภาผู้แทนราษฎรของพรรคประชาธิปัตย์ ที่ได้รับเลือกตั้งในเขตภาคเหนือตอนบน ต่อมาในการเลือกตั้ง พ.ศ. 2554 ได้ลงสมัครรับเลือกตั้งในระบบบัญชีรายชื่อ ลำดับที่ 77 สังกัดพรรคประชาธิปัตย์ แต่ไม่ได้รับเลือกตั้ง นายคำรณ ณ ลำพูน เป็นคณะกรรมการสภาที่ปรึกษาพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - พ.ศ. 2540 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2538 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - พ.ศ. 2538 - เหรียญสนองเสรีชน</doc>
