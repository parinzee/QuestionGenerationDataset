<doc id="894949" url="https://th.wikipedia.org/wiki?curid=894949" title="หลุมแก๊สดาร์วาซา">หลุมแก๊สดาร์วาซา หลุมแก๊สดาร์วาซา หรือ เดร์เวเซ (, Җәхеннем дервезеси, ) เป็นหลุมแก๊สขนาดใหญ่กลางทะเลทรายการากุม ในเขตจังหวัดอาฮาล ประเทศเติร์กเมนิสถาน เกิดจากการพังถล่มของเพดานแอ่งเก็บแก๊สธรรมชาติที่เดิมเป็นถ้ำลง หลุมแก๊สมีขนาดความกว้าง 69 เมตร และลึก 30 เมตร ในปี พ.ศ. 2514 นักธรณีวิทยาจุดไฟเพื่อจะกำจัดแก๊สมีเทนซึ่งเป็นพิษและคาดว่าไฟจะลุกไม่นาน แต่กลับไม่เป็นไปตามนั้น โดยไฟได้ลุกโชติช่วงต่อเนื่องตั้งแต่เวลานั้นจนถึงปัจจุบัน คนท้องถิ่นและผู้มาเยือนบางส่วนเรียกว่า ประตูสู่นรก ปัจจุบันหลุมแก๊สเป็นสถานที่ท่องเที่ยวโดยเฉพาะในเวลากลางคืน ในปี พ.ศ. 2553 ประธานาธิบดีแห่งสาธารณรัฐเติร์กเมนิสถาน กูรฺ์บันกูลี เบอร์ดีมูฮาเมโดฟ มีข้อสั่งการให้ปิดหลุมแก๊สนี้เพราะเกรงจะกระทบกับแหล่งน้ำมันและแก๊สธรรมชาติในเขตข้างเคียง แต่ต่อมาในปี พ.ศ.2556 เขาได้ประกาศให้บริเวณดังกล่าวเป็นพื้นที่สงวนทางธรรมชาติแทน</doc>
