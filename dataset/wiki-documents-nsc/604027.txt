<doc id="604027" url="https://th.wikipedia.org/wiki?curid=604027" title="55 ปู อี">55 ปู อี 55 ปู อี () หรือมีชื่อย่อว่า 55 Cnc e เป็นดาวเคราะห์นอกระบบที่โคจรรอบดาวฤกษ์คล้ายดวงอาทิตย์ 55 ปู เอ ดาวเคราะห์ดวงนี้มีมวลประมาณ 7.8 มวลโลกและเส้นผ่าศูนย์กลางประมาณ 2 เท่าของโลก จึงถูกจัดเป็นซูเปอร์เอิร์ธดวงแรกที่ถูกค้นพบรอบดาวฤกษ์ในแถบลำดับหลัก โดยที่ถูกค้นพบก่อน กลีเซอ 876 ดี ประมาณหนึ่งปี มันใช้เวลาเพียงไม่ถึง 18 ชั่วโมงเพื่อโคจรรอบดาวฤกษ์แม่ของมัน และเป็นดาวเคราะห์วงในสุดในระบบดาวเคราะห์ของมัน 55 ปู อี ถูกค้นพบเมื่อวันที่ 30 สิงหาคม ค.ศ. 2004 ก่อนการสังเกตการณ์เพิ่มเติมและการคำนวณใหม่ในปี ค.ศ. 2010 ดาวเคราะห์ดวงนี้เคยถูกคาดการณ์ว่าใช้เวลา 2.8 วันในการโคจรรอบดาวของมัน ในเดือนตุลาคม ค.ศ. 2012 ได้มีการประกาศว่า 55 ปู อี อาจเป็นดาวเคราะห์คาร์บอน</doc>
