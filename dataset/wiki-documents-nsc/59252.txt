<doc id="59252" url="https://th.wikipedia.org/wiki?curid=59252" title="แฮปปี้แลนด์">แฮปปี้แลนด์ แฮปปี้แลนด์ เป็นสวนสนุกกลางแจ้งแห่งแรกของประเทศไทย ตั้งอยู่แขวงคลองจั่น เขตบางกะปิ กรุงเทพมหานคร เข้าทางด้านถนนนวมินทร์หรือถนนสุขาภิบาล 1 ในอดีต เลี้ยวทางธนาคารทหารไทย ผ่านตึกแถวด้านซ้ายมือเข้าไปราว ๆ 400 เมตร ก็จะเป็นบริเวณที่เคยเป็นสวนสนุกขวางอยู่เป็นแนวยาว เคยเป็นที่โชว์ตัวของพระเอกนางเอกจากหนังจีน มังกรหยก คือไป่เปียว กับ หมีเซี้ยะ มีเครื่องเล่นได้แก่ ชิงช้าสวรรค์ รถไฟเหาะ เรือหรรษา ปาเป้า ม้าหมุน ชิงช้า กระดานหก บ้านผีสิง เปิดดำเนินการระหว่าง พ.ศ. 2516 ถึง 2522 ปัจจุบันพื้นที่ดังกล่าวกลายเป็นหมู่บ้านสินธร ซอยแฮปปี้แลนด์ 1 และขายเครื่องเล่นบางส่วนให้กับสวนสยาม ถึงแม้สวนสนุกแฮปปี้แลนด์จะปิดดำเนินการไปแล้ว ย่านดังกล่าวก็ยังเรียกว่า แฮปปี้แลนด์ บริษัทที่เคยเป็นผู้บริหารสวนสนุกแฮปปี้แลนด์ได้สร้างบ้านจัดสรร และคอนโดมิเนียมในทำเลต่าง ๆ ของกรุงเทพ ในชื่อโครงการว่าแฮปปี้แลนด์ กรุ๊ป , H Cape อยู่</doc>
