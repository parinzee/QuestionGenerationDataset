<doc id="899668" url="https://th.wikipedia.org/wiki?curid=899668" title="การสวดสายประคำ">การสวดสายประคำ การสวดสายประคำ (อังกฤษ:pray rosary) เป็นการสวดภาวนาที่สำคัญของศาสนาคริสต์นิกายโรมันคาทอลิก ดั้งเดิมแล้ว การสวดสายประคำนั้นจะสวดเพื่อรำลึกถึงแม่พระ และต่อมาก็มีการสวดสายประคำถึงพระเยซูเจ้าด้วยความเป็นมาของการสวดสายประคำแบบดั้งเดิม ความเป็นมาของการสวดสายประคำแบบดั้งเดิม. ในปีค.ศ.1214 นักบุญดอมินิกได้ไปจำศีลภาวนา(เข้าเงียบ)และภาวนากับพระเจ้าเพื่อให้คนบาปกลับใจ เพราะคนบาปเหล่านั้นเป็นอุปสรรคของการกลับใจของพวกอัลบีเยน พวกเหล่านี้เป็นพวกต่อต้านศาสนจักร ต่อมาพระนางมารีย์ได้มาประจักษ์ต่อนักบุญดอมินิกพร้อมกับเทวดา3องค์ แม่พระตรัสว่า ดอมินิก เธอรู้ไหม ว่าพระตรีเอกภาพทรงพระประสงค์อาวุธชนิดใดที่จะเป็นเครื่องมือที่จะปฏิรูปหรือเปลี่ยนโอกาสอันชั่วช้านี้ นักบุญดอมินิกตอบว่า โอ้พระนางมารีย์ พระแม่ทราบดีกว่าลูก เพราะว่าต่อจากพระเยซูเจ้าพระแม่เป็นทางเดียวแห่งความรอดของเรา แม่พระตรัสตอบว่า ถ้าเธอต้องการให้คนบาปเหล่านั้นกลับใจ จงเทศนาเกี่ยวกับสายประคำ บทสดุดีของเรา และแม่พระก็ได้มอบสายประคำให้กับนักบุญดอมินิก นักบุญดอมินิกได้สั่นระฆังที่โบสถ์ของเขาเพื่อเรียกประชาชนให้มาชุมนุมกันที่โบสถ์ เมื่อประชาชนมากันพร้อมหน้าแล้ว นักบุญดอมินิกก็เริ่มเทศนาเรื่องสายประคำทันทีแต่เกิดเหตุการณ์ประหลาดบางอย่างขึ้น คือเมื่อท่านกำลังเทศนาอยู่ อากาศก็เปลี่ยนไป มีพายุเข้ามา เกิดฟ้าร้องและฟ้าผ่า มีแสงวาบทั่วฟ้าและเกิดแผ่นดินไหว และรูปของพระนางมารีย์ได้ยกพระหัตถ์ขึ้นอย่างปาฏิหาริย์ เพื่อให้พระพิโรธของพระเจ้าตกลงมาเหนือพวกเขาหากเขายังไม่กลับใจหรือยังไม่แก้ไขการดำเนินชีวิตของพวกเขาและไม่เรียกร้องความช่วยเหลือจากแม่พระโดยการสวดสายประคำ นักบุญดอมินิกได้ภาวนาแล้วเหตุการณ์ประหลาดนั้นก็หยุดลงและท่านก็เทศน์สอนเกี่ยวกับสายประคำต่อไป และประชาชนทั้งหลาย ก็ต่างกลับใจมาเป็นคริสตังเหมือนเดิม และมีการสวดสายประคำจนมาถึงทุกวันนี้การสวดสายประคำพระเมตตา การสวดสายประคำพระเมตตา. หลังจากเกิดเหตุการณ์พระเมตตาต่อนักบุญโฟสตินาเกิดขึ้น (ดูที่ พระเมตตาของพระเยซูเจ้า) แล้วก็มีการสวดสายประคำพระเมตตาเกิดขึ้น จากคำตรัสของพระเยซูเจ้า</doc>
