<doc id="565618" url="https://th.wikipedia.org/wiki?curid=565618" title="หม่อมหลวงจินดา สนิทวงศ์">หม่อมหลวงจินดา สนิทวงศ์ พลโท นายแพทย์ หม่อมหลวงจินดา สนิทวงศ์ เป็นบุตรของมหาอำมาตย์เอกพลเอก เจ้าพระยาวงษานุประพัทธ์ (หม่อมราชวงศ์สท้าน สนิทวงศ์)กับท้าววนิดาพิจาริณี (บาง สนิทวงศ์ ณ อยุธยา) และยังเป็นพระมาตุลาเพียงแค่ท่านเดียวในสมเด็จพระนางเจ้าสิริกิติ์ พระบรมราชินีนาถ ที่มาจากผู้ที่เป็นน้องชายร่วมมารดาเดียวกันกับหม่อมหลวงบัว กิติยากร ผู้ที่เป็นพระชนนีในสมเด็จพระนางเจ้าสิริกิติ์ พระบรมราชินีนาถการศึกษา การศึกษา. สำเร็จการศึกษาจากโรงเรียนเทพศิรินทร์ เมื่อปี พ.ศ. 2469 ปริญญาแพทยศาสตร์จากจุฬาลงกรณ์มหาวิทยาลัย เมื่อ พ.ศ. 2484 เริ่มเป็นแพทย์ทหารไปปฏิบัติราชการสงครามอินโดจีนเมื่อกลับมาแล้วเป็นแพทย์ประจำโรงพยาบาลกลาง ซึ่งอยู่ในช่วงสงครามโลกครั้งที่ 2 เมื่อสงครามเลิกแล้วได้ย้ายไปทำงานที่โรงพยาบาลเลิดสินซึ่งเป็นโรงพยาบาลเปิดใหม่ต่อมาได้รับทุนฟูลไบร์ทไปศึกษาและฝึกงานศัลยกรรมกระดูกที่ SyracuseUniversity แล้วทำงานต่อที่สหรัฐอเมริกากลับมาทำงานต่อที่โรงพยาบาลพระมงกุฎเกล้าจัดตั้งแผนกศัลยกรรมกระดูกขึ้นเป็นแผนกเฉพาะในโรงพยาบาลพระมงกุฎเกล้ารับราชการ รับราชการ. หม่อมหลวงจินดา สนิทวงศ์เริ่มรับราชการสนองพระเดชพระคุณพระบาทสมเด็จพระเจ้าอยู่หัว ในปี พ.ศ. 2498 โดยถวายการรักษาพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีนาถ เป็นครั้งคราว พร้อมกับทำงานที่โรงพยาบาลพระมงกุฎเกล้าไปด้วยซึ่งในเวลาต่อมาพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีนาถเสด็จแปรพระราชฐานบ่อยขึ้น หม่อมหลวงจินดา สนิทวงศ์ต้องตามเสด็จด้วย การเสด็จเยี่ยมราษฎรแต่ละครั้งทรงรับเอาราษฎรเป็นคนไข้ไว้ในพระบรมราชานุเคราะห์ และโปรดเกล้าฯ ให้หม่อมหลวงจินดา สนิทวงศ์ ร่วมให้การรักษา ขณะนั้นหม่อมหลวงจินดา สนิทวงศ์ยังเป็นแพทย์ของโรงพยาบาลพระมงกุฎเกล้าอยู่ด้วย ขณะนั้นจอมพลสฤษดิ์ ธนะรัชต์เป็นนายกรัฐมนตรี และรัฐมนตรีว่าการกระทรวงกลาโหม ทราบถึงความไม่สะดวกของหม่อมหลวงจินดา สนิทวงศ์ จึงย้ายหม่อมหลวงจินดา สนิทวงศ์ไปเป็นนายแพทย์ประจำกองบัญชาการทหารสูงสุดและส่งมาปฏิบัติหน้าที่ถวายการรักษาโดยตรงตั้งแต่บัดนั้นเป็นต้นมา ในปี พ.ศ. 2503 – พ.ศ. 2510 พระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินีนาถ มีหมายกำหนดการเสด็จเยือนต่างประเทศเป็นทางการเกือบ 30 ประเทศ หม่อมหลวงจินดา สนิทวงศ์ในขณะนั้นมียศพันเอก โดยติดตามเสด็จทุกประเทศในฐานะแพทย์ประจำพระองค์ การที่หม่อมหลวงจินดา สนิทวงศ์ ได้ตามเสด็จพระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินีนาถ เป็นระยะเวลายาวนานพระบาทสมเด็จพระเจ้าอยู่หัว จึงทรงพระกรุณาโปรดเกล้าฯแต่งตั้งให้เป็นราชองครักษ์พิเศษครอบครัว ครอบครัว. หม่อมหลวงจินดา สนิทวงศ์ สมรสกับท่านผู้หญิงเกนหลง สนิทวงศ์ ณ อยุธยา มีบุตร-ธิดาด้วยกัน 3 คนคือ- พลอากาศเอก จารึก สนิทวงศ์ ณ อยุธยา สมรสกับนางสาวกานดา ศรืรัชยานนท์ - คุณหญิงบุษยา ไกรฤกษ์ สมรสกับ ดร. จิตรพัฒน์ ไกรฤกษ์ - พันตรี ภาดร สนิทวงศ์ ณ อยุธยา สมรสกับนางสาวพรพิมล เอี่ยมบุญลือชีวิตบั้นปลาย ชีวิตบั้นปลาย. ต่อมาเมื่ออายุได้ 67 ปี พลโท นายแพทย์หม่อมหลวงจินดา สนิทวงศ์ เห็นว่าตนเองมีอายุมากแล้วสมควรที่จะให้ผู้อื่นปฏิบัติหน้าที่แพทย์ประจำพระองค์แทนต่อไปจึงได้กราบถวายบังคมลาออกจากตำแหน่งแพทย์ประจำพระองค์แต่พระบาทสมเด็จพระเจ้าอยู่หัวมิได้ทรงอนุมัติ ยังคงให้หม่อมหลวงจินดา สนิทวงศ์ เป็นแพทย์ประจำพระองค์สืบต่อมา และทรงพระกรุณาโปรดเกล้าฯ ให้ศาสตราจารย์ นายแพทย์ดนัย สนิทวงศ์ ณ อยุธยา เป็นแพทย์ประจำพระองค์อีกคนหนึ่ง</doc>
