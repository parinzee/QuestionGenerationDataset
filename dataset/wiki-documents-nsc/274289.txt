<doc id="274289" url="https://th.wikipedia.org/wiki?curid=274289" title="เลิฟทูแชร์">เลิฟทูแชร์ เลิฟทูแชร์ () คือ สตูดิโออัลบั้มของค่ายทรูแฟนเทเชีย เป็นการรวมตัวอย่างเป็นทางการครั้งแรกของนักล่าฝันหญิง รายการ ทรู อะคาเดมี่ แฟนเทเชีย ทั้ง 3 ซีซั่น ได้แก่ "ธัญนันท์ มหาพิรุณ" จาก ทรู เอเอฟ 1 , "พัดชา เอนกอายุวัฒน์" จาก ทรู เอเอฟ 2 และ "พชร พูลสวัสดิ์" จาก ทรู เอเอฟ 3 อัลบั้มนี้ไม่มีการวางจำหน่ายอย่างเป็นทางการ สิทธิพิเศษสำหรับลูกค้า ทรู คอร์ปอเรชั่น สามารถแลกซื้อได้จากร้านทรูช็อป และ ทรูมูฟช็อป ตั้งแต่วันที่ 1 ธันวาคม พ.ศ. 2549ข้อมูลอัลบั้ม ข้อมูลอัลบั้ม. เลิฟทูแชร์ เป็นอัลบั้มพิเศษ True Music Exclusive Album สำหรับกลุ่มลูกค้า ทรู คอร์ปอเรชั่น ที่ให้การสนับสนุนมาอย่างดีโดยตลอด ทาง ทรูแฟนเทเชีย จึงมีความตั้งใจที่จะสร้างสรรค์ผลงานตอบโจทย์ความมุ่งมั่นและยิ่งใหญ่ของกลุ่มทรู จึงได้เลือกตัวแทนนักล่าฝันที่มีความโดดเด่นทางด้านเสียงร้องของ ทรู อะคาเดมี่ แฟนเทเชีย มาสร้างสรรค์บทเพลงไพเราะกินใจให้กับอัลบั้มนี้ โดยใช้คอนเซ็ปต์การรวมพลังนำเสนออัลบั้ม ที่ร้อยเรียงท่วงทำนองเพลงรัก ความหมายดี แบ่งปันความรักและความสุขให้กับทุกคน และมอบความสุขให้กับทุกคนที่มีหัวใจรักในเสียงเพลง ตัวแทนนักล่าฝันอัลบั้มนี้ประกอบไปด้วย "ธัญนันท์ มหาพิรุณ" , "พัดชา เอนกอายุวัฒน์" , "พชร พูลสวัสดิ์" อัลบั้มเป็นครั้งแรกของการนำเสนออัลบั้ม เป็นรูปแบบดิจิทัลคอนเท้นท์ ดิจิทัลมิวสิก อย่างสมบูรณ์แบบ โดยซีดีเพลงจะอยู่ในรูปแบบ "Enhanced CD" ซึ่งเป็นซีดีจัดทำพิเศษที่รวบรวมความบันเทิง ทั้ง เพลง , มิวสิกวีดีโอ , เบิ้องหลังการถ่ายทำ , เนื้อเพลง , แกลอรี่รูปภาพ บรรจุอยู่ในแผ่นเดียว โดยจะพบความพิเศษเหล่านี้เมื่อเปิดผ่านเครื่องคอมพิวเตอร์ อีกทั้งยังมีบริการมัลติมีเดียอื่นๆผ่านทางเว็บไซต์ www.truemusic.com อีกด้วย ส่วนของงานเพลงของอัลบั้มนี้ จะมีความโดดเด่นโดยแต่ละเพลงจะมีแนวเพลงที่ไม่ซ้ำกัน เปิดตัวด้วย เพลง "ตัวของตัวเอง" เพลงนี้มีกลิ่นอายของเพลงคนผิวสี ผสมกับแนวเพลง กอสเปล ความหมายของเพลงสื่อถึงความมั่นใจในตัวเอง ทั้งในด้านความคิดและการกระทำ มิวสิกวีดีโอจะเป็นเรื่องราวของชีวิตคนในช่วงต่างๆ อีกทั้งยังมีการแสดงประกอบเป็นกลุ่มนักร้องประสานเสียงผิวสี ซึ่งเข้ากับบทเพลงนี้เป็นอย่างดี ซิงเกิลโปรโมตถัดมาเป็นเพลงสากล นับว่าเป็นเพลงแรกของค่าย ทรูแฟนเทเชีย มีชื่อเพลงว่า "Give it a try" ถ่ายทอดอารมณ์เพลงเกี่ยวความรักที่ไม่ต้องการผูกมัด ส่วนซิงเกิลที่สาม เป็นเพลงเร็วจังหวะสนุกๆ ผสมดนตรีอิเล็กทรอนิกส์แดนซ์ กับเพลง "Beware" และ ซิงเกิลโปรโมทสุดท้าย คือ เพลง "รักมันสั่ง" เพลงความหมายดี ส่วนของดนตรีจะมีการใช้กีตาร์สเปนร่วมถ่ายทอดบทเพลงนี้ และได้เชิญคนสำคัญของทั้งสามสาวมาร่วมกันเล่นมิวสิกวีดีโอเพลงนี้อีกด้วย ส่วนอีกเพลงที่ไม่ได้อยู่ในการโปรโมท คือ เพลง "เปลืองค่าโทร" เป็นเพลงเศร้า แนวป็อป ซึ่งทั้งสามสาวก็ถ่ายทอดอารมณ์ผ่านบทเพลงนี้ได้เป็นอย่างดีเช่นกันรายชื่อเพลงทีมงานเพลงทีมงานเพลง. - Executive Production Director - กิติกร เพ็ญโรจน์ - Executive Producer - รณวีย์ ศรีขาว - Producer - Banana Boat - Lyrics Producer - เชษฐา ยารสเอก - Vocal Director - Banana Boat - Acoustic Guitar - Boat - Electric Guitar - Boat , Boy - Bass - Boat , ตุ๊ , อ้วน , ป๊อก - Drum and Percussion - Fluke , Boat - Piano and Keyboard - Boat , เป้ , Mick - Addition Programmer - Boat - Backing Vocal - จีน , พัดชา , เพชร , Rose , Mick , Mike , Boat - Recording Engineer - กฤษฎา ไวทย์วรศุข - Logic Audio , Protool , Tc.Finalizer Technician - กฤษฎา ไวทย์วรศุข - Mix Down and Mastering - กฤษฎา ไวทย์วรศุข - Recording , Mix Down , Mastering at - School of Popคอนเสิร์ต AF Love To Share Interactive Concert คอนเสิร์ต AF Love To Share Interactive Concert. คอนเสิร์ต "AF Love To Share : Interactive Concert" จัดขึ้นวันที่ 4 กุมภาพันธ์ พ.ศ. 2550 โดย True Music ณ MoonStar Studio ถ่ายทอดสดผ่านช่องเพลงทรูมิวสิก และทางเว็บไซต์ www.truemusic.com คอนเสิร์ตนี้เป็นแบบ " Interactive Concert " ผู้ชมทางบ้านสามารถแชทสดผ่านหน้าจอโทรทัศน์ ซึ่งจะถ่ายทอดโดยตรงไปยังหน้าจอหลักในคอนเสิร์ต เพื่อสื่อสารและให้กำลังใจศิลปินบนเวที และมีเซอร์ไพรส์พิเศษคือ การเปิดโหวต SMS แขกรับเชิญในคอนเสิร์ต คล้ายกับรูปแบบรายการ ทรู อะคาเดมี่ แฟนเทเชีย โดยได้เชิญเหล่าเทรนเนอร์และคอมเมนเตเตอร์ของรายการ มาร่วมแสดงโชว์ ได้แก่ "ครูเป็ด-มนต์ชีพ ศิวะสินางกูร" , "ครูเป็ด-วาเนสซ่า กัณโสภณ" , "ครูกานต์ จั่นทอง" และ "ครูรัก-ศรัทธา ศรัทธาทิพย์" , สำหรับบทเพลงในคอนเสิร์ตนี้มีทั้งเพลงจากในอัลบั้ม "เลิฟทูแชร์" และอัลบั้มที่ผ่านมาของนักล่าฝันทั้งสามคน คอนเสิร์ตนี้นอกจากจะมีนักล่าฝันสามสาว " จีน , พัดชา , เพชร "แล้ว ยังเป็นการรวมตัวนักล่าฝัน ทรู อะคาเดมี่ แฟนเทเชีย มากมาย ทั้งจากโปรเจกต์ "โซลมัชอินเลิฟ" , "แมกซี่มูฟ" และ ตัวแทนนักล่าฝันคนอื่นๆจากซีซั่น 1 ถึง 3</doc>
