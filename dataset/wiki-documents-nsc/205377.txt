<doc id="205377" url="https://th.wikipedia.org/wiki?curid=205377" title="อาทิตย์ สุนทรพิธ">อาทิตย์ สุนทรพิธ อาทิตย์ สุนทรพิธ (เกิดวันที่ 19 เมษายน พ.ศ. 2529) เป็นนักฟุตบอลทีมชาติไทย และปัจจุบันเล่นให้กับวัวชน ยูไนเต็ด ในไทยพรีเมียร์ลีก มีชื่อเสียงในเรื่องของการยิงฟรีคิกที่ดีเป็นอันดับต้นๆของทีมชาติไทยในยุคปัจจุบันประวัติ ประวัติ. อาทิตย์ สุนทรพิธ มีชื่อเล่นว่า บาส เกิดที่ บึงเนียม อ.เมือง จ.ขอนแก่น มีพี่สาว 1 คน เริ่มหัดเล่นฟุตบอลตั้งแต่อายุ 8 ขวบ ที่โรงเรียนบึงเนียม เข้าเรียนที่อัสสัมชัญ ศรีราชา ตั้งแต่ ม.1 จาการคัดเลือกตัวของ บรู๊ช แคมป์เบล และ จเด็จ มีลาภ อาทิตย์ผ่านการคัดเลือก 5 คนสุดท้าย จากนักบอลทั้งหมด กว่า 300 คน ด้วยความที่เป็น นักเตะ เท้าซ้าย รูป ร่างดี จึงเป็นที่สะดุดตาของ สต๊าฟโค๊ช อาทิตย์ ถือเป็น นักฟุตบอลที่เก่งเกินอายุ โดยลงเล่นฟุตบอลนักเรียน กรมพลศึกษา 18 ปี ก. ถึง 3 ปีซ้อน(เล่นรุ่น 18 ปี ตั้งแต่อายุ 16) และสามารถ คว้าแชมปืได้ 2 ครั้ง หลังจากคว้าแชมป์โค๊ก คัพเป็นตัวแทนประเทศไทย อาทิตย์ ในวัย 17 ปี ได้โอกาส ไปฝึกซ้อมกับศูนย์ฝึกอคาเดมี่ของ หงส์แดง ลิเวอร์พูล ยอดทีมแห่งพรีเมียร์ลีกโค้ชทีมเยาวชนผู้ปลุกปั้น สตีเวน เจอร์ราร์ดได้กล่าวชม อาทิตย์ สุนทรพิธและ เกียรติประวุฒิ สายแวว สองผู้เล่นจากประเทศไทย ว่าเป็นผู้เล่นมีพรสวรรค์สูง ความสามารถของ อาทิตย์ เป็นที่ยอมรับ ในวงการลูกหนังนักเรียน ถูกเรียกติดทีมชาติชุดอายุ 16 ปี 18 ปี นักเรียนไทย หลังจบม.6 อาทิตย์ ยังคงปักหลักเล่นให้กับชลบุรี เอฟซีน้องใหม่ในไทยลีก และไม่นานเกินรอเพียงปีที่ 2 ของฉลามชลแฟนบอลก็ได้ฉลองความสำเร็จของสโมสร เมื่อกองกลางดาวรุ่งเป็นตัวหลัก ให้กับทีมในวัย 21 ปี สามารถหักปากกาเซียนพาทีมคว้าแชมป์ไทยลีคกมาครองได้อย่างยิ่งใหญ่ และความสำเร็จยังคงมีมาต่อเนื่อง พุ่งไปถึง แชมป์ซีเกมส์ ที่โคราช ทำให้อาทิตย์ดังเป็นพลุแตก ด้วยฟรีคิก สวยๆหลายลูกในทัวนาเมนต์นั้น ปัจจุบัน อาทิตย์ สุนทรพิธ รับใช้สโมสร ยาวนานกับต้นสังกัดอย่าง ชลบุรี เอฟซี เพียงทีมเดียว ลงเล่นเกิน 100 นัด และเป็นผู้ทำประตูสูงสุดอันดับ 3 ของประวัติศาสตร์สโมสร เป็น รองแค่ พิภพ อ่อนโม้ กับ โคเน่ โมฮาเม็ด  เท่านั้น ในปี2558 อาทิตย์ได้ย้ายไปร่วมทีม เชียงรายยูไนเต็ดสถิติการลงเล่นให้กับชลบุรี เอฟซี ในไทยพรีเมียร์ลีคเกียรติประวัติกับ ชลบุรี เอฟซีเกียรติประวัติกับ ชลบุรี เอฟซี. - ชนะเลิศฟุตบอลไทยพรีเมียร์ลีก2007 - ชนะเลิศฟุตบอลถ้วยพระราชทานประเภท ก. ปี 2007,2008,2010 - ชนะเลิศฟุตบอลมูลนิธิไทยคม เอฟเอคัพ ปี 2010 - ชนะเลิศฟุตบอลโปรวินเชียนลีก ปี 2005ทำประตูในนามทีมชาติ</doc>
