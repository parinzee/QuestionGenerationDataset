<doc id="766596" url="https://th.wikipedia.org/wiki?curid=766596" title="สุริยุปราคา 12 สิงหาคม พ.ศ. 2569">สุริยุปราคา 12 สิงหาคม พ.ศ. 2569 สุริยุปราคาเต็มดวงจะเกิดขึ้นในวันที่ 12 สิงหาคม พ.ศ. 2569 โดยคราสเต็มดวงได้เคลื่อนผ่าน มหาสมุทรอาร์กติก กรีนแลนด์ ไอซ์แลนด์ มหาสมุทรแอตแลนติก และตอนเหนือของสเปน จุดที่มองเห็นอุปราคาเต็มดวงได้นานที่สุดอยู่ทางชายฝั่งตะวันตกของไอซ์แลนด์ มันเป็นอุปราคาเต็มดวงครั้งแรกที่มองเห็นได้ในไอซ์แลนด์ นับตั้งแต่ 30 มิถุนายน พ.ศ. 2497 และเป็นครั้งเดียวที่มองเห็นได้ในคริสต์ศตวรรษที่ 21 โดยครั้งต่อไปจะเห็นได้ในปี พ.ศ. 2739 คราสเต็มดวงจะเคลื่อนผ่านทางตอนเหนือของสเปนจากชายฝั่งด้านมหาสมุทรแอตแลนติก เข้าสู่ชายฝั่งด้านทะเลเมดิเตอร์เรเนียน ตลอดจนหมู่เกาะแบลีแอริก สุริยุปราคาเต็มดวงจะมองเห็นได้จากบาเลนเซีย ซาราโกซา ปัลมา และบิลบาโอ ส่วนมาดริด และบาร์เซโลนา ทั้งสองต่างอยู่นอกแนวคราสเต็มดวง สุริยุปราคาเต็มดวงครั้งสุดท้ายในสเปน ปรากฏขึ้นเมื่อวันที่ 30 สิงหาคม พ.ศ. 2448 สุริยุปราคาครั้งต่อไปที่จะเห็นในสเปนห่างจากครั้งนี้เพียงไม่ถึงปี ในวันที่ 2 สิงหาคม พ.ศ. 2570 โดยสุริยุปราคาบางส่วนจะถูกบดบังมากกว่า 90% ในไอร์แลนด์ เกรตบริเตน โปรตุเกส ฝรั่งเศส อิตาลี บอลข่าน แอฟริกาเหนือ และทวีปอเมริกาเหนือภาพ ภาพ. ภาพเคลื่อนไหวแนวเส้นทางอุปราคาที่เกี่ยวข้องสุริยุปราคา พ.ศ. 2569–2572</doc>
