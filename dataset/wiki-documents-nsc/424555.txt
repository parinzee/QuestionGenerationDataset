<doc id="424555" url="https://th.wikipedia.org/wiki?curid=424555" title="โหด เลว ดี">โหด เลว ดี สำหรับภาพยนตร์เกาหลี ดูได้ที่ โหด เลว ดี (ภาพยนตร์เกาหลี) โหด เลว ดี (; ; พินอิน: Yīngxióng běnsè) ภาพยนตร์ดราม่าแอ็คชั่นสัญชาติฮ่องกง นำแสดงโดย ตี้ หลุง, โจว เหวินฟะ, เลสลี่ จาง กำกับโดย จอห์น วูเรื่องย่อ เรื่องย่อ. อาเห่า เป็นสมาชิกแก๊งค์มาเฟีย ขณะที่ อาเฉีย ผู้น้องเป็นตำรวจฮ่องกง อาเฉียโทษอาเห่าว่าเป็นต้นเหตุทำให้พ่อต้องถูกฆ่าตาย วันหนึ่งอาเห่ากับเสี่ยวหม่า ถูกอาชางเพื่อนร่วมแก๊งค์หักหลังเพราะความอิจฉา ทำให้อาเห่าถูกจับและถูกตัดสินจำคุกเป็นเวลา 3 ปี ส่วนเสี่ยวหม่าได้รับบาดเจ็บสาหัส และหนีไปอยู่ไต้หวัน ขณะที่อาเห่าเมื่อพ้นโทษออกมา ก็หันหลังให้กับธุรกิจเถื่อนทั้งหมด และตั้งใจเริ่มต้นชีวิตใหม่ด้วยการเป็นคนขับแท็กซี่ แต่ก็พบว่าเหตุการณ์ครั้งนั้นทำให้เสี่ยวหม่าต้องกลายเป็นคนขาพิการไป ทันทีที่ได้ข่าวว่าอาเห่ากลับมา อาชางก็วางแผนกำจัดอาเห่าอีกครั้งหนึ่ง อีกด้านหนึ่งก็มีตำรวจจากไต้หวันก็ตามรอยอาเห่ามายังฮ่องกง ส่วนอาเฉียยังทำใจเรื่องที่พ่อต้องตายไม่ได้ ก็คอยแต่โทษอาเห่าและคอยหาเรื่อง เมื่อเสี่ยวหม่ารู้เรื่องทั้งหมดจึงบุกเข้าไปชิงเอาแม่พิมพ์ธนบัตรจากโรงงานของอาชางเพื่อล่อให้อาชางตามล่าและเปิดโอกาสให้อาเห่าหนีไปจากฮ่องกงได้ แต่แล้วก็ถูกแผนซ้อนแผนของอาชาง การต่อสู้อันดุเดือดก็เริ่มต้นขึ้น โดยครั้งนี้มีอาเฉียที่เข้าใจในตัวพี่ชายดีแล้วรวมอยู่ด้วยนักแสดงนักแสดง. - อาเห่า รับบทโดย ตี้ หลุง - อาเฉีย รับบทโดย เลสลี่ จาง - เสี่ยวหม่า รับบทโดย โจว เหวินฟะ - อาชาง รับบทโดย หลี่ จื่อสงเบื้องหลังและความสำเร็จ เบื้องหลังและความสำเร็จ. A Better Tomorrow หรือในชื่อภาษาไทยว่า โหด เลว ดี เมื่อออกฉายแล้วประสบความสำเร็จเป็นอย่างมากทั้งรายได้และคำวิจารณ์ ถือได้ว่าเป็นภาพยนตร์ที่สร้างชื่อให้แก่ทีมผู้สร้าง โดยเฉพาะกับ จอห์น วู ผู้กำกับฯ และฉีเคอะ ผู้อำนวยการสร้าง ในส่วนของจอห์น วู นี่นับได้ว่าเป็นภาพยนตร์เรี่องแรกในชีวิตของเขาที่ประสบความสำเร็จเป็นเรื่องแรก และถือเป็นผลงานชิ้นเอกที่เป็นเสมือนเอกลักษณ์ประจำตัวมาจนถึงปัจจุบัน หลังจากก่อนหน้านั้นได้กำกับมาแล้วหลายเรื่อง หลายแนว แต่ไม่ประสบความสำเร็จเท่าไหร่นัก โดยผู้เขียนบทก็คือ จอห์น วู เองได้รับแรงบันดาลใจมาจากภาพยนตร์ฮ่องกงเรื่อง Story of a Discharged Prisoner ในปี ค.ศ. 1967 จากการกำกับของ หลงกง นำแสดงโดย หวังเหว่ย และเซียะ เสียน ภาพยนตร์ได้กลายมาเป็นแรงบันดาลใจให้กับภาพยนตร์เรื่องหลังอีกหลายเรื่อง มีการนำกลับไปสร้างใหม่ เช่น The Invincible ซึ่งเป็นภาพยนตร์เกาหลี ในปี ค.ศ. 2010 และมีการสร้างเป็นภาคต่อมาอีก 2 ภาค คือ A Better Tomorrow II ในปี ค.ศ. 1987 และ A Better Tomorrow III ในปี ค.ศ. 1989 ซึ่งกำกับโดย ฉีเคอะ ได้รับการวิจารณ์ว่าเป็นภาพยนตร์แอ็คชั่นของฮ่องกงในแบบหักเหลี่ยมเฉือนคมดีที่สุด จนกระทั่งในอีกหลายปีต่อมาจึงมี Infernal Affairs เกิดขึ้นมา และได้รับให้ติดอันดับ 2 ภาพยนตร์ฮ่องกงยอดเยี่ยมในรอบ 60 ปี จาก 100 อันดับ และในเดือนเมษายน ปี ค.ศ. 2017 ในวาระครบรอบ 100 ปี ภาพยนตร์จีน ได้รับโหวตให้เป็นภาพยนตร์จีนที่ดีที่สุดเป็นอันดับ 2 ใน 100 อันดับอีกด้วย</doc>
