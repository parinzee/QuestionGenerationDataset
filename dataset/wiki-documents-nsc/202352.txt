<doc id="202352" url="https://th.wikipedia.org/wiki?curid=202352" title="วงศ์จำปา">วงศ์จำปา วงศ์จำปี หรือ วงศ์จำปา (Magnoliaceae) ลักษณะที่เด่นชัดของวงศ์นี้คือ มีหูใบที่เด่นชัด และจะมีรอยแผลของหูใบตามโคนของใบ (เกิดจากการหลุดร่วงของหูใบ) ชัดเจน พืชในวงศ์นี้แบ่งได้เป็น- วงศ์ย่อย Magnolioideae ซึ่งสกุล Magnolia เป็นสกุลที่รู้จักกันดีที่สุด - วงศ์ย่อย Liriodendroidae มีเพียงสกุลเดียวคือ Liriodendron (Tulip trees)ลักษณะทางพฤกษาศาสตร์ ลักษณะทางพฤกษาศาสตร์. ลักษณะทางพฤกษาศาสตร์ของพืชวงศ์นี้ ได้แก่ เป็นไม้ยืนต้นหรือพุ่มไม้ ไม่ผลัดใบกิ่งอ่อนมีข้อปล้องและรูอากาศ(ช่องเลนทิเซล)ชัดเจน ใบเดี่ยวรูปหอก ขอบเรียบ ติดเรียงเวียน มีหูใบขนาดใหญ่หุ้มตาหรือยอดอ่อน เมื่อหูใบหลุดร่วงจึงเกิดรอยแผลเป็นวงนอกรอบกิ่งและรอยแผลที่ด้านในของก้านใบ ดอกเดี่ยว เกิดที่ปลายกิ่งหรือซอกใบ ดอกขนาดใหญ่ กลิ่งหอมแรง เป็นดอกสมบูรณ์เพศ มีสมมตราตามรัศมี ฐานรองดอกยืดขยายขึ้นเป็นรูปกรวยคว่ำเป็นที่เรียงเวียนติดของเกสรเพศเมีย กลีบรวม 6-9 กลีบ หรือมากกว่า กลีบแข็งเปราะ เกสรเพศผู้จำนวนมาก อยู่แยกกัน อับเกสรหันเข้าหากลางดอก เกสรเพศเมียจำนวนมากแยกกัน เรียงเวียนบนฐานรองดอก รังไข่เหนือวงกลีบมี 1 ห้อง มีเม็ดไข่ 2 เม็ด ผลกลุ่ม รวมกันเป็นพวง ผลย่อยเป็น follicle เมล็ดขนาดใหญ่ มีสายขั้วเมล็ดยาว โยงยึดติดกับผนังด้านในของผล</doc>
