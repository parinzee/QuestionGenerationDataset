<doc id="126088" url="https://th.wikipedia.org/wiki?curid=126088" title="สมบุญ ระหงษ์">สมบุญ ระหงษ์ พลอากาศเอกสมบุญ ระหงษ์ (21 พฤษภาคม พ.ศ. 2475 — 23 กันยายน พ.ศ. 2556) อดีตหัวหน้าพรรคชาติไทย อดีตรัฐมนตรีว่าการกระทรวงศึกษาธิการ และอดีต ส.ส.สมุทรปราการ พรรคประชากรไทย สำเร็จการศึกษาระดับปริญญาตรี วิทยาศาสตร์บัณฑิต จาก โรงเรียนนายเรืออากาศนวมินทกษัตริยาธิราช และเคยดำรงตำแหน่งเป็น ผู้อำนวยการการท่าอากาศยานแห่งประเทศไทย พลอากาศเอกสมบุญ ระหงษ์ ถึงแก่อนิจกรรมจากอาการหัวใจล้มเหลว และติดเชื้อในกระแสเลือด หลังเข้ารับการรักษาโรคถุงลมโป่งพอง ที่โรงพยาบาลรามาธิบดีเส้นทางการเมือง เส้นทางการเมือง. ภายหลังเหตุการณ์พฤษภาทมิฬ พ.ศ. 2535 และ พล.อ.สุจินดา คราประยูร ประกาศลาออกจากตำแหน่ง นายกรัฐมนตรี ในเวลานั้น พล.อ.อ.สมบุญ อดีตผู้อำนวยการการท่าอากาศยานแห่งประเทศไทย ดำรงตำแหน่งเป็น หัวหน้าพรรคชาติไทย สืบต่อจาก พล.อ.ชาติชาย ชุณหะวัณ ที่ลาออกหลังรัฐประหาร เป็นที่เชื่อกันในขณะนั้นว่า พล.อ.อ.สมบุญ จะต้องได้ขึ้นดำรงตำแหน่ง นายกรัฐมนตรี ต่อจาก พล.อ.สุจินดา อย่างแน่นอน แต่แล้วเมื่อ ดร.อาทิตย์ อุไรรัตน์ นำชื่อขึ้นทูลเกล้าฯ กลับกลายเป็นการแต่งตั้งให้ นายอานันท์ ปันยารชุน อดีตนายกรัฐมนตรีรักษาการระหว่างการปฏิวัติ กลับมารับตำแหน่งนายกรัฐมนตรี และทำให้เป็นที่พูดต่อๆ กันมาถึงเหตุการณ์ครั้งนั้นว่า พล.อ.อ.สมบุญ "แต่งชุดขาวรอเก้อ"กลุ่มงูเห่า กลุ่มงูเห่า. อีก 5 ปีต่อมาหลังจากนั้น พล.อ.อ.สมบุญ ได้สร้างปรากฏการณ์ให้เป็นที่จดจำอีกครั้งในปี พ.ศ. 2540 เมื่อ พล.อ.ชวลิต ยงใจยุทธ ลาออกจากตำแหน่ง นายกรัฐมนตรี และสภาผู้แทนราษฎรจะต้องเสนอชื่อนายกรัฐมนตรีคนใหม่ โดยพล.อ.อ.สมบุญ ร่วมกับนายวัฒนา อัศวเหม นำ ส.ส.พรรคประชากรไทย 12 คน ฝืนมติพรรคที่มี นายสมัคร สุนทรเวช เป็นหัวหน้า โดยเข้าร่วมกับพรรคประชาธิปัตย์ สนับสนุนให้ นายชวน หลีกภัย ขึ้นเป็นนายกรัฐมนตรี โดยต่อมาแกนนำกลุ่ม ได้รับตำแหน่งระดับรัฐมนตรี 2 ตำแหน่งในรัฐบาลชวน 2 แม้ว่าการกระทำดังกล่าวจะได้รับคำรับรองจากศาล ว่า ส.ส. แต่ละคนมีอิสระในการตัดสินใจ โดยไม่ขึ้นกับมติพรรค แต่ทั้งหมดก็เป็นที่มาของชื่อ ส.ส. "กลุ่มงูเห่า" จากปาก นายสมัคร สุนทรเวช ที่มีความหมายตามนิทาน "ชาวนากับงูเห่า" นั่นเองเครื่องราชอิสริยาภรณ์เครื่องราชอิสริยาภรณ์. - พ.ศ. 2538 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - พ.ศ. 2539 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นปฐมดิเรกคุณาภรณ์- เหรียญจักรมาลา - เหรียญรัตนาภรณ์ รัชกาลที่ 9 ชั้นที่ 5</doc>
