<doc id="337696" url="https://th.wikipedia.org/wiki?curid=337696" title="รายชื่อตอนในการิน ปริศนาคดีอาถรรพ์">รายชื่อตอนในการิน ปริศนาคดีอาถรรพ์ รายชื่อตอนในการิน ปริศนาคดีอาถรรพ์ เป็นรายชื่อตอนที่ปรากฏในการ์ตูนไทยและนิยายเรื่อง "การิน ปริศนาคดีอาถรรพ์"ฉบับการ์ตูนคดีที่ 1 คืนลอยกระทงสีเลือด (2 เล่มจบ)ตัวละครเด่นประจำคดี : การิน ลัลทริมา มัณฑินี และ ชัยเดช ฉบับการ์ตูน. คดีที่ 1 คืนลอยกระทงสีเลือด (2 เล่มจบ). ตัวละครเด่นประจำคดี : การิน ลัลทริมา มัณฑินี และ ชัยเดช. ลัลทริมา ย้ายเข้ามาเรียนสายอาชีพที่โรงเรียนนิศาพาณิชย์ หลังจากเกิดเหตุสะเทือนขวัญที่โรงเรียนมัธยมไอริณวิทยา เธอตั้งใจที่จะเริ่มชีวิตใหม่กับโรงเรียนใหม่และมีเพื่อนคือ เอมิกาและมัณฑินี แต่ถึงแม้ลัลทริมาจะพยายามใช้ชีวิตอย่างคนปกติ ภาพแห่งบาปในอดีตและความคิดของคนรอบข้างก็ยังตามหลอกหลอนไม่ให้เธอเป็นสุข เธอได้พบกับการิน ลูกชายผู้อำนวยการที่คลั่งไคล้ศาสตร์มืด การพบเจอของทั้งคู่เริ่มต้นไม่ดีนัก ในช่วงนั้นตรงกับเทศกาลลอยกระทง ทางนิศาพาณิชย์จะจัดเป็นการปล่อยโคมแทน แต่ก็ต้องเกิดเรื่องเพราะ ชัยเดช เพื่อนร่วมชั้นเรียนของลัลทริมาถูกสาปแช่งให้ฆ่าตัวตาย เขากระโดดตึกลงมาจนบาดเจ็บสาหัส โดยที่ถือกระเป๋าผ้าของลัลทริมา ซึ่งภายในมีตุ๊กตาอาคมของการินอยู่ การินและลัลทริมาถูกกักบริเวณ และกลายเป็นผู้ต้องสงสัยที่ทำให้ชัยเดชเกือบเสียชีวิต ลัลทริมาได้รู้ว่าเรื่องประเภทนี้เคยเกิดขึ้นมาแล้วกับคุณครูวิฬาร์ ซึ่งลาออกไปหลังจากประสบอุบัติเหตุตกบันได และที่น่าตกใจคือครั้งนั้นก็พบตุ๊กตาอาคมของการินอยู่ด้วยเช่นกัน ลัลทริมาเริ่มรับรู้ถึงอันตรายที่คืบคลานเข้ามาใกล้ ใครกันที่ชักใยอยู่เบื้องหลังแสงสว่างของโคมกระดาษซึ่งลอยอยู่เต็มฟากฟ้าคืนวันเพ็ญสีเลือดคดีที่ 2 ขบวนแห่ภูต ป่าอาถรรพ์ (2 เล่มจบ)ตัวละครเด่นประจำคดี : การิน ลัลทริมา นัยน์เนตร และ เอมิกา คดีที่ 2 ขบวนแห่ภูต ป่าอาถรรพ์ (2 เล่มจบ). ตัวละครเด่นประจำคดี : การิน ลัลทริมา นัยน์เนตร และ เอมิกา. ลัลทริมา ยังคงพยายามควบคุมญาณอาถรรพ์ของตนเองและใช้ชีวิตเป็นนักเรียนอย่างสงบสุข แต่เธอก็ยังถูก การิน ตามรังควานอย่างไม่เลิกราเช่นเดิม ในขณะเดียวกัน นิศาพาณิชย์เริ่มเกิดเรื่องราวขึ้นอีกครั้ง ฝูงนกหลายร้อยตัวถูกฆ่า และตกลงมาเป็นสายฝนเลือด เป็นที่สยองขวัญของหมู่นักเรียน เอมิกาถูกทำร้ายจนบาดเจ็บ และมีเสียงเตือนลัลทริมาให้ออกไปจากโรงเรียนนี้ ลัลทริมาค้นหาความจริงจนทราบว่า สายฝนนกเคยเกิดขึ้นเมื่อ 4 ปีก่อน และสิ้นสุดลงพร้อมกับการหายสาบสูญไปของ 'นัยน์เนตร' นักเรียนชายผู้มีอดีตเกี่ยวพันกับการิน ในฐานะ 'เครื่องมือ' ไม่ต่างจากเธอ กิริยาแข็งกร้าวของการินยามถามถึงอดีตหมายความว่าอย่างไร ทางเดียวที่จะรู้ความจริง คือเดินตามเสียงกระดิ่งเยือกเย็นเข้าสู่ป่า ซึ่งกำลังเรียกหา 'เครื่องสังเวย'คดีที่ 3 เกมลองของ สวนสนุกต้องสาป (2 เล่มจบ)ตัวละครเด่นประจำคดี : การิน ลัลทริมา และ รสวดี คดีที่ 3 เกมลองของ สวนสนุกต้องสาป (2 เล่มจบ). ตัวละครเด่นประจำคดี : การิน ลัลทริมา และ รสวดี. ลัลทริมาและการินถูกเรียกตัวมายังสวนสนุก 'Dreamland' โดยฝีมือของผู้ใช้นามแฝง 'วิญญาณแห่งไอริณ' ซึ่งทำข้อเสนอกับลัลทริมาว่า หากเธอไม่ยอมทำตามคำสั่ง รสวดี น้าสาวของเธอก็จะตกอยู่ในอันตราย หลังจากที่ก่อนหน้านี้ รถของรสวดีถูกตัดสายเบรกจนประสบอุบัติเหตุ ลัลทริมารู้สึกหวาดหวั่นยิ่งขึ้น เพราะสวนสนุกแห่งนี้ ถูกก่อสร้างขึ้นในอาณาเขตเดียวกับไอริณวิทยา วิญญาณแห่งไอริณบังคับให้ลัลทริมากระทำพิธีลองของ โดยมีการินเฝ้ามองอยู่ในฐานะผู้ชม พลังญาณอาถรรพ์ส่งผลตอบสนองรุนแรงจนเกินความคาดหมาย วิญญาณนักเรียนเกือบพันคนถูกปลุกขึ้นมาพร้อมความแค้นที่มีต่อลัลทริมา ผู้รอดชีวิตหนึ่งเดียวจากเหตุการณ์สังหารหมู่ สุดท้ายแล้วพิธีกรรมทั้งมวลจะปิดฉากลงอย่างไร คำสารภาพบาปต่อปีศาจ และความคิดที่ส่งถึงกัน จะช่วยให้รอดพ้นจากสวนสนุกต้องสาปได้หรือไม่คดีที่ 4 พิพิธภัณฑ์คนบาป (3 เล่มจบ)ตัวละครเด่นประจำคดี : การิน ลัลทริมา พงศธร และ เชียร คดีที่ 4 พิพิธภัณฑ์คนบาป (3 เล่มจบ). ตัวละครเด่นประจำคดี : การิน ลัลทริมา พงศธร และ เชียร. หลังได้รับบัตรเชิญสีดำในวันฝนตก ลัลทริมาและการิน ต่างเดินทางมาร่วมพิธีเปิดพิพิธภัณฑ์คนบาป ของนายธวิน ซึ่งจัดแสดงหุ่นขี้ผึ้งของเหล่าคนบาปในอดีตเอาไว้ เป็นเครื่องเตือนใจให้คนรุ่นหลังสำนึกต่อบาป แต่เมื่อเหล่าผู้ได้รับเชิญเดินเข้าสู่พิพิธภัณฑ์ ทุกทางเข้าออกก็ปิดตาย และมีเสียงประชาสัมพันธ์สั่งให้ทุกคนฆ่ากันเอง ซึ่งคนสุดท้ายที่เหลือรอดจะได้ออกไป สุรพันธ์ ศัลยแพทย์ พงศธร นักข่าวอาชญากรรม อลิชา เจ้าของสถาบันเสริมความงาม และเพียงพิมา นร.ม.ปลาย ทุกๆคนต่างหาทางที่จะมีชีวิตรอดจากพิพิธภัณฑ์แห่งนี้ จนต่างแสดงด้านมืดในใจและเปิดเผยบาปของพวกตนทีละน้อย ยอมถูกฆ่า ยอมเป็นฆาตกร ทางใดกันที่จะทำให้ออกจากไหสัตว์พิษนี้ได้ แล้วความจริง ที่กำลังรอคอยผู้รอดชีวิตอยู่เบื้องหน้าคืออะไรกันแน่คดีที่ 5 สะพานข้ามอัสดงแห่งความตาย (3 เล่มจบ)ตัวละครเด่นประจำคดี : การิน ลัลทริมา และ เชียร คดีที่ 5 สะพานข้ามอัสดงแห่งความตาย (3 เล่มจบ). ตัวละครเด่นประจำคดี : การิน ลัลทริมา และ เชียร. แม้จะได้ไปทัศนศึกษา ณ จังหวัดกาญจนบุรี พร้อมๆกับเพื่อนๆนักเรียนโรงเรียนนิศาพาณิชย์เป็นครั้งแรก แต่ลัลทริมาไม่อาจลืมเลือนความรู้สึกหวาดกลัวเมื่อครั้งที่ได้พบกับชายผู้เรียกตนว่า 'อัตตานิรันดร์'ไปได้ ตลอดการเดินทางบนเส้นทางรถไฟสายมรณะ เธอถูกคุกคามจากดวงวิญญาณของเหล่าเชลยยุคสงครามโลก ซึ่งตามวิงวอนหลอกหลอนให้เธอตามหา 'นกขมิ้น' ที่จะมาปลดปล่อยพวกตน นอกจากนี้ ลัลทริมายังต้องรับมือกับการรังควานที่ชักจะหนักข้อและไร้ความรู้สึกผิดชอบชั่วดีจากการิน ซึ่งตอนนี้ถลำลึกลงไปในโลกมืดยิ่งกว่าเก่า กว่าจะรู้สึกตัว คนทั้งคู่ก็ได้เดินทางย้อนเวลากลับมายังยุคสงครามอีกครั้ง เพื่อจะไขปริศนาแห่งกาลเวลา สืบหาเบาะแสของชายผู้เป็นนิรันดร์ และทำลายพันธนาการของสะพานอันตั้งตระหง่านกลางแม่น้ำแควคดีที่ 6 กวีวิฬาร์อาฆาต (2 เล่มจบ)ตัวละครเด่นประจำคดี : การิน ลัลทริมา นรินทร์ และ นิรันดร์ คดีที่ 6 กวีวิฬาร์อาฆาต (2 เล่มจบ). ตัวละครเด่นประจำคดี : การิน ลัลทริมา นรินทร์ และ นิรันดร์. การินและลัลทริมา ต้องพบกับเรื่องยุ่งยากและปัญหาครั้งใหม่ หลังจากที่พัสดุปริศนา ถูกส่งไปยังสมาชิกตระกูลจินตเมธร ทุกๆคน ซึ่งสิ่งที่อยู่ในนั้นคือสาส์นจากอดีต ที่ยังคงดำเนินต่อเนื่องมาครบระยะเวลา 10 ปี ความเจ็บแค้นอาฆาตต่อตระกูลอันเก่าแก่ แกะหลงฝูงในคอกของตนเอง และความซื่อสัตย์ของสัตว์สี่เท้า จะดำเนินคำสาปและอาถรรพ์ครั้งนี้ไปในทางใดคดีที่ 7 บายศรีสังหาร (3 เล่มจบ)ตัวละครเด่นประจำคดี : การิน ลัลทริมา ลลิต รุทร เมธาธร และ เชียร คดีที่ 7 บายศรีสังหาร (3 เล่มจบ). ตัวละครเด่นประจำคดี : การิน ลัลทริมา ลลิต รุทร เมธาธร และ เชียร. เปิดภาคเรียนใหม่ การินและลัลทริมาได้เลื่อนชั้นขึ้นสู่การเป็นรุ่นพี่ปีที่ 2 ของโรงเรียนนิศาพาณิชย์ บรรยากาศของโรงเรียนเต็มไปด้วยความสดใสของการรับน้องใหม่ และการสร้างสัมพันธ์ระหว่างพี่รหัสและน้องรหัส ในพิธีนั้นได้มีการผูกข้อมือและจัดบายศรีเพื่ออวยพรต้อนรับน้องใหม่ทุกๆคน แต่เหตุการณ์เลวร้ายกลับเกิดขึ้น เมื่อหลังจากนั้น น้องรหัสหลายคนถูกทำร้ายอย่างทารุณ หลายคนหายสาบสูญ โดยไร้เบาะแสผู้ต้องสงสัย และทุกเหตุการณ์จะมี'สายสิญจน์'มาเกี่ยวข้องด้วยเสมอ ในขณะที่ลัลทริมากำลังวิตกกังวลกับทุกอย่างที่เกิดขึ้น การินผู้เฝ้ามองเหตุการณ์ทุกอย่างมาโดยตลอดก็ได้เผยความจริงที่ว่า เหตุทำร้ายร่างกายสุดสยองนี้ มีความเกี่ยวพันกับบัตรเชิญสีดำ ที่ถูกส่งมาจากชายหนุ่มผู้ยังคงรอคอยผลแพ้ชนะระหว่างเขาและการินอยู่อย่างใจจดใจจ่อ ลัลทริมาจึงยอมร่วมมือกับการิน ในการเอาชนะเกมนองเลือดครั้งนี้ เพื่อช่วยเหลือน้องปี 1 ทุกคนให้พ้นจากอันตราย และทวงชีวิตปกติธรรมดาของเธอคืนมาให้จงได้คดีที่ 8 ผู้ตามล่าวิถีมรณะ (2 เล่มจบ)ตัวละครเด่นประจำคดี : การิน ลัลทริมา รุทร และ เชียร คดีที่ 8 ผู้ตามล่าวิถีมรณะ (2 เล่มจบ). ตัวละครเด่นประจำคดี : การิน ลัลทริมา รุทร และ เชียร. หลังจากสิ้นโศกนาฏกรรมแห่งบายศรีสังหาร หัวใจของลัลทริมาเต็มเปี่ยมไปด้วยความเคียดแค้น และนั่นก็เปลี่ยนให้เธอกลับกลายเป็นคนที่มืดมนแข็งกร้าว ทุกคนที่อยู่รายล้อมหรือแม้กระทั่งการินเองก็เข้าหน้าไม่ติด ความระทมทุกข์ของลัลทริมา เมื่อมาปะทะกับมุมมองที่เห็นทุกสิ่งทุกอย่างเป็นแค่เกมส์ของการิน ก็ยิ่งบั่นทอนความสัมพันธ์ของทั้งคู่จนเกือบจะถึงจุดแตกหัก และแล้วในคืนหนึ่ง สิ่งที่ไม่เคยมีใครคาดฝันก็เกิดขึ้น เมื่ออาถรรพ์ร้ายได้พรากลัลทริมาไปต่อหน้าต่อตาการินกับรุทร เด็กหนุ่มทั้งสองจึงต้องจำใจร่วมมือกันเพื่อเอาชนะเกมส์ที่จ่ายเดิมพันด้วยชีวิต การเดินทางอันเลื่อนลอยเพื่อรอคอยการให้อภัย.. การไล่ล่าเพื่อรั้งสิ่งที่ยังไม่ถึงเวลาร่วงโรยให้กลับคืน.. และความในใจของผู้ร่วมทีมบนเกมส์แห่งความเป็นความตาย ความปรารถนาของคนสามคน จะสามารถหยุดยั้งกระบวนการอันไม่เป็นไปตามกฎแห่งกรรมนี้ได้หรือไม่คดีที่ 9 สาปลัทธิโลกาวินาศ (3 เล่มจบ)ตัวละครเด่นประจำคดี : การิน ลัลทริมา และ รุทร คดีที่ 9 สาปลัทธิโลกาวินาศ (3 เล่มจบ). ตัวละครเด่นประจำคดี : การิน ลัลทริมา และ รุทร. ผู้คนหวาดกลัวกับคำทำนายวันสิ้นโลก ท่ามกลางความวุ่นวายที่เกิดขึ้นนั้น ได้มีกลุ่มลัทธิประหลาดชื่อ กลุ่มนิมิตสวรรค์ ที่เจ้าลัทธิ โอม ผู้สัมผัส และ นารา ผู้หยั่งรู้ ศรัทธาให้ผู้คนเชื่อว่าตนเป็นผู้ช่วยให้รอดพ้นจากวันโลกาวินาศ เพียงแค่ภายในเวลา 1 เดือนก็มีคนคอยเชื่อและบูชาสัญลักษณ์ที่เชื่อกันว่ามันคือทางรอด ในวันโลกาวินาศ เพียงแค่หลังจากนั้นก็เกิดฝนตกไปทั่วเมือง ทำให้คนส่วนใหญ่หลับไหล คนที่ตื่นอยู่ก็จะถูกบังคับให้เข้าร่วมกันกลายเป็นสาวกบ้าคลั่ง โดยมีคำสั่งจากเจ้าลัทธิให้ตามล่าตัว การิน และ ลัลทริมา จากใบประกาศจับไปทั่วเมือง ทางเดียวที่จะมีชีวิตรอดคือ หยุดยั้งแผนการร้ายที่จะทำลายเมืองด้วย 2 สิ่งคือ นํ้า และไฟบรรลัยกัลป์ เพื่อไขปริศนาที่เกี่ยวข้องกับ ชายผมแดง จากอดีต แห่งความหวังที่จะพลีแด่พระเจ้า และจัดการอาถรรพ์ที่ควบคุมทั้งเมืองอยู่ก่อนที่จะสายเกินไปคดีที่ 10 ตุงหนังมนุษย์ (3 เล่มจบ)ตัวละครเด่นประจำคดี : ลัลทริมา การิน วิทูร และ หลวงพี่กุญ คดีที่ 10 ตุงหนังมนุษย์ (3 เล่มจบ). ตัวละครเด่นประจำคดี : ลัลทริมา การิน วิทูร และ หลวงพี่กุญ. ลัลทริมา และรสวดี ได้รับโทรศัพท์เกี่ยวกับการหายตัวไปของ หลวงพี่กุญ ซึ่งเคยช่วยให้ลัลทริมาได้รับการรักษาทางใจ และหัดควบคุม ญาณอาถรรพ์ จึงทำให้ทั้งคู่ต้องเดินทางไปช่วยตามหาหลวงพี่กุญถึงเชียงใหม่ ในขณะนั้นเป็นจังหวะพอดีกับที่เกิดคดี ฆ่าถลกหนัง ที่คนร้ายฆ่าเหยื่อแล้วลอกเอาหนังแผ่นหลังออกไป ทำให้การินที่สนใจในคดีนี้ติดตามไปถึงที่นั่น ก็ได้เจอกับลัลทริมาในระหว่างที่คนร้ายก่ออาชญากรรม แล้วได้วิ่งตามกันไปทั้งคู่ จนรสวดีเกือบเป็นเหยื่อในครั้งนี้ แต่ก็มีเบาะแสที่เกี่ยวข้องกันกับ ตุงแดง ที่เป็นความเชื่อของชาวเหนือในโบราณกาล ที่ใช้ในการบอกว่ามีสิ่งอัปมงคลอยู่ในสถานที่นั้นๆ ที่จะเป็นการไขปริศนาเพื่อสืบเสาะหา หลวงพี่กุญให้ได้คดีที่ 11 โทษประหารวิญญาณ (3 เล่มจบ)ตัวละครเด่นประจำคดี : การิน ลัลทริมา มัลลิกา อัญชัญ เชียร และ ชวาทซ์ คดีที่ 11 โทษประหารวิญญาณ (3 เล่มจบ). ตัวละครเด่นประจำคดี : การิน ลัลทริมา มัลลิกา อัญชัญ เชียร และ ชวาทซ์. หลังจากผ่านเหตุการณ์ร้ายๆ มาไม่นาน ถึงเวลาแล้วที่สาวกคนต่อไปจะเริ่มแผนการณ์ที่น่าสะพรึงกลัวยิ่งกว่าครั้งไหน เริ่มต้นจากการพบศพ ของหนึ่งในนักโทษคดียาเสพติดทั้ง 6 คนที่ได้รับการปล่อยตัวเป็นอิสระ ถูกฆ่าอย่างเลือดเย็น โดยสภาพเหยื่อถูกทรมาณอย่างหนัก ภายหลังมีการพบศีรษะผู้เคราะห์ร้ายถูกซ่อนไว้ในเค้กงานแต่งงานที่ทั้ง การิน ลัลทริมา และรุทร ไปร่วมงาน ในช่วงเวลาพร้อมกันนั้นเอง ทั้งสามก็ได้เผชิญหน้ากับ ปีศาจร้าย ที่เข้ามาท้าทายพวกเขา และยังถูกมันคุกคามอย่างหนักรุณแรงขึ้นเรื่อยๆ จนแทบเอาชีวิตไม่รอด ส่งผลร้ายถึงสภาพจิตใจอันบอบชํ้าอย่างหนักเกือบถึงขีดสุด กับสิ่งที่ไม่สามารถเอาชนะได้ ทางเดียวที่เหลืออยู่ก็คือ การไขปริศนาเกี่ยวกับ ทัณฑ์วิญญาณสถาน หรือการที่ทรมาณศพของคนตายเพื่อให้วิญญาณสับสนและหลงทาง ศพทุกศพที่ผ่านไปได้เปิดเผยถึงความจริงอันมากมายถึงเบื่องหลังการฆาตกรรม แต่กลับกันแม้ยิ่งเผชิญกับมันมากขึ้นเท่าไหร่ ตัวของการินเอง ก็ยิ่งดำดิ่งสู่ความมืดมากขึ้นเท่านั้น สถานการณ์จึงบีบเขา ให้จำเป็นต้องเลือกระหว่างหยุดพิธีกรรมนี้ หรือ เผชิญกับอันตรายอีกครั้งเพื่อทวงชัยชนะกลับมาให้จงได้คดีที่ 12 สาปนาฎกรรมดาวหาง (2 เล่มจบ)ตัวละครเด่นประจำคดี : ลัลทริมา และ การิน คดีที่ 12 สาปนาฎกรรมดาวหาง (2 เล่มจบ). ตัวละครเด่นประจำคดี : ลัลทริมา และ การิน. ในอวกาศอันลึกลับนั้น มีความเชื่อเกี่ยวกับดาวหางซุกซ่อนไว้มากมาย ทั้งในด้านส่งเสริมดวงชะตาหรืออาจหมายถึงสัญญาณลางบอกเหตุถึงเหตุการณ์ร้ายๆ ในอนาคต โดยในทุกที่...ที่ดาวหางบินผ่าน จะเกิดเหตุร้ายขึ้นในบริเวณนั้น มีใครบางคนกำลังใช้ประโยชน์จากสิ่งเหล่านี้ เพื่อสร้างผลลัพธ์ให้อะไรบางอย่างกลับมาอีกครั้ง เพื่อรักษาสัญญาจากอดีต และความรักที่มีให้กัน มันจะเป็นตัวขับเคลื่อนนำพาลางร้ายหรือดีไปสู่ใครกันแน่คดีที่ 13 หลอนคฤหาสน์หุ่นพยนต์ (3 เล่มจบ)ตัวละครเด่นประจำคดี : ลัลทริมา รุทร และ การิน คดีที่ 13 หลอนคฤหาสน์หุ่นพยนต์ (3 เล่มจบ). ตัวละครเด่นประจำคดี : ลัลทริมา รุทร และ การิน. ทุกครั้งที่เกิดเรื่อง การินจะเป็นคนคอยเตือนลัลทริมาเสมอ ถึงเบาะแสที่สาวไปถึงตัวชายผู้มีอัตตานิรันดร์ได้ แต่หลังจากทั้งคู่มีปากเสียงกันในช่วงเวลาที่ตรงกับวันเกิดของลัลทริมาพอดี ส่งผลให้ทั้งคู่ไม่ยอมเจอหน้ากันอีกเลย แต่การหายตัวไปของการิน กลับสร้างปริศนาทิ้งไว้มากมาย ยากเกินกว่าที่เด็กสาวคนเดียวจะทำอะไรได้ รุทรจึงยื่นมือเข้าช่วย นำไปสู่การสืบหาความจริงเกี่ยวกับคฤหาสน์หลังหนึ่ง โดยภายในนั้นทั้งสามไม่รู้เลยว่าตัวเอง จะยังสามารถเอาชนะการควบคุมจิตใจ เพื่อหลุดพ้นออกมาได้หรือไม่ เมื่อการทดลองอาถรรพ์ผิดพลาด เป็นการกระทำที่โหดร้ายเกินจะทนได้ และหุ่นพยนต์มากมายที่รอการช่วยเหลือ ยังมีผู้ที่เฝ้าคอยบางสิ่งบางอย่าง ซึ่งอาจปลิดชีวิตทุกคนที่ย่างกรายเข้าไปในคฤหาสน์แห่งนี้คดีที่ 14 ฆาตกรรมสาปโซเชี่ยลตัวละครเด่นประจำคดี : การิน ลัลทริมา รุทร และ มัณฑินี คดีที่ 14 ฆาตกรรมสาปโซเชี่ยล. ตัวละครเด่นประจำคดี : การิน ลัลทริมา รุทร และ มัณฑินี. กระแสฟีเวอร์ของเกมออนไลน์บนมือถืออย่าง 'คาระโก' ที่จะให้ผู้เล่นได้ตามจับคาแรคเตอร์เพื่อนำมาถ่ายคลิปทำภารกิจ เก็บยอดวิวแล้วนำไปสุ่มกาชาปองหาของแรร์กำลังฮอตฮิตในหมู่วัยรุ่นโดยเฉพาะเด็กนักเรียนของ 'โรงเรียนนิศาพาณิชย์' ไม่เว้นแม้แต่กลุ่มของ 'ลัลทริมา' และ 'การิน' เองก็ด้วยแต่อยู่ดี ๆ ก็มีคาแรคเตอร์ประหลาดที่ชื่อว่า 'หนูสี่ตา' โผล่ขึ้นมาพร้อมกับคลิปศพ หากใครไม่ส่งต่อคลิปนั้นจะโดนคำสาป แต่ถ้าหากใครทำตามภารกิจที่มันบอก จะสามารถขอสิ่งที่ปรารถนาได้ 1 อย่างแต่ 'การิน' กลับรับรู้ได้ถึงกลิ่นอายอาถรรพ์ที่โชยออกมาจากเรื่องนี้ งานนี้น่าสนุกอีกเหมือนเดิม! เมื่อเพื่อนในกลุ่มของวาสินีเกิดเสียชีวิตในสภาพสยดสยอง และมัณฑินี เพื่อนสนิทของลัลทริมาถูกดึงเข้าสู่พิธีอาถรรพ์ครั้งใหม่ที่เต็มด้วยมิตรภาพ และการหลอกลวง สุดท้ายแล้วเป้าหมายของผู้ที่อยู่เบื้องหลังเหตุการณ์นี้คือใครหรืออะไรกันแน่ฉบับนิยาย - ภาค 1 หัวใจสีดำพิธีเปลี่ยนชีพ ฉบับนิยาย - ภาค 1 หัวใจสีดำ. พิธีเปลี่ยนชีพ. ลัลทริมาเพิ่งจะย้ายเข้าเรียนสายอาชีพในโรงเรียนนิศาพาณิชย์ ซึ่งตั้งแต่เธอเข้าเรียนก็ถูกสายตาของคนอื่นจ้องมอง ทั้งเกลียดชัง หวาดกลัว และหมั่นไส้ เพราะเธอเป็นคนเดียวที่รอดจากเหตุการณ์สังหารหมู่ ที่ทำให้นักเรียนรวมถึงคณะอาจารย์ในโรงเรียนไอริณวิทยาเสียชีวิตทั้งหมด แม้จะมีเอมิกาและมัณฑินี ที่ยอมรับในตัวลัลทริมาและเป็นเพื่อนกับเธอ แต่เธอก็ยังคงถูกคนรอบข้างมองในแง่ลบ โดยเฉพาะ วาสินี หัวหน้ากลุ่มคุณหนูไฮโซที่ต้องการโด่งดังที่สุดในโรงเรียน เพียงไม่นานที่ลัลทริมาย้ายเข้ามา เหตุการณ์ก็ไม่คาดฝันเกิดขึ้น เกิดเพลิงไหม้ห้องวิทยาศาสตร์จนมีผู้บาดเจ็บสาหัส ซึ่งไม่นานจากนั้นเพื่อนๆในกลุ่มของวาสินีก็ทยอยเสียชีวิตในสภาพสยดสยอง ลัลทริมารู้สึกกลัวและคิดว่าทั้งหมดอาจเกี่ยวข้องกับพลังญาณอาถรรพ์ของเธอ ขณะเดียวกัน การิน นักเรียนชายของนิศาพาณิชย์ผู้คลั่งไคล้ในศาสตร์มืดรับรู้ได้ถึงอาถรรพ์ที่ เกิดขึ้น จึงได้บอกลัลทริมาเกี่ยวกับพิธีเปลี่ยนชีพ ที่ผู้กระทำพิธีจะนำชิ้นส่วนของผู้เกิดวันคี่มาประกอบพิธีให้ตนงดงามสมเป็น เบญจกัลยาณี การินและลัลทริมาจึงเดิมพันกันว่า หากใครที่สามารถรู้ตัวจริงและหยุดฆาตกรได้ก่อน จะได้รับรู้และได้สิ่งที่ตนปรารถนา โดยที่ทั้งสองไม่รู้เลยว่า ต้องผจญกับอันตรายที่ร้ายแรงเพียงใดความทรงจำในซากดอกไม้ ความทรงจำในซากดอกไม้. เอมิกา ลัลทริมา และ การินได้เข้าไปพัวพันกับคฤหาสน์หลังหนึ่งซึ่งมีเจ้าของชื่อว่าระรัล เธอป่วยเป็นโรคร้ายแรงอยู่ โดยมีพ่อบ้านคอยดูแลโดยที่ทั้งหมดนั้นไม่รู้เลยว่าทั้งระรัลและพ่อบ้านได้ตายไปแล้ว แต่ญาณอาถรรพ์ของลัลทริมาได้ปลุกให้เกิดคดีฆาตกรรมสุดโหดที่ศพที่กรีดจนเละดูไม่ออกว่าเป็นผู้หญิงหรือผู้ชายที่เงียบไปนาน 7 ปีให้เกิดขึ้นมาพร้อมกับการปรากฏตัวของ"จิรวุฒิ"หรืออีกชื่อหนึ่งคือ"วีระ"ฆาตกรโหดคนนั้นนั่นเอง ซึ่งการตามล่าหาความจริง มีชีวิตของทั้ง 3 คนเป็นเดิมพันเกมเชื่อมความตาย ออนไลน์มรณะ เกมเชื่อมความตาย ออนไลน์มรณะ. กระแสของเกม Ballentine แพร่สะพัดไปในหมู่วัยรุ่น โดยเฉพาะเรื่องราวเกี่ยวกับ ผีถ้วยแก้วออนไลน์ ดันเจี้ยนลับของเกมส์นี้ หลายคนพยายามหาทางเข้าดันเจี้ยนนี้เพื่อเหตุผลเงินรางวัล แต่ก็มีหลายคนที่ต้องการเข้าไปเพื่อทดสอบว่ามีวิญญาณร้ายสิงสถิตอยู่ในเกมส์นั้นตามข่าวลือหรือไม่ นารถพงษ์ วิสุทธิ์ ณัฐภูมิ และธีรเดช นักเรียนชายของโรงเรียนนิศาพาณิชย์ ก็ต้องการรู้ความจริงในข้อนี้ จึงไปสืบเสาะจนเข้าดันเจี้ยนลับได้สำเร็จ แต่ทั้งสี่ทำผิดกติกาของเกมและถูกสาปให้ตายไปทีละคนๆด้วยสภาพน่าอนาถ ลัลทริมาทุกข์ใจมากเพราะเธอคิดว่าญาณอาถรรพ์มีผลทำให้พวกเขาต้องตาย และคำบอกใบ้จากผีถ้วยแก้ว ที่ให้ตามหา 'แมวน้อยโดดเดี่ยว' เธอก็รู้สึกคุ้นเคยอย่างประหลาด ทุกเหตุการณ์อยู่ในสายตาของการินตลอดเวลา และเขาสงสัยว่าเหตุการณ์ทั้งหมดเกี่ยวโยงอย่างไรกับลัลทริมากันแน่ความลับของกระจกเงา ความลับของกระจกเงา. ด้วยความบังเอิญ ทำให้ลัลทริมาพบกับกระจกบานใหญ่ที่ถูกเก็บไว้ในห้องเก็บของเก่าของโรงเรียนนิศาพาณิชย์ และได้รับการติดต่อจาก หม่อนไหม ดวงวิญญาณของเด็กหญิงมัธยมต้นคนหนึ่งซึ่งสิงสถิตอยู่ในบานกระจก ลัลทริมาสืบหาต้นตอของเรื่องที่หม่อนไหมต้องการให้ช่วยเหลือ จนทราบถึงข่าวลือว่าหม่อนไหมถูกคนร้ายจับไปทำพิธีกรรมทางไสยศาสตร์จนถึงแก่ความตาย และคนที่สังหารหม่อนไหมก็คือ การิน นั่นเอง ลัลทริมาไม่เชื่อว่าการินจะสามารถฆ่าใครได้ จึงพยายามเค้นความจริงจากการิน แต่กลับกลายเป็นว่า การินกลายเป็นคนอีกคนที่เธอไม่เคยรู้จัก และกำลังตามล่าเธอเพื่อนำเธอไปเป็นเหยื่อสังเวยให้พิธีกรรมเสร็จสมบูรณ์ ความอาวรณ์จากการกระทำที่ล้มเหลว..ความต้องการปลดปล่อยคนที่ตนเองรัก..ความเชื่อมั่นในคนที่ไม่มีใครเชื่อมั่น..และอดีตแห่งแผลเป็น จะเกี่ยวข้องกันอย่างไร ติดตามใน ความลับของกระจกเงาพระพรแห่งความเจ็บปวด พระพรแห่งความเจ็บปวด. นักเรียนของโรงเรียนนิศาพาณิชย์ต่างโจษจันและวิพากษ์วิจารณ์เรื่องของการิน ซึ่งผ่านการทดสอบระดับสติปัญญา จนได้รับเชิญให้ร่วมถ่ายทำรายการ Clever Answered รายการโทรทัศน์ซึ่งจะออกอากาศเป็นเทปสุดท้าย ทุกคนต่างดูถูกว่าการินใช้เส้นสายเพื่อออกรายการ แต่ลัลทริมารู้ว่ามีบางอย่างลึกซึ้งกว่านั้นและอาจเกี่ยวพันกับญาณอาถรรพ์ของเธอด้วย การินตอบปฏิเสธที่จะเปิดเผยตัวต่อสาธารณะ แต่นั่นกลับเป็นการจุดชนวนให้เกิดเกมตามล่าระหว่าง การิน กับ 'สตอล์กเกอร์' ผู้คอยรังควานจะให้การินไปแข่งขันให้ได้ ปรัชญา นักเรียนร่วมห้องผู้เป็นตัวแทนโรงเรียนนิศาพาณิชย์ประสบอุบัติเหตุตกตึกอย่างปริศนา ไม่เว้นแม้แต่ลัลทริมาที่ถูกสตอล์กเกอร์ทำร้ายร่างกาย และถูกการินทำร้ายจิตใจ จนในที่สุดการินจึงตอบตกลงเข้าร่วมรายการ Clever Answered ไม่ใช่เพื่อตอบคำถามที่มีอยู่ในตำรา แต่คือการกระชากหน้ากากของ สตอล์กเกอร์ ผู้ที่หาญกล้ามาข่มขู่คนอย่างเขาออกมา ..ความเจ็บปวดในอดีตที่ถูกตีแผ่สู่สายตาสาธารณชน..พระพรที่สามารถบันดาลทุกสิ่งให้เกิดขึ้น..และการปรากฏตัวของบุคคลผู้มีใบหน้าพิมพ์เดียวกับคนผู้นั้น..จะเชื่อมโยงไปสู่ความจริงได้อย่างไรตุ๊กตาร้อยศรัทธา ตุ๊กตาร้อยศรัทธา. มีอาจารย์คนใหม่เข้ามาสอนในโรงเรียนนิศาพานิชย์ชื่อว่า"ฐิติภา ศศิธนิกร" พร้อมกับเด็กใหม่อีก 1 ชื่อว่า"วศิน สาโรชวิรัตน์" เป็นคนทีมีพลังพิเศษโดยการมองเห็นอนาคตได้ โดยที่ไม่รู้เลยว่าเบื้องหลังก่อนที่เขาจะย้ายมาเรียนที่นิศาพานิชย์เขาแค่สนใจเกี่ยวกับเรื่องดูดวง แล้วมีเพื่อนคนหนึ่งมาขอให้เขาดูดวงให้เขาจึงใช้หลักการณ์สังเกต และเดาซึ่งเผอิญไปตรงกับเพื่อนคนนั้นแล้วบอกไปว่าเขามีพลังพิเศษทำให้เขากลายเป็นคนดัง เมื่อย้ายโรงเรียนมาที่นิศาพานิชย์ เขาก็คุยโวในพลังของเขาอีกและดูดวงให้หลายๆคนในห้อง ซึ่งก็ตรงไปหมดยิ่งทำให้มีคนเชื่อมากขึ้น ในขณะเดียวกันผอ.ได้มีการจัดนิทรรศการตุ๊กตาขึ้นซึ่งมีตุ๊กตาหลายแบบมารวมไว้ เมื่อหนึ่งจุดแห่งศรัทธานำมาซึ่งร้อยแรงแห่งความเชื่อ ญาณอาถรรพ์ของลัลทริมาจึงไปกระตุ้น ทำให้จากตุ๊กตาที่ธรรมดา กลับมีชีวิตได้ด้วยร้อยแรงแห่งความเชื่อที่มารวมกันสุขสันต์วันถึงฆาต สุขสันต์วันถึงฆาต. เมื่อลัลทริมาได้เข้ามาเกี่ยวข้องกับกับคดีฆ่าตัวตายของเด็กนักเรียนโรงเรียนนิศา พาณิชย์ ซึ่งได้ฆ่าตัวตายต่อหน้าเธอและเพื่อนคนอื่นๆ ในงานเลี้ยงฉลองวันเกิดของตัวเอง รวมไปถึงการล้มป่วยของน้าโรสซึ่งเป็นจุดเริ่มต้นที่พาเธอไปถึงโรงพยาบาลจินตเมธรเมโมเรียล ที่ นั่นนอกจากเธอจะได้พบกับเด็กชายปริศนาวัย 8 ขวบ แล้ว เด็กสาวยังได้เห็นจิตอาวรณ์ของใครบางคนซึ่งเป็นกุญแจสำคัญที่การินต้องการ ใช้ตามหาสิ่งของบางอย่างซึ่งซ่อนอยู่ในนี้มานานกว่าสิบปีแล้ว และยิ่ง เด็กสาวตามสืบคดีคราวนี้ลึกลงไปเรื่อยๆ ก็พบจุดเชื่อมโยงบางอย่างที่เหมือนกันโดยบังเอิญ คือทุกคนจะฆ่าตัวตายกันเฉพาะในวันเกิด ของตัวเองเท่านั้นบันทึกเขียนกรรม บันทึกเขียนกรรม. หลังจากที่การินได้บันทึกของแม่ตัวเองในเล่มที่แล้ว และได้ฉีกบันทึกเล่มนั้นทิ้งไป...ทว่าในจังหวะสุดท้ายการินได้พบอะไรบางอย่างบนแผ่นกระดาษซึ่งความจริงแล้วมันคือหนึ่งในชิ้นส่วนสลักแห่งกรรมที่เรียกว่า บันทึกเขียนกรรม แต่ทว่าตัวบันทึกเขียนกรรมนั้น กลับขาดหายไปหนึ่งหน้า ทำให้การินต้องตามหาหน้าที่ขาดหายไป จนกระทั่งขาดการติดต่อ ทางด้านลัลทริมาที่รู้สึกว่าการินขาดการติดต่อไปนานจึงเริ่มเป็นห่วง แต่ก็ไม่รู้ว่าควรจะเริ่มต้นจากจุดไหนดี โชติกาลได้ช่วยลัลทริมาเริ่มต้นจากนามสกุลเก่าของแม่การินที่ชื่อ "วรรณาเวทย์" โดยมีเป้าหมายอยู่ที่จังหวัดชลบุรี บ้านเก่าของแม่การินนั่นเอง ด้านการินที่ขาดการติดต่อ แท้จริงได้ถูกตาของตัวเองจับตัวเอาไว้ เพราะการินเชื่อว่าคนที่เก็บหน้าบันทึกที่หายไปก็คือตาของตัวเองนั่นเอง ทว่าตาของการินยังคงยืนยันไม่ให้บันทึกหน้าสุดท้ายเพราะความลับบางอย่างที่ซ่อน ซึ่งมันอาจจะทำให้อันตรายต่อตัวการินและคนรอบข้างได้ แต่เขาก็ยังไม่ยอมเชื่อ...ขณะเดียวกันก็มีชายแปลกหน้าที่ออกตามหาบันทึกแห่งกรรมเช่นเดียวกับการินด้วยจุดประสงค์บางอย่างเช่นกัน ท้ายที่สุด ลัลทริมากับโชติกาลก็สามารถหาการินเจอได้ในที่สุด แต่ทว่าด้วยสถานการณ์วิกฤตที่คนร้ายเป็นคนที่มีฝีมือสูงกว่ามาก พวกเธอจะเอาตัวรอดไปได้ยังไง ใครจะเป็นผู้ครอบครองบันทึกแห่งกรรม ความจริงที่ซ่อนอยู่ในบันทึกหน้าสุดท้ายคืออะไร รวมถึงความลับสุดท้ายของการินจะถูกเปิดเผยฉบับนิยาย - ภาค 2 สลักบิดเบือนกรรมควันเผาผี ฉบับนิยาย - ภาค 2 สลักบิดเบือนกรรม. ควันเผาผี. หลังจากที่การินขาดการติดต่อไปเป็นอาทิตย์จนได้เจอกับลัลทริมาที่ถูกรสวดีชวนมาทานอาหารที่ห้าง Season mall ทั้งคู่ก็ได้เผชิญหน้ากับเหตุการณ์ไฟไหม้ปริศนาและ “ควัน” ประหลาดที่คอยไล่ล่าผู้คนราวกับมีชีวิต สร้างความแตกตื่นไปทั่ว ทว่าการินกลับรู้ได้ทันทีว่ามันคือ “ควันเผาผี” ที่ถือกำเนิดขึ้นมาจากชิ้นส่วนของผู้ตายที่มีความเคียดแค้นมารวมตัวกันและเป็นหนึ่งในชิ้นส่วนแรกที่ตัวการินกำลังตามหาอยู่ ท่ามกลางอันตรายที่เกิดจาก “ควันเผาผี” จนการินและลัลทริมาเกือบเอาชีวิตไม่รอด เด็กหนุ่มได้บีบบังคับให้เด็กสาวตามหาตัวคนร้ายให้เจอเพื่อที่ตัวเองจะได้ของสิ่งนั้นมาครอบครอง แม้จะเป็นการฝืนใจตัวเอง แต่เป็นหนทางเดียวในการหยุดยั้งเหตุการณ์ร้ายๆ ในครั้งนี้ในท้ายที่สุดการินจะตามล่าหาตัวผู้ใช้ควันเผาผีเพื่อชิงมันมาได้หรือไม่ แล้วลัลทริมาจะหยุดยั้งเหตุกาณ์ครั้งนี้สำเร็จหรือเปล่า เป้าหมายความแค้นของคนร้ายคืออะไรกันแน่เชือกปะกำศพ เชือกปะกำศพ. เกิดเหตุการณ์ที่ช็อควงการขึ้น เมื่อมีดาราสาวตายเป็นปริศนาอยู่ในเดอะแกรนด์คอนโดมิเนียม ทั้งคนวงนอกวงในและเจ้าหน้าที่ตำรวจต่างมองว่าเป็นการฆ่าตัวตาย เว้นแต่การินที่รู้ว่ามันคือร่องรอยของสลักบิดเบือนกรรมที่เขากำลังตามหาอยู่ เด็กหนุ่มจึงบงการลัลทริมาเพื่อใช้ญาณอาถรรพ์ของเธอในการดึงพลังของสลักบิดเบือนกรรมออกมาซึ่งเป็นเวลาเดียวกับที่เอมิกาชวนลัลทริมาไปค้างที่ห้องของเธอในเดอะแกรนด์คอนโดมิเนียมพอดิบพอดี เพื่อปกป้องเพื่อนของเธอ ลัลทริมาจึงจำต้องร่วมมือกับการินอย่างเสียมิได้ สุดท้ายแล้วการินจึงได้รู้ว่ามันคือ "เชือกปะกำศพ" ที่ถักทอขึ้นจากผิวหนังมนุษย์แล้วใช้เชือกสั่งการมนุษย์ที่ถูกควบคุมให้ทำเรื่องเลวร้าย การินและลัลทริมาจะทำอย่างไร เมื่อสุดท้ายเอมิกาตกเป็นเหยื่อของของอาถรรพ์ชิ้นนี้เสียงสะท้อนบาป เสียงสะท้อนบาป. ลัลทริมา รสวดี และมัณฑินี ได้เดินทางมาเที่ยวเชียงใหม่กัน แต่แทนที่จะมีแต่ความสุขสนุกสนาน แต่กลายเป็นว่ามีเด็กสาวคนหนึ่งกล่าวหาว่า ลัลทริมาเป็นตัวซวย และเป็นต้นเหตุที่ทำให้พี่สาวที่ซึ่งเคยอยู่ที่ไอริณวิทยาต้องตาย ทำให้เธอเศร้าและกลับมานึกถึงเหตุการ์ณที่เจ็บปวดอีกครั้ง แต่จู่ๆ ลัลทริมาก็ได้ยินเสียงบาป ดังก้องขึ้นมาอย่างกะทันหันพร้อมกับการตายของคนกลุ่มอื่น การินก็ปรากฏตัวขึ้นมาพร้อมกับจุดมุ่งหมายในการตามหา สลักบิดเบือนกรรม ชิ้นใหม่ที่ชื่อว่า เสียงสะท้อนบาป ที่เหมือนว่าจะทำให้คนได้ยินเสียงของบาปที่ตนเคยกระทำไว้ จนฆ่าตัวตาย ท่ามกลางเสียงกระดิ่งที่ก้องกังวาน เสียงบาปคอยกระซิบบอกเร่งให้เหยื่อฆ่าตัวตาย และการปรากฏตัวของใครบางคนที่ทำให้มัณฑินีกลายเป็นเหยื่อในครั้งนี้ ลัลทริมา และการินจึงต้องร่วมมือกันตามหาเสียงจากกระดิ่งที่เป็นต้นตอแห่งอาถรรพ์ เพื่อยุติเรื่องในครั้งนี้วงกตวิกลจริต วงกตวิกลจริต. การินและลัลทริมา ได้รับคำเชิญจากโชติกาลให้ไปเที่ยวบ้านพักตากอากาศที่ชายทะเลชะอำ มันควรจะเป็นทริปที่เต็มไปด้วยรอยยิ้มและเสียงหัวเราะ หากแต่...ในความเป็นจริงแล้วโชติกาลสังหรณ์ใจว่าความตายอย่างต่อเนื่องของคนในครอบครัวในระยะนี้น่าจะเกี่ยวข้องกับอาถรรพ์ จึงชวนให้การินและลัลทริมามาพิสูจน์ แม้การินจะยิ้มรับความสนุกในครั้งนี้ แต่เรื่องราวกลับไม่ได้ง่ายอย่างที่คิด ทุกศพ...ตายอย่างทรมาน ทุกศพ...ติดอยู่ในวังวนอันไม่มีที่สิ้นสุด ทุกศพ...มีทางออกเดียวเท่านั้นคือความตาย การเดิมพันถึงชีวิตในครั้งนี้จะทำให้การินและลัลทริมารอดพ้นจากหายนะเพื่อช่วยเพื่อนทุกคนได้หรือไม่ หรือจะเป็นตัวของเขาเองที่ติดอยู่ในวังวนอันไร้ก้นบึ้งไปตลอดกาลคราสสีเลือด คราสสีเลือด. วิญญาณ์...คู่แข่งตัวฉกาจ ร่อนบัตรเชิญให้การินถึงบ้านเพื่อให้มาร่วมเล่นเกมนองเลือด โดยมีสลักบิดเบือนกรรมเป็นเดิมพัน แต่การินกลับมาเจ็บตัวระหว่างการสำรวจหาสลักบิดเบือนกรรมเสียก่อน!! จึงได้รับความช่วยเหลือจากหมอของเกาะ.. เกม...ที่เกิดขึ้นบนเกาะปิดตาย ไร้ทางหนี ไร้ความช่วยเหลือ เกม...ที่จะมีตัวประกันเป็นผู้บริสุทธิ์นับร้อยชีวิต เกม...ที่จะเป็นตัวตัดสิน ว่าใครจะเป็นผู้สมความปรารถนา เกม...ที่กล่าวถึงโศกนาฏกรรมครั้งใหญ่ เมื่อ 70 ปีก่อน ณ เกาะแห่งนี้ ในคืนที่ดวงจันทร์แปรเปลี่ยนเป็นสีเลือด โศกนาฏกรรมบนเกาะมรณะจะเกิดขึ้นหรือไม่ มีเพียงการินและลัลทริมาเท่านั้นที่จะให้คำตอบได้กริชสะกดวิญญาณ กริชสะกดวิญญาณ. "การิน" พา "ลัลทริมา" เดินทางไปยังบ้านของตาไกรสรที่ชลบุรี เพื่อไขข้อข้องใจเกี่ยวกับ "วิญญาณ์" ชายผู้คอยขัดขวางการรวบรวมสลักบิดเบือนกรรมของตน แต่เหตุบังเอิญก็เกิดขึ้นจนได้ เมื่อคนที่พวกเขาต้องการพบปรากฏตัวอยู่ที่บ้านตาไกรสรในงานรวมตัวผู้มีอาคมจากทั่วทุกสารทิศ ไสยศาสตร์ ของอาถรรพ์ และความมืดมิดในจิตใจ ถูกปลดปล่อยออกมาจากเหล่าผู้หลงใหลในอาถรรพ์ รวมไปถึงของสิ่งหนึ่งที่ไม่ควรมีอยู่ในการรวมตัวครั้งนี้ก็ยังปรากฏออกมา นั่นคือ...สลักบิดเบือนกรรม แม้จะเจอกับมันอย่างไม่คาดคิด การินกับวิญญาณ์ก็พร้อมเผชิญหน้ากันอีกครั้งเพื่อครอบครองหรือทำลาย และจะเป็นครั้งแรกที่พวกเขาจะได้สัมผัสถึงความน่ากลัวอันไร้ก้นบึ้งของสลักไร้ที่มาชิ้นนี้ ใครจะเป็นเหยื่อ...ใครจะเป็นผู้รอดชีวิต...การินจะช่วยวิญญาณ์หรือไม่...ติดตามได้ตะปูตอกโลงผี ตะปูตอกโลงผี. การิน...เด็กหนุ่มผู้แสวงหาอาถรรพ์ เพื่อผลักดันชีวิตไปสู่ขีดสุดของความมืด ลัลทริมา...เด็กสาวผู้ถูกวังวนแห่งอาถรรพ์กัดกิน จนมิอาจกลับเป็นเพียงคนธรรมดา เมื่อศิษย์เก่าของนิศาพาณิชย์จัดกิจกรรมเข้าค่ายแนะแนว 3 วัน 2 คืนขึ้นที่โรงเรียน เหล่านักเรียนล้วนสนุกสนานและซึมซับความรู้จากรุ่นพี่ที่ผ่านร้อนหนาวมาก่อน เหตุการณ์ดูเหมือนจะดำเนินไปด้วยดี หากไม่ได้เป็นเพราะมีรุ่นพี่กลุ่มหนึ่งที่ดูเหมือนจะรู้ถึงพลังญาณอาถรรพ์ของลัลทริมา เข้ามาหาเธอเพื่อขอความช่วยเหลือให้ปลดปล่อยดวงวิญญาณของเพื่อนคนหนึ่งซึ่งเสียชีวิตที่นี่เมื่อ 1 ปีที่แล้ว และตามมาด้วยการฆาตกรรมฝังคนทั้งเป็นในโลงศพ การินรู้สึกสนุกกับอาถรรพ์และอยากให้มีคนตายเพิ่มขึ้นเพื่อความต้องการส่วนตน เขาพยายามกระตุ้นญาณอาถรรพ์ของลัลทริมา เพราะรู้ทันทีว่าการตายที่ไม่ธรรมดานี้เกี่ยวข้องกับพิธีกรรมบางอย่างแน่นอน และยิ่งเมื่อวิญญาณ์คู่แข่งที่ต้องการทำลายสลักบิดเบือนกรรมมาอยู่ในโรงเรียนด้วยแล้ว ก็ยิ่งทำให้เขาต้องรอบคอบและทำงานให้เร็วมากขึ้นเพื่อให้เป็นผู้ครอบครองอาถรรพ์ใดๆ ที่จะเกิดขึ้นก่อนคู่แข่ง แต่แล้วสิ่งที่การินไม่เคยคาดคิดก็คือ...หนึ่งในเหยื่อพิธีกรรมครั้งนี้คือพ่อของเขาเอง ลัลทริมายังทะเลาะเพื่อนสนิทอย่างเอมิกาและมัณฑินี เพราะความลับที่เธอซ่อนไว้กำลังจะถูกเปิดเผยและอาจทำให้คนรอบตัวเธออาจตกอยู่ในอันตรายสาปเจตภูต สาปเจตภูต. เกิดเหตุไม่คาดฝันขึ้นเมื่อจู่ๆ ญาณอาถรรพ์ของ “ลัลทริมา” หายไปโดยไม่ทราบสาเหตุ ใจหนึ่งเธอรู้สึกกังวลแต่อีกใจกลับยินดีที่จะได้ใช้ชีวิตปกติแบบเด็กวัยรุ่นทั่วไป  “การิน” หยามเธอว่าเป็นพวกไร้ประโยชน์ หากแต่ “วิญญาณ์” กลับยินดีที่เธอหลีกหนีอาถรรพ์สำเร็จ ทว่า ระหว่างที่ลัลทริมากำลังอิ่มอกอิ่มใจ คดีอาถรรพ์กลับเกิดขึ้นราวกับเป็นบททดสอบ เมื่อโชติกาล เพื่อนคนหนึ่งของเธอ โดนบางอย่างสิงเข้าเต็มๆ และบังคับให้เขาต้องทำร้ายคนบริสุทธิ์อย่างไม่มีทางหลีกเลี่ยง นั่นทำให้ลัลทริมาต้องเผชิญหน้ากับอาถรรพ์อันตรายโดยไร้ความช่วยเหลือจากการิน แต่ยังเป็นโชคดีที่เธอมีเพื่อนสนิทอย่างเอมิกาและมัณฑินีคอยอยู่เคียงข้าง ทำให้อาวุธที่เธอใช้ต่อกรกับอาถรรพ์มีเพียงอย่างเดียวคือความเชื่อใจระหว่างเพื่อน สุดท้ายแล้ว พวกลัลทริมาจะสามารถต้านไม่ให้โชติกาลฆ่าใครได้หรือไม่? แล้วการินจะมาช่วยเธอหรือเปล่า? ญาณอาถรรพ์จะกลายเป็นเครื่องมือที่เธอต้องการที่สุดในเวลานี้ไปอยู่ที่ไหนกันแน่ ฉบับพิเศษการิน บทสูญ (ฉบับการ์ตูน) ฉบับพิเศษ. การิน บทสูญ (ฉบับการ์ตูน). "BLUR" (การิน) เรื่องราวระหว่าง 'เจ้านาย' 'เพื่อน' และ 'ผม' ท่ามกลางภาพขาว-ดำอันเลือนราง การแสดงความรู้สึกอันคลุมเครือซึ่งส่งผลให้เกิดเรื่องร้ายที่ไม่คาดฝัน "ฺBRIGHT" (ลัลทริมา) ความสูญเสียซึ่งเปลี่ยนแปลงปัจจุบันและอนาคตไปโดยสิ้นเชิง นำมาซึ่งคำสาปที่ดึงดูดสิ่งชั่วร้ายทำให้ชีวิตต้องจมสู่ความมืด แต่ทว่า สิ่งที่มองไม่เห็น อาจจะไม่ใช่เพราะมืดมนจนมองไม่เห็น แต่เป็นเพราะมันอยู่ในที่ที่เจิดจ้าไปด้วยแสงสว่างก็เป็นได้ และ "BLACK" (เชียร) สีดำ คือสีที่เกิดจากสีสันมากมายมารวมกัน เปรียบดังหนทางสุดท้ายของทุกชีวิต เมื่อการเฝ้ามองชีวิต 1 ชีวิตที่ค่อยๆสูญสลายถูกขัดขวาง นักเดินทางผู้แสวงหาความหมายอันเที่ยงแท้ของ'สีดำ' จึงเริ่มการค้นหาชั่วนิรันดรของเขาอีกครั้งเชียร พันธนาอัตตานิรันดร์ (ฉบับนิยาย) เชียร พันธนาอัตตานิรันดร์ (ฉบับนิยาย). ในระยะหลังมานี้มีข่าวการฆาตกรรมที่เกิดขึ้นต่อเนื่องเป็นทอดๆ รอบตัวของของเด็กสาวคนหนึ่ง และทำให้ 'เพื่อนบ้านใหม่ 'เจ้าของรอยยิ้มที่อบอุ่นและผมสีแดงฉาน เกิดความสนใจ ศพแล้วศพเล่าที่ตายลงกับปริศนาที่ยิ่งขมวดปมเรื่อยๆ สุดท้ายความจริงที่ซ่อนอยู่คืออะไรกันแน่Darah Si Rembulan การินที่มาเลเซียซื้อลิขสิทธิไปตีพิมพ์ (ฉบับการ์ตูน) Darah Si Rembulan การินที่มาเลเซียซื้อลิขสิทธิไปตีพิมพ์ (ฉบับการ์ตูน). เป็น เรื่องที่น่าดีใจมาก ที่การินได้รับการนำไปตีพิมพ์ในต่างประเทศ โดยประเทศที่ติดต่อมาขอนำไปตีพิมพ์คือมาเลเซีย คดีที่ถูกนำไปตีพิมพ์คือ คดี1 คืนลอยกระทงสีเลือด ถูกแยกเป็น2เล่มตามต้นฉบับ ถูกพิมพ์เมื่อ april 2009 ปัจจุบัน หาซื้อยากมากเนื่องจากได้ตีพิมพ์แค่คดีเดียว และหมดสัญญากับทางพูนิก้าไปเรียบร้อยแล้ว และที่สำคัญไม่ได้ถูกส่งกลับมาขายในไทย ทำให้เป็น 1 ในของแรร์ ที่จัดว่าหายากมากๆ ขนาดที่ว่าทางสำนักพิมพ์ยังมีแค่ชุดเดียวที่เป็นของบริษัท ส่วนเนื้อหาด้านในถูกตีพิมพ์เป็นภาษามาเลเซีย แต่มีบางจุดที่มีคำภาษาไทยที่เป็นแล้วมีซับให้อ่านเป็นภาษามาเลเซียเช่น กระดาษโน๊ดที่เขียนว่าออกไปซะนางตัวซวยที่อยู่ในโต๊ะของลัล หรือเป็นคำว่าคนไม่มีแฟน ที่เป็นการเขียนเล่นมุกใส่เดช ตัวละครชายที่โดดตึกเพราะโดนอาถรรพ์ก็เช่นกัน และรวมไปถึงคำที่แสดงถึงเสียงกระจกแตกดังเปรี้ยง ในตอนที่ชายที่จะฆ่าลัลในห้างก็ยังคงเป็นภาษาไทยและมีซับบรรยายให้คนมาเลเซียเหมือนกัน และเป็นในหลายๆจุด คงเพราะไฟล์ต้นฉบับเป็นแบบนั้นจึงไม่สามารถแก้ไขได้ ราคาตามปกอยู่ที่ RM 7.50 (สกุลเงินมาเลเซีย)</doc>
