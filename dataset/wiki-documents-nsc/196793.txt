<doc id="196793" url="https://th.wikipedia.org/wiki?curid=196793" title="ฮิโตะคาเงะ">ฮิโตะคาเงะ ฮิโตะคาเงะ () หรือชื่อภาษาอังกฤษคือ ชาร์แมนเดอร์ () เป็นสายพันธุ์โปเกมอนในแฟรนไชส์โปเกมอนของนินเทนโดและเกมฟรีก สร้างโดยเคน ซูกิโมริ ปรากฏครั้งแรกในเกมโปเกมอนภาคเรด และ บลู และปรากฏในภาคถัดมา เกมภาคพิเศษ สินค้าต่าง ๆ และการปรับประยุกต์ให้เป็นการ์ตูนและสิ่งพิมพ์ของแฟรนไชส์ ปลายหางของฮิโตะคาเงะเป็นเปลวไฟ ขนาดของเปลวไฟบ่งบอกสุขภาพร่างกายและอารมณ์ของแต่ละตัว ฮิโตะคาเงะเป็นหนึ่งในโปเกมอนดั้งเดิม 151 สายพันธุ์ และเป็นโปเกมอนเริ่มต้นซึ่งผู้เล่นสามารถเลือกได้ในตอนต้นของโปเกมอนภาคเรดและบลู และภาคทำใหม่ โปเกมอนไฟร์เรด และ ลีฟกรีน ในอะนิเมะ ซาโตชิได้ฮิโตะคาเงะมาในช่วงแรกของซีรีส์ และกลายเป็นหนึ่งในโปเกมอนที่ถูกใช้มากที่สุด ในมังงะชุดโปเกมอนแอดเวนเชอส์ บลูได้รับฮิโตะคาเงะจากศาสตราจารย์ออคิดส์ ปู่ของเขา ตั้งแต่ปรากฏในซีรีส์โปเกมอน ฮิโตะคาเงะได้รับการตอบรับที่ดี ฮิโตะคาเงะวิวัฒนาการเป็นลิซาโดะ ซึ่งจะวิวัฒนาการเป็นลิซาดงต่อไป</doc>
