<doc id="572853" url="https://th.wikipedia.org/wiki?curid=572853" title="เตี่ยนฉวนซือ">เตี่ยนฉวนซือ เตี่ยนฉวนซือ () บางตำราแปลว่าอาจารย์ถ่ายทอดเบิกธรรม เป็นตำแหน่งอาจารย์อาวุโสในลัทธิอนุตตรธรรมประวัติ ประวัติ. ลัทธิอนุตตรธรรมเชื่อว่าเต๋า (ธรรมะ) เป็นสัจภาวะสูงสุดและเป็นวิถีทางที่พระเป็นเจ้าคือพระแม่องค์ธรรมได้เปิดเผยแก่มนุษย์ผ่านทางหมิงซือ () หมิงซือจึงมีอาณัติแห่งสวรรค์ สามารถถ่ายทอดเต๋าแก่บุคคลต่าง ๆ ได้ เมื่อถึงยุคของหลิว ชิงซฺวี จู่ซือรุ่นที่ 16 ของลัทธิอนุตตรธรรม เขาได้ตั้งตำแหน่งเตี่ยนฉวนซือขึ้น โดยถือว่าเป็นผู้มีอาณัติสวรรค์ สามารถถ่ายทอดเต๋าแทนจู่ซือได้ การตั้งเตี่ยนฉวนซือดำเนินมาจนถึงสมัยจู่ซือรุ่นที่ 18 ซึ่งเป็นรุ่นสุดท้าย ได้มีการตั้งเตี่ยนฉวนซืออาวุโสบางคนเป็น “เหล่าเฉียนเหริน” เพื่อให้มีอำนาจแต่งตั้งผู้อื่นเป็นเตี่ยนฉวนซือได้เช่นเดียวกับจู่ซือ และต่อมาเหล่าเฉียนเหรินยังตั้งตำแหน่ง “เฉียนเหริน” ขึ้น ให้ทำหน้าที่ตั้งเตี่ยนฉวนซือได้เช่นเดียวกับเหล่าเฉียนเหรินด้วย ทำให้ปัจจุบันมีเตี่ยนฉวนซือจำนวนมากในลัทธิอนุตตรธรรมหน้าที่ หน้าที่. เตี่ยนฉวนซือมีหน้าที่หลักคือการถ่ายทอดไตรรัตน์ ( ซันเป่า) ให้แก่เวไนยสัตว์ในพิธีถ่ายทอดเบิกธรรม ( ปั้นเต้าหลี่เจี๋ย) โดยการเปิดจุดญาณทวาร บอกสัจจคาถา และสอนการประสานมือเป็นลัญจกร การดำเนินพิธีนี้จะเป็นความลับ ไม่เปิดเผยให้คนนอกรับรู้ ผู้ที่รู้แล้วจะห้ามนำไปเปิดเผยต่อ เพราะเชื่อว่าจะถูกสิ่งศักดิ์สิทธิ์ลงโทษ ไตรรัตน์ ได้แก่- จุดญาณทวาร () คือตำแหน่งเหนือดั้งจมูก ตรงกลางระหว่างคิ้ว โดยเชื่อว่าจุดนี้เป็นที่สถิตของวิญญาณ วิญญาณเข้ามาในร่างกายทางจุดนี้ และเมื่อตายก็จะออกจากร่างกายทางจุดนี้เช่นกัน ถือเป็นประตูสู่นิพพาน เมื่อเตี่ยนฉวนซือเปิดจุดนี้ในพิธีรับธรรมแล้วจะทำให้ผู้นั้นบรรลุธรรมได้ง่าย - สัจจคาถา () มี 5 คำ คือ "อู๋ ไท่ ฝอ หมี เล่อ" () ถือเป็นคาถาศักดิ์สิทธิ์ที่สุด เป็นความลับของสวรรค์ ห้ามจดบันทึก ห้ามนำไปบอกต่อ เมื่อเผชิญภัยอันตรายท่องคาถานี้แล้วสิ่งศักดิ์สิทธิ์จะช่วยให้พ้นอันตรายและวิบากกรรมต่าง ๆ ได้ - ลัญจกร () โดยเอาปลายนิ้วโป้งขวาจรดโคนนิ้วนางขวาค้างไว้ แล้วนำปลายนิ้วโป้งซ้ายมากดที่โคนนิ้วก้อยขวา จากนั้นโอบมือเข้าหากันโดยให้มือซ้ายทับขวา เป็นท่าห่อประสานมือให้มีลักษณะเหมือนรากบัว เชื่อว่าการประสานมือแบบนี้เป็นสัญลักษณ์การไหว้ยุคพระศรีอริยเมตไตรยหรือธรรมกาลยุคขาว ลัทธิอนุตตรธรรมเชื่อว่าตี่ยนฉวนซือ เป็นผู้ได้รับอาณัติสวรรค์จากพระแม่องค์ธรรม ทำให้เป็นผู้ศักดิ์สิทธิ์ มีวาจาสิทธิ์ มีอำนาจหน้าที่ถ่ายทอดเต๋า แบกรับหนี้กรรมแทนเวไนยสัตว์ในปกครองของตนได้ตำแหน่งพิเศษตำแหน่งพิเศษ. - เหล่าเฉียนเหริน () หมายถึง เตี่ยนฉวนซือ ที่จู่ซือแต่งตั้งขึ้น ให้เป็นผู้นำแต่ละสาย มีอำนาจแต่งตั้งเฉียนเหรินได้ เหล่าเฉียนเหรินที่สำคัญ เช่น หัน เอินหรง ผู้นำสายฟาอี หวัง ห่าวเต๋อ ผู้นำสายหมีเล่อต้าเต้า จาง เผยเฉิง ผู้นำสายจีฉู่ เป็นต้น - เฉียนเหริน () หมายถึง เตี่ยนฉวนซือ ที่เหล่าเฉียนเหรินแต่งตั้งให้เป็นผู้นำสายย่อย สามารถแต่งตั้งเตี่ยนฉวนซือได้ เช่น เฉิน หงเจิน ผู้นำสายฟาอีฉงเต๋อ เป็นต้น - เหล่าเตี่ยนฉวนซือ () หมายถึง เตี่ยนฉวนซืออาวุโส ที่ได้รับมอบหมายให้ปกครองสายธรรมแทนเฉียนเหรินซึ่งถึงแก่กรรมไปแล้ว</doc>
