<doc id="333337" url="https://th.wikipedia.org/wiki?curid=333337" title="พระเจ้าซูโร">พระเจ้าซูโร พระเจ้าซูโร หรือ พระเจ้าซูรึง (, 首陵; ? - ค.ศ. 199) กษัตริย์พระองค์แรกแห่งกึมควันคายาหรืออาณาจักรคายา มีพระนามเดิมว่า คิมซูโร เป็นผู้ก่อตั้งกึมควันคายา บริเวณตะวันออกเฉียงใต้ของเกาหลีตำนาน ตำนาน. ตามตำนานการก่อตั้งราชวงศ์กึมควันคายานั้น มีบันทึกในศตวรรษที่ 13 ในพงศาวดาร คารัคกุก-กิ (hangul: 가락국기, hanja: 駕洛國記) ของหนังสือ ซัมกุก ยูซา ตามตำนานกล่าวว่าพระเจ้าซูโรเป็นหนึ่งในหกองค์ชายที่ประสูติจากไข่ที่มาจากท้องฟ้าที่อยู่ในชามทองห่อผ้าสีแดง พระเจ้าซูโรเป็นองค์ชายพระองค์แรกที่ตั้งอาณาจักรได้ ก็คืออาณาจักรคายานั้นเอง ในตำนานยังล่าวอีกว่าพระมเหสีของพระเจ้าซูโร ซึ่งก็คือ พระมเหสีฮอฮวางอ๊ก ซึ่งพระนางเป็นองค์หญิงที่มาจากอินเดียในแคว้นอโยธยา (ahyuta, 阿逾陀) ซึ่งพระนางเป็นผู้ที่ทำให้อินเดียและเกาหลีได้ทำการค้าซึ่งกันและกัน ตามตำนานเรื่องที่พระเจ้าซูโรประสูติมาจากไข่นั้น ในคาบสมุทรเกาหลีมีเรื่องแบบนี้เกิดขึ้นกับหลายอาณาจักร องค์ชายจูมง ซึ่งเป็นผู้ก่อตั้งอาณาจักรโกคูรยอ กล่าวว่าพระนางยูฮวาท้องโดยได้รับแสงอาทิตย์และคลอดลูกออกมาเป็นไข่ ซึ่งก็คือองค์ชายจูมง พระเจ้าฮยอกกอเซแห่งอาณาจักรซิลลา ที่มีตำนานว่าพระองค์ประสูติจากไข่ และยังมี คิมอันจี ผู้เป็นต้นตระกูลคิมในเกาหลี มีตำนานว่า คิมอันจีถูกพบบริเวณป่าไก่หรือป่าคเยริมที่อยู่ในกล่องสีทองและมีไก่สีทองเอยู่บนกล่องนั้น แต่ตำนานการประสูติจากไข่ของพระเจ้าซูโรยังไม่ค่อยเป็นที่รู้จักของคนเท่าไรนัก</doc>
