<doc id="145266" url="https://th.wikipedia.org/wiki?curid=145266" title="โรงเรียนมัธยมวัดเขาสุกิม">โรงเรียนมัธยมวัดเขาสุกิม โรงเรียนมัธยมวัดเขาสุกิม เป็นโรงเรียนในจังหวัดจันทบุรีประวัติ ประวัติ. กระทรวงศึกษาธิการได้ประกาศจัดตั้งโรงเรียนมัธยมศึกษาขึ้นในหมู่ 12 ตำบลเขาบายศรี อ.ท่าใหม่ จ.จันทบุรี เมื่อวันที่ 12 กุมภาพันธ์ พ.ศ. 2522 สังกัดกองการมัธยม กรมสามัญศึกษา กระทรวงศึกษาธิการ การดำริในการสร้างโรงเรียนมัธยมแห่งนี้ เนื่องจากพระเดชพระคุณท่านพระอาจารย์สมชาย ฐิตวิริโย ประธานสงฆ์วัดเขาสุกิม ได้เล็งเห็นความจำเป็นทางด้านการศึกษาระดับมัธยมศึกษา เพื่อช่วยเหลือชุมชนเขาสุกิมและบริเวณใกล้เคียง ให้ได้รับการศึกษาในระดับสูงให้เท่าเทียมกับชุมชนอื่นๆ ท่านพระอาจารย์จึงได้จัดซื้อที่ดิน ด้านหน้าวัดของนางแอบ เจริญจิตต์ และนางระพีพรรณ บูรณคุณ รวม 2 แปลง เป็นเนื้อที่ 41 ไร่ 1 งาน 55 ตารางวา ในราคา 620,000 บาท เมื่อได้ที่ดินแล้ว ท่านพระอาจารย์ได้ร่วมกับศิษยานุศิษย์จัดสร้างเหรียญของท่านขึ้นมาจำหน่ายสำหรับเป็นทุนในการก่อสร้าง อาคารเรียน จัดซื้อวัสดุอุปกรณ์ เพื่อให้เหมาะกับสถานศึกษาระดับมัธยมศึกษา และได้ทำพิธีเปิดเมื่อวันที่ 10 เมษายน พ.ศ. 2522 โดยผู้ว่าราชการจังหวัดจันทบุรี นายพิบูลย์ ธุรภาคพิบูลย์ เป็นประธานและให้ชื่อโรงเรียนแห่งนี้ว่า โรงเรียนเขาสุกิมโรตารี่อุปถัมภ์ ต่อมาปี พ.ศ. 2523 วัดเขาสุกิมมีความจำเป็นต้องขยายเขตวัด เพื่อใช้ที่ดินที่ตั้งโรงเรียนในขณะนั้นขุดสระน้ำ เพื่อช่วยเหลือชาวสวนในหมู่บ้าน ท่านพระอาจารย์จึงซื้อที่ดินของนายมนตรี บูรณคุณ เป็นเนื้อที่ 50 ไร่ 2 งาน 26 ตารางวา ในราคา 650,000 บาท แล้วทำการเคลื่อนย้ายอาคารเรียนออกจากที่เดิมมาทำการปลูกสร้างใหม่ และได้ทำพิธีเปิดเมื่อวันที 19 กุมภาพันธ์ พ.ศ. 2525 และเมื่อวันที่ 31 กรกฎาคม พ.ศ. 2529 กระทรวงศึกษาธิการ โดยนายชวน หลีกภัย รัฐมนตรีว่าการกระทรวงศึกษาธิการ ได้อนุมัติให้เปลี่ยนชื่อโรงเรียนจาก โรงเรียนเขาสุกิมโรตารี่อุปถัมภ์ เป็นโรงเรียนมัธยมวัดเขาสุกิม จนถึงปัจจุบันผู้บริหารผู้บริหาร. - 26 กุมภาพันธ์ พ.ศ. 2522 กรมสามัญศึกษาฯ ได้แต่งตั้งนายสาคร พงษากิจ รักษาการในตำแหน่งครูใหญ่โรงเรียนเขาสุกิมโรตารี่อุปถัมภ์ ถึงวันที่ 2 กรกฎาคม พ.ศ. 2522 - 3 กรกฎาคม พ.ศ. 2522 ว่าที่ร้อยตรีเที่ยง มโหธร รักษาการในตำแหน่งครูใหญ่ และ ได้รับการแต่งตั้งเป็นครูใหญ่เมื่อ 14 สิงหาคม พ.ศ. 2522 จนถึงวันที่ 24 พฤษภาคม พ.ศ. 2525 - 25 พฤษภาคม พ.ศ. 2525 นายไพศาล สะอาด มารักษาการอาจารย์ใหญ่ ถึงวันที่ 21 กันยายน พ.ศ. 2525 - 22 กันยายน พ.ศ. 2525 นายสาคร ไข่แก้ว มาดำรงตำแหน่ง อาจารย์ใหญ่ จนถึง 22กันยายน พ.ศ. 2535 - 30 กันยายน พ.ศ. 2535 ศิริรัตน์ หอมประเสริฐ จนถึง 20 มีนาคม พ.ศ. 2539 - 21 มีนาคม พ.ศ. 2539 ศิริวรรณ แผ่นผา จนถึง 30 เมษายน พ.ศ. 2543 - 14 กรกฎาคม พ.ศ. 2543 นายประชง วัฒนชัย จนถึง พ.ศ. 2554 - "นายเทียนชัย ธรรมสุวรรณ จนถึง พ.ศ. 2556 - 18 ตุลาคม พ.ศ. 2556 นายดำรงค์ ศรีอร่าม จนถึง ปัจจุบันสัญลักษณ์สัญลักษณ์. - สีประจำโรงเรียน แสด-ขาว- สีแสด หมายถึง ความสามัคคี กล้าหาญ อดทน เสียสละ (ในส่วนผสมของสีแดง) และ มีความเมตตากรุณา ช่วยเหลือเกื้อกูลจิตผ่องใส ใผ่คุณธรรม (ในส่วนผสมสีเหลือง) - สีขาว หมายถึง ความสะอาด บริสุทธิ์ มีใจสงบ สว่างไสว รู้จักการใช้ปัญญาและแก้ปัญหาด้วยเหตุผล - ต้นไม้ประจำโรงเรียน ต้นราชพฤกษ์ (Cassia fistula L.)- ความหมาย เป็นนิมิตรหมายแห่งชัยชนะอันยิ่งใหญ่ที่ได้อาศัยร่มเงา คือ บารมีของสงฆ์ ผู้ทรงศีล ทรงธรรม ให้ความร่มเย็นทุกเมื่อ - คติพจน์ ทนโต เสฆโฐ มนุสเสสุ- ความหมาย ในหมู่มนุษย์ผู้ฝึกตนดีแล้ว เป็นผู้ประเสริฐสุด - เว็บไซต์ของโรงเรียน- www.mk.ac.thศิษย์เก่าดีเด่นศิษย์เก่าดีเด่น. - นางสาวจันทิมา เกลียดความชั่ว นักเรียนหนึ่งทุน หนึ่งอำเภอ รุ่น 2 ปี 2548 เรียนที่ฝรั่งเศส - นางสาวจันจิรา จินโนรส นักเรียนโควตามหาวิทยาลัยศิลปากร คนแรกของโรงเรียน ปี 2548 - นางสาวชนิดา บุญมา นักเรียนหนึ่งทุน หนึ่งอำเภอ รุ่น 3 ปี 2554 เรียนที่จีน</doc>
