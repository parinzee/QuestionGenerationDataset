<doc id="558488" url="https://th.wikipedia.org/wiki?curid=558488" title="เสื้อปัด">เสื้อปัด เสื้อปัด (ไทยถิ่นเหนือ: เสื้อปั๊ด, ลาว: ເສື້ອປັດ, เสื้อปัด) หรือ เสื้อป้าย (ลาว: ເສື້ອປ້າຍ, เสื้อป้าย) เป็นเสื้อที่นิยมสวมใส่โดยสตรีในภาคเหนือของประเทศไทย ประเทศลาว และประเทศอื่นๆ ในทวีปเอเชียตะวันออกเฉียงใต้ ซึ่งโดยมากมักนุ่งโดยผู้หญิงไทยวนล้านนา ไทลื้อ ลาวหลวงพระบาง และ ลาวเวียงจันทน์ เป็นต้น ปัจจุบันในประเทศลาวมักมีการสวมใส่เสื้อปัดในงานพิธีสำคัญต่างๆ เช่นงานแต่งงาน และในแขวงหลวงพระบางของประเทศลาวจะมีการสวมใส่เสื้อปัดโดยนางสังขาร (นางสงกรานต์) อีกด้วยชื่อ ชื่อ. บางครั้งเสื้อปัดมักถูกเรียกว่า "เสื้อคอปัด" (ลาว: ເສື້ອຄໍປັດ, เสื้อคอปัด) หรือ "เสื้อคอป้าย" (ลาว: ເສື້ອຄໍປ້າຍ, เสื้อคอป้าย) ที่มาของคำว่า ปัด หรือ ป้าย น่าจะมีรากมาจากการที่ต้อง "ปัด" หรือ "ป้าย" เฉียงมาผูกไว้ข้างเอว นอกจากนี้ยังมีชื่อเรียกอื่นอีก ซึ่งขึ้นอยู่กับท้องถิ่นของผู้นุ่ง เช่น "เสื้อปั๊ดจ้าง" หรือ "เสื้อแขบ" หรือ "เสื้อป้ายข้าง"ลักษณะของเสื้อปัด ลักษณะของเสื้อปัด. เสื้อปัดเป็นเสื้อแขนยาว ไม่มีกระดุม แต่จะป้ายเฉียงมาผูกไว้ที่เอวด้านข้าง ชายเสื้อยกลอยขึ้นทั้งสองข้าง เสื้อปัดของหลวงพระบางมักจะมีปกคอที่ค่อนข้างหนาและมีสีทอง</doc>
