<doc id="291557" url="https://th.wikipedia.org/wiki?curid=291557" title="ท่าอากาศยานนานาชาติคลีฟแลนด์ฮ็อปกินส์">ท่าอากาศยานนานาชาติคลีฟแลนด์ฮ็อปกินส์ ท่าอากาศยานนานาชาติคลีฟแลนด์ฮ็อปกินส์ (อังกฤษ : Cleveland Hopkins International Airport) เป็นท่าอากาศยานพาณิชย์ที่ใหญ่ที่สุดในรัฐโอไฮโอ ตั้งอยู่ทางทิศตะวันตกเฉียงใต้ห่างจากเมืองคลีฟแลนด์ 14 กิโลเมตร ก่อตั้งเมื่อปี ค.ศ. 1925 นับเป็นท่าอากาศยานของทางการท้องถิ่นแห่งแรกในสหรัฐอเมริกา และเป็นท่าอากาศยานแรกในสหรัฐอเมริกาที่มีการเชื่อมต่อการคมนาคมโดยตรงเข้ากับระบบรถไฟใต้ดิน ในปี ค.ศ. 1968 ชื่อท่าอากาศยานมาจากชื่อของ วิลเลียม อาร์ ฮอปกินส์ ผู้ก่อตั้งท่าอากาศยานและอดีตผู้จัดการเมือง (City Manager) คลีฟแลนด์ ในปี 2008 ท่าอากาศยานแห่งนี้รองรับผู้โดยสารทั้งสิ้น 11,106,194 คน ลดลงจาก ปี 2007 3.08% ที่นี่ถือเป็นท่าอากาศยานหลักอันดับที่สามของสายการบินคอนติเนนตัล แอร์ไลน์ และสายการบินท้องถิ่นอื่นๆ เช่น เอกซ์เพรสเจ็ท คอมมุทแอร์อาคารผู้โดยสารและสิ่งอำนวยความสะดวก อาคารผู้โดยสารและสิ่งอำนวยความสะดวก. ท่าอากาศยานนานาชาติคลีฟแลนด์ฮ็อปกินส์ มีอาณาเขตพื้นที่ประมาณ 7.68 ตารางกิโลเมตร ประกอบไปด้วยทางวิ่งสามเส้น ได้แก่- ทางวิ่ง 6R/24L: 9,955 x 150 ฟุต. (2,743 x 46 ม.), พื้นผิว: คอนกรีต - ทางวิ่ง 6L/24R: 9,000 x 150 ฟุต. (2,743 x 46 ม.), พื้นผิว: คอนกรีต - ทางวิ่ง 10/28: 6,017 x 150 ฟุต. (1,834 x 46 ม.), พื้นผิว: แอสฟัลต์/คอนกรีต ส่วนของอาคารผู้โดยสารมีเพียงอาคารเดียว แบ่งอาคารเทียบเครื่องบินออกเป็นสี่อาคาร ได้แก่- อาคารเทียบเครื่องบิน A (ประตู A12 – A12, A14) หรือรู้จักกันในนามว่า "อาคารด้านทิศเหนือ" เป็นอาคารเทียบเครื่องบินอาคารแรกหนึ่งในสองอาคารเทียบเครื่องบินดั้งเดิม - อาคารเทียบเครื่องบิน B (ประตู B1 – B11) เป็นอาคารส่วนที่ต่อเติมเป็นอาคารแรกของท่าอากาศยาน - อาคารเทียบเครื่องบิน C (ประตู C1 – C12, C14, และ C16 – C29) เป็นอาคารเทียบเครื่องบินหลักของสายการบินคอนติเนนตัล แอร์ไลน์ ยกเว้นเที่ยวบินขาเข้าจากต่างประเทศที่จะไปใช้อาคารเทียบเครื่องบิน A แทน อาคารนี้รู้จักในนามว่า "อาคารด้านทิศใต้" - อาคารเทียบเครื่องบิน D (ประตู D2 – D12, D14, D17, D21, D25, และ D28) เป็นอาคารที่สร้างใหม่ล่าสุดแยกออกมาจากหมู่อาคารเทียบเครื่องบินหลังเดิม เชื่อมต่อกับอาคารหลักโดยทางเดินใต้ดิน ใช้สำหรับเที่ยวบินพิเศษท้องถิ่นสายการบินและจุดหมายปลายทาง</doc>
