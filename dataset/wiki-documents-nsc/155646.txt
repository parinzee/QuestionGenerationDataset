<doc id="155646" url="https://th.wikipedia.org/wiki?curid=155646" title="เซเลอร์มูน S "แผนยึดครองโลกของเจ้าหญิงหิมะ"">เซเลอร์มูน S "แผนยึดครองโลกของเจ้าหญิงหิมะ" เซเลอร์มูน S แผนยึดครองโลกของเจ้าหญิงหิมะ () หรือในชื่อภาษาอังกฤษว่า Sailor Moon S the Movie: Hearts in Ice เป็นภาพยนตร์ภาคพิเศษลำดับที่ 2 ของเซเลอร์มูน S เข้าฉายในประเทศญี่ปุ่นเมื่อวันที่ 4 ธันวาคม พ.ศ. 2537 มีความยาว 61 นาที ภาพยนตร์ชุดนี้ สร้างโดยดัดแปลงเนื้อเรื่องจาก หนังสือการ์ตูน ในตอนที่มีชื่อว่า "คนรักของเจ้าหญิงคางูยะ" ซึ่งตีพิมพ์ในเล่มที่ 11 ของซีรีส์เรื่องเซเลอร์มูน (ในไทยตีพิมพ์เป็นเล่มพิเศษ 2 เล่ม) และในเล่มยังมีตอนพิเศษอีกตอนหนึ่งคือ "ความทรงจำแห่งคาซาบลังกา" ซึ่ง ฮิโนะ เร เป็นตัวเอกอีกด้วย โดยเนื้อเรื่องนี้ให้ลูน่าแมวคู่ใจของอุซางิเป็นตัวดำเนินเรื่อง ส่วนรายได้ของภาพยนตร์เรื่องนี่อยู่ที่ 1,790,000,000 เยน ติดอันดับภาพยนตร์ญี่ปุ่นที่ทำรายได้ในประเทศญี่ปุ่น อันดับที่ 7 ในปี พ.ศ.2538 และผลิตในรูปแบบ วิดีโอ เลเซอร์ดิสก์ และดีวีดีอีกเนื้อเรื่อง เนื้อเรื่อง. นานมาแล้วเจ้าหญิงหิมะตั้งใจจะทำให้โลกปกคลุมไปด้วยน้ำแข็งแต่ว่ากลับล้มเหลว เพราะโดนผลึกเงินมายาละลายน้ำแข็ง และปกป้องดาวเคราะห์จากการรุกรานของเจ้าหญิงหิมะ ต่อมาก็ได้เจ้าหญิงหิมะก็กลับมาที่โลกอีกครั้ง แต่เธอทำชิ้นส่วนดาวหางหายไป ทำให้ไม่สามารถดำเนินแผนการได้ เธอต้องส่งนักเต้นรำหิมะไปค้นหาชิ้นส่วนที่หายไป แต่คนที่พบชิ้นส่วนของดาวหางนั้นคือนักดาราศาสตร์หนุ่มที่มีชื่อว่า โอโซระ คาเครุ ซึ่งเขาได้เก็บชิ้นส่วนนี้ไปที่หอดูดาว อีกด้านหนึ่ง พวกอุซางิกำลังมีความสุขในการซื้อของในเมือง ลูนาร์ซึ่งเป็นไข้อยู่จึงขอตัวกลับไปบ้านก่อน ทว่าในขณะที่อยู่บนทางม้าลาย ลูนาร์เกือบจะถูกรถพุ่งเข้าชน แต่คาเครุได้ช่วยชีวิตเธอไว้ และพยาบาลร่างกายจนหายดี ทำให้ลูนาร์รู้สึกประทับใจจนตกหลุมรักคาเครุ และจูบคาเครุเมื่อเวลาหลับ เมื่ออาร์เทมิสรู้เรื่องเข้าก็รู้สึกเศร้า แต่หลังจากที่ลูนาร์กลับไปที่บ้านคาเครุอีกครั้ง เธอก็ต้องผิดหวังในความรัก เมื่อพบ นาโยทาเคะ ฮิเมโกะ แฟนสาวของคาเครุ ที่ได้รับเลือกให้ได้เป็นนักบินอวกาศหญิงของโครงการนาซ่า แต่ทั้ง 2 ก็ไม่มีความสุข เนื่องจากฮิเมโกะไม่เชื่อว่าจะมีเจ้าหญิงคางูยะอยู่บนดวงจันทร์ เพราะหลักการทางวิทยาศาสตร์ไม่สามารถพิสูจน์ได้ แต่คาเครุกลับเชื่อว่ามีเจ้าหญิงคางูยะอยู่บนดวงจันทร์ ทำให้ทั้งคู่ทะเลาะกัน และหลังจากนั้นฮิเมโกะก็ไปทำภารกิจท่องอวกาศโดยไม่ได้คืนดีกับคาเครุ ชิ้นส่วนของดาวหางของเจ้าหญิงหิมะเข้าทำร้าย ทำให้คาเครุป่วยหนัก (ในมังงะกล่าวว่าคาเครุเป็นโรคกล้ามเนื้อหัวใจ) ซึ่งคาเครุเริ่มป่วยตั้งแต่ตอนที่เริ่มเก็บชิ้นส่วนของดาวหางแล้ว จนกระทั่งเจ้าหญิงหิมะมาพบชิ้นส่วนที่หายไปก็เลยชิงชิ้นส่วนดาวหางนั้นมา และก็โยนชิ้นส่วนนั้นลงไปในมหาสมุทร ทำให้เกิดคริสตัลน้ำแข็ง ถ้าไม่ทำลายผลึกน้ำแข็งนั้นอาจจะทำให้คาเครุตายได้ และเจ้าหญิงหิมะได้สั่งให้นักเต้นรำหิมะทำให้โลกปกคลุมไปด้วยน้ำแข็ง เหล่าอัศวินเลอร์พยายามจะหยุดเจ้าหญิงหิมะ แต่ก็ถูกเจ้าหญิงหิมะโจมตีจนพ่ายแพ้ และในที่สุดก็ต้องใช้พลังของผลึกเงินมายาทำลายเจ้าหญิงหิมะ นักเต้นรำหิมะ ครวมทั้งริสตัลนำแข็งที่อยู่ในมหาสมุทรและดาวหาง เมื่ออัศวินเซเลอร์ได้กำจัดเจ้าหญิงหิมะแล้ว เซเลอร์มูนก็ได้ขอพรจากผลึกเงินมายาให้ลูนาร์กลายเป็นเจ้าหญิงคางูยะ ในขณะนั้นคาเครุได้เป็นห่วงชีวิตฮิเมโกะ เถลไถลไปในพายุหิมะโดยมีลูนาร์ปกป้องอยู่ ลูนาร์ก็ได้กลายร่างเป็นจ้าหญิงคางูยะ และพาคาเครุไปท่องอวกาศ ในขณะนั้นฮิเมโกะได้ปฏิบัติภารกิจในอวกาศ ก็ได้เห็นสิ่งประหลาดบนดวงจันทร์ เธอคิดว่านั่นคือเจ้าหญิงคางูยะ บนอวกาศ ลูนาร์ได้ให้คาเครุกลับไปคืนดี และดูแลฮิเมโกะให้มากๆ แล้วก็จูบลาคาเครุไปอย่างเศร้าๆ หลังจากนั้นลูนาร์ก็กลับคืนสู่ร่างเดิม ฮิเมโกะบอกกับคาเครุว่าเห็นเจ้าหญิงคางูยะที่สนามบิน ส่วนอาร์เทมิสก็ได้เข้ามาปลอบใจลูนาร์ ทำให้คู่รักทั้งสองกลับมาคืนดีกันอีกครั้งตัวละครตัวละคร. - เจ้าหญิงหิมะ คางูยะ ()- นักเต้นรำหิมะ- โอโซระ คาเครุ- นาโยทาเคะ ฮิเมโกะนักพากย์นักพากย์. - สึคิโนะ อุซางิ พากย์โดย มิตสึอิชิ โคโตะโนะ - จิบะ มาโมรุ พากย์โดย ฟุรุยะ โทรุ - อุซางิน้อย พากย์โดย อารากิ คาเอะ- มิซูโนะ อามิ พากย์โดย ฮิซาคะวะ อายะ - ฮิโนะ เร พากย์โดย โทมิซะว่า มิจิเอะ - คิโนะ มาโคโตะ พากย์โดย ชิโนะฮาระ เอมิ - ไอโนะ มินาโกะ พากย์โดย ฟูคามิ ริกะ - ลูน่า พากย์โดย ฮัง เคย์โกะ - อาร์เทมิส พากย์โดย ทาคาโตะ ยาสุฮิโระ - เทนโอ ฮารุกะ พากย์โดย เมงุมิ โองะตะ - ไคโอ มิจิรุ พากย์โดย คัตสึคิ มาซาโกะ - เมโอ เซ็ตสึนะ พากย์โดย คาวะชิม่า จิโยโกะ - โอโซระ คาเครุ พากย์โดย คิคุจิ มาซามิ - นาโยทาเกะ ฮิเมะโกะ พากย์โดย เมงุมิ ฮายะชิบาระ - เจ้าหญิงสโนว์คางูยะ พากย์โดย มาสุยะมะ เอโกะ - สโนว์ แดนเซอร์ พากย์โดย นากะชิมะ ยูโกะ และ โอโนะเดระ มาริโกะ - ผู้ประกาศข่าว พากย์โดย โอโซ โทโมะฮิซะ และ มาสุทานิ ยาสุโนริ - ทีมข่าวหนังสือพิมพ์ พากย์โดย โคโนะ โยชิยูกิเพลงประกอบเพลงประกอบ. - เพลงเปิดเรื่อง "ムーンライト伝説" (ตำนานแสงจันทร์) - เพลงปิดเรื่องคือ "Moonlight Destiny"</doc>
