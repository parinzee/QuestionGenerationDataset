<doc id="561339" url="https://th.wikipedia.org/wiki?curid=561339" title="เอลีโย ดี รูโป">เอลีโย ดี รูโป เอลีโย ดี รูโป (, ; เกิดวันที่ 18 กรกฎาคม พ.ศ. 2494) เป็นนายกรัฐมนตรีแห่งราชอาณาจักรเบลเยียม คนที่ 40 และหัวหน้าคณะรัฐมนตรีชุดที่ 68 ดำรงตั้งแต่วันที่ 6 ธันวาคม พ.ศ. 2554 จนถึงปัจจุบัน เป็นนายกรัฐมนตรีคนแรกที่ใช้ภาษาฝรั่งเศสในรอบสามสิบปีหลังจากผู้ดำรงตำแหน่งคนสุดท้ายคือ เปาล์ ฟันเดิน บุยนันตส์ เข้ารับตำแหน่งเมื่อพ.ศ. 2522 และยังเป็นนายกรัฐมนตรีจากพรรคสังคมนิยมคนแรกในรอบเกือบสี่สิบปีหลังจากแอดมง เลอบูร์ตง ซึ่งหมดวาระลงในปีพ.ศ. 2517 เอลีโย ดี รูโป ยังเป็นนายกรัฐมนตรีคนแรกของเบลเยียมที่ไม่ได้สืบเชื้อสายจากชาววัลลูนหรือเฟลมิช โดยบิดาและมารดาของเขาเป็นผู้อพยพจากประเทศอิตาลี และยังเป็นนายกรัฐมนตรีเพียงคนเดียวที่แสดงออกว่าเป็นเกย์ในกลุ่มประเทศยุโรป</doc>
