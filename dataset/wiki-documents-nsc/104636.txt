<doc id="104636" url="https://th.wikipedia.org/wiki?curid=104636" title="พล นพวิชัย">พล นพวิชัย พล นพวิชัย ชื่อเดิม ฉลองรัฐ นพวิชัย เกิด ( 29 มิถุนายน พ.ศ. 2529 ) ที่กรุงเทพมหานคร เป็นนักร้องที่ได้รับชื่อเสียงมาจากรายการ เดอะสตาร์ ค้นฟ้าคว้าดาว ปี 2ประวัติ ประวัติ. พล นพวิชัยหรือที่รู้จักกันในนาม "พีท พล" เกิดเมื่อวันที่ 29 มิถุนายน พ.ศ. 2529 พีทได้เข้าศึกษาในระดับปริญญาตรีที่ คณะดุริยางคศาสตร์ มหาวิทยาลัยศิลปากร อีกทั้งยังเป็นหนึ่งใน 8 ผู้เข้าแข่งขันจากรายการ เดอะสตาร์ ค้นฟ้าคว้าดาว ฤดูกาลที่ 2 ได้รับรางวัลรองชนะเลิศอันดับ 2 จากรายการ เคยผันตัวเองไปทำอาชีพนายแบบอยู่ที่ประเทศสิงคโปร์กับ Upfront Models และ ประเทศอิตาลีกับ Joy Uomo หลังจากที่ได้รับการเปลี่ยนแปลงโครงหน้าครั้งใหญ่จากการทำศัลยกรรม จนทำให้พีทมีพัฒนาการด้านหน้าตาและสามารถประกอบอาชีพนายแบบได้ หลังจากนั้นมีซิงเกิ้ลร่วมกับ Vie Trio ในเพลง First Kissเดอะสตาร์ เดอะสตาร์. พีทได้เข้าร่วมการแข่งขัน เดอะสตาร์ ค้นฟ้าคว้าดาว ในฤดูกาลที่ 2 เป็นตัวแทนจากภาคกลาง และได้รับคัดเลือกให้เป็น 8 คนสุดท้ายของการแข่งขัน โดยมีคะแนนโหวตกลางสัปดาห์สูงที่สุดในเกือบทุกสัปดาห์ แต่ในขณะเดียวกันก็ได้รับเสียงวิพากษ์วิจารณ์อย่างรุนแรงว่าไม่สมควรได้เข้ารอบเพื่อแข่งขันต่อ อีกทั้งยังเป็นผู้เข้าแข่งขันที่มีข่าวตามหน้าหนังสือพิมพ์บ่อยที่สุด เมื่อเปรียบเทียบกับผู้เข้าแข่งขันคนอื่น และในสัปดาห์ที่ 6 กับโจทย์เพลงคู่ และเพลง Acoustic ในการคัดออกนั้นพีท ต้องยืนกับเอิร์น สุรัตน์ติกานต์ พรรคเจริญ ซึ่งเป็น 2 คนที่มีคะแนนน้อยที่สุดใสัปดาห์นั้น แต่พีทก็สามารถรอดพ้นจากการถูกคัดออกได้ ทำให้กระแสโจมตียิ่งทวีความแรงขึ้นไปอีก และในสัปดาห์ 7 ในโจทย์เพลง มินิคอนเสิร์ต 20 นาทีนั้น เป็นการแข่งขันรอบสุดท้ายของพีทก่อนถูกคัดออกโจทย์เพลงและเพลงที่ใช้ในการแข่งขันผลงานผลงานละครโทรทัศน์นักร้อง ผลงาน. นักร้อง. ในปี พ.ศ. 2548 หลังสิ้นสุดการแข่งขันรายการ เดอะสตาร์ ค้นฟ้าคว้าดาว พีทได้เซ็นสัญญากับบริษัท จีเอ็มเอ็ม แกรมมี่ เป็นระยะเวลา 5 ปี และมีผลงานอัลบั้มพิเศษกับกลุ่มผู้เข้าแข่งขัน เดอะสตาร์ ค้นฟ้าคว้าดาว ในอัลบั้ม Your Stars Your Songs และได้มีคอนเสิร์ต เดอะสตาร์ ค้นฟ้าคว้าดาว ซึ่งได้จัดขึ้นที่ อิมแพคอารีนา เมืองทองธานีใน วันที่ 31 ตุลาคม พ.ศ. 2548 และหลังจากสิ้นสุดคอนเสิร์ต พีทและกลุ่มผู้เข้าแข่งขันได้มีงานโชว์ตัวต่างๆเข้ามา และได้มีโอกาสขึ้นคอนเสิร์ตสานใจไทย สู่ใจใต้ และคอนเสิร์ตแม่ของแผ่นดิน ซึ่งทางต้นสังกัดได้จัดขึ้น ก่อนที่กลุ่มผู้เข้าแข่งขันทั้ง 8 จะแยกย้ายไปทำผลงานเพลงของตนเอง นอกจากอัลบั้ม Your Stars Your Songsแล้ว พีทยังได้มีโอกาสร่วมร้องเพลงประกอบเกมส์ออนไลน์ชื่อดังในอัลบั้ม A3 Music Project เพลง "รออยู่ตรงนี้" และในปี พ.ศ. 2549 พีทได้กลับมาร่วมงานกับบริษัทซีเนริโอกับการร้องเพลงประกอบละคร "หนึ่งมิตรชิดใกล้" ที่ได้รวมอยู่ในอัลบั้ม เพลงรักเพลงละคร ชุดที่ 1 ชื่อเพลง เพิ่งมองเธอ แต่หลังจากร้องเพลงประกอบละครแล้วก็ดูไม่มีวี่แววที่จะมีผลงานอีก จนกระทั่งในปี พ.ศ. 2550 เพลง "ซื้อกุหลาบให้ตัวเอง" จากกลุ่มศิลปินประกอบด้วย สมิทธิ์ อารยะสกุล,แคลอรีส์ บลาห์ บลาห์, โดส, นิค เดอะสตาร์ และพีทเดอะสตาร์ อยู่ในอัลบั้ม Voice Male ขึ้นอันดับ 1 เกือบทั่วประเทศ โดยมีคอนเสิร์ตกับคลื่นวิทยุ 103.5 FM One present Voice Male Concert และ Voice Male Campus With Madame Figaro ในตอนนี้เองที่ใบหน้าของพีทได้มีการเปลี่ยนแปลง พ.ศ. 2552 พีทได้ตัดสินใจขอยกเลิกสัญญากับทางบริษัทแกรมมี่เนื่องจากทางต้นสังกัดไม่ทำเพลงให้ พีทจึงตัดสินใจหันหลังให้แกรมมี่และเลือกที่จะออกมาทำเพลงเอง เพราะพีทนั้นได้เรียนจบทางด้านดนตรีมาโดยตรง การเขียนเพลงเลยไม่เป็นเรื่องยากสำหรับเขา แต่แล้วถัดมาในปี พ.ศ. 2553 ทางบริษัท Exact ได้เรียกพีทกลับเข้าไปเพื่อเซ็นต์สัญญาอีกครั้ง โดยมี Single เปิดตัวคือเพลง First Kiss โดยพีทเป็นผู้เขียนเนื้อร้อง - ทำนอง และยังทำหน้าที่ Producer เองอีกด้วย พ.ศ. 2555 พีทได้ตัดสินใจยกเลิกสัญญากับทางบริษัท เอ็กแซกท์ และเปิดค่ายเพลงเป็นของตัวเองภายใต้ชื่อ 8Frequency และมี Single เรียนรู้...อยู่คนเดียว เป็นเพลงแรกที่พีทลงทุนเองรายชื่อผลงานของพีทนายแบบ นายแบบ. พีทเริ่มต้นจากการเป็นนายแบบโฆษณา ตั้งแต่อายุ 13 ปี โดยมีผลงานโฆษณาทางโทรทัศน์มากมาย ไม่ว่าจะเป็น แฟนต้า / ก๊อบ กอบ / วอลล์ / ทรอส / One-2-Call และผลงานชิ้นอื่นอีกมากมาย ซึ่งเป็นผลงานในช่วงก่อนที่จะได้เข้าแข่งขันในรายการ เดอะสตาร์ ค้นฟ้าคว้าดาว และในช่วงปี พ.ศ. 2550 พีทได้กลับมาทำงานด้านนี้อีกครั้งหลังจากการทำศัลยกรรม โดยประเดิมงานแรก กับงานภาพนิ่ง นาฬิกา VAGARY และ ต่อมาด้วย Billboard ของ ธนาคาร ไทยพาณิชย์ ซึ่งเป็นผลงานก่อนจะเดินทางไปเป็นนายแบบที่ประเทศ สิงคโปร์ในปี พ.ศ. 2551 โดยระหว่างที่ทำงานที่สิงคโปร์ พีทได้เป็นพรีเซนเตอร์ให้กับ PUMA และได้ถ่ายโฆษณา น้ำมันเครื่อง Castrol ซึ่งตอนนั้นพีทได้สังกัดอยู่กับ Mannequin Studio โดยใช้ชื่อว่า Pete Pol Christensen ปี พ.ศ. 2552 พีทได้เดินทางกลับไปสิงคโปร์อีกครั้ง แต่เปลี่ยนสังกัดจาก Mannequin Studio มาเป็น Upfront Models เพื่อทำงาน Singapore Audi Fashion Festival A/W 2009 โดยได้เดินแบบให้กับแบรนด์ชื่อดังอย่าง Gareth Pugh / Puma / Mark Farewell / Dusty และอื่นๆอีกมากมายก่อนจะเดินทางกลับมาทำงานที่ประเทศ ไทย ในการกลับมาไทยครั้งนี้พีทได้ถ่ายแบบให้กับนิตยสารอย่าง Lips / Wallpaper / 2 Magazine / Image และยังมี Advertorial ของ Another FCK รวมไปถึง Look Book ของแบรนด์ Dusk Til Dawn และงานFashion Show ต่างๆ อย่างเช่นSiam Paragon World Fasion Festival A/W 2009 กับแบรนด์เนมอย่าง Kenzo และงาน Elle Bangkok Fashion Week A/W 2009 กับแบรนด์ดังอย่าง NAGARA และ Zenithorial และในช่วงเดือนมกราคม พ.ศ. 2553 พีทได้ตัดสินใจเดินทางไปยัง ประเทศอิตาลีโดยเซนต์สัญญากับ Joy Models เพื่อไป Casting ในช่วง Fashion Week ในช่วงที่พีทอยู่ที่มิลาน พีทได้รับเลือกให้เป็น New Faces ในเว็บไซต์ชื่อดังของประเทศสหรัฐอเมริกา www.models.com ปัจจุบันพีทได้ทำงานอยู่ที่ ประเทศอังกฤษOxygen Modelsประสบการณ์การร้องเพลง ประสบการณ์การร้องเพลง. ในช่วงปีพ.ศ. 2548 - พ.ศ. 2549ระหว่างที่พีทกำลังศึกษาอยู่ที่มหาวิทยาลัย ศิลปากรนั้น พีทได้มีงานร้องเพลงประจำที่ร้าน Tara Tara Restaurant ที่ตั้งอยู่ริมแม่น้ำเจ้าพระยา และร้าน Retro Live Cafe ที่ศูนย์ประชุมแห่งชาติสิริกิต ก่อนที่ในช่วงเดือนกุมภาพันธ์ ปี พ.ศ. 2550 ที่พีทได้เริ่มงานกับผับดังย่าน RCA ร้าน ROUTE66 ที่เปิดมานานกว่า 10 ปี ในช่วงแรกที่พีทได้มาร้องพีทนั้น ทางร้านรู้สึกว่าพีทไม่สามารถทำให้ลูกค้าเข้าร้านได้เลย แต่พอพีทเปลี่ยนวิธีการแสดงบนเวทีให้เป็นกึ่ง Talk Show จากปากต่อปาก ทำให้ลูกค้าต่างให้ความสนใจ และต่างมารอดูพีท ถึงขนาดมีคลิปวิดีโอการแสดงบนเวทีของพีท ซึ่งทางเวปไซด์รวมแหล่งที่เที่ยวกลางคืนเวปหนึ่งได้มาถ่ายทำ และแนะนำร้าน ROUTE66 นอกจากนี้พีทยังเป็นนักร้องที่ได้รับความนิยม โดยเคยได้ร้องประจำถึง 7 วัน ก่อนที่จะเดินทางไปยังประเทศสิงคโปร์ และกลับมาร้องตามเดิม แต่ลดวันลงเหลือเพียง 5 วัน โดยร้องประจำตั้งแต่วันเสาร์ - วันพุธ โดยพีทมีลักษณะการแสดงบนเวที ที่ไม่เหมือนกับนักร้องกลางคืนโดยทั่วไป ซึ่งโดยปรกติจะร้องอย่างเดียว แต่พีทได้ปรับเปลี่ยนการแสดงให้เป็นกึ่งโชว์ โดยมีการแสดงเปลี่ยนชุด เลียนแบบศิลปินต่างๆ หรือสอดมุขตลกโดยอิงจากเหตุการณ์ปัจจุบันประสบการณ์ด้านการสอน ประสบการณ์ด้านการสอน. พ.ศ. 2549 พีทได้สอนร้องเพลงที่สถาบัน Step Studio ที่ซีคอนสแควร์ และต่อมาในปี พ.ศ. 2550 ที่โรงเรียน SAM Sound and Movement ที่สยามสแควร์ แต่เมื่อโรงเรียน SAM Sound and Movement ปิดตัวลง พีทได้มาย้ายมาสอนที่โรงเรียนดนตรี Spas BY Silom Village ในซอยสุขุมวิท 23 ซึ่งพีทได้สอนนักเรียนเพียงคนเดียวโดยไม่คิดค่าใช้จ่ายใดๆ ด้วยเหตุผลที่ว่าพีทไม่คิดว่าตัวเองเก่งพอที่จะเป็นครูได้ เลยเรียกการสอนในครั้งนั้นว่าการแนะนำ ให้คำปรึกษา</doc>
