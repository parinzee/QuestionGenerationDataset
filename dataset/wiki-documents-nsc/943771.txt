<doc id="943771" url="https://th.wikipedia.org/wiki?curid=943771" title="พัก ฮย็อง-ชิก">พัก ฮย็อง-ชิก พัก ฮย็อง-ชิก (; ) หรือ ฮย็องชิก เป็นนักร้องและนักแสดงชาวเกาหลีใต้ ฮย็องชิกเป็นสมาชิกของวงไอดอลกรุ๊ป (เจ-อา) หรือชิลเดรนออฟเอมไพร์ (Children of Empire) และมีชื่อเสียงทางการแสดงจากซีรี่ย์เรื่อง "ครอบครัวจอมวุ่น บ้านอุ่นไอรัก" (What Happens to My Family) 2014-15, "สังคมไฮโซ " (High Society) 2015, "ฮวารัง" (Hwarang: The Poet Warrior Youth) 2016 และ "หญิงแกร่งโดบงซุน" (Strong Woman Do Bong-soon) 2017ชีวิตวัยเด็กและการศึกษา ชีวิตวัยเด็กและการศึกษา. ฮย็องชิกเกิดวันที่ 16 พฤศจิกายน ค.ศ. 1991 (พ.ศ. 2534 ปีมะแม) ที่เมืองยงอิน จังหวัดคยองกี ประเทศเกาหลีใต้ ในครอบครัวที่พื้นฐานดี ค่อนข้างมีฐานะ พ่อของเขาทำงานเป็นผู้บริหารระดับสูงของบริษัทรถยนต์ BMW Korea (ปัจจุบันเกษียณแล้ว) และแม่เป็นครูสอนเปียโน ฮย็องชิกเป็นลูกคนเล็ก โดยมีพี่ชาย 1 คนคือ พัคมินชิก ชื่อ "ฮย็องชิก" นั้น เป็นชื่อที่พระตั้งให้ เนื่องจากแม่และยายของเขานับถือศาสนาพุทธ ฮย็องชิกจบการศึกษาระดับประถมจากโรงเรียน Shingal Elementary School, ระดับมัธยมต้นจาก Kihung Middle School, ระดับมัธยมปลายจาก Shingal High School และศึกษาระดับปริญญาตรี ที่คณะบริหารธุรกิจ Digital Seoul Culture Arts University " ฮย็องชิกเป็นเด็กกิจกรรมตัวยง เขาทำกิจกรรมหลายอย่างตั้งแต่เล็ก แม่เคยให้เขาเรียนเทควันโดและฮัปกิโดตั้งแต่เด็ก ๆ แต่เขาไม่ชอบและทำได้ไม่ดีนัก อย่างไรก็ตามเขาเริ่มเรียน "กุมโด (Gumdo)" (ศิลปะการต่อสู้โดยใช้ดาบของเกาหลี คล้ายเคนโด้) ตอน ป.3 และเรียนต่อมาอีกหลายปี เขาทำได้ดี และแข่งขันระดับโรงเรียนชนะหลายรายการ เขาสอบได้ถึงระดับ สายดำ ขั้น 4 ช่วงเรียนประถมปลายเขาเข้าร่วมวงดนตรีของโรงเรียน และได้เป็นนักร้องนำของวง ทำกิจกรรมร่วมกับวงหลายอย่าง เขาจึงค่อนข้างเป็นที่รู้จักในโรงเรียน ต่อมาวงของเขาเข้าร่วมการประกวดวงดนตรีประจำจังหวัดคยองกี และได้รับรางวัลชนะเลิศในการประกวด จากการประกวดครั้งนั้นฮย็องชิกได้รับนามบัตรจากเอเจนซีหลายแห่งให้เข้าร่วมการออดิชั่นเป็นนักร้อง รวมถึง SM Entertainment และ YG Entertainment สองค่ายบันเทิงยักษ์ใหญ่ของเกาหลีใต้ แต่ตอนนั้นเขาไม่สนใจเข้าวงการ จึงไม่ได้เข้าร่วมออดิชั่น จนกระทั่งก่อนเรียนจบประถมปลาย เขาตัดสินใจจะทำกิจกรรมร่วมกับเพื่อน ๆ ในวง เพื่อเก็บเป็นความทรงจำดี ๆ ก่อนจบการศึกษา จึงเข้าออดิชั่นในรายการที่ยังเหลืออยู่ และเขาผ่านการคัดเลือก นั่นทำให้เขาคิดหนัก ไม่แน่ใจว่าควรจะมุ่งหน้าไปทางไหน เขาปรึกษาแม่และได้กำลังใจจากแม่ผู้เชื่อมั่นในความสามารถของเขา ฮย็องชิกจึงตอบรับการคัดเลือก และเริ่มต้นชีวิตเด็กฝึกตั้งแต่นั้นมา ด้วยความที่ยังเด็กมาก และลักษณะนิสัยเป็นเด็กขี้อ้อนตามประสาลูกคนเล็กในครอบครัวที่อบอุ่นและสนิทกันมาก เขาจึงประสบปัญหาในช่วงแรกของการเป็นเด็กฝึก เขาถูกเข้าใจผิดว่าประจบผู้จัดการและถูกเด็กฝึกคนอื่น ๆ ไม่พอใจ ทำให้เขาตัดสินใจย้ายออกจากเอเจนซีเดิม และเข้าร่วมกับเอเจนซีใหม่คือ Star Empire Entertainment ก่อนจะได้เดบิวต์เป็น ในที่สุดชีวิตในวงการบันเทิง2009: ก่อนเดบิวต์ ชีวิตในวงการบันเทิง. 2009: ก่อนเดบิวต์. ในเดือนกุมภาพันธ์ ค.ศ 2009 ฮย็องชิกได้เล่นเป็นพระเอกมิวสิควิดีโอเพลง "Date" ให้ซับยูนิตของวงเกิร์ลกรุ๊ปชื่อดัง จิวเวลรี เอส (Jewelry S) และในปีเดียวกันเขาเป็นนายแบบให้แบรนด์ชุดนักเรียนยี่ห้อหนึ่ง และยังเข้าร่วมรายการเรียลลิตี้ทางช่อง Mnet คือ ZE:A's Debut Diary ร่วมกับสมาชิก ZE:A คนอื่น ๆ2010: ZE:A เดบิวต์ 2010: ZE:A เดบิวต์. ในวันที่ 7 มกราคม ค.ศ. 2010 ฮย็องชิกได้เดบิวต์เป็น 1 ใน 9 สมาชิกของวง ZE:A โดยรับหน้าที่เป็นนักร้องเสียงหลักของวง (Main Vocal) เขาเป็นสมาชิกที่จัดอยู่ในกลุ่มน้องเล็ก(มักเน่) เนื่องจากเขามีอายุน้อยเกือบจะที่สุดของวง โดยอายุมากกว่าน้องเล็กสุดของวงอย่างคิม ดง-จุน (Kim Dong-Jun) เพียง 3 เดือน2011: ละครเวที (Musical) เรื่องแรก 2011: ละครเวที (Musical) เรื่องแรก. ในปี 2011 นี้ ฮย็องชิกเริ่มได้รับโอกาสให้ทำกิจกรรมเดี่ยวนอกเหนือจากงานร่วมกับวงมากขึ้น เขาได้รับคัดเลือกให้เล่นบท "บัน แฮ-วอน" 1 ใน 3 ตัวละครเอกในละครเวทีเรื่อง "Temptation of Wolves" ร่วมกับ คิม รยอ-อุก แห่งวง ซูเปอร์จูเนียร์ นั่นทำให้เขาเริ่มมีความสัมพันธ์อันดีกับเพื่อน ๆ พี่ ๆ ในวงการอย่างกว้างขวางมากขึ้น โดยเฉพาะกับ คิม รยอ-อุก ซึ่งให้ความเอ็นดูฮย็องชิกมาก เคยชวนเขาไปเที่ยวเล่นและค้างคืนถึงหอพักของ ซูเปอร์จูเนียร์ และเคยพูดถึงฮย็องชิกออกรายการและสื่อโซเชี่ยลหลายครั้ง ซึ่งฮย็องชิกเคยพูดถึงรยออุคว่า รยออุคเป็นเหมือนเทวดามาโปรด ตอนนั้นเขามีปัญหากับการปรับตัวให้เข้ากับวงการบันเทิง แต่พี่รยออุคได้ช่วยแนะนำในหลาย ๆ เรื่อง2012: เริ่มต้นงานแสดง 2012: เริ่มต้นงานแสดง. ในปีนี้ฮย็องชิกเริ่มได้รับบทที่ดีขึ้น แม้จะยังไม่ใช่บทเด่นนักแต่ก็ดีกว่าบทรับเชิญที่เขาเคยได้ในช่วงปี 2010 เขาร่วมแสดงในละครของช่อง SBS เรื่อง I Remember You. และในปีเดียวกันเขาได้รับบทน้องชายนางเอก ซึ่งเป็นนักร้องนำวงอินดี้ "โอ ซู-ฮยอน" ในละครเรื่อง Dummy Mommy ทางช่อง SBS2013: ปีแห่งสปอร์ตไลท์ : Real Men และพัฒนาการด้านการแสดง 2013: ปีแห่งสปอร์ตไลท์ : Real Men และพัฒนาการด้านการแสดง. เริ่มต้นตั้งแต่ต้นปี ในเดือนมกราคม ละครดราม่าเรื่อง Sirius ได้เริ่มฉายทางช่อง KBS2 ในเรื่องนี้ฮย็องชิกได้รับบทที่ยากขึ้นมาก เขาเล่นบทฝาแฝด ซึ่งก็คือตัวละครเอกของเรื่อง "โด อึน-ชาง" (Do Eun-Chang) และ "โด ชิน-อู" (Do Shin-woo) ในช่วงวัยรุ่น ซึ่งเขาได้รับเสียงชื่นชมมากมายจากการเล่นเป็นตัวละคร 2 ตัว ที่มีนิสัยแตกต่างกัน ให้เห็นถึงความต่างของตัวละครได้อย่างชัดเจน และเล่นบทดราม่ากดดันได้ดี ในเดือนมีนาคม 2013 ฮย็องชิกเป็น 1 ใน 5 สมาชิกของ ZE:A ที่ได้ออกอัลบั้มยูนิตย่อย ZE:A Five ร่วมกับ ชีวาน (Siwan), เควิน (Kevin), มินวู (Minwoo) และ ดงจุน (Dongjun) และจากการผลงานการแสดงในเรื่อง Sirius ทำให้เขาได้รับบทเด่นในละครช่อง tvN เรื่อง "ลิขิตรักข้ามเวลา" (Nine: Nine Time Travels) โดยเล่นเป็นพระเอกช่วงวัยรุ่น "พัค ซอน-อู" (Park Sun-woo) ซึ่งแสดงโดย ลี จิน-อุค (Lee Jin-wook) เนื่องจากเป็นละครที่ตัวเอกข้ามเวลาได้ เขาจึงมีบทบาทสำคัญตลอดเรื่อง ผู้กำกับเรื่องนี้ได้ให้เหตุผลที่เลือกฮย็องชิกมาแสดงบทนี้ว่า เขาได้ดูละครเรื่อง Sirius และประทับใจการแสดงออกทางแววตาของฮย็องชิกในบทฝาแฝด 2 คน ทำให้เขามั่นใจว่าฮย็องชิกจะทำได้ดีในบทนี้ และ "คิม ยอง-คยู" (Kim Young-Kyu) ผู้ช่วยโปรดิวเซอร์ในเรื่องนี้ก็ออกมาชื่นชมฮย็องชิกเช่นกันว่า "เขาเป็นนักแสดงที่มีพัฒนาการในทุก ๆ วัน ถึงแม้เขาจะเป็นไอดอล แต่เขามีศักยภาพที่จะเติบโตเป็นนักแสดงได้ เขาจะต้องประสบความสำเร็จอย่างแน่นอน" และผลงานที่โดดเด่นที่สุดในปีนี้ เป็นผลงานเปลี่ยนชีวิตของฮย็องชิกอย่างแท้จริง แจ้งเกิดฮย็องชิกให้เป็นที่รู้จักในวงกว้างอย่างรวดเร็ว คือ รายการวาไรตี้ฝึกทหารเรตติ้งสูง "เรียลเมน" (Real Men) ทางช่อง MBC ฮย็องชิกได้รับคัดเลือกให้เข้าร่วมรายการแทน "มีร์" (Mir) แห่งวง เอ็มแบล็ก ซึ่งถอนตัวออกจากรายการไป โดยฮย็องชิกเข้าร่วมรายการพร้อมกับ "จางฮยอก" (Jang Hyuk) ดาราชือดัง ในตอนที่ 9 ของซีซั่นแรก ฮย็องชิกเข้าร่วมรายการด้วยภาพลักษณ์ไร้เดียงสาแต่มุ่งมั่น เพียงแค่ตอนที่ 9 นี้ออกอากาศ เขาก็ได้รับความสนใจมาก ชื่อของเขาขึ้นอันดับ 1 ในเว็บค้นหาต่าง ๆ (search engine) ในทันที ทำให้รายการได้รับความสนใจมาก เรตติ้งจากระดับ 6-7% ในตอนก่อน ๆ พุ่งขึ้นไปถึงระดับ 14-15% ภายในเวลาไม่ถึงเดือนหลังจากเขาเข้าร่วมรายการ ฮย็องชิกได้รับความเอ็นดูอย่างท่วมท้นจากแฟน ๆ รายการจนได้รับฉายา "ทหารน้อย" (Baby Soldier) ซึ่งแสดงให้เห็นถึงเสน่ห์ความน่ารักไร้เดียงสาของเขา เขาได้รับความสนใจในวงกว้างจนถึงขนาดได้เป็นพรีเซ็นเตอร์โฆษณาสินค้ารายการใหญ่ ๆ หลายรายการ เช่น บะหมี่กึ่งสำเร็จรูปยี่ห้อดัง ชินรามยอน (Shin Ramyun), ขนมเปเปโร่ (PEPERO), เสื้อผ้าและอุปกรณ์ Outdoor มาร์มอต (Marmot) etc. หลังจากเขามีชื่อเสียงในวงกว้างแล้ว ทำให้งานในวงการทั้งของเขาและของวง ZE:A เพิ่มขึ้นเป็นเท่าตัว ตารางงานเขาแน่นมากจนแทบไม่ได้นอน ฮวัง ควัง-ฮี (Kwang-hee) หนึ่งในสมาชิกเด่นของวง ZE:A เคยบอกว่า ฮย็องชิกทำให้ค่าตัวของวงเพิ่มขึ้นเป็นสองเท่า และบทบาทของฮย็องชิกในวงก็เพิ่มมากขึ้นอย่างเห็นได้ชัด เขาได้เต้นในตำแหน่งเซ็นเตอร์ ในท่อนฮุคเพลงโปรโมตอัลบั้มใหม่ "Ghost of Wind" จากเดิมที่มักจะได้เต้นอยู่ด้านหลังเพราะตัวสูงที่สุด และได้รับความหน้าที่ในการให้สัมภาษณ์ในรายการต่าง ๆ มากขึ้น ฮย็องชิกได้รับคัดเลือกให้เล่นบทพระเอก "ไคลด์" (Clyde) ในละครเวทีสุดคลาสสิคเรื่อง "บอนนีและไคลด์" (Bonnie & Clyde) ร่วมกับ คีย์ (นักร้อง) จากวง ชายนี (Key SHINee) ซึ่งทำการแสดงในช่วงเดือนกันยายนถึงตุลาคม โอกาสทางด้านการแสดงของเขาเปิดกว้างมากยิ่งขึ้น เขาร่วมแสดงในละครฮิตของช่อง SBS เรื่อง หยุดหัวใจ นายไฮโซ (The Heirs) ในบท "โจ มยอง-ซู" (Jo Myung-Soo) แต่เนื่องจากตารางงานของเขาแน่นมาก ทำให้กองละครจำเป็นต้องปรับลดบทบางช่วงของเขาลงอย่างน่าเสียดาย ซึ่ง คิม อู-บิน (Kim Woo-bin) เล่าถึงเรื่องนี้ในงานรางวัลประจำปีของช่อง SBS ฮย็องชิกคว้ารางวัลแรกในชีวิตหลังจากเข้าวงการบันเทิงได้ในปีนี้เอง นั่นคือรางวัล MBC Entertainment Awards 2013 สาขา ดาวรุ่งชายยอดเยี่ยมในรายการวาไรตี้ (Best Male Newcomer in a Variety Show) จากผลงานในรายการ เรียลเมน (Real Men)2014: ดาวรุ่งแห่งวงการละคร 2014: ดาวรุ่งแห่งวงการละคร. ช่วงเดือนมกราคม มีข่าวลือว่าฮย็องชิกจะถอนตัวออกจากรายการเรียลเมน (Real Men) เนื่องจากตารางงานที่แน่นจนเกินไปของเขา โดยข่าวว่าเขาจะออกจากรายการพร้อมกับ จางฮยอก, รยู ซู-ยอง (Ryu Soo-young) และ ซน จิน-ยอง (Son Jin-young) ซึ่งทั้ง 3 คนถอนตัวออกจากรายการไปในตอนที่ 44 แต่ฮย็องชิกก็ออกมายืนยันว่าจะยังอยู่ร่วมกับรายการต่ออย่างแน่นอน แต่เขาได้รับบาดเจ็บที่หลังในขณะถ่ายทำรายการตอนที่ 51 ซึ่งออกอากาศวันที่ 30 มีนาคม 2014 ทำให้จำเป็นต้องหยุดพักการถ่ายทำรายการไปช่วงระยะสั้น ๆ และกลับมาในตอนที่ 54 ต้นปี 2014 นี้ ฮย็องชิกมีผลงานละครเวทีเรื่อง "สามทหารเสือ" (The Three Musketeers) โดยเขารับบทพระเอก "ดาตาญัง" (d'Artagnan) ร่วมกับ ซ็องมิน จากวง ซูเปอร์จูเนียร์ (Sungmin SJ), คีย์ (นักร้อง) จากวง ชายนี (Key SHINee), จุน. เค วง ทูพีเอ็ม (Jun K. 2PM), ซึงย็อน วง เอฟทีไอส์แลนด์ (Suenghyun FT Island) ซึ่งเริ่มแสดงมาตั้งแต่เดือนธันวาคม 2013 ถึงเดือนกุมภาพันธ์ 2014 โดยฮย็องชิกได้เข้าร่วมในรอบการแสดงที่ประเทศญี่ปุ่นในเดือนมีนาคมด้วย และในเดือนเมษายนปีนี้ ฮย็องชิกได้กลับมารับบท "ไคลด์" (Clyde) อีกครั้ง ในการรีสเตทละครเวทีเรื่อง "บอนนีและไคลด์" (Bonnie & Clyde) โดยคราวนี้เขาได้เล่นคู่กับรุ่นพี่ที่อายุห่างกันถึง 11 ปี กาฮี จากวง อาฟเตอร์สกูล (วงดนตรีเกาหลี) (Kahi Afterschool) โดยมีรอบการแสดงยาวไปถึงเดือนมิถุนายน ฮย็องชิกยังคงทำกิจกรรมร่วมกับวง ZE:A อย่างต่อเนื่อง ช่วงเดือนมิถุนายน ZE:A ออกอัลบั้มใหม่ โปรโมตเพลง "Breath" และ "St:Dagger" โดยอัลบั้มใหม่นี้ฮย็องชิกได้มีส่วนร่วมกับการแต่งทำนองเพลง "One" ร่วมกับ e.one ด้วย ฮย็องชิก ได้รับการเสนอบทตัวละครหลักในละครครอบครัว 53 ตอนจบ ทางช่อง KBS2 เรื่อง "ครอบครัวจอมวุ่น บ้านอุ่นไอรัก" (What Happens to My Family) ในบทน้องชายคนเล็กผู้ไม่เอาถ่านของครอบครัว "ชา ดัล-บง" (Cha Dal-Bong) นั่นทำให้เขาจำเป็นต้องถอนตัวออกจากรายการ "เรียลเมน" (Real Men) ในเดือนกรกฎาคม เพื่อให้ตารางงานของเขาสามารถรองรับงานละครยาวได้ และนั่นเป็นการตัดสินใจที่ถูกต้อง เพราะละครเรื่องนี้ประสบความสำเร็จมาก เรตติ้งถล่มทลายขึ้นไปสูงที่สุดถึง 44.4% ทำเรตติ้งสูงที่สุดของละครทุกช่องในปีนั้น ฮย็องชิกได้รับเสียงชื่นชมมากมาย ในความน่ารักน่าเอ็นดูสมบทบาท และได้รับการยอมรับในฝีมือการแสดงมากขึ้น จากฝีมือการแสดง และความสำเร็จของละคร "ครอบครัวจอมวุ่น บ้านอุ่นไอรัก" (What Happens to My Family) ทำให้ฮย็องชิกคว้ารางวัลได้ถึง 2 รางวัลจากงานประกาศรางวัลประจำปีของช่อง คือ KBS Drama Awards 2014 สาขา ดาวรุ่งชายยอดเยี่ยม (Best New Actor) และสาขา คู่แสดงยอดเยี่ยม (Best Couple Award) ร่วมกับ นัม จี-ฮยอน (Nam Ji-hyun) ซึ่งแสดงคู่กันในละครเรื่องนี้ ฮย็องชิกกลับไปปรากฎตัวในรายการเรียลเมนอีกครั้งในตอนพิเศษ End of the vacation ซึ่งออกอากาศช่วงเดือนธันวาคม ซึ่งรวบรวมทหารที่เคยออกรายการในตอนต่าง ๆ มารวมตัวกันเป็นพิเศษ ตามความต้องการของ คิม ซู-โร (Kim Soo-ro), ซอ คยอง-ซอก (Seo Kyung Seok) และ แซม แฮมมิงตัน (Sam Hammington) สมาชิกหลักของรายการ ซึ่งกำลังจะครบกำหนดการฝึกและจะออกจากรายการในเดือนมกราคม 20152015: เติบโตขึ้นอย่างมีคุณภาพ 2015: เติบโตขึ้นอย่างมีคุณภาพ. ช่วงต้นปี 2015 ฮย็องชิกยังคงถ่ายทำละครเรื่อง "ครอบครัวจอมวุ่น บ้านอุ่นไอรัก" (What Happens to My Family) โดยละครเรื่องนี้ยังคงออกอากาศและทำเรตติ้งสูงขึ้นเรื่อย ๆ จนจบในเดือนกุมภาพันธ์ หลังจากปิดกล้องละครแล้ว เขาก็ตอบรับเข้าร่วมรายการวาไรตี้ "Law of the Jungle" ตอน อินโดจีน (Indochina) ตอนที่ 158 - 162 โดยถ่ายทำในช่วงปลายเดือนกุมภาพันธ์ - มีนาคม และออกอากาศในช่วงเดือน เมษายน - พฤษภาคม ฮย็องชิกได้รับโอกาสในการแสดงบทที่โตขึ้นในละครเรื่อง "สังคมไฮโซ" (High Society) ซึ่งเป็นละครที่เปลี่ยนภาพลักษณ์ของเขาได้อย่างเฉียบขาด จากเดิมที่เขามักจะได้รับบทแนววัยรุ่นใส ๆ แต่เรื่องนี้เขาได้รับบทเป็นหนุ่มสังคมจัด หล่อ รวย เจ้าชู้ ผู้อำนวยการของซุปเปอร์มาร์เก็ต ที่ตกหลุมรักพนักงานพาร์ทไทม์ในบริษัทตัวเอง ฮย็องชิกได้รับเสียงชื่นชมอย่างมากจากบทบาท "ยู ชาง-ซู" (Yoo Chang-Soo) ในเรื่องนี้ ทั้งในเรื่องรูปลักษณ์ที่หล่อขึ้น และโตขึ้นอย่างชัดเจน ลบภาพเด็กวัยรุ่นจากเรื่องก่อน ๆ ได้หมดจด และฝีมือการแสดงที่ก้าวกระโดดอย่างเห็นได้ชัด เขาโดดเด่นมากในละครแม้จะเป็นเพียงคู่รองก็ตาม และทำให้เขามีได้โอกาสร้องเพลงประกอบละครเป็นครั้งแรก คือ เพลง You're My Love ละครเรื่องนี้ประสบความสำเร็จในประเทศญี่ปุ่น นั่นทำให้ความนิยมของเขาในญี่ปุ่นพุ่งสูงขึ้น จากที่มีอยู่แล้วเนื่องจากละคร "ครอบครัวจอมวุ่น บ้านอุ่นไอรัก" (What Happens to My Family) ดังในญี่ปุ่น และวง ZE:A มีฐานแฟนคลับอยู่ที่ญี่ปุ่นพอสมควร จนกระทั่งสามารถจัดงานแฟนมีตติ้งเดี่ยว (Solo Fan meeting) ของตนเองที่ญี่ปุ่นได้ ความโดดเด่นด้านการแสดงของเขาในละคร High Society ทำให้เขาคว้ารางวัลประจำปีของช่องไปครอง คือ SBS Drama Awards 2015 สาขา รางวัลนักแสดงชายดีเด่น (Excellence Award, Actor in a Miniseries) โดยเอาชนะ ซองจุน (Sung Joon) พระเอกของเรื่องซึ่งเข้าชิงสาขาเดียวกันไปได้2016: ละครพีเรียดเรื่องแรก (ซากึก) 2016: ละครพีเรียดเรื่องแรก (ซากึก). ช่วงปลายปี 2015 ฮย็องชิกได้รับการเสนอบท 1 ใน 3 ตัวละครเอก ในละครเรื่อง "ฮวารัง อัศวินพิทักษ์ชิลลา" (Hwarang: The Poet Warrior Youth) เขารับบทตัวละครซึ่งมีอยู่จริงในประวัติศาสตร์คือ "ซัม แมก-จง" (Sam Maek-Jong) หรือ "พระเจ้าจินฮึง" กษัตริย์ผู้ยิ่งใหญ่แห่งอาณาจักรชิลลา โดยละครเรื่องนี้เป็นละครฟอร์มยักษ์ทุนสร้างมหาศาล นำแสดงโดยนักแสดงชื่อดังอย่าง พัก ซอ-จุน (Park Seo-jun), โค อา-รา (Go A-ra) และ ฮย็องชิก ร่วมกับนักแสดงหลักอีกหลายคนซึ่งต่างได้รับความสนใจ เช่น ชเว มิน-โฮ แห่งวง ชายนี (Minho SHINee) และ วี แห่งวง บีทีเอส (V BTS) ฯ ลฯ ทำให้ละครเป็นที่จับตามองอย่างมากทั้งในและต่างประเทศตั้งแต่ยังไม่เริ่มถ่ายทำ ละครเรื่องนี้เป็นละครที่ถ่ายทำเสร็จทั้งหมดก่อนเริ่มฉาย (Pre-Production) และเนื่องจากเป็นละครพีเรียดที่มีฉากต่อสู้หลายฉาก นักแสดงจึงต้องเข้าเรียนขี่ม้า ยิงธนู และฟันดาบเพิ่มเติม ฮย็องชิกซึ่งมีพื้นฐานการขี่ม้ามาก่อนแล้ว เนื่องจากเคยเรียนในช่วงสั้น ๆ สมัยเด็ก และมีทักษะการฟันดาบจากการเล่นกุมโด สามารถทำได้ดีและนั่นทำให้เขาได้เล่นฉากโชว์การต่อสู้เดี่ยว ๆ ในละครหลายฉาก และเล่นฉากต่อสู้เองหลายฉากโดยไม่ใช้ตัวแสดงแทน ฮย็องชิกได้มีโอกาสร้องเพลงประกอบละครอีกครั้งในละครเรื่องนี้ ซึ่งเป็นเพลงประกอบละครในตอนที่ 7 ชื่อเพลง I'll be Here. ฮวารังเป็นละครที่ใช้เวลาในการถ่ายทำนานโดยเริ่มถ่ายทำตั้งแต่เดือนมีนาคมจนเสร็จสิ้นในเดือนกันยายน และมีการพบปะกันของนักแสดงในช่วงเรียนการต่อสู้เพิ่มเติมในช่วงแรก ทำให้นักแสดงมีความสนิทสนมกันมาก โดยเฉพาะฮย็องชิก และพัคซอจุน ซึ่งยังคงติดต่อและนัดพบกับอยู่เสมอแม้การถ่ายทำจะเสร็จสิ้นไปนานแล้ว ฮวารังเลื่อนการถ่ายทำจากเดิมที่ควรจะเริ่มตั้งแต่ช่วงสิ้นปี 2015 เป็นช่วงปลายเดือนมีนาคม ทำให้คิวงานของฮย็องชิกมีช่องว่างเขาจึงถือโอกาสพักผ่อนหลังจบละคร High Society โดยเดินทางมาพักผ่อนที่ประเทศไทยพร้อมกับ ชีวาน เพื่อนร่วมวง ZE:A และลงเรียนคอร์สดำน้ำจนกระทั่งได้รับใบอนุญาตดำน้ำ โดยเขาเคยพูดว่า เขาชอบความรู้สึกตอนที่ดำน้ำ เขารู้สึกเหมือนได้อยู่กับตัวเองอย่างแท้จริง มันมีแค่ตัวเขากับเสียงเต้นของหัวใจตัวเอง และหลังจากพักผ่อนเขาก็กลับมารับงานละครเวที "สามทหารเสือ" (The Three Musketeers) ซึ่งรีสเตทอีกครั้งในบท "ดาตาญัง" (d'Artagnan) เช่นเดิม ร่วมกับ ซานดึล และ ชินอู แห่งวง บีวันเอโฟร์ (Sandeul and CNU B1A4) โดยมีรอบการแสดงในเดือนเมษายน - มิถุนายน เดิมกำหนดฉายของฮวารังคือช่วงเดือนกรกฎาคม แต่ก็ได้เลื่อนฉายไปถึงช่วงเดือนธันวาคม นั่นทำให้ละครฉายยาวข้ามไปถึงเดือนกุมภาพันธ์ ปี 2017 จนเวลาออกอากาศทับซ้อนกับละครอีกเรื่องซึ่งฮย็องชิกนำแสดงเช่นกัน คือ หญิงแกร่งโดบงซุน (Strong Woman Do Bong-soon) ซึ่งมีกำหนดฉายในเดือนมกราคม 2017 ซึ่งเกิดขึ้นไม่บ่อยนักในวงการละครของเกาหลี ทำให้ละคร หญิงแกร่งโดบงซุน ตัดสินใจเลื่อนเวลาฉายไปเป็นเดือนกุมภาพันธ์ 2017 กล่าวคือ ตอนจบของฮวารังออกอากาศในวันที่ 21 กุมภาพันธ์ 2017 และตอนแรกของ หญิงแกร่งโดบงซุน ออกอากาศ ใน 3 วันถัดมาทันที คือวันที่ 24 กุมภาพันธ์ 2017 เรียกว่าฉายต่อกันในสัปดาห์เดียวกันเลยทีเดียว สัญญาของฮย็องชิกกับ Star Empire Entertainment จะสิ้นสุดลงในวันที่ 6 มกราคม 2017 ทำให้เอเจนซี่ต่างวิ่งเข้าหาฮย็องชิกเพื่อเสนอสัญญาให้เข้าสังกัดของตน และแม้จะค่อนข้างชัดเจนว่าสมาชิกวง ZE:A ทุกคนจะไม่ต่อสัญญากับต้นสังกัดเดิม เนื่องจากมีความขัดแย้งที่หัวหน้าวง ZE:A อย่าง มุน จุน-ยอง (Moon Jun-Young) เคยออกมาแฉถึงสัญญาที่เอารัดเอาเปรียบของ Star Empire ไปเมื่อปี 2014 แต่ Star Empire ยังคงพยายามยื้ออย่างที่สุด โดยขู่ดำเนินการทางกฎหมายกับเอเจนซี่ต่าง ๆ ที่เข้ามาทาบทามพวกเขาด้วย2017: ขึ้นทำเนียบพระเอกอย่างเต็มภาคภูมิ โด่งดังทั่วเอเชีย 2017: ขึ้นทำเนียบพระเอกอย่างเต็มภาคภูมิ โด่งดังทั่วเอเชีย. ฮย็องชิกได้รับบทพระเอกอย่างเต็มตัวเป็นครั้งแรกในละครโรแมนติกคอมเมดี้ ทางช่องเคเบิล JTBC เรื่อง "หญิงแกร่งโดบงซุน" (Strong Woman Do Bong-soon) ซึ่งเขาแสดงคู่กับดาราสาวชื่อดังอย่าง พัค โบ-ยอง (Park Bo-young) โดยเขารับบทเป็น "อัน มิน-ฮยอก" (Ahn Min-hyuk) ประธานบริษัทผลิตเกมชื่อดัง ละครเรื่องนี้โด่งดังเป็นพลุแตก ประสบความสำเร็จทั้งในด้านกระแสและเรตติ้ง ละครเรื่องนี้ทุบสถิติเรตติ้งสูงสุดของละครช่อง JTBC ความนิยมของฮย็องชิกพุ่งสูงขึ้นอย่างรวดเร็วไม่เฉพาะแค่ในประเทศเกาหลีเท่านั้น แต่โด่งดังไปถึงอีกหลาย ๆ ประเทศ รวมถึงประเทศไทยด้วย โฆษณาสินค้าต่างวิ่งเข้ามาเขาอย่างมากมาย ชื่อของเขาติดอันดับดารายอดนิยมเสมอ และเขาก็ได้มีโอกาสร้องเพลงประกอบละครอีกครั้ง ชื่อเพลง Because of You ในช่วงเดือนกุมภาพันธ์ ภาพยนตร์แอนิเมชั่นชื่อดัง "โทรลล์ส" (Trolls) ซึ่งฮย็องชิกพากย์เสียงภาษาเกาหลีในบทพระเอก "แบรนช์" (Branch) ร่วมกับดาราสาว อี ซอง-คยอง (Lee Sung-kyung) ซึ่งพากย์บทนางเอกได้ออกฉาย โดยทั้งคู่ได้ร้องเพลงประกอบภาพยนตร์เรื่องนี้ True Colors ในช่วงโปรโมตภาพยนตร์ร่วมกัน ซึ่งได้รับเสียงชื่นชมมากมาย และมียอดเข้าชมใน Youtube สูงถึง 2 ล้านเลยทีเดียว ละคร "หญิงแกร่งโดบงซุน" (Strong Woman Do Bong-soon) เป็นละครเรื่องสุดท้ายของฮย็องชิกภายใต้สังกัด Star Empire หลังจากหมดสัญญาไปตั้งแต่ต้นเดือนมกราคมแล้ว ฮย็องชิกยังคงใช้เวลาตัดสินใจเลือกสังกัดใหม่อย่างไม่เร่งรีบ เขาได้รับข้อเสนอจากสังกัดใหญ่ ๆ มากมาย ยิ่งโดยเฉพาะหลังจากความสำเร็จของละคร "หญิงแกร่งโดบงซุน" ทำให้ฮย็องชิกเป็นที่หมายปองของเหล่าบรรดาเอเจนซี่ต่าง ๆ เป็นอย่างมาก แต่เขารอจนปิดกล้องละครและหมดภาระความผูกพันกับต้นสังกัดเดิมอย่างแท้จริงแล้ว จึงประกาศการเลือกสังกัดใหม่ และฮย็องชิกตัดสินใจเลือก United Artists Agency (UAA) ซึ่งดูแลนักแสดงชื่อดังอย่าง ซอง เฮเคียว (Song Hye-kyo) และ ยู อา-อิน (Yoo Ah-in) เป็นบ้านหลังใหม่ของเขา โดยประกาศเซ็นสัญญาอย่างเป็นทางการกันในเดือนเมษายน 2017 นั่นทำให้เห็นถึงเส้นทางในวงการบันเทิงที่เขาต้องการเดินไปต่อชัดเจนมากขึ้นว่า เขาต้องการเริ่มต้นชีวิตนักแสดงอย่างเต็มตัว จึงเลือกเซ็นสัญญากับสังกัดนักแสดง ฮย็องชิกได้ตกลงกับต้นสังกัดใหม่ก่อนแล้วว่า เขาขอหยุดพักผ่อนในเดือนพฤษภาคม เพราะเขาถ่ายละครยาวมาตลอดตั้งแต่เรื่องฮวารัง จนกระทั่งต่อมาถึงเรื่องโดบงซุนโดยไม่ได้หยุดพัก ซึ่งเขาใช้เวลาพักผ่อนอย่างเต็มที่กับครอบครัวและเพื่อน ๆ ทั้งเพื่อนนอกวงการสมัยเรียนและเพื่อน ๆ ในวงการไอดอล หลังจากกลับจากการพักผ่อนเขาก็เริ่มงานแรกทันทีนั่น คือ แฟนมีตติ้งเดี่ยวครั้งแรกของเขาในเกาหลี Summer Day, Our First Step ซึ่งจัดขึ้นในวันที่ 2 กรกฎาคม 2017 ที่ Blue Square Samsung Card Hall ซึ่งบัตรงานนี้ขายหมดเกลี้ยงภายในเวลาไม่กี่นาที โดยแขกรับเชิญในงานนี้คือ เพื่อนร่วมวง ZE:A อย่าง อิมชีวาน, ไอดอลตลอดกาลของเขานักร้องชื่อดัง พัค ฮโย-ชิน (Park Hyo-shin) และเพื่อนสนิทนอกวงการของเขา 3 คน จากนั้นเขาก็เริ่มทัวร์แฟนมีตติ้งในประเทศต่าง ๆ ในเอเชีย คือ 1. ประเทศไต้หวัน (30 กรกฎาคม 2017) 2. ประเทศไทย “2017 Park Hyung Sik First Love in Bangkok" ณ GMM Live House (6 สิงหาคม 2017) 3. ประเทศญี่ปุ่น (29 สิงหาคม 2017) 4. ประเทศฟิลิปปินส์ (11 พฤศจิกายน 2017) ซึ่งได้รับการตอบรับเป็นอย่างดี โดยเฉพาะที่ประเทศไต้หวัน ซึ่งบัตรขายหมดอย่างรวดเร็วภายในเวลาไม่กี่นาที จนต้องเพิ่มที่นั่งแถวพิเศษในภายหลัง ในช่วงปลายปี ฮย็องชิกรับบทพระเอกในภาพยนตร์สั้น ความยาว 30 นาที เรื่อง “Two Lights: Relúmĭno” คู่กับนักแสดงสาว ฮัน จี-มิน (Han Ji-min) ภาพยนตร์เรื่องนี้กำกับโดยผู้กับกับชื่อดังอย่าง ฮอ จิน-โฮ (Hur Jin-ho) เป็นภาพยนตร์การกุศลกึ่งโฆษณา เพื่อโปรโมตแอปพลิเคชันช่วยเหลือผู้ป่วยโรคจอประสาทตาเสื่อมของซัมซุงอิเล็คทรอนิกส์ (Samsung Electronics) โดยฮย็องชิกรับบทเป็น ช่างจูนเปียโน "ซอ อิน-ซู" (Seo In-soo) ซึ่งเพิ่งเริ่มป่วยเป็นโรคจอประสาทตาเสื่อมมาได้ 3 ปี ทำให้การมองเห็นของเขาลดลงเรื่อย ๆ แม้ตาจะไม่บอดสนิทก็ตาม โดยภาพยนตร์เรื่องนี้ฉายทางเว็บไซต์ Youtube ในเดือนธันวาคม ซึ่งมีคำบรรยายแปลในภาษาต่าง ๆ ถึง 17 ภาษา เพื่อให้รับชมได้ทั่วโลก และมียอดเข้าชมสูงถึง 23 ล้านเลยทีเดียว2018: Suits 2018: Suits. ช่วงต้นปี 2018 นี้ ฮย็องชิกจัดงานแฟนมีตติ้งเก็บตกจากปีก่อนที่ ประเทศฮ่องกง Park HyungSik First Love in Hong Kong ในวันที่ 2 กุมภาพันธ์ 2018 และในเดือนมีนาคม 2018 ละครเรื่อง "สูท คู่ป่วนทนายจอมกวน" (Suits) ละครเรื่องใหม่ของฮย็องชิกก็ได้เริ่มถ่ายทำ "สูทส์" เป็นละครดัดแปลงจากซีรีย์ชื่อดังของอเมริกา Suits ซึ่งเป็นซีรีย์แนวกฎหมาย แต่เน้นที่ความสัมพันธ์แบบครู-ลูกศิษย์ของตัวละครเอก 2 คน โดยฮย็องชิกรับบทเป็น "โก ยอน-อู" (Go Yeon-woo) หรือก็คือตัวละคร "ไมค์ รอสส์" (Mike Ross) ในซีรี่ย์ต้นฉบับ อัจฉริยะผู้มีความจำแบบภาพถ่าย แต่เลือกทางเดินชีวิตผิดพลาด จับพลัดจับผลูมาเป็นทนายโดยไม่มีแม้แต่ใบปริญญา โดยเรื่องนี้เขาแสดงประกบกับดาราแถวหน้ารุ่นพี่เบอร์ใหญ่อย่าง "จาง ดง-กอน" (Jang Dong-gun) ละครฉายทางช่อง KBS2 โดยเริ่มฉายตอนแรกในวันที่ 25 เมษายน 2018 ซึ่งได้รับกระแสตอบรับดีพอสมควร ทำเรตติ้งเป็นอันดับ 1 ของละครที่ฉายในช่วงเวลาเดียวกันตลอดช่วงเวลาออกอากาศผลงานเพลง (เดี่ยว)ขับร้องโปรดิวซ์ผลงานการแสดงภาพยนตร์ละครโทรทัศน์รายการวาไรตี้ละครเวทีมิวสิควีดีโอรางวัลที่ได้รับ และเสนอชื่อเข้าชิงReferencesExternal links</doc>
