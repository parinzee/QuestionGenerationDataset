<doc id="218590" url="https://th.wikipedia.org/wiki?curid=218590" title="พระเจ้าแทโจมหาราช">พระเจ้าแทโจมหาราช พระเจ้าแทโจมหาราช (; ประมาณ ค.ศ. 47 - ค.ศ. 146) เป็นกษัตริย์องค์ที่ 6 แห่งอาณาจักรโคกูรยอ เป็นพระโอรสในเจ้าชายโก แจซา (Jaesa) จากราชสกุลโก โดยเป็นพระราชนัดดาในพระเจ้ายูริ ประสูติเมื่อประมาณ ค.ศ. 47 (พ.ศ. 590) มีพระนามเดิมว่า เจ้าชายโกกุง (Go-Kung, Go-Gung) เมื่อพระเจ้าโมบนแห่งโคกูรยอ สวรรคตโดยการถูกปลงพระชนม์จากน้ำมือของขุนนาง ทำให้เจ้าชายโกกุง พระญาติจากสายราชสกุลโก (Go Royal Clan) ได้เสด็จขึ้นครองราชย์สืบต่อมา ทรงพระนามว่าพระเจ้าแทโจ เมื่อ ค.ศ. 53 (พ.ศ. 596) ขณะพระชนม์เพียงประมาณ 6 พรรษา เนื่องจากพระเจ้าแทโจทรงครองราชย์เมื่อทรงพระเยาว์ อดีตพระมเหสีของพระเจ้าโมบนและพระราชบิดาแจซาจึงทรงเป็นผู้สำเร็จราชการแผ่นดิน พระเจ้าแทโจทรงครองราชย์ยาวนานถึง 93 ปี ถือว่าเป็นกษัตริย์ลำดับที่ 2 ที่ครองราชย์ยาวนานที่สุดในโลก และตลอด 93 ปีในรัชกาล ทรงปกครองไพร่ฟ้าด้วยความยุติธรรม และทรงทำให้บ้านเมืองเจริญรุ่งเรืองถึงขีดสุด ช่วงต้นรัชกาลทรงรวบรวมรัฐเล็ก ๆ เช่น อกจอตะวันออก ในปี ค.ศ. 56 สวรรคตในปี ค.ศ. 143 (พ.ศ. 689) ขณะพระชนม์ได้ 99 พรรษา องค์ชายโกซูซอง พระอนุชาต่างพระมารดาได้เสด็จขึ้นครองราชย์สืบต่อมา ทรงพระนามว่า พระเจ้าชาแด (Chadae) โดยทรงปลงพระชนม์พระโอรสทั้ง 2 พระองค์ของพระเชษฐาพระราชวงศ์พระราชวงศ์. - พระราชบิดา เจ้าชายแชซา (พระราชโอรสในพระเจ้ายูริ) - พระราชมารดา ไม่ปรากฏ- พระมเหสี ไม่ปรากฏ- เจ้าชายมักกึน (ถูกปลงพระชนม์โดยพระปิตุลา (อา) พระเจ้าชาแด) - เจ้าชายมักต็อก (ถูกปลงพระชนม์โดยพระปิตุลา (อา) พระเจ้าชาแด)</doc>
