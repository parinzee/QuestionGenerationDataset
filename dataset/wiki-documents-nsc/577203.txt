<doc id="577203" url="https://th.wikipedia.org/wiki?curid=577203" title="อิกเนเชียสแห่งแอนติออก">อิกเนเชียสแห่งแอนติออก นักบุญอิกเนเชียสแห่งแอนติออก () บาทหลวงชาวซีเรีย ดำรงตำแหน่งบิชอปแห่งแอนติออกราวคริสต์ศตวรรษที่ 2 เป็นผู้มีบทบาทสำคัญในการพัฒนาคริสตจักรให้เป็นระบบ ทั้งในด้านเทววิทยา คริสตจักรวิทยา พิธีศักดิ์สิทธิ์ และบทบาทหน้าที่ของมุขนายกประวัติ ประวัติ. อิกเนเชียส เป็นชาวซีเรีย เกิดในปี ค.ศ. 35 เดิมนับถือลัทธินอกศาสนา ต่อมาได้หันมานับถือศาสนาคริสต์ และเป็นศิษย์ของนักบุญยอห์นอัครทูต ราว ค.ศ. 69 ท่านได้รับการอภิเษกจากนักบุญซีโมนเปโตรให้ดำรงตำแหน่งมุขนายกแห่งแอนติออก ในช่วงนั้นเกิดการเบียดเบียนคริสต์ศาสนิกชนในจักรวรรดิโรมัน ทางการจึงสั่งจับกุมอิกเนเชียสให้ส่งไปที่กรุงโรม ระหว่างเดินทางท่านได้เขียนบทจดหมายถึง 6 ฉบับส่งไปยังคริสตจักรต่าง ๆ และอีก 1 ฉบับส่งไปให้มุขนายกองค์หนึ่ง เพื่อสอนแนวทางการปกครองคริสตจักร และส่งเสริมความศรัทธามั่นคงในศาสนาคริสต์ เมื่อถึงกรุงโรมแล้วจักรพรรดิทราจันสั่งให้ท่านละทิ้งศาสนา ท่านปฏิเสธ จึงถูกสั่งประหารชีวิตโดยปล่อยให้สิงโตกัดกินท่านจนตายกลางสนามโคลอสเซียม ลูกศิษย์ของท่านนำศพท่านกลับไปฝังที่แอนติออก ต่อมาในปี ค.ศ. 637 ได้มีการย้ายศพของท่านมาฝังที่มหาวิหารนักบุญเคลเมนต์ กรุงโรม จนปัจจุบัน</doc>
