<doc id="703260" url="https://th.wikipedia.org/wiki?curid=703260" title="มณีรัตน์ ศรีจรูญ">มณีรัตน์ ศรีจรูญ มณีรัตน์ ศรีจรูญ (19 กรกฎาคม พ.ศ. 2535) ชื่อเล่น สายไหม เป็นนักแสดงชาวไทย เป็นที่รู้จักในละครเรื่อง ข้าบดินทร์ประวัติ ประวัติ. มณีรัตน์เกิดที่โรงพยาบาลพระราม 9 กรุงเทพมหานคร เมื่อวันที่ 19 กรกฎาคม พ.ศ. 2535 บิดาเป็นชาวไทย-ฮ่องกง มารดาเป็นชาวไทยเชื้อสายจีน และมีพี่สาวอีก 1 คน ส่วนตัวนับถือศาสนาอิสลาม เข้ารับการศึกษาระดับอนุบาล 1-2 ที่โรงเรียนอนุบาลยุคลธร และย้ายมาเรียนอนุบาล 3 ถึงระดับมัธยมศึกษาปีที่ 6 ที่โรงเรียนวัฒนาวิทยาลัย ช่วงที่เรียนที่ โรงเรียนวัฒนาวิทยาลัย สายไหมเป็นคนที่ชอบทำกิจกรรม เข้าชมรมรำไทย, ละครเวที, พิธีกร, นักร้อง และจิตอาสา โดยเมื่อศึกษาอยู่มัธยมศึกษาปีที่ 4 ได้รับเลือกให้เป็นนักเรียนทุนแลกเปลี่ยน โดยไปเรียนที่ Lee-Davis High School รัฐเวอร์จิเนีย ประเทศสหรัฐอเมริกา ซึ่งระหว่างที่เรียนอยู่ที่สหรัฐอเมริกาในฐานะนักเรียนทุนแลกเปลี่ยน ได้เข้าร่วมชมรมคอรัสและเล่นละครเวทีชมรมดราม่าคลับด้วย หลังจากนั้น เมื่อศึกษาจนถึงระดับมัธยมศึกษาปีที่ 5 สายไหมจึงเดินทางกลับมาเรียนต่อชั้นมัธยมศึกษาปีที่ 6 ที่โรงเรียนวัฒนาวิทยาลัย จนจบระดับมัธยมศึกษาตอนปลาย ในปี พ.ศ. 2554 มณีรัตน์สอบเข้าเรียนในคณะนิเทศศาสตร์ จุฬาลงกรณ์มหาวิทยาลัย สาขาวิชาการจัดการการสื่อสาร หลักสูตรนานาชาติจนสำเร็จการศึกษาด้วยเกียรตินิยมอันดับสองวงการบันเทิง วงการบันเทิง. ในปี 2555 ได้รับการชักชวนจากโมเดลลิ่ง ผลงานชิ้นแรกคือ โฆษณาธนาคารไทยพาณิชย์ ชุด "SCB เงินฝากประจำ 11 เดือน 11 วัน คู่กับ โก๊ะตี๋ อารามบอย โดยก่อนหน้านี้ สายไหมเริ่มการแสดงละครเวที กับดรีมบ๊อกซ์ ตั้งแต่เป็นนักเรียนชั้นมัธยมของโรงเรียนวัฒนาวิทยาลัย โดยได้รับคัดเลือกให้แสดงในเรื่อง น้ำใสใจจริง เดอะ มิวสิคัล ในปี 2553 และยังได้ร่วมแสดงในละครเรื่อง วิวาห์พระสมุทร ที่ลานเจษฎาบดินทร์ ในปี 2554 และในปี 2555 ได้ร่วมแสดงในละครเวทีเรื่อง ปริศนา เดอะมิวสิคัล ในบท "สิรี" พี่สาวคนกลางของปริศนา โดยก่อนหน้านั้นได้มีโอกาสรู้จักกับกัญญารัตน์ จิรรัชกิจที่ร้านอาหารแห่งหนึ่ง จึงชวนไปร่วมงานในรายการเซย์ไฮ นอกจากนี้ยังได้ร่วมเล่นภาพยนตร์เรื่อง คิดถึงวิทยา ของค่าย จีทีเอช ในบทของครูจีจี้ และมีโอกาสได้ไปแคสโฆษณานมตราหมีโกลด์ ร่วมกับ แอน ทองประสม เมื่อแอนเห็นแววจึงพาไปเซ็นสัญญากับทางช่อง 3 ในปี 2557 มณีรัตน์ได้เข้าเป็นนักแสดงในสังกัดสถานีวิทยุโทรทัศน์ไทยทีวีสีช่อง 3 ในเดือนกุมภาพันธ์ปี 2557 ณัฏฐนันท์ ฉวีวงษ์เลือกให้เธอรับบทเป็น "บัว" ในละครเรื่อง ข้าบดินทร์ เป็นละครเรื่องแรกของเธอกับทางช่อง 3 และในเดือน พฤษภาคม 2557 ได้แสดงละครเรื่อง หัวใจปฐพี รับบท "เอวา" ของบริษัท ทีวีซีน แอนด์ พิคเจอร์ จำกัดผลงานละครโทรทัศน์ละครเวทีผลงาน. ละครเวที. - น้ำใสใจจริง เดอะ มิวสิคัล (2553) - วิวาห์พระสมุทร (2554) - ปริศนา เดอะมิวสิคัล (2555)ภาพยนตร์ภาพยนตร์. - คิดถึงวิทยา รับบท ครูจีจี้ (รับเชิญ) (2557)เพลงเพลง. - "หวั่นไหวก็พอ" อัลบั้มเพลงประกอบละครเพลิงนรี ร้องร่วมกับธนกฤต พานิชวิทย์มิวสิกวิดีโอมิวสิกวิดีโอ. - "Today" ศิลปิน ภพธร สุนทรญาณกิจ (2554)พิธีกรพิธีกร. - รายการ "เซย์ไฮ" ร่วมกับ กัญญารัตน์ จิรรัชชกิจ (รับเชิญ) (2557)รางวัลรางวัล. - รางวัลบุคคลต้นแบบ "ลูกตัวอย่างดีเด่น" ประจำปี 2558 - รางวัลสีสันบันเทิงอวอร์ดส 2015 สาขาดาวรุ่งหญิงแห่งปี จากละครเรื่อง ข้าบดินทร์ - เข้าชิงรางวัลโอเค อวอร์ด 2015 สาขาดาวรุ่งดวงใหม่ จากละครเรื่อง ข้าบดินทร์ - เข้าชิงรางวัลคมชัดลึก อวอร์ด ครั้งที่ 13 สาขานักแสดงสมทบหญิงยอดเยี่ยม จากละครเรื่อง ข้าบดินทร์</doc>
