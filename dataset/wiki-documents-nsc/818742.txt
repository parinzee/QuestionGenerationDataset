<doc id="818742" url="https://th.wikipedia.org/wiki?curid=818742" title="ตรินโคมาลี">ตรินโคมาลี ตรินโคมาลี (), ติรุโกณมไล () หรือ ตริกุณามฬยะ () เป็นศูนย์กลางการปกครองของเขตตรินโคมาลีและเป็นเมืองท่าพักตากอากาศที่สำคัญของจังหวัดตะวันออก ประเทศศรีลังกา ตั้งอยู่บนชายฝั่งทิศตะวันออกของเกาะ โดยเป็นที่ตั้งของท่าเรือตรินโคมาลี ห่างจากเมืองแจฟฟ์นาไปทางทิศใต้ 113 ไมล์ และห่างจากเมืองแบตทิคาโลอาไปทางทิศเหนือ 69 ไมล์ เมืองตรินโคมาลีเป็นหนึ่งในเมืองศูนย์กลางที่สำคัญของวัฒนธรรมภาษาทมิฬมามากกว่า 2,000 ปี เมืองมีประชากร 99,135 คน เมืองตั้งอยู่บนคาบสมุทรตรินโคมาลี เป็นที่ตั้งของวัดโกเนสวารามและมีซากของวัดโบราณชื่อ วัดพันเสา มีศูนย์วัฒนธรรมตรินโคมาลีที่เปิดในปี ค.ศ. 1897 ยังเป็นที่ตั้งของวิทยาลัยฮินดูตรินโคมาลี เป็นที่ตั้งของสถานีรถไฟตรินโคมาลี จากบันทึกทางประวัติศาสตร์ เมืองตรินโคมาลีมีอายุมากกว่า 2,500 ปี เริ่มต้นจากการตั้งรกรากโดยเกี่ยวข้องกับวัดโกเนสวาราม ในยุคก่อนสมัยใหม่ ถือเป็นเมืองหนึ่งที่เก่าแก่ที่สุดในเอเชีย เป็นเมืองท่าเรือทางทะเลที่สำคัญและมีการค้าระหว่างประเทศในภูมิภาคเอเชียตะวันออกเฉียงใต้  ในยุคโบราณเป็นเมืองหลวงของอาณาจักรตะวันออกของประเทศวันนี ภายใต้การปกครองของราชวงศ์ปัลวะ ราชวงศ์โจฬะ ราชวงศ์พันด์ยัน ส่วนเขตเมืองตรินโคมาลีก็ได้สร้างเมืองป้อมปราการขึ้นมาหลังจากที่โปรตุเกสมีชัยเหนืออาณาจักรแจฟฟ์นา โปรตุเกสได้ยึดครองในต้นคริสต์ศตวรรษที่ 17 ชาวฮอลันดาและชาวฝรั่งเศสผลัดเปลี่ยนกันครอบครองหลายครั้งก่อนตกเป็นของอังกฤษใน ค.ศ. 1795 ระหว่างสงครามโลกครั้งที่สอง เป็นฐานทัพเรือสำคัญของอังกฤษในตะวันออกไกล หลังจากอังกฤษสูญเสียสิงคโปร์ให้แก่ญี่ปุ่นเมื่อ ค.ศ. 1942 ต่อมาใน ค.ศ. 1957 อังกฤษยกฐานทัพให้แก่ศรีลังกา ท่าเรือมีชื่อเสียงเรื่องเป็นท่าเรือที่ใหญ่โตและการรักษาความปลอดภัย ซึ่งแตกต่างจากที่อื่นในมหาสมุทรอินเดีย สามารถเดินทางได้สะดวกทุกฤดูและหลากหลายยานพาหนะ จุดหมายปลายทางของนักท่องเที่ยว เช่น ชายหาดที่สวยงามอย่าง หาดอัปปูเวลี หาดซัลลี หาดนิลาเวลี มีวัดเก่าแก่ โต้คลื่น ดำน้ำ ตกปลา ดูวาฬ และมีบ่อน้ำพุร้อน ตรินโคมาลียังมีมหาวิทยาลัยอีสเทิร์น ซึ่งเป็นแรงบันดาลใจทางด้านกวี ภาพยนตร์ ดนตรี วรรณกรรม มาหลายศตวรรษทั้งชาวศรีลังกาเองและชาวต่างชาติ</doc>
