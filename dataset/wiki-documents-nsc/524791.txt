<doc id="524791" url="https://th.wikipedia.org/wiki?curid=524791" title="เดอะ นอยซ์ ไทยแลนด์">เดอะ นอยซ์ ไทยแลนด์ เดอะ นอยซ์ ไทยแลนด์ () เป็นรายการเกมโชว์ที่ท้าทายให้ผู้แข่งขันมาทำภารกิจที่ทางรายการจัดเตรียมไว้ให้เบาที่สุดและเร็วที่สุด ออกอากาศเป็นครั้งแรกเมื่อวันที่ 9 กุมภาพันธ์ 2556 ปัจจุบัน ออกอากาศทุกวันเสาร์และวันอาทิตย์ เวลา 19.30–20.05 น. ทางเวิร์คพอยท์ทีวี มีผู้ดำเนินรายการคือ กฤษณ์ ศรีภูมิเศรษฐ์ ผลิตโดย แฟล็กชิพ เอ็นเทอร์เทนเมนท์ (Flagship Entertainment)วันและเวลาออกอากาศรูปแบบรายการและกติกาการแข่งขัน รูปแบบรายการและกติกาการแข่งขัน. ในแต่ละครั้งจะมีผู้แข่งขันมาเป็นทีม ๆ ละ 3 คน แต่ละทีมมีโอกาสเลือกแผ่นป้ายเพื่อเล่นเกมได้สูงสุด 5 แผ่นป้าย โดยสุ่มเลือกเล่นทีละเกมจากด้านหลังแผ่นป้ายครั้งละ 1 แผ่นป้าย หลังแผ่นป้ายจะซ่อนเกมที่จะต้องแข่งขันไว้ จากนั้นผู้เล่นจะต้องเล่นให้ได้เบาที่สุดและเร็วที่สุดตามเวลาและไม่เกินเดซิเบลที่กำหนดไว้ ทั้งนี้ผู้แข่งขันจะต้องผลัดกันเล่นไปเรื่อย ๆ โดยเกมต่อไปจะต้องเปลี่ยนผู้เล่นตลอด ห้ามซ้ำติดกัน เช่น นาย ก. เล่นเกมที่ 1 แล้ว เกมที่ 2 จะต้องให้คนอื่นที่ไม่ใช่นาย ก. เป็นผู้เล่น เป็นต้น ถ้าครบ 3 เกมแล้ว (คือผู้เล่นในทีมเล่นจนครบแล้ว) ยังไม่จบเกมนั้น พอถึงเกมที่ 4 จะต้องตกลงกันอีกครั้งหนึ่งว่าใครจะเป็นผู้เล่น ซึ่งผู้ที่เล่นเกมที่ 4 อาจจะซ้ำกับผู้เล่นเกมที่ 3 ก็ได้ แต่ผู้เล่นเกมที่ 5 (ถ้ามี) จะต้องไม่ซ้ำกับผู้เล่นเกมที่ 4 และทำเช่นนี้จนกว่าจะจบเกมการแข่งขัน (เกมในรายการส่วนใหญ่จะเล่นเพียงคนเดียว ยกเว้นเกมโยนถาดข้ามกำแพงและเกมขึ้นคานที่จะต้องใช้ผู้เล่นทั้ง 3 คน) ถ้าทีมใดที่สามารถทำได้ 3 ใน 5 เกม ทีมนั้นจะได้รับเงินรางวัลมูลค่า 10,000 บาท แต่ถ้าทีมใดที่เล่นพลาดครบ 3 ครั้ง เกมการแข่งขันจะสิ้นสุดลงทันทีและไม่ได้รับรางวัลใด ๆ เลย</doc>
