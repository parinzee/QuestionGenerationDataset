<doc id="306088" url="https://th.wikipedia.org/wiki?curid=306088" title="เมโลดิก้า">เมโลดิก้า เมโลดิก้า (Melodiga) เป็นค่ายเพลงในเครือบริษัท อาร์เอส จำกัด (มหาชน) โดยเป็นหนึ่งในค่ายย่อยที่ยกสถานะขึ้นมาจากทีมผลิตเพลง MP1 ในอดีตของทางบริษัท ภายใต้การนำของ ชมพู ฟรุ๊ตตี้ (สุทธิพงษ์ วัฒนจัง) อดีตศิลปินและนักแต่งเพลงชื่อดังของค่ายประวัติ ประวัติ. พ.ศ. 2545 บริษัท อาร์เอส โปรโมชั่น ในขณะนั้น ได้มีแนวคิดที่จะทำการปรับรูปแบบของธุรกิจเพลง จากการรวมศูนย์ทุกอย่างไว้ที่ส่วนกลาง มาเป็นการเปิดบริษัทลูกขึ้นมาเป็นค่ายเพลงย่อยๆ ทำให้มีการปรับรูปแบบการทำงานของทีมผลิตเพลงต่างๆในขณะนั้นออกมาเป็นรูปแบบบริษัทค่ายเพลงย่อย โดยทีมเพลง MP1 ของชมพู ฟรุ๊ตตี้ ได้เริ่มมีการเปลี่ยนมาใช้ชื่อ Melodiga ในช่วงปลายปี 2545 พ.ศ. 2546 เปิดตัวในฐานะค่ายเพลง เมโลดิก้า อย่างเป็นทางการ พร้อมกับการเปิดตัว 3 วงดนตรีใหม่ ไอ..น้ำ, เดอะแมส และ ซับเทนชั่น พ.ศ. 2547 ประสบความสำเร็จกับงานเพลงอัลบั้มที่ 2 ของ ไอ..น้ำ ในอัลบั้ม รักคนมีเจ้าของ รวมทั้งอัลบั้มชุด Very Girly ของสี่สาว เกิร์ลลี่ เบอร์รี่ ซึ่งความสำเร็จจากทั้ง 2 อัลบั้มนี้ได้กลายมาเป็นภาพลักษณ์ที่มั่นคงของวงดนตรีทั้ง 2 วงในเวลาต่อมา พ.ศ. 2548 แจ้งเกิด ฟิล์ม รัฐภูมิ ในฐานะนักร้องซูเปอร์สตาร์ของค่าย ซึ่งต่อมาได้กลายมาเป็นเหมือนสัญลักษณ์ที่จดจำได้ง่ายที่สุดของบริษัท พ.ศ. 2549 เริ่มทดลองทำงานเพลงในแนวทาง Easy Listening ในโปรเจกต์อัลบั้ม ออล ฟอร์ เมน โปรเจกต์ จากนั้นในช่วงปลายปี ค่ายย่อย ไอดี เร็คคอร์ด ได้ถูกยุบรวมเข้ากับ เมโลดิก้า ทำให้ได้ศิลปินคู่ดูโอสองสาว โฟร์-มด เข้ามาอยู่ในค่าย จึงเริ่มมีแนวคิดที่จะเปิดค่ายเพลงย่อยออกมาเพื่อทำเพลงจับกลุ่มเป้าหมายวัยรุ่นโดยเฉพาะโดยมีสองสาว โฟร์-มด เป็นแกนหลักของค่าย พ.ศ. 2550 เปิดตัวค่ายเพลงย่อยสำหรับจับกลุ่มเป้าหมายวัยรุ่นโดยเฉพาะในชื่อ กามิกาเซ่ (Kamikaze) หลังจากนั้น ชมพู สุทธิพงษ์ ได้ก้าวขึ้นรับตำแหน่ง รองกรรมการผู้อำนวยการ สายงานธุรกิจเพลงไทยสากล ของบริษัทอาร์เอส จึงได้มีการเปลี่ยนนโยบายการบริหารโดยยุบรวมค่ายเพลงย่อยทั้งหมดในเวลานั้นเข้ามาอยู่รวมกับ เมโลดิก้า พ.ศ. 2551 เปลี่ยนชื่อค่าย เมโลดิก้า กลับมาเป็น อาร์เอส มิวสิก เพื่อให้สอดคล้องกับนโยบายที่จะให้เป็นค่ายเพลงส่วนกลางของบริษัท พ.ศ. 2552 ชมพู สุทธิพงษ์ ลาออกจากบริษัท อาร์เอส ไปอยู่กับ โซนี่ มิวสิก เป็นการปิดฉากชื่อค่าย เมโลดิก้า อย่างเป็นทางการ และ ถาวรศิลปินในสังกัดศิลปินในสังกัด. - ดัง พันกร - วอย เกรียงไกร - อ้อน ลัคนา - นาตาลี-แจ๊สกี้ - อาร์ม ศิริโรจน์ - ไดอาน่า - เกิร์ลลี่ เบอร์รี่ - ไอ..น้ำ - เดอะแมส - ซับเทนชั่น - ไอวี่ - เฮท ทู เฮด - ฟิล์ม รัฐภูมิ- ไอ-เบบี้ (โมเม) - ปิ๊ก-อัพ - บรรณ สุวรรณโณชิน - เท่ห์ อุเทน - เจนนี่ (JNE) - ออล ฟอร์ เมน โปรเจกต์ - โฟร์-มด - เนโกะ จัมพ์ - โจ-ป๊อป - อิ๊ป ยุพาพักตร์ - แทค ภรัณยู - คอมมอน เซนส์ - ยุ้ย ณพอาภา</doc>
