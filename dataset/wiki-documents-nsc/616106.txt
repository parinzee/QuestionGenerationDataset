<doc id="616106" url="https://th.wikipedia.org/wiki?curid=616106" title="สตอร์ม">สตอร์ม โอโรโร่ มันโร () ปรากฎตัวครั้งแรกตอนที่เซเวียร์ เกณฑ์ขุนพลมนุษย์กลายพันธุ์รุ่นใหม่ไปช่วยเหลือ X-Men รุ่นเก่าซึ่งถูกจับตัวอยู่ที่เกาะคราคัว (Krakoa Island) เธอเป็นส่วนผสมของมิวแทนท์ 2 ราย ได้แก่ แบล็คแคท และ ไต้ฝุ่น เธอได้ชุดผ้าคลุม เสื้อผ้าหน้าผมมาจากรายแรก ส่วนพลังพิเศษมาจากรายหลังประวัติ ประวัติ. โอโรโร่มีพื้นเพมาจากประเทศเคนย่า แม่ของเธอ เอ็นแดร์ (N'Dare) เป็นถึงเจ้าหญิง ผู้แต่งงานกับช่างภาพข่าวชาวอเมริกัน เดวิด มันโร และให้กำเนิดสตอร์มขึ้นมา พวกเขาย้ายไปใช้ชีวิตอยู่ในอียิปต์ แต่ความสุขก็อยู่ได้ไม่นาน เมื่อพ่อแม่ของเธอเสียชีวิตลงจากเหตุวิกฤติสุเอซ (Suez Crisis) หรือสงครามครั้งที่ 2 ระหว่างอาหรับและอิสราเอล ทิ้งให้เธอกลายเป็นเด็กกำพร้าและต้องใช้ชีวิตอยู่กลางถนน เป็นขอทานตั้งแต่อายุ 6 ขวบ จากคนที่เคยเป็นถึงเชื้อพระวงศ์ของต้นตระกูลที่เก่าแก่ที่สุดในโลกกลับต้องตกระกำลำบากเพียงนี้ แต่แล้วเซเวียร์ก็ค้นพบเธอ เมื่อเขาเกิดตกเป็นเหยื่อของหัวขโมยเด็กอย่างเธอที่กรุงไคโร เซเวียร์ใช้พลังจิตเล่นงานเธอจึงทำให้รู้ว่า แท้จริงแล้วสาวน้อยตกอับคนนี้มีพลังพิเศษที่น่าทึ่ง แต่แล้วเธอกลับหนีไปได้ เพราะชาโดว์คิง เข้ามาเล่นงานเซเวียร์พอดี โอโรโร่ย้ายไปอยู่ที่เซเรนเกติ ทางตอนเหนือของแทนซาเนีย ที่นี่เธอเปลี่ยนสถานะกลายเป็นพระเจ้าทันตาเห็น เนื่องจากเธอสามารถควบคุมลมฟ้าอากาศ เสกสรรพายุฝนฟ้าคะนองได้ตามใจชอบ ทุกคนต่างบูชาเธอ อย่างไรก็แล้วแต่ เธอได้ช่วยเหลือทีม X-Men ไว้จากการอาละวาดของเดอลูจ (Deluge) และเธอก็ได้มาร่วมทีมมนุษย์กลายพันธุ์ในที่สุด เมื่อย้ายมาอยู่อเมริกาอย่างเป็นทางการ โอโรโร่ก็ต้องปรับตัวไม่น้อย เพราะยังอ่อนต่อโลกที่ทันสมัยพลังพิเศษ พลังพิเศษ. สตอร์มสามารถควบคุมสภาพอากาศได้อย่างอิสระ เธอสามารถก่อพายุเฮอร์ริเคน ทอร์นาโด ไต้ฝุ่น ดีเปรสชั่น สร้างพายุหิมะ ทำให้อากาศควบแน่นไอน้ำปล่อยก้อนน้ำแข็งแหลมๆพุ่งมาจากฟ้าได้ มิใช้แค่เรียกพายุมาเท่านั้น แต่เธอยังสามารถเคลียร์ท้องฟ้าให้โปร่งใสได้</doc>
