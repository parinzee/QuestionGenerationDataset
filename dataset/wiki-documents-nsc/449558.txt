<doc id="449558" url="https://th.wikipedia.org/wiki?curid=449558" title="แอนดรูว์ โคล">แอนดรูว์ โคล แอนดรูว์ อะเลกซานเดอร์ โคล () หรือโดยมากเป็นที่รู้จักในชื่อ แอนดี โคล () ชื่อที่รู้จักทั่วไปในคริสต์ทศวรรษ 1990 แต่ในปี ค.ศ. 2000 เขาขอให้เรียกชื่อเขาว่า แอนดรูว์ โคล เกิดเมื่อวันที่ 15 ตุลาคม ค.ศ. 1971 ที่นอตทิงแฮม นอตทิงแฮมเชอร์ เป็นอดีตนักฟุตบอลชาวอังกฤษ และโค้ชฟุตบอลให้กับสโมสรฟุตบอลฮัดเดอร์ฟีลด์ทาวน์ ในฐานะนักฟุตบอลเขาเล่นในตำแหน่งกองหน้าตัวเป้าตั้งแต่ปี ค.ศ. 1988 ถึง 2008 เป็นที่เป็นจดจำมากที่สุดเมื่อครั้งอยู่กับสโมสรฟุตบอลแมนเชสเตอร์ยูไนเต็ดในพรีเมียร์ลีก เขาอยู่กับสโมสร 6 ปี และได้รับถ้วยรางวัลหลายครั้ง เขายังเล่นให้กับสโมสรระดับต้น ๆ อย่าง สโมสรฟุตบอลอาร์เซนอล สโมสรฟุตบอลนิวคาสเซิลยูไนเต็ด สโมสรฟุตบอลแบล็กเบิร์นโรเวอส์ สโมสรฟุตบอลฟูลัม สโมสรฟุตบอลแมนเชสเตอร์ซิตี พอร์ตสมัท และซันเดอร์แลนด์ และเล่นให้กับทีมอื่นอย่าง บริสตอลซิตี เบอร์มิงแฮมซิตี เบิร์นลีย์ และนอตทิงแฮมฟอเรสต์ โคลเป็นผู้ยิงประตูสูงสุดเป็นอันดับ 2 ในประวัติศาสตร์พรีเมียร์ลีก โดยยิงได้ 187 ประตูในลีก เป็นรองเพียงอลัน เชียเรอร์ ที่ยิงได้ 260 ประตู</doc>
