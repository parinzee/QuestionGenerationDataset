<doc id="760875" url="https://th.wikipedia.org/wiki?curid=760875" title="มหาวิทยาลัยเทคโนโลยีพระจอมเกล้าพระนครเหนือ วิทยาเขตปราจีนบุรี">มหาวิทยาลัยเทคโนโลยีพระจอมเกล้าพระนครเหนือ วิทยาเขตปราจีนบุรี มหาวิทยาลัยเทคโนโลยีพระจอมเกล้าพระนครเหนือ วิทยาเขตปราจีนบุรี จังหวัดปราจีนบุรี เป็นหนึ่งในวิทยาเขตของ มหาวิทยาลัยเทคโนโลยีพระจอมเกล้าพระนครเหนือ ซึ่งเป็นสถาบันอุดมศึกษาที่จัดการศึกษาด้านวิทยาศาสตร์และเทคโนโลยี บริหารธุรกิจและการท่องเที่ยว ตั้งอยู่ในพื้นที่อำเภอเมือง จังหวัดปราจีนบุรีประวัติ ประวัติ. มหาวิทยาลัยเทคโนโลยีพระจอมเกล้าพระนครเหนือ ได้จัดทำโครงการสถาบันเทคโนโลยีพระจอมเกล้าพระนครเหนือ วิทยาเขตปราจีนบุรี โดยมีวัตถุประสงค์เพื่อขยายโอกาสทางการศึกษาและกระจายฐานบริการระดับอุดมศึกษาด้านวิทยาศาสตร์และเทคโนโลยี ไปสู่จังหวัดปราจีนบุรีและภูมิภาคใกล้เคียงรวมทั้งดำเนินการวิจัยและพัฒนาการฝึกอบรม การถ่ายทอดเทคโนโลยีต่างๆ แก่ชุมชนและภาคอุตสาหกรรม ซึ่งเดิมมหาวิทยาลัยฯ ได้วางแผนจัดทำโครงการสถาบันเทคโนโลยีพระจอมเกล้าพระนครเหนือ ณ จังหวัดฉะเชิงเทรา ซึ่งคณะรัฐมนตรีอนุมัติเป็นที่เรียบร้อย ใน ปีพ.ศ.2535 แต่ต้องเปลี่ยนแปลงสถานที่ดำเนินโครงการมาเป็นที่จังหวัดปราจีนบุรี ซึ่งเป็นที่ดินราชพัสดุในความดูแลของกองทัพบกซึ่งที่ดินที่ติดทางหลวงจังหวัดหมายเลข 3077 เส้นทางขึ้นเขาใหญ่ เลขที่ 129 หมู่ 6 ตำบลเนินหอม อำเภอเมือง จังหวัดปราจีนบุรี จำนวน 1,233 ไร่ และสำรองพื้นที่ใช้งานอีก 1,286 ไร่ เพื่อให้สอดคล้องกับนโยบายของทบวงมหาวิทยาลัยที่ให้มหาวิทยาลัยที่จะขยายวิทยาเขตแห่งใหม่ควรมีพื้นที่อย่างน้อยไม่ต่ำกว่า 2,000 ไร่ ในปี พ.ศ.2538ลำดับเหตุการณ์ ลำดับเหตุการณ์. มหาวิทยาลัยเทคโนโลยีพระจอมเกล้าพระนครเหนือ วิทยาเขตปราจีนบุรี หรือที่นิยมเรียกกันทั่วไปว่า"เทคโนปราจีนฯ" มีลำดับเหตุการณ์ดังนี้โครงการสถาบันเทคโนโลยีพระจอมเกล้าพระนครเหนือ ณ ฉะเชิงเทราโครงการสถาบันเทคโนโลยีพระจอมเกล้าพระนครเหนือ ณ ฉะเชิงเทรา. - 4 กุมภาพันธ์ พ.ศ. 2534 - สภาสถาบันเทคโนโลยีพระจอมเกล้าพระนครเหนือ คราวประชุมครั้งที่ 1/2534 มีมติเห็นชอบให้สถาบันดำเนินการประสานงานกับจังหวัดฉะเชิงเทรา เพื่อขอใช้ที่ดินราชพัสดุจังหวัดฉะเชิงเทราที่สถาบันพิจารณาเห็นแล้วว่ามีความเหมาะสมเพื่อขยายการศึกษาของสถาบัน - 12 กันยายน พ.ศ. 2535 - คณะรัฐมนตรีมีมติเห็นชอบในหลักการโครงการสถาบันเทคโนโลยีพระจอมเกล้าพระนครเหนือ ณ ฉะเชิงเทรา และมอบหมายให้สำนักงานคณะกรรมการพัฒนาเศรษฐกิจและสังคมแห่งชาติรับไปศึกษาตามความเหมาะสม และความเป็นไปได้ของโครงการโดยด่วน และหากเห็นสมควรให้อนุมัติดำเนินการโครงการต่อไป - 26 มกราคม พ.ศ. 2537 - สำนักงานคณะกรรมการพัฒนาเศรษฐกิจและสังคมแห่งชาติแจ้งผลการพิจารณาของคณะกรรมการโดยเห็นชอบให้ดำเนินโครงการสถาบันเทคโนโลยีพระจอมเกล้าพระนครเหนือ ณ ฉะเชิงเทรา - 15 กุมภาพันธ์  พ.ศ. 2537 - คณะรัฐมนตรีมีมติรับทราบตามที่สำนักงานคณะกรรมการพัฒนาเศรษฐกิจและสังคมแห่งชาติเสนอ ให้ทบวงมหาวิทยาลัยดำเนินการต่อไป - 14 ตุลาคม พ.ศ. 2537 - กรมธนารักษ์มีหนังสือถึงสถาบันเกี่ยวกับพื้นที่ที่สถาบันขอใช้ว่าไม่อาจอนุญาตให้ใช้ได้ เพราะต้องเตรียมพื้นที่ไว้สำหรับอพยพโยกย้ายราษฎรออกจากพื้นที่โครงการส่วนกลางมหานครโครงการสถาบันเทคโนโลยีพระจอมเกล้าพระนครเหนือ ปราจีนบุรีโครงการสถาบันเทคโนโลยีพระจอมเกล้าพระนครเหนือ ปราจีนบุรี. - 20 มีนาคม พ.ศ. 2538 - จังหวัดปราจีนบุรีขอรับการสนับสนุนจัดตั้งสถาบันเทคโนโลยีพระจอมเกล้าพระนครเหนือในพื้นที่จังหวัดปราจีนบุรี - 3 เมษายน พ.ศ. 2538 - สถาบันทำหนังสือถึงผู้ว่าราชการจังหวัดปราจีนบุรีเรื่องขอรับการสนับสนุนการจัดตั้งสถาบันเทคโนโลยีพระจอมเกล้าพระนครเหนือและสถาบันฝึกอบรมช่างเทคนิค ในพื้นที่จังหวัดปราจีนบุรี - 10 เมษายน พ.ศ. 2538 - ทบวงมหาวิทยาลัยได้เชิญอธิการบดีประชุมโครงการ ขยายโอกาสทางการศึกษาระดับอุดมศึกษาไปสู่ภูมิภาค ณ ศูนย์สารสนเทศ ทบวงมหาวิทยาลัย - 11 เมษายน พ.ศ. 2538 - ทบวงมหาวิทยาลัย ทำหนังสือถึงสถาบันเรื่องโครงการขยายโอกาสทางการศึกษาระดับอุดมศึกษาไปสู่ภูมิภาค ซึ่งทบวงมหาวิทยาลัยพิจารณาแล้วเห็นว่าสถาบันเทคโนโลยีพระจอมเกล้าพระนครเหนือมีความพร้อมและศักยภาพที่จะดำเนินตามนโยบายดังกล่าวได้อย่างดียิ่ง ดังนั้นเพื่อให้การดำเนินงานตามนโยบายของรัฐบาลบรรลุผล ทบวงมหาวิทยาลัย จึงขอความร่วมมือจากสถาบันเทคโนโลยีพระจอมเกล้าพระนครเหนือ ช่วยดำเนินการจัดทำโครงการขยายวิทยาเขตไปยังจังหวัดปราจีนบุรี เริ่มตั้งแต่ปีงบประมาณ 2538 - 2544 - 24 เมษายน พ.ศ. 2538 - สถาบันส่งโครงการขยายการศึกษาโครงการสถาบันเทคโนโลยีพระจอมเกล้าพระนครเหนือ ปราจีนบุรี ไปยัง ทบวงมหาวิทยาลัย โดยขอใช้งบกลางในการพัฒนาที่ดิน จำนวน 60 ล้านบาท - 8 พฤษภาคม พ.ศ. 2538 - สถาบันจัดส่งเอกสารโครงการสถาบันเทคโนโลยีพระจอมเกล้าพระนครเหนือ ปราจีนบุรี ให้จังหวัดพิจารณาดำเนินการขออนุญาตใช้ที่ดินผ่านกองทัพบกเพื่อพิจารณาทำความตกลงกับกรมธนารักษ์ - 16 มิถุนายน พ.ศ. 2538 - สถาบันทำหนังสือถึงทบวงมหาวิทยาลัยเกี่ยวกับการขอเปลี่ยนแปลงโครงการขยายการศึกษาระดับอุดมศึกษาไปสู่ภูมิภาค - 6 กรกฎาคม พ.ศ. 2538 - ทบวงมหาวิทยาลัย ส่งสำเนาเอกสารมติของคณะรัฐมนตรีในคราวประชุม เมื่อวันที่ 20 มิถุนายน 2538 อนุมัติหลักการให้มหาวิทยาลัย/สถาบัน ขยายวิทยาเขตไปสู่ภูมิภาคทั้ง 10 แห่ง ใน 11 จังหวัด - 21 กรกฎาคม พ.ศ. 2538 - สถาบันทำหนังสือถึงสำนักงบประมาณเรื่องขอเปลี่ยนแปลงสถานที่และย้ายงบประมาณโครงการขยายการศึกษาระดับอุดมศึกษาสู่ภูมิภาค - 28 กันยายน พ.ศ. 2538 - สำนักเลขาธิการคณะรัฐมนตรีแจ้งมติคณะรัฐมนตรี เมื่อวันที่ 26 กันยายน 2538 อนุมัติให้สถาบันเปลี่ยนแปลงงบประมาณโครงการขยายการศึกษาไปสู่ภูมิภาคได้ - 4 มิถุนายน  พ.ศ. 2539 - สถาบันทำหนังสือถึงกรมธนารักษ์ เรื่องขออนุญาตใช้ที่ราชพัสดุเพื่อจัดทำโครงการ สจพ.ปราจีนบุรี - 7 สิงหาคม พ.ศ. 2540 - สถาบันทำหนังสือถึงผู้บัญชาการมณฑลทหารบกที่ 12 เพื่อขอความอนุเคราะห์ใช้ที่ดินเพื่อการจัดตั้งสถาบันเทคโนโลยีพระจอมเกล้าพระนครเหนือ ปราจีนบุรี (เพิ่มเติม) - 22 สิงหาคม พ.ศ. 2540 - กรมธนารักษ์ออกหนังสืออนุญาตให้สถาบันใช้ที่ราชพัสดุ แปลงหมายเลขทะเบียน ปจ.๕๖๕ ตำบลเนินหอม อำเภอเมือง จังหวัดปราจีนบุรี จำนวน 1,233 ไร่ 1 งาน 65 ตารางวา - 10 สิงหาคม  พ.ศ. 2541 - สถาบันทำหนังสือถึงผู้ว่าราชการจังหวัดปราจีนบุรี เพื่อขอความอนุเคราะห์ใช้ที่ดินจัดตั้งสถาบันเทคโนโลยีพระจอมเกล้าพระนครเหนือ ปราจีนบุรี (เพิ่มเติม) - 9 กุมภาพันธ์ พ.ศ. 2543 - กองอสังหาริมทรัพย์กองทัพบก ทำหนังสือถึงผู้บัญชาการทหารบกเห็นสมควรสนับสนุนพื้นที่ให้สถาบันเทคโนโลยีพระจอมเกล้าพระนครเหนือจัดการศึกษาเพิ่มเติม จำนวน 575-2-22 ไร่ - 15 กุมภาพันธ์ พ.ศ. 2543 - กองทัพบกทำหนังสือถึงอธิบดีกรมธนารักษ์ เพื่อสนับสนุนให้สถาบันเทคโนโลยีพระจอมเกล้าพระนครเหนือ ใช้ที่ดินราชพัสดุแปลงทะเบียนเลขที่ ปจ.1039 ตามหนังสือสำคัญ สำหรับที่หลวงฉบับที่ 166/2418 จำนวน 575-2-22 ไร่ เพื่อขยายเขตการศึกษาเพิ่มเติมเหตุการณ์สำคัญเหตุการณ์สำคัญ. - 22 พฤษภาคม พ.ศ. 2540 - สมเด็จพระเทพรัตนราชสุดา สยามบรมราชกุมารี เสด็จพระราชดำเนินทรงประกอบพิธีวางศิลาฤกษ์ สถาบันเทคโนโลยีพระจอมเกล้าพระนครเหนือ ปราจีนบุรี ณ จังหวัดปราจีนบุรี นับเป็นพระมหากรุณาธิคุณสูงสุด ต่อประชาชนชาวจังหวัดปราจีนบุรี และ ประชาคมชาว มจพ.คณะ/หน่วยงานในกำกับคณะวิชาคณะ/หน่วยงานในกำกับ. คณะวิชา. - คณะเทคโนโลยีและการจัดการอุตสาหกรรม - คณะวิศวกรรมศาสตร์ ปราจีนบุรี - คณะบริหารธุรกิจและอุตสาหกรรมบริการ - คณะอุตสาหกรรมเกษตรหน่วยงานสนับสนุนการจัดการศึกษาหน่วยงานสนับสนุนการจัดการศึกษา. - กองงานวิทยาเขตปราจีนบุรี - สำนักหอสมุดกลาง มหาวิทยาลัยเทคโนโลยีพระจอมเกล้าพระนครเหนือ - สำนักคอมพิวเตอร์และเทคโนโลยีสารสนเทศ มหาวิทยาลัยเทคโนโลยีพระจอมเกล้าพระนครเหนือหน่วยงานนักศึกษาหน่วยงานนักศึกษา. - สภานักศึกษา มหาวิทยาลัยเทคโนโลยีพระจอมเกล้าพระนครเหนือ วิทยาเขตปราจีนบุรี - องค์การนักศึกษา มหาวิทยาลัยเทคโนโลยีพระจอมเกล้าพระนครเหนือ วิทยาเขตปราจีนบุรี - สโมสรนักศึกษาคณะเทคโนโลยีและการจัดการอุตสาหกรรม - สโมสรนักศึกษาคณะอุตสาหกรรมเกษตร - สโมสรนักศึกษาคณะบริหารธุรกิจและอุตสาหกรรมบริการ - สโมสรนักศึกษาคณะวิศวกรรมศาสตร์ปราจีนบุรีชีวิตนักศึกษาภายในวิทยาเขตปราจีนบุรี ชีวิตนักศึกษาภายในวิทยาเขตปราจีนบุรี. การพักอาศัยและใช้ชีวิตของนักศึกษาภายในมหาวิทยาลัยเทคโนโลยีพระจอมเกล้าพระนครเหนือ วิทยาเขตปราจีนบุรี มีลักษณะคล้ายกับนิสิตนักศึกษาอื่นในมหาวิทยาลัยรอบๆจังหวัดปราจีนบุรี โดยคนที่มีภูมิลำเนาหรือมีญาติพี่น้องอยู่ในจังหวัดปราจีนบุรี ก็จะพักอาศัยกับครอบครัวหรือบ้านคนรู้จัก หรืออาศัยในหอพักเอกชนบริเวณรอบ ๆ มหาวิทยาลัย สำหรับนักศึกษาที่มีภูมิลำเนาอยู่ต่างจังหวัด และกำลังศึกษาในชั้นปีที่ 1 ทางมหาวิทยาลัยบังคับให้นักศึกษาทุกคนพักอาศัยในหอพักมหาวิทยาลัย ซึ่งมหาวิทยาลัยมีบริการหอพักสำหรับนักศึกษาภายในมหาวิทยาลัย เปิดให้นักศึกษาเข้าพักตั้งแต่ปี พ.ศ.2542กิจกรรม/กีฬา/นันทนาการกิจกรรม/กีฬา/นันทนาการ. - งานกีฬา IT 3 พระจอมเกล้า เป็นโครงการการแข่งขันกีฬาที่สโมสรนักศึกษา คณะเทคโนโลยีสารสนเทศ 3 สถาบัน ประกอบไปด้วยมหาวิทยาลัยเทคโนโลยีพระจอมเกล้าพระนครเหนือ มหาวิทยาลัยเทคโนโลยีพระจอมเกล้าธนบุรี สถาบันเทคโนโลยีพระจอมเกล้าเจ้าคุณทหารลาดกระบัง ร่วมกันจัดขึ้นเพื่อสร้างความสัมพันธ์อันดีระหว่างนักศึกษาทั้ง 3 สถาบันและรักษาประเพณีอันดีงามไว้ให้นักศึกษารุ่นต่อ ๆ ไป ซึ่งทางสโมสรนักศึกษาทั้ง 3 สถาบัน ได้ร่วมกันจัดขึ้นโดยจะผลัดเปลี่ยนหมุนเวียนกันเป็นเจ้าภาพในแต่ละปี - สมโภชน์หอพระหลวงพ่อสิงห์ จัดโดยสภา/องค์การนักศึกษามหาวิทยาลัยเทคโนโลยีพระจอมเกล้าพระนครเหนือวิทยาเขตปราจีนบุรี เพื่อเป็นการทำบุญครั้งใหญ่ให้กับหอพระและเป็นสิริมงคลแก่ ชาว มจพ.วิทยาเขตปราจีนบุรีการเดินทางเดินทางจากภายนอกเข้ามายังภายในมหาวิทยาลัย การเดินทาง. เดินทางจากภายนอกเข้ามายังภายในมหาวิทยาลัย. นักศึกษา บุคลากร และบุคคลทั่วไปสามารถเดินทางมายังมหาวิทยาลัยเทคโนโลยีพระจอมเกล้าพระนครเหนือ วิทยาเขตปราจีนบุรี ได้ดังนี้- รถตู้สาธารณะ จาก สถานีขนส่งผู้โดยสารกรุงเทพ (จตุจักร) ให้ขึ้นรถตู้สาธารณะที่อยู่ในบริเวณเกาะพหลโยธิน หรือ ขึ้นรถ โดยสารสาธารณะ อยู่ในบริเวณ เกาะพญาไท ภายใน สถานีขนส่งผู้โดยสารกรุงเทพ (จตุจักร) หรือ รถตู้ สายที่ไป กรุงเทพ - อรัญ / กรุงเทพ-ปราจีน โดย ให้ลงที่วงเวียนสมเด็จพระนเรศวรมหาราช จังหวัดปราจีนบุรี - รถไฟสายตะวันออก ให้ลงที่สถานีรถไฟปราจีนบุรี - รถยนต์ส่วนตัว ใช้เวลาประมาณ 2-3 ชั่วโมง อยู่ในบริเวณเส้น ปราจีน - เขาใหญ่ ขาขึ้น อุทยานแห่งชาติเขาใหญ่ ฝั่งจังหวัดปราจีนบุรีเดินทางภายในมหาวิทยาลัย เดินทางภายในมหาวิทยาลัย. มหาวิทยาลัยได้จัดรถสองแถวรับส่งนักศึกษาภายในมหาวิทยาลัยเทคโนโลยีพระจอมเกล้าพระนครเหนือ วิทยาเขตปราจีนบุรี จำนวน 1 คัน โดยวิ่งรับส่งนักศึกษาตั้งแต่เวลา 7.00 น. - 21.00 น. ในวันจันทร์ - เสาร์ และเวลา 7.00 น. - 18.00 น. ในวันอาทิตย์สถานที่สำคัญ / สถาปัตยกรรมภายในมหาวิทยาลัยสถานที่หลักสถานที่สำคัญ / สถาปัตยกรรมภายในมหาวิทยาลัย. สถานที่หลัก. - พระราชานุสาวรีย์ พระบาทสมเด็จพระจอมเกล้าเจ้าอยู่หัว ประดิษฐานหน้าประตูทางเข้ามหาวิทยาลัย - หอพระหลวงพ่อสิงห์ ประดิษฐานบริเวณวงเวียนภายในมหาวิทยาลัย - เขตกีฬาและนันทนาการ ประกอบด้วย อาคารกีฬาเฉลิมพระเกียรติ , สนามฟุตบอล , โดมกิจกรรม (โดมแดง) , - เขตที่พัก ประกอบด้วย หอพักนักศึกษา บ้านพักครูและบุคลากร - เขตจัดการศึกษา ประกอบด้วย คณะเทคโนโลยีและการจัดการอุตสาหกรรม , คณะอุตสาหกรรมเกษตร , คณะบริหารธุรกิจและอุตสาหกรรมบริการ , คณะวิศวกรรมศาสตร์ปราจีนบุรี , อาคารภาควิชาวิศวกรรมเกษตรเพื่ออุตสาหกรรม , สำนักหอสมุดกลาง - หอประชุม มหาวิทยาลัยเทคโนโลยีพระจอมเกล้าพระนครเหนือ วิทยาเขตปราจีนบุรี - ห้องประชุมพวงแสด คณะเทคโนโลยีและการจัดการอุตสาหกรรม มหาวิทยาลัยเทคโนโลยีพระจอมเกล้าพระนครเหนือ - สนามบินมหาวิทยาลัยเทคโนโลยีพระจอมเกล้าพระนครเหนือ วิทยาเขตปราจีนบุรี - อาคารปฎิบัติการวิทยาศาสตร์การกีฬา และ หอประชุมกลางขนาดใหญ่ (กำลังอยู่ในช่วงการพิจารณา และก่อสร้าง)อาคารสิรินธร อาคารสิรินธร. เป็นอาคารบรรณสารสนเทศ ตั้งอยู่บริเวณทิศตะวันตกเฉียงใต้ ในบริเวณส่วนจัดการศึกษา ซึ่งต่อมา สมเด็จพระเทพรัตนราชสุดา สยามบรมราชกุมารี ได้ทรงโปรดเกล้าให้ใช้นามอาคารว่า "อาคารสิรินธร เป็นอาคารสูง 6 ชั้น เนื้อที่ 15,222 ตารางเมตร ใช้งบประมาณในการก่อสร้าง 161,803,030.00 ล้านบาท ระยะเวลาก่อสร้าง 900 วัน โดยภายในอาคารสิรินธร จะเป็นที่ตั้งของสำนักหอสมุดกลาง วิทยาเขตปราจีนบุรี เพื่อให้บริการยืม - คืน หนังสือ วารสาร สื่อโสตทัศนศึกษา วิทยานิพนธ์ ปริญญานิพนธ์ ข้อมูลข่าวสารแก่อาจารย์ เจ้าหน้าที่ นักศึกษาของมหาวิทยาลัยที่กำลังศึกษาอยู่ที่จังหวัดปราจีนบุรีอาคารปฎิบัติการการจัดการอุตสาหกรรม (โรงแรมวิลล่า วิชชาลัย) อาคารปฎิบัติการการจัดการอุตสาหกรรม (โรงแรมวิลล่า วิชชาลัย). ตั้งอยู่บริเวณปากทางขึ้นอุทยานแห่งชาติเขาใหญ่ ในพื้นที่ของมหาวิทยาลัยเทคโนโลยีพระจอมเกล้าพระนครเหนือ วิทยาเขตปราจีนบุรี เป็นอาคารปฏิบัติการการโรงแรม ซึ่งใช้ในการเรียนและฝึกทักษะในการปฏิบัติงานของนักศึกษา พร้อมทั้งได้เปิดให้บริการแก่บุคคลทั่วไป ที่มีความต้องการที่จะมาใช้บริการในด้านห้องพัก และจัดประชุมสัมมนาในงานต่างๆ โดยมีเจ้าหน้าที่ และ นักศึกษา ภาควิชาบริหารธุรกิจท่องเที่ยวและโรงแรม คณะบริหารธุรกิจและอุตสาหกรรมบริการ ให้บริการบุคคลทั่วไป</doc>
