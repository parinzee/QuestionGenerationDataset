<doc id="392146" url="https://th.wikipedia.org/wiki?curid=392146" title="วัดถ้ำกลองเพล">วัดถ้ำกลองเพล วัดถ้ำกลองเพล เป็นวัดที่มีชื่อเสียงของจังหวัดหนองบัวลำภู ในบริเวณวัดมีบรรยากาศที่ร่มรื่นและเงียบสงบ มีถ้ำซึ่งมีกลองโบราณสองหน้า มีพระพุทธรูปปางลีลาจำหลักในก้อนหิน วัดแห่งนี้เคยเป็นสถานที่วิปัสสนากรรมฐานของพระอาจารย์หลวงปู่ขาว อนาลโย พระวิปัสสนาสายพระอาจารย์หลวงปู่มั่น ภูริทัตตะเถระ ซึ่งปัจจุบันได้สร้างพิพิธภัณฑ์รวบรวมเครื่องอัฐบริขาร และรูปปั่นหุ่นขี้ผึ้งของหลวงปู่ขาวไว้เป็นที่ระลึกและสักการบูชาของศาสนิกชนทั่วไป วัดถ้ำกลองเพลอยู่ในเขต อำเภอเมืองหนองบัวลำภู บนทางหลวงหมายเลข 210 เส้นทาง อุดรธานี - หนองบัวลำภู ออกจากตัวเมืองไปทางอุดรธานี 13 กิโลเมตร เลี้ยวขวาเข้าไปอีก 2 กิโลเมตร สามารถเดินทางด้วยรถโดยสารประจำทางสาย อุดรธานี - เลย</doc>
