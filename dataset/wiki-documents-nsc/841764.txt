<doc id="841764" url="https://th.wikipedia.org/wiki?curid=841764" title="อุบัติการณ์สุสานโกเบงเหลง">อุบัติการณ์สุสานโกเบงเหลง อุบัติการณ์สุสานโกเบงเหลง () ความขัดแย้งที่เกิดขึ้นใน วุยก๊ก ช่วงปลาย ยุคสามก๊ก เมื่อ ค.ศ. 249 ในรัชสมัย พระเจ้าโจฮอง จักรพรรดิองค์ที่ 3 โดยเป็นความขัดแย้งระหว่าง สุมาอี้ ผู้เป็นราชครูและ โจซอง บุตรชายของอดีตแม่ทัพใหญ่ โจจิ๋น ผู้เป็นผู้สำเร็จราชการแผ่นดินสุดท้ายเป็นฝ่ายสุมาอี้ที่ได้ชัยชนะและจัดการกวาดล้างตระกูลของโจซองจนหมดสิ้นทำให้ตระกูลสุมาได้ครองอำนาจในวุยก๊กได้แบบเบ็ดเสร็จเด็ดขาดโดยองค์จักรพรรดิเป็นเพียงแค่จักรพรรดิหุ่นเชิดไม่มีพระราชอำนาจใด ๆ ทั้งสิ้นก่อนจะถูกโค่นราชบัลลังก์โดยสุมาเอี๋ยน ในรัชสมัยพระเจ้าโจฮวน เมื่อ ค.ศ. 265 โดยเหตุการณ์นี้เกิดขึ้นเมื่อวันที่ 5 กุมภาพันธ์ ค.ศ. 249 เมื่อโจซองได้ทูลเชิญพระเจ้าโจฮองไปสักการะพระราชสุสานโกเบงเหลงของ พระเจ้าโจยอย จักรพรรดิองค์ที่ 2 ผู้เป็นพระราชบิดาของพระเจ้าโจฮองโดยแต่งตั้งให้สุมาอี้เป็นผู้รักษาพระนครซึ่งสุมาอี้ได้สบโอกาสในช่วงนี้ส่งบุตรชายทั้ง 2 ของตนคือ สุมาสู และ สุมาเจียว ไปกราบทูลให้กวยทายเฮาผู้เป็นพระราชมารดาของพระเจ้าโจฮองในการขอพระบรมราชโองการเพื่อความชอบธรรมในการปลดโจซองและน้องชายอีก 2 คนออกจากตำแหน่งเมื่อโจซองทราบเรื่องจึงรีบกลับมายังพระนครลกเอี๋ยงแต่สุมาอี้รู้ทันจึงสั่งให้ปิดประตูเมืองโจซองจึงส่งคนมาถามว่าทำไมต้องทำอย่างนี้สุมาอี้จึงบอกว่าแค่ต้องการให้โจซองและพรรคพวกวางอาวุธเท่านั้นเมื่อโจซองวางอาวุธสุมาอี้จึงสั่งจับโจซองและน้องชายและได้สั่งประหารชีวิตโจซองรวมถึงน้องชายทั้ง 2 และครอบครัวทั้งหมด</doc>
