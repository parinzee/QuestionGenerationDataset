<doc id="721258" url="https://th.wikipedia.org/wiki?curid=721258" title="ดิเอ็กซ์แฟกเตอร์ (สหราชอาณาจักร)">ดิเอ็กซ์แฟกเตอร์ (สหราชอาณาจักร) ดิเอ็กซ์แฟกเตอร์ () เป็นรายการโทรทัศน์แข่งขันดนตรีเรียลลิตีเพื่อค้นหาผู้ที่มีพรสวรรค์ด้านการร้องเพลงจากกลุ่มนักร้องที่ถูกคัดเลือกด้วยการทดสอบความสามารถ รายการสร้างโดยไซมอน โคเวลล์ เริ่มออกอากาศใน ค.ศ. 2004 และออกอากาศประจำปีตั้งแต่เดือนสิงหาคมหรือกันยายน ถึงเดือนธันวาคม รายการผลิตโดยบริษัทเทมส์ บริษัทลูกของเฟรแมนเทิลมีเดีย และบริษัทของโคเวลล์ชื่อ ไซโคทีวี รายการออกอากาศทางช่องไอทีวีในสหราชอาณาจักร และออกอากาศพร้อมกับช่องทีวี 3 ในไอร์แลนด์ คำว่า "เอกซ์แฟกเตอร์" หมายถึง "บางสิ่ง" ที่ไม่อาจนิยามได้ที่ทำให้คนกลายเป็นดารา ปัจจุบัน รายการมีโอลลี เมอส์ และแคโรไลน์ แฟล็ก เป็นพิธีกร รายการประกอบด้วยรอบการทดสอบความสามารถ บูตแคมป์ (bootcamp) บ้านของผู้ตัดสิน (judges' houses) การแสดงสดหลายสัปดาห์ รอบรองชนะเลิศ และรองชิงชนะเลิศ หลังจากรายการประสบความสำเร็จ กลายเป็นแฟรนไชส์สู่ต่างประเทศ</doc>
