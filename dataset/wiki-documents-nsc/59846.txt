<doc id="59846" url="https://th.wikipedia.org/wiki?curid=59846" title="หม่อมราชวงศ์เทพฤทธิ์ เทวกุล">หม่อมราชวงศ์เทพฤทธิ์ เทวกุล หม่อมราชวงศ์เทพฤทธิ์ เทวกุล (20 ธันวาคม 2457 - 26 พฤศจิกายน 2527) อดีตสมาชิกสภานิติบัญญัติแห่งชาติ เป็นโอรสของพระวรวงศ์เธอ พระองค์เจ้าไตรทศประพันธ์ กรมหมื่นเทววงศ์วโรทัย และหม่อมเพี้ยน เทวกุล (บุนนาค) เกิดที่กรุงเบอร์ลิน ประเทศเยอรมนีประวัติการศึกษา ประวัติการศึกษา. ม.ร.ว.เทพฤทธิ์ เทวกุล เข้าเรียนที่โรงเรียนเทพศิรินทร์ปี พ.ศ. 2468 จบการศึกษามัธยมศึกษาปีที่ 4 จากโรงเรียนวชิราวุธวิทยาลัย ได้เดินทางไปศึกษาต่อที่สหรัฐอเมริกา ด้วยทุนส่วนพระองค์ของสมเด็จพระราชบิดา กรมหลวงสงขลานครินทร์ จนจบมัธยมศึกษาตอนปลาย(High school) ที่โรงเรียนเบลมองต์ฮิล โดยจบใน พ.ศ. 2472 ม.ร.ว.เทพฤทธิ์ เทวกุล ได้รับการดูแลจาก พระยากัลยาณไมตรี (ฟรานซิส บี. แซร์) ซึ่งท่านได้รับการดูแลเป็นอย่างดี และได้รับการส่งเสริมให้ศึกษามุ่งหนักไปทางด้านวิศวกรรมการเกษตร ท่านได้เรียนจนจบปริญญาตรีทางด้านวิศวกรรมการเกษตรจากมหาวิทยาลัยแมริแลนด์ () ในปี พ.ศ. 2481 ในขณะที่ท่านเรียนอยู่ที่อเมริกาท่านได้มีโอกาสไปฝึกงานเกี่ยวกับการใช้เครื่องจักรกลการเกษตรตามฟาร์มต่าง ๆ และดูงานด้านการเกษตรอุตสาหกรรมต่าง ๆ มากมายทำให้ท่านได้รับประสบการณ์ในสาขาวิชาชีพที่ท่านสนใจผลงาน ผลงาน. ผลงานด้านการประดิษฐ์วิจัยส่วนหนึ่ง1. รถแทรคเตอร์(ควายเหล็ก) 2. เครื่องนวดข้าว 3. เครื่องสีข้าว 4. เครื่องเกี่ยวข้าวและนวดข้าวพร้อมกัน 5. รถแทรคเตอร์สำหรับนาดำ 6. เครื่องมือดำนาขนาดเล็ก 7. เครื่องมือปลูกข้าว 8. เครื่องมือพ่นยาฆ่าแมลงแบบลอยตัว 9. เครื่องมือเก็บเกี่ยวอย่างอัตโนมัติ 10. เครื่องมือลดความชื้นโดยวิธีเยือกแข็ง 11. เครื่องสีข้าวกล้องแบบแรงเหวี่ยงสำหรับใช้ในหมู่บ้าน 12. เครื่องบินโปรยยาฆ่าแมลง 13. เครื่องมือกระเทาะเม็ดละหุ่ง และเม็ดถั่วลิสง 14. เครื่องอบข้าวโพด 15. เครื่องขูดมันสำปะหลัง 16. เครื่องอบซังข้าวโพดให้เป็นแผ่นใช้แทนไม้ 17. เครื่องหีบฝ้าย 18. เครื่องกะเทาะครั่ง 19. เครื่องอบมันสำปะหลังเส้น 20. ฉางเก็บเม็ดพืชแบบต่าง ๆ 21. โรงงานทำมันสำปะหลังอันทันสมัยโรงแรกในเมืองไทย 22. น้ำปลาผง 23. โรงงานอบข้าวโพด 24. ห้องเย็นออกแบบพิเศษสำหรับใส่ปลาทะเลส่งไปสู่ภาคเหนือ 25. โรงงานผลิตนมผง 26. ผลิตสำลี 27. ผลิตไข่ผง 28. โรงงานนมผงสวนดุสิต 29. โรงงานนมผงหนองโพ 30. การทำฝนเทียมในประเทศไทย (โครงการฝนหลวง) ท่านเป็นคนที่มีอุปนิสัยอ่อนโยน และมีจิตใจที่เข้มแข็ง ทำงานด้วยความอดทนหมั่นเพียร ท่านต้องเสียนิ้วมือซ้ายเพราะถูกเครื่องยนต์ตัดในการทดลองเครื่องเรือหางกุด ต้องหูพิการในการทดลองทำฝนเทียม ต้องตัดม้ามทิ้งตอนปราบตั๊กแตนปาทังก้า นายแพทย์ได้ทำนายว่าท่านน่าจะมีอายุไม่เกิน 5 ปีแต่ท่านก็อยู่เกิน 5 ปี เกินคำทำนายของหมอมาหลายปี เคล็ดลับแห่งความสำเร็จในการทำงานของท่าน คือ Work ท่านได้บันทึกพระราชดำรัสของพระบาทสมเด็จพระเจ้าอยู่หัวไว้ในสมุดส่วนตัวเพื่อยึดถือและเตือนใจดังนี้ "ทำด้วยความสุจริตใจ พยายามทำความดีเพื่อส่วนรวม รักษาตัวเองไว้เป็นกลาง ไม่กลัวคำวิจารณ์ ในไม่ช้าความดีจะมาถึงตัว" ม.ร.ว.เทพวงศ์ เทวกุล เคยได้รับแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2516ชีวิตครอบครัว ชีวิตครอบครัว. หม่อมราชวงศ์เทพฤทธิ์ เทวกุล สมรสกับ คุณหญิงเทียงทอง เทวกุล มีบุตรธิดา 5 คนคือ1. หม่อมหลวงตรีทศยุทธ เทวกุล 2. หม่อมหลวงท้าวเทวา เทวกุล 3. หม่อมหลวงธิดาเทพ เทวกุล 4. หม่อมหลวงเทพนุดี เทวกุล 5. หม่อมหลวงจิตติเทวัญ เทวกุล หม่อมราชวงศ์เทพฤทธิ์ เทวกุล ถึงแก่กรรมเมื่อวันที่ 26 พฤศจิกายน 2527 สิริรวมอายุได้ 70 ปีเครื่องราชอิสริยาภรณ์</doc>
