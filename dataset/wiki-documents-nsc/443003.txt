<doc id="443003" url="https://th.wikipedia.org/wiki?curid=443003" title="วงศ์ซาลาแมนเดอร์แท้">วงศ์ซาลาแมนเดอร์แท้ วงศ์ซาลาแมนเดอร์แท้ หรืออาจเรียกได้ว่า นิวต์ () เป็นวงศ์ของสัตว์ครึ่งบกครึ่งน้ำในอันดับซาลาแมนเดอร์ (Caudata) วงศ์หนึ่ง ใช้ชื่อวิทยาศาสตร์ว่า Salamandridae จัดเป็นซาลาแมนเดอร์ขนาดเล็ก มีขนาดโตเต็มที่ไม่เกิน 20 เซนติเมตร มีลักษณะโดยรวม คือ ตัวเต็มวัยไม่มีเหงือก และไม่มีช่องเปิดเหงือก ไม่มีร่องในโพรงจมูก มีปอด รูปร่างมีแตกต่างกันตั้แงต่เรียวยาวจนถึงป้อม ขาสั้น ผิวหลังลำตัวมีความแตกต่างกันตั้งแต่ราบเรียบจนถึงหยักย่น สำหรับตัวที่หยักย่นนั้นเนื่องจากมีต่อมน้ำพิษเป็นจำนวนมาก ซึ่งนับได้ว่าเป็นซาลาแมนเดอร์วงศ์ที่มีพิษร้ายแรงที่สุด นอกจากนี้แล้วยังมีสีสันลำตัวที่สดใสจัดจ้าน โดยเฉพาะด้านข้างลำตัวและหลัง ซึ่งจะใช้พิษและสีเหล่านี้เพื่อใช้ในการเตือนภัยสัตว์ล่าเหยื่อ มีวงจรชีวิตแตกต่างหลากหลายกันออกไปตามแต่สกุล บางสกุลอาศัยอยู่บนบก แต่หลายสกุลอาศัยอยู่ในน้ำและมีส่วนหางเป็นแผ่นแบนคล้ายใบพาย บางชนิดวางไข่บนดิน แต่ส่วนใหญ่จะวางไข่ในน้ำ บางชนิดเปลี่ยนรูปร่างแค่บางส่วนในวัยอ่อนแล้วขึ้นไปอาศัยบนบกตั้งแค่ระยะเวลานาน 1–14 ปี ต่อจากนั้นจึงย้ายกลับไปใช้ชีวิตในน้ำแล้วจึงเปลี่ยนรูปร่างเป็นตัวเต็มวัยและอาศัยอยู่ในน้ำตลอดไปก็มี มีการกระจายพันธุ์ค่อนข้างกว้างขวางตั้งแต่ทวีปอเมริกาเหนือ, ยุโรป, แอฟริกาตะวันตก, เอเชียตะวันตก และเอเชียตะวันออก สำหรับในประเทศไทย กะท่าง (Tylottriton verrucosus) ซึ่งเป็นซาลาแมนเดอร์เพียงชนิดเดียวเท่านั้นที่พบได้ในประเทศไทย พบในดอยสูงทางภาคเหนือที่สูงกว่าระดับน้ำทะเลมาก ก็จัดอยู่ในวงศ์นี้เช่นกัน และก็มีพิษด้วยเช่นกันการจำแนก การจำแนก. แบ่งออกเป็น 2 วงศ์ย่อย คือ Pleurodelinae หรือนิวต์ และ Salamandrinae พบประมาณ 74 ชนิด (และอาจมากกว่านี้) ได้แก่ วงศ์ย่อย Pleurodelinae- Calotriton &ndash; 2 ชนิด - Cynops &ndash; 7 ชนิด - Echinotriton &ndash; 2 ชนิด - Euproctus &ndash; 2 ชนิด - Lissotriton &ndash; 5 ชนิด - Ichthyosaura &ndash; ชนิดเดียว (ชื่อพ้อง; Mesotriton) - Neurergus &ndash; 4 ชนิด - Notophthalmus &ndash; 3 ชนิด - Ommatotriton &ndash; 2 ชนิด - Pachytriton &ndash; 2 ชนิด - Paramesotriton &ndash; 7 ชนิด - Pleurodeles &ndash; 3 ชนิด - Salamandrina &ndash; 2 ชนิด - Taricha &ndash; 3 ชนิด - Triturus &ndash; 7 ชนิด - Tylototriton &ndash; 8 ชนิด วงศ์ย่อย Salamandrinae- Chioglossa &ndash; ชนิดเดียว - Lyciasalamandra &ndash; 7 ชนิด - Mertensiella &ndash; ชนิดเดียว - Salamandra &ndash; 6 ชนิด</doc>
