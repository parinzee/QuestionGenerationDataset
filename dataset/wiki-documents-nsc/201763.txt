<doc id="201763" url="https://th.wikipedia.org/wiki?curid=201763" title="อินุคามิ โคทาโร่">อินุคามิ โคทาโร่ อินุคามิ โคทาโร่ (; ) เป็นตัวละครจากการ์ตูนญี่ปุ่นเรื่อง คุณครูจอมเวท เนกิมะ!บทบาท บทบาท. เป็นหนึ่งในเด็กสามคนที่ชิงุสะจ้างมาช่วยลักพาตัวโคโนกะ โคทาโร่เป็นครึ่งคนครึ่งหมาป่า สังเกตได้จากหูและหางของเขา มีความสามารถเรียกและควบคุมวิญญาณสุนัขและชิกิกามิทั่วๆ ไป นอกจากนี้ยังมีทักษะการต่อสู้มือเปล่า วิชานินจา และสามารถกลายร่างเป็นมนุษย์หมาป่าเพื่อเพิ่มความแข็งแรงของร่างกาย แม้เขาจะเป็นคนเลือดร้อน โคทาโร่จะไม่ยอมทำร้ายหรือสู้อย่างเอาจริงเอาจังกับผู้หญิงเลย ส่วนใหญ่ใช้รูปแบบการต่อสู้แบบตัวต่อตัวในระยะประชิดมากกว่าการใช้ชิกิกามิหรือการใช้เวทมนตร์โจมตีจากระยะไกล ในช่วงทัศนศึกษาที่เกียวโต โคทาโร่ร่วมมือกับชิงุสะเพราะต้องการต่อสู้กับคนที่แข็งแกร่ง โคทาโร่ต่อสู้กับเนกิสองครั้งในภาคเกียวโต โดยครั้งแรกเนกิสามารถเอาชนะโคทาโร่อย่างฉิวเฉียดด้วยความช่วยเหลือจากโนโดกะ ส่วนครั้งที่สองคาเอเดะเข้ามารับมือโคทาโร่แทนเนกิและเอาชนะเขาอย่างง่ายดาย หลังจากเหตุการณ์ที่เกียวโต โคทาโร่ถูกคุมขังอยู่ในสมาคมเวทมนตร์แห่งคันไซ ภายหลังจากการทัศนศึกษาไม่นาน โคทาโร่หนีออกจากสมาพันธ์เวทย์แห่งคันไซ เพื่อมาบอกข่าวอันตรายที่กำลังจะมาเยือนของ โจเซฟ ฟอน เฮอร์แมน ให้กับเนกิ แต่โคทาโร่นั้นกลับถูกทำร้ายจนหมดสติและถูกทำให้ความจำสลับสับสนกัน จนไม่สามารถใช้เวทมนตร์และจำเรื่องที่จะมาเตือนเนกิได้ แต่โคทาโร่ก็ได้รับความช่วยเหลือจาก นาบะ ชิซุรุ และ มุราคามิ นัตซึมิ ที่มาพบเข้าโดยบังเอิญ แต่ทว่า ฟอน เฮอร์แมน กลับบุกมาที่หอพักอย่างเงียบๆ และ ส่งภูติน้ำมาลักพาตัวพรรคพวกเนกิ รวมไปถึง ชิซุรุด้วย โคทาโร่ที่ความทรงจำกลับมาแล้วจึงร่วมกันกับเนกิ ไปช่วยพวกอาซึนะและชิซุรุกลับมา ขณะต่อสู้ ฟอน เฮอร์แมน ยั่วยุเนกิด้วยการบอกความจริงว่า เขานั้นเป็น1ในปีศาจที่บุกรุกหมู่บ้านของเนกิเมื่อ 6ปีก่อน และสาปให้ทุกคนกลายเป็นหิน ด้วยการยั่วยุของเขา ทำให้เนกิเกือบจะถูกสาปกลายเป็นหิน แต่โคทาโร่มาช่วยไว้ทัน สุดท้ายเนกิกับโคทาโร่ก็จึงผสานพลังกันและก็เอาชนะได้ ภายหลังโคทาโร่ย้ายเข้ามาเรียนที่แผนกประถมศึกษาของโรงเรียนมาโฮระ เขาพักอยู่ห้องเดียวกับชิซุรุ นัตสึมิ และอายากะ (เนื่องจากการบังคับของเจ๊ซิซูรุ) ด้วยความเป็นครึ่งคนครึ่งหมาป่า โคทาโร่จึงถูกรังเกียจโดยทั้งคนและปีศาจหมาป่าตั้งแต่เกิด เป็นเหตุให้โคทาโร่ให้ความสำคัญระหว่างมิตรภาพของเขากับเนกิมาก โคทาโร่เข้าร่วมงานประลองยุทธโรงเรียนมาโฮระโดยหวังว่าจะได้สู้กับเนกิอีกครั้งในรอบชิงชนะเลิศ แต่เขาแพ้อย่างราบคาบต่ออัลบิเรโอในรอบที่สอง นับจากนั้นโคทาโร่ก็เริ่มฝึกวิชากับคาเอเดะเพื่อพัฒนาตัวเองให้แข็งแกร่งขึ้น ในงานโรงเรียนมาโฮระผู้อำนวยการโรงเรียนมาโฮระได้ส่งโคทาโร่ไปดูแลความปลอดภัยรอบต้นไม้โลกเพื่อไม่ให้เกิดการสารภาพรักต่อกัน ในเวลาต่อมาโคทาโร่ได้ไปเจอเนกิและขอย้อนเวลากลับไปอดีตเพื่อไปชมงานโรงเรียนด้วย โดยโคทาโร่ได้แต่งตัวเป็นสุนัขเพราะเขามีหูและหางคล้ายสุนัขมากที่สุดเลยเป็นเหตุที่ทำเขาต้องแต่งตัวในสภาพที่ดูจะเหยียดหยามเขามากที่สุด</doc>
