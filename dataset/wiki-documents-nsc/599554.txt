<doc id="599554" url="https://th.wikipedia.org/wiki?curid=599554" title="อนุชศรา หมายเจริญ">อนุชศรา หมายเจริญ อนุชศรา หมายเจริญ (ชื่อเล่น: เอ๋; 14 กุมภาพันธ์ พ.ศ. 2529 — ) เป็นนักกีฬาฟุตบอลหญิงทีมชาติไทย จากการที่เธอถนัดซ้าย รวมถึงเป็นนักฟุตบอลหญิงที่มีความเร็วอยู่ในระดับต้นของประเทศ เธอจึงมักได้รับเลือกให้ทำหน้าที่ในตำแหน่งปีกซ้ายในอันดับต้น ๆ ของทีม นอกจากนี้ อนุชศราเป็นหนึ่งในนักฟุตบอลหญิงทีมชาติไทย ผู้มีส่วนช่วยให้ทีมได้รับรางวัลเหรียญทองจากการแข่งฟุตบอลในซีเกมส์ 2013 ที่ประเทศพม่า รวมถึงเป็นผู้ยิงประตูได้มากที่สุดของการแข่งขันครั้งดังกล่าวประวัติ ประวัติ. อนุชศรา หมายเจริญ มีภูมิลำเนาเดิมอยู่ที่จังหวัดสุรินทร์ ซึ่งเธอเคยเป็นนักกีฬาตะกร้อมาก่อน จากการที่เธอมีทักษะในการเล่นกีฬาได้หลายชนิด โดยเฉพาะอย่างยิ่งฟุตบอล ผู้ฝึกสอนตะกร้อของเธอเห็นแววจึงแนะนำให้เธอรับการคัดเข้าศึกษาต่อที่โรงเรียนกีฬาขอนแก่นในโควตานักฟุตบอลหญิง กระทั่งเธอได้รับเลือก และเข้าสู่เส้นทางฟุตบอลนับจากนั้น จากนั้น อนุชศราก็ได้รับการทาบทามจากอาจารย์ชนะ ยอดปรางค์ ซึ่งเป็นผู้ฝึกสอนฟุตบอลหญิงทีมชาติไทยให้เข้าร่วมทีม โดยเธอได้ทำหน้าที่รับใช้ชาติตั้งแต่ระดับเยาวชนจนมาถึงชุดใหญ่ และเป็นนักฟุตบอลหลักของทีมมาโดยตลอด ในเดือนกันยายน พ.ศ. 2556 อนุชศราได้รับเลือกให้เป็นหนึ่งในนักฟุตบอลหญิงทีมชาติไทย เข้าร่วมแข่งขันฟุตบอลหญิงชิงแชมป์อาเซียน 2013 ที่จัดขึ้น ณ ประเทศพม่า วันที่ 17 ตุลาคม พ.ศ. 2556 ในการแข่งขันระหว่างฟุตบอลหญิงทีมชาติไทย กับทีมเยาวชนไทยเบฟ ซึ่งเป็นนัดอุ่นเครื่องก่อนการแข่งซีเกมส์ 2013 อนุชศรา หมายเจริญ ได้เป็นผู้ทำประตูแรกให้แก่ทีม และในการแข่งฟุตบอลในซีเกมส์ 2013 ที่ประเทศพม่า รอบชิงชนะเลิศ อนุชศราได้เป็นหนึ่งในผู้เล่นตัวจริงของฟุตบอลหญิงทีมชาติไทย ซึ่งเธอเป็นหนึ่งในผู้ทำประตูเมื่อครั้งที่พบกับทีมชาติเวียดนาม โดยในนัดดังกล่าว ทีมชาติไทยเป็นฝ่ายชนะที่ 2-1 ประตู และทีมของเธอได้รับรางวัลเหรียญทองเกียรติประวัติเกียรติประวัติ. - เหรียญทอง ซีเกมส์ 2007 จังหวัดนครราชสีมา ประเทศไทย - เหรียญทอง ซีเกมส์ 2013 มัณฑะเลย์ ประเทศพม่ารางวัลที่ได้รับรางวัลที่ได้รับ. - รางวัลดาวซัลโวประจำรายการ - ฟุตบอลในซีเกมส์ 2013 ที่มัณฑะเลย์ ประเทศพม่า</doc>
