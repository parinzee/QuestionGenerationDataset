<doc id="521246" url="https://th.wikipedia.org/wiki?curid=521246" title="มิยูกิ ฮาโตยามะ">มิยูกิ ฮาโตยามะ มิยูกิ ฮาโตยามะ (; 28 มิถุนายน พ.ศ. 2486) เป็นภริยาของยูกิโอะ ฮาโตยามะ อดีตนายกรัฐมนตรีของญี่ปุ่น เธอเคยเป็นนักแสดง, มัณฑนากร และนักเขียนตำราอาหาร หลังการรับตำแหน่งนายกรัฐมนตรีของยูกิโอะผู้เป็นสามี เขาได้กล่าวชมเชยถึงเธอผู้มีส่วนร่วมกับความสำเร็จในอาชีพของเขา และชื่นชมความกระตือรือร้นของเธอ ทั้งยังกล่าวถึงมิยูกิว่าเธอต้องใช้บทบาทที่โดดเด่นของเธอให้เป็นประโยชน์ในฐานะภริยานายกรัฐมนตรีญี่ปุ่นในช่วงที่สามีกำลังบริหารประเทศประวัติ ประวัติ. มิยูกิ ฮาโตยามะ เกิดเมื่อวันที่ 28 มิถุนายน พ.ศ. 2486 ที่เมืองเซี่ยงไฮ้ สาธารณรัฐจีน (ปัจจุบันคือสาธารณรัฐประชาชนจีน) ในช่วงที่ญี่ปุ่นยึดครองคราวสงครามโลกครั้งที่สอง เธอเป็นบุตรคนที่สองของครอบครัว บิดาชื่อยูกิโอะ กูซูโนเซะ () สัญชาติอเมริกันที่พำนักอยู่ในเซี่ยงไฮ้ กับมารดาชื่อฮิเดโกะ ฮาชิโมโตะ () แต่เมื่อสถานการณ์ทวีความตึงเครียดจากสงคราม ครอบครัวจึงย้ายกลับมาพำนักที่ญี่ปุ่นในจังหวัดโคจิ และย้ายมายังเมืองโคเบะในเวลาต่อมา เธอเติบโตในเมืองโคเบะ ในช่วงที่เธอเรียนหนังสือ เธอได้รับชื่อเล่นว่า "แกะดำ" () เพราะความบ้าของเธอการทำงาน การทำงาน. มิยูกิเป็นหนึ่งในนักแสดงของคณะแสดงชุดทะกะระซุกะช่วงปี พ.ศ. 2519 ต่อมาเธอออกจากคณะแสดงกลางศตวรรษ 20 และย้ายไปสหรัฐอเมริกา เธอได้เขียนตำราอาหาร "Spiritual Food" ที่เน้นสูตรอาหารแม็กโครไบโอติกส์ของฮาวาย และตีพิมพ์หนังสือเรื่อง "Very Strange Things I've Encountered" เธอกล่าวว่า "ขณะที่ฉันกำลังหลับ ฉันคิดว่าวิญญาณของฉันขี่จานบินรูปสามเหลี่ยมไปยังดาวศุกร์... มันสวยงามมากและมันช่างเขียวขจีจริง ๆ" เธอเขียนว่าอดีตสามีของเธอกล่าวว่า "มันก็แค่ความฝัน" แต่ยูกิโอะกลับกล่าวว่า "โอ้ มันเยี่ยมไปเลย"ชีวิตสมรสและครอบครัว ชีวิตสมรสและครอบครัว. เธอเคยผ่านการสมรสมาแล้วครั้งหนึ่งกับเจ้าของภัตตาคาร ภายหลังได้หย่าร้างกัน เธอพบกับยูกิโอะ ฮาโตยามะในซานฟรานซิสโก รัฐแคลิฟอร์เนีย ซึ่งขณะนั้นเขากำลังศึกษาในมหาวิทยาลัยสแตนฟอร์ด และได้สมรสกันในปี พ.ศ. 2518 หลังการหย่ากับอดีตสามี ทั้งคู่มีบุตรชายหนึ่งคน ชื่อ คิอิชิโระ ฮาโตยามะ ปัจจุบันกำลังศึกษาวิศวกรรมศาสตร์ที่รัสเซียชีวิตส่วนตัว ชีวิตส่วนตัว. มิยูกิมักปรากฏตัวในรายการทอล์กโชว์ที่มีช่วงหัวข้อเกี่ยวกับอาหาร, ศาสนา และการเมือง เธอสนใจเรื่องเกี่ยวกับผัก, เครื่องปั้นดินเผา และกระจกสี และจะปรากฏในรายการด้วยชุดที่ทำจากกระสอบกาแฟของฮาวาย เธออ้างว่าเธอเคยรู้จักกับทอม ครูซซึ่งเป็นชาวญี่ปุ่นในอดีตชาติ และรอคอยโอกาสที่จะร่วมทำภาพยนตร์ฮอลลิวูดร่วมกับเขา เธอกล่าวว่า "ฉันเชื่อว่าฉันได้รับโอกาสนั้น [ที่จะทำภาพยนตร์ร่วมกัน] ฉันจะบอกเขาว่า 'ไม่เจอกันนานเลยนะ' หากเราเจอกัน" ทั้งนี้มิยูกิยังกล่าวว่า "กินดวงอาทิตย์ทุกวันเพื่อสร้างพลังงาน" และ "วิญญาณของเธอจะไปยังดาวศุกร์ยามเธอหลับไหล" เธอเป็นผู้ที่ชื่นชอบกระแสเกาหลี เธอมักกล่าวถึงความรักในวัฒนธรรมเกาหลี โดยเฉพาะซีรีส์เกาหลีใต้และอาหารเกาหลี เธออ้างว่าที่เธอดูอ่อนเยาว์ก็เพราะดูซีรีส์เกาหลี และยังอ้างว่าเธอรับประทานกิมจิกับสามีทุกวัน มีการกล่าวถึงและแสดงความเห็นเกี่ยวกับความกระตือรือร้นของเธอในวัฒนธรรมเกาหลีว่าอาจสร้างความสัมพันธ์ที่ดีของญี่ปุ่นกับเกาหลีใต้ได้ เมื่อครั้งที่เธอเยือนเกาหลีใต้อย่างเป็นทางการร่วมกับสามีในเดือนตุลาคม ปี ค.ศ. 2009 เธอได้รับเสียงปรบมือจากฝูงชนที่เดินผ่านไปมาในย่านอินซาดงของโซล</doc>
