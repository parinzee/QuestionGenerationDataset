<doc id="308911" url="https://th.wikipedia.org/wiki?curid=308911" title="ท้าพิสูจน์">ท้าพิสูจน์ ท้าพิสูจน์ เป็น รายการปกิณกะชุดทางโทรทัศน์ ของบริษัท กันตนา ออกอากาศทาง สถานีโทรทัศน์สีกองทัพบกช่อง 7 โดยมีอายุการออกอากาศถึง 12 ปี 1 เดือนประวัติ ประวัติ. รายการท้าพิสูจน์ออกอากาศครั้งแรกวันที่ 3 มกราคม พ.ศ. 2531 โดยเสนอเป็นประจำทุกบ่ายวันอาทิตย์ ทางช่อง 7 สี โดยเป็นรายการประเภทปกิณกะชุด หรือ สารคดีแนวบันเทิง เช่นเดียวกับรายการบุกเบิกคือ ตามไปดู แต่รูปแบบการนำเสนอของรายการจะต่างกัน โดยมีช่วงละครจากชีวิตจริง ช่วงการเดินทาง และช่วงเปิบพิสดารเข้ามาด้วย เพื่อทำการพิสูจน์สิ่งท้าทาย แปลกประหลาด น่าเหลือเชื่อ จากทางบ้านที่ส่งจดหมายเสนอเรื่องเข้ามา รายการนี้ประสบความสำเร็จจากความนิยมของผู้ชมทั่วประเทศ ทำให้มีการเพิ่มช่วงรายการและเวลาอยู่ระยะหนึ่ง รายการได้ยุติลงในเดือนมกราคม พ.ศ. 2543 ซึ่งภายหลังก็ได้เปลี่ยนไปออกอากาศเป็นรายการ Mirror Game ปฏิบัติการบานกระจก โดยเป็นรูปแบบรายการเกมส์โชว์แทนระยะเวลาออกอากาศ ระยะเวลาออกอากาศ. รายการท้าพิสูจน์ เดิมออกอากาศทุกวันอาทิตย์ เวลา 12.50 - 13.50 น. แต่ในปี พ.ศ. 2532 เป็นต้นมา ทางรายการได้เพิ่มเวลาเป็น 1 ชั่วโมงครึ่ง โดยเสนอในเวลา 13.30 - 15.00 น. บางครั้งอาจเริ่มเวลาเร็วหรือช้ากว่าเดิม กรณีมีการถ่ายทอดสดรายการพิเศษ จนในปี พ.ศ. 2535 ได้ลดเวลาเหลือเพียง 1 ชั่วโมงเช่นครั้งแรก โดยเปลี่ยนชื่อรายการเป็น "เจาะเกราะ ท้าพิสูจน์" "ท้าพิสูจน์ ชุด มรดกโลก" และ "ท้าพิสูจน์ ชุด บุกเบิก" จากนั้นในปี พ.ศ. 2539 - พ.ศ. 2543 ได้ย้ายวันออกอากาศเป็นวันเสาร์ เพื่อไม่ให้เกิดความสับสนกับรายการคู่แข่ง คือ ตามไปดู ซึ่งเคยออกอากาศในเวลาไล่เลี่ยกัน นอกจากนี้ ยังได้จัดรายการพิเศษในวันหยุดนักขัตฤกษ์อีกด้วย ในปี พ.ศ. 2558 รายการ ท้าพิสูจน์ กลับมาออกอากาศอีกครั้งหนึ่งในชื่อใหม่ ท้าพิสูจน์ RETURN โดยออกอากาศทุกวันเสาร์ เวลา 09.45 - 10.30 น. โดยเริ่มออกอากาศวันเสาร์ที่ 5 กันยายน 2558 นี้ เป็นต้นไป ทางช่อง 3 และ ช่อง 3 เอชดีพิธีกร พิธีกร. รายการท้าพิสูจน์ มีพิธีกรดำเนินรายการอยู่สองประเภท คือ พิธีกรหลักหรือพิธีกรในสตูดิโอ และพิธีกรภาคสนาม โดยนับตั้งแต่เทปแรก มีบุคคลที่มีชื่อเสียงทางการแสดงมาเป็นพิธีกรให้กับรายการจำนวนหลายท่าน อาทิ- ไตรภพ ลิมปพัทธ์ (ม.ค. - ก.ค. 2531) - ฐาปกรณ์ ดิษยนันทน์ - ธงทอง จันทรางศุ - นัฏฐา ลอยด์ - สันติ เศวตวิมล (ช่วงเปิบพิสดาร) - อรพรรณ พานทอง (พิธีกรภาคสนามเทปแรก) - กฤษณ์ ศุกระมงคล - อลิษา ขจรไชยกุล - ธีรวัฒน์ ทองจิตติ - พรสุดา ต่ายเนาว์คง - จันทนี สิงห์สุวรรณ - รุ้งทอง ร่วมทอง - พีท ทองเจือ - เชิญจุติ มณเฑียรมณี - มณีรัตน์ วงศ์จิระศักดิ์ - เทเรซ่า อากีล่าร์ - อนันต์ จันทร์วาววาม - วสันต์ พัดทอง - สุรวุฑ ไหมกัน - นิลุบล อมรวิทวัส (ผัดไท - ดีใจ ดีดีดี) พ.ศ. 2537 เป็นต้นมา - ภูมิภาฑิต นิตยารส (5 กันยายน 2558 - ปัจจุบัน) - ศกุนตลา เทียนไพโรจน์ (5 กันยายน 2558 - ปัจจุบัน)การกลับมาของท้าพิสูจน์ การกลับมาของท้าพิสูจน์. ในปี พ.ศ. 2552 สถานีโทรทัศน์ มิราเคิล ในเครือ ไลฟ์ ทีวี ร่วมกับ กันตนา ได้นำเทปรายการท้าพิสูจน์ ตั้งแต่เทปแรกถึงเทปสุดท้าย จำนวนนับพันเรื่อง มาฉายอีกครั้งหนึ่ง โดยมีการแบ่งช่วงเวลาตามความเหมาะสมของเรื่องราว ได้แก่ช่วง ตำนานเหลือเชื่อ, รู้แล้วทึ่ง และ แดนมหัศจรรย์ ปัจจุบันออกอากาศทางช่องมิราเคิล แต่ย้ายคลื่นความถี่อยู่ใน ไทยคม โดยเสนอในช่วง รู้แล้วทึ่งเกร็ดข้อมูลเพิ่มเติมเกร็ดข้อมูลเพิ่มเติม. - รายการท้าพิสูจน์ เคยมีการผลิตเป็นวิดีโอเทป โดยมีบริษัท โรต้า เป็นผู้ผลิต และ วีซีดี โดยบริษัท หนังเอก โดยได้คัดเลือกเรื่องราวต่างๆ ที่เคยออกอากาศในรายการมาบรรจุม้วนจำหน่าย - ในปีแรกของรายการ ได้มีการผลิตนิตยสารของรายการท้าพิสูจน์ด้วย โดยให้หนังสือพิมพ์อินไซด์ทีวี เป็นผู้จัดพิมพ์ - ไตเติ้ลรายการท้าพิสูจน์ในปีแรก เป็นภาพจากเรื่องต่างๆ ที่นำเสนอในรายการตั้งแต่เทปแรกๆ นอกจากนั้นยังมีภาพบางส่วนจากละครเรื่อง ตี๋ใหญ่ ที่มี ฉัตรชัย เปล่งพานิช แสดงนำ รวมอยู่ด้วยรางวัลรางวัล. - รางวัลโทรทัศน์ทองคำ ปี 2532 ผู้ดำเนินรายการหญิงดีเด่น (นัฏฐา ลอยด์) - รางวัลโทรทัศน์ทองคำ ปี 2533 รายการปกิณกะชุดดีเด่น - รางวัลเมขลา ปี 2536 รายการสารคดีบันเทิงชุดดีเด่น</doc>
