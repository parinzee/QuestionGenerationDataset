<doc id="869154" url="https://th.wikipedia.org/wiki?curid=869154" title="CRM Privilege">CRM Privilege CRM Privilege คือ การบริหารความสัมพันธ์กับลูกค้า (Customer Relationship Management) ในอีกรูปแบบหนึ่ง ซึ่งจะเป็นการบริหารและจัดหาสิทธิพิเศษที่หลากหลายให้กับลูกค้าของแบรนด์นั้นๆ โดยส่วนใหญ่รูปแบบของการสะสมแต้ม การแลกซื้อของในราคาพิเศษนั้น จะอยู่บนสื่อดิจิทัลทั้งหมด อาทิ เว็บไซต์ สมาร์ทโฟน ทั้งในระบบ iOS และระบบแอนดรอยด์ เป็นต้น ซึ่งทั้งหมดนี้ล้วนเป็นการสร้างความสัมพันธ์อันดีและการมีปฏิสัมพันธ์กับลูกค้าอย่างต่อเนื่อง เพื่อให้ลูกค้าเกิดความจงรักภักดีกับองค์กร หรือเกิด Brand Royalty อีกรูปแบบหนึ่งในยุคปัจจุบัน โดยจะเริ่มสังเกตเห็นได้ว่าประมาณ 5-6 ปีที่ผ่านมา (ประมาณพ.ศ. 2555) จะเห็นองค์กรใหญ่ๆ ที่มีฐานลูกค้าจำนวนมาก เริ่มให้ความสำคัญกับการบริหารจัดการลูกค้าบนสื่อดิจิทัลมากขึ้น รวมถึงการบริหารสร้างความสัมพันธ์กับลูกค้าในรูปแบบ CRM Privilege Platform ด้วยเช่นกัน โดยอาจจะเริ่มจากบนเว็บไซต์ และพัฒนามาอยู่บนแอปพลิเคชันในปัจจุบัน และทุกวันนี้ ก็ยังได้รับความนิยมมาอย่างต่อเนื่อง ซึ่งถือว่าเป็นการทำ CRM ในยุคดิจิทัลที่ได้ผลลัพธ์ที่ชัดเจน สามารถชี้วัดได้ มีตัวเลขสถิติยืนยัน โดยทุกวันนี้จะเริ่มเข้ามาแทนที่การทำ CRM ในรูปแบบเดิมที่ต้องส่งจดหมายไปตามบ้านลูกค้า ส่งอีเมล์ หรือส่ง SMS ตัวอย่างเช่น หากคุณใช้มือถือยี่ห้อหนึ่ง และใช้แอปพลิเคชันที่โหลดมาพร้อมกับมือถือ พอคุณสมัคร log in เข้าไป คุณก็จะมีสิทธิพิเศษโดยใช้ point จากการจ่ายชำระค่ามือถือ ค่าอินเทอร์เน็ต เป็นคะแนนสะสม และสามารถนำคะแนนเหล่านั้นไปแลกสิทธิประโยชน์ต่างๆ ได้ เช่น แลกโดนัท แลกซื้อตั๋วหนัง แลกซื้อกาแฟ ร้านอาหาร ที่พักโรงแรมในราคาพิเศษ เป็นต้น จึงทำให้ลูกค้าเกิดความจงรักภักดีต่อแบรนด์ ไม่อยากเปลี่ยนแบรนด์ เพราะหากเปลี่ยนมือถือเป็นยี่ห้ออื่น ก็จะไม่ได้รับสิทธิพิเศษในส่วนนี้ เป็นต้น โดยปัจจุบัน มีหลายองค์กร ที่ต้องการรักษาฐานลูกค้าเดิมและเริ่มใช้กลยุทธ์การบริหารความสัมพันธ์กับลูกค้าในรูปแบบ CRM Privilege มากขึ้นเรื่อยๆ เนื่องด้วยหากพูดในเชิงการตลาด นักการตลาดจะทราบว่าการรักษาฐานลูกค้าเดิมนั้นจะใช้งบประมาณในการดำเนินการน้อยกว่าประมาณ 6 เท่า หากเทียบกับการหาฐานลูกค้ารายใหม่ๆ และเป็นเรื่องที่น่ายินดีที่ประเทศไทยก็มีบริษัทสตาร์ทอัพของไทยที่มีความเชี่ยวชาญในด้านการออกแบบและพัฒนาแพลตฟอร์มด้าน CRM Privilege อย่างครบวงจร เพื่อรองรับการเติบโตในยุคดิจิทัล Thailand 4.0 ตามนโยบายของภาครัฐด้วยเช่นกัน</doc>
