<doc id="627403" url="https://th.wikipedia.org/wiki?curid=627403" title="เกาะน้อย (นครศรีธรรมราช)">เกาะน้อย (นครศรีธรรมราช) เกาะน้อย หรือ เกาะนุ้ย เป็นเกาะเล็ก ๆ รวมทั้งหมด 3 เกาะ คือ เกาะนุ้ย เกาะนุ้ยใน เกาะนุ้ยนอก ตั้งอยู่ในเขตตำบลท้องเนียน อำเภอขนอม จังหวัดนครศรีธรรมราช เกาะนุ้ยเป็นเกาะที่มีปรากฏการณ์ธรรมชาติอย่างหนึ่ง คือ เป็นแอ่งน้ำอยู่ตรงรอยแยกของหิน ช่วงที่น้ำขึ้นน้ำทะเลก็จะท่วมมิดแอ่ง แต่พอน้ำลงก็จะเห็นเป็นแอ่งน้ำที่มีน้ำอยู่เต็ม และน้ำในแอ่งนี้ก็เป็นน้ำจืดอีกด้วย เรียกแอ่งน้ำนี้ว่า บ่อน้ำจืดกลางทะเล ประกอบกับรูปร่างของแอ่งน้ำดูคล้ายรอยเท้า และยังมีเรื่องราวของ หลวงพ่อทวดเหยียบน้ำทะเลจืด ผู้ที่ศรัทธาเชื่อว่าเป็นบ่อน้ำศักสิทธิ์ ที่หลวงพ่อทวดได้แสดงปาฏิหาริย์ เหยียบน้ำทะเลให้เป็นน้ำจืดตามที่ตำนานได้ว่าไว้ภูมิศาสตร์ ภูมิศาสตร์. เกาะน้อย หรือ เกาะนุ้ย มีพื้นที่เกาะทั้งหมด 0.015 ตารางกิโลเมตร ตั้งอยู่ในเขตตำบลท้องเนียน อำเภอขนอม จังหวัดนครศรีธรรมราช</doc>
