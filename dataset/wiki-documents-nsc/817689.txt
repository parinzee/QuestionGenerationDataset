<doc id="817689" url="https://th.wikipedia.org/wiki?curid=817689" title="ปีแยร์ โอเฌอโร">ปีแยร์ โอเฌอโร ชาร์ล ปีแยร์ ฟร็องซัว โอเฌอโร () เป็นจอมพลแห่งจักรวรรดิฝรั่งเศสที่หนึ่ง เขาเป็นหนึ่งในผู้บัญชาการในสงครามปฏิวัติฝรั่งเศส หลังเขานำกองทัพต่อต้านสเปนและเข้าเป็นผู้ใต้บังคับบัญชาของนายพลนโปเลียน โบนาปาร์ตในอิตาลี หน้าที่การงานของเขาก็เจริญเติบโตอย่างรวดเร็ว เขาเข้าร่วมการต่อสู้ในทุกยุทธการของสงครามนโปเลียนในปี 1796 โดยทำผลงานอย่างยอดเยี่ยม หลังนโปเลียนขึ้นเป็นจักรพรรดิแห่งฝรั่งเศส นโปเลียนก็ยังคงไว้วางใจมอบหมายให้โอเฌอโรคุมกำลังสำคัญ แต่หลังนโปเลียนสิ้นอำนาจและถูกส่งตัวไปยังเกาะเอลบาแล้ว โอเฌอโรก็เข้าร่วมการฟื้นฟูราชวงศ์บูร์บง แม้เขาจะย้ายข้างมาอยู่ฝ่ายตรงข้ามกับนโปเลียน แต่เมื่อเขาได้ยินข่าวว่านโปเลียนสามารถหนีออกมาจากเกาะเอลบาได้และกำลังรวบรวมกองทัพใหม่ เขาได้เดินทางไปไปเข้าร่วมกับนโปเลียนแต่ถูกนโปเลียนจับกุมข้อหาทรยศแยะกักขังเขาไว้ ภายหลังจากที่นโปเลียนพ่ายแพ้และถูกส่งตัวไปยังเกาะเซนต์เฮเลนา พระเจ้าหลุยส์ที่ 18ได้ขึ้นครองบัลลังก์ฝรั่งเศสโดยสมบูรณ์ ก็ทรงปลดโอเฌอโรออกจากทุกตำแหน่งในกองทัพและริบฐานันดรและเบี้ยหวัด โอเฌอโรเสียชีวิตที่บ้านของเขาในลาอูแซย์เมื่อมีอายุได้ 53 ปี</doc>
