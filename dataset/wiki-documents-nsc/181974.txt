<doc id="181974" url="https://th.wikipedia.org/wiki?curid=181974" title="กีฬายุวชนโลก">กีฬายุวชนโลก กีฬายุวชนโลก () หรือตัวย่อว่า ICG เป็นการแข่งขันกีฬาระดับนานาชาติของบรรดาเด็กนักเรียนทั้งชายและหญิงจากทั่วทุกมุมโลกที่มีอายุระหว่าง 12-15 ปี โดยจัดขึ้นเป็นประจำทุกปีตามเมืองสำคัญของประเทศต่างๆที่เป็นเจ้าภาพ การแข่งขันกีฬายุวชนโลกถือกำเนิดขึ้นมาจากการที่ชาวยุโรปได้ร่วมมือกันจัดตั้งเทศกาลการแข่งกีฬาและวัฒนธรรม เพื่อส่งเสริมการมีมิตรภาพระหว่างประเทศ ซึ่งหวังว่าการมีมิตรภาพระหว่างประเทศ จะทำให้เกิดสันติภาพไม่มีสงครามหรือความรุนแรงเกิดขึ้น โดยจัดขึ้นเป็นครั้งแรกที่เมืองเซเลีย ประเทศสโลวีเนีย เมื่อปี 1968 (พ.ศ. 2511) เป็นการชิงชัยของเด็กนักเรียนชายหญิงวัยอายุ 12-15 ปี โดยทีมที่เข้าร่วมแข่งขันจะให้ส่งในนามของเมือง ไม่ใช่ส่งในนามของประเทศ ฉะนั้นประเทศหนึ่งอาจจะส่งหลายเมืองก็ได้ ในครั้งแรกนั้นมีทีมที่เข้าร่วมแข่งขันจาก 9 ประเทศ การแข่งขันมีจุดมุ่งหมาย เพื่อพัฒนาการทางด้านร่างกาย สติปัญญา และจิตใจของเด็ก และที่สำคัญที่สุดคือ เพื่อให้เด็กมีประสบการณ์การได้รู้จักกัน จะได้สร้างมิตรภาพโดยการติดต่อต่อเนื่องกันต่อไปเมื่อทุกคนกลับไปถึงบ้าน ซึ่งจะขยายผลไปถึงเพื่อนคนอื่นๆที่จะได้ร่วมกันติดต่อด้วย เพราะเด็กในวัยนี้เป็นช่วงวัยที่ชอบติดต่อกับเพื่อนเพศเดียวกัน จะได้แลกแปลี่ยนข้อมูล แลกเปลี่ยนวัฒนธรรม ฝึกฝนภาษา และช่วยเหลือต่อกันเมื่อเติบโตเป็นผู้ใหญ่ สำหรับการแข่งขันกีฬา เด็กในวัยนี้ยังไม่ควรจะต้องมีการแข่งขันแบบโหมหนักเอาเป็นเอาตาย เช่น แข่งกันครั้งละหลายๆเกมหรือหลายๆเซ็ทหรือหลายๆวัน แต่เด็กต้องการจะได้ท่องเที่ยว ต้องการได้รับความสนุกสนาน ได้รู้จักกันและสร้างมิตรภาพต่อกันมากกว่าการจัดการแข่งขันฤดูหนาว</doc>
