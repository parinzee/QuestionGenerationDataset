<doc id="94722" url="https://th.wikipedia.org/wiki?curid=94722" title="ผู้หญิงถึงผู้หญิงสวย">ผู้หญิงถึงผู้หญิงสวย รายการผู้หญิงถึงผู้หญิงสวย คือรายการโทรทัศน์เกี่ยวกับผู้หญิง ที่นำเสนอเนื้อหาปกิณกะที่เกี่ยวกับผู้หญิง ซึ่งมีรูปแบบคล้ายกับรายการผู้หญิงถึงผู้หญิง มีพิธีกรดำเนินรายการเป็นดารานางเอกของสถานีวิทยุโทรทัศน์ไทยทีวีสีช่อง 3 จำนวน 8 คน ได้แก่ พรชิตา ณ สงขลา, รุจิรา ช่วยเกื้อ, ศิริลักษณ์ ผ่องโชค, สุนิสา เจทท์, ธัญญาเรศ รามณรงค์, วิริฒิพา ภักดีประสงค์, วรรัตน์ สุวรรณรัตน์ และ น้ำทิพย์ จงรัชตวิบูลย์ เนื่องด้วยพิธีกรที่มากถึง 8 นางเอก เป็นเหตุให้มีความติดขัดต่าง ๆ จึงมีการถอนตัวของพิธีกรบางราย เริ่มด้วยน้ำทิพย์ จงรัชตวิบูลย์ และต่อมาด้วยวรรัตน์ สุวรรณรัตน์ โดยติดภารกิจการศึกษา ช่วงเวลาแพร่ภาพ แต่เดิมเคยออกอากาศในช่วงเช้าของวันเสาร์ และวันอาทิตย์ (8.30 - 10.00 น.) แต่ต่อมาได้มีการปรับผังมาอยู่ในช่วงเวลาบ่ายของวันอาทิตย์และปัจจุบันนี้ได้ปิดตัวลงไปแล้ว</doc>
