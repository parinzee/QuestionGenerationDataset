<doc id="86965" url="https://th.wikipedia.org/wiki?curid=86965" title="เทศบาลเมืองสุพรรณบุรี">เทศบาลเมืองสุพรรณบุรี เทศบาลเมืองสุพรรณบุรี เป็นองค์กรปกครองส่วนท้องถิ่นประเภทเทศบาลเมือง ตั้งอยู่ในเขตอำเภอเมืองสุพรรณบุรี จังหวัดสุพรรณบุรี จั้งตั้งขึ้นเมื่อปี พ.ศ. 2478 มีพื้นที่ประมาณ 9 ตารางกิโลเมตร ครอบคลุมพื้นที่ตำบลท่าพี่เลี้ยงทั้งตำบล บางส่วนของตำบลรั้วใหญ่ และบางส่วนของตำบลท่าระหัด มีจำนวนประชากรในปี พ.ศ. 2560 กว่า 25,000 คนประวัติ ประวัติ. เทศบาลเมืองสุพรรณบุรี เป็นองค์กรปกครองท้องถิ่นรูปแบบเทศบาลเมือง จัดตั้งขึ้นเมื่อวันที่ 10 ธันวาคม พ.ศ. 2478 โดยพระราชกฤษฎีกาจัดตั้งเทศบาลเมืองสุพรรณบุรี จังหวัดสุพรรณบุรี พุทธศักราช 2478 ซึ่งออกตามความในมาตรา 42 แห่งพระราชบัญญัติจัดระเบียบ พ.ศ. 2476 ตั้งแต่จัดตั้งมาจนถึงปัจจุบันได้มีการเปลี่ยนแปลงเขตเทศบาลจำนวน 2 ครั้ง คือ ครั้งที่ 1 ได้มีการขยายเขตเทศบาลเมื่อ พ.ศ. 2498 และครั้งที่ 2 ได้มีการขยายเขตเทศบาลเมื่อ พ.ศ. 2509 ปัจจุบันเทศบาลเมืองสุพรรณบุรี มีพื้นที่ประมาณ 9.013 ตารางกิโลเมตร และมีประชากรทั้งสิ้น 27,391 คน (ข้อมูล ณ เดือนธันวาคม 2551) สำนักงานเทศบาลเมืองสุพรรณบุรี ตั้งอยู่บริเวณถนนหมื่นหาญ ตำบลท่าพี่เลี้ยง อำเภอเมืองสุพรรณบุรี จังหวัดสุพรรณบุรีการศึกษา การศึกษา. โรงเรียนในสังกัดเทศบาลเมืองสุพรรณบุรี มีจำนวน 4 แห่งดังนี้- โรงเรียนเทศบาล 1 วัดประตูสาร - โรงเรียนเทศบาล 2 วัดปราสาททอง - โรงเรียนเทศบาล 3 วัดไชนาวาส - โรงเรียนเทศบาล 4 วัดศรีบัวบาน</doc>
