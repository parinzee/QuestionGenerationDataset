<doc id="146154" url="https://th.wikipedia.org/wiki?curid=146154" title="ผจญโลกแวมไพร์มรณะ">ผจญโลกแวมไพร์มรณะ ผจญโลกแวมไพร์มรณะ () เป็นภาพยนตร์สยองขวัญที่ดัดแปลงมาจากวรรณกรรมชุดตำนานชีวิตดาร์เรน แชน เขียนโดยดาร์เรน โอชอนิสซี จัดจำหน่ายในรูปแบบหนังสือที่อังกฤษครั้งแรกในปี 2000 ในชื่อ 'Cirque Du Freak' และทาง Universal Studios ได้นำมาสร้างเป็นภาพยนตร์โดยมีพอล ไวทซ์ เป็นผู้กำกับ และไบรอัน เฮลจ์แลนด์ เป็นผู้เขียนบทภาพยนตร์ โดยที่ดาร์เรน โอชอนิสซีไม่มีส่วนเกี่ยวข้องกับการเขียนแต่อย่างไร และยังมีลอเรน ชูเลอร์ ดอนเนอร์ (Donner's Company) เป็นผู้ให้ความร่วมมือในการถ่ายทำภาพยนตร์เรื่องนี้ Cirque Du Freak (2008) ได้รวบรวมผู้กำกับ คนเขียนบท นักแสดง และอื่นๆ ในวันที่ 15 มิถุนายน พ.ศ. 2550 การถ่ายทำครั้งแรกจะเริ่มขึ้นในวันที่ 19 กุมภาพันธ์ พ.ศ. 2551 ถ่ายทำที่เมืองนิวออร์ลีนส์ รัฐลุยเซียนา ประเทศสหรัฐอเมริกา เนื้อเรื่องของภาพยนตร์จะมีเนื้อเรื่องของหนังสือสามเล่มแรก คือ มนุษย์ประหลาดสยองขวัญ ผู้ช่วยผีดูดเลือด และอุโมงค์ปีศาจ เป็นหลักเรื่องย่อ เรื่องย่อ. ดาร์เรน แชนได้ตั๋วสำหรับการแสดงมนุษย์ประหลาด 'ซีร์ก ดู ฟรีก' มา 2 ใบ ที่ระบุไว้ว่าเป็นคณะที่น่าทึ่งที่สุดเท่าที่เคยมีมา ดาร์เรนจึงออกเดินทางไปชมซีร์ก ดู ฟรีก กับเพื่อนรักของเขา สตีฟ เลนเนิด หรือฉายาสตีฟ เลพเพิด ทุกอย่างเป็นไปได้ด้วยดีจนเมื่อสตีฟเกิดจำหนึ่งในนักแสดงมนุษย์ประหลาดได้ขึ้นมา ซึ่งได้ทำให้ชีวิตของดาร์เรน แชนพลิกผลันไปตลอดกาลนักแสดงนักแสดง. - Chris Massoglia แสดงเป็น ดาร์เรน แชน - John C. Reilly แสดงเป็น ลาร์เทน เครปสลีย์ หรือ เวอร์ ฮอร์สตัน - จอช ฮัทเชอร์สัน แสดงเป็น สตีฟ (เลพเพิด) เลนเนิด - เจสสิก้า คาร์ลสัน แสดงเป็น เด็บบี เฮมล็อก - แพทริก ฟิวกิต แสดงเป็น เอฟรา ฟอน(เด็กงู) - ไมเคิล เซิร์ฟเวอร์ริส แสดงเป็น เดสมอนด์ ไทนี - มอร์แกน เซย์เลอร์ แสดงเป็น แอนนี แชน - เคน วาตานาเบ แสดงเป็น ไฮเบอร์เนียส ทอลล์ - ซัลมา ฮาเยก แสดงเป็น ทรูสกา(ผู้หญิงมีเครา) - เจน คราโคว์สกี้ แสดงเป็น คอร์มา มนุษย์งอก (อันที่จริงในหนังสือเขียนไว้ว่าเป็นผู้ชายและชื่อคอร์แม็ค มนุษย์งอก แต่ Universal Studios ได้เปลี่ยนชื่อและแสดงโดยผู้หญิง)</doc>
