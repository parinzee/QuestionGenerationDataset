<doc id="750839" url="https://th.wikipedia.org/wiki?curid=750839" title="ปัมปัส">ปัมปัส ปัมปัส () เป็นที่ราบต่ำอุดมสมบูรณ์ในทวีปอเมริกาใต้ กินพื้นที่กว่า 750,000 ตารางกิโลเมตร ซึ่งรวมรัฐบัวโนสไอเรส รัฐลาปัมปา รัฐซานตาเฟ รัฐเอนเตรรีโอสและรัฐกอร์โดบาของประเทศอาร์เจนตินา, ประเทศอุรุกวัยส่วนใหญ่ และรัฐรีโอกรันดีโดซูลของประเทศบราซิล ภูมิอากาศไม่รุนแรง มีหยาดน้ำฟ้า 600 ถึง 1,200 มิลลิเมตรซึ่งกระจายเกือบเท่ากันตลอดทั้งปี ทำให้ดินเหมาะสมแก่เกษตรกรรม ที่ราบนี้มีสัตว์ป่าเอกลักษณ์เพราะลักษณะภูมิประเทศต่าง ๆ ที่อยู่รอบ สัตว์ป่าบางชนิด เช่น เรีย (rhea) กวางปัมปัส อาร์มาดิลโลหลายสปีชีส์ จิ้งจอกปัมปัส โอพอสซัมหูขาว ตินามูสันงาม (elegant crested tinamou) ฯลฯ</doc>
