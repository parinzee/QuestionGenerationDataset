<doc id="227153" url="https://th.wikipedia.org/wiki?curid=227153" title="จิรายุ ห่วงทรัพย์">จิรายุ ห่วงทรัพย์ นายจิรายุ ห่วงทรัพย์ อดีตสมาชิกสภาผู้แทนราษฎรกรุงเทพมหานคร เขต 18 (เขตคลองสามวา) สังกัดพรรคเพื่อไทย อดีตรองโฆษกพรรคเพื่อไทย อดีตผู้ประกาศข่าวสถานีวิทยุโทรทัศน์แห่งประเทศไทย (เอ็นบีที) สถานีโทรทัศน์ทีไอทีวี และสถานีโทรทัศน์ไอทีวีประวัติ ประวัติ. นายจิรายุ ห่วงทรัพย์ มีชื่อเล่นว่า "ยุ" เกิดที่ กรุงเทพมหานคร เมื่อปี พ.ศ. 2512 จบการศึกษาชั้นมัธยมจากโรงเรียนเซนต์จอห์น ปริญญาโท สาขาการบริหารสื่อสารมวลชน มหาวิทยาลัยธรรมศาสตร์ และศึกษาต่อการออกแบบที่นครเมลเบินท์ ออสเตเลีย นายจิรายุเริ่มต้นเป็น นักเขียนคำโฆษณาที่คุ้นเคย “ก็ลมมันเย็น” ต่อมานายจิรายุไปเป็นนักข่าวที่หนังสือพิมพ์ฐานเศรษฐกิจ มีความเชี่ยวชาญเรื่อง ระบบการสื่อสาร คมนาคม โดยนายจิรายุได้ทำงานนานถึง 8 ปี นายจิรายุ อยู่ในเหตุการณ์ พฤษภาทมิฬ 35 เคยได้รางวัล ภาพถ่ายการสลายการชุมนุม จากนั้น 2ปี นายจิรายุ ย้ายไปเป็น บก.หน้า 1 นสพ.ไทยไฟแนนเชียล ก่อนที่จะย้ายไปเป็นดีเจที่วิทยุ อสมท. FM 99 Mhz และเข้าทำงานที่สถานีโทรทัศน์ไอทีวี ตั้งแต่สถานียังไม่ออกอากาศ นายจิรายุ เริ่มต้นงาน ในตำแหน่งผู้สื่อข่าว เศรษฐกิจ ผู้สื่อข่าวเหตุการณ์ และได้เป็นผู้ประกาศข่าวเศรษฐกิจคู่กับ นายจิระ ห้องสำเริง ดร.ณัฏฐา โกมลวาทิน และรายการข่าวเช้าไอทีวี ด้วยความชอบการ ผจญภัย นายจิรายุ ได้เลื่อนขั้นไปเป็นผู้ประกาศข่าวภาคสนามแถวหน้าของitv ในยุคที่itv โดดเด่นในสังคมไทย อาทิข่าว ยึดสถานทูตพม่า ,ข่าวไฟไหม้รอยัลพล่าซ่าพัทยา, ม็อบไทยซัมมิต ,เหตุการณ์สังหารป่าไม้เขาใหญ่ ,น้ำป่าถล่มเมืองลับแล รถไฟตกรางที่อำเภอลองแพร่ ,เหตุการณ์ม็อบสีลม และเหตุการณ์ซูนามิในภาคใต้ ฯลฯ อีกทั้งได้รับการแต่งตั้งเป็นบรรณาธิการข่าว ทางอากาศ (Sky News) หลังการรัฐประหาร ปี 2549 จนถึงรัฐบาล พล.อ สุรยุทธ ในปี2550 เกิดวิกฤติ ITV จน ITV เปลี่ยนเป็นสถานีโทรทัศน์ TITV ต่อมาแปรสภาพเป็นสถานีโทรทัศน์ไทยพีบีเอส นายจิรายุ ปฏิเสธที่จะทำงาน กับ TPBS จนกระทั่งในปี 2550 นายสมัคร เป็นนายกรัฐมนตรี ได้มีการเปลี่ยนแปลงสถานีวิทยุโทรทัศน์แห่งประเทศไทย(ช่อง 11 กรมประชาสัมพันธ์)มา เป็นสถานีวิทยุโทรทัศน์แห่งประเทศไทย (NBT ) ในสมัยนายจักรภพ เพ็ญแข เป็นรัฐมนตรีประจำสำนักนายกรัฐมนตรี และให้ทีมงาน ITV เดิมที่ไม่ไปทำงานกับ TPBS เข้ามาบริหารงาน นายจิรายุ ได้รับการชักชวน จาก นายฉัตรชัย ตะวันธรงค์ (ผอ ไทยรัฐทีวี 2560) นายจิรายุ จึงไปเป็นผู้ประกาศข่าวที่ NBT พร้อมกับผู้ประกาศข่าวอีกหลายคน อาทิ นางปนัดดา วงศ์ผู้ดี นางสาวตวงพร อัศววิไล และนายจอม เพชรประดับ เป็นต้น ในปี 2552 ในยุค นายอภิสิทธิ์ เป็นนายกรัฐมนตรี NBTถูกเปลี่ยนกลับมาเป็นสถานีวิทยุโทรทัศน์แห่งประเทศไทย (สทท.) ในสมัยนายสาทิตย์ วงศ์หนองเตย เป็นรัฐมนตรีประจำสำนักนายกรัฐมนตรี โดยใช้สัญญาลักษณ์ ใหม่เป็นรูป หอยสีม่วง และ นายจิรายุถูกปลดออกตั้งแต่วันที่ 1 มีนาคม พ.ศ. 2552 พร้อมกับ นางปนัดดา วงศ์ผู้ดี นางสาวตวงพร อัศววิไล และนายจอม เพชรประดับ ด้วยเหตุที่พวกเขาประกาศข่าว อยู่ในช่วงเวลาที่พันธมิตรประชาชนเพื่อประชาธิปไตยบุกยึดสถานีวิทยุโทรทัศน์แห่งประเทศไทย นายจิรายุจึงตัดสินใจลงเล่นการเมืองโดยเข้าร่วมเป็นคณะทำงานโฆษกพรรคเพื่อไทย และในการเลือกตั้งปี 2554 นายจิรายุ ได้ลงสมัครรับเลือกตั้งสมาชิกสภาผู้แทนราษฎร กรุงเทพมหานคร เขต 18 (เขตคลองสามวา) โดยสามารถเอาชนะคู่แข่งจากพรรคประชาธิปัตย์ ซึ่งเป็น ส.ส.หลายสมัย อย่างนายสมัย เจริญช่างได้ ในวงการการเมือง นายจิรายุ เป็นนักตีแผ่ทางสังคมหลายเรื่อง ทั้ง การเปิดโปงทุจริต โครงการชุมชนพอเพียง ,การจัดซื้อรถและเรือดับเพลิง และ ที่โด่งดังคือการตรวจสอบ กล้อง ดัมมี่ CCTV ของ กทม. และสนามฟุตซอล ที่หนองจอก ล่าสุดในการยึดอำนาจปฏิวัติ ของพลเอก ประยุทธิ์ จันทรโอชา ผบ.ทบ.ในวันที่ 22พฤษภาคม 2557 นายจิรายุ ห่วงทรัพย์ ได้ถูกคณะรักษาความสงบแห่งชาติหรือ คสช.ให้ไปรายงานตัวตามประกาศฉบับที่ 14/2557 และถูกควบคุมตัวโดยทหารติดอาวุธ และนำไปควบคุมตัวไว้ในค่ายทหาร แห่งหนึ่งในจังหวัดสระบุรี โดยไม่ให้ติดต่อสื่อสารหรือเข้าเยี่ยมแต่อย่างใด ในด้านความรู้ความสามารถ นอกจากจะชอบการแข่งขันรถยนต์เป็นชีวิตจิตใจแล้ว นายจิรายุยังเป็นผู้ที่มีความรู้ความสามารถเกี่ยวกับอุตสาหกรรมยานยนต์ และเป็นผู้สะสมป้ายทะเบียนรถยนต์ต่างประเทศมากที่สุดในประเทศไทย อีกทั้งยังเป็นนักแข่งรถยนต์ ทั้งทางเรียบ และทางฝุ่น และผู้จัดการแข่งขันรถยนต์ หลากหลายรายการ อาทิ OFFROAD TROPHY ที่โด่งดังจนถึงปีจุบัน (2560) นายจิรายุเคยประสบอุบัติเหตุ รถคว่ำถึง สองครั้งในการแข่งขันรถยนต์ ครอสคันทรี่ชิงแชมป์ประเทศไทยฯ ภายใต้สังกัดทีมโตโยต้า ในปี 2543 และในปี 2544 นายจิรายุ คว้าตำแหน่งชนะเลิศในการแข่งขัน มีเดียชาเร้นท์ เรซซิ่ง ที่กรุงมะนิลา ประเทศ ฟิลิปปินส์ และแชมป์ประหยัดนำมันรถยนต์สโกด้า นายจิรายุ เคยได้รับทุนไปฝึกอบรมการขับรถภายใต้สถานการณ์จาก สำนักรอดฮอลเทคนิเชียลของ FBIสหรัฐอเมริกา ที่รัฐเนวาดา ในปี 2538 และยังเป็นผู้บุคเบิกในการเดินทางในอินโดจีน ด้วยรถยนต์เคยเดินทางสำรวจเส้นทางไปยังเมืองฆันทเลย์และถูกกักขังบริเวณที่เมืองเชียงตุงพม่าในปี 2537 ส่วนการเดินทาง ตลอด 20 ปี นายจิรายุ เดินทางด้วยรถยนต์จากประเทศไทย ไปที่ประเทศจีน ที่ คุณหมิง สิบสองปันนา เมืองอูรูมูฉี เข้า คาซัสสถาน ไปจบที่ อุซเบกิซสถาน ในเส้นทางสายแพรไหม,ทิเบต และ ยังเป็นหัวหน้านำพาคาราวานผจญภัยจากประเทศไทย ไปที่ เมืองฮานอย ดานัง เว้ ฮอยอาน และโฮจิมินห์ ส่วนในลาว และกัมพูชา เป็นผู้นำพา ตะลุยไปที่ เสียมราฐ,พนมเปญ,พระตะบอง,ม็อกบาย,และลาวเหนือและลาวใต้ ล่าสุดในปี 2552 นายจิรายุ นำขบวนคาราวาน มุ่งลงภาคใต้ ผ่านไปยังปีนัง กัวลาลัมเปอร์, ปุตาจายา,ยะโอบารู และสิงค์โปร์ แ ละในปี 2555 ที่ผ่านมา นายจิรายุ นำขบวนคาราวานรถยนต์ โฟว์วีล จากกรุงเทพ มุ่งหน้า เชียงราย สิบสองปันนา คุณหมิง ต้าลี้ ลี่เจียง ไปจบที่หุบเขามังกรหยก ในปี 2556 ที่ผ่านมาในเดือนกุมภาพันธ์ นายจิรายุ พาสมาชิกนักผจญภัยโดยรถยนต์ ขับรถ มุ่งหน้าสู่ ทะเลทรายมุ่ยเน่ ที่ประเทศเวียตนาม ผ่านออกทาง จังหวัดตราด เข้าสู่ กาะกง สีหนุวิลล์ ดาลัด มุยเน่ นครโอจิมินท์ วกกลับเข้าสู่ประเทศไทยที่ จังหวัด เสียมราฐ สระแก้ว ในเดือนกุมภาพันธ์ 2557 นายจิรายุ พาสมาชิกคาราวานกว่า 15 คัน มุ่งหน้า สู่ อำเภอแม่สอดจังหวัด ตาก เข้าสู่ เมืองเมียวดี ผ่านเข้าสู่เขตปกครองกะเหรี่ยง มุ่งหน้าสู่ เมืองหงสาวดี พุกาม มุ่งหน้าสู่เมืองหลวงใหม เนปิดอร์ ของ เมียร์ม่า และ เข้าสู่ย่างกุ้ง ปิดฉากการเดินทางกว่า 15 วัน ที่ รัฐยะไข่ ที่เมือง เมาะละแมง และนำคาราวานข้าม แม่น้ำสะโตง กลับสู่ประเทศที่ แม่สอดโดยสวัสดิภาพ ในปี2558 นายจิรายุ นายจิรายุพาสมาชิกคาราวานกว่า 20 คัน มุ่งหน้าชายแดนที่จังหวัดน่าน มุ่งหน้าสู่ เดียนเบียนฟู ไปสิ้นสุดที่ซาปา ในเดือน กุมภาพันธ์ 2559 นายจิรายุ บันทึกเส้นทางการเดินทาง 12วัน5,200กม จากกรุงเทพสู่เชียงของ หมองล้า สิบสองปันนา คุณหมิง สู่แผ่นดินสีแดงที่ตงชวน และลู่ซี่ น้ำตก9มังกรที่หยวนหยาง ทำสถิติการทดสอบรถ3ยี่ห้อ คือNissan navara ,Ssangyong stavic ,และ ทรานฟอรเมอร์ จากไทยรุ่ง ไปกลับกว่า5,200กม ในปี 2559 นายจิรายุ ขับรถจากกรุงเทพ มุ่งหน้าสู่ กรุงอูลันบารตอ มองโกเลีย สู่ ไซบีเรีย โดยรถยนต์มาสด้า ในเดือน มีนาคม2560 ที่ผ่านมา นายจิรายุ พาสมาชิกคาราวาน 19คัน เปิดเส้นทางโดยรถยนต์ จาก กรุงเทพ สู่รัฐกระเหรี่ยง เมืองตองจี รัฐฉาน ไทยใหญ่ เนปิดอ มัณฑะเลย์ ทาง แม่สอด จ.ตาก ทั้งที่ก่อนหน้านี้เตรียมออกเดินทาง ที่ด่านแม่สาย เชียงราย สู่เชียงตุง แต่เกิดการสู้รบ ระหว่างกองทัพกู้ชาติไทใหญ่ กับรัฐบาลพม่าจึงจำเป็นต้องเปลี่ยนเส้นทางกะทันหัน และประสบความสำเร็จในการเดินทาง 10วัน 3,800 กม ในงานการทดสอบรถยนต์ นายจิรายุ เดินทางไปทดสอบรถยนต์ ที่ประเทศ อเมริกา,ออสเตเลีย,ทัสมาเนีย,สวีเดน ,นอร์เวย์,เบลเยี่ยม,เยอรมัน,สเปน,โปรตุเกส,ฝรั่งเศส,อิตาลี,อังกฤษ,สวิสแลนด์,ญี่ปุ่น,UAE,เกาหลีใต้,ฟิลิปปินส์,อินโดนีเซีย,บรูไนฯลฯประวัติการทำงานด้านสื่อสารมวลชนประวัติการทำงานด้านสื่อสารมวลชน. - ก๊อปปี้ ไรท์เตอร์ บจ.ทีเอสเคบรอดคาสติ้ง - ครีเอทีฟ ไดเร็คเตอร์ บจ.ทีเอสเคบรอดคาสติ้ง - ผู้สื่อข่าว เศรษฐกิจ ,นสพ.ไทยไฟแนนลเชียล,นสพ.ข่าวหุ้น ,นสพ.ฐานเศรษฐกิจ(รางวัลภาพถ่ายเหตุการณ์พฤษภาทมิฬ) - ดีเจวิทยุ อสมท เอฟเอ็ม 99 - ผู้ประกาศข่าวเศรษฐกิจ สถานีโทรทัศน์ไอทีวี - ผู้ประกาศข่าวกีฬา สถานีโทรทัศน์ไอทีวี - ผู้ประกาศข่าวเหตุการณ์ สถานีโทรทัศน์ไอทีวี (สึนามิ,เครื่องบินตก,ม๊อบไทยซัมมิต,ม๊อบมือถือ,น้ำท่วมฯลฯ) - บรรณาธิการข่าว สถานีโทรทัศน์ทีไอทีวี - ผู้ประกาศข่าวสกายนิวส์ สถานีโทรทัศน์ทีไอทีวี - พิธีกรรายการออโต้แจม ทางไอทีวี - พิธีกรรายการไปใหนไปกัน ทางไอทีวี - ผู้ประกาศข่าว สถานีวิทยุโทรทัศน์แห่งประเทศไทย (เอ็นบีที) - ดีเจวิทยุเอฟเอ็ม 89.5 - คอลัมนิสต์ นสพ.สยามธุรกิจ - คอลัมนิสต์ นสพ.สร้างชาติ - คอลัมนิสต์ นสพ.ธุรกิจภาคเหนือ - คอลัมนิสต์ นิตยสารวอยซ์ - คอลัมนิสต์ นิตยสารซีแม็กซ์คาร์ - พิธีกรรายการ ขับปลอดภัย ทางช่อง 7 - พิธีกรรายการ บางกอกออโต้แจม ทางช่อง 9 - พิธีกรรายการ แม็กซ์มอเตอร์สปอร์ต ทางเอ็นบีที - พิธีกรรายการ ประเทศไทยก็ของเรา ทางสถานีประชาชน - พิธีกรรายการ การเมืองเรื่องจริง ทางสถานีประชาชน - พิธีกรรายการ รู้ทันอภิสิทธิ์ คิดทันกัน ทางสถานีประชาชน - พิธีกรรายการ ดับเครื่องชน ทางเอเชียอัปเดต (คู่กับ การุณ โหสกุล ภายหลังจิรายุดำเนินรายการด้วยตนเองจนกระทั่งลาออกไปลงสมัครสมาชิกสภาผู้แทนราษฎร) - ผู้บรรยายกีฬา มอเตอร์สปอร์ต, แข่งขันเรือ, ฟุตบอล ฯลฯ - พิธีกร รายการ 1ล้านไมล์ไปกับ จิรายุ ห่วงทรัพย์ ทาง ทีวี 24ประวัติการทำงานสังคมประวัติการทำงานสังคม. - อุปนายกสมาคมผู้สื่อข่าวรถยนต์และรถจักรยานยนต์ไทย 2 สมัย - กรรมการ ราชยานยนต์สมาคมแห่งประเทศไทยในพระบรมณราชูปถัมป์ (รยสท)ผลงานแสดงผลงานแสดง. - ดรีมทีม (2008) รับบทเป็นผู้บรรยายกีฬา (รับเชิญ) - สืบจากศพ แสดงเป็นนักข่าวอาจารย์อาจารย์. - อาจารย์พิเศษ มหาวิทยาลัยสยาม - อาจารย์พิเศษ มหาวิทยาลัยธรรมศาสตร์ - อาจารย์พิเศษ คณะนิเทศศาสตร์ มหาวิทยาลัยเซนต์จอห์นประสบการณ์ทางการเมืองประสบการณ์ทางการเมือง. - คณะทำงานโฆษกพรรคเพื่อไทย - รองโฆษกพรรคเพื่อไทย - คณะทำงานรองประธานสภาผู้แทนราษฎรคนที่ 1 (นายสามารถ แก้วมีชัย) - ที่ปรึกษาประธานกรรมาธิการการทหาร สภาผู้แทนฯ - กรรมาธิการวิสามัญพิจารณาร่าง พรบฯ - โฆษกกรรมาธิการวิสามัญพิจารณาร่าง พรบ.งานทำที่บ้าน สภาฯ - โฆษก สำนักงานปราบโกง สปก.401 พรรคเพื่อไทย - ที่ปรึกษาคณะกรรมาธิการการทหาร - สมาชิกสภาผู้แทนราษฎร กรุงเทพมหานคร เขต 18 (พื้นที่เขตคลองสามวา) - กรรมาธิการพาณิชย์และทรัพย์สินทางปัญญา สภาฯ - กรรมาธิการกิจการองค์กรตามรัฐธรรมนูญ รัฐวิสาหกิจ องค์กรการมหาชน และกองทุน สภาฯ - กรรมาธิการการกฎหมาย การยุติธรรมและสิทธิมนุษยชน สภาฯ - คณะกรรมการสถานีโทรทัศน์วิทยุรัฐสภา - คณะกรรมการประสานงานพรรคร่วมรัฐบาล วิปรัฐบาล - รองประธานกรรมาธิการวิสามัญคนที่1 เพื่อตรวจสอบข้อเท็จจริงกรณีกล้องซีซีทีวีของกรุงเทพมหานคร - กรรมธิการวิสามัญจัดตั้งกรมฝนหลวงและการบินเกษตร - กรรมาธิการวิสามัญ พรบ. ศุลกากร - กรรมาธิการวิสามัญ พรบ.เวนคืนอสังหาริมทรัพย์ - รองประธานกรรมาธิการวิสามัญ รถไฟฟ้าสายสีชมพู - ประธานสภาวัฒนธรรม "การฝึกอบรม" 1.หลักสูตร การเมืองและการปกครองในระบอบประชาธิปไตยสำหรับนักบริหารระดับสูง รุ่นที่16(ปปร.16)สถาบันพระปกเกล้า 2.หลักสูตร ผู้บริหารการเมืองและการเลือกตั้งระดับสูงรุ่นที่6 (พตส.6 )สถาบันพัฒนาการเมืองและการเลือกตั้ง กกต. 3.หลักสูตรผู้บริหารระดับสูงด้านการบริหารเมือง รุ่น1(ผู้นำเมืองรุ่นที่1) 4.หลักสูตรประกาศนียบัตรชั้นสูง ด้านการ เสริมสร้างสังคมสันติสุข สถาบันพระปกเกล้า รุ่นที่ 8(4ส8)4.เครื่องราชอิสริยาภรณ์4.เครื่องราชอิสริยาภรณ์. - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.)</doc>
