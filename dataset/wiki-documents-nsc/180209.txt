<doc id="180209" url="https://th.wikipedia.org/wiki?curid=180209" title="นฤมล จิวังกูร">นฤมล จิวังกูร นฤมล จิวังกูร หรือ โฟร์ท (อ่านว่าโฟ๊ท) เป็นนักร้องที่มีชื่อเสียงในปี พ.ศ. 2542 - พ.ศ. 2548 โดยมีผลงานภายใต้สังกัดอาร์เอส โปรโมชั่น ผลงานเพลงที่เป็นที่รู้จักอย่างมากมาย อาทิ นาฬิกาทราย, คนที่ใช่ (ในวันที่ผิด), ไม่มีฉันคนนั้นอีกแล้ว, หมายความว่ายังไง และเพลง เหตุผล เป็นต้นประวัติ ประวัติ. นฤมล จิวังกูร เกิดเมื่อวันที่ 4 กันยายน พ.ศ. 2515 จบการศึกษาระดับปริญญาโทจาก California State University คณะบริหารธุรกิจ (เอกบริหารการเงิน) เป็นบุตรสาวของนายณรงค์ จิวังกูร และนางเยาวนิตย์ จิวังกูร เป็นบุตรสาวคนเดียวของครอบครัว เริ่มเป็นนักร้องจากการรวมกลุ่มกับเพื่อนนักร้องหญิง 3 คนคือ โฟร์ท นฤมล จิวังกูร , อัยย์ พรรณี วีรานุกูล และ อ๊อด พิรุณ ยิ้มพงษ์ ออกอัลบั้มในนามวง "เอ็กซิท (Exit)" ชื่อชุด "ทางออกของความรู้สึก" ออกวางจำหน่ายเมื่อ เมษายน พ.ศ. 2536 ในปี พ.ศ. 2539 ได้ออกอัลบั้มร่วมกับ ปั่น-ไพบูลย์เกียรติ เขียวแก้ว และ สามารถ สุขกนิษฐ อัลบั้ม "Something in R & B" ออกวางจำหน่ายเมื่อ กรกฎาคม พ.ศ. 2539 หลังจากยุบวงก็มีผลงานเพลงประกอบละคร ภาพยนตร์ และงานร้องประสานเสียงให้กับศิลปินมากมายหลายคน จนในที่สุดได้เข้ามาเซ็นสัญญาออกอัลบั้มเป็นศิลปินเดี่ยวในสังกัด อาร์.เอส.โปรโมชั่น เมื่อปี 2541 โดยได้มีผลงานอัลบั้มออกมาจำนวนมากในช่วงระหว่างปี 2542-2548 เริ่มเข้าสู่ผลงานเพลงในค่ายอาร์เอส ในปี พ.ศ. 2542 โฟร์ทได้มีผลงานกับทางค่ายอาร์เอสโดยการร้องเพลงประกอบภาพยนตร์ แตก 4 รัก โลภ โกรธ เลว ขับร้องเพลง "ความทรงจำ" ต่อมาในปีเดียวกัน โฟร์ทได้มีผลงานอัลบั้มเดี่ยวชุดแรกกับทางสังกัดอาร์เอส โปรโมชั่น โดยใช้ชื่ออัลบั้มว่า "Fourth" โดยมีเพลงฮิตต่างๆมากมายไม่ว่าจะเป็น นาฬิกาทราย, โลกใบใหม่ และเพลง คืนฝนโปรย นับว่าเป็นการเปิดตัวของเธอได้อย่างดีในอัลบั้มแรก พ.ศ. 2543 โฟร์ทได้มีอัลบั้มพิเศษคู่กับ "อู๋-ธรรพ์ณธร ปาลกะวงศ์ ณ อยุธยา" ในอัลบั้ม "ธรรพ์ณธร-โฟร์ท Fire&Ice" ซึ่งมีทั้งเพลงแต่งใหม่และเพลงเก่านำมาร้องใหม­่ เพลงฮิต คือ อีกนาน ,ยอมรับคนเดียว,ดีที่สุด และน้ำตา ( นำเพลง น้ำในตา อิทธิและเปลืองน้ำตา ติ๊ก ชิโร่ มารวมเป็นเพลงเดียว) ในปีเดียวกันก็ยังมีอัลบั้มเดี่ยวชุดที่สองอย่างรวดเร็ว คืออัลบั้ม "Magic Love" โดยมีเพลงฮิต เช่น ไม่มีฉันคนนั้นอีกแล้ว, ฉันทำไม่ได้ และเพลง คลื่นใต้น้ำ ในปี พ.ศ. 2544 โฟร์มีอัลบั้มพิเศษภายในปีเดียวทั้งหมด 3 อัลบั้มคือ อัลบั้ม "The Celebration 1" เป็นอัลบั้มที่นำเพลงเก่ามาขับร้องใหม่ โดยโฟร์ทได้ร้องเพลง "ยอมยกธง" (ต้นฉบับ: อริสมันต์), อัลบั้ม "Impression" และอัลบั้ม "Zodiac" อัลบั้มนี้ถือเป็นอีกหนึ่งอัลบั้ม ที่สร้างปรากฏการณ์ใหม่ให้กับวงการเพลงไทย ด้วยการคัดเลือก 12 ศิลปิน 12 ราศี มาถ่ายทอดบทเพลงรักจักรราศี เป็นเพลงที่สะท้อนถึงความเป็นตัวของตัวเอง­ในแต่ละราศี จึงทำให้ในแต่ละเพลงที่ออกมาสะท้อนถึงมุมม­องความรักที่ต่างกันออกไปตามราศี โดยโฟร์ทได้ขับร้องเพลง "น้ำค้างกลางตะวัน" พ.ศ. 2545 โฟร์ทมีอัลบั้มเดี่ยวอย่างต่อเนื่อง คืออัลบั้ม "Fourth Secret" มีเพลงฮิต เช่น หมายความว่ายังไง, คนที่ใช่ (ในวันที่ผิด) และเพลง ร่องรอยของสองเรา และในปีเดียวกับยังมีอัลบั้มพิเศษชื่ออัลบั้ม "Inspiration" อีกด้วย หลังจากนั้น โฟร์ทก็ได้มีอัลบั้มต่างๆมากมายทั้งอัลบั้มเดี่ยวและอัลบั้มพิเศษ กับทางค่ายอาร์เอส และยังร้องเพลงประกอบการ์ตูนแอนิเมชันอีกด้วย โดยหลังจากที่ออกอัลบั้มชุดสุดท้าย "All My Life" โฟร์ทก็หันหลังให้กับวงการเพลงไปโดยปริยายชีวิตส่วนตัวชีวิตส่วนตัว. - การศึกษา- อนุบาล โรงเรียนปริญญาทิพย์ - ประถมศึกษา โรงเรียนเซ็นต์โยเซฟคอนแวนต์ - มัธยมศึกษาโรงเรียนเซ็นต์โยเซฟคอนแวนต์ - ปริญญาตรี มหาวิทยาลัยอัสสัมชัญ - ปริญญาโท เกียรตินิยมอันดับ 1 MBA บริหารธุรกิจ เอกการเงิน ประเทศสหรัฐอเมริกา ปัจจุบันทำงานประจำอยู่ที่ฝ่ายบริหารการเงินและอัตราแลกเปลี่ยนระหว่างประเทศ ธนาคารซิตี้แบงค์ผลงานสตูลดิโออัลบั้มผลงาน. สตูลดิโออัลบั้ม. - ผลงานเพลงทั้งหมดในสตูลดิโออัลบั้มนี้ เป็นผลงานที่อยู่ในค่ายอาร์เอส โปรโมชั่นอัลบั้มพิเศษอัลบั้มพิเศษ. - 2542 : อัลบั้มเพลงประกอบภาพยนตร์ "แตก 4 รัก โลภ โกรธ เลว" - 2543 : อัลบั้ม ธรรพ์ณธร-โฟร์ท Fire&Ice - 2544 : อัลบั้มพิเศษ "The Celebration" - 2544 : อัลบั้มพิเศษ "Impression" - 2545 : อัลบั้มพิเศษ "Inspiration" - 2544 : อัลบั้มพิเศษ "Zodiac" - 2546 : อัลบั้ม ธรรพ์ณธร-โฟร์ท แสงและเงา - 2547 : อัลบั้มพิเศษ "Unforgettable" - 2547 : อัลบั้มพิเศษ "DREAMS by Parn Fourth Piano" - 2548 : อัลบั้มพิเศษ "คิดถึงแม่ เรียงความเรื่องแม่" - 2548 : อัลบั้มพิเศษ "All My Life" - 2549 : อัลบั้มพิเศษ "ลูกของพ่อ"อัลบั้มอื่นอัลบั้มอื่น. - 2536 : อัลบั้ม Exit - 2539 : อัลบั้ม Something in R&Bเพลงประกอบละครเพลงประกอบละคร. - เพลงประกอบละครเรื่อง เลือดทรนง - เพลง อยากให้รู้ว่ารัก - เพลงประกอบละครเรื่อง หัวใจมีเงา - เพลง ใครสักคน และ อยากให้รู้ - เพลงประกอบละครเรื่อง เจนนี่ นางสาวจำเป็นฮ่ะ - เพลง แอบรัก - เพลงประกอบละครเรื่อง ระเริงไฟ - เพลง ระเริงไฟ - เพลงประกอบละครเรื่อง ไฟกามเทพ - เพลง เพิ่งจะรู้ใจตัวเอง และ ภาพในใจ - เพลงประกอบละครเรื่อง หักเหลี่ยมพระกาฬ - เพลง แสงและเงา - เพลงประกอบละครเรื่อง เพื่อน - เพลง คนในนิยาย - เพลงประกอบละครเรื่อง ฮอยอัน ฉันรักเธอ - เพลง เสียงของความรักเพลงประกอบภาพยนตร์เพลงประกอบภาพยนตร์. - เพลงประกอบภาพยนตร์เรื่อง อุแว้สวรรค์ มหัศจรรย์ข้ามโลก - เพลง ไม่ให้ใครเห็น - เพลงประกอบภาพยนตร์เรื่อง แตก 4 รัก โลภ โกรธ เลว - เพลง ความทรงจำ (Acoustic) - เพลงประกอบภาพยนตร์เรื่อง ชู้ - เพลง ไม่เลือกได้ไหมพากย์เสียงพากย์เสียง. - Beauty and The Beast ตอน มหัศจรรย์วันอลเวง [Belle พากย์และร้อง] - Beauty and The Beast ตอน โลกความฝันของโฉมงาม [Belle พากย์และร้อง] - The Magic Sword: Quest for Camelot [Kayley พากย์และร้อง] - Mulan [Mulan ร้อง] - Lion King II [Kiara พากย์และร้อง]</doc>
