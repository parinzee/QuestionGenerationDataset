<doc id="252790" url="https://th.wikipedia.org/wiki?curid=252790" title="ตุ๊กตาดัล">ตุ๊กตาดัล ตุ๊กตาดัล หรือ เดล (; ) คือ ตุ๊กตาที่มีระบบข้อต่อทั้งตัว ซึ่งจัดจำหน่ายโดยบริษัท จุน แพลนนิ่ง (JUN Planning) ของประเทศญี่ปุ่น ที่จำหน่ายทั้ง พิวลิป (Pullip) ดัล (DAL) แทยัง (Taeyang) นามุ (Namu) Byul (พยอล) ลิตเติ้ล พิวลิป (Little Pullip) ลิตเติ้ล ดัล (Little DAL) เจ ดอลล์ (J-Doll) และบีเจดี ไอ (BJD Ai) ออกแบบโดยบริษัท ชูชาง ชุนฮา (Chunsang Chunha) ของประเทศเกาหลี ผลิตออกมาในปี ค.ศ. 2006 แต่ปัจจุบันบริษัทกรู๊ฟ อิน (Groove Inc.) เข้ามาจัดจำหน่ายแทน เนื่องจากบริษัท จุน แพลนนิ่ง (Jun Planning) ล้มละลาย ซึ่งนำทีมโดยนักออกแบบตุ๊กตาที่ชื่อ แมงโก ปาร์ค(Ms.Mango Park)และแมงโก ปาร์ค เป็น CEO บริษัทกรู๊ฟ อิน (Groove Inc.) ตุ๊กตาดัลเป็นหนึ่งในตุ๊กตาที่เป็นระบบข้อต่อ ที่ทางบริษัท จุน แพลนนิ่งจัดจำหน่าย โดยวางคาแร็กเตอร์ของตุ๊กตาดัลให้เป็นน้องสาวของตุ๊กตาแทยัง และยังเป็นคู่ปรับกับตุ๊กตาพิวลิป ซึ่งเป็นคนรักของพี่ชาย ซึ่งเกิดเดือนกุมภาพันธ์ ที่โซล ประเทศเกาหลีใต้ เติบโตในเมืองมิลาน ประเทศอิตาลี เกิดในครอบครัวที่พ่อมีอาชีพเป็นเจ้าของร้านขายเครื่องดนตรีสุดหรู สัญชาติอังกฤษ แม่มีอาชีพเป็นสถาปนิก สัญชาติเกาหลี เธอจึงเป็นลูกครึ่งอังกฤษ-เกาหลี สัญชาติเกาหลี เธอเป็นคนอ่อนไหวและบอบบาง มีนิสัยค่อนข้างดื้อ ชอบเข้าสังคม และหวงพี่ชายมาก ชอบรับประทานอาหารเกาหลี ปัจจุบันอาศัยอยู่ ณ เมืองมิลาน ประเทศอิตาลี ศึกษาที่โรงเรียน Korean School และเป็นสมาชิกของชมรมเทนนิส เธอเป็นที่รู้จักในโรงเรียนของเธอ ยามว่างเธอมักจะวาดรูปและนำรูปที่วาดขึ้นแสดงในบล็อกของเธอ ซึ่งได้รับความนิยมมากในหมู่นักเรียนและแฟนคลับมากมาย เธอมีเพื่อนสนิทชื่อพยอล (Byul) ชื่อตามภาษาเกาหลี แปลว่า ดวงดาวลักษณะของตุ๊กตาดัล ลักษณะของตุ๊กตาดัล. มีลักษณะเป็นตุ๊กตาข้อต่อ (แต่ไม่จัดอยู่ในหมวด BJD (Ball Joint Dolls)เพราะวัสดุเป็นพลาสติก ABS ไม่ใช่เรซิน) ซึ่งสามารถหมุนได้ทั้งตัว ด้านหลังหัวมีก้านปรับให้ตากลอกซ้ายขวาได้ แต่สำหรับ พิวลิป และแทยังมีปุ่ม 2 ปุ่มด้านหลังเพื่อกดให้หลับตาได้ แต่ไม่สามารถเปลี่ยนสีได้ 4 สีเหมือนตุ๊กตาบรายธ์ ดัลมีขนาดประมาณเพียง 26.3 เซนติเมตร ในขณะที่พิวลิปมีขนาด 29 เซนติเมตร แทยังและนามูมีขนาด 31 และ 35 เซนติเมตร ตามลำดับ และพิวลิปตัวจิ๋วและดัลตัวจิ่วมีขนาด 4.5 นิ้ว ดัล รุ่น ดาต้า (DAL-Drta) ออกวางจำหน่ายเป็นรุ่นแรกในปี 2006 ตามมาด้วย Fiori, Monomono, Hinachigo ตามลำดับ และผลิตออกมาเรื่อย ๆ จนถึงปัจจุบัน ตุ๊กตาดัลได้ออกวางจำหน่ายมาแล้ว 29 รุ่น และมีแผนเตรียมวางจำหน่ายอีก 4 รุ่น ภายในปี 2009 ซึ่งตุ๊กตาดัลแต่ละรุ่นจะมีคาแร็กเตอร์และรายละเอียดในการออกแบบแตกต่างกันออกไป บางครั้งการออกแบบคาแร็กเตอร์ของตุ๊กตาดัลบางคอลเลคชั่นจะมีที่มาจากการ์ตูนแอนิเมชันเรื่องดัง เช่น คอลเลคชั่นโรเซ่น ไมเด้น โดยในคอลเลคชั่นนี้มีตุ๊กตาทั้งหมด 7 ตัวและมีตัวพิเศษ อีก 1 ตัว เป็นตุ๊กตาดัล 2 รุ่นอีก 6 ตัวเป็นพิวลิป ในบางปีก็จะมีการผลิตตุ๊กตาดัลบางรุ่นในจำนวนจำกัด โดยมีการผลิตเพียง 500 ตัว เช่น รุ่น Jouet รุ่น Another Clock Rabbit และรุ่น Another Rabbit ซึ่ง 2 รุ่นหลังนี้ บริษัท จุน แพลนนิ่ง ผลิตขึ้นเพื่อฉลองครบรอบห้าปี Pullip 5th Anniversary ในปี 2007 ซึ่งรวมอยู่กับพิวลิปและแทยังอีก 3 ตัวในคอนเซ็ป "Another Alice" โดยได้รับแรงบันดาลใจมาจากการ์ตูนเรื่อง อลิซในดินแดนมหัศจรรย์ นอกจากตุ๊กตาดัลแล้ว ตุ๊กตาในระบบข้อต่อของบริษัท จุน แพลนนิ่งยังมีการผลิตครอบครัวและเพื่อนของตุ๊กตาดัลอีกด้วย- ตุ๊กตาแทยัง วางคาแร็กเตอร์ให้เป็นพี่ชายของดัล และเป็นคนรักของพิวลิปถือกำเนิดในปี 2006 มีขนาด 31 เซนติเมตร รูปร่างสูงกว่าตุ๊กตาพิวลิป ซึ่งมีรูปร่างคล้ายกับ นามุ (Namu) สำหรับตุ๊กตาแทยังรายละเอียดการออกแบบบางรุ่นได้วางลักษณะให้คล้ายหรือเหมือนกับตัวละครในภาพยนตร์ หรือนวนิยายชื่อดัง อาทิ แทยังรุ่นเอ็ดเวิร์ด มือกรรไกร (The Edward Scissorhands Taeyang) ซึ่งกำหนดให้มีอุปนิสัยคล้ายกับตัวละครของผู้กำกับทิม เบอร์ตัน แทยังรุ่น เชด คล้ายกับยอดนักสืบชื่อดัง เชอร์ล็อก โฮล์มส์ และแทยังรุ่น"Another King"ที่ทำออกมาในคอนเซ็ปอลิซ- ตุ๊กตานามุ ในครั้งแรกที่ออกวางจำหน่ายถูกวางคาแร็กเตอร์ของนามุไว้ให้เป็นคนรักกับพิวลิป แต่ก็ถูกพิวลิปหักอก และเลิกผลิตไปแล้ว มีขนาด 34 เซนติเมตร รูปร่างคล้ายกับแทยัง ผลิตออกมาเพียง 6 รุ่นในปี 2004 และปี 2005 อีก 1 รุ่น - ตุ๊กตาพิวลิป ถูกวางคาแร็กเตอร์ให้เป็นคนรักของแทยัง และยังเป็นคู่ปรับกับดัล เพราะความห่วงพี่ชายของดัล มีขนาด 29 เซนติเมตร ตุ๊กตาพิวลิปนี้ได้ถูกผลิตขึ้นก่อนตุ๊กตาทุกๆรุ่น ซึ่งในช่วงแรกได้ผลิตออกมาเพียง 3 รุ่นเท่านั้น แต่ในปัจจุบันพิวลิปมีรุ่นมากมาย - ตุ๊กตาพยอล ผลิตขึ้นเมื่อปี 2008 เป็นครั้งแรก มีรูปร่างคล้ายกับตุ๊กตาดัล แต่หน้าตาจะแตกต่างกัน ซึ่งมีการวางคาแร็กเตอร์ให้เพื่อนกับดัล ปัจจุบันได้ออกวางจำหน่ายแล้วเพียง 2 รุ่น คือโพรอล (Pollon) และ เอริส (Eris) ตุ๊กตาทุกรุ่นมักจะมีการวางลักษณะและคาแร็กเตอร์ให้สอดคล้องกัน เช่น ตัวละครจากนิยายเรื่องเดียวกัน เป็นต้น ซึ่งส่วนใหญ่แล้วทั้งตุ๊กตาดัล แทยัง พิวลิป และพยอล จะมีกำหนดออกวางจำหน่ายในทุก ๆ เดือน สำหรับการแต่งตัวให้กับตุ๊กตาดัล สามารถแต่งตัวได้ตามใจผู้เล่น หรือหากต้องการเปลี่ยนรูปแบบการแต่งหน้าก็สามารถทำได้โดยการแต่งหน้าใหม่ อาจจะทำเองหรือส่งให้กับผู้เชียวชาญเป็นผู้ลงมือให้ หากต้องการเปลี่ยนทรงผมสามารถเปลี่ยนวิกได้เช่นกัน สำหรับเสื้อผ้า ปัจจุบันมีให้เลือกหลากหลาย สามารถใส่กับตุ๊กตาชนิดอื่น ๆ ได้ เช่น เสื้อผ้าของตุ๊กตาบรายธ์ เป็นตัน</doc>
