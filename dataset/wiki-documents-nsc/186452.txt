<doc id="186452" url="https://th.wikipedia.org/wiki?curid=186452" title="1303 ห้องผีเฮี้ยน">1303 ห้องผีเฮี้ยน 1303 ห้องผีเฮี้ยน (; ) เป็นภาพยนตร์ญี่ปุ่นออกฉายในปี ค.ศ. 2007 เป็นภาพยนตร์แนวสยองขวัญเรื่องย่อ เรื่องย่อ. ห้องหมายเลข 1303 คือห้องพักสีขาวโปร่งสวยสะอาดที่มีม่านสีขาวปลิวพลิ้วตามแรงลม วิวจากระเบียงมองดูสวยงาม ทว่า...หญิงสาวคนแล้วคนเล่าที่เช่าห้องนี้ล้วนกระโดดลงมาจากระเบียงฆ่าตัวตายอย่างเป็นปริศนา และมันกำลังจะเกิดขึ้นอีก! ซะยะกะ มิโดริกะวะ คือผู้เช่ารายใหม่ของห้อง 1303 มะริโกะ น้องสาวของเธอภูมิใจในตัวพี่มากที่สามารถหาเงินเช่าอพาร์ทเมนท์อยู่เองได้ แฟนหนุ่มของซะยะโกะ และเพื่อน ๆ มาเลี้ยงฉลองห้องใหม่ให้เธอ แต่เมื่อซะยะโกะเดินเข้าไปในห้องนอน พลังบางอย่างก็ดึงเธอเข้าไปที่ตู้เสื้อผ้า และเมื่อกลับออกมา ซะยะโกะก็มีท่าทีประหลาด ดวงตาเลื่อนลอย ทันใดนั้นโดยไม่มีใครคาดคิด เธอก็วิ่งตรงไปยังระเบียงและกระโดดลงไป ทิ้งให้เพื่อนในห้องยืนตะลึงด้วยความช็อค ที่งานศพ ไม่มีใครเชื่อว่าซะยะโกะจะฆ่าตัวตาย โดยเฉพาะมะริโกะ เพราะเธอรู้ว่าพี่สาวกำลังมีความสุขและวางแผนอนาคตไว้มากมาย มะริโกะเข้าไปที่ห้อง 1303 เพื่อเก็บของของพี่สาวและรู้สึกได้ในทันทีว่ามีบางอย่างอาศัยอยู่ในห้องนี้ มะริโกะเริ่มสืบประวัติของห้องนี้ และได้ค้นพบความจริงสุดสะพรึงเกี่ยวกับแม่ลูกคู่หนึ่งที่เป็นต้นตอของอาถรรพ์ มะริโกะตัดสินใจหาทางหยุดคำสาปนี้ให้ได้ เพราะเธอรู้ว่าหากไม่มีใครหยุดมัน ชีวิตของหญิงสาวอีกมากจะต้องสังเวยให้กับห้องสยองห้องนี้งานสร้างและการเข้าฉาย งานสร้างและการเข้าฉาย. Apartment 1303 เป็นภาพยนตร์ผีญี่ปุ่น ที่สร้างจาก Ju-on (ผีดุ) ภาพยนตร์ชุดที่ประสบความสำเร็จอย่างมากก่อนหน้านั้น โดยภาพยนตร์ถ่ายทำกันที่เมืองฮะมะมะสึ จังหวัดชิซุโอะกะ และเข้าฉายครั้งแรรกในวันที่ 8 กุมภาพันธ์ ค.ศ. 2007 ที่งานยูโรเปียนฟิล์มมาร์เก็ต ประเทศเยอรมนี นอกจากนี้แล้วในปี ค.ศ. 2012 ภาพยนตร์ได้ถูกบริษัทผู้สร้างของสหรัฐอเมริกาและแคนาดาซื้อลิขสิทธิ์ไปสร้างใหม่ ในชื่อ Apartment 1303 3D</doc>
