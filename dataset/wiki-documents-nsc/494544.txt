<doc id="494544" url="https://th.wikipedia.org/wiki?curid=494544" title="หอคอยลิเบอเรชัน">หอคอยลิเบอเรชัน หอคอยลิเบอเรชัน () เป็นหอคอยที่สูงเป็นอันดับ 2 ในแถบตะวันออกกลาง รองจากหอคอย ในประเทศอิหร่าน และสูงเป็นอันดับ 13 ของโลก โดยมีความสูงจากฐานถึงยอด 372 เมตร ตั้งอยู่ในกรุงคูเวตซิตี ประเทศคูเวต การก่อสร้างหอคอยแห่งนี้ เริ่มใน ค.ศ. 1987 ก่อนการบุกรุกของประเทศอิรักใน มันถูกตั้งชื่อว่าหอโทรคมนาคมคูเวต (The Kuwait Telecommunications Tower) เมื่ออิรักเข้าบุกรุกคูเวต ในช่วงวันที่ 2-4 สิงหาคม ค.ศ. 1990 ซึ่งเป็นหนึ่งในสงครามอ่าวเปอร์เซีย การก่อสร้างจึงหยุดชะงักลงช่วงหนึ่ง แต่โครงสร้างไม่ได้รับความเสียหาย การก่อสร้างกลับมาอีกครั้งหนึ่งหลังจากกองทัพของซัดดัม ฮุสเซนถูกขับไล่ออกไปเมื่อวันที่ 27 กุมภาพันธ์ ค.ศ. 1991 และเริ่มสร้างต่อใน ค.ศ. 1993 จนกระทั่งการก่อสร้างเสร็จสมบูรณ์ใน ค.ศ. 1996 และถูกตั้งชื่อใหม่ว่า หอคอยลิเบอเรชัน หรือ หอคอยแห่งอิสรภาพ โดยเป็นสัญลักษณ์ที่ได้อิสรภาพจากประเทศอิรัก หอคอยแห่งนี้ประกอบด้วยภัตตาคารหมุนรอบและหอสังเกตการณ์ และยังเป็นสำนักงานวิทยุและโทรคมนาคมของคูเวต หลังคาของหอคอยส่วนบนสูง 308 เมตร และส่วนยอดสุดของหอคอยสูง 372 เมตร (1,010 ฟุต) ชาวคูเวตถือว่าหอคอยนี้เป็นงานศิลปะแห่งโลกโทรคมนาคม เพราะหอคอยแห่งนี้เป็นศูนย์กลางระบบโทรคมนาคมของประเทศ</doc>
