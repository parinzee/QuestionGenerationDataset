<doc id="392145" url="https://th.wikipedia.org/wiki?curid=392145" title="กุ้งนาง ปัทมสูต">กุ้งนาง ปัทมสูต กุ้งนาง ปัทมสูต (ชื่อเล่น:กุ้ง, กุ้งนาง) (23 กันยายน พ.ศ. 2512-5 กันยายน พ.ศ. 2554) เป็นนักแสดง นักร้องชาวไทย และเป็นลูกสาวคนกลางของ สุประวัติ ปัทมสูต ศิลปินแห่งชาติ นักแสดงอาวุโส และผู้กำกับการแสดงชื่อดัง ซึ่งเกิดกับนางศรีสุดา สุกิจจวนิช กุ้งนาง สำเร็จการศึกษาจากสถาบันนิวยอร์ก อินสทิทิวต์ ออฟ เทคโนโลยี สหรัฐอเมริกา เข้าวงการบันเทิงด้วยการเป็นนักร้องเจ้าของอัลบั้ม "คนมันแรง" ในสังกัดสกายแทร็คส์ เมื่อปี พ.ศ. 2536 และมีผลงานแสดงละครเรื่อง "ซุปเปอร์ปั๊ม" และ "รักประกาศิต"จากนั้นมีผลงานการแสดงประปราย กระทั่งได้ลงฝึกการทำงานเบื้องหลังเก็บเกี่ยวประสบการณ์จากคุณพ่อ โดยได้เป็นผู้ช่วยผู้กำกับการแสดงภาพยนตร์เรื่อง "ก่อนบ่ายเดอะมูฟวี่" ฉายในปี พ.ศ. 2550 แล้วเงียบหายจากวงการบันเทิง โดยภายหลังเป็นเจ้าของห้องเสื้อแบรนด์ ZARANYA ซึ่งชื่อแบรนด์มาจากชื่อจริงของกุ้งนาง กุ้งนางเริ่มพบว่าป่วยเป็นโรคมะเร็งปากมดลูกในปี พ.ศ. 2551 ก็ได้รักษาตัวจนอาการดีขึ้น กระทั่งกลางปี พ.ศ. 2553 ได้พบว่าป่วยเป็นมะเร็งกระดูกเชิงกราน แต่อาการก็ไม่ดีขึ้น จนทรุดหนักและเสียชีวิตเมื่อช่วงเช้าวันที่ 5 กันยายน พ.ศ. 2554 ที่โรงพยาบาลกรุงเทพ ขณะมีอายุจะครบ 42 ปีผลงานละครโทรทัสน์เพลงผลงาน. เพลง. - อัลบั้ม คนมันแรง ปี 2536 - อัลบั้ม ตัวอันตราย ปี 2537 - อัลบั้ม รวมญาติ (รวมศิลปิน) ปี 2539</doc>
