<doc id="370049" url="https://th.wikipedia.org/wiki?curid=370049" title="ตระกูลบอร์เจีย">ตระกูลบอร์เจีย ตระกูลบอร์เจีย หรือ บอร์จา () เป็นตระกูลหนึ่งในยุโรป มีถิ่นกำเนิดอยู่ที่แคว้นบาเลนเซีย ประเทศสเปน และย้ายไปตั้งรกรากในอิตาลีจนกระทั่งเรืองอำนาจในยุคฟื้นฟูศิลปวิทยาการ ตระกูลบอร์เจียเป็นผู้อุปภัมป์ศิลปะหลากหลายแขนง ทำให้ศิลปินหลายคนในยุคฟื้นฟูศิลปวิทยาการได้สร้างผลงานโดดเด่นและมีชื่อเสียง ตระกูลบอร์เจียเริ่มมีบทบาททางด้านการเมืองและศาสนาในช่วงคริสต์ศตวรรษที่ 15 ถึงคริสต์ศตวรรษที่ 16 การแสวงหาอำนาจทำให้ต้องเป็นศัตรูกับตระกูลอื่นๆ เช่น เมดิชิ สฟอร์ซา รวมทั้งนักบวชที่มีอิทธิพลมากในยุคนั้นอย่างจิโรลาโม ซาโวนาโรลา ชื่อเสียงของตระกูลบอร์เจียมักเป็นไปในทางไม่ดี เช่น การคบชู้ การลักขโมย การติดสินบน การสมสู่ร่วมสายโลหิต และการฆาตกรรม เป็นต้นประวัติ ประวัติ. ตระกูลบอร์เจีย ถือกำเนิดขึ้นที่แคว้นบาเลนเซีย ประเทศสเปน ต้นตระกูลคืออัลฟองโซ บอร์เจีย (ภายหลังขึ้นเป็นสมเด็จพระสันตะปาปาคาลิกซ์ตุสที่ 3) เคยทำงานในมหาวิทยาลัยเลย์ดา และเป็นทูตของกษัตริย์แห่งอารากอน ก่อนจะได้เป็นพระคาร์ดินัลในปี ค.ศ. 1444 และขึ้นเป็นพระสันตะปาปาในปี ค.ศ. 1455 หลังจากนั้นเครือญาติตระกูลบอร์เจียบางส่วนจึงย้ายถิ่นฐานไปยังประเทศอิตาลี ตระกูลบอร์เจียกลายเป็นผู้อุปถัมภ์ศิลปะและดนตรีในยุคฟื้นฟูศิลปวิทยา ศิลปินที่มีชื่อเสียงหลายรายมักแวะเวียนเข้าบ้านตระกูลบอร์เจียอยู่บ่อยครั้ง อาทิ เลโอนาร์โด ดา วินชี นอกจากนี้ โรดริโก้ บอร์เจียยังเป็นผู้สนับสนุนมหาวิทยาลัยและพัฒนากรุงโรมในช่วงที่ครองตำแหน่งพระสันตะปาปาอีกด้วย มีข้อถกเถียงมากมายเกี่ยวกับตระกูลบอร์เจีย โดยเฉพาะเกี่ยวกับโรดริโก้ เชซาเรย์ และลูเครเซีย เป็นที่รู้กันดีว่าโรดริโก้มีภรรยาหลายคน เช่น วานอสซา คัตตาเน และจูเลีย ฟาร์เนเซ เขาเปิดเผยเรื่องภรรยาและลูกอย่างชัดเจน จึงมีข่าวลือแง่ลบเกี่ยวกับโรดริโก้มากมาย เช่น เรื่องที่เขามีความสัมพันธ์ทางเพศกับลูเครเซีย บอร์เจีย ลูกสาวแท้ๆของตน หรือเรื่องที่เขาติดสินบนพระคาร์ดินัลเพื่อให้ตนเองได้ขึ้นเป็นพระสันตะปาปา เป็นต้น เชซาเรย์ บอร์เจีย ลูกชายคนรองของโรดริโก้ ได้ขึ้นเป็นคาร์ดินัลตั้งแต่อายุ 18 ปี เขาถูกสงสัยว่าเป็นผู้ก่อเหตุฆาตกรรมจิโอวานนีพี่ชายของตน เพราะความตายของจิโอวานนีทำให้เชซาเรย์ได้รับตำแหน่งต่างๆที่เคยเป็นของจิโอวานนีมาก่อน เขาลาออกจากตำแหน่งคาร์ดินัลและไปเป็นทหาร เชซาเรย์ตกเป็นผู้ต้องสงสัยคดีฆาตกรรมอีกครั้งเมื่ออัลฟองโซแห่งอารากอน สามีคนที่สองของลูเครเซียถูกลอบสังหารแต่ไม่สำเร็จ เขาจึงบีบคออัลฟองโซจนถึงแก่ความตาย นอกจากนี้ยังมีคดีของเปรอตโต คนรักของลูเครเซีย มีคนพบศพของเปรอตโตในแม่น้ำไทเบอร์ ว่ากันว่าเขาทำให้ลูเครเซียท้อง เชซาเรย์จึงโกรธและลอบสังหารเขา ลูเครเซีย บอร์เจีย ลูกสาวเพียงคนเดียวของโรดริโก้ มีชื่อเสียงว่าเป็นนักวางยาพิษชั้นเยี่ยม เธอแต่งงานถึงสามครั้ง ทั้งสามครั้งล้วนเป็นไปเพื่อผลประโยชน์ทางการเมืองของตระกูล บางกระแสเชื่อว่าชื่อเสียงแง่ลบของลูเครเซียเกิดขึ้นเพราะตระกูล ไม่ใช่เพราะนิสัยของเธอเองบุคคลที่มีชื่อเสียงของตระกูลบุคคลที่มีชื่อเสียงของตระกูล. - สมเด็จพระสันตะปาปาคาลิกซ์ตุสที่ 3 (ค.ศ. 1378-ค.ศ. 1458) - สมเด็จพระสันตะปาปาอเล็กซานเดอร์ที่ 6 (ค.ศ. 1431-ค.ศ. 1503) - จิโอวานนี บอร์เจีย (ค.ศ. 1474-ค.ศ. 1497) - เชซาเรย์ บอร์เจีย (ค.ศ. 1476-ค.ศ. 1507) - ลูเครเซีย บอร์เจีย (ค.ศ. 1480-ค.ศ. 1519) - ฟรานซิส บอร์เจีย (ค.ศ. 1510-ค.ศ. 1572) - สมเด็จพระสันตะปาปาอินโนเซนต์ที่ 10 (ค.ศ. 1574-ค.ศ. 1655)ตระกูลบอร์เจียในวัฒนธรรมร่วมสมัยบทละครตระกูลบอร์เจียในวัฒนธรรมร่วมสมัย. บทละคร. - ลูเครเซีย บอร์เจีย โดย วิกตอร์ อูโก - The Tyrant: An Episode in the Career of Cesare Borgia, a Play in Four Acts โดย ราฟาเอล ซาบาตินี - ลูเครเซีย บอร์เจีย (โอเปร่า) โดย กาเอตาโน โดนีเซตตีภาพยนตร์ภาพยนตร์. - Prince of Foxes (1949) ออร์สัน เวลส์ รับบทเป็น เชซาเรย์ บอร์เจีย - Contes immoraux (1974) ภาพยนตร์ฝรั่งเศส แบ่งเป็นเรื่องสั้น 4 เรื่อง โดยเรื่องที่ 4 มีชื่อเรื่องว่า ลูเครเซีย บอร์เจีย - Los Borgia (2006) ภาพยนตร์สเปน - The Conclave (2006) ภาพยนตร์แคนาดา-เยอรมัน เกี่ยวกับโรดริโก บอร์เจียกับการขึ้นเป็นพระสันตะปาปา - Assassin's Creed: Lineage (2009) ภาพยนตร์สั้นสำหรับโปรโมตเกม Assassin's Creed IIละครโทรทัศน์ละครโทรทัศน์. - The Borgias (1981) ออกอากาศทางสถานีโทรทัศน์บีบีซี - The Borgias (2011) ออกอากาศทางช่อง Showtime ในสหรัฐอเมริกา - Borgia (2011) ออกอากาศทางช่อง Canal + ในฝรั่งเศสเกมเกม. - Assassin's Creed II (2009) - Assassin's Creed II: Discovery (2009) - Assassin's Creed: Brotherhood (2010)การ์ตูนการ์ตูน. - คุณหญิงมงกุฎดอกไม้ (1993) โดย ไซโต้ จิโฮ - พิษพยาบาท (2001) โดย ยู ฮิกุริ - เชซาเรย์ (2006) โดย โซเรียว ฟุยุมิ - " โนบุนากะ ผู้โง่เขลา ( Nobunaga the fool ) ( 2014 ) by Eiichi Sato</doc>
