<doc id="357556" url="https://th.wikipedia.org/wiki?curid=357556" title="สุนันทา นาคสมภพ">สุนันทา นาคสมภพ สุนันทา นาคสมภพ เป็นอดีตผู้จัด ผู้กำกับ และนักแสดงละครโทรทัศน์ชาวไทย มีชื่อเสียงจากละครเรื่อง คุณหญิงบ่าวตั้ง ทางช่อง 9 อ.ส.ม.ท. ในปี พ.ศ. 2534-2535 สุนันทา มีชื่อเล่นว่า อู๊ด สำเร็จการศึกษาด้านบริหารธุรกิจ จากสหรัฐอเมริกา เริ่มเข้าสู่วงการบันเทิง โดยเป็นผู้จัดการด้านการตลาดให้กับค่ายละครสีบุญเรือง แต่เมื่อดาวน้อย สีบุญเรือง เสียชีวิต จึงแยกตัวมาเป็นผู้จัดละครด้วยตนเองในนาม "ดาวเรืองสตูดิโอ" โดยผลิตละครออกอากาศทาง ททบ.5 และ ช่อง 9 อ.ส.ม.ท. ในปี พ.ศ. 2533 สุนันทา เริ่มกำกับการแสดงละครเรื่องแรกคือ ขิงก็รา ข่าก็แรง และมีชื่อเสียงโด่งดังสุดขีดจากการแสดงบทนำในละครเรื่อง คุณหญิงบ่าวตั้ง โดยยังสร้างละครอีกนับสิบเรื่อง จนกระทั่งปี พ.ศ. 2536 ชื่อของสุนันทาและดาวเรืองสตูดิโอค่อยๆ จางหายจากวงการ จนหยุดการสร้างละครลงอย่างถาวร ชีวิตส่วนตัว สมรสกับ นิพนธ์ นาคสมภพ นายกสมาคมโทรทัศน์ดาวเทียม (ประเทศไทย) มีบุตรด้วยกัน 3 คน คือ กีรติกร นาคสมภพ (อุ๋ม) หรือ ทิวลิป นาคสมภพ, ปาริฉัตร นาคสมภพ (ออย) และ กัลยกร นาคสมภพ(เอิน) โดยเฉพาะบุตรสาวคนโตเคยแสดงละครร่วมกับคุณแม่ในเรื่อง คุณหญิงบ่าวตั้ง ด้วยผลงานละครทีวีผลงานละครทีวี. - พ.ศ. 2534 - คุณหญิงบ่าวตั้ง (ช่อง 9) - พ.ศ. 2535 - เสียแรงรัก (ช่อง 9)</doc>
