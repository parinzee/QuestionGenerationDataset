<doc id="901002" url="https://th.wikipedia.org/wiki?curid=901002" title="อชัฟเฟินบวร์ค">อชัฟเฟินบวร์ค อชัฟเฟินบวร์ค () เป็นเมืองชนบททางตะวันตกเฉียงเหนือของรัฐบาวาเรีย ประเทศเยอรมนี ตั้งอยู่ทางตะวันออกเฉียงใต้ของนครแฟรงก์เฟิร์ตไปราว 40 กิโลเมตร เป็นเมืองที่ตั้งอยู่บนชายฝั่งริมแม่น้ำไมน์ เดิมทีเมืองนี้มีการตั้งถิ่นฐานของชนอลามานนิ และต่อมาก็เป็นที่มั่นของกองทหารโรมัน ต่อมาราวปีค.ศ. 550 เมืองนี้ก็ถูกพิชิตโดยชาวแฟรงก์ ซึ่งชาวแฟรงก์ก็ได้มีการสร้างปราสาทของ เฮาส์ไมเออร์ ขึ้นที่นี่ ชื่อเมือง อชัฟเฟินบวร์ค ปรากฎในเอกสารเป็นครั้งแรกในปีค.ศ. 974 ในรัชสมัยของจักรพรรดิออทโทที่ 2 แห่งโรมันอันศักดิ์สิทธิ์ ปลายสงครามโลกครั้งที่สอง เมืองอชัฟเฟินบวร์คเคยเป็นสนามรบระหว่างกองทัพเยอรมันกับกองทหารสหรัฐในศึกที่ชื่อว่า ยุทธการที่อชัฟเฟินบวร์ค ระหว่าง 28 มีนาคม ถึง 3 เมษายน ค.ศ. 1945 มีการโจมตีทางอากาศที่เมืองแห่งนี้จนสร้างความเสียหายอย่างหนักให้แก่เมือง ปราสาทโยฮันนิสบวร์คได้รับความเสียหายไปในศึกครั้งนั้นด้วย ซึ่งก็ได้บูรณะจนแล้วเสร็จในอีกหลายปีให้หลัง เมื่อสงครามสิ้นสุดลง กองทหารสหรัฐก็เข้าควบคุมโครงสร้างพื้นฐานต่าง ๆ ของกองทัพเยอรมัน และเป็นที่ตั้งของหน่วยทหารสหรัฐตั้งแต่นั้นจนถึงปีค.ศ. 2007</doc>
