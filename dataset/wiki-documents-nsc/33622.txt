<doc id="33622" url="https://th.wikipedia.org/wiki?curid=33622" title="เสาวนีย์ อัศวโรจน์">เสาวนีย์ อัศวโรจน์ ศาสตราจารย์ เสาวนีย์ อัศวโรจน์ สกุลเดิม สุจริตกุล (เกิด 15 มิถุนายน พ.ศ. 2495) หนึ่งในตุลาการศาลรัฐธรรมนูญ ได้รับการแต่งตั้งเมื่อวันที่ 28 มีนาคม พ.ศ. 2546 ตุลาการศาลรัฐธรรมนูญแต่งตั้งจากผู้ทรงคุณวุฒิสาขานิติศาสตร์และรัฐศาสตร์ ศาสตราจารย์ เสาวนีย์ อัศวโรจน์ เป็นสตรีคนแรกที่ได้รับแต่งตั้งเป็นตุลาการศาลรัฐธรรมนูญและเป็นตุลาการศาลรัฐธรรมนูญที่อายุน้อยที่สุดในประเทศไทย ศาสตราจารย์ เสาวนีย์ อัศวโรจน์ หรือที่รู้กันในนาม ศาสตราจารย์ ดร.เสาวนีย์ อัศวโรจน์ ได้รับการแต่งตั้งเป็นกรรมการตรวจสอบทรัพย์สิน คตส. ตามประกาศคณะปฏิรูปการปกครองในระบอบประชาธิปไตยอันมีพระมหากษัตริย์ทรงเป็นประมุข ฉบับที่ 30 เมื่อวันที่ 30 กันยายน พ.ศ. 2549 ต่อมาในเดือนพฤษภาคม พ.ศ. 2554 ได้รับแต่งตั้งเป็นกรรมการปฏิรูปกฎหมาย จนครบวาระ 4 ปี ในปี พ.ศ. 2558คุณวุฒิคุณวุฒิ. - นิติศาสตรบัณฑิต (เกียรตินิยมดี) มหาวิทยาลัยธรรมศาสตร์ พ.ศ. 2515 - เนติบัณฑิตไทย สำนักอบรมศึกษากฎหมายแห่งเนติบัณฑิตยสภา พ.ศ. 2516 - ประกาศนียบัตร U.S. LEGAL SYSTEM PROGRAM, Georgetown University, Washington D.C., U.S.A. พ.ศ. 2518 - Master of Laws (International Legal Studies) มหาวิทยาลัยนิวยอร์ก พ.ศ. 2519 โดยทุนรัฐบาลไทย พ.ศ. 2518 - นิติศาสตรมหาบัณฑิต มหาวิทยาลัยธรรมศาสตร์ พ.ศ. 2523 - Master of Laws (General Studies) มหาวิทยาลัยนิวยอร์ก พ.ศ. 2527 - นิติศาสตรดุษฎีบัณฑิต มหาวิทยาลัยธรรมศาสตร์ พ.ศ. 2543 - ศิลปศาสตรดุษฎีบัณฑิตกิตติมศักดิ์ มหาวิทยาลัยรังสิต พ.ศ. 2551ประสบการณ์ประสบการณ์. - ศาสตราจารย์ (ระดับ 10) ประจำคนแรกของคณะนิติศาสตร์ มหาวิทยาลัยธรรมศาสตร์ และศาสตราจารย์หญิงทางกฎหมายคนแรกของประเทศไทย - รองคณบดีฝ่ายวิชาการ คณะนิติศาสตร์ มหาวิทยาลัยธรรมศาสตร์ - ประธานกรรมการห้องสมุด คณะนิติศาสตร์ - ประธานคณะกรรมการวิชาการ คณะนิติศาสตร์ - กรรมการประจำคณะนิติศาสตร์ - กรรมการปรับปรุงกฎหมายอนุญาโตตุลาการ - กรรมการปรับปรุงกฎหมายหุ้นส่วนและบริษัท - กรรมการในคณะอนุกรรมการวินิจฉัยหนี้และจัดสรรหนี้ - เกียรติคุณอื่น ๆ - ได้รับคัดเลือกเป็นศิษย์เก่าดีเด่นผู้บำเพ็ญคุณประโยชน์ สร้างชื่อเสียงและเผยแพร่ชื่อเสียงหรือปกป้องเกียรติคุณของมหาวิทยาลัยธรรมศาสตร์ ในรอบ 70 ปีของการสถาปนามหาวิทยาลัย - ได้รับคัดเลือกเป็นศิษย์เก่าดีเด่นในรอบ 72 ปีของการสถาปนามหาวิทยาลัยธรรมศาสตร์</doc>
