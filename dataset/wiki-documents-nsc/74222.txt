<doc id="74222" url="https://th.wikipedia.org/wiki?curid=74222" title="เทศกาลภาพยนตร์นานาชาติเบอร์ลิน">เทศกาลภาพยนตร์นานาชาติเบอร์ลิน เทศกาลภาพยนตร์นานาชาติเบอร์ลิน () หรือที่เรียกกันว่า "Berlinale" (ล้อชื่อ Biennale ที่เวนิส) เป็นเทศกาลภาพยนตร์ชั้นนำของยุโรป เคียงข้างเทศกาลที่เวนิสและกาน เทศกาลนี้จัดเป็นประจำในเดือนกุมภาพันธ์ของทุกปีที่กรุงเบอร์ลิน ประเทศเยอรมนี ตั้งแต่ปี ค.ศ. 1951 คณะกรรมการของเทศกาลให้ความสำคัญเป็นพิเศษในการนำเสนอภาพยนตร์จากทุกภูมิภาคในโลก รางวัลหลักของเทศกาลนี้ชื่อว่า หมีทองคำ (โกลเดนแบร์) และ หมีเงิน (ซิลเวอร์แบร์) (หมี เป็นสัญลักษณ์ของเบอร์ลิน) รางวัลหมีทองคำมีสองประเภทคือ รางวัลหมีทองคำ สำหรับ ภาพยนตร์ยอดเยี่ยม (Best Motion Picture) และ รางวัลหมีทองคำเกียรติยศ สำหรับ ผู้ที่อุทิศชีวิตให้กับภาพยนตร์ (Lifetime Achivement) ส่วนรางวัลหมีเงินมอบให้กับสาขาย่อยอื่น ๆ เช่น ผู้กำกับยอดเยี่ยม นักแสดงยอดเยี่ยม ฯลฯภาพยนตร์ไทยใน Berlinaleภาพยนตร์ไทยใน Berlinale. - นางทาษ ของละโว้ภาพยนตร์ กำกับโดยพระเจ้าวรวงศ์เธอ พระองค์เจ้าอนุสรมงคลการ เป็นภาพยนตร์ไทยเรื่องแรกที่เข้าประกวด เมื่อ พ.ศ. 2504 - แพรดำ ของหนุมานภาพยนตร์ กำกับโดยรัตน์ เปสตันยี เป็นภาพยนตร์ไทยเรื่องที่สองที่เข้าประกวด เมื่อ พ.ศ. 2505 - เด็กหอ เข้าประกวดในสายหนังเด็ก ของ Berlinale ครั้งที่ 57 พ.ศ. 2550 ได้รับสองรางวัล1. ภาพยนตร์ยอดเยี่ยม (ทรงยศ สุขมากอนันต์) - รางวัลหมีแก้ว (Crystal Bear) สาย Generation Kplus - ตัดสินโดยกรรมการเด็ก 11 คน 2. ภาพยนตร์ยอดเยี่ยม รองอันดับ 1 (ทรงยศ สุขมากอนันต์) - รางวัล Special Mention of Deutsches Kinderhilfswerk (องค์การสนับสนุนเด็กเยอรมัน) สาย Generation Kplus ตัดสินโดยกรรมการผู้ใหญ่ 7 คน จากนานาชาติ - คำพิพากษาของมหาสมุทร กำกับโดย เป็นเอก รัตนเรือง เข้าประกวด Berlinale ครั้งที่ 56 พ.ศ. 2549</doc>
