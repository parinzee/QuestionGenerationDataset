<doc id="181079" url="https://th.wikipedia.org/wiki?curid=181079" title="ไอ โอสึกะ">ไอ โอสึกะ ไอ โอตสึกะ () เป็นนักร้องและนักดนตรีหญิงชาวญี่ปุ่น เกิดที่เมืองโอซาก้า มีผลงานครั้งแรกในปี 2003 สังกัด avex trax และมีชื่อเสียงเป็นที่รู้จักมากจากซิงเกิลที่สองคือ Sakuranbo ซึ่งติดอันดับในชาร์ตโอริคอนนาานถึง 85 สัปดาห์ ไอเป็นที่ชื่นชอบจากแฟนๆด้วยเสียงร้องที่สดใสร่าเริงในเพลงเร็วและหวานซึ้งในเพลงช้า นอกจากนี้ยังมีความสามารถด้านการแต่งเพลงและเล่นดนตรีอีกมากมาย รวมถึงแสดงนำในภาพยนตร์เรื่อง Tokyo Friends และมีรายการวิทยุออกอากาศเป็นประจำอีกด้วยประวัติ ประวัติ. ไอเริ่มหัดเล่นเปียโนตั้งแต่อายุ 4 ขวบ และหัดแต่งเพลงเรื่อยมาจนขึ้นชั้นมัธยมปลาย ก็ได้ตั้งวงดนตรีกับเพื่อนในชื่อ Himawari (ดอกทานตะวัน) เพลงที่เธอเขียนมีทั้งเพลงเร็วแนวสนุกสนานและเพลงรักหวานซึ้ง โดยมีซิงเกิลเดบิวท์ในปี 2003 เพลง Momo no Hanabira (กลีบดอกท้อ) ขึ้นอันดับ 24 ในชาร์ต Oricon Top 100 และคงอยู่ในชาร์ตนานถึง 21 สัปดาห์ เดือนธันวาคมปีเดียวกัน ไอออกซิงเกิลที่สอง Sakuranbo (ลูกเชอรี่) ติดอันดับซิงเกิลขายดีประจำปี 2004 เป็นอันดับที่ 12 ขึ้นชาร์ตโอริคอนสูงสุดอันดับ 5 และคงอยู่ในชาร์ตต่อไปเกือบสองปี ไอออกผลงานอัลบั้มแรกคือ Love Punch ในเดือนมีนาคม 2004 และประสบความสำเร็จอย่างสูง จนได้รับฉายาว่า The New Guru of Love (ชื่อของไอเขียนด้วยตัว 愛 ซึ่งแปลว่าความรัก) โดยในทุกอัลบั้มของเธอจะมีคำว่า Love อยู่ด้วยเสมอ ไอออกซิงเกิลและอัลบั้มอย่างต่อเนื่อง อัลบั้มที่สองของเธอ Love Jam ประกอบด้วยเพลงฮิตจากซิงเกิลที่ออกมาก่อนหน้านี้มากมายเช่น Kingyo Hanabi (ดอกไม้ไฟปลาทอง) , Happy Days (วันแสนสุข) , Daisuki Da yo (รักเธอจังเลย) และมีเพลง Kuroge Wagyu Joshio Tan Yaki 680 Yen (ลิ้นวัวย่างเกลือราคา 680 เยน) ถูกใช้เป็นเพลงจบของอะนิเมะเรื่อง Black Jack ด้วย เดือนมิถุนายนปี 2005 ไอมีผลงานแสดงนำในภาพยนตร์เรื่อง Tokyo Friends ซึ่งทำเป็นซีรีส์จำหน่ายในรูปแบบ DVD และซิงเกิลที่ 6 ของเธอ Friends - Sakaban Ver. ก็ได้บรรจุเข้าในอัลบั้มเพลงประกอบภาพยนตร์อีกด้วย อัลบั้มที่สามของไอ Love Cook ออกวางจำหน่ายในเดือนธันวาคม ปีเดียวกัน และทำยอดขายได้กว่าสามแสนชุดในสัปดาห์แรก โดยมีเพลงฮิตเช่น Planetarium (ทะเลดาว) , SMILY (สไมลี่) เธอยังมีโอกาสได้ทำรายการวิทยุของตัวเองทาง JOQR Recomen!! AM1134hHz ในชื่อ Otsuka Ai no ai-r jack. ซิงเกิลที่สิบเอ็ดของไอ Frienger (มาจากคำว่า Friend Ranger) ออกในเดือนเมษายน 2006 มิวสิกวิดีโอของเพลงนี้ถ่ายทำในไต้หวัน และใช้เป็นเพลงประกอบโฆษณาโทรศัพท์มือถือโตชิบาในประเทศไต้หวันด้วย หลังจากซิงเกิลนี้ ไอกลับมารับบทนำอีกครั้งในภาพยนตร์เรื่อง Tokyo Friends : the Movie โดยที่มีเพลงที่เธอขับร้องเอง Yumekui (ตัวกินฝัน) เป็นเพลงประกอบ และเป็นซิงเกิลที่สิบสอง ทำยอดขายรวมกว่าแสนชุด เดือนกุมภาพันธ์ปี 2007 ไอเปลี่ยนภาพลักษณ์เป็นสาวน้อยผมทองเพื่อใช้โปรโมทซิงเกิลที่สิบสี่ Chu-Lip (จูลิป) ซึ่งใช้เป็นเพลงประกอบละคร Kirakira Kenshui ออกอากาศทางสถานี TBS ซิงเกิลนี้ขึ้นเป็นอันดับสามของโอริคอนชาร์ต ไอออกอัลบั้มรวมฮิต Ai am Best ในเดือนมีนาคม โดยทำยอดขายกว่าหกหมื่นชุดในวันแรก และเพิ่มเป็นกว่า 350,000 ชุดในสัปดาห์แรก นับเป็นอัลบั้มที่ขายดีที่สุดของไอ โอตสึกะ เธอเริ่มออกทัวร์คอนเสิร์ตในชื่อ "Ai am Best Tour" ตั้งแต่เดือนพฤษภาคม จนถึงวันที่ 7 กรกฎาคม 2007 อัลบั้มที่สี่ (และเป็นอัลบั้มล่าสุดของเธอ) คือ Love PiEce มีเพลงฮิตจากซิงเกิลและเพลงใหม่หลายเพลงเช่น Peach (พีช) , Heart (ฮาร์ท) , Kumuriuta (เพลงฟ้าหม่น) ไอยังถ่ายแบบปกอัลบั้มไว้ถึง 6 สี 6 อารมณ์ ตามบรรยากาศที่หลากหลายของเพลงในอัลบั้ม ทั้งสนุกสนานและเศร้าสร้อย อัลบั้ม Love PiEce วางจำหน่ายในวันที่ 26 กันยายน 2007 ในวันเดียวกันนั้นยังเป็นวันวางจำหน่าย DVD คอนเสิร์ต Ai am Best Tour 2007 ซึ่งประสบความสำเร็จอย่างงดงามเช่นเดียวกัน ปัจจุบัน ไอ โอตสึกะ ยังมีงานในวงการบันเทิงอีกมากมาย โดยเพิ่งออกซิงเกิลล่าสุด ซึ่งเป็นซิงเกิ้ลที่ 17 คือ Rocket Sneaker/OnexTime ในเดือนพฤษภาคม 2008 ห่างจากซิงเกิลก่อนหน้าหกเดือน ระหว่างนั้นเธอมีรายการวิทยุออกอากาศเป็นประจำคือ LIFE - LOVE CiRCLE และยังรับงานโฆษณาเป็นพรีเซนเตอร์ให้กับ Ponds ในประเทศญี่ปุ่นด้วยLOVE-Chan LOVE-Chan. เลิฟ () คือคาแรคเตอร์ตุ๊กตากระต่ายที่ไอวาดขึ้นเอง โดยไอจะออกผลงานเพลงที่เธอแต่งในนามของ LOVE เป็นเพลงแนวอิเลคโทรนิค-ป๊อบ ปัจจุบัน LOVE มีผลงานมาแล้วสองซิงเกิลคือ LOVE no Theme และ White Choco นอกจากนี้ยังมีสินค้าในนามของตัวเองวางจำหน่ายอีกมากมายผลงาน</doc>
