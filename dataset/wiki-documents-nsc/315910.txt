<doc id="315910" url="https://th.wikipedia.org/wiki?curid=315910" title="เต้นกระจายยัยตัวจุ้น">เต้นกระจายยัยตัวจุ้น เต้นกระจายยัยตัวจุ้น (; ) เป็นภาพยนตร์เกาหลีที่จัดฉายครั้งแรกใน ค.ศ. 2005 ซึ่งเขียนบทและกำกับโดย ปาร์ค ยังฮุน โดยใจความสำคัญของเรื่องนี้คือ "ความสำเร็จไม่สามารถทำให้คุณมีความสุขได้ หากใครบางคนที่คุณรักได้จากไป"ตัวละครหลักตัวละครหลัก. - มุน กึนยอง รับบทเป็น จางแชริน - ปาร์ค กอนฮย็อง รับบทเป็น นายงแซ - ปาร์ค วอนซัง รับบทเป็น มาซังดู - ยูน ชาน รับบทเป็น จองฮยุนซูเนื้อเรื่องย่อ เนื้อเรื่องย่อ. นายงแซ ผู้ซึ่งเคยเป็นนักเต้นลีลาสที่มากด้วยฝีมือ ที่มักจับคู่เต้นกับ เซยอง ด้วยกันเสมอจนมีชื่อเสียงไปทั่ว แต่ก็ถูก จองฮยุนซู ซึ่งเป็นคู่แข่งคนสำคัญกลั่นแกล้ง ทั้งยังโดนแย่ง เซยอง คู่เต้นคนสำคัญของเขาไปอีกด้วย ต่อมา นายงแซได้รับการแจ้งจาก มาซังดู ว่าจะมีคู่เต้นมาจากเมืองจีน เธอมีชื่อว่า จางแชมิน ซึ่งมีอายุ 25 ปี แต่เมื่อพบกับเธอแล้วกลับรู้สึกว่าใบหน้าอ่อนกว่าที่คาดไว้ เนื่องจากเธอเป็นชาวต่างชาติ จึงไม่สามารถอยู่ในเกาหลีได้ตลอด เธอจึงจำเป็นต้องโอนสัญชาติเป็นชาวเกาหลี จึงมีแผนจดทะเบียนสมรสกับนายงแซเพื่อหลอกเจ้าหน้าที่ฝ่ายทะเบียน ต่อมา มาซังดูมารับตัวเธอกลับ และทำให้นายงแซเพิ่งมารู้ว่า แท้จริงแล้วเธอไม่ใช่ "จางแชมิน" หากแต่เป็นน้องสาวที่ชื่อ "จางแชริน" เนื่องจากพี่สาวของเธอมีคู่หมั้นอยู่ที่เมืองจีน เมื่อไปสมัครเข้าร่วมแข่งขันก็พบว่าชื่อที่จางแชรินสมัครไว้เป็นชื่อของพี่สาวซึ่งต้องเต้นคู่กับจองฮยุนซู นายงแซเพิ่งรู้ว่าเขาได้ถูกมาซังดูหักหลัง และแล้ว นายงแซก็ถูกลูกน้องของ จองฮยุนซู ข่มขู่และให้นายงแซยอมมอบตัวจางแซรินให้ไปเป็นคู่เต้นกับจองฮยุนซู นายงแซไม่พอใจจึงเข้าปะทะกับอีกฝ่าย แต่ก็ถูกเหล่าอันธพาลรุมทำร้าย และถูกไม้ฟาดเข้าที่ขาของ นายงแซ อย่างแรง จนไม่สามารถกลับมาเต้นได้อย่างปกติอีกต่อไป นายงแซกลับมาที่พักพร้อมกับจางแซริน นายงแซไม่สามารถเดินได้อย่างปกติอีกแล้ว เขาให้มาซังดูมารับตัวจางแชรินไป อย่างไรก็ตาม จางแชริน ไม่ต้องการกลับหากยังไม่ประสบความสำเร็จ และได้ขอร้องให้นายงแซสอนการเต้นให้กับเธอ จางแซรินนึกถึงหิ่งห้อยคู่รักที่เธอนำมาที่เกาหลี เธอเปรียบเทียบหิ่งห้อยกับมนุษย์ว่า หากปราศจากคู่รักคงต้องรู้สึกอ้างว้างเดียวดาย พวกมันต้องการอยู่คู่กันไปจนวันตาย ในวันแข่งขัน จางแชรินเดินเข้ามาในเวทีพร้อมกับจองฮยุนซู เธอขาดความมั่นใจเมื่อไม่มีนายงแซมาคอยให้กำลังใจ เมื่อเข้าสู่เวทีพร้อมกับจองฮยุนซูแล้วเธอก็มองหานายงแซไปทั่วก็ไม่พบ เธอไม่มีใจที่จะเต้นอีกต่อไป แต่แล้ว นายงแซก็ปรากฏตัวขึ้นที่บนอรรถจรรย์ เธอจึงเริ่มมีกำลังใจและสามารถเริ่มเต้นได้อย่างสมบูรณ์แบบ ในท้ายที่สุดเธอก็ได้รับชัยชนะ แต่ก็ต้องถูกจองฮยุนซูพาตัวไป เธอต้องการให้นายงแซกลับมาหาเธอ แต่เขาก็ไม่มา ต่อมาเธอเพิ่งรู้ว่านายงแซเองก็เป็นฝ่ายรอการกลับมาของเธอซึ่งเป็นคนรักเช่นกัน การรอคอยนี้ทำให้เธอนึกถึงหิ่งห้อยที่รอคู่ของมันจนวันตายรางวัลและการเสนอชื่อเข้าชิงการตอบรับ การตอบรับ. ภาพยนตร์ชุดนี้อาจได้รับความเห็นในเชิงลบอยู่บ้าง ผู้วิจารณ์จาก วาไรตี้ ดีเร็ก เอลลี ได้เทียบกับภาพยนตร์ Dance with the Wind โดยอ้างอิงถึงการแสดงของปาร์ก ยองฮุน กับมุน และได้เขียนว่า "เนื้อเรื่องไม่มีน้ำ" ทอม จัมมาร์โก นักวิจารณ์จากเว็บไซต์ Koreanfilm.org กล่าวถึงภาพยนตร์ชุดนี้ว่า "น่าผิดหวังและน่าเบื่อ"</doc>
