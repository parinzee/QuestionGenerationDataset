<doc id="557825" url="https://th.wikipedia.org/wiki?curid=557825" title="เจ้าหญิงมารีแห่งโฮเฮนซอลเลิร์น-ซิกมาริงเงิน">เจ้าหญิงมารีแห่งโฮเฮนซอลเลิร์น-ซิกมาริงเงิน เจ้าหญิงมารีแห่งโฮเฮนซอลเลิร์น-ซิกมาริงเงิน (พระนามเต็ม: มารี ลุยซ์ อเล็กซานดรา กาโรลีน, ประสูติ 17 พฤศจิกายน ค.ศ. 1845, สิ้นพระชนม์ 26 พฤศจิกายน ค.ศ. 1912) เป็นเจ้าหญิงแห่งราชวงศ์โฮเฮนซอลเลิร์น-ซิกมาริงเงิน ซึ่งต่อมาในภายหลังคือราชวงศ์โฮเฮนซอลเลิร์น ทรงเป็นพระราชชนนีของสมเด็จพระราชาธิบดีอัลแบร์ที่ 1 แห่งเบลเยียม พระราชบิดา คือ ชาร์ลส์ แอนโทนี เจ้าชายแห่งโฮเฮนซอลเลิร์น นายกรัฐมนตรีแห่งปรัสเซีย กับเจ้าหญิงโจเซฟฟินแห่งบาเดิน ดังนั้นจึงทรงเป็นพระเชษฐภคินีของสมเด็จพระเจ้าคาโรลที่ 1 แห่งโรมาเนีย และพระปิตุจฉาของสมเด็จพระเจ้าเฟอร์ดินานด์ที่ 1 แห่งโรมาเนียเสกสมรส เสกสมรส. พระนางได้เคยเกือบเป็นพระชายาของว่าที่สมเด็จพระเจ้าเอ็ดเวิร์ดที่ 7 แห่งสหราชอาณาจักร แต่เนื่องจากความแตกต่างทางศาสนา เพราะพระนางทรงนับถือโรมันคาทอลิกอย่างเคร่งครัด จึงทำให้การเสกสมรสนั้นเกิดขึ้นมิได้ ต่อมาพระนางเสกสมรสกับเจ้าชายฟิลิป เคานท์แห่งฟลานเดอร์ พระราชโอรสของสมเด็จพระเจ้าเลโอโปลด์ที่ 1 แห่งเบลเยียม เมื่อวันที่ 25 เมษายน ค.ศ. 1867 ณ กรุงเบอร์ลินพระโอรส/ธิดา พระโอรส/ธิดา. พระองค์ทรงมีพระโอรสและพระธิดารวม 5 พระองค์ ได้แก่- เจ้าชายโบดวงแห่งเบลเยียม (ค.ศ. 1869 – ค.ศ. 1891) สิ้นพระชนม์ด้วยไข้หวัดใหญ่เมื่อพระชนมายุ 21 ชันษา - เจ้าหญิงเฮนเรียตแห่งเบลเยียม (แฝด) (ค.ศ. 1870 – ค.ศ. 1948) พระธิดาฝาแฝดกับเจ้าหญิงโจเซฟีน มารี ต่อมาเสกสมรสกับเจ้าชายเอมมานูเอล ดยุกแห่งว็องโดม สิ้นพระชนม์เมื่อพระชนมายุ 77 ชันษา - เจ้าหญิงโจเซฟีน มารีแห่งเบลเยียม (แฝด) (30 พฤศจิกายน ค.ศ. 1870 – 18 มกราคม ค.ศ. 1871) พระธิดาฝาแฝดกับเจ้าหญิงเฮนเรียต สิ้นพระชนม์ตั้งแต่ยังทรงพระเยาว์ - เจ้าหญิงโจเซฟีน คาโรลีนแห่งเบลเยียม (ค.ศ. 1872– ค.ศ. 1958) เสกสมรสกับเจ้าชายคาร์ล แอนทอนแห่งโฮเฮนซอลเลิร์น - เจ้าชายอัลแบร์แห่งเบลเยียม (ค.ศ. 1875 – ค.ศ. 1934) ต่อมาขึ้นครองราชสมบัติเป็นสมเด็จพระราชาธิบดีอัลแบร์ที่ 1 แห่งเบลเยียม พระมหากษัตริย์พระองค์ที่สามแห่งเบลเยียม เจ้าหญิงมารีสิ้นพระชนม์ที่เบลเยียมเมื่อพระชนมายุ 67 พรรษา หลังจากทรงป่วยด้วยโรคปอดบวมเป็นระยะเวลาหลายวัน พระศพฝังอยู่ที่โบสถ์แม่พระแห่งลาเคินพระอิสริยยศพระอิสริยยศ. - 17 พฤศจิกายน ค.ศ. 1845 – 25 เมษายน ค.ศ. 1867: เจ้าหญิงมารีแห่งโฮเฮนซอลเลิร์น-ซิกมาริงเงิน - 25 เมษายน ค.ศ. 1867 – 17 พฤศจิกายน ค.ศ. 1905: เจ้าหญิงมารี เคาน์เตสแห่งฟลานเดอร์ - 17 พฤศจิกายน ค.ศ. 1905 – 26 พฤศจิกายน ค.ศ. 1912: เจ้าหญิงมารี เคาน์เตสแห่งฟลานเดอร์ (พระชายาม่าย)</doc>
