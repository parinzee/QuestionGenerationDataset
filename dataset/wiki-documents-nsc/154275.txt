<doc id="154275" url="https://th.wikipedia.org/wiki?curid=154275" title="ถ้ำมังกรขาว">ถ้ำมังกรขาว ถ้ำมังกรขาว หรือ สำนักหลวงปู่มังกรขาว (White Dragon King temple, Bailong King temple, 白龙王) เป็นศาลเจ้าจีน ตั้งอยู่ในเขตตำบลสุรศักดิ์ อำเภอศรีราชา จังหวัดชลบุรี สร้างขึ้นตั้งแต่ พ.ศ. 2530 โดยทำพิธียกเสาเอกเมื่อวันที่ 13 มีนาคม พ.ศ. 2530 และทำพิธีปิดแท่นบูชา ของหลวงปู่มังกรขาวเมื่อวันที่ 9 สิงหาคม พ.ศ. 2530 และมีการทำพิธีไหว้ครูในเดือนสิงหาคมของทุกปี หลวงปู่มังกรขาวเป็นที่เคารพนับถือในหมู่ชาวจีน ว่ามีความศักดิ์สิทธิ์ เนื่องจากชาวจีนถือว่ามังกรขาว เป็นหนึ่งในสี่พญามังกรจีนโบราณ โดยเฉพาะนักแสดงในวงการบันเทิงจากฮ่องกง และไต้หวัน นิยมเข้ามาสักการบูชา ทำนายดวงชะตา และสะเดาะเคราะห์</doc>
