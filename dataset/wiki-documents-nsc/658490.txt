<doc id="658490" url="https://th.wikipedia.org/wiki?curid=658490" title="วงศ์ย่อยอ้น">วงศ์ย่อยอ้น วงศ์ย่อยอ้น () เป็นวงศ์ย่อยของสัตว์เลี้ยงลูกด้วยนมจำพวกฟันแทะวงศ์หนึ่ง ใช้ชื่อวิทยาศาสตร์ว่า Rhizomyinae (เดิมใช้ชื่อว่า Rhizomyidae) เป็นวงศ์ย่อยอยู่ในวงศ์ใหญ่ Spalacidae เป็นวงศ์ที่มีความใกล้ชิดกับวงศ์ย่อย Spalacinae ซึ่งเป็นสัตว์ฟันแทะที่พบในทวีปแอฟริกาและภูมิภาคตะวันออกกลาง โดยรวมสมาชิกทั้งหมดในวงศ์นี้ เป็นสัตว์ที่มีลำตัวอ้วนป้อม เคลื่อนที่ได้ช้า มีใบหูและดวงตาขนาดเล็ก ในสกุล Rhizomys จัดเป็นสกุลที่มีขนาดใหญ่ที่สุด มีความยาวตั้งแต่ 150-480 มิลลิเมตร (เฉพาะส่วนหัวและลำตัว) กับความยาวหางตั้งแต่ 50-200 มิลลิเมตร และน้ำหนักตั้งแต่ 150 กรัมถึง 4 กิโลกรัม ขึ้นอยู่กับชนิด ส่วนใหญ่กินลำต้นหรือส่วนหัวของพืชที่อยู่ใต้ดินเป็นอาหาร โดยขึ้นจากโพรงมาหาอาหาร มักไม่ค่อยออกจากโพรงหากไม่ใช่เป็นการหาอาหาร ระยะเวลาในการออกหากินในช่วงโพล้เพล้หรือกลางคืน ขนาดของโพรงกว้างขวางและแบ่งออกเป็นห้องต่าง ๆ ได้หลายห้อง มีความคล้ายคลึงกับโกเฟอร์กระเป๋า แต่ไม่มีกระพุ้งแก้มใช้สำหรับเก็บอาหาร ทั้งหมดถือเป็นศัตรูพืชทางการเกษตร โดยจะกัดกินทำลายพืชผลทางการเกษตรจึงถูกตามล่าและถูกจับเพื่อรับประทานเป็นอาหาร โดยมีความเชื่อว่าช่วยในการบำรุงกำลัง ในขณะที่หนังของชนิดที่พบในทวีปแอฟริกันจะถูกใช้เป็นเครื่องรางการจำแนก การจำแนก. แบ่งออกได้เป็น 3 สกุล 2 เผ่า 17 ชนิด โดย 2 สกุลแรกพบในทวีปเอเชีย ตั้งแต่อินเดียเรื่อยไปจนถึงตอนใต้ของจีนและภูมิภาคเอเชียอาคเนย์- วงศ์ย่อย Rhizomyinae- เผ่า Rhizomyini - อ้น, ตัวอ้น- สกุล Rhizomys- อ้นกลาง, Rhizomys pruinosus - อ้นเมืองจีน, Rhizomys sinensis - อ้นใหญ่, Rhizomys sumatrensis - สกุล Cannomys- อ้นเล็ก, Cannomys badius หมายเหตุ: อ้นใหญ่, อ้นกลาง และอ้นเล็ก จัดเป็น 3 ชนิดที่พบได้ในประเทศไทย มีสถานะเป็นสัตว์ป่าคุ้มครองประเภทที่ 1 สกุลนี้พบในทวีปแอฟริกา- เผ่า Tachyoryctini- สกุล Tachyoryctes - หนูตุ่น- Tachyoryctes ankoliae - Tachyoryctes annectens - Tachyoryctes audax - Tachyoryctes daemon - Tachyoryctes ibeanus - Tachyoryctes macrocephalus - Tachyoryctes naivashae - Tachyoryctes rex - Tachyoryctes ruandae - Tachyoryctes ruddi - Tachyoryctes spalacinus - Tachyoryctes splendens - Tachyoryctes storeyi</doc>
