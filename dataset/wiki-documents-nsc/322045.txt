<doc id="322045" url="https://th.wikipedia.org/wiki?curid=322045" title="กิกะวิง">กิกะวิง จิกะวิง () เป็นเกมยานยิงฉายด้านบนที่ได้รับการพัฒนาโดยทาคุมิคอร์ปอเรชั่น และจัดทำโดยแคปคอม ด้วยบอร์ดซีพีซิสเต็ม II ในระบบอาเขต ก่อนที่จะแปลงลงสู่ระบบดรีมแคสต์ในเวลาต่อมารูปแบบการเล่น รูปแบบการเล่น. ผู้เล่นสามารถเลือกยานรบลำหนึ่งจากสี่แบบที่มีรูปแบบการโจมตีที่ต่างกัน และต้องฝ่าด่านที่มีอยู่เจ็ดสเตจ โดยปกติแล้วเกมได้กำหนดให้เริ่มเล่นโดยมอบชีวิตให้สามไลฟ์ในการเล่น และจะเพิ่มไลฟ์ให้ในสเตจที่สี่ต่อเมื่อพบกับบางสิ่ง การคอนตินิวสามารถทำได้เมื่อไลฟ์หมด ทว่า สเตจที่เจ็ดจะปรากฏได้ต่อเมื่อผู้เล่นสามารถผ่านด่านได้โดยไม่คอนตินิวเท่านั้นการโจมตีขั้นพื้นฐาน การโจมตีขั้นพื้นฐาน. ยานรบของผู้เล่นแต่ละลำจะมีรูปแบบการโจมตีพื้นฐาน 3 ชนิด ดังต่อไปนี้:- การยิงแบบปกติ (กดปุ่ม A) : จะเป็นการยิงกระสุนออกไปและสามารถเพิ่มความแข็งแกร่งในการโจมตีได้โดยเก็บไอเท็มพาวเวอร์-อัพ - รีเฟลกซ์ ฟอร์ซ (กดปุ่ม A ค้าง) : เมื่อกดปุ่ม A ค้างจะสามารถสร้างม่านบาเรียได้ชั่วขณะ และในช่วงนี้เองที่สามารถสะท้อนกระสุนของศัตรูกลับไปโจมตีฝ่ายดังกล่าวได้ - ฟอร์ซ บอมบ์ (กดปุ่ม B) : เป็นการโจมตีทำลายล้างศัตรูทั่วทั้งจอและสามารถทำลายกระสุนจากข้าศึกได้ โดยยานรบของผู้เล่นแต่ละลำจะมีรูปแบบการระเบิดอาวุธที่แตกต่างกันออกไปพาวเวอร์อัพกับอาวุธระเบิดทำลายล้าง พาวเวอร์อัพกับอาวุธระเบิดทำลายล้าง. พาวเวอร์อัพจะได้รับเมื่อทำลายยานสมทบลงได้ และเก็บเพิ่มพลังสูงสุดได้สามระดับ โดยจะเพิ่มพลังให้กับอาวุธปืนของผู้เล่น พาวเวอร์อัพจะเป็นไอเท็มที่มีลักษณะเป็นตัวอักษร P สีม่วงเคลื่อนที่ไปมารอบจอ หากยานรบของผู้เล่นถูกทำลายลงในแต่ละครั้ง ไอเท็มพาวเวอร์อัพนี้ก็จะหลุดลอยออกจากยานรบของผู้เล่น แต่ก็สามารถเก็บใหม่อีกครั้งได้ เพื่อให้พลังการโจมตีของผู้เล่นกลับมาอยู่ในเลเวลเดิม สำหรับอาวุธระเบิดทำลายล้างของผู้เล่นจะมีให้สองลูกในการเริ่มเล่น แต่สามารถเพิ่มจำนวนระเบิดสูงสุดได้ถึงเจ็ดลูก ทั้งนี้ หากยังคงมีระเบิดสำรองเหลืออยู่ในภายหลังจากการปราบบอสแล้ว จะมีคะแนนโบนัสแถมให้ตามจำนวนระเบิดที่เหลืออยู่สถิติคะแนน สถิติคะแนน. ปัจจุบัน ได้มีการรายงานสถิติโลกของเกม จิกะวิง สูงสุดอยู่ที่ 291,252,468,839,040 แต้ม และดูเป็นเรื่องที่น่าขบขัน ตรงที่ว่าแต้มทวีคูณของระบบจากการปราบศัตรูนั้นมอบให้เป็นหลายพันหรือหลายล้าน และแต้มโบนัสเมื่อผ่านด่านก็มีการให้คะแนนกันอย่างมหาศาลสำหรับเกมนี้สเตจ สเตจ. สเตจแรกที่ต่อเนื่องกันสามด่าน (ลาวา, ฐานทัพ, รางรถไฟ) จะสลับสับเปลี่ยนกันโดยขึ้นอยู่กับการเลือกตัวละคร ถ้าเล่นแบบผู้เล่นสองคนช่วยกันตั้งแต่เริ่ม สเตจหลักจะเปลี่ยนไปโดยระบบจะพิจารณาจากผู้เล่นคนที่หนึ่งเป็นสำคัญ ทั้งนี้ หากผู้เล่นสามารถผ่านสเตจทั้งหกได้โดยไม่คอนตินิว จะสามารถเข้าสู่สเตจที่เจ็ดได้บอส บอส. ในช่วงท้ายของแต่ละด่านผู้เล่นจะต้องปราบบอสของสเตจนั้นๆ ให้ได้ภายในเวลาที่จำกัดจึงจะผ่านด่านได้ ซึ่งมีทั้งเรือประจัญบาน, เครื่องบินทิ้งระเบิดลำใหญ่, รถถังขนาดเท่าตึก แต่ทว่า ผู้เล่นจะไม่ได้รับคะแนนโบนัสหากเวลาที่จำกัดไว้หมดลงไปเสียก่อนซาวด์แทรค ซาวด์แทรค. "จิกะวิง ออริจินอลซาวด์แทรค" ยังได้รับการจัดทำในรูปของเพลงชุด และวางจำหน่ายโดย โซนี่ มิวสิก ในรูปของลิมิเต็ดอิดิชั่นสิ่งเพิ่มเติมในระบบดรีมแคสต์ สิ่งเพิ่มเติมในระบบดรีมแคสต์. จิกะวิง ในระบบดรีมแคสต์ได้มีการปรับปรุงเพิ่มเติมจากระบบอาเขต อย่างเช่นการเพิ่มเติมในส่วนของ:- การขจัดฉากนำเสนอที่เชื่องช้าของเวอร์ชันอาเขต - รีมิกซ์ทำนองดนตรีขึ้นมาใหม่ - เพิ่มรายละเอียดของภาพตัวละคร - เปลี่ยนการวางตำแหน่งของศัตรูอย่างเล็กน้อย - เพิ่มโหมดสกอร์แอทแท็ค - เพิ่มโหมดภาพแกลเลอรี่ - สามารถเลือกเล่นยานรบลำที่ห้า (เดอะสเตรนเกอร์ หรือคนแปลกหน้า) ที่สามารถปลดล็อกมาใช้เล่นได้โดยการเล่นจบเกมในครั้งเดียวโดยไม่กดคอนตินิว หรือสามารถนำมาใช้ได้โดยการเข้าไปใส่โค้ดโกง</doc>
