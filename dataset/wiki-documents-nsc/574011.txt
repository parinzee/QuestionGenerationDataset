<doc id="574011" url="https://th.wikipedia.org/wiki?curid=574011" title="หม่อมเจ้าเวียงวัฒนา ชยางกูร">หม่อมเจ้าเวียงวัฒนา ชยางกูร นาวาตรี หม่อมเจ้าเวียงวัฒนา ชยางกูร (30 เมษายน พ.ศ. 2467) เป็นพระโอรสในพระเจ้าบรมวงศ์เธอ พระองค์เจ้าไชยานุชิต กรมหมื่นพงศาดิศรมหิป กับหม่อมแหวนศุลี ชยางกูร ณ อยุธยา เป็นพระบรมวงศานุวงศ์ลำดับที่ 12 ในลำดับโปเจียมแห่งราชอาณาจักรไทยพระประวัติ พระประวัติ. หม่อมเจ้าเวียงวัฒนา ประสูติเมื่อวันที่ 30 เมษายน พ.ศ. 2467 เป็นพระโอรสในพระเจ้าบรมวงศ์เธอ พระองค์เจ้าไชยานุชิต กรมหมื่นพงศาดิศรมหิป กับหม่อมแหวนศุลี ชยางกูร ณ อยุธยา (บุญยมาลิก) และเป็นพระราชนัดดาในพระบาทสมเด็จพระจอมเกล้าเจ้าอยู่หัว หม่อมเจ้าเวียงวัฒนา ทรงมีอนุชาและขนิษฐา ร่วมอุทร 2 องค์ คือ- หม่อมเจ้าอุทัยเที่ยง ชยางกูร (1 มิถุนายน พ.ศ. 2473) - หม่อมเจ้าจรูญฤทธิเดช ชยางกูร (10 มกราคม พ.ศ. 2476)กรณียกิจ กรณียกิจ. หม่อมเจ้าเวียงวัฒนา ได้ทรงปฏิบัติกรณียกิจในฐานะที่ทรงเป็นส่วนหนึ่งของราชสกุลชยางกูร อาทิ- เมื่อวันอาทิตย์ที่ 2 สิงหาคม พ.ศ. 2558 หม่อมเจ้าเวียงวัฒนา และสมาชิกราชสกุลชยางกูร เป็นเจ้าภาพในการสวดพระอภิธรรมพระศพสมเด็จพระญาณสังวร สมเด็จพระสังฆราช (เจริญ สุวฑฺฒโน) ณ ตำหนักเพ็ชร วัดบวรนิเวศวิหาร - เมื่อวันศุกร์ที่ 9 ธันวาคม พ.ศ. 2559 สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าโปรดกระหม่อม พระราชทานพระบรมราชานุญาตให้สมาชิกราชสกุลชยางกูร โดยมี หม่อมเจ้าเวียงวัฒนา หม่อมเจ้าอุทัยเที่ยง หม่อมเจ้าจรูญฤทธิเดช และหม่อมจรุงใจ ชยางกูร ณ อยุธยา ร่วมเป็นเจ้าภาพในการบำเพ็ญกุศลถวายพระบรมศพพระบาทสมเด็จพระปรมินทรมหาภูมิพลอดุลยเดช ณ พระที่นั่งดุสิตมหาปราสาท ในพระบรมมหาราชวังชีวิตส่วนองค์ ชีวิตส่วนองค์. หม่อมเจ้าเวียงวัฒนา เสกสมรสกับชมชื่น โกมารกุล ณ นคร มีโอรส 1 คน คือ- หม่อมราชวงศ์พงษ์ไชยา ชยางกูร สมรสกับศรีรัตนา กัณหะยูวะ มีบุตร 2 คน คือ- หม่อมหลวงรัตนพงษ์ ชยางกูร - หม่อมหลวงอธิพรพงศ์ ชยางกูรเกียรติยศเครื่องราชอิสริยาภรณ์</doc>
