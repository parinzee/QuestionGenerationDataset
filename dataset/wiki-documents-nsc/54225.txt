<doc id="54225" url="https://th.wikipedia.org/wiki?curid=54225" title="สมาน ส.จาตุรงค์">สมาน ส.จาตุรงค์ สมาน ส.จาตุรงค์ มีชื่อจริงว่า สมาน ศรีประเทศ เกิดเมื่อวันที่ 2 สิงหาคม พ.ศ. 2511 ที่บ้านคลองสุขใจ ตำบลทุ่งทราย อำเภอคลองขลุง จังหวัดกำแพงเพชร เป็นบุตรชายคนที่ 2 ในจำนวน 4 คนของ นายจำนงค์ และนางละไม ศรีประเทศ สมานนับได้ว่าเป็นแชมป์โลกคนที่ 3 ของไทย ที่ไม่เคยชกมวยไทยมาก่อนเลย (2 คนก่อนหน้านี้คือ โผน กิ่งเพชร และ ชาติชาย เชี่ยวน้อย)ฝันจะเป็นนักมวย ฝันจะเป็นนักมวย. สมานเริ่มชกมวยเมื่อตอนอายุได้ 21 ปี นับว่าสูงอายุแล้วสำหรับผู้ที่จะเริ่มเป็นนักมวย โดยมีความชอบส่วนตัวและใฝ่ฝันว่าจะเป็นแชมป์โลกเหมือนนักมวยคนอื่นบ้าง จึงติดต่อไปทาง "อาว์สังข์" ม.ร.ว.นริศ กฤดากร บรรณาธิการนิตยสารมวยโลกรายสัปดาห์ ม.ร.ว.นริศ จึงได้แนะนำไปที่ สุชาติ ธีรวุฒิชูวงศ์ เจ้าของค่าย "ส.จาตุรงค์" เพื่อให้สมานขึ้นชกแบบมวยสากลเพียงอย่างเดียว สมานขึ้นชกอย่างสม่ำเสมอ จนได้ชิงแชมป์โลกกับนักชกอันตรายชาวเม็กซิกัน ริคาร์โด โลเปซ โดยแพ้น็อกเพียงแค่ยก 2 ชวดตำแหน่งแชมป์สตอร์วเวท สภามวยโลก (WBC) ไป ในปี พ.ศ. 2536 หลังจากนั้นสมานยังคงขึ้นชกอย่างสม่ำเสมอ นับได้ว่าเป็นนักมวยฝีมือดีอีกคนหนึ่ง แต่ไม่มีใครคาดคิดหรือคาดหวังเลยว่า สมานจะมีฝีมือดีพอที่จะเป็นแชมป์โลกแชมป์โลกประวัติศาสตร์ แชมป์โลกประวัติศาสตร์. จนกระทั่งเมื่อสมานได้มีโอกาสชิงแชมป์โลกอีกครั้ง ในวันที่ 16 กรกฎาคม พ.ศ. 2538 กับนักชกอันตรายอีกคนหนึ่งชาวเม็กซิกัน ฮุมเบอร์โต้ "ชิกิต้า" กอนซาเลซ ที่เวทีมวยอิงเกิลวู้ด แคลิฟอร์เนีย ซึ่งก่อนไป ทุกคนต่างคาดไว้ว่า สมานต้องแพ้แน่ ๆ จะแพ้น็อกหรือแพ้คะแนนเท่านั้น เพราะกอนซาเลซถือเป็นนักมวยระดับโลก ที่หวังว่าสมานจะชนะ มีแค่เพียงกลุ่มผู้สนับสนุน คือ สหสมภพ ศรีสมวงศ์ กับ สุชาติ ธีรวุฒิชูวงศ์ เท่านั้น แต่ผลการชกกลับพลิกล็อกถล่มทลาย เมื่อสมานเป็นฝ่ายชนะกอนซาเลซไปได้ และเป็นการชนะน็อกอย่างเด็ดขาดด้วย ในยกที่ 7 ชนิดที่ตัวเองก็เจียนไปเจียนอยู่เหมือนกัน สมาน ส.จาตุรงค์ จึงกลายเป็นแชมป์โลกคนที่ 21 ของไทย โดยได้แชมป์ในรุ่นไลท์ฟลายเวท 2 สถาบันทันที คือ ทั้งสภามวยโลก (WBC) และสหพันธ์มวยนานาชาติ (IBF) เป็นคนแรกของไทยและของทวีปเอเชีย ที่ครองแชมป์พร้อมกัน 2 สถาบันในคราวเดียวกัน ซึ่งไฟท์นี้นับว่าเป็นไฟท์สุดท้ายของชีวิตการชกของกอนซาเลซด้วย เพราะหลังการชกกอนซาเลซก็ได้ประกาศแขวนนวมไป เมื่อสมานกลับมาถึงเมืองไทยจึงกลายเป็นขวัญใจคนใหม่ของแฟนมวยชาวไทยไปโดยทันที สมานป้องกันตำแหน่งครั้งแรกกับ ยูอิชิ โฮโซโน นักชาวญี่ปุ่น โดยเป็นการป้องกันตำแหน่งทั้ง 2 สถาบัน โดยสมานก็เป็นฝ่ายชนะน็อกไปอย่างง่ายดายในยกที่ 4 หลังจากนั้นในปี พ.ศ. 2539 สมานก็สละตำแหน่งแชมป์ของสหพันธ์มวยนานาชาติ (IBF) โดยเลือกที่จะครองแต่ของสภามวยโลก (WBC) เท่านั้น สมานได้ป้องกันตำแหน่งหลายครั้ง อย่างต่อเนื่อง เช่น ชนะน็อก อันโตนีโอ เปเรซ นักชาวชาวเม็กซิกัน ยก 4 ชนะน็อก โจมา แกมบัว นักมวยชาวฟิลิปปินส์ ยก 7 ชนะ ชิโร ยาฮิโร นักมวยชาวญี่ปุ่น ถึง 2 ครั้ง โดยครั้งที่ 2 เป็นการชกที่ประเทศญี่ปุ่น ชนะคะแนน ลาดิสลาโอ วาสเควซ  นักมวยชาวเม็กซิกัน เป็นต้น สมานมาเสียตำแหน่งในการป้องกันครั้งที่ 11 กับ โย ซัมชอย นักมวยชาวเกาหลีใต้ ถึงโซล ถิ่นของผู้ท้าชิงเอง โดยที่สมานโดนเอารัดเอาเปรียบด้วยวิธีการสารพัดต่าง ๆ ตลอดเวลา ทั้งโดนเอาหัวโขก, ตัดคะแนน เป็นต้น โดยที่กรรมการกลางจากสภามวยโลก ที่เป็นสักขีพยานในสถานที่ชกไม่ได้ช่วยอะไรเลยหลังจากเสียแชมป์ หลังจากเสียแชมป์. เมื่อเสียแชมป์โลกไปแล้ว สมานยังคงมุ่งมั่นที่จะชิงแชมป์คืนมาได้ สมานยังคงชกอุ่นเครื่องต่อไปอีก 4 - 5 ครั้ง แต่จนแล้วจนรอด สมานก็ยังไม่มีโอกาสเสียที ประกอบกับผู้สนับสนุนคนสำคัญ สหสมภพ ศรีสมวงศ์ ก็เสียชีวิตไป และมีนักมวยรายใหม่ก้าวขึ้นมาด้วย โอกาสของสมานก็เท่ากับว่าปิดไปโดยปริยาย สมานได้มีโอกาสขึ้นชิงแชมป์โลกอีกครั้งกับโย ซัมชอย คู่ปรับเก่าในปี พ.ศ. 2544 ที่โซล ปรากฏว่าคราวนี้ สมานเป็นฝ่ายแพ้น็อคไปในยกที่ 7 หลังจากนี้ สมานยังคงชกมวยต่อไป โดยพบกับ เดวิด นครหลวงโปรโมชั่น นักมวยชาวไทยรุ่นน้อง แพ้ทีเคโอในที่ 4 เท่านั้นเอง จากนั้นสมานเดินทางไปชกที่ญี่ปุ่นอีกครั้ง แพ้น็อค โกกิ คาเมดะ นักมวยดาวรุ่งชาวญี่ปุ่นในยกที่ 3 สมานจึงแขวนนวมไปในที่สุดชีวิตส่วนตัว ชีวิตส่วนตัว. ชีวิตส่วนตัว สมาน จบการศึกษาทางโลกจากโรงเรียนศึกษาผู้ใหญ่ วัดโพธิ์ ในทางธรรมบวชเรียน จบเปรียญธรรม 3 ประโยค สามารถเรียกคำนำหน้านามได้ว่า "มหา" มีกิจการส่วนตัวคือ ขายข้าวมันไก่ ซึ่งเป็นกิจการดั้งเดิมของสมานที่มีผู้แนะนำให้ขายเป็นอาชีพเสริมตั้งแต่ยังไม่ได้เป็นแชมป์โลก ที่หมู่บ้านบ้านฟ้าลากูน รังสิต-คลอง 2 จังหวัดปทุมธานี สมานเป็นคนชอบเล่นเครื่องเสียง สถานภาพปัจจุบันสมรสแล้ว โดยภรรยาชื่อ "ปาริชาติ" มีทั้งคู่มีลูกสาวกันเพียงคนเดียวเกียรติประวัติเกียรติประวัติ. - แชมป์โลกรุ่นไลท์ฟลายเวท WBC/IBF- ชิง 15 กรกฎาคม 2538 ชนะน็อค ยก 7 ฮุมเบอร์โต กอนซาเลซ () ที่ เกรทเวสเทิร์นฟอรั่ม อิงเกิลวู๊ด รัฐแคลิฟอร์เนีย - ป้องกันแชมป์ครั้งที่ 1, 12 พฤศจิกายน 2538 ชนะน็อค ยก 4 ยูอิชิ โฮะโซะโนะ () ที่ จ.ราชบุรี - สละแชมป์ IBF - ป้องกันแชมป์ครั้งที่ 2, 24 กุมภาพันธ์ 2539 ชนะน็อค ยก 4 อันโตนีโอ เปเรซ (เม็กซิโก) ที่ สนามกีฬาจังหวัดฉะเชิงเทรา - ป้องกันแชมป์ครั้งที่ 3, 27 เมษายน 2539 ชนะน็อค ยก 7 โจมา แกมบัว () ที่ สนามกีฬา จ.มหาสารคาม - ป้องกันแชมป์ครั้งที่ 4, 10 สิงหาคม 2539 ชนะแตก ยก 9 ชิโร ยะชิโระ (ญี่ปุ่น) ที่ สนามกีฬาจังหวัดพิษณุโลก - ป้องกันแชมป์ครั้งที่ 5, 19 ตุลาคม 2539 ชนะน็อค ยก 2 อาลี กัลเวซ () ที่ สนามกีฬาอำเภอบางพลี จ.สมุทรปราการ - ป้องกันแชมป์ครั้งที่ 6, 15 ธันวาคม 2539 ชนะคะแนน มิเกล เฮอร์รีรา () ที่ สนามกีฬาจังหวัดเชียงราย - ป้องกันแชมป์ครั้งที่ 7, 13 เมษายน 2540 ชนะน็อค ยก 7 ฮูลิโอ โคโรเนล () ที่ สนามกีฬาจังหวัดชัยภูมิ - ป้องกันแชมป์ครั้งที่ 8, 31 พฤษภาคม 2540 ชนะน็อค ยก 4 มาซูกิซี มาราลี () ที่ สนามกีฬาจังหวัดเพชรบูรณ์ - ป้องกันแชมป์ครั้งที่ 9, 8 มีนาคม 2541 ชนะน็อค ยก4 ชิโร ยะชิโระ (ญี่ปุ่น) ที่ อารีน่าโยโกฮามา จ.คะนะงะวะ - ป้องกันแชมป์ครั้งที่ 10, 26 พฤศจิกายน 2541 ชนะคะแนน ลาดิสลาโอ วาสเควซ (เม็กซิโก) ที่ อิมแพ็ค เมืองทองธานี - เสียแชมป์ 17 ตุลาคม 2542 แพ้คะแนน โย ซัมชอย () ที่ สนามกีฬาในร่มโอลิมปิคสเตเดียม โซล - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นสตรอเวท WBC เมื่อ 3 กรกฎาคม 2536 แพ้น็อค ยก 2 ริคาร์โด โลเปซ (เม็กซิโก) ที่ ปาร์ก เดอ เบสบอลล์ ลา จันตา, นิว รอเลโด, ตาโมลีปาซ - ชิงแชมป์โลกรุ่นไลท์ฟลายเวท WBC 30 มกราคม 2544 แพ้น็อค ยก 7 โย ซัมชอย (เกาหลีใต้) ที่ ศูนย์การประชุมเซ็นทรัลซิตี้มิลเลเนียม โซล</doc>
