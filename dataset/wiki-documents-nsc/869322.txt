<doc id="869322" url="https://th.wikipedia.org/wiki?curid=869322" title="พระราชวรวงศ์เธอ พระองค์เจ้าอับสรศรีราชกานดา">พระราชวรวงศ์เธอ พระองค์เจ้าอับสรศรีราชกานดา พระราชวรวงศ์เธอ พระองค์เจ้าอับสรศรีราชกานดา (11 มกราคม พ.ศ. 2416 — 12 พฤษภาคม พ.ศ. 2460) พระราชธิดาพระองค์ที่ 18 ในกรมพระราชวังบวรวิไชยชาญประสูติแต่จอมมารดาต่วนพระประวัติ พระประวัติ. พระราชวรวงศ์เธอ พระองค์เจ้าอับสรศรีราชกานดา ประสูติเมื่อวันอาทิตย์ที่ 11 มกราคม พ.ศ. 2416 เป็นพระราชธิดาในกรมพระราชวังบวรวิไชยชาญประสูติแต่จอมมารดาต่วน พ.ศ. 2435 ในสมัยรัชกาลที่ 5 พระองค์เจ้าอับสรศรีราชกานดา ทรงได้เข้าเป็นสามัญสมาชิกของหอพระสมุดวชิรญาณในพระบรมมหาราชวัง และทรงประทานเงินบำรุงปีละ 20 บาทเป็นประจำทุกปี ปรากฎความใน วชิรญาณวิเศษ ว่า "...คราวประชุมครั้งที่ ๓ พระเจ้าน้องนางเธอ พระองค์เจ้าอรุณวดี อุปนายก ทรงนำ พระเจ้าบวรวงษ์เธอ พระองค์เจ้าดวงประภา ภาคินีสมาชิก ทรงรับรอง ๑๔ พระบวรวงษ์เธอ พระองค์เจ้าฉายรัศมีหิรัญญพรรณ์ เปนภาคินีสมาชิก ๑๕ พระบวรวงษ์เธอ พระองค์เจ้าอับศรศรีราชกานดา เปนภาคินีสมาชิก ได้ลงชื่อส่งเงินแล้ว วันที่ ๒ พฤศจิกายน ร,ศก ๑๑๑ ท่านสมาชิกทั้งปวงจงทราบว่า บรรดาท่านที่ได้กล่าวนามแลพระนามมาแล้วนี้ นับว่าเปนสมาชิกของหอพระสมุดวชิรญาณ ตั้งแต่วันที่ได้มาลงนามแลพระนาม ซึ่งได้กล่าวมาแล้วข้างต้นนั้น เปนต้นไป..." และ "...ตั้งแต่วันที่ ๕ จนถึงวันที่ ๑๑ มกราคม รัตนโกสินทร์ศก ๑๑๒ ในระหว่าง ๗ วันนี้ ท่านสมาชิกได้มายังหอพระสมุดวชิรญาณ ๒๒ ท่าน ได้ลงชื่อ ๓๙ ครั้ง แลหนังสือที่ได้ให้ยืม ๔๕ ครั้ง แลสมาชิกได้นำเงินค่าเกมบิลเลียดมาส่ง ๕ ท่าน รวมเปนเงิน ๙๕ บาท ๑๖ อัฐ สมาชิกได้นำเงินบำรุงหอพระสมุดวชิรญาณจำนวนปีที่ ๑๓ มาส่งยังหอพระสมุดวชิรญาณ เปนเงินรายละ ๒๐ บาท ดังจะมีรายพระนามแลนามแจ้งต่อไปนี้ คือ... พระบวรวงษ์เธอ พระองค์เจ้าอับศรศรีราชกานดา ๑..." พระราชวรวงศ์เธอ พระองค์เจ้าอับสรศรีราชกานดา สิ้นพระชนม์ในรัชกาลที่ 6 เมื่อวันเสาร์ที่ 12 พฤษภาคม พ.ศ. 2460 พระชันษา 45 ปี พระราชทานเพลิงพระศพ ณ พระเมรุวัดเทพศิรินทราวาส วันที่ 12 เมษายน พ.ศ. 2463</doc>
