<doc id="581850" url="https://th.wikipedia.org/wiki?curid=581850" title="รักออกฤทธิ์">รักออกฤทธิ์ รักออกฤทธิ์ เป็นละครโทรทัศน์ จากบทประพันธ์ของนิตินันท์/วรรณพร/นิพล เขียนบทโทรทัศน์โดย สมภพ ผูกพันน้อย กำกับการแสดงโดยสมจริง ศรีสุภาพ ดำเนินงานโดย บริษัท กู๊ด ฟีลลิ่ง จำกัด นำแสดงโดย ธนวรรธน์ วรรธนะภูติรับบทเป็น โจ/นำโชค นิษฐา จิรยั่งยืน รับบทเป็น วนิษาเรื่องย่อ เรื่องย่อ. โจ นักสืบหนุ่มเจ้าของฉายาใหม่ที่ตั้งให้ตัวเองว่า โจ แอ็พพันหน้า แต่เป็นที่รู้จักกันในวงการด้วยฉายาที่คนอื่นตั้งให้ว่า โจตัวซวย เพราะที่ผ่านมา โจอยู่กับใครก็สร้างความบรรลัยให้คนที่เขาอยู่ด้วยเสมอ จนโจต้องออกมาอยู่เป็นเจ้านายตัวเองด้วยการเป็นนักสืบอิสระ โจได้รับงานใหม่จาก คุณหญิงจุ๋ม ให้สืบคดีการถึงแก่กรรมของ คุณชายแจ้ น้องชายแท้ ๆ ของเธอ ที่ผู้ต้องสงสัยคือ วนิษา ม่ายสาวสวยรวยเสน่ห์โจปลอมตัวจนได้เป็นคนขับรถของวนิษา และสืบประวัติของเธอจนรู้ว่าวนิษาแต่งงานมาแล้วสองครั้ง ครั้งแรกคือแต่งงานกับคุณชายแจ้ ซึ่งคุณชายแจ้ก็ถึงแก่กรรมอย่างมีปริศนาในงานแต่งงานนั้นเอง ต่อมาวนิษาแต่งงานอีกกับ เสี่ยป๊อก เจ้าพ่อแก๊งอิทธิพลในย่านชาวจีน แต่เสี่ยป๊อกก็ตายในห้องหอในคืนแต่งงานเช่นกัน จนวนิษาได้ฉายาว่าผู้หญิงบริโภคภัสดา สร้างความครั่นคร้ามกึ่งท้าทายต่อผู้ชายคนอื่นที่คิดจะมาจีบม่ายสาวสวยรวยทรัพย์อย่างวนิษาสามีที่ตายไปทั้งสองคนของวนิษาไม่เพียงแต่จะทิ้งมรดกมหาศาลให้เธอ แต่ยังทิ้งภาระความรับผิดชอบอันหนักหนาให้ด้วย ตอนเช้าวนิษาต้องเป็นผู้จัดการตลาดสดชื่อดังที่เป็นของคุณชายแจ้ พอตกบ่ายวนิษาต้องเป็นสะใภ้จ้าวเพื่อดูแลปรนนิบัติ หม่อมจันจิรา หม่อมแม่ของคุณชายแจ้ที่รักและเอ็นดูเธอ เย็นหน่อยต้องเป็นตั๋วเจ๊คุมพวกลูกและธุรกิจสีเทาของเสี่ยป๊อกอีกด้วย และที่หนักหนวงสาหัสที่สุดคือเธอต้องรับบทแม่เลี้ยงดูแล ปลายฝน ลูกสาววัยเกรียนคนเดียวของเสี่ยป๊อกโจแปลกใจที่สุดว่าวนิษาชอบทำบุญมาก จนในที่สุดก็รู้ว่าวนิษามีความฝันอันยิ่งใหญ่ที่จะมีครอบครัวที่อบอุ่น นั่นคือสิ่งที่เธอโหยหาเพราะพ่อแม่เธอเลิกกันตั้งแต่เด็ก ความจริงแล้วการแต่งงานสองครั้งที่ผ่านมาของเธอเพราะเชื่อว่าเขาทั้งสองจะช่วยเธอสร้างครอบครัวที่อบอุ่นให้เธอได้ น่าเศร้าที่การแต่งงานทั้งสองครั้งของเธอจบลงด้วยงานศพ วนิษาเชื่อว่าตัวเองเป็นเจ้าของดวงกินผัวจริงๆ เธอจึงพยายามสร้างบุญกุศลเยอะๆ เพื่อจะบรรเทาเบาบางแก้เคล็ดแก้อาถรรพ์ได้ขณะที่โจเองพอเกิดมาพ่อก็ถูกจับติดคุก แม่ต้องหนีเตลิดเปิดเปิงไปอยู่ต่างประเทศ ญาติสนิทที่รับโจไปเลี้ยงดูก็เจอแต่เรื่องเดือดร้อนไม่ว่าจะไฟไหม้บ้าน โดนฟ้องล้มละลาย ทุกคนโจษจันกันว่านี้คือเด็กชายตัวซวย ไม่มีใครกล้าเลี้ยงดูโจอีก จนใจที่สุดโจต้องเป็นเด็กวัดอยู่กับหลวงพ่อสีสุก ซึ่งหลวงพ่อใช้หลักธรรมสอนโจ จนโจไม่เชื่อเรื่องดวง และไม่เชื่อเด็ดขาดว่าเขาเป็นเจ้าของดวงตัวซวยในความคิดของโจ ถ้าคุณชายแจ้กับเสี่ยป๊อกตายโดยไร้สาเหตุแบบที่เป็นอยู่ก็แสดงว่าวนิษาเป็นผู้หญิงบริโภคภัสดาจริงๆ แต่ถ้าเขาสืบจนพิสูจน์ได้ว่าทั้งสองคนถูกฆ่า แสดงว่าการวางแผนการฆาตกรรมซึ่งไม่เกี่ยวกับเรื่องดวงกินผัวของวนิษา เขาก็จะประกาศให้โลกได้รู้ว่าโลกนี้ไม่มีดวงกินผัว คนทั่วไปก็จะยอมรับได้ว่าไม่มีดวงตัวซวยเช่นกัน เขาก็จะลบมลทินให้ตัวเองได้อย่างสง่างาม แต่โจยิ่งสืบเรื่องของวนิษาได้มากขึ้นเท่าไหร่ เขาก็รู้ว่าวนิษาไม่ใช่ฆาตกร หนำซ้ำเธอยังเป็นผู้หญิงที่มีจิตใจดี อ่อนโยน จริงใจ มีเสน่ห์ จนเขาแอบตกหลุมรักเธอเข้าจนได้ในขณะเดียวกัน โจก็ต้องช่วยเพื่อนคนหนึ่งของพ่อซื่อซูซี่ไขคดีฆาตกรรมให้หลุดพ้นมลทินที่ถูกปรักปรำว่าฆ่าคนตาย โดยมี ป๋อง ลูกชายวัยว้าวุ่นของโจเป็นคนคอยช่วยเหลืออีกแรงในฐานะคนขับรถ โจกลายเป็นคนสนิทกึ่งบอดี้การ์ดให้วนิษา พาเธอไปทำบุญแล้วยังต้องช่วยเธอหลบหนีจาการตามล่าของอริในวงการสีเทา แถมด้วยการเล่นกลปลอบใจยามที่เธอโศกเศร้าด้วยแม้กิตติศัพท์ผู้หญิงกินผัวของวนิษาจะเป็นที่ล่ำลือแต่ก็หยุดผู้ชายหลายคนไม่ได้ หนึ่งในนั้นคือพระเอกหนุ่มมาแรง ชื่อ กริช กริชช่วยชีวิตของพ่อวนิษาไว้ ทำให้วนิษาซาบซึ้งใจยอมแต่งงานกับเขา งานนี้โจทุ่มสุดตัว ถ้าวนิษาเป็นฆาตกรต่อเนื่อง เธอต้องลงมืออีกครั้ง และเขาจะต้องจับเธอให้ได้ในที่สุดการแต่งงานของกริชกับวนิษาก็จบลงด้วยงานศพจนได้ กริชตายอย่างปริศนาคาชุดเจ้าบ่าวอีกคน โจงงเป็นไก่ตาแตกทั้งๆ ที่คอยจับตาดูวนิษาทุกฝีก้าว ขณะที่วนิษาก็เสียใจโทษตัวเองอีกครั้งว่าเป็นเพราะดวงอาถรรพ์ของเธอ วนิษาตัดสินใจบวชตลอดชีวิตเพื่ออุทิศส่วนกุศลให้กับอดีตสามีทั้งสามและเริ่มต้นใหม่ในชาติหน้าแต่โจมองออกว่าวนิษาบวชด้วยความขมขื่นใจและรู้สึกผิดมากกว่าจะบวชเพื่อหาทางสงบ โจจึงสารภาพกับวนิษาว่าความจริงว่าเขาคือนักสืบ และดวงตัวซวยของเขานั้นเองที่เป็นสาเหตุที่แท้จริงที่ทำให้คุณชายแจ้ เสี่ยป๊อก และกริช ต้องตายเพราะทั้งสามคนเป็นเจ้านายของเขา และที่ต้องตายเพราะดวงตัวซวยของเขานั่นเองหลังจากสารภาพความจริง วนิษาโกรธโจที่หลอกเธอมาตลอดจนโจเข้าหน้าไม่ติด แต่แล้วในที่สุดกลับเป็นวนิษาเองที่กลับมาหาโจ และอนุญาตให้เขาตามประกบติดตัวเธอเพื่อสืบเรื่องของเธอได้อย่างเต็มที่ เมื่อทุกอย่างถูกพิสูจน์ว่าวนิษาไม่ได้เป็นฆาตกร เธอจะได้พ้นมลทินเสียทีในช่วงที่ทั้งคู่ใกล้ชิดกันทำให้สองคนเริ่มมีใจให้กัน รักกัน และเมื่อใดโจพิสูจน์ได้ว่าดวงกินผัวของเธอไม่มีจริง เมื่อนั้นเธอก็กล้าพอที่จะคิดถึงเรื่องครอบครัวอันอบอุ่นอีกครั้ง แต่แล้วก็มีผู้ชายคนหนึ่งก้าวเข้ามาในชีวิตวนิษา เขาชื่อ ภาคย์ เป็นเจ้าของดวงปรมะดวงที่หายากที่สุด ดวงที่แข็งแกร่งที่สุด ดวงที่ไม่มีใครทำอันตรายได้ ไม่ว่าจะเป็นโจตัวซวยหรือผู้หญิงที่บริโภคภัสดาก็ตามต้นรักที่โจและวนิษาแอบปลูกกันขึ้นมาอย่างเงียบๆ ผ่านความห่วงใย เอื้ออาทร และปลอบโยนซึ่งกันและกัน ทำให้วนิษาตัดใจจากโจเมื่อภาคย์ขอเธอแต่งงาน นั่นเพราะเธอรักโจและไม่อยากให้เขาต้องมาตายเพราะดวงของเธอ โจขอร้องวนิษาให้โอกาสสุดท้าย เขาจะพิสูจน์ให้ได้ว่าสามีทั้งสามของเธอไม่ได้ตายเพราะดวงกินผัว แต่ตายเพราะใครสักคนโจทำได้สำเร็จ จากคดีของซูซี่ที่ถูกปรักปรำทำให้เขาพบร่องรอยจนเชื่อมโยงเรื่องได้ว่ามีการฆาตกรรมเกิดขึ้นกับสามีของวนิษาทั้งสามคน แต่เขาไม่มีหลักฐานพิสูจน์ ในที่สุดวนิษาก็เลือกที่จะแต่งงานกันภาคย์ เจ้าของดวงเหนือมนุษย์ที่จะไม่ตายในคืนวันแต่งงานเหมือนผู้ชายคนอื่นๆ ขณะเดียวกันก็มีข่าวร้ายว่าคุณหญิงจุ๋ม นายจ้างคนล่าสุดของโจถึงแก่กรรม นั่นยิ่งตอกย้ำเรื่องดวงตัวซวยของโจให้หนักแน่นยิ่งขึ้นโจท้อแท้และยอมรับในที่สุดว่าเขาเป็นเจ้าของดวงตัวซวยจริง โจวางมือจากทุกอย่างทั้งเรื่องการงานและความรักเพื่อไปเมืองจีน ไปตามหาซินแสที่แก้ดวงให้เขาได้รายชื่อนักแสดงรายชื่อนักแสดง. - ธนวรรธน์ วรรธนะภูติ รับบท นำโชค (โจโฉ) - นิษฐา จิรยั่งยืน รับบท วนิษา / วรรณนิษา / วาวหวา - กฤตฎ์ อมรชัยฤกษ์ รับบท กริช (สามีวนิษาคนที่ 3) - พศิน เรืองวุฒิ รับบท ภาคย์ (สามีวนิษาคนที่ 4) - อภินันท์ ประเสริฐวัฒนกุล รับบท พจน์ - สรวงสุดา ลาวัณย์ประเสริฐ รับบท หม่อมราชวงศ์จันทร์ธิดา (หญิงจุ๋ม) - โชติกา วงศ์วิลาศ รับบท ระริน (นางร้ายกลับตัวเป็นคนดี) - กฤตภาศ ศักดิษฐานนท์ รับบท หม่อมราชวงศ์จันทร์กระจ่าง (คุณชายแจ้) (สามีวนิษาคนที่ 1) - ภูวดล เวชวงศา รับบท ป๋อง - อารดา อารยวุฒิ รับบท ปลายฝน - รอง เค้ามูลคดี รับบท หลวงพ่อสีสุก - ศันสนีย์ สมานวรวงศ์ รับบท วรางค์ - สาวิตรี สามิภักดิ์ รับบท หม่อมจันจิรา - ภัสสร บุณยเกียรติ รับบท เพ็ญแข - ณหทัย พิจิตรา รับบท วลัย - ทศพล ศิริวิวัฒน์ รับบท เม้ง จิตทิพย์ - สมชาย ศักดิกุล รับบท ธงธง - ประกาศิต โบสุวรรณ รับบท เสี่ยเพ้ง (พ่อของตี๋น้อย) - ธนายง ว่องตระกูล รับบท ปฐม - อนันต์ เสมาทอง (อ้วน รีเทิร์น) รับบท ซูซี่ - เอก โอรี รับบท สถาพร - สุทธาทิพย์ วุฒิชัยประดิษฐ์ รับบท หนุงหนิง - ระวีวัฒน์ ลิ้มสินธะโรภาส รับบท เอ็ม - กษิดิศ กฤตพิทยาเวช รับบท ตี๋น้อย - จิรัฏฐ์ เวทย์รัตนา รับบท ลูกน้องวนิษา - ณัฐพล โชติรัตนไพบูลย์ รับบท ลูกน้องวนิษา - ชาคริฐ จตุพรวัฒนพนธ รับบท ลูกน้องเสี่ยเพ้ง - กรกฎ พวงสวัสดิ์ รับบท โป๊งเหน่ง - ศุกรินทร์ พวงเข็มขาว รับบท - มนัญญา ตริยานนท์ รับบทนักแสดงรับเชิญนักแสดงรับเชิญ. - ชาตโยดม หิรัญยัษฐิติ รับบท สมชาย อภิเลิศรัตนกาญจน์สถาน (ตั่วเฮีย, เสี่ยป๊อก) (สามีวนิษาคนที่ 2) - ธนา ฉัตรบริรักษ์ รับบท คอปบร้า - ยุทธพิชัย ชาญเลขา รับบท วิษณุ - ทนงศักดิ์ ศุภการ รับบท ประดิษฐ์ (พ่อของนำโชค (โจโฉ)) - ไปรมา รัชตะ รับบท แม่โจ - เขมิกา สุขประสงค์ดี รับบท เมียเสี่ยเพ้ง - เอ็ดดี้ เฮง รับบท วรภัทร/เสี่ยบอม - สิทธิโชค อักษรนันทน์ รับบท เสี่ยในบ่อน - วีระวิทย์ เหล่าสันติพลวุฒิ รับบท เสี่ยในโรงแรม - สุรศักดิ์ ชัยอรรถ รับบท พ่อของกริช - ปณต สุขจิตร์ รับบท นักเลงอันธพาล - ตี๋ เบบี้โจ๊ก รับบท โจรวิ่งราวกระเป๋าถูกจ้างโดยภาคย์ - พงษ์เทพ อนุรักษ์ รับบท ปุ๊ ระเบิดถั่ว - โอ๋ ถ้ำเสือ รับบท พี่เบิ้ม (รุ่นพี่นำโชค (โจโฉ)) - คุณากร เกิดพันธุ์ รับบท เจ้าหน้าที่อำเภอฝ่ายจดทะเบียนสมรส - ด.ญ.อันดา กุลฑีรา ยอดช่าง รับบท วาวหวา (วัยเด็ก)เพลงประกอบละครเพลงประกอบละคร. - เพลง รักออกฤทธิ์ (เพลงเปิด) - ขับร้องโดย อนุสรณ์ มณีเทศ (โย่ง อาร์มแชร์) - เพลง ไม่รักก็คิดถึง - ขับร้องโดย กลม อรวี ประพันธ์เนื้อร้องโดย ณรงค์วิทย์ เตชะธนะวัฒน์ แต่งทำนองและเรียบเรียงโดย จักรกฤษณ์ มัฆนาโส ออกจำหน่ายในวันที่ 14 พฤษภาคม พ.ศ. 2557 - เพลง เธอไม่ต้อง (เพลงปิด) - ขับร้องโดย ธนวรรธน์ วรรธนะภูติ</doc>
