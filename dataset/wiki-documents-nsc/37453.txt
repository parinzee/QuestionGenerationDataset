<doc id="37453" url="https://th.wikipedia.org/wiki?curid=37453" title="อัมรินทร์ เหลืองบริบูรณ์">อัมรินทร์ เหลืองบริบูรณ์ อัมรินทร์ เหลืองบริบูรณ์ หรือรู้จักกันในนาม โจ้ วงพอส (14 ตุลาคม พ.ศ. 2514 - 20 กุมภาพันธ์ พ.ศ. 2545) เป็นอดีตนักร้องนำของวงพอส โดยมีเอกลักษณ์ติดตัวคือหัวฟูและน้ำเสียงที่เป็นเอกลักษณ์ของเขาก็คือการร้องเพลงในระดับเสียงสูง และเป็นที่รู้จักจากเจ้าของรางวัลชนะเลิศประเภทขับร้องเดี่ยว จากเวทีประกวดดนตรีเยาวชน โค้กมิวสิคอวอร์ด 1993 ประจำปี 2536 จนกระทั่งเมื่อวันที่ 20 กุมภาพันธ์ พ.ศ. 2545 โจ้ วงพอส เสียชีวิตจากการฆ่าตัวตายในลิฟท์ที่ ซี-วันแมนชั่น ซอย สุขุมวิท 50 โดยสาเหตุยังไม่เป็นที่แน่ชัดประวัติ ประวัติ. อัมรินทร์ เหลืองบริบูรณ์ เป็นชาวอุทัยธานีเกิดเมื่อวันที่ 14 ตุลาคม พ.ศ. 2514 เป็นบุตรคนที่สองจากจำนวนทั้งหมดสี่คน มีบิดาคือนาย สกลเหลืองบริบูรณ์ และมารดาคือนางพิมพ์ เหลืองบริบูรณ์ อัมรินทร์มีพี่สาว 1 คน และน้องชาย 1 คน และน้องสาว 1 คน โดยที่บ้านมักนิยมเรียกว่า "เหี่ยว" และโจ้ เป็นสมาชิกแฟนบอลของลิเวอร์พูลอีกด้วยการเข้าสู่วงการเพลง การเข้าสู่วงการเพลง. อัมรินทร์เข้าร่วมเวทีประกวดดนตรีเยาวชนชิงถ้วยพระราชทาน โค้กมิวสิคอวอร์ด 1993 ครั้งที่ 4 เมื่อปี พ.ศ. 2536 โดยในการประกวดครั้งนั้นอัมรินทร์ใช้เพลงประกวดได้แก่ เพลง "อย่าหยุดยั้ง" ของวง ดิ โอฬาร โปรเจ็คต์ และเพลง "Carrie" ของวง ยุโรป (วงดนตรี) จนคว้ารางวัลชนะเลิศและชิงถ้วยพระราชทาน ประเภทขับร้องเดี่ยว หลังจบการศึกษาวิศวกรรมศาสตร์บัณฑิต สาขาวิศวกรรมไฟฟ้า จากสถาบันเทคโนโลยีพระจอมเกล้าพระนครเหนือ เมื่อ พ.ศ. 2538 อัมรินทร์ถูกรับเลือกเข้าร่วมโครงการ ‘College Artists’ ของนิตยสารบันเทิงคดี และพบกับ นอ-นรเทพ มาแสง, เอ-พลกฤษณ์ วิริยานุภาพ ทั้งคู่เป็นนักศึกษาดุริยางคศาสตร์ จากมหาวิทยาลัยศรีนครินทรวิโรฒ ก่อนภายหลังจะมารู้จัก บอส-นิรุจ เดชบุญ รุ่นน้องชั้นปี 1 จากมหาวิทยาลัยศรีนครินทรวิโรฒ จนมีโอกาสได้เป็นวงแสดงสดในงาน งานของคลื่น “ไพเรท เรดิโอ” ที่ฮาร์ตร็อค คาเฟ่ สยามสแควร์ ทำให้เบเกอรี่ มิวสิค สนใจและเซ็นสัญญากับเบเกอรี่ในที่สุด และออกอัลบั้มในนามพอสทั้งหมด 4 ชุดสู่สมาชิกวงพอส สู่สมาชิกวงพอส. อัมรินทร์ได้เข้ามาเป็นนักร้องวงพอส โดยมีผลงานออกมาทั้งสิ้น 4 อัลบั้มตลอดระยะเวลาช่วง 5 ปี อันประกอบไปด้วย Push (Me) Again - 2539, Evo & Nova-2541, Mild-2542 และ Rewind-2543 โจ้ได้มีโอกาสทำงานเดี่ยวของตัวเองร่วมกับ ธีร์ ไชยเดช ในชื่อชุด Simply Me ก่อนจะปรากฏตัวอีกครั้งในคอนเสิร์ตใหญ่ ’เบเกอรี่เดอะคอนเสิร์ต’ เมื่อวันที่ 17 กุมภาพันธ์ 2544อุปสมบท อุปสมบท. เมื่อ พ.ศ. 2544 อัมรินทร์ได้อุปสมบทเพื่อทดแทนแก่พ่อแม่ ที่วัดมณีสถิตกปิฏฐารามม หรือวัดทุ่งแก้ว จ.อุทัยธานี โดยได้รับฉายาว่า ปิยสีโลเสียชีวิต เสียชีวิต. กระทั่งวงพอสได้ออกมาปรากฏตัวกันอีกครั้งพร้อมๆ กับการวางแผนถึงงานเพลงชุดใหม่ และในวันที่ 16 กุมภาพันธ์ พ.ศ. 2545 วงพอสได้ขึ้นแสดงคอนเสิร์ตที่มหาวิทยาลัยธรรมศาสตร์อีกครั้ง หลังจากนั้นในวันที่ 20 กุมภาพันธ์ พ.ศ. 2545 เมื่อเวลา 04.00 น. มีคนพบโจ้เสียชีวิตภายในลิฟต์ที่ ซี-วันแมนชั่น ซ.สุขุมวิท 50 ในช่วงกลางดึก ผลการชันสูตร พบว่าเกิดจากการฆ่าตัวตาย บาดแผลกระสุนปืนบริเวณขมับขวา 1 นัด รวมอายุทั้งสิ้น 31 ปี โดยพิธีฌาปนกิจศพของโจ้จัดขึ้นในวันที่ 24 กุมภาพันธ์ 2545 ที่วัดมณีสถิตปิฏฐารามหลังการเสียชีวิต หลังการเสียชีวิต. เมื่อวันที่ 3 เมษายน พ.ศ. 2546 กมล สุโกศล แคลปป์ ประธานบริษัท เบเกอรี่มิวสิค พร้อมด้วยสมาชิกวงพอส และ ธีร์ ไชยเดช เป็นผู้ริเริ่มจัดอัลบั้ม อัมรินทร์ เหลืองบริบูรณ์ 2514-2545 นำรายได้จากการจำหน่ายอัลบั้มจำหน่าย 500,000 บาทมอบให้กับครอบครัว เหลืองบริบูรณ์ ณ ห้องประชุมใหญ่ บริษัท บี เอ็ม จี อาคารวานิสสา ชั้น 18 (โดยภายหลังมีการแจกจ่ายมิวสิคเพลง " รักเธอทั้งหมดของหัวใจ" โดยนำรูป โจ้ วงพอสมาเป็นปกชุด ซึ่งใครที่สนใจและชอบสามารถมาแจกซื้อได้ที่เบเกอรี่มิวสิค) กระทั่งวันที่ 20 กุมภาพันธ์ 2559 ซึ่งเป็นวันครบรอบ 14 ปีของการเสียชีวิตของโจ้ โดยปล่อยเพลง รักรอบกาย ลงบนแชแนลของวง  ซึ่งเทปเพลงดังกล่าวได้ทำการบันทึกไว้ก่อนหน้าที่โจ้จะเสียชีวิตเมื่อประมาณปี 2545 โดยโจ้ได้ขับร้องไว้เพียงแค่ท่อนเดียว ความยาวประมาณครึ่งนาที แต่สมาชิกในวงที่เหลือ 3 คน ปฏิเวธ อุทัยเฉลิม - ฟองเบียร์ นักแต่งเพลง มาเรียบเรียงเป็นเพลง "รักอยู่รอบกาย" โดยมีการแต่งเนื้อร้องเพิ่มเพื่อให้เพลงมีความสมบูรณ์ และในวันที่ 12 มิถุนายน 2560 เรื่องราวประวัติของเขาได้ถูกนำไปทำสารคดีเชิงข่าวรายการข่าวดังข้ามเวลา ในชื่อตอน "รำลึก 15 ปี โจ้ วงพอส"ผลงานผลงานกับวงพอสผลงานในเครือเบเกอรี่มิวสิคผลงาน. ผลงานในเครือเบเกอรี่มิวสิค. - Bakery's Devotion (พ.ศ. 2543) พ่อ (Dad) - อัมรินทร์ เหลืองบริบูรณ์ผลงานเดี่ยวคอนเสิร์ตพิเศษรางวัลรางวัล. - Coke Music Awards 1993 ประเภทขับร้องเดี่ยวเกร็ดควรรู้เกร็ดควรรู้. - เพลง 20202 ซึ่งแต่งโดย ธีร์ ไชยเดช ซึ่งเป็นเพลงระลึกถึงโจ้ วงพอส (ชื่อเพลงมาจากวันที่ 20 เดือนกุมภาพันธ์ ปี 2002) - เพลง อีฟ (IF) ถือเป็นเพลงสุดท้ายของทางวง และเป็นเพลงที่โจ้ได้ร่วมเขียนเนื้อร้องกับ พลกฤษณ์ วิริยานุภาพ หรือ นอ มือกีตาร์ของทางวง หลังจากแต่งเสร็จจึงใส่ในเว็ปของทางวง (www.pausefanclub.com) เพื่อให้แฟนคลับได้ฟังกัน เพลงนี้ไม่มีจัดจำหน่าย มีให้ฟังผ่านทางอินเทอร์เน็ตเท่านั้น - อยากกลับไปอีกครั้ง (Time trip) เป็นอีกหนึ่งเพลงจากอัลบั้ม Bakery On Vaction เป็นเพลงที่ถูกรังสรรค์ โดย สมเกียร อริยะชัยพานิช และได้โจ้ วงพอส มาให้เสียงร้อง - เมื่อเวลาโจ้ วงพอสขึ้นคอนเสริ์ตแล้วร้องเพลง ที่ว่าง มักจะพูดด้วยคำพูดว่า จงรักกันและอยู่ใกล้กัน แต่ขอให้มีที่ว่างเพื่อให้สายลมแห่งรักพัดผ่านคนทั้งสอง' - วงโซฟาแต่งเพลง 'ไม่ว่าเธอจะอยู่ที่ไหน' เพื่ออุทิศให้กับโจ้ ซึ่งรวมอยู่ในอัลบั้มเพลงประกอบภสพยนต์เรื่อง 'Fake โกหกทั้งเพ' - ก่อนหน้าที่จะมาเรียนจบจนกลายเป็นวิศวกรรมศาสตร์บัณฑิต ของสถาบันเทคโนโลยีพระจอมเกล้าฯ พระนครเหนือ โจ้เคยเรียนที่คณะสัตวแพทย์ศาสตร์ และคณะวิศวกรรมศาสตร์ ที่มหาวิทยาลัยเกษตรศาสตร์มาก่อน - ภายในวงให้ฉายาโจ้ว่า คุณชายตื่นสาย อันเกิดจากการที่โจ้ไม่ค่อยจะนอน - โจ้ เคยร้องเพลง ที่ว่าง และ จ่ำม่ำ ร่วมกับ ชาย เมืองสิงห์ เมื่อวันที่ 31 มกราคม พ.ศ. 2541 ในรายการตีสิบ - โจ้ เคยร่วมร้องเพลงกับ แอน ธิติมา เมื่อครั้งไปเล่นในงาน Entertainment On The Beach - เพลงที่เล่นในงาน 'College Artist Party' แต่ไม่ได้นำมาใช้ในอัลบั้มของพอสคือเพลง 'เพื่อน' และ 'เราสอง'</doc>
