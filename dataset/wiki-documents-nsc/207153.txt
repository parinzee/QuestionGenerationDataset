<doc id="207153" url="https://th.wikipedia.org/wiki?curid=207153" title="ดีพวัน">ดีพวัน ดีพวัน () เป็นอมนุษย์ในงานประพันธ์ชุดตำนานคธูลูของเอช. พี. เลิฟคราฟท์ โดยปรากฏตัวครั้งแรกในเรื่องสั้น The Shadow Over Innsmouth (พ.ศ. 2474) มีลักษณะคล้ายกับกบและปลา อาศัยอยู่ในทะเล และสามารถสืบพันธุ์กับมนุษย์ได้ สิ่งที่ปรากฏในเรื่องชุดตำนานคธูลูมากมายที่เกี่ยวโยงกับดีพวัน เช่น เมือง Innsmouth นครใต้สมุทร Y'ha-nthlei กลุ่มภาคีแห่งดากอน และอสุรกายซึ่งเรียกว่า เจ้าพ่อดากอนกับเจ้าแม่ไฮดรา หลังจากที่ปรากฏตัวในงานของเลิฟคราฟท์แล้ว ดีพวันยังปรากฏตัวในงานประพันธ์ของนักเขียนคนอื่นๆ โดยเฉพาะออกัสต์ เดอเลธ.ลักษณะโดยรวม ลักษณะโดยรวม. เลิฟคราฟท์บรรยายลักษณะของดีพวันไว้ใน The Shadow Over Innsmouth ว่ามีโทนสีเทาอมเขียว แต่บริเวณท้องจะเป็นสีขาว ผิวหนังมีลักษณะเรียบและลื่น แต่ส่วนหลังจะเป็นเกล็ด รูปร่างคล้ายกับมนุษย์ซึ่งมีส่วนหัวเหมือนปลา ดวงตามีลักษณะถลนออกมาและหลับตาไม่ได้ บริเวณคอจะมีเหงือก ง่ามมือและเท้าเป็นพังผืด ดีพวันเคลื่อนไหวด้วยการกระโดดซึ่งบางครั้งจะใช้เพียงขาทั้งสองข้างแต่บางครั้งก็จะใช้มือด้วย ใช้เสียงในการสื่อสารแบบภาษาพูด โดยปกติแล้วดีพวันจะอาศัยอยู่ในส่วนลึกของมหาสมุทรซึ่งเป็นที่มาของชื่อ แต่ก็สามารถขึ้นมาบนบกได้ในระยะเวลาหนึ่ง ดีพวันเป็นอมนุษย์ซึ่งไม่มีอายุขัยและจะเสียชีวิตเพราะถูกฆ่าหรืออุบัติเหตุเท่านั้น ดีพวันเป็นเผ่าพันธุ์ซึ่งรับใช้อสุรกายซึ่งเรียกว่า เจ้าพ่อดากอนกับเจ้าแม่ไฮดรา และคธูลู. มีศัตรูสำคัญคือสิ่งที่เรียกว่า โอลด์วัน ซึ่งใช้เวทมนตร์ควบคุมเหล่าดีพวันไว้ได้ลูกครึ่งดีพวัน ลูกครึ่งดีพวัน. เรื่องที่เป็นภูมิหลังของ The Shadow Over Innsmouth นั้นระบุถึงการต่อรองระหว่างดีพวันกับมนุษย์ โดยดีพวันจะทำให้ทะเลมีปลาอุดมสมบูรณ์และมอบทองคำกับอัญมณีลักษณะประหลาดให้ แต่มนุษย์จะต้องทำการสังเวยชีวิตและให้มีการจับคู่ระหว่างมนุษย์และดีพวัน ลูกครึ่งของดีพวันนั้นจะเกิดมาเหมือนมนุษย์ธรรมดา แต่เมื่ออายุย่างเข้าวัยกลางคนก็จะค่อยๆกลายสภาพไป ใบหูจะหดเล็กลง ดวงตาถลนและไม่สามารถกะพริบตาได้ หัวล้านและหดเล็กลง ผิวหนังเริ่มหยาบกร้านซึ่งต่อมาจะกลายเป็นเกล็ด และหนังรอบๆคอจะห้อยพับและกลายเป็นเหงือก ซึ่งเมื่อลูกครึ่งดีพวันกลายสภาพไปแล้วก็มักอับอายจนต้องหลบไปจากสังคมมนุษย์ ก่อนจะลงไปหาดีพวันด้วยกันในทะเลตามสัญชาตญาณเจ้าพ่อดากอนกับเจ้าแม่ไฮดรา เจ้าพ่อดากอนกับเจ้าแม่ไฮดรา. เจ้าพ่อดากอนกับเจ้าแม่ไฮดรา เป็นอสุรกายซึ่งเชื่อว่าเป็นเกรทโอลด์วัน แต่ก็อาจเป็นเพียงดีพวันที่มีร่างกายใหญ่โตผิดปกติ เจ้าแม่ไฮดรานั้นเป็นคู่ของเจ้าพ่อดากอน ซึ่งทั้งคู่และคธูลูเป็นเทพเจ้าที่ดีพวันนับถือ ชื่อ ดากอน (Dagon)มาจากเทพแห่งความอุดมสมบูรณ์ของเซมิติกนครของดีพวัน นครของดีพวัน. เลิฟคราฟท์เองได้กล่าวถึงนครของดีพวันเพียงแห่งเดียวคือ Y'ha-nthlei ซึ่งชื่อนี้อาจมีที่มาจากตัวละครชื่อ Yoharneth-Lahai ในงานประพันธ์ของลอร์ด ดุนซานี ใน The Shadow Over Innsmouth ระบุว่า Y'ha-nthlei เป็นมหานครในมหาสมุทรใต้เดวิลรีฟ นอกชายฝั่งของรัฐแมสซาชูเซตส์ใกล้เมือง Innsmouth ซึ่งในเรื่องไม่ได้ระบุว่าเมืองนี้มีอายุเท่าใด แต่ก็มีดีพวันซึ่งอาศัยอยู่ในเมืองนี้ถึง 80,000 ปีแล้ว . ในภายหลัง นักประพันธ์คนอื่นๆจึงได้เพิ่มนครของดีพวันในส่วนอื่นของมหาสมุทร เช่น Ahu-Y'hloa ใกล้กับคอร์นวอล และ G'll-Hooใกล้กับหมู่เกาะภูเขาไฟ Surtsey นอกชายฝั่งของไอซ์แลนด์.ในวัฒนธรรมสมัยนิยมในวัฒนธรรมสมัยนิยม. - ในดิจิมอนแอดเวนเจอร์ 02 ตอนที่13 เสียงเรียกจากดาโกมอน (ชื่อตอนนี้ล้อเลียนเรื่องสั้น เสียงเรียกของคธูลู ซึ่งเป็นเรื่องเปิดตัวของคธูลู) มีดิจิมอนรูปร่างคล้ายดีพวันซึ่งจับตัวยางามิ ฮิคาริไปให้ดาโกมอนที่นับถือเป็นเทพเจ้า- ดีพวันปรากฏตัวเป็นศัตรูในวิดีโอเกมต่างๆมากมาย เช่น Alone in the Dark, , NetHack และ "- เผ่าเมอร์ล็อกในเกมชุด Warcraft มีลักษณะคล้ายกับดีพวัน ซึ่งใน World of Warcraft ระบุถึงเทพโบราณใต้น้ำ Dagun ซึ่งเมอร์ล็อกบูชา- ดีพ นีโอเบในเซนต์เซย่าภาคเจ้านรกฮาเดส สวมเกราะเซอร์พลีสดีพ ซึ่งมีลักษณะคล้ายกับดีพวันReferencesPrimary sourceReferences. Primary source. - Definitive version.Secondary sourcesSecondary sources. - Robert M. Price (ed.) Bloomfield, NJ: Miskatonic University Press.Notes</doc>
