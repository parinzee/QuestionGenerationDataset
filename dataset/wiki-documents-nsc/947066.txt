<doc id="947066" url="https://th.wikipedia.org/wiki?curid=947066" title="ภุชพงศ์ นามสีฐาน">ภุชพงศ์ นามสีฐาน ภุชพงศ์ นามสีฐาน (ชื่อเล่น เบนซ์ : เกิด 23 กุมภาพันธ์ พ.ศ. 2542) เป็นนักฟุตบอลชาวไทย ตำแหน่งกองกลาง ปัจจุบันเล่นให้กับสโมสรฟุตบอลอยุธยา ยูไนเต็ด ในระดับไทยลีก 3 และทีมชาติไทย รุ่นอายุไม่เกิน 19 ปี โดยภุชพงศ์ เริ่มต้นจากการลงเล่นในระดับลีกภูมิภาค ดิวิชัน 2 ให้กับมหาสารคาม เอฟซี ในฤดูกาล 2559 และได้รับความสนใจจากการแข่งขันฟุตบอลนักเรียนให้กับโรงเรียนสารวิทยา เมื่อคว้าแชมป์ฟุตบอลกรมพลศึกษา รุ่นอายุไม่เกิน 18 ปี ประเภท ข. และเข้าถึงรอบรองชนะเลิศฟุตบอลแชมป์กีฬา 7 สี แชมเปี้ยนคัพ ปี 2017ประวัติ ประวัติ. ภุชพงศ์ นามสีฐาน เกิดเมื่อวันที่ 23 กุมภาพันธ์ พ.ศ. 2542 ที่อำเภอโกสุมพิสัย จังหวัดมหาสารคาม เข้ารับการศึกษาในชั้นประถมที่โรงเรียนบ้านสว่างยางท่าแจ้ง โดยในช่วงวัยเด็กได้ให้ความสนใจกับการชกมวยไทย และเข้าฝึกชกมวยไทยกับค่ายมวย ป.ปลัดแก้ว จนได้ขึ้นชกมวยไทยรุ่นเล็กโดยใช้ชื่อว่า เพชรเอก ป.ปลัดแก้ว จากนั้นได้หันมาเล่นฟุตบอลโดยไปฝึกฟุตบอลที่ศูนย์ฝึกในตัวเมืองจนพัฒนาฝีเท้าขึ้นและได้เรียนต่อชั้นมัธยมที่โรงเรียนมหาวิชานุกูล และยังคงฝึกซ้อมฟุตบอลอย่างต่อเนื่องจนได้เข้าร่วมสโมสรมหาสารคาม เอฟซี ภายใต้การคุมทีมของมนัสชัย ภูไพสิทธิ์ และได้ลงเล่นลีกภูมิภาค ดิวิชัน 2 ในขณะมีอายุเพียง 17 ปี ต่อมาภุชพงศ์ นามสีฐาน ได้ย้ายมาเรียนต่อชั้น ม.6 ที่โรงเรียนสารวิทยา และเล่นฟุตบอลระดับเยาวชนให้กับบางกอกกล๊าส โดยลงแข่งขันให้กับบางกอกกล๊าสในรายการ ฟุตบอลเยาวชนชิงชนะเลิศแห่งประเทศไทย หรือ โค้กคัพ ครั้งที่ 20ผลงานฟุตบอลนักเรียนผลงาน. ฟุตบอลนักเรียน. - ฟุตบอลกรมพลศึกษา รุ่นอายุไม่เกิน 18 ปี ข.- แชมป์ (โรงเรียนสารวิทยา, พ.ศ. 2559)ระดับสโมสรระดับสโมสร. - ไทยแลนด์ยูธลีก รุ่นอายุไม่เกิน 19 ปี- อันดับ 4 (อยุธยา ยูไนเต็ด) ฤดูกาล 2017–18</doc>
