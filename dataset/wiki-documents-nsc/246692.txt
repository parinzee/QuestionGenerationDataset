<doc id="246692" url="https://th.wikipedia.org/wiki?curid=246692" title="คางุระ (กินทามะ)">คางุระ (กินทามะ) คางุระ () เป็นตัวละครหลักในหนังสือการ์ตูนและภาพยนตร์การ์ตูนเรื่องกินทามะ ผลงานของฮิเดอากิ โซราจิข้อมูลตัวละคร ข้อมูลตัวละคร. คางุระ เป็นเด็กหญิงชาวสวรรค์เผ่ายาโตะ ซึ่งเป็นเผ่านักรบที่แข็งแกร่งเผ่าหนึ่งในจักรวาล เป็นบุตรสาวของอุมิโบซุ ชอบแต่งตัวแบบคนจีน และพูดภาษาญี่ปุ่นสำเนียงจีน โดยมักจะลงท้ายคำพูดด้วยคำว่า 'น่อ' อยู่เสมอ มักจะเขียนภาษาญี่ปุ่นผิดๆ ถูกๆ อีกทั้งกินจุเอามากๆ และมักจะเห็นคางุระชอบกินบ๊วยแผ่นเป็นประจำ (บางครั้งอาจเป็นสาหร่ายดอง) คางุระชอบถือร่มไว้กันแดด เนื่องจากเผ่ายาโตะเป็นพวกแพ้แสงแดด และร่มคันเดียวกันนี้ยังใช้เป็นอาวุธ ทั้งใช้ฟาดฟันและใช้ในการยิง คางุระมักมีบทบาทในการเป็นตัวเสริมมุข และเป็นคู่กัดกับ โอคิตะ โซโกะ คางุระเดินทางมายังโลกเพื่อทำงานหาเงินเลี้ยงครอบครัวและถูกยากูซ่าแนะนำให้เป็นพวก คางุระได้เข้ากลุ่มยากูซ่าและทำหน้าที่คอยทำร้ายฝ่ายอริของกลุ่มยากูซ่า แต่ต่อมาเธอไม่พอใจในการกระทำของเธอเอง จึงหลบหนีจากกลุ่มยากูซ่า คางุระได้พบกับซากาตะ กินโทกิและชิมูระ ชินปาจิโดยบังเอิญ จึงได้ขอร่วมทำงานในร้านรับจ้างสารพัดด้วย ในตอนที่ 142 เธอสติแตกเพราะสู้กับอาบุโตะ ทำให้แสดงด้านมืดของเธอออกมา เธอเกือบจะฆ่าอาบุโตะ แต่ชินปาจิห้ามไว้ทัน เธอเป็นน้องสาวแท้ๆของคามุอิชื่อของคางุระ ชื่อของคางุระ. คางุระมักถูกเรียกโดยตัวละครคนอื่นๆ ด้วยชื่อจริงๆ ส่วนชินปาจิและโอทาเอะจะเรียกว่า คางุระจัง กินโทกินั้นปกติจะเรียกคางุระว่าคางุระ แต่ในบางโอกาสจะเรียก คางุระจัง ฮิจิคาตะกับโอคิตะนั้นมักเรียกคางุระว่าอาหมวย คาซึระเรียกคางุระว่าหัวหน้า โดยในครั้งแรกที่คาซึระเรียกคางุระว่าหัวหน้านั้น คือในเหตุการณ์ที่เหล่านักรับจ้างสารพัดได้ช่วยเหลือคาซึระในการช่วยอลิซาเบทที่ถูกผู้ตรวจการจับไป โดยให้ซัทจังช่วยฝึกสอนพวกเขาในการเร้นกาย ซัทจังได้ให้นักรับจ้างสารพัดและคาซึระแต่งกายด้วยชุดนินจาที่มีสีสันต่างๆกัน โดยคางุระได้ชุดสีแดง ซึงเป็นสีเสื้อของตัวหัวหน้าในซีรีส์ขบวนการนักสู้ คางุระจึงบังคับให้คาซึระเรียกว่าเป็นหัวหน้าตั้งแต่นั้นมาการปรากฏตัวบนปก การปรากฏตัวบนปก. คางุระปรากฏตัวบนหน้าปกของหนังสือการ์ตูนกินทามะ เล่มที่ 3 และยังปรากฏตัวบนสันปกของหนังสือการ์ตูนกินทามะเล่มเดียวกัน และได้ปรากฏตัวอีกครั้งบนปกหนังสือการ์ตูนกินทามะ เล่มที่ 31 ร่วมกับโอทาเอะ คิวเบ ซัทจัง และซึคุโยะ</doc>
