<doc id="241656" url="https://th.wikipedia.org/wiki?curid=241656" title="เจอร์รี โกลด์สมิธ">เจอร์รี โกลด์สมิธ เจอรัลด์ คิง "เจอร์รี" โกลด์สมิธ (10 กุมภาพันธ์ ค.ศ. 1929 - 21 กรกฎาคม ค.ศ. 2004) นักแต่งดนตรีประกอบภาพยนตร์ชาวอเมริกัน เคยได้รับการเสนอชื่อเข้าชิงรางวัลออสการ์ 18 ครั้ง และได้รับรางวัลจากเรื่อง ดิ โอเมน (1976) ได้รับรางวัลเอมมี 4 ครั้ง โกลด์สมิธมีผลงานการแต่งดนตรีประกอบภาพยนตร์และรายการโทรทัศน์ยาวนานถึง 53 ปี ตั้งแต่ทศวรรษ 1950 ถึง 2000 โดยเฉพาะภาพยนตร์แอคชัน ระทึกขวัญ และภาพยนตร์ไซไฟ ผลงานของโกลด์สมิธที่ได้รับการจดจำ คือดนตรีประกอบภาพยนตร์ชุดสตาร์ เทรค เขาเป็นผู้ทำดนตรีประกอบภาพยนตร์ 5 ภาค คือภาคแรก, ภาค 5, 8, 9 และ 10 และซีรีส์สตาร์ เทรค: วอยเอเจอร์</doc>
