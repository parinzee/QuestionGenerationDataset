<doc id="662486" url="https://th.wikipedia.org/wiki?curid=662486" title="ฟิลิป บ็อบบิตต์">ฟิลิป บ็อบบิตต์ ฟิลิป เชส บ็อบบิตต์ (; เกิด 22 กรกฎาคม ค.ศ. 1948) เป็นนักเขียน นักวิชาการ นักกฎหมาย และข้าราชการชาวอเมริกัน เคยสอนอยู่ในสหราชอาณาจักร เป็นผู้ที่มีความรู้ยอดเยี่ยมในด้านกลยุทธ์ทางทหาร กฎหมายรัฐธรรมนูญ และรัฐธรรมนูญ อีกทั้งยังเคยเขียนหนังสือ Constitutional Fate: Theory of the Constitution (ค.ศ. 1982), The Shield of Achilles: War, Peace and the Course of History (ค.ศ. 2002) และ Terror and Consent: the Wars for the Twenty-first Century (ค.ศ. 2008) อีกด้วยประวัติชีวิตในวัยเด็ก ประวัติ. ชีวิตในวัยเด็ก. ฟิลิป บ็อบบิตต์ เกิดในเมืองเทมเปิล รัฐเทกซัส เป็นลูกคนเดียวของออสการ์ ไพรซ์ บ็อบบิตต์ (เสียชีวิต ค.ศ. 1995) และรีเบกกา ลูรัท จอห์นสัน บ็อบบิตต์ (ค.ศ. 1910-1978) ฟิลิปถือได้ว่าเป็นทายาทแท้ ๆ ของเฮนรี วิสเนอร์ ผู้แทนของรัฐนิวยอร์กในการลงนามประกาศอิสรภาพของสหรัฐอเมริกา และทายาทของวิลเลียม บ็อบบิตต์ ชาวไร่เชื้อสายเวอร์จิเนีย (เสียชีวิต ค.ศ. 1673) พ่อและตาของรีเบกกา (แม่ของฟิลิป) ก็เป็นถึงสภานิติบัญญัติของรัฐเทกซัส และตาทวดยังเป็นประธานของมหาวิทยาลัยเบย์เลอร์ ฟิลิปเป็นหลานชายของลินดอน บี. จอห์นสัน ประธานาธิบดีคนที่ 36 ของสหรัฐอเมริกาซึ่งดำรงตำแหน่งระหว่างปี ค.ศ. 1963-1969 (เนื่องจากแม่ของฟิลิปเป็นพี่สาวคนโตของจอห์นสัน) และระหว่างช่วงปิดภาคเรียนฤดูร้อนของมัธยมปลายและมหาวิทยาลัย ฟิลิปได้อาศัยอยู่ในทำเนียบขาว</doc>
