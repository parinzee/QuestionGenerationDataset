<doc id="470043" url="https://th.wikipedia.org/wiki?curid=470043" title="ปลาหมอเทเมนซิส">ปลาหมอเทเมนซิส ปลาหมอเทเมนซิส (; ชื่อพื้นเมือง: Tucanare; ) ปลาน้ำจืดขนาดใหญ่ชนิดหนึ่ง ในวงศ์ปลาหมอสี (Cichlidae) มีลักษณะเหมือนกับปลาพีค็อกแบสชนิดอื่น ๆ แต่มีลำตัวที่เพรียวยาวกว่า มีลักษณะเด่นที่แตกต่างไปจากปลาชนิดอื่น ๆ อย่างเห็นได้ชัด คือ มีสีสันไม่สดใสเท่า แต่มีจุดประสีขาวเห็นชัดเจนตลอดทั้งตัว ขณะที่โคนครีบหางมีจุดสีดำขนาดใหญ่เหมือนปลาพีค็อกแบสทั่วไป ขณะที่ยังเป็นลูกปลาขนาดเล็กจะมีลายแถบยาวสีดำคาดกลางลำตัวตามแนวยาว ปลาหมอเทเมนซิส มีความยาวโดยเฉลี่ย 75 เซนติเมตร แต่มีรายงานว่าพบขนาดใหญ่ที่สุดถึง 1 เมตร น้ำหนักถึง 12 กิโลกรัม ปลาเมื่อมีขนาดได้ 60 เซนติเมตร จะมีน้ำหนัก 2 กิโลกรัม นับเป็นชนิดที่มีขนาดใหญ่ที่สุด และมีอัตราการเจริญเติบโตที่เร็วที่สุดในบรรดาปลาพีค็อกแบสทั้งหมด พบกระจายพันธุ์ในลุ่มแม่น้ำอเมซอน, ริโอเนโกร, อูทูม่า และโอรีโนโก ในทวีปอเมริกาใต้ นิยมตกเป็นเกมกีฬา และเลี้ยงเป็นปลาสวยงาม</doc>
