<doc id="598288" url="https://th.wikipedia.org/wiki?curid=598288" title="เวียเชสลัฟ กูเซฟ">เวียเชสลัฟ กูเซฟ เวียเชสลัฟ กูเซฟ () นักมวยสากลชาวรัสเซีย เกิดเมื่อ 4 ตุลาคม พ.ศ. 2528 ที่เมืองโปรโคเปียฟสค์ (Prokopyevsk) ประเทศรัสเซีย สถิติการชก 23 ครั้ง ชนะ 20 (น็อก 5) แพ้ 3ประวัติ ประวัติ. กูเซฟขึ้นชกมวยสากลอาชีพครั้งแรกเมื่อ 1พฤศจิกายนพ.ศ. 2546 ชนะคะแนน พาเวล กูบาซอฟ ที่ รัสเซีย ขึ้นชกชนะอีกสองครั้งก็ได้ชิงแชมป์อูราลและไซบีเรียรุ่นซูเปอร์แบนตัมเวทที่ว่าง ชนะคะแนน เอมิน อาลีเอฟได้แชมป์มาครองเมื่อ 12 มิถุนายน พ.ศ. 2547 ขึ้นชกป้องกันตำแหน่งได้ 1 ครั้ง ก่อนจะขึ้นชิงแชมป์รัสเซียรุ่นเฟเธอร์เวทที่ว่าง เมื่อ 12 มิถุนายน พ.ศ. 2548 ชนะคะแนน อเล็กซานเดอร์ ครูเลฟ ได้แชมป์มาครอง หลังจากนั้น กูเซฟขึ้นชกชนะรวด และชกป้องกันแชมป์รัสเซียได้ 1 ครั้ง ในที่สุด กูเซฟได้ชิงแชมป์เงารุ่นเฟเธอร์เวท WBA ที่ว่างเมื่อ 12 เมษายน พ.ศ. 2551 ชนะคะแนน อับดู เตบาซัลวา ได้แชมป์มาครอง จากนั้น ชิงแชมป์เงารุ่นเฟเธอร์เวท WBO อีกเส้นเมื่อ 31 กรกฎาคม พ.ศ. 2551 ซึ่งกูเซฟเป็นฝ่ายชนะคะแนน ชัยยงค์ ศิษย์ทรายทอง ได้แชมป์มาครอง หลังจากนั้น เดินทางไปชิงแชมป์ WBC แคริบเบียนรุ่นเฟเธอร์เวท ที่สหรัฐ ปรากฏว่าเป็นฝ่ายแพ้คะแนน ฮวน คาร์ลอส บูร์โกส เมื่อ 12 มิถุนายน พ.ศ. 2552 ชิงแชมป์ไม่สำเร็จ ต่อมา กูเซฟขึ้นชิงแชมป์ WBO ยุโรปรุ่นเฟเธอร์เวท เมื่อ 11 มีนาคม พ.ศ. 2553 ซึ่งเป็นฝ่ายชนะน็อก เฟลิเซียโน อาซัวกา ยก 3 กูเซฟหยุดชกไปสองปี กลับมาชกอีกครั้งใน พ.ศ. 2555 โดยขึ้นชิงแชมป์ PABA รุ่นเฟเอร์เวท เมื่อ 30 เมษายน ปรากฏว่าเป็นฝ่ายชนะคะแนนปัจจัย ยงยุทธยิม โดยกูเซฟเองถูกชกลงไปนับแปดในยกที่ 1 ด้วย กูเซฟขึ้นชกครั้งล่าสุดเมื่อ 2 มีนาคม พ.ศ. 2556 แพ้คะแนน แกรี รัสเซล จูเนียร์ ที่ สหรัฐ แล้วยังไม่ได้ขึ้นชกอีกเกียรติประวัติเกียรติประวัติ. - แชมป์ยูราลและไซบีเรียรุ่นซูเปอร์แบนตัมเวท (2547) - แชมป์รัสเซียรุ่นเฟเธอร์เวท (2548 - 2550) - แชมป์เงารุ่นเฟเธอร์เวท WBA- ชิง 12 เมษายน 2551 ชนะคะแนน อับดู เตบาซัลวา ที่ รัสเซีย - สละแชมป์ - แชมป์เงารุ่นเฟเธอร์เวท WBO- ชิง 31 กรกฎาคม 2551 ชนะคะแนน ชัยยงค์ ศิษย์ทรายทอง ที่ รัสเซีย - สละแชมป์ - แชมป์ WBO ยุโรปรุ่นเฟเธอร์เวท- ชิง 11 มีนาคม 2553 ชนะน็อก เฟลิเซียโน อาซัวกา ยก 3 - สละแชมป์ - แชมป์ PABA รุ่นเฟเอร์เวท- ชิง30 เมษายน 2555 ชนะคะแนน ปัจจัย ยงยุทธยิม ที่ รัสเซีย - เคยชิงแชมป์ต่อไปนี้แต่ไม่สำเร็จ- ชิงแชมป์ WBC แคริบเบียนรุ่นเฟเธอร์เวท เมื่อ 12 มิถุนายน 2552 แพ้คะแนน ฮวน คาร์ลอส บูร์โกส ที่สหรัฐ</doc>
