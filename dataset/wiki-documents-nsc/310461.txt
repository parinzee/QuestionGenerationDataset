<doc id="310461" url="https://th.wikipedia.org/wiki?curid=310461" title="คะซุยะ โอะนิซุกะ">คะซุยะ โอะนิซุกะ คะซุยะ โอะนิซุกะ (; ) อดีตนักมวยสากลชาวญี่ปุ่น เกิดเมื่อวันที่ 12 มีนาคม พ.ศ. 2513 ที่เมืองคิตะคิวชู จังหวัดฟุกุโอะกะ ประเทศญี่ปุ่น โดยมีชื่อเดิมว่า ทะเคชิ โอะนิซุกะ (Takeshi Onizuka; 鬼塚たけし) มีสถิติการชก 25 ครั้ง ชนะ 24 (น็อค 17) แพ้ 1 โอะนิซุกะ เป็นแชมป์โลกในรุ่นจูเนียร์แบนตั้มเวท (115 ปอนด์) ของสมาคมมวยโลก หรือ WBA หลังจากที่เขาทราย แกแล็คซี่ ซึ่งเป็นเจ้าของตำแหน่งเดิมได้สละตำแหน่งแขวนนวมไปแล้ว โดยได้แชมป์มาจากการชิงแชมป์ที่ว่าง ชนะคะแนน ถนอมศักดิ์ ศิษย์โบ๊เบ๊ นักมวยชาวไทยไป โอะนิซุกะ ถือเป็นนักมวยหน้าตาดี ประกอบกับได้ครองแชมป์โลกเส้นที่เขาทรายเคยครองมาก่อนอย่างยาวนานจนเป็นประวัติศาสตร์ จึงทำให้เป็นนักมวยยอดนิยมคนหนึ่งของญี่ปุ่น แต่ในระยะหลังโอะนิซุกะเริ่มมีพฤติกรรมเหลวไหล มักหนีซ้อมอยู่บ่อย ๆ และไว้ผมยาวเลียนแบบไมเคิล แจ็คสัน นักร้องป๊อปสตาร์ชื่อดังชาวอเมริกัน จึงทำให้เสียตำแหน่งไปในที่สุดในการป้องกันครั้งที่ 6เกียรติประวัติเกียรติประวัติ. - แชมป์ญี่ปุ่นรุ่นซูเปอร์ฟลายเวท (2533 – 2534) - แชมป์โลกรุ่นจูเนียร์แบนตั้มเวท WBA- ชิง 10 เมษายน 2535 ชนะคะแนน ถนอมศักดิ์ ศิษย์โบ๊เบ๊ ที่ ญี่ปุ่น - ป้องกันแชมป์ครั้งที่ 1, 11 กันยายน 2535 ชนะน็อค เคนจิ มัตสุมูร่า ยก 5 ที่ญี่ปุ่น - ป้องกันแชมป์ครั้งที่ 2, 11 ธันวาคม 2535 ชนะคะแนน อาร์มันโด คัสโตร ที่ ญี่ปุ่น - ป้องกันแชมป์ครั้งที่ 3, 21 พฤษภาคม 2536 ชนะคะแนน ลิม แจชิน ที่ ญี่ปุ่น - ป้องกันแชมป์ครั้งที่ 4, 5 พฤศจิกายน 2536 ชนะคะแนน ถนอมศักดิ์ ศิษย์โบ๊เบ๊ ที่ ญี่ปุ่น - ป้องกันแชมป์ครั้งที่ 5, 3 เมษายน 2537 ชนะคะแนน ลี เซืองคู ที่ ญี่ปุ่น - เสียแชมป์ 18 กันยายน 2537 แพ้น็อค ลี ฮยุงชุล ยก 9 ที่ ญี่ปุ่น</doc>
