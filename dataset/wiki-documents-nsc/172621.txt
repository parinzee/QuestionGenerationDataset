<doc id="172621" url="https://th.wikipedia.org/wiki?curid=172621" title="สถานีรับส่งผู้โดยสารอากาศยานในเมือง">สถานีรับส่งผู้โดยสารอากาศยานในเมือง สถานีรับส่งผู้โดยสารอากาศยานในเมือง (, รหัส: A6) หรือ สถานีมักกะสัน เป็นสถานีรถไฟฟ้าในเส้นทางระบบขนส่งทางรถไฟเชื่อมท่าอากาศยานสุวรรณภูมิ (Suvarnabhumi Airport Rail Link - SARL) โดยเป็นสถานีต้นทางของรถไฟฟ้าเชื่อมท่าอากาศยานสุวรรณภูมิ สาย Express Line (Suvarnabhumi Airport Rail Link Express Line) ซึ่งจะวิ่งตรงจากมักกะสันสู่สถานีท่าอากาศยานสุวรรณภูมิโดยไม่แวะสถานีรายทาง ระยะทาง 25.7 กิโลเมตร ใช้เวลาไม่เกิน 15 นาที (ต่างจากรถไฟฟ้าเชื่อมท่าอากาศยานสุวรรณภูมิ สาย City Line (Suvarnabhumi Airport Rail Link City Line) ที่แวะจอดรายทางจากสถานีพญาไทถึงสุวรรณภูมิ) สถานีแห่งนี้เป็นสถานีเดียวในระบบรถไฟฟ้าเชื่อมท่าอากาศยานฯ ที่มีจอแสดงผลข้อมูลเที่ยวบินตรงจากท่าอากาศยานสุวรรณภูมิติดตั้งอยู่ และเป็นสถานีที่ผู้โดยสารสามารถมาเช็คอินและโหลดกระเป๋าได้ที่ตั้ง ที่ตั้ง. บนแนวเส้นทางรถไฟทางไกลสายตะวันออก ถัดจากสถานีรถไฟมักกะสันเดิมและสถานีราชปรารภ บริเวณจุดตัดถนนกำแพงเพชร 7 กับถนนรัชดาภิเษก (อโศก-ดินแดง) ฝั่งตะวันตกเฉียงเหนือ ในพื้นที่แขวงมักกะสัน เขตราชเทวี กรุงเทพมหานครแผนผังสถานี แผนผังสถานี. ในแผนระยะแรกของสถานีมักกะสันนั้น จะเชื่อมต่อกับสถานีเพชรบุรีของรถไฟฟ้ามหานครที่ชั้น B ของตัวอาคาร กับชั้นศูนย์การค้าของสถานี แต่เนื่องจากว่าเมื่อสำรวจเส้นทางแล้ว พบว่าเส้นทางดังกล่าวนั้น มีท่อส่งน้ำมันของปตท. ตามแนวทางรถไฟสายตะวันออก, ท่อเมนน้ำประปาของการประปานครหลวง และท่อน้ำทิ้งลงคลองแสนแสบของกรุงเทพมหานคร ที่การรถไฟฟ้าขนส่งมวลชนแห่งประเทศไทยรื้อย้ายจากจุดเดิมเพื่อก่อสร้างสถานีเพชรบุรี ขวางอยู่ จึงทำให้การขุดเจาะตัวสถานี MRT ไม่สามารถทำได้ จึงเปลี่ยนแผนจากเดิมมาเป็น Skywalk จากลานจอดรถของการรถไฟฟ้าขนส่งมวลชนแห่งประเทศไทย มาเชื่อมต่อที่ชั้น 3 ของสถานีแทน ปัจจุบัน ผู้โดยสารสามารถเดินผ่านทางเชื่อมรถไฟฟ้าแอร์พอร์ต เรล ลิงก์ สถานีมักกะสัน ไปยังรถไฟฟ้าใต้ดินได้แล้ว โดยมีระยะทาง 166 เมตร จากชั้น 2 ฝั่งรถไฟฟ้าสาย City Line ไปสิ้นสุดที่ รถไฟฟ้าใต้ดิน สถานีเพชรบุรี ทางออก 1 เพื่อเป็นการเพิ่มความสะดวกในการเดินทางแก่ผู้โดยสารทั่วไป ผู้โดยสารพิการ และผู้โดยสารที่มีสัมภาระขนาดใหญ่ และเพื่อความปลอดภัยในการเดินทางให้มีมากยิ่งขึ้น อีกทั้งบริเวณทางเชื่อมได้มีการติดกล้องวงจรปิดเป็นระยะๆ และเพิ่มเจ้าหน้าที่รักษาความปลอดภัยประจำจุด รวมถึงมีการติดไฟให้แสงสว่างอย่างเพียงพอ ซึ่งได้เปิดให้บริการตั้งแต่ 10 สิงหาคม 2556 เป็นต้นมาจุดเช็คอินภายในเมือง จุดเช็คอินภายในเมือง. ที่สถานีมักกะสัน ผู้โดยสารที่ต้องการต่อเครื่องบินเพื่อเดินทางภายในหรือต่างประเทศ สามารถเข้ามาเช็คอินได้ที่จุดเช็คอิน ซึ่งตั้งอยู่ด้านหน้าของทางเข้าชานชาลาสาย Express Line ปัจจุบันมีเพียงแค่จุดเช็คอินของการบินไทย (TG) และการบินไทยสมายล์ (WE) ที่เปิดให้บริการ โดยผู้โดยสารสามารถทำการเช็คอินไฟลต์บินทุกไฟลต์และโหลดกระเป๋าขึ้นเครื่องของการบินไทยได้ที่นี่ ยกเว้น เที่ยวบินที่จะไปสหรัฐอเมริกา (LAX) ผู้โดยสารที่มีน้ำหนักของกระเป๋าเกินขนาด ผู้โดยสารที่ต้องการขอความช่วยเหลือเป็นพิเศษ และผู้โดยสารที่ต้องการเช็คอินไฟลต์ต่อเนื่องโดยเริ่มต้นจากไฟลต์ของการบินไทย ผู้โดยสารเหล่านี้จะต้องไปเช็คอินที่จุดเช็คอินในท่าอากาศยานสุวรรณภูมิเช่นเดิม โดยจุดเช็คอินนี้จะเปิดให้บริการตั้งแต่เวลา 9:00 น. - 17:00 น. (เนื่องจากรถไฟฟ้าด่วนปรับเวลาให้บริการเป็น 10:00 น. - 18:00 น. และให้บริการอีกครั้งในเวลา 22:00 น. - เวลาปิดบริการ) และจะปิดจุดเช็คอินก่อนเครื่องออก 3 ชั่วโมงเพื่อให้เดินทางไปถึงเกทได้ทัน และสามารถเช็คอินเที่ยวบินช่วงกลางคืน (ตั้งแต่ 0:00 น. - 1:20 น.) ได้ทุกเที่ยวบิน แต่เที่ยวบินตั้งแต่เวลา 5:00 น. - 9:50 น. จะไม่สามารถเช็คอินที่มักกะสันได้ เงื่อนไขการเช็คอินและโหลดกระเป๋าที่สถานีมักกะสันก็คือ ถึงจะขึ้นหรือไม่ขึ้นรถไฟฟ้าผู้โดยสารจะต้องเสียค่าโดยสารเป็นจำนวนเงิน 150 บาท โดยจะต้องซื้อเหรียญโดยสารที่ห้องจำหน่ายตั๋วโดยสารและขอรับใบเสร็จก่อน เมื่อดำเนินการขั้นตอนนี้เสร็จแล้วผู้โดยสารจะได้เหรียญโดยสารสีฟ้าพร้อมใบเสร็จ ให้นำใบเสร็จพร้อมเอกสารไปทำการเช็คอิน ผู้โดยสารจะได้รับใบเสร็จที่ประทับตราของสายการบินเสร็จสิ้นพร้อม Boarding Pass เมื่อการเช็คอินเสร็จสิ้นทั้งหมดแล้ว ผู้โดยสารจะต้องหยอดเหรียญเข้าระบบ แล้วเลือกว่าจะขึ้นรถไฟฟ้า หรือขอประทับตรา Re-Entry ในใบเสร็จ เพื่อที่จะสามารถเข้าระบบผ่านสวิงเกตได้อีกครั้ง แต่สำหรับผู้ที่มีบัตรโดยสาร ARL SmartPass ผู้โดยสารจะต้องแตะบัตรเพื่อให้ระบบหักเงินในบัตรก่อน แล้วจึงขอรับคูปองเพื่อนำไปดำเนินการเช็คอินต่อไป ในปัจจุบัน จุดเช็คอินดังกล่าวได้ปิดทำการไปพร้อม ๆ กับการยุติการให้บริการสาย Express Line ชั่วคราว โดยปัจจุบันอยู่ในระหว่างการพิจารณาให้เป็นพื้นที่ส่วนกลางของโครงการรถไฟความเร็วสูงสายตะวันออกแทนจุดเช็คอินการเชื่อมโยงเส้นทางเข้า-ออกการเชื่อมโยงเส้นทางเข้า-ออก. - ถนนรัชดาภิเษก (อโศก-ดินแดง) - ถนนกำแพงเพชร 7 (เชื่อมจากถนนนิคมมักกะสัน ถนนนานาเหนือ และสี่แยกมิตรสัมพันธ์) - ถนนจตุรทิศ (ถนนเลียบบึงมักกะสัน) - ทางพิเศษเฉลิมมหานคร (ทางด่วนขั้นที่ 1) - ทางพิเศษศรีรัช (ทางด่วนขั้นที่ 2) - โครงการมักกะสันคอมเพล็กซ์เวลาให้บริการจุดเชื่อมต่อการเดินทางจุดเชื่อมต่อการเดินทาง. - รถไฟฟ้าชานเมืองสายสีแดงอ่อน เชื่อมต่อที่สถานีมักกะสัน (โครงการ) - รถไฟฟ้ามหานคร สายเฉลิมรัชมงคล เชื่อมต่อที่สถานีเพชรบุรี - รถไฟฟ้าสายสีฟ้า เชื่อมต่อที่สถานีมักกะสัน (โครงการ)สถานที่สำคัญใกล้เคียงสถานที่สำคัญใกล้เคียง. - มหาวิทยาลัยศรีนครินทรวิโรฒ - โรงเรียนสาธิต มหาวิทยาลัยศรีนครินทรวิโรฒ ประสานมิตร - โรงเรียนเซนต์ดอมินิก - โรงเรียนดอนบอสโกกรุงเทพฯ - การท่องเที่ยวแห่งประเทศไทย - โรงพยาบาลจักษุรัตนิน - วัดอุทัยธาราม - สำนักข่าวกรมประชาสัมพันธ์ (รวมไปถึง สถานีโทรทัศน์เอ็นบีทีเวิลด์) - ย่านสถานบันเทิง อาร์ซีเอ - โรงภาพยนตร์เฮาส์ศูนย์การค้าและโรงแรมศูนย์การค้าและโรงแรม. - โรงแรมสยาม - โรงแรมอมารี เอเทรียม กรุงเทพฯ - โรงแรมสวูเทล มหาวิทยาลัยศรีนครินทรวิโรฒอาคารสำนักงานอาคารสำนักงาน. - อาคาร 253 อโศก - อาคารอโศก ทาวเวอร์ - อาคารเค ทาวเวอร์ - อาคารคิวเฮ้าส์ อโศก - อาคารบี.บี. บิวดิ้ง - อาคาร จีเอ็มเอ็มแกรมมี่ เพลส - อาคารไทยซัมมิท ทาวเวอร์ - อาคารอิตัลไทย ทาวเวอร์ - อาคารบางกอกทาวเวอร์ - อาคารธนภูมิ</doc>
