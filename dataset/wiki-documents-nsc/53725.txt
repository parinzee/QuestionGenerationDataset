<doc id="53725" url="https://th.wikipedia.org/wiki?curid=53725" title="ยอดดำรงค์ ศิษย์ยอดธง">ยอดดำรงค์ ศิษย์ยอดธง ยอดดำรงค์ ศิษย์ยอดธง หรือ ยอดดำรงค์ สิงห์วังชา มีชื่อจริงว่า ดำรงค์ คงสุข เกิดวันที่ 15 กุมภาพันธ์ พ.ศ. 2524 ที่จังหวัดอุทัยธานี เป็นทั้งนักมวยไทยและมวยสากล เคยเป็นแชมป์โลกในรุ่นซูเปอร์แบนตั้มเวทของสมาคมมวยโลก หรือ WBA ในช่วงสั้น ๆประวัติ ประวัติ. ยอดดำรงค์ขึ้นชกมวยสากลอาชีพครั้งแรกเมื่อ 1มิถุนายน พ.ศ. 2539 ชนะคะแนน สันทรัพย์ สิงห์เมืองคูณ ที่ลุมพินี จากนั้นก็ชกชนะมาตลอดรวมทั้งชนะคะแนน ดีเด่น เก่งการุณ เมื่อ พ.ศ. 2540 จากนั้น ชิงแชมป์มวยสากลเวทีลุมพินีเมื่อ 3 กุมภาพันธ์ พ.ศ. 2541 ชนะคะแนน เลิศไทย ใหม่เมืองคอน ได้แชมป์มาครอง และชกป้องกันตำแหน่งไว้ได้ 3 ครั้ง โดยชนะคะแนนดีเด่น เก่งการุณ ชนะน็อค วิหค จ๊อกกี้ยิม ยก 1 และชนะคะแนน สิงห์แสน ป.เปาอินทร์ จน 28 พฤศจิกายน พ.ศ. 2542 ยอดดำรงค์ขึ้นชิงแชมป์ PABA เฉพาะกาลรุ่นซูเปอร์แบนตัมเวท ชนะคะแนน เฮอรี่ มากาวิมบัง จากนั้น ป้องกันตำแหน่งได้ 2 ครั้ง และขึ้นชกนแกรอบ ชนะคะแนนรัตนชัย ส.วรพิน เมื่อ พ.ศ. 2544 และได้ไปชิงแชมป์ PABA รุ่นซูเปอร์แบนตัมเวทกับบูลัน บูเกียร์โซ่ แชมป์ตัวจริงที่อินโดนีเซีย เมื่อ 15 พฤษภาคม พ.ศ. 2544 ซึ่งยอดดำรงเป็นฝ่ายชะนะน็อคในยกที่ 6 โดยผู้แพ้คือบูเกียร์โซ่มีอาการบาดเจ็บทางสมองจนต้องพักรักษาตัวในโรงพยาบาล หลังจากนั้น ยอดดำรงค์ขึ้นชกนอกรอบชนะนักมวยจากฟิลิปปินส์อีกสองครั้ง ก็ได้ชิงแชมป์โลกรุ่นซูเปอร์แบนตัมเวท WBA เมื่อ 21 กุมภาพันธ์ พ.ศ. 2545 ซึ่งยอดดำรงค์เป็นฝ่ายชนะคะแนนโยเบิร์ต ออร์เตก้าได้แชมป์มาครอง แต่พอป้องกันตำแหน่งแชมป์ครั้งแรกก็ไปเสียแชมป์ให้โอซามุ ซาโตะที่ญี่ปุ่น หลังจากเสียแชมป์ ยอดดำรงค์ยังขึ้นชกต่อไป โดยขึ้นชกนอกรอบชนะ 4 ครั้งรวด จึงขึ้นชิงแชมป์ PABA เฉพาะการรุ่นเฟเธอร์เวท ชนะคะแนน รุด โฟร์เค คาเคฟเซ่ เมื่อ 27 มิถุนายน พ.ศ. 2546 ยอดดำรงค์ป้องกันตำแหน่งไว้ได้ 1 ครั้ง ก็ได้ไปชิงแชมป์โลกรุ่นเดิมกับมาห์ยาร์ มงชิปัวร์ที่ฝรั่งเศส เมื่อ 8 พฤศจิกายน พ.ศ. 2547 ซึ่งยอดดำรงค์เป็นฝ่ายแพ้น็อคในยกที่ 6 หลังจากนั้น ยอดดำรงค์กลับมาชกนอกรอบชนะอีก 5 ครั้งระหว่าง พ.ศ. 2548 – 2549 จากนั้นการชกของยอดดำรงค์ก็แย่ลง ไปชกนอกรอบแพ้ที่ญี่ปุ่นสองครั้งใน พ.ศ. 2549 ขึ้นชิงแชมป์ WBC เอเชียรุ่นเฟเธอร์เวทกับชลธาร อ. อุกฤษณ์ สองครั้งใน พ.ศ. 2549 – 2550 ก็เป็นฝ่ายแพ้ทั้งสองครั้ง ยอดดำรงค์ขึ้นชกครั้งสุดท้ายเมื่อ 31 สิงหาคม พ.ศ. 2550 แพ้น็อค ไท ต.ศิลาชัย ยก 5 จากนั้นก็แขวนนวมไป หลังจากเลิกชกมวย ได้เข้าทำงานที่บริษัทเครื่องดื่มยี่ห้อหนึ่ง ในแผนกควบคุมสินค้าและขับรถ ยอดดำรงค์ มีภรรยาชื่อ จันจิรา จันภูมิ เป็นชาวอำเภอบางละมุง จังหวัดชลบุรี แต่ไม่มีบุตรด้วยกัน โดยเช่าบ้านพักอยู่กับภรรยาที่ตลาดนาเกลือ อำเภอบางละมุง จังหวัดชลบุรี ยอดดำรงค์เคยป่วยเป็นโรคปอด เนื่องจากสูบบุหรี่จัด เมื่อประมาณ 1 ปีก่อนเสียชีวิต แต่ได้เข้ารักษาตัวที่โรงพยาบาลบางละมุง จนอาการดีขึ้น ออกมาทำงานได้ตามปกติ จนกระทั่งเมื่อวันที่ 3 กันยายน พ.ศ. 2554 ยอดดำรงค์ประสบอุบัติเหตุลื่นล้มในห้องน้ำ ศีรษะฟาดพื้น เกิดอาการเลือดคั่งในสมองอย่างรุนแรง และได้ถูกนำตัวส่งโรงพยาบาล ในจังหวัดชลบุรี แต่ไม่สามารถยื้อชีวิตได้ จึงเสียชีวิตลงในที่สุด เมื่อเวลา 16.40 น.รวมอายุได้เพียง 31 ปีเท่านั้นเกียรติประวัติเกียรติประวัติ. - แชมป์ประเทศไทยรุ่น แบนตั้มเวต(เวทีราชดำเนิน) (2541-2542)- ชิง 3 กุมภาพันธ์ 2541 ชนะคะแนน เลิศไทย ใหม่เมืองคอน - ป้องกันแชมป์ครั้งที่ 1, 3 มีนาคม 2541 ชนะคะแนนดีเด่น เก่งการุณ - ป้องกันแชมป์ครั้งที่ 2, 26 พฤษภาคม 2541 ชนะน็อค วิหค จ๊อกกี้ยิม ยก 1 - ป้องกันแชมป์ครั้งที่ 3, 17 กรกฎาคม 2541 ชนะคะแนน สิงห์แสน ป.เปาอินทร์ - สละแชมป์ - แชมป์ PABA รุ่นซูเปอร์แบนตั้มเวต (2542-2545)- ชิงแชมป์เฉพาะกาล 28 พฤศจิกายน 2542 ชนะคะแนน เฮอรี่ มากาวิมบัง () ที่ พัทยา จ.ชลบุรี - ป้องกันแชมป์ครั้งที่ 1, 20 กุมภาพันธ์ 2543 ชนะน็อค ยก 8 กานี เอชคิฟเยฟ () ที่ จ.ลพบุรี - ป้องกันแชมป์ครั้งที่ 2, 2 เมษายน 2543 เสมอกับ เจส มาคา () ที่ กรุงเทพฯการประมูลรถยนต์ - ชิงแชมป์จริง 15 พฤษภาคม 2544 ชนะน็อค บูลัน บูร์เกียโซ่ (อินโดนีเซีย) ที่ กรุงจาการ์ตา - สละแชมป์ - แชมป์โลกรุ่นซูเปอร์แบนตั้มเวต WBA (2545)- ชิง 21 กุมภาพันธ์ 2545 ชนะคะแนน โยเบิร์ต ออร์เตกา () ที่ อ.ด่านขุนทด จ.นครราชสีมา - เสียแชมป์ 18 พฤษภาคม 2545 แพ้น็อค ยก 8 โอะซะมุ ซะโต () ที่ โครักกุเอ็น ฮอลล์ กรุงโตเกียว - แชมป์ PABA เฉพาะกาลรุ่นเฟเธอร์เวต (2546)- ชิง 27 มิถุนายน 2546 ชนะคะแนน รุด 4เค คาเคฟเซ่ (ฟิลิปปินส์) ที่ ห้างเดอะมอลล์ ท่าพระ - ป้องกันแชมป์ครั้งที่ 1, 15 สิงหาคม 2546 ชนะคะแนน รุด 4เค คาเคฟเซ่ (ฟิลิปปินส์) ที่ ห้างเดอะมอลล์ ท่าพระ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์แบนตั้มเวท WBA เมื่อ 8 พ.ย. 2547 แพ้น็อค ยก 6 มาอิห์ยา มงชิปัวร์ () ที่ ปาเรียส ออมนิสปอร์ต เมืองเบอร์ซี่ - ชิงแชมป์ ABCO รุ่นเฟเธอร์เวท เมื่อ 25 กันยายน 2549 แพ้คะแนน ชลธาร อ.อุกฤษณ์ - ชิงแชมป์ ABCO รุ่นเฟเธอร์เวท เมื่อ 15 มิถุนายน 2550 แพ้น็อค ชลธาร อ.อุกฤษณ์ ยก 7</doc>
