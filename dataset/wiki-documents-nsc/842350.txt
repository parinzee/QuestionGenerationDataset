<doc id="842350" url="https://th.wikipedia.org/wiki?curid=842350" title="เจ้าชายคุนิโยะชิ เจ้าคุนิ">เจ้าชายคุนิโยะชิ เจ้าคุนิ เจ้าชายคุนิโยะชิ เจ้าคุนิ () เป็นพระอนุวงศ์และจอมพลแห่งจักรวรรดิญี่ปุ่นในรัชสมัยเมจิและไทโช ทรงเป็นพระบิดาในสมเด็จพระจักรพรรดินีโคจุง ทำให้ทรงมีศักดิ์เป็นพระอัยกา(ตา)ในสมเด็จพระจักรพรรดิอะกิฮิโตะพระประวัติ พระประวัติ. เจ้าชายคุนิโยะชิประสูติในนครเคียวโตะ เป็นโอรสองค์ที่สามในเจ้าชายอะซะฮิโกะ เจ้าคุนิ ที่เกิดกับท่านหญิงอิซุเมะ มะกิโกะ นางข้าหลวงราชสำนัก พระบิดาของพระองค์เป็นโอรสในเจ้าชายคุนิเยะ เจ้าฟุชิมิ ซึ่งเป็นประมุขของราชสกุลสาขาหนึ่ง ในปี ค.ศ. 1872 จักรพรรดิเมจิทรงพระราชทานราชทินนามใหม่คือ เจ้าคุนิ (久邇宮) แก่เจ้าชายอะซะฮิโกะ ทำให้พระองค์ทรงเป็นต้นราชสกุลคุนิ นอกจากพระองค์แล้ว บรรดาพี่น้องของพระองค์ก็ต่างมีราชทินนามและราชสกุลเป็นของตนเองเช่นกัน เจ้าชายคุนิโยะชิ เจ้าคุนิ ได้เสกสมรสกับท่านหญิงชิมะซุ ชิกะโกะ บุตรีคนที่ 7 ของชิมะซุ ทะดะโยะชิ ไดเมียวแห่งแคว้นซะสึมะ และมีโอรสธิดาด้วยกัน 6 พระองค์ ได้แก่:1. เจ้าชายอะซะอะกิระ เจ้าคุนิ (久邇宮朝融王) (2 กุมภาพันธ์ ค.ศ. 1901 – 3 ธันวาคม ค.ศ. 1959) 2. คุนิฮิซะ มาร์ควิสคุนิ (久邇邦久) ( 20 มีนาคม ค.ศ. 1902 – 5 มีนาคม ค.ศ. 1935) 3. เจ้าหญิงนะงะโกะ (香淳皇后/良子女王) (6 มีนาคม ค.ศ. 1903 – 16 มิถุนายน ค.ศ. 2000) 4. เจ้าหญิงโนะบุโกะ (信子女王) (30 มีนาคม ค.ศ. 1904 – 8 พฤศจิกายน ค.ศ. 1945) 5. เจ้าหญิงซะโตะโกะ (智子女王) (1 กันยายน ค.ศ. 1906 – 15 พฤศจิกายน ค.ศ. 1989) 6. ฮิงะชิฟุชิมิ คุนิฮิเดะ (東伏見慈洽) (10 พฤษภาคม ค.ศ. 1910 – 1 มกราคม ค.ศ. 2014)</doc>
