<doc id="883630" url="https://th.wikipedia.org/wiki?curid=883630" title="เจ้าชายกาเบรียล ดยุกแห่งดาลาร์นา">เจ้าชายกาเบรียล ดยุกแห่งดาลาร์นา เจ้าชายกาเบรียล ดยุกแห่งดาลาร์นา (; 31 สิงหาคม พ.ศ. 2560) เป็นพระโอรสพระองค์ที่สองในเจ้าชายคาร์ล ฟิลิป ดยุกแห่งแวร์มลันด์ กับเจ้าหญิงโซเฟีย ดัชเชสแห่งแวร์มลันด์ และเป็นพระราชนัดดาในสมเด็จพระราชาธิบดีคาร์ลที่ 16 กุสตาฟ กับสมเด็จพระราชินีซิลเวีย พระองค์อยู่ในลำดับที่หกแห่งการสืบราชบัลลังก์สวีเดนพระประวัติ พระประวัติ. เจ้าชายกาเบรียลประสูติเมื่อวันที่ 31 สิงหาคม พ.ศ. 2560 เป็นพระโอรสพระองค์ที่สองในเจ้าชายคาร์ล ฟิลิป ดยุกแห่งแวร์มลันด์ กับเจ้าหญิงโซเฟีย ดัชเชสแห่งแวร์มลันด์ มีพระเชษฐาคือเจ้าชายอเล็กซันเดอร์ ดยุกแห่งเซอเดร์มันลันด์ ได้รับพระราชทานพระนามจากสมเด็จพระราชาธิบดีคาร์ลที่ 16 กุสตาฟ พระอัยกาว่า "กาเบรียล คาร์ล วอลเทอร์" และพระอิสริยยศ "ดยุกแห่งดาลาร์นา" เมื่อวันที่ 4 กันยายนปีเดียวกัน และมีการจัดพิธีเฉลิมฉลองในวันเดียวกันนั้น ต่อมาได้ทรงเข้าพิธีบัพติศมา ณ โบสถ์น้อยภายในพระราชวังดรอตต์นิงโฮล์มเมื่อวันที่ 1 ธันวาคม 2560 ทรงมีพ่อทูนหัวและแม่ทูนหัว ได้แก่ เจ้าหญิงมาเดอลีน ดัชเชสแห่งเฮลซิงลันด์และเยสตริคลันด์ พระปิตุจฉา, ทอมัส เด โตเลโด ซอมแมร์ลัท พระญาติฝ่ายพระชนก, ซารา เฮลควิสต์ พระมาตุจฉา, ออสการ์ คิลแบร์ พระสหายของพระชนก และคาโรลีนา พีห์ล พระสหายของพระชนนีพระเกียรติยศพระอิสริยยศพระเกียรติยศ. พระอิสริยยศ. - เจ้าชายกาเบรียลแห่งสวีเดน ดยุกแห่งดาลาร์นา (31 สิงหาคม พ.ศ. 2560 – ปัจจุบัน)เครื่องราชอิสริยาภรณ์เครื่องราชอิสริยาภรณ์. - : เครื่องราชอิสริยาภรณ์เซราฟิม</doc>
