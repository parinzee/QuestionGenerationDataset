<doc id="491750" url="https://th.wikipedia.org/wiki?curid=491750" title="โรงเรียนห้วยกรดวิทยา">โรงเรียนห้วยกรดวิทยา โรงเรียนห้วยกรดวิทยา ตั้งอยู่ที่หมู่ 7 ตำบลห้วยกรด อำเภอสรรคบุรี จังหวัดชัยนาท รหัสไปรษณีย์ 17140 (อักษรย่อ:หก.ว.) เป็นโรงเรียนมัธยมศึกษาประเภทสหศึกษา และสังกัดสำนักงานเขตพื้นที่การศึกษามัธยมศึกษาเขต 5 สำนักงานคณะกรรมการการศึกษาขั้นพื้นฐาน กระทรวงศึกษาธิการประวัติโรงเรียน ประวัติโรงเรียน. โรงเรียนห้วยกรดวิทยา ได้รับอนุมัติจากกระทรวงศึกษาธิการให้จัดตั้งเมื่อวันที่ 14 กรกฎาคม พ.ศ. 2519โดยการดำเนินการของคณะกรรมการจัดตั้งโรงเรียนติดต่อประสานงาน กับเจ้าอาวาสวัดดอนโพธิ์ศรี ขอใช้ที่ดินของวัดซึ่งรกร้างว่างเปล่าอยู่ (เนื่องจากสถานที่แห่งนี้ เดิมเป็นที่ก่อตั้งวัดดอนโพธิ์ศรี แต่ย้ายไปก่อตั้งที่แห่งใหม่) มีเนื้อที่ 33 ไร่ 12 ตารางวา ต่อมาโรงเรียนได้รับบริจาคจากคนในชุมชนอีก 3 ไร่ 2 งาน 18 ตารางวารวมเป็น 36 ไร่ 2 งาน 30 ตารางวา ในปี พ.ศ. 2519 เปิดสอนครั้งแรกชั้นมัธยมศึกษาปีที่ 1 (ม.ศ.1) จำนวน 2 ห้องเรียน มีนักเรียน 80 คน โดยอาศัยศาลาการเปรียญวัดบำเพ็ญบุญเป็นสถานที่เรียน เมื่อได้ก่อสร้างอาคารเรียนชั่วคราวบนที่ดินที่ขอใช้จากวัดดอนโพธิ์ศรีเสร็จเรียบร้อยแล้วจึงได้ย้ายมาเรียน เมื่อวันที่ 2 พฤศจิกายน 2519 ต่อมาปี พ.ศ. 2526 ได้รับการคัดเลือกจากกรมสามัญศึกษาเข้าโครงการโรงเรียนมัธยมศึกษาเพื่อพัฒนาชนบท รุ่นที่ 2 (มพชส. 2 รุ่น 2) ในปี พ.ศ. 2537 ได้รับอนุมัติให้เปิดทำการสอนระดับชั้นมัธยมศึกษาตอนปลายรายนามผู้บริหารโรงเรียน รายนามผู้บริหารโรงเรียน. ผู้บริหารโรงเรียนตั้งแต่อดีต จนถึงปัจจุบันคือ- นายประกอบ แสงสุวรรณ อาจารย์ใหญ่ ปี พ.ศ. 2519 - 2530 - นายสรรเสริญ อ่ำบุญ อาจารย์ใหญ่ ปี พ.ศ. 2530 - 2535 - นายอนุสรณ์ รักษ์มณี อาจารย์ใหญ่ ปี พ.ศ. 2535 - 2540 - นายอุดม ภู่ประดิษฐ อาจารย์ใหญ่ ปี พ.ศ. 2540 - พ.ย. 2546 - นางสาวเฉิดฉัน จันทร์งาม ผู้อำนวยการ ปี พ.ศ. 2546 - ก.พ. 2551 - นายสง่า โพธิ์กลีบ ผู้อำนวยการ ปี พ.ศ. 2551 - ปัจจุบันข้อมูลโรงเรียนข้อมูลโรงเรียน. - สีประจำโรงเรียน: สีฟ้า หมายถึง ความกว้างไกล สีขาว หมายถึง ความสะอาด ความสว่าง ความสงบ- ปรัชญาโรงเรียน: สร้างความดี มีวินัย ใฝ่ศึกษา กีฬาเด่น เน้นคุณธรรม- คติพจน์โรงเรียน: อตฺตา หเว ชิตํ เสยฺโย    ชนะตนนั่นแหละ เป็นดี - สัญลักษณ์ประจำโรงเรียน : เป็นรูปตาลโตนดคู่อยู่ภายในวงกลม บนพื้นฐานดาวแปดแฉก ตาลโตนด หมายถึง ความมั่นคง ความรุ่งเรืองความดี และศักดิ์ศรีของโรงเรียน บนพื้นฐานของการปฏิบัติตน ตามมรรคมีองค์แปดข้อมูลอาคารเรียน อาคารประกอบข้อมูลอาคารเรียน อาคารประกอบ. - อาคารตาลคู่วชิระ (อาคารเรียน แบบ 216 ค) ใช้เป็นห้องเรียน และห้องกลุ่มสาระการเรียนรู้ต่างๆ เช่น- ศูนย์ภาษาไทย - ห้องจริยธรรม - ห้องปฏิบัติการคอมพิวเตอร์ - กลุ่มสาระการเรียนรู้คณิคศาสตร์ - ห้องโสตทัศนศึกษา - กลุ่มสาระการเรียนรู้วิทยาศาสตร์ (เคมี ฟิสิกส์ ชีววิทยา) - ห้องสำนักงาน- อาคารเรียนแบบกึ่งถาวร ใช้เป็นห้องเรียนระดับมัธยมศึกษาตอนต้น - หอสมุดสำนึกรักบ้านเกิด - อาคารเรียนชั้นมัธยมศึกษาตอนปลาย- โรงฝึกงานแบบมาตรฐาน(เกษตรกรรมและดนตรีสากล) - โรงฝึกงานช่างอุตสาหกรรม และคหกรรม - บ้านพักครู 2 หลัง - อาคารอเนกประสงค์ - โรงอาหาร</doc>
