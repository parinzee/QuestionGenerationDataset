<doc id="125486" url="https://th.wikipedia.org/wiki?curid=125486" title="จีน เว็บสเตอร์">จีน เว็บสเตอร์ จีน เว็บสเตอร์ หรือชื่อจริง อลิซ เจน แชนด์เลอร์ เว็บสเตอร์ () เกิดเมื่อวันที่ 24 กรกฎาคม พ.ศ. 2419 ที่เมืองฟรีโดเนีย รัฐนิวยอร์ก สหรัฐอเมริกา มีชื่อเดิมว่า อลิซ จีน แซนเดอร์ เว็บสเตอร์ (Alice Jean Chandler Webster) เป็นลูกของเจ้าของสำนักพิมพ์ Charles L. Webster Publishing จากการที่เธอได้ดูผลงานหนังสือหลากหลายที่ตีพิมพ์ เธอสนใจงานวรรณกรรมมากที่สุดตั้งแต่ยังเด็ก เธอเข้าเรียนในระดับปริญญาตรีในวิทยาลัยวาสซาร์ใน พ.ศ. 2440 และเริ่มเขียนวรรณกรรมในช่วงประมาณ พ.ศ. 2442 ในขณะที่เธอกำลังเรียนในวิทยาลัยวาสซาร์ โดยผลงานในช่วงแรกมักเป็นเรื่องสั้นขำขันสะท้อนชีวิตในมหาวิทยาลัย โดยมีเพื่อนในมหาวิทยาลัยเป็นตัวต้นแบบในนวนิยาย จีน เว็บสเตอร์ จบการศึกษาในระดับปริญญาตรีศิลปศาสตรบัณฑิตสาขาวิชาภาษาอังกฤษ และเศรษฐศาสตร์ จากวิทยาลัยวาสซาร์ใน พ.ศ. 2444 เธอเริ่มเดินทางท่องเที่ยวไปตามสถานที่รับเลี้ยงเด็กกำพร้าแห่งต่างๆ และนำข้อมูลและประสบการณ์มาแต่งงานประพันธ์ ผลงานที่มียอดขายดีที่สุดในบรรดางานประพันธ์ 8 เล่มตลอดชีวิตของเธอ คือ เรื่อง Daddy Long Legs หรือ คุณพ่อขายาว ที่เธอแต่งขึ้นในช่วงประมาณราวพ.ศ. 2455 มีการไปประยุกต์ไปสู่รูปแบบต่างๆมากมาย จีน เว็บสเตอร์ สมรสกับนายเกล็น ฟอร์ด แม็คคินนีย์ (Glenn Ford McKinney) เมื่อเธอตั้งครรภ์ได้สักพักก็เริ่มมีอาการป่วย อาการดีขึ้นและแย่ลงสลับสับเปลี่ยนกันไปเรื่อย แต่ในที่สุด เมื่อเธอคลอดบุตรสาวเมื่อเวลา 22 นาฬิกา 30 นาที ของวันที่ 10 มิถุนายน พ.ศ. 2459 เป็นทารกมีน้ำหนักตัวประมาณ 6.25 ปอนด์ อาการป่วยของเธอหนักขึ้นและเสียชีวิตในเวลา 7 นาฬิกา 30 นาที ของวันที่ 11 มิถุนายน พ.ศ. 2459</doc>
