<doc id="452475" url="https://th.wikipedia.org/wiki?curid=452475" title="ไอรดา ศิริวุฒิ">ไอรดา ศิริวุฒิ ไอรดา ศิริวุฒิ ชื่อเล่น ไอด้า (5 กรกฎาคม พ.ศ. 2531) เป็นนักแสดงและนางแบบชาวไทย เข้าวงการจากการถ่ายนิตยสารวัยรุ่น โฆษณาและมิวสิกวีดิโอ ก่อนที่จะเป็นนักแสดงจากภาพยนตร์เรื่อง สามมิติ และ เลิฟ จุลินทรีย์ รักมันใหญ่มาก ปัจจุบันเป็นนางแบบ ดีเจ และพิธีกรรายการไนซ์แชนเนล (Nice Channel)ประวัติ ประวัติ. ไอรดา ศิริวุฒิ เกิดเมื่อวันที่ 5 กรกฎาคม พ.ศ. 2531 เป็นชาวไทยเชื้อสายจีน เธอมีพี่ชายคนหนึ่งชื่อเจมส์ มีน้องสาวสองคนชื่อเล่นว่าแคนดี้และจีน่า เธอสำเร็จการศึกษาระดับมัธยมศึกษาจากโรงเรียนสาธิตมหาวิทยาลัยรามคำแหง และระดับปริญญาตรีจากคณะวิศวกรรมศาสตร์และเทคโนโลยีอุตสาหกรรม สาขาวิชาพัฒนาผลิตภัณฑ์อาหาร มหาวิทยาลัยศิลปากร ไอรดาเข้าสู่วงการบันเทิงจากการถ่ายแบบนิตยสารวัยรุ่นมาก่อน ภายหลังจึงเริ่มมีงานโฆษณา มิวสิกวีดิโอ พิธีกร และเป็นนักแสดงจากภาพยนตร์เรื่อง สามมิติ และ เลิฟ จุลินทรีย์ รักมันใหญ่มาก นอกจากงานในวงการบันเทิงแล้ว เธอยังเป็นเน็ตไอดอลที่มีชื่อเสียงด้านการแต่งกาย และดีเจ ทั้งนี้ไอรดายังใฝ่ฝันที่จะเป็นอาจารย์มหาวิทยาลัยชีวิตส่วนตัว ชีวิตส่วนตัว. เธอคบหากับไชยอมร แก้ววิบูลย์พันธุ์ หรือ แอมมี่ นักร้องนำวงเดอะบอททอมบลูส์ (The Bottom Blues) ซึ่งไชยอมรตกหลุมรักเธอตั้งแต่แรกเห็น ทั้งสองก็เริ่มความสัมพันธ์กันอย่างเรียบ ๆ และอยู่กินด้วยกันร่วมปีก่อนสมรส ภายหลังจากที่เธอตั้งครรภ์ได้ 5 เดือน ทั้งสองจึงได้สมรสกันแต่ไม่จดทะเบียนเมื่อวันที่ 27 พฤษภาคม พ.ศ. 2555 โดยพิธีจัดขึ้นอย่างศาสนาคริสต์นิกายโปรเตสแตนต์ เนื่องจากไชยอมรนับถือศาสนาดังกล่าว และหลังจากนี้เธอก็เปลี่ยนไปนับถือศาสนาคริสต์ตามสามี เธอป่วยเป็นโรคไทรอยด์เป็นพิษ, ธารัสซีเมีย และโลหิตจาง ซึ่งเธอเพิ่งทราบหลังการตั้งครรภ์ ขณะที่เธอตั้งครรภ์จึงมีความเสี่ยงและเป็นอันตรายต่อเธอและเด็กในครรภ์ แต่ที่สุดเธอกำเนิดบุตรเมื่อวันที่ 21 กันยายน พ.ศ. 2555 โดยการผ่าคลอด บุตรสาวของเธอชื่อ ลัลลาเบล ศิริวุฒิ ส่วนชื่อ "ลัลลาเบล" นั้น อดีตสามีได้ให้เหตุผลว่า "...มาจากคำว่า ลัลลาบาย ที่เป็นเพลงกล่อมเด็กเนื่องจากคุณพ่อเป็นศิลปินและหลงรักในเสียงดนตรี และ คำว่า เบล มาจากภาษาฝรั่งเศสที่แปลว่าหญิงสาวสวยเหมือนเป็นตัวแทนของคุณแม่ที่เป็นแฟชั่นนิสต้า" แต่ปลายเดือนกันยายน พ.ศ. 2557 ไชยอมรได้ออกมายอมรับว่าได้แยกกันอยู่กับไอรดามาหนึ่งเดือน เนื่องจากตนมีหญิงอื่น ตั้งแต่นั้นเธอจึงกลายเป็นแม่เลี้ยงเดี่ยว กลางปี พ.ศ. 2558 ไอรดาได้เปิดตัวว่าคบหากับวราวุฒิ บราวน์ ซึ่งเป็นนายแบบ ที่ต่อมาทั้งสองร่วมงานกันเป็นครั้งแรกหลังคบหามา 3 เดือน ในมิวสิกวิดีโอเพลงยิ่งกว่าฝัน ของภรัณยู โรจนวุฒิธรรมผลงานละครโทรทัศน์ซีรีส์ภาพยนตร์มิวสิกวิดีโอ</doc>
