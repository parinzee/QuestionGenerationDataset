<doc id="848051" url="https://th.wikipedia.org/wiki?curid=848051" title="ซุนหลิม">ซุนหลิม ซุนหลิม ( , ค.ศ. 231 – ค.ศ. 258) ชื่อรองว่า จื่อถง เป็นผู้สำเร็จราชการแผ่นดินแห่งง่อก๊กในรัชสมัย พระเจ้าซุนเหลียง – พระเจ้าซุนฮิว ซุนหลิมเกิดเมื่อ ค.ศ. 231 ในรัชสมัย พระเจ้าซุนกวน ปฐมจักรพรรดิแห่งราชวงศ์ง่อเป็นเหลนของ ซุนเจ้ง แฝดผู้น้องของ ซุนเกี๋ยน พระบิดาของพระเจ้าซุนกวนซึ่งเส้นทางการรับราชการของซุนหลิมมีบันทึกไว้น้อยมากจนกระทั่ง ซุน จวิ้น ญาติผู้พี่ซึ่งในขณะนั้นเป็นผู้สำเร็จราชการแผ่นดินถึงแก่กรรมอย่างกะทันหันในค.ศ. 256 ซุนหลิมจึงขึ้นเป็นผู้สำเร็จราชการแผ่นดินสืบต่อมา แต่การปกครองของซุนหลิมนั้นค่อนข้างโหดเหี้ยมยิ่งกว่าสมัยของ ซุน จวิ้น รวมถึงใช้อำนาจบาตรใหญ่ในราชสำนักและข่มเหงองค์จักรพรรดิคือพระเจ้าซุนเหลียงทำให้พระเจ้าซุนเหลียงไม่พอพระทัยและได้ร่วมมือกับขุนนางอาวุโสบางคนในการพยายามโค่นล้มซุนหลิมแต่แผนการกลับรั่วไหลซุนหลิมจึงนำกำลังทหารบุกเข้าพระราชวังปลดพระเจ้าซุนเหลียงลงจากราชบัลลังก์และเนรเทศไปเมืองชายแดนพร้อมกันนี้ซุนหลิมได้ยกซุนฮิวพระเชษฐาต่างพระราชมารดาของพระเจ้าซุนเหลียงขึ้นสืบราชบัลลังก์แทน แต่หลังจากครองสิริราชสมบัติได้ไม่นานพระเจ้าซุนฮิวก็นำกำลังทหารบุกไปโค่นล้มและสังหารซุนหลิมเมื่อ ค.ศ. 258 เมื่ออายุได้เพียง 27 ปี</doc>
