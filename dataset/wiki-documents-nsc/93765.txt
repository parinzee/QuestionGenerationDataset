<doc id="93765" url="https://th.wikipedia.org/wiki?curid=93765" title="อีซูซุ">อีซูซุ บริษัท อีซูซุ มอเตอร์ (いすゞ自動車株式会社:Isuzu Jidōsha Kabushiki-gaisha; Isuzu Motors Ltd.) เป็นผู้ผลิตยานพาหนะส่วนบุคคล ยานพาหนะเพื่อการพาณิชย์ และ รถบรรทุกของหนัก มีสำนักงานใหญ่ในโตเกียว, ประเทศญี่ปุ่น ในปี พ.ศ. 2548 อีซูซุ คือ ผู้ผลิตรถบรรทุกขนาดกลางและขนาดใหญ่ โดยมีฐานการผลิตอยู่ที่เมืองฟูจิซะวะ และยังมีที่ จังหวัดโทะจิงิ และ จังหวัดฮกไกโด อีกด้วย 31 ธันวาคม 2543ประวัติและการดำเนินงานของอีซูซุในประเทศไทย ประวัติและการดำเนินงานของอีซูซุในประเทศไทย. อีซูซุมีโรงงานประกอบรถยนต์และรถบรรทุกในประเทศไทย โดย บริษัท อีซูซุ มอเตอร์ (ประเทศไทย) จำกัด ตั้งอยู่ที่ ถนนปู่เจ้าสมิงพราย จังหวัดสมุทรปราการ และ นิคมอุตสาหกรรมเกตเวย์ซิตี้ จังหวัดฉะเชิงเทรา จัดจำหน่ายและดำเนินกิจกรรมทางการตลาดภายในประเทศผ่าน บริษัท ตรีเพชรอีซูซุเซลส์ จำกัด และตัวแทนจำหน่ายตามภูมิภาค ครอบคลุมทั่วทั้งประเทศอีซูซุในประเทศไทย อีซูซุในประเทศไทย. อีซูซุเริ่มดำเนินงานในประเทศไทย ตั้งแต่ก่อน พ.ศ. 2500 และ เริ่มจำหน่ายรถบรรทุกอีซูซุคันแรก ในประเทศไทย ในปี พ.ศ. 2502 ได้จัดตั้งสำนักงานขาย ขึ้นเป็นครั้งแรกที่ เชิงสะพานหัวช้าง กรุงเทพมหานคร เดือนพฤศจิกายน พ.ศ. 2506 บริษัท มิตซูบิชิ (ประเทศไทย) จำกัด เริ่มต้นการประกอบรถยนต์อีซูซุ ภายในประเทศ เดือนเมษายน พ.ศ. 2509 จึงก่อตั้ง บริษัท อีซูซุมอเตอร์ (ประเทศไทย) จำกัด ขึ้นเพื่อประกอบรถยนต์อีซูซุ เดือนพฤศจิกายน พ.ศ. 2517 สำนักงานขายและศูนย์บริการได้รับการบริหารใหม่เป็นบริษัทอิสระ ภายใต้ชื่อ บริษัท ตรีเพชรอีซูซุเซลส์ จำกัด โดยการร่วมทุนของ บริษัท มิตซูบิชิ คอร์ปอเรชั่น และบริษัท อีซูซุมอเตอร์ ประเทศญี่ปุ่น ตรีเพชรอีซูซุเซลส์ ในฐานะผู้จัดจำหน่ายรถอีซูซุ ชิ้นส่วนอะไหล่อีซูซุ และซ่อมบำรุงรถอีซูซุ รวมถึงการตลาดในประเทศไทย เดือนมีนาคม พ.ศ. 2528 บริษัท ไทยออโต้เซลส์ จำกัด ได้รับการจัดตั้งขึ้นเพื่อดำเนินธุรกิจด้านสินเชื่อรถยนต์ เดือนกรกฎาคม พ.ศ. 2530 บริษัท อีซูซุเอ็นยิ่นแมนูแฟคเจอริ่ง (ประเทศไทย) จำกัด ได้รับใบอนุญาตจาก คณะกรรมการส่งเสริมการลงทุนให้ผลิตเครื่องยนต์จำหน่าย ในปี พ.ศ. 2532 ได้เปิดตัวอีซูซุ ฟาสเตอร์ แซด นิวสองพันห้าดีไอ (Isuzu Faster Z New 2500 Di) หรือในตระกูล อีซูซุ ทีเอฟอาร์ (Isuzu TFR) ในปี พ.ศ. 2535 ได้เปิดตัวรถเอนกประสงค์ที่มีพื้นฐานมาจากรถกระบะอีซูซุ คาเมโอ (Isuzu Cameo) ในช่วง พ.ศ. 2534-2540 อีซูซุได้ประกอบรถกระบะให้กับค่ายรถยนต์อื่น คือ ฮอนด้า (ตามโครงการแลกเปลี่ยนผลิตภัณท์)และ โอเปิล(ซึ่งจีเอมออกแบบและพัฒนาร่วมกันก่อนแล้วแต่สมัยนั้นรถของจีเอ็มในประเทศไทย ยังเป็น โอเปิล ไม่ใช่ เชฟโรเลต) เนื่องจากฮอนด้า และ จีเอ็ม(สมัยนั้นยังเป็นโอเปิล) ยังไม่มีรถกระบะเป็นแบรนด์ของตัวเอง แต่อยากจะมีส่วนร่วมในรถกระบะบ้าง จึงให้อีซูซุประกอบให้ โดยฮอนด้าใช้ชื่อว่า ฮอนด้า ทัวร์มาสเตอร์ ส่วนโอเปิล(จีเอ็ม)ใช้ชื่อว่า โอเปิล แคมโป้ แต่ยอดขายย่ำแย่มาก ในช่วง พ.ศ. 2539-2546 อีซูซุไม่มีรถเก๋งเป็นแบรนด์ของตัวเอง จึงให้ฮอนด้าประกอบให้ โดยให้ชื่อว่า อีซูซุ เวอร์เท็กซ์ ถึงแม้ว่ารุ่นนี้จะเป็นรุ่นแรกที่เป็นรถซีดาน หรือรถเก๋งรุ่นสุดท้ายของอีซูซุประเทศไทย และใช้พรีเซนเตอร์ชื่อดังอย่าง ริชาร์ด เกียร์ แต่กลับทำยอดขายได้ไม่ดีนัก แต่ก็ยังมียอดขายไดีกว่ากระบะของฮอนด้าและโอเปิล ในขณะนั้น โดยเลิกผลิตในปี พ.ศ. 2545 เดือนมิถุนายน พ.ศ. 2540 ด้วยความเชื่อถือและสนับสนุนจากประชาชนชาวไทย รถอีซูซุทุกรุ่นสามารถ บรรลุยอดจำหน่ายรวมถึง 1 ล้านคัน วันที่16 พฤษภาคม ปี พ.ศ. 2545 ทางอีซูซุจึงได้เปิดตัวรถกระบะที่สมบูรณ์แบบที่สุดของอีซูซุเท่าที่เคยมีมา คือ อีซูซุ ดีแมคซ์ ซึ่งเปิดตัวครั้งแรกในโลกที่ประเทศไทย และอีก 2 ปีถัดมา ได้มีการเปิดตัว อีซูซุ มิว-เซเว่น ซึ่งเป็นรถเอนกประสงค์ที่ดัดแปลงจากรถกระบะ(พีพีวี) เดือนมีนาคม พ.ศ. 2550 เฉลิมฉลองครบรอบ 50 ปี ของการดำเนินกิจการอีซูซุในประเทศไทย และฉลองยอดผลิต และยอดจำหน่ายอีซูซุทุกรุ่นครบ 2,000,000 คัน เดือนตุลาคมปี พ.ศ. 2554 ได้มีการเปิดตัว อีซูซุ ดีแมคซ์ รุ่นใหม่หมด พร้อมกับ เปิดโรงงานแห่งใหม่ที่ นิคมอุตสาหกรรมเกตเวย์ซิตี้ จ.ฉะเชิงเทรา เพื่อเป็นการรองรับการผลิตและความต้องการของตลาดทั้งในและต่างประเทศ เดือนพฤศจิกายน พ.ศ. 2555 ได้เฉลิมฉลองยอดผลิตรถในไทยที่ 3,000,000 คันพร้อมเปิดตัวอีซูซุ ดีแมคซ์ เอ็กซีรีส์รุ่นพิเศษแต่งสปอร์ต เดือนพฤศจิกายนปี พ.ศ. 2556 ได้เปิดตัวรถเอนกประสงค์อีซูซุ มิวเอ็กซ์รุ่นใหม่มาแทนมิวเซเว่น เดือนมีนาคม พ.ศ. 2558 ได้เฉลิมฉลองยอดผลิตรถในไทยที่ 20,000 คันพร้อมเปิดตัวอีซูซุ มิว-เอ็กซ์ เดอะ-ลิมิเต็ดรุ่นพิเศษชุดแต่งสปอร์ต เดือนกรกฎาคม พ.ศ. 2558 ได้เปิดตัวอีซูซุ ดีแมคซ์ ไฮ-แลนเดอร์รุ่นพิเศษ ฉลองครบรอบ 99 ปีอีซูซุพร้องชุดเแต่งสปอร์ต เดือนพฤศจิกายน พ.ศ. 2558 ได้มีการเปิดตัว รุ่นใหม่ อีซูซุ ดีแมคซ์ บลูพาวเวอร์ ในหัวข้อ นวัตกรรมเปลี่ยนโลก ทั้งเครื่องยนต์ 1.9 ดีดีไอ และ 3.0 ดีดีไอ บลูพาวเวอร์ เดือนมีนาคม พ.ศ. 2559 ได้เปิดตัวอีซูซุ ดีแมคซ์ เอ็กซ์-ซีรีส์ 1.9 ดีดีไอ บลูพาวเวอร์ และได้เปิดตัวรถเอนกประสงค์อีซูซุ มิวเอ็กซ์ 1.9 ดีดีไอ บลูพาวเวอร์ ในหัวข้อ เอกสิทธิ์แห่งผู้นำ กำหนดอนาคตผลิตภัณฑ์อีซูซุในประเทศไทย ผลิตภัณฑ์อีซูซุในประเทศไทย. ประกอบด้วย รถหัวลาก รถบรรทุก รถโดยสาร รถปิกอัพขับเคลื่อน 2 ล้อ และ 4ล้อ และรถยนต์นั่งอเนกประสงค์ขับเคลื่อน 2 ล้อและ 4 ล้อ โดยมี เครือข่ายการจำหน่าย ศูนย์บริการ และอะไหล่ จำนวนเกือบ 300 แห่งทั่วประเทศรุ่นที่ยังดำเนินการผลิตอยู่รุ่นที่ยังดำเนินการผลิตอยู่. - รถกระบะเพื่อการพาณิชย์ขนาด 1 ตัน อีซูซุ ดีแมคซ์  (Isuzu D-Max) - รถเอนกประสงค์ SUV อีซูซุ มิว-เอ็กซ์ (Isuzu MU-x)รุ่นที่เลิกการผลิตไปแล้วรุ่นที่เลิกการผลิตไปแล้ว. - รถกระบะเพื่อการพาณิชย์ขนาด 1 ตัน อีซูซุ ดราก้อน เพาเวอร์ (Isuzu Dragon Power) ปี พ.ศ. 2543-2545 - รถกระบะเพื่อการพาณิชย์ขนาด 1 ตัน อีซูซุ ดราก้อน อายส์ (Isuzu Dragon Eyes) ปี พ.ศ. 2540-2543 - รถกระบะเพื่อการพาณิชย์ขนาด 1 ตัน อีซูซุ ฟาสเตอร์ แซด นิวสองพันห้าดีไอ (Isuzu Faster Z New 2500 Di) หรือในตระกูล อีซูซุ ทีเอฟอาร์ (Isuzu TFR) นักเลงรถมักเรียกว่ามังกรทอง เพราะรุ่นแรกในโฆษณามีหุ่นยนต์มังกรสีทองขึ้นมาทำให้เป็นที่จดจำได้ง่าย ขายระหว่างปี พ.ศ. 2532-2540 - รถกระบะเพื่อการพาณิชย์ขนาด 1 ตัน อีซูซุ ฟาสเตอร์ แซด (Isuzu Faster Z) - รถเอนกประสงค์ อีซูซุ คาเมโอ (Isuzu Cameo) เรื่มการผลิต พ.ศ. 2535-2539 - รถเอนกประสงค์ SUV อีซูซุ มิว-เซเว่น (Isuzu MU-7) ปี พ.ศ. 2547-2556 - รถเอนกประสงค์ SUV อีซูซุ ทรูเปอร์ (Isuzu Trooper) - รถเอนกประสงค์ SUV อีซูซุ เวก้า (Isuzu Vega) ปี พ.ศ. 2541-2547 - รถยนต์นั่ง 4 ประตูขนาดเล็ก อีซูซุ เวอร์เท็กซ์ (Isuzu Vertex) - รถยนต์นั่ง 4 ประตูขนาดกลาง อีซูซุ อาสก้า (Isuzu aska)</doc>
