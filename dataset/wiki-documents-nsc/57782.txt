<doc id="57782" url="https://th.wikipedia.org/wiki?curid=57782" title="ฟุตบอลทีมชาติไทยในฟุตบอลโลก">ฟุตบอลทีมชาติไทยในฟุตบอลโลก ผลงานของทีมชาติไทยในฟุตบอลโลกนั้น ยังไม่ประสบความสำเร็จ โดยทีมชาติไทยเริ่มร่วมแข่งขันครั้งแรกใน ฟุตบอลโลก 1974 รอบคัดเลือก ในปี พ.ศ. 2517 ครั้งแรกและเข้าร่วมตลอดจนถึงปัจจุบัน ถึงแม้ว่าทีมไทยจะยังไม่สามารถผ่านรอบคัดเลือกได้ ผลงานที่ดีสุดของทีมไทยในรอบคัดเลือก คือ ใน ฟุตบอลโลก 2002 รอบคัดเลือก ทีมไทยได้อันดับหนึ่งในรอบแบ่งสาย และผ่านเข้าร่วมเล่นในรอบคัดเลือกรอบสองเป็นครั้งแรก แต่ก็ยังไม่สามารถผ่านรอบคัดเลือกรอบสองเพื่อเข้าแข่งขันในฟุตบอลโลกรอบสุดท้ายได้ฟุตบอลโลก 1974 ฟุตบอลโลก 1974. ในรอบคัดเลือก ฟุตบอลโลก 1974 ที่แข่งขันที่เยอรมนีตะวันตก ทางฟีฟ่ากำหนดให้ ทีมจากเอเอฟซีและโอเอฟซี เข้าร่วมแข่งขันในฟุตบอลโลกได้ 1 ประเทศ โดยในฟุตบอลโลกคราวนั้น มีประเทศร่วมแข่งขันทั้งหมด 18 ประเทศ ก่อนเริ่มการแข่งขัน อินเดีย ศรีลังกา และฟิลิปปินส์ ได้ถอนตัวไป ทำให้เหลืออยู่ 15 ประเทศ โดยการแข่งขันแบ่งออกเป็น 2 สาย ตามภูมิศาสตร์และสภาพทางการเมืองขณะนั้น ทีมชาติไทยถูกจัดให้อยู่ใน สาย A-2 ซึ่งประกอบไปด้วย อิสราเอล เกาหลีใต้ มาเลเซีย และ ไทย โดยเอาอันดับ 1 และ 2 ของแต่ละกลุ่มเข้าไปเล่นรอบคัดเลือกต่อไป ซึ่งในการแข่งขันครั้งนี้ ไทย แพ้ 3 นัดติดต่อกัน อยู่ในอันดับสุดท้ายทำให้ไม่ผ่านรอบคัดเลือกรอบแรกฟุตบอลโลก 1978 ฟุตบอลโลก 1978. ในรอบคัดเลือก ฟุตบอลโลก 1978 ที่แข่งขันที่อาร์เจนตินา ทางฟีฟ่ากำหนดให้ ทีมจากเอเอฟซีและโอเอฟซี เข้าร่วมแข่งขันในฟุตบอลโลกได้ 1 ประเทศ โดยในฟุตบอลโลกคราวนั้น มีประเทศร่วมแข่งขันทั้งหมด 22 ประเทศ ในการแข่งขันนี้แบ่งออกเป็น 5 กลุ่ม โดยทีมชาติไทยอยู่กลุ่มที่ 1 ซึ่งประกอบไปด้วย ฮ่องกง สิงคโปร์ มาเลเซีย อินโดนีเซีย และ ไทย จัดการแข่งขันที่ประเทศสิงค์โปร์ โดยเอาอันดับ 1 แต่ละกลุ่มเข้าไปเล่นรอบคัดเลือกต่อไป ในการแข่งขันครั้งนี้ ไทย ชนะ 1 ครั้ง และ แพ้ 3 ครั้ง จบในอันดับสุดท้าย ทำให้ไม่ผ่านรอบคัดเลือกรอบแรก และเป็นการชนะครั้งแรกของทีมชาติไทยในการแข่งขันรอบคัดเลือกฟุตบอลโลกโดยพบอินโดนีเซียด้วยจำนวนประตู 3-2ฟุตบอลโลก 1982 ฟุตบอลโลก 1982. ในรอบคัดเลือก ฟุตบอลโลก 1982 ที่แข่งขันที่สเปน ทางฟีฟ่ากำหนดให้ ทีมจากเอเอฟซีและโอเอฟซี เข้าร่วมแข่งขันในฟุตบอลโลกได้ 2 ประเทศ เนื่องจากทีมที่ร่วมเล่นทั่วโลกเพิ่มจาก 16 เป็น 24 ประเทศ โดยในรอบคัดเลือกโซนเอเชียและโอเชียเนียคราวมีประเทศร่วมแข่งขันทั้งหมด 21 ประเทศ ซึ่งก่อนเริ่มการแข่งขัน อิหร่านได้ถอนตัว ทำให้เหลืออยู่ 20 ประเทศ ในการแข่งขันนี้แบ่งออกเป็น 5 สาย โดยเอาอันดับ 1 แต่ละกลุ่มเข้าไปเล่นรอบคัดเลือกต่อไป ทีมชาติไทยอยู่ในกลุ่มที่ 3 ซึ่งประกอบไปด้วย คูเวต(เจ้าภาพ) เกาหลีใต้ มาเลเซีย และ ไทย ในการแข่งขันครั้งนี้ ไทย เสมอ 1 ครั้ง และ แพ้ 2 ครั้ง จบการแข่งขันในอันดับสุดท้ายของกลุ่มทำให้ไม่ผ่านรอบคัดเลือกฟุตบอลโลก 1986 ฟุตบอลโลก 1986. ในรอบคัดเลือก ฟุตบอลโลก 1986 ที่แข่งขันที่เม็กซิโก ทางฟีฟ่ากำหนดให้ ทีมจากเอเอฟซีเข้าร่วมแข่งขันในฟุตบอลโลกได้ 2 ประเทศ โดยในฟุตบอลโลกคราวนั้นได้แยกรอบคัดเลือกทีมจากโอเชียเนียออก ซึ่งในโซนเอเชียมีประเทศร่วมแข่งขันทั้งหมด 27 ประเทศ ในการแข่งขันนี้แบ่งออกเป็น 2 กลุ่มใหญ่ และแบ่งย่อยออกไป โดยทีมชาติไทยอยู่ในกลุ่ม3B ซึ่งประกอบไปด้วย อินโดนีเซีย อินเดีย ไทย และ บังกลาเทศ โดยเอาอันดับ 1 แต่ละกลุ่มเข้าไปเล่นรอบคัดเลือกต่อไป ซึ่งในครั้งนี้ไทยชนะ 1 เสมอ 2 และแพ้ 3 ครั้ง จบการแข่งขันในอันดับ 3 ทำให้ไม่ผ่านรอบคัดเลือกรอบแรก ถือเป็นการชนะครั้งที่ 2 ของทีมชาติไทยในการแข่งขันรอบคัดเลือกฟุตบอลโลกโดยชนะบังกลาเทศ ด้วยจำนวนประตู 3-0 (เหย้า)ฟุตบอลโลก 1990 ฟุตบอลโลก 1990. ในรอบคัดเลือก ฟุตบอลโลก 1990 ที่แข่งขันที่อิตาลี ทางฟีฟ่ากำหนดให้ ทีมจากเอเอฟซีเข้าร่วมแข่งขันในฟุตบอลโลกได้ 2 ประเทศ มีประเทศร่วมแข่งขันทั้งหมด 26 ประเทศ ในการแข่งขันนี้แบ่งออกเป็น 6 สาย โดยทีมชาติไทยอยู่สาย E ซึ่งประกอบไปด้วย จีน อิหร่าน บังกลาเทศ และ ไทย โดยเอาอันดับ 1 แต่ละกลุ่มเข้าไปเล่นรอบคัดเลือกต่อไป ซึ่งในครั้งนี้ไทยชนะ 1 และแพ้ 5 ครั้ง อยู่ในอันดับสุดท้าย ทำให้ไม่ผ่านรอบคัดเลือกรอบแรกฟุตบอลโลก 1994 ฟุตบอลโลก 1994. ในรอบคัดเลือก ฟุตบอลโลก 1994 ที่แข่งขันที่สหรัฐอเมริกา ทางฟีฟ่ากำหนดให้ ทีมจากเอเอฟซีเข้าร่วมแข่งขันในฟุตบอลโลกได้ 2 ประเทศ มีประเทศร่วมแข่งขันทั้งหมด 29 ประเทศ ในการแข่งขันนี้แบ่งออกเป็น 6 สาย โดยทีมชาติไทยอยู่สาย F ซึ่งประกอบไปด้วย ญี่ปุ่น สหรัฐอาหรับเอมิเรตส์ ไทย บังกลาเทศ และ ศรีลังกา โดยเอาอันดับ 1 แต่ละกลุ่มเข้าไปเล่นรอบคัดเลือกต่อไป ซึ่งในครั้งนี้ไทยชนะ 4 และแพ้ 4 ครั้ง ได้ 8 คะแนนอยู่ในอันดับที่ 3 ไม่ผ่านรอบคัดเลือกรอบแรกฟุตบอลโลก 1998 ฟุตบอลโลก 1998. ในรอบคัดเลือก ฟุตบอลโลก 1998 ที่แข่งขันที่ฝรั่งเศส ทางฟีฟ่ากำหนดให้ ทีมจากเอเอฟซีเข้าร่วมแข่งขันในฟุตบอลโลกได้ 3.5 ประเทศ (ทีมที่สี่จะแข่งเพลย์ออฟกับทีมจากโอเอฟซี) การเพิ่มจำนวนนี้เนื่องจากทีมที่ร่วมเล่นทั่วโลกเพิ่มจาก 24 เป็น 32 ประเทศ มีประเทศร่วมแข่งขันทั้งหมด 36 ประเทศ ในการแข่งขันนี้แบ่งออกเป็น 10 สาย โดยทีมชาติไทยอยู่สาย 6 ซึ่งประกอบไปด้วย เกาหลีใต้ ไทย และ ฮ่องกง ซึ่งในครั้งนี้ไทยชนะ 1 เสมอ 1 และแพ้ 2 ครั้ง ทำให้ไม่ผ่านรอบคัดเลือกรอบแรกฟุตบอลโลก 2002 ฟุตบอลโลก 2002. ในรอบคัดเลือก ฟุตบอลโลก 2002 ที่แข่งขันที่ เกาหลีใต้และญี่ปุ่น ทางฟีฟ่ากำหนดให้ ทีมจากเอเอฟซีเข้าร่วมแข่งขันในฟุตบอลโลกได้ 4.5 ประเทศ (ทีมที่ห้าจะแข่งเพลย์ออฟกับทีมจากยูฟ่า) แต่เนื่องจากเกาหลีใต้และญี่ปุ่นเป็นเจ้าภาพจึงผ่านเข้าเล่นไปทำให้เหลือทีมที่ร่วมเล่นได้ 2.5 ทีม มีประเทศร่วมแข่งขันทั้งหมด 40 ประเทศ ในการแข่งขันนี้แบ่งออกเป็น 10 สาย โดยทีมชาติไทยอยู่สาย 5 ซึ่งประกอบไปด้วยไทย เลบานอน ศรีลังกา และ ปากีสถาน ซึ่งในครั้งนี้ไทยชนะ 5 เสมอ 1 ครั้ง ทำให้ผ่านเข้าสู่รอบคัดเลือกรอบที่สอง ในรอบคัดเลือกรอบที่ 2 แบ่งออกเป็น 2 สาย สายละ 5 ประเทศ ไทยได้อยู่สาย A ซึ่งประกอบไปด้วย ซาอุดีอาระเบีย อิหร่าน บาห์เรน อิรัก และ ไทย ซึ่งในครั้งนี้ไทยเสมอ 4 และแพ้ 4 ครั้ง ทำให้ไทยไม่ผ่านรอบคัดเลือกฟุตบอลโลก 2006 ฟุตบอลโลก 2006. ในรอบคัดเลือก ฟุตบอลโลก 2006 ที่แข่งขันที่ เยอรมนี ทางฟีฟ่ากำหนดให้ ทีมจากเอเอฟซีเข้าร่วมแข่งขันในฟุตบอลโลกได้ 4.5 ประเทศ (ทีมที่ห้าจะแข่งเพลย์ออฟกับทีมจากคอนแคแคฟ) มีประเทศร่วมแข่งขันทั้งหมด 39 ประเทศ ในการแข่งขันนี้แบ่งออกเป็น 3 รอบ โดย 6 ประเทศที่อันดับฟีฟ่าอยู่ในระดับล่างได้มาแข่งในรอบแรก โดยทีมไทยได้ไปรอแข่งขันในรอบที่สอง ซึ่งแบ่งออกเป็น 8 กลุ่มๆละ 4 ทีม โดยเอาอันดับ 1 แต่ละกลุ่มเข้าไปเล่นรอบคัดเลือกต่อไป ทีมชาติไทยอยู่กลุ่มที่ 5 ซึ่งประกอบไปด้วย เกาหลีเหนือ สหรัฐอาหรับเอมิเรตส์ ไทย และ เยเมน ซึ่งในครั้งนี้ไทยชนะ 2 เสมอ 1 แพ้ 3 ครั้งอยู่ในอันดับที่ 3 ไม่ผ่านรอบคัดเลือกรอบสอง (หมายเหตุ ชัยชนะ 2 ครั้ง ประกอบด้วย ชนะ สหรัฐอาหรับเอมิเรตส์ 3-0 (เหย้า) และ ชนะ เยเมน 3-0 (เยือน))ฟุตบอลโลก 2010 ฟุตบอลโลก 2010. ในรอบคัดเลือก ฟุตบอลโลก 2010 ที่แข่งขันที่ แอฟริกาใต้ ทางฟีฟ่ากำหนดให้ ทีมจากเอเอฟซีเข้าร่วมแข่งขันในฟุตบอลโลกได้ 4.5 ประเทศ (ทีมที่ห้าจะแข่งเพลย์ออฟกับทีมจากโอเอฟซี) มีประเทศร่วมแข่งขันทั้งหมด 43 ประเทศ โดยทีมมือวางอันดับ 6-43 ได้มาแข่งในรอบแรก ไทย ซึ่งเป็นมือวางอันดับ 19 จึงพบกับ มาเก๊า มือวางอันดับ 34 ผลคือ ไทยชนะมาเก๊าด้วยผลประตูรวม 13-2 แต่เนื่องจากเมื่อเทียบอันดับมือวางของทีมที่เข้ารอบมาด้วยกันแล้ว ไทยเป็นทีมมือวางในอันดับ 15 ทำให้ต้องแข่งรอบคัดเลือกรอบที่ 2 พบกับ เยเมน ผลคือ ไทยชนะเยเมนด้วยผลประตูรวม 2-1 ในรอบคัดเลือก รอบที่ 3 แบ่งออกเป็น 5 กลุ่มๆละ 4 ประเทศ โดยเอาอันดับ 1 และ 2 ของแต่ละกลุ่มเข้าไปเล่นรอบคัดเลือกต่อไป ไทยได้อยู่ในสาย 2 ร่วมกับ ญี่ปุ่น,บาห์เรน และโอมาน ซึ่งในครั้งนี้ไทย เสมอ 1 แพ้ 5 ครั้ง อยู่ในอันดับสุดท้ายของกลุ่ม ไม่ผ่านรอบคัดเลือก รอบที่ 3ฟุตบอลโลก 2014 ฟุตบอลโลก 2014. ในรอบคัดเลือก ฟุตบอลโลก 2014 ที่แข่งขันที่ บราซิล ทางฟีฟ่ากำหนดให้ ทีมจากเอเอฟซีเข้าร่วมแข่งขันในฟุตบอลโลกได้ 4.5 ประเทศ (ทีมที่ห้าจะแข่งเพลย์ออฟกับทีมจากคอนเมบอล) มีประเทศร่วมแข่งขันทั้งหมด 43 ประเทศ โดยทีมมือวางอันดับ 28-43 ในรอบแรก ส่วนมือวางอันดับ 6-27 ได้บายและรอพบผู้ชนะจากรอบแรก ไทย ซึ่งเป็นมือวางอันดับ 18 จึงได้บายในรอบแรกและพบกับ ปาเลสไตน์ มือวางอันดับ 37 ในรอบที่ 2 ผลคือ ไทยชนะปาเลสไตน์ด้วยประตูรวม 3-2 ในรอบคัดเลือก รอบที่ 3 แบ่งออกเป็น 5 สาย สายละ 4 ประเทศ ไทยได้อยู่ในสาย D ร่วมกับ ออสเตรเลีย, ซาอุดิอาระเบีย และโอมาน โดยเอาอันดับ 1 และ 2 ของแต่ละทีมเข้าไปเล่นรอบคัดเลือกต่อไป ซึ่งไทยชนะ 1 เสมอ 1 แพ้ 4 ครั้งอยู่ในอันดับสุดท้ายของกลุ่ม ไม่ผ่านรอบคัดเลือก รอบที่ 3ฟุตบอลโลก 2018 ฟุตบอลโลก 2018. ในรอบคัดเลือก ฟุตบอลโลก 2018 ที่แข่งขันที่ รัสเซีย ทางฟีฟ่ากำหนดให้ทีมจากเอเอฟซีเข้าร่วมแข่งขันในฟุตบอลโลกได้ 4.5 ประเทศ (ทีมที่ห้าจะแข่งเพลย์ออฟกับทีมจากคอนคาแคฟ) มีประเทศร่วมแข่งขันทั้งหมด 43 ประเทศ โดยอันดับ 35-46 จะต้องแข่งในรอบแรกก่อน ส่วนอันดับ 1-34 จะไปรอพบผู้ชนะจากรอบแรกในรอบที่ 2 ไทยซึ่งเป็นมือวางอันดับ ในรอบคัดเลือก รอบที่ 2 แบ่งออกเป็น 8 กลุ่มๆละ 5 ประเทศ ยกเว้นกลุ่ม F ซึ่งไทยอยู่และกลุ่ม G ที่อินโดนีเซียและคูเวตถูกฟีฟ่าแบน ทำให้ 2 กลุ่มนี้เหลือ 4 ประเทศ และเหลืออยู่ในรอบที่ 2 เพียง 38 ประเทศ โดยกลุ่ม F ไทยอยู่ร่วมกับ อิรัก, เวียดนาม และ ไต้หวัน โดยผลงานของทีมชาติไทยในรอบนี้แข่งไป 6 นัด ชนะ 4 เสมอ 2 เป็นที่หนึ่งของกลุ่มผ่านเข้ารอบรอบคัดเลือก โซนเอเชีย – รอบที่ 3 ต่อไป ในรอบคัดเลือก รอบที่ 3 แบ่งออกเป็น 2 กลุ่ม กลุ่มละ 6 ทีม โดยเอาอันดับ 1 และ 2 ของแต่ละทีมเข้าไปเล่นฟุตบอลโลกรอบสุดท้าย ส่วนอันดับ 3 ไปเล่นตัดเชือกกับทีมอันดับ 3 ของอีกกลุ่มในรอบคัดเลือก รอบที่ 4 โดยไทยอยู่ในกลุ่ม B ร่วมกับญี่ปุ่น, ซาอุดิอาระเบีย, ออสเตรเลีย, สหรัฐอาหรับเอมิเรตส์ และอิรัก ในรอบนี้ไทย เสมอ 2 แพ้ 8 ครั้งอยู่ในอันดับสุดท้ายของกลุ่ม ไม่ผ่านรอบคัดเลือก รอบที่ 3</doc>
