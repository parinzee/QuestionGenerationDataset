<doc id="437697" url="https://th.wikipedia.org/wiki?curid=437697" title="กลุ่มบริษัทวอลโว่">กลุ่มบริษัทวอลโว่ วอลโว่ เป็นชื่อบริษัทผลิตยานยนต์รายใหญ่ของประเทศสวีเดน รวมไปถึงรถบัส รถบรรทุกหนัก และอุปกรณ์จักรกลหนัก นอกจากนี้ยังผลิตอุปกรณ์สำหรับเรือเดินสมุทร และชิ้นส่วนอากาศยานด้วย บริษัทวอลโว่ ก่อตั้งเมื่อวันที่ 14 เมษายน ค.ศ.1927 และมีรถยนต์จากสายการผลิดรุ่นแรกคือ Volvo ÖV 4 หรือที่รู้จักกันในชื่อ "จาค็อบ" ออกจากโรงงานในไฮซิงเกน เมืองโกเธนเบิร์ก ในปี 1924 อัซซา กาเบรียลสัน ผู้จัดการฝ่ายขายจากบริษัทผลิตลูกปืนในสวีเดน และวิศวกร กุสตาฟ ลาร์สัน สองผู้ก่อตั้งบริษัทวอลโว่ ตัดสินใจที่จะร่วมกันก่อตั้งบริษัทผลิตรถยนต์ของสวีเดน โดยมีวิสัยทัศน์ว่าจะสร้างรถยนต์ที่ทนทานต่อสภาพถนนที่ขรุขระและสภาพอากาศที่หนาวเย็นจัดของสวีเดน ถือเป็นจุดเริ่มต้นที่แท้จริงของวอลโว่ ในปี 1999 บริษัท ฟอร์ดมอเตอร์ ได้ซื้อหุ้นทั้งหมดของ วอลโว่ คาร์ คอร์เปอเรชั่น (บริษัทผลิตรถยนต์วอลโว่) ทำให้รถยนต์วอลโว่ไม่เป็นส่วนหนึ่งของกลุ่มบริษัทวอลโว่อีกต่อไป โดยกลุ่มวอลโว่ยังคงมีบริษัทยานพาหนะชนิดอื่นในชื่อยี่ห้อวอลโว่อยู่เช่นเดิม ต่อมาในปี 2010 กลุ่มจีลี่ ออโตโมบิล ได้ซื้อหุ้นวอลโว่คาร์ทั้งหมดจากฟอร์ดมอเตอร์ธุรกิจ ธุรกิจ. ธุรกิจของกลุ่มบริษัทวอลโว่ ประกอบไปด้วยหลายบริษัท บางบริษัทได้รับเงินอุดหนุนจากบริษัทต่างชาติ- วอลโว่ ทรัค : ผลิตรถบรรทุกขนาดกลางสำหรับบรรทุกระยะไกล้ และขนาดใหญ่สำหรับบรรทุกหนักในระยะไกลข้ามประเทศ รวมไปถึงอุปกรณ์จักรกลหนักด้วย - แมค ทรัค : ผลิตรถบรรทุกขนาดเล็ก - เรโนล์ ทรัค : ผลิตรถบรรทุกขนาดใหญ่ สำหรับบรรทุกหนักระยะไกลข้ามประเทศ และอุปกรณ์จักรกลหนัก - ยูดี ทรัค : ผลิตรถบรรทุกขนาดกลาง - วอลโว่ คอนสตรัคชั่น อิควิปเม้น : ผลิตจักรกลก่อสร้างขนาดใหญ่ - วอลโว่ บัส - วอลโว่ เพนต้า : ผลิตอุปกรณ์เรือเดินสมุทร - วอลโว่ แอโร่ : ผลิตชิ้นส่วนไฮเทคสำหรับอากาศยาน เครื่องยนต์อวกาศยาน บริษัทการบิน - วอลโว่ ไฟแนนเชียล เซอร์วิส :ผลิตภัณฑ์ของวอลโว่</doc>
