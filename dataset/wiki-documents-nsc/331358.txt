<doc id="331358" url="https://th.wikipedia.org/wiki?curid=331358" title="รายการตัวจริง">รายการตัวจริง รายการตัวจริง เป็นรายการเรียลลิตี้ที่มีวัตถุประสงค์ในการค้นหาพิธีกรรายการโทรทัศน์ รายการนี้ออกอากาศทางสถานีโทรทัศน์ไทยทีวีสีช่องสามในช่วงเดือนเมษายนถึงกรกฎาคม พศ ๒๕๔๗ โดยมีผู้ผลิตคือ วู๊ดดี้ วุฒิธร มิลินทจินดา และ ส้ม พรพรหม สายบัว รูปแบบของรายการมีความคล้ายคลึงกับรายการ The Apprentice ของโดนัลด์ ทรัมป์ โดยคัดเลือกผู้เข้าแข่งขันจำนวน ๑๒ คน และแบ่งเป็นสองทีม โดยแต่ละสัปดาห์จะมีโจทย์ในการแข่งขันจัดรายการทีวีประเภทต่างๆ และทีมที่แพ้จะต้องมีคนที่โดนคัดออกจากรายการหนึ่งคนทุกอาทิตย์ โดยผู้เข้าแข่งขันเรียงตามลำดับผลการแข่งขันมีดังต่อไปนี้ผู้เข้าแข่งขัน ผู้เข้าแข่งขัน. ภัทราภรณ์ กลั่นจัตุรัส (สวย) เจ้าหน้าที่สถานทูต เป็นผู้ชนะเลิศรายการตัวจริงคนแรกและคนเดียว กีรติ ปัญญวุฒิไกร (ว๊อนท์)นักศึกษาปริญญาตรีด้านการท่องเที่ยว รองชนะเลิศ ณัฐวุฒิ พิมพา (ดร.อาร์ท) อาจารย์มหาวิทยาลัยด้านการตลาด รองชนะเลิศ สุชีวา สิทธิจินดา (หยุย) นักศึกษาปริญญาตรีจากอีสาน จุฑามาศ บุญพิทักษ์ (เอ็นจอย) พริตตี้งานอีเว้นท์ ตัวประกอบหนัง นภ้สนันท์ ประกฤตฤทธานนท์ (เอญ่า) ครูสอนภาษาอังกฤษ มณวิภา เลี้ยงอำนวย (บัว) นางแบบ เจ้าหน้าที่การค้ารัสเซีย อนภัสร์ ลิขิตมาศกุล (เอิ๊ก) นายแบบ ทนายความ ประพนธ์ โอสถสัมพันธ์สุข (ป๊อบ) ครูสอนรำไทย ศรัญพร ธรรมดุษฎี (อ้น) ครีเอทีฟโฆษณา โดยกรรมการที่ตัดสินรายการนี้ได้แก่ จักรภพ เพ็ญแข ปนัดดา วงศ์ผู้ดี และ วราภรณ์ สมพงษ์ ตัวรายการถือว่าไม่ประสบความสำเร็จมากนักเนื่องจากเนื้อหาเต็มไปด้วยการแข่งขัน อิจฉาและผู้ชมเข้าใจว่าเป็นการจัดฉาก เนื่องจากผู้ผลิตรายการเคยทำรายการที่ชื่อว่า ไฮโซบ้านนอก ซึ่งมีการจัดฉากมาแล้ว นอกจากนี้การตัดต่อที่วกวนและสลับไปมาดูแล้วยากที่จะเข้าใจ แต่รายการนี้ก็มีเกร็ดเพิ่มเติมดังต่อไปนี้เกร็ดเกร็ด. - ในระหว่างการแข่งขัน เอญ่า เป็นคนที่ผู้ชมกล่าวถึงมากที่สุดเพราะบุคลิกล้นๆและการพูดจาไม่ชัด ใช้ภาษาไทยปนอังกฤษตลอดเวลา รวมไปถึงใบหน้าที่ทำศัลยกรรมจนผิดรูป แต่เธอเป็นที่กล่าวขวัญมากมาย โดยได้ไปออกรายการ คุยแหกโค้ง และ ต่อหน้าต่อตา รวมถึงโชว์ต่างๆคู่กับหมอนก จาก บิ๊กบราเทอร์ - สวย ผู้ชนะเลิศไม่มีผลงานอะไรในวงการบันเทิงหลังจากจบการแข่งขัน - เอิ๊ก หลังการแข่งขันได้เข้าประกวดหนุ่มคลีโอและปัจจุบันอ่านข่าวบันเทิงช่องเอ็นบีที - ดร.อาร์ท ในช่วงการแข่งขันได้รับคำครหาว่าเป็นเพื่อนกับวราภรณ์ สมพงษ์และอาจไม่โปร่งใส หลังจบรายการดร.อาร์ทไปแข่งขันใน รายการอัจฉริยะข้ามคืน ล้านที่ 19 และออกหนังสือ การตลาดแบบตัวจริง - เอนจอย เดินออกจากการแข่งขันเอง และมีผลงานประปรายเช่น หนังแผ่น โฆษณา</doc>
