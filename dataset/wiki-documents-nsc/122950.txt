<doc id="122950" url="https://th.wikipedia.org/wiki?curid=122950" title="ตำนานดาบคิงอาเธอร์">ตำนานดาบคิงอาเธอร์ ตำนานดาบคิงอาเธอร์ (The Last Legion) เป็นภาพยนตร์ในปี 2007 จากอังกฤษ นำแสดงโดยนักแสดงชั้นนำจากประเทศอังกฤษ โคลิน เฟิร์ธ นักแสดงผู้โด่งดังจาก Bridget Jones's Diary และ Shakespeare in Love ในบทของ ออเรลิอัส อัศวินผู้ภักดี ภาพยนตร์มหากาพย์อภิมหาสงครามเรื่องนี้ลงทุนสร้าง 2200 ล้านบาท ใช้เวลาในการเตรียมงานสร้างนานกว่า 5 ปี ภาพยนตร์ใช้เทคนิคงานสร้าง เทคนิคเดียวกับ ลอร์ดออฟเดอะริงส์ โดยถ่ายทำใน 3 ประเทศ อิตาลี – สโลวาเกีย และ ตูนิเซีย ใช้เวลาถ่ายทำนานถึง 5 ปีเต็ม ร่วมด้วยนักแสดงหญิง ไอศวรรยา ราย และ เซอร์ เบน คิงสลีย์ นักแสดงระดับออสการ์ จับงานมาแล้วทั้งทางจอเงิน จอแก้ว และบนเวที และ ธอมัส แซงสเตอร์ หนุ่มน้อยผู้โด่งดังจากบทบาทใน Love Actually ผู้รับบท โรมูลุส กษัตริย์องค์สุดท้ายของอาณาจักรโรมัน ภาพยนตร์สร้างขึ้นโดยอาศัยโครงเรื่องหลวมๆ ที่อิงจากเหตุการณ์ในประวัติศาสตร์ยุโรปช่วงคริสต์ศตวรรษที่ 5 เกี่ยวกับการล่มสลายของอาณาจักรโรมันตะวันตก โดยมีส่วนเกี่ยวข้องกับตำนานอื่นด้วยคือ จากตำนานแห่งบริเตน และเรื่องราวแฟนตาซีจากตำนานกษัตริย์อาเธอร์เนื้อเรื่อง เนื้อเรื่อง. 476 ปี ก่อนคริสต์ศักราช อาณาจักรโรมถูกคุกคามจากกองกำลังอนารยชน โรมูลุส ออกุสตุส (โธมัส แซงสเตอร์) อนาคตกษัตริย์วัย 12 ปี ถูกปองร้ายในวันสถาปนาขึ้นครองราช แม่ทัพโอเรลเลียส (โคลิน เฟิร์ธ) จึงได้รับการแต่งตั้งให้เป็นผู้อารักขาออกัสตัส กองกำลังศัตรูก็บุกล้อมโรมและสังหารทุกคนที่ขวางหน้า ออกัสตัสถูกลักพาตัวไปยังป้อมปราการคาปรีซึ่งตั้งอยู่บนเกาะอันห่างไกลและที่นั่งเองก็ได้พบดาบแห่งโชคชะตาของซีซาร์ ขณะเดียวกันโอเรลเลียสได้รับสารว่าอาณาจักรไบเซนไทน์ยังคงจงรักภักดีต่อโรม และยินดีให้ที่หลบภัยแก่กษัตริย์น้อยออกัสตัส โอเรลเลียและทหารที่เหลือ พรัอมกับนักรบลึกลับจากไบแซนไทน์คนหนึ่ง จึงพากันเดินทางไปยังคาปรีเพื่อช่วยชีวิตออกัสตัสและพาเขาไปยังไบแซนไทน์ ระหว่างทางนั้นเองที่โอเรลเลียสได้พบว่านักรบลึกลับที่ร่วมเดินทางมาด้วยนั้นแม้จริงแล้วคือนักรบหญิงชื่อ มีร่า (ไอศวรรยา ราย) เมื่อถึงคาปรีและช่วยชีวิตออกัสตัสออกมาได้ โอเรลเลียสกลับพบว่าไบเซนไทน์ทรยศและหันไปภักดีต่อศัตรู เขาจึงต้องพาออกัสตัสออกเดินทางอีกครั้งเพื่อตามหาอาณาจักรสุดท้ายที่ภักดีต่อโรม</doc>
