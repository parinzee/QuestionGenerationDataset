<doc id="636350" url="https://th.wikipedia.org/wiki?curid=636350" title="วินโดวส์เนปจูน">วินโดวส์เนปจูน เนปจูน () เป็นรุ่นหนึ่งของไมโครซอฟท์ วินโดวส์ ซึ่งอยู่ภายใต้การพัฒนาในปี พ.ศ. 2542 (ค.ศ. 1999) โดยใช้พื้นฐานของวินโดวส์ 2000 ซึ่งจะนำมาแทนที่ระบบปฏิบัติการเชื้อสายวินโดวส์ 9x และยังถูกวางแผนไว้ว่าจะให้เป็นวินโดวส์รุ่นแรกที่พัฒนาขึ้นโดยใช้พื้นฐานของวินโดวส์เอ็นทีที่จะวางจำหน่ายให้กับผู้ใช้ตามบ้านอีกด้วย ในวินโดวส์เนปจูนได้เพิ่มคุณลักษณะใหม่ๆบางอย่างเข้ามา เช่น ไฟร์วอลล์ ซึ่งได้ถูกรวมอยู่ในวินโดวส์เอกซ์พีอีกด้วย และยังเพิ่มหน้าจอล็อกอินเช่นเดียวกับวินโดวส์เอกซ์พี และยังประกอบด้วยส่วนติดต่อผู้ใช้ใหม่ เช่น Activity Centers เป็นต้น ต้นปี พ.ศ. 2543 (ค.ศ. 2000) ไมโครซอฟท์ร่วมกับทีมที่พัฒนาวินโดวส์เนปจูน เพื่อพัฒนาวินโดวส์โอดิสซีย์ซึ่งเป็นรุ่นอัพเกรดของวินโดวส์ 2000 สำหรับลูกค้าทางธุรกิจ ต่อมาทีมนั้นได้ทำโครงการใหม่ โดยเอาวินโดวส์เนปจูนกับวินโดวส์โอดิสซีย์มารวมเข้าด้วยกัน ใช้ชื่อรุ่นว่า วิสต์เลอร์ ซึ่งได้ถูกเปิดตัวเมื่อปลายปี พ.ศ. 2544 (ค.ศ. 2001) ในชื่อวินโดวส์เอกซ์พี ในตอนนั้นเอง ไมโครซอฟท์ก็ได้เปิดตัวระบบปฏิบัติการซึ่งถูกพัฒนาจากดอสสำหรับใช้งานทั่วไปเรียกว่า วินโดวส์มี ระหว่างการพัฒนา ได้วางแผนจะเปิดตัว service pack ห้ารุ่นด้วยกัน ใน Microsoft Anti-Trust documents แสดงให้เห็นว่าวินโดวส์เนปจูนได้มีชื่อผู้สำเร็จอีกชื่อหนึ่งว่า ไทรทัน ซึ่งเป็นการปรับปรุงขนาดเล็กด้วยการเปลี่ยนส่วนติดต่อผู้ใช้เล็กน้อย และได้วางแผนจะเปิดตัว service pack แล้ว</doc>
