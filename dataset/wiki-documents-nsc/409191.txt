<doc id="409191" url="https://th.wikipedia.org/wiki?curid=409191" title="ดีลอยต์ทูชโทมัตสุ">ดีลอยต์ทูชโทมัตสุ ดีลอยต์ทูชโทมัตสุ () เป็นหนึ่งในบริษัทตรวจสอบบัญชีสี่แห่งที่ใหญ่ที่สุดในโลกควบคู่กับ ไพรซ์วอเทอร์เฮาส์คูเปอส์ เคพีเอ็มจี และ เอินส์ท แอนด์ ยัง ให้บริการทั้งด้านการบัญชีและที่ปรึกษาดังนี้ การสอบบัญชี การทำบัญชี การวางแผนยุทธศาสตร์ เทคโนโลยีสารสนเทศ การจัดการการเงิน และการควบคุมประสิทธิภาพ นอกจากนี้ยังให้บริการด้านการจัดหางานและที่ปรึกษาภาษีอากร รวมถึงการให้บริการธุรกิจแก่รัฐบาลและสถาบันการเงินระหว่างประเทศที่ดำเนินการในตลาดเกิดใหม่ มีฐานประกอบการอยู่ในรัฐนิวยอร์กมีพนักงาน 182,000 คน และสำนักงานราว 700 แห่งใน 150 ประเทศทั่วโลกประวัติบริษัทประวัติบริษัท. - ค.ศ. 1845 วิลเลียม เวลส์ ดีลอยท์ เปิดสำนักงานตรวจสอบบัญชีในกรุงลอนดอนภายใต้ชื่อบริษัท ดีลอยท์ เมื่อธุรกิจประสบความสำเร็จวิลเลียมจึงเปิดสำนักงานตรวจสอบบัญชีอีกแห่งในเมืองนิวยอร์กในปี 1890- ค.ศ. 1952 บริษัทดีลอยท์ ได้ร่วมทุนกับบริษัท แฮสคิน แอนด์ เซล ส่งผลให้เปลี่ยนชื่อเป็นบริษัทดีลอยท์ แฮสคิน แอนด์ เซล- ค.ศ. 1984 เมื่อธุรกิจตรวจสอบบัญชีเริ่มมีการแข่งขันสูงขึ้น ดีลอยท์ แฮสคิน แอนด์ เซล มีความพยายามจะรวมกิจการกับบริษัท ไพรซ์วอเทอร์เฮาส์ แต่ไม่สำเร็จเนื่องจากผู้ถือหุ้นฝ่ายอังกฤษของบริษัท ไพรซ์วอเทอร์เฮาส์ คัดค้านการรวมบริษัทในยุคปัจจุบันการรวมบริษัทในยุคปัจจุบัน. - ค.ศ. 1989 ดีลอยท์ แฮสคิน แอนด์ เซล เข้ารวมกิจการกับบริษัท ทูช โรส และเปลี่ยนชื่อเป็น ดีลอยท์ แอนด์ ทูช ส่วน โทมัตสุ ได้มาจากชื่อของสำนักงานตรวจบัญชีที่ญี่ปุ่นในเครือของ ทูช โรส การรวมกิจการครั้งนี้มีวัตถุประสงค์เพื่อรวมความแข็งแกร่งของ ดีลอยท์ แฮสคิน แอนด์ เซล ที่มีอยู่ในตลาดสหรัฐฯ และยุโรป เข้ากับความแข็งแกร่งในตลาดเอเชียของทูช โรส- ค.ศ. 1995 สำนักงานคณะกรรมการกำกับหลักทรัพย์และตลาดหลักทรัพย์ของสหรัฐอเมริกาได้เลือก ไมเคิล ซูททอน ผู้อำนวยการฝ่ายบัญชีและการสอบบัญชีของดีลอยท์ทูชโทมัตสุให้ดำรงตำแหน่งหัวหน้านักบัญชีของสำนักงานคณะกรรมการกำกับหลักทรัพย์และตลาดหลักทรัพย์ในปีเดียวกันดีลอยท์ ทูช โธมัทสุก่อตั้งบริษัทที่ปรึกษาเพื่อรวมกิจการที่ปรึกษาในสหรัฐอเมริกาและอังกฤษให้เข้มแข็งขึ้น และต่อมาได้เพิ่มธุรกิจที่ปรึกษาในเอเชียรวมเข้าไปด้วย- ค.ศ. 1999 ดีลอยท์ทูชโทมัตสุขายบริษัท รีซอส คอนเนคชั่น ธุรกิจจัดหาบุคลากรด้านบัญชีของตนให้แก่กลุ่มผู้จัดการของตนกับบริษัท เอเว่อคอโดยให้เหตุผลที่ต้องขายว่า รีซอส คอนเนคชั่น เป็นธุรกิจที่มีผลประโยชน์ทับซ้อนและขัดแย้งกับธุรกิจสอบบัญชีอันเป็นธุรกิจหลักของดีลอยท์- ค.ศ. 2002 ดีลอยท์ทูชโทมัตสุเข้ารับช่วงธุรกิจใหม่และพนักงานมือดีที่ลาออกมาจากบริษัทอาเธอร์แอนเดอร์เซนอดีตสำนักงานบัญชีระดับโลกที่ล่มสลายหลังจากมีข่าวฉาวทางด้านทุจริตพร้อมกับบริษัทเอนรอนบริษัทยักษ์ใหญ่ด้านพลังงานของสหรัฐเอมริกาที่ใช้บริการสอบบัญชีของอาเธอร์แอนเดอร์เซนบทวิจารณ์ บทวิจารณ์. ในช่วง ค.ศ. 1990 ดีลอยท์ทูชโทมัตสุ ถูกฟ้องร้องดำเนินคดีหลายคดีจากการที่ไปเกี่ยวข้องกับ ไมเคิล มิลเคน ราชาแห่งหุ้นกู้ขยะ การล่มสลายของสถาบันการเงินประเภทเงินฝากออมทรัพย์และเงินให้กู้ยืมหลายแห่ง และการล้มละลายของบริษัทที่เป็นลูกค้าของตนผู้อุปถัมภ์ผู้อุปถัมภ์. - ดีลอยท์ ทูช โธมัทสุ สาขาอังกฤษเป็นผู้อุปถัมภ์กีฬาโอลิมปิกปี 2012 ที่กรุงลอนดอน - ดีลอยท์ ทูช โธมัทสุ สาขาอเมริกาเป็นผู้อุปถัมภ์คณะกรรมการกีฬาโอลิมปิกในสหรัฐอเมริกา - ดีลอยท์ ทูช โธมัทสุ สาขาแคนาดาเป็นผู้อุปถัมภ์กีฬาโอลิมปิกฤดูหนาวเมื่อปี 2010 ที่เมืองนิวยอร์กบุคคลสำคัญที่เคยผ่านงานกับดีลอยต์ทูชโทมัตสุบุคคลสำคัญที่เคยผ่านงานกับดีลอยต์ทูชโทมัตสุ. - อาร์. แอนโทน เบนเทน – เหรัญญิกของบริษัทเดอะนิวยอร์กไทมส์ - เฟรด กูดวิน – อดีตกรรมการผู้จัดการบริษัทเดอะรอยัลแบงค์ออฟสกอตแลนด์ - เซอร์จิโอ มาร์ชิออนเน – กรรมการผู้จัดการบริษัทเฟียต - โอริน ซี. สมิธ – อดีตกรรมการผู้จัดการบริษัทสตาร์บัคส์ - โคลอี สมิธ – สมาชิกสภาผู้แทนราษฎรของประเทศอังกฤษ - เอริค โฟร์ธ – อดีตสมาชิกสภาผู้แทนราษฎรของประเทศอังกฤษ - วิโต ฟอสเซลลา – อดีตสมาชิกสภาผู้แทนราษฎรของสหรัฐอเมริกา - บิลล์ โอเวนส์ – ผู้ว่าราชการรัฐโคโลราโด - ทอม ริดจ์ – ผู้ว่าราชการรัฐเพนซิลเวเนีย</doc>
