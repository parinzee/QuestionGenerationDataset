<doc id="661837" url="https://th.wikipedia.org/wiki?curid=661837" title="วิสุทธิ์ ศรีสุพรรณ">วิสุทธิ์ ศรีสุพรรณ นายวิสุทธิ์ ศรีสุพรรณ รัฐมนตรีช่วยว่าการกระทรวงการคลัง ในรัฐบาลพลเอกประยุทธ์ จันทร์โอชา กรรมการกฤษฎีกา คณะที่ 5 และเป็นอดีตรักษาราชการแทนปลัดกระทรวงการคลังและอดีตรองปลัดกระทรวงการคลังประวัติ ประวัติ. วิสุทธิ์ ศรีสุพรรณ เกิดเมื่อวันที่ 21 มกราคม พ.ศ. 2492 เป็นบุตรคนที่ 4 ของนุสิฐ กับณัฐฐา ศรีสุพรรณ มีพี่น้อง 6 คน สำเร็จการศึกษาระดับปริญญาตรีสาขาวิศวกรรมโยธา จากคณะวิศวกรรมศาสตร์ จุฬาลงกรณ์มหาวิทยาลัย และนิติศาสตรบัณฑิต (เกียรตินิยมอันดับ 2) จากคณะนิติศาสตร์ มหาวิทยาลัยรามคำแหง ระดับปริญญาโทสาขาเศรษฐศาสตร์ จากมหาวิทยาลัยธรรมศาสตร์ และวิศวกรรมศาสตร์ จากมหาวิทยาลัยลามาร์ ประเทศสหรัฐอเมริกา และผ่านการศึกษาอบรมหลักสูตรวิทยาลัยป้องกันราชอาณาจักร (วปอ.) รุ่นที่ 38 วิสุทธิ์ สมรสกับนางฤดีมน ศรีสุพรรณ (สกุลเดิม เรืองศิริ) มีบุตรสาว 2 คนการทำงานราชการ การทำงาน. ราชการ. วิสุทธิ์ ศรีสุพรรณ เคยรับราชการในสังกัดกระทรวงการคลัง เคยดำรงตำแหน่งผู้ตรวจราชการกระทรวงการคลัง ในปี พ.ศ. 2539-2542 เป็นอธิบดีกรมบัญชีกลาง ในปี พ.ศ. 2542-2545 เป็นผู้อำนวยการสำนักงานเศรษฐกิจการคลัง ในปี พ.ศ. 2545-2546 เป็นอธิบดีกรมธนารักษ์ ในปี พ.ศ. 2546-2550 เป็นอธิบดีกรมสรรพสามิต ในปี พ.ศ. 2550 และอธิบดีกรมศุลกากรในปีถัดมา จากนั้นในปี พ.ศ. 2552 ได้รับตำแหน่งรองปลัดกระทรวงการคลัง ในปีเดียวกันนั้นเขาได้รับมอบหมายให้ปฏิบัติหน้าที่รักษาการแทนปลัดกระทรวงการคลัง ระหว่างวันที่ 22 พฤษภาคม พ.ศ. 2552 ถึง 11 มิถุนายน พ.ศ. 2552 แทนนายศุภรัตน์ ควัฒน์กุล ซึ่งลาออกจากราชการตั้งแต่วันที่ 22 พฤษภาคม พ.ศ. 2552 โดยมีนายกรณ์ จาติกวณิช เป็นผู้เสนอชื่อ และยังมีความสนิทสนมกับนายกอร์ปศักดิ์ สภาวสุ รองนายกรัฐมนตรีด้านเศรษฐกิจอีกด้วย กระทั่งในเดือนมิถุนายน พ.ศ. 2552 เขาได้รับแต่งตั้งให้เป็นอธิบดีกรมศุลกากร โดยตำแหน่งปลัดกระทรวงการคลัง ได้มีการแต่งตั้งนายสถิตย์ ลิ่มพงศ์พันธุ์ ให้ดำรงตำแหน่งดังกล่าวแทนงานการเมือง งานการเมือง. ในปี พ.ศ. 2557 เขาได้รับแต่งตั้งเป็นที่ปรึกษารัฐมนตรีว่าการกระทรวงการคลัง (นายสมหมาย ภาษี) ในรัฐบาลของพลเอก ประยุทธิ์ จันทร์โอชา ต่อมาในเดือนพฤศจิกายนของปีเดียวกัน เขาได้รับแต่งตั้งเป็นรัฐมนตรีช่วยว่าการกระทรวงการคลังงานธุรกิจ งานธุรกิจ. วิสุทธิ์ ศรีสุพรรณ เป็นกรรมการบริษัท พฤกษา เรียสเอสเตท จำกัด (มหาชน) ตั้งแต่ปี พ.ศ. 2553 จนถึงปี พ.ศ. 2557เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
