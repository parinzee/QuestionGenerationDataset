<doc id="724949" url="https://th.wikipedia.org/wiki?curid=724949" title="ท่อยิงตอร์ปิโด">ท่อยิงตอร์ปิโด ท่อยิงตอร์ปิโด () เป็นอุปกรณ์ทรงกระบอกที่ใช้ในการปล่อยตอร์ปิโด ท่อยิงตอร์ปิโดมีอยู่สองประเภทหลักคือ ท่อยิงตอร์ปิโดใต้น้ำที่ติดตั้งในเรือดำน้ำและเรือผิวน้ำบางประเภท และท่อยิงตอร์ปิโดแบบฐานยิง (เรียกอีกอย่างว่า ฐานปล่อยตอร์ปิโด, Torpedo launcher) ที่ติดตั้งบนเรือผิวน้ำ ฐานปล่อยตอร์ปิโดของเรือผิวน้ำจะถูกออกแบบมาให้ใช้งานได้ตามประเภทของตอร์ปิโดที่รองรับเท่านั้น ในขณะที่ท่อยิงตอร์ปิโดของเรือดำน้ำจะมีขนาดมาตฐาน ท่อยิงปิโดยุคใหม่จะมีขนาดมาตรฐาน คือ 324 มม. (12.75 นิ้ว) สำหรับตอร์ปิโดเบาบนเรือผิวน้ำ และมีขนาด 533 มม. (21 นิ้ว) สำหรับตอร์ปิโดหนักในเรือดำน้ำ นอกเหนือไปจากนี้ก็ยังมีอีกหลายขนาดที่ใช้งานแตกต่างกันออกไป ท่อยิงตอร์ปิโดของเรือดำน้ำนั้นมีกลไกซับซ้อนมากกว่าฐานปล่อยตอร์ปิโดของเรือผิวน้ำ เนื่องจากท่อนั้นต้องส่งตอร์ปิโดจากภายในเรือออกไปยังมวลน้ำภายนอกเรือที่มีความดันมากกว่า ทำให้ท่อยิงตอร์ปิโดจำเป็นต้องมีแอร์ล็อกเพื่อป้องกันน้ำไหลเข้ามาภายในตัวเรือ</doc>
