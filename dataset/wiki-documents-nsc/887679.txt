<doc id="887679" url="https://th.wikipedia.org/wiki?curid=887679" title="บูมบายาห์">บูมบายาห์ "บูมบายาห์" () เป็นเพลงของวงเกิร์ลกรุปเกาหลีใต้ แบล็กพิงก์ ออกจำหน่ายเมื่อวันที่ 8 สิงหาคม ค.ศ. 2016 ผ่านสังกัดวายจีเอนเตอร์เทนเมนต์ และจัดจำหน่ายโดยเคทีมิวสิก เป็นซิงเกิลเปิดตัวจากซิงเกิลอัลบั้ม สแควร์วัน ร่วมกับเพลง "วิสเซิล" เพลงเขียนโดย เท็ดดี พัก และ เบกกา บูม และผลิตโดยฟิวเจอร์ เบานซ์ เพลงยังถูกบันทึกเสียงเป็นภาษาญี่ปุ่นเพื่อรวมอยู่ในอีพีชุดแรก แบล็กพิงก์ อีกด้วย "บูมบายาห์" เปิดตัวอันดับหนึ่งบน บิลบอร์ด เวิลด์ดิจิทัลซองส์ ในสัปดาห์แรกของการขาย เพลงยังขึ้นอันดับที่ 7 บนแกออนชาร์ต และอันดับที่ 22 บนชาร์ตคิวคิวมิวสิก นอกจากนี้ เพลงยังเข้าชาร์ตในชาร์ตเพลงของประเทศฟินแลนด์ ฝรั่งเศส และญี่ปุ่นด้วยเบื้องหลังและการออกจำหน่าย เบื้องหลังและการออกจำหน่าย. "บูมบายาห์" ออกจำหน่ายเมื่อวันที่ 8 สิงหาคม ค.ศ. 2016 ในเวลา 20.00 น. ตามเวลามาตรฐานเกาหลี เป็นซิงเกิลเปิดตัวจากซิงเกิลอัลบั้ม สแควร์วัน ออกจำหน่ายพร้อมกับเพลง "วิสเซิล" บนเว็บไซต์เพลงดิจิทัลในเกาหลีใต้มิวสิกวิดีโอ มิวสิกวิดีโอ. มิวสิกวิดีโอเพลง "บูมบายาห์" กำกับโดยซอ ฮย็อน-ซึง ออกเผยแพร่เมื่อวันที่ 8 สิงหาคม ค.ศ. 2016 ทางช่องอย่างเป็นทางการของแบล็กพิงก์ ในยูทูบ ในวันที่ 24 พฤศจิกายน ค.ศ. 2016 "บูมบายาห์" มีผู้เข้าชมมากกว่า 68 ล้านครั้ง ในขณะที่เพลง "วิสเซิล" มีผู้เข้าชม 55 ล้านครั้ง การแสดงสดทั้งหมดของแบล็กพิงก์มีผู้เข้าชมมากกว่าหนึ่งล้านครั้ง ซึ่งการขึ้นเดบิวต์สเตจ "บูมบายาห์" ในรายการ อินกีกาโย ทางช่องเอสบีเอส เป็นการแสดงสดที่มียอดวิวมากที่สุดของแบล็กพิงก์ ซึ่งมีผู้เข้าชมมากกว่า 10 ล้านครั้ง "บูมบายาห์" กลายเป็นเพลงเปิดตัวที่มียอดวิวครบ 50 ล้านครั้งเร็วที่สุดของวงเคป็อปในยูทูบทั้งหมด หลังจากผ่านไป 9 สัปดาห์ มิวสิกวิดีโอเพลง "บูมบายาห์" มียอดเข้าชมครบ 100 ล้านครั้งทางยูทูบเมื่อวันที่ 31 มกราคม ค.ศ. 2017 ในเดือนกันยายน วิดีโอนี้มีผู้ชมมากกว่า 200 ล้านครั้งการส่งเสริมเพลง การส่งเสริมเพลง. แบล็กพิงก์แสดงเพลง "บูมบายาห์" สดครั้งแรกในรายการ อินกีกาโย ทางช่องเอสบีเอสเมื่อวันที่ 14 สิงหาคม ค.ศ. 2016 พวกเธอส่งเสริมเพลงนี้เป็นเวลาสองสัปดาห์ติดกันในรายการ อินกีกาโย และยังแสดงเพลงนี้ในงานประกาศรางวัลโซลมิวสิกอะวอดส์ ครั้งที่ 26 เมื่อวันที่ 19 มกราคม ค.ศ. 2017ข้อขัดแย้ง ข้อขัดแย้ง. ในวันที่ 18 สิงหาคม ค.ศ. 2016 "บูมบายาห์" ไม่ผ่านการตรวจสอบจากระบบการกระจายเสียงเกาหลี (KBS) ในเนื้อเพลงมีการพูดถึง 'เฮนนี' ซึ่งเป็นชื่อเรียกสั้น ๆ ของเฮนเนสซี แบรนด์เครื่องดื่มแอลกอฮอล์ นอกจากนี้ยังมีภาษาไม่สุภาพในท่อนแร็ปที่ร้องว่า "Middle Finger up F" ทำให้ทางสถานีห้ามเพลงนี้ไม่ให้ส่งเสริมในรายการ มิวสิกแบงก์ ซึ่งออกอากาศทางช่องเคบีเอส 2ชาร์ตชาร์ตประจำสัปดาห์การออกจำหน่าย</doc>
