<doc id="238678" url="https://th.wikipedia.org/wiki?curid=238678" title="พระเจ้าซุกจงแห่งโครยอ">พระเจ้าซุกจงแห่งโครยอ พระเจ้าซุกจงแห่งโครยอ ( ค.ศ. 1045 - ค.ศ. 1105) จักรพรรดิองค์ที่ 15 แห่งราชวงศ์โครยอ (ค.ศ. 1095 - ค.ศ. 1105) เป็นพระโอรสของพระเจ้ามุนจง กับพระมเหสีอินเย ตระกูลลี ได้รับบรรดาศักดิ์เป็น ท่านชายคเยริม (계림공, 鷄林公) ซึ่งเป็นองค์ชายที่ห่างไกลจากราชบัลลังก์เพราะมีพระเชษฐาอยู่แล้วสองพระองค์ คือ องค์ชายรัชทายาทวังฮุน และท่านชายคุกวอน (국원후, 國原侯) ในค.ศ. 1083 พระเจ้ามุนจงสวรรคต องค์ชายรัชทายาทได้ขึ้นครองราชย์เป็นพระเจ้าซุนจง แต่เพียงปีเดียวพระเจ้าซุนจงก็สวรรคต องค์ชายคุกวอนสืบทอดบัลลังก์เป็นพระเจ้าซอนจง จนในค.ศ. 1094 พระเจ้าซอนจงสวรรคต พระราชโอรสของพระเจ้าซอนจงขึ้นครองราชย์เป็นพระเจ้าฮอนจง แต่พระเจ้าฮอนจงต้องทรงเผชิญกับกบฏของลีจาอี ทรงเบื่อหน่ายราชกิจและยกราชบัลลังก์ให้องค์ชายคเยริมพระราชปิตุลาขึ้นครองแทนในค.ศ. 1095 โปรดให้มีการผลิตเหรียญเงินที่ทำจากทองเหลืองขึ้นมาใช้ในปี ค.ศ. 1102 (พ.ศ. 1645) และทรงริเริ่มสร้างเมืองหลวงแห่งที่สองขึ้นมาทางตอนใต้ ( โซลในปัจจุบัน ) ในสมัยของพระองค์ถูกรุกรานจากเผ่าเจอเซ็น (Jurchen) ที่อยู่ทางตอนเหนือและสามารถขับไล่ออกไปได้สำเร็จ ชาวนูร์เชน (Jurchen เกาหลีเรียก มากาล) บุกปล้นสะดมภาคเหนือของอาณาจักรโครยอในค.ศ. 1104 พระเจ้าซุกจงจึงทรงตั้งพยอลมูบัน (별무반, 別武班) เป็นกองทัพขนาด 170,000 คน นำโดยนายพลยุนควาน (윤관, 尹瓘) ซึ่งในการนี้ไม่เพียงแต่จะทรงระดมเหล่าผู้นำทหารมาร่วมด้วยแล้ว ยังทรงเกณฑ์ขุนนางฝ่ายพลเรือนรวมทั้งชาวบ้านและพระภิกษุสงฆ์มาร่วมทัพพยอลมูบันด้วย แต่ยังไม่ทันจะทรงทำอะไร พระเจ้าซุกจงก็ด่วนสวรรคตไปเสียก่อนขณะที่กำลังเสด็จไปเมืองเปียงยาง ในค.ศ. 1105 พระราชโอรสขึ้นครองราชย์ต่อเป็นพระเจ้าเยจงพระราชวงศ์พระราชวงศ์. - พระราชบิดา พระเจ้ามุนจง (문종) - พระราชมารดา สมเด็จพระราชินีอินเย ตระกูล ลี (인예왕후 이씨,仁睿王后) ธิดาของ ลีจายอน พระมเหสี- สมเด็จพระราชินีมยองอึย ตระกูลยู (명의왕후 유씨, 明懿王后) พระราชโอรส- องค์ชายเยจง (예종, 睿宗) พระราชโอรสของสมเด็จพระราชินีมยองอึย ตระกูลยู - องค์ชายซังทังฮู (상당후, 上黨侯) พระราชโอรสของสมเด็จพระราชินีมยองอึย ตระกูลยู - องค์ชายวอนมยอง (원명국사, 圓明國師) พระราชโอรสของสมเด็จพระราชินีมยองอึย ตระกูลยู - องค์ชายแทบัง (대방공, 帶方公) พระราชโอรสของสมเด็จพระราชินีมยองอึย ตระกูลยู - องค์ชายแทวอน (대원공, 大原公) พระราชโอรสของสมเด็จพระราชินีมยองอึย ตระกูลยู - องค์ชายเจอัน (제안공, 齊安公) พระราชโอรสของสมเด็จพระราชินีมยองอึย ตระกูลยู - องค์ชายทงอึยฮู (통의후, 通義侯) พระราชโอรสของสมเด็จพระราชินีมยองอึย ตระกูลยู พระราชธิดา- องค์หญิงแทนยอง (대녕궁주, 大寧宮主) พระราชธิดาของสมเด็จพระราชินีมยองอึย ตระกูลยู - องค์หญิงฮึงซู (흥수궁주, 興壽宮主) พระราชธิดาของสมเด็จพระราชินีมยองอึย ตระกูลยู - องค์หญิงอันซู (안수궁주, 安壽宮主) พระราชธิดาของสมเด็จพระราชินีมยองอึย ตระกูลยู - องค์หญิงบกนยอง (복녕궁주, 福寧宮主) พระราชธิดาของสมเด็จพระราชินีมยองอึย ตระกูลยู</doc>
