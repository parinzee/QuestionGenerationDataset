<doc id="221612" url="https://th.wikipedia.org/wiki?curid=221612" title="เว็นไอนีดยู">เว็นไอนีดยู "เว็นไอนีดยู" () คือบทเพลงอันเป็นผลงานการประพันธ์ของอัลเบิร์ต แฮมมอนด์ และคาโรล์ เบเยอร์ เซเยอร์ เพลงนี้ได้รับการขับร้องครั้งแรกโดยอัลเบิร์ดในปี พ.ศ. 2519 ในอัลบั้ม เว็นไอนีดยู อัลบั้มของเขาเอง ต่อมาในฉบับของลีโอ เซเยอร์ อำนวยการสร้างโดยริชาร์ด เพอร์รี เพลงนี้ได้ขึ้นชาร์ตอันดับที่ 1 ในชาร์ตซิงเกิลแห่งสหราชอาณาจักรนาน 2 สัปดาห์ ในเดือนกุมภาพันธ์ พ.ศ. 2520 ภายหลังจากการออกซิงเกิลก่อนหน้านี้ 3 เพลงซึ่งขึ้นอันดับสูงสุดได้เพียงอันดับที่ 2 นอกจากนี้ยังขึ้นชาร์ตบิลบอร์ดฮอต 100 ในอันดับที่ 1 เมื่อเดือนพฤษภาคม พ.ศ. 2520 และชาร์ตเพลงร่วมสมัยของผู้ใหญ่ในอันดับที่ 1 เช่นกัน เขาร้องเพลงนี้ในการแสดงครั้งที่ 2 ของเขาในรายการ เดอะมัปเปดโชว์ ฤดูกาลที่ 3 นอกจากนี้เพลงนี้ยังได้มีศิลปินมาขับร้องใหม่อีกหลายคน อาทิ เซลีน ดิออน, เพอร์รี โคโม, ร็อด สจ๊วต, แอลฟา บลอนดี, บราเธอร์ฮูดออฟแมน, จูลีโอ อิเกลเซียส, คลิฟฟ์ ริชาร์ด และ เคลย์ ไอเคนฉบับเซลีน ดิออน ฉบับเซลีน ดิออน. "เว็นไอนีดยู" คือซิงเกิลวิทยุของเซลีน ดิออน จากอัลบั้ม เล็ตส์ทอล์กอะเบาต์เลิฟ ออกจำหน่ายเมื่อวันที่ 7 กันยายน พ.ศ. 2541 ในประเทศบราซิล หลังจากสิ้นสุดการแสดง คอนเสิร์ตทัวร์ฟอลลิงอินทูยู ในเดือนมิถุนายน พ.ศ. 2540 เซลีนเริ่มต้นการบันทึกเสียงอัลบั้มภาษาอังกฤษอัลบั้มใหม่ ซึ่งเซลีน และเรอเน สามีและผู้จัดการส่วนตัวของเธอต้องการนำเพลงเก่ามาขับร้องใหม่บางเพลง เดวิด ฟอสเตอร์ จึงเสนอเพลงยอดนิยมของลีโอ เซเยอร์ "เว็นไอนีดยู" เพลงนี้บันทึกเสียงที่สตูดิโอส์พาราเมาต์ และสตูดิโอส์ชาร์ตเมเกอร์ โดยเดวิดเป็นผู้อำนวยการสร้างเพลงนี้ด้วยตนเอง เพื่อบรรจุลงในอัลบั้ม เล็ตส์ทอล์กอะเบาต์เลิฟ ซึ่งออกจำหน่ายในวันที่ 15 พฤศจิกายน พ.ศ. 2540 โดยเซลีนขับร้องเพลงรี้ระหว่างออกรายการโทรทัศน์พิเศษที่ประเทศแคนาดา Let's Talk About Love avec Julie Snyder ในปลายปี พ.ศ. 2540 ภายหลังความสำเร็จในเพลง "มายฮาร์ตวิลโกออน" และ "อิมมอร์ทอลิตี" ทำให้โซนี มิวสิก ตัดสินใจเผยแพร่เพลง "เว็นไอนีดยู" ในรูปแบบซิงเกิลวิทยุในประเทศบราซิล ช่วงปลายปี พ.ศ. 2541 ซึ่ง 2 ซิงเกิลก่อนหน้านี้ประสบความสำเร็จอย่างสูงในบราซิล อย่างไรก็ดี เพลงนี้เผยแพร่โดยปราศจากมิวสิกวิดีโอ และการประชาสัมพันธ์ ทำให้ไม่ประสบความสำเร็จดัง 2 ซิงเกิลแรก ผู้ประพันธ์เพลง "เว็นไอนีดยู" ร่วมงานกับเซลีนในอีกหลายเพลง อัลเบิร์ต แฮมมอนด์ ประพันธ์เพลง "จัสวอล์กอะเวย์" ซึ่งบรรจุในอัลบั้ม เดอะคัลเลอร์ออฟมายเลิฟ ในปี พ.ศ. 2536 และคาโรล์ เบเยอร์ เซเยอร์ ประพันธ์เพลง "เดอะเพรเยอร์" ซึ่งเป็นส่วนหนึ่งของอัลบั้ม ดีสอาร์สเปเชียลไทม์ส ในปี พ.ศ. 2541รูปแบบและรายชื่อเพลง รูปแบบและรายชื่อเพลง. ซิงเกิลวิทยุ 1 เพลง (บราซิล)1. "เว็นไอนีดยู" – 4:12ฉบับคลิฟฟ์ ริชาร์ด ฉบับคลิฟฟ์ ริชาร์ด. ในวันที่ 29 ตุลาคม พ.ศ. 2550 คลิฟฟ์ ริชาร์ด ออกเผยแพร่เพลง "เว็นไอนีดยู" และขึ้นชาร์ตซิงเกิลแห่งสหราชอาณาจักรในอันดับสูงสุดที่ 38 และเป็น 1 ใน 5 เพลงที่คลิฟฟ์นำมาขับร้องใหม่ในอัลบั้ม เลิฟ... ดิอัลบั้มรูปแบบและรายชื่อเพลงรูปแบบและรายชื่อเพลง. 1. "เว็นไอนีดยู" 2. "มายพรีตตีวัน" 3. "เนเวอร์เล็ตโก"</doc>
