<doc id="112231" url="https://th.wikipedia.org/wiki?curid=112231" title="นาตาลี อิมบรูเลีย">นาตาลี อิมบรูเลีย นาตาลี อิมบรูเลีย () (อ่านว่า /ɪmˈbruːliə/) เกิด 4 กุมภาพันธ์ พ.ศ. 2518 ที่เมืองซิดนีย์ ออสเตรเลีย เป็นนักร้อง นางแบบ และนักแสดง ก่อนจะมาเป็นนักร้องโด่งดังนั้น เธอแจ้งเกิดในฐานะนักแสดงละครโทรทัศน์เรื่อง Neighbours ซึ่งออกอากาศในออสเตรเลียในต้นยุคปี 90 และ 3 ปีต่อมาหลังจากเลิกแสดงในละครโทรทัศน์ ในปี 2540 นาตาลีได้เริ่มต้นอาชีพนักร้องของเธอด้วยการออกซิงเกิลแรก "Torn" ซึ่งกลายเป็นเพลงฮิตและโด่งดังไปทั่วโลก จากอัลบั้มแรก "Left of the Middle"(2540) ที่สามารถทำยอดขายได้มากกว่า 6 ล้านชุดทั่วโลก และยังมีอัลบั้มออกมาอย่างต่อเนื่องอย่าง "White Lilies Island"(2544) "Counting Down the Days"(2548) อัลบั้มรวมเพลงฮิต "Glorious: The Singles 1997-2007"(2550) และล่าสุด "Come to Life"(2552-ปัจจุบัน) ในอาชีพการแสดงนาตาลีได้ร่วมแสดงนำในภาพยนตร์ พยัคฆ์ร้าย ศูนย์ ศูนย์ ก๊าก (2546) และได้รับบทแสดงนำอีกครั้งใน Closed for Winter (2552) เธอแต่งงานกับ แดเนียล จอห์นส นักร้องนำวงซิลเวอร์แชร์ แต่ต่อมานาตาลีและจอห์นสได้หย่าขาดจากกันในปี 2551 ปี 1998 เพลง ‘Torn’ ทำให้เธอได้รับรางวัล Track of the Year (เพลงแห่งปีจาก) Billboard Music Award และในปีเดียวกันนั้นเธอก็ได้รับการเสนอชื่อเข้าชิงรางวัลแกรมมี่ถึง 3 รางวัลคือ Best New Artist, Best Pop Album (อัลบั้ม ‘Left Of The Middle’) และ Best Female Pop Vocal Performance และปี 1999 เธอก็คว้ารางวัล Brit Awards มาได้ถึง 2 รางวัลคือ ศิลปินหญิงต่างประเทศยอดเยี่ยม (Best International Female) และ ศิลปินหน้าใหม่ยอดเยี่ยม (Best International Newcomer) นอกจากนี้ยังมีเพลงดังอย่าง เพลง Smoke, Big Mistake, Wrong Impression, That Day และ Shiverผลงานอัลบั้มผลงานอัลบั้ม. - Left of the Middle (2540) - White Lilies Island (2544) - Counting Down the Days (2548) - Glorious: The Singles 1997-2007 (2550) - Come to Life (2552)ผลงานภาพยนตร์ผลงานภาพยนตร์. - พยัคฆ์ร้าย ศูนย์ ศูนย์ ก๊าก (2546) - Closed for Winter (2552)</doc>
