<doc id="631202" url="https://th.wikipedia.org/wiki?curid=631202" title="จุฑารัตน์ มูลตรีพิลา">จุฑารัตน์ มูลตรีพิลา จุฑารัตน์ มูลตรีพิลา เป็นนักกีฬาวอลเลย์บอลหญิงทีมชาติไทย และเป็นนักกีฬาวอลเลย์บอลระดับอาชีพผู้เข้าแข่งขันลีกในประเทศอินโดนีเซีย รวมถึงเคยทำหน้าที่เป็นกัปตันทีมให้แก่ซัยโจเด็นกิ-นครนนทบุรี นอกจากนี้ ในช่วงท้ายปี พ.ศ. 2555 เมื่อครั้งที่จุฑารัตน์ทำหน้าที่ให้แก่สังกัดซัยโจเด็นกิ-นครนนทบุรี เธอได้รับการจัดเป็นผู้ทำสถิติของผู้ทำคะแนนสูงสุด ในการแข่งขันวอลเลย์บอลไทยแลนด์ลีก 2013ประวัติ ประวัติ. จุฑารัตน์ เป็นชาวจังหวัดอุดรธานี สำเร็จการศึกษาระดับชั้นมัธยมจากโรงเรียนสตรีนนทบุรี ระดับปริญญาตรีจากคณะนิติศาสตร์ มหาวิทยาลัยธุรกิจบัณฑิตย์ และปัจจุบันกำลังศึกษาคณะรัฐประศาสนศาสตร์ มหาวิทยาลัยธุรกิจบัณฑิตย์ เธอเคยเป็นนักวอลเลย์บอลระดับอาชีพที่เข้าแข่งขันในต่างประเทศ โดยเริ่มที่ประเทศเวียดนามมาเป็นเวลาประมาณ 5-6 ปี และที่ประเทศอินโดนีเซียมาเป็นเวลา 4 ปีติดต่อกัน ครั้งหนึ่ง ได้เกิดกรณีที่สหพันธ์วอลเลย์บอลนานาชาติ จะไม่ให้จุฑารัตน์เข้าแข่งขันเป็นเวลา 1 ปี เนื่องด้วยทำผิดกฎการโอนย้ายและยังไม่มีการลงทะเบียนนักกีฬา แต่ทางต้นสังกัดของเธอได้ออกมายืนยันว่าได้มีการทำเรื่องส่งไปเป็นที่เรียบร้อยแล้ว โดยมีข่าววงในเผยว่า เธอมีโอกาสรอดจากการถูกระงับสิทธิ์ เนื่องด้วยสาเหตุไม่ได้เกิดจากที่ตัวเธอ พ.ศ. 2557 จุฑารัตน์ได้เป็นหนึ่งในผู้รับการคัดเลือกเข้าร่วมทีมวอลเลย์บอลหญิงทีมชาติไทย ในการแข่งขันวีทีวีอินเตอร์เนชันแนลคัพ 2014 ที่ประเทศเวียดนาม โดยในวันที่ 17 พฤษภาคม เธอได้มีส่วนช่วยให้ทีมชาติไทยเป็นฝ่ายชนะวอลเลย์บอลหญิงทีมชาติเวียดนามทั้ง 3 เซต และในปีเดียวกันนี้ เว็บไซต์ทางการของสหพันธ์วอลเลย์บอลนานาชาติ ยังได้มีการเผยถึงชื่อของเธอ ในฐานะหนึ่งในผู้ทำหน้าที่ร่วมกับทีมชาติไทย ในการแข่งขันวอลเลย์บอลเวิลด์กรังด์ปรีซ์ 2014 ที่ประเทศญี่ปุ่น รวมถึงเป็นหนึ่งในผู้ได้รับการเรียกตัวจากเกียรติพงษ์ รัชตเกรียงไกร ในการทำหน้าที่ให้แก่ทีมชาติไทย โดยเตรียมให้เธอเข้าร่วมการแข่งขันรายการใดรายการหนึ่ง ระหว่างวอลเลย์บอลหญิงชิงแชมป์โลก 2014 ที่จัดขึ้น ณ ประเทศอิตาลี กับวอลเลย์บอลในเอเชียนเกมส์ 2014 ที่จัดขึ้น ณ ประเทศเกาหลีใต้ชีวิตส่วนตัว ชีวิตส่วนตัว. จุฑารัตน์ เป็นลูกสาวของจำลอง มูลตรีพิลา และสร้อยมาลัย แสงจันทร์ โดยบิดามารดาของจุฑารัตน์ได้แยกกันอยู่ด้วยเหตุผลของผู้ใหญ่ตั้งแต่เมื่อครั้งที่เธอเป็นนักเรียนชั้นประถมศึกษาปีที่ 4 ซึ่งจุฑารัตน์ได้อาศัยอยู่กับแม่ แต่เธอก็มีโอกาสไปเยี่ยมพ่อของเธออยู่บ่อยครั้ง ทั้งนี้ จุฑารัตน์ มีนักแสดงที่ชอบคือจรินทร์พร จุนเกียรติ และอารยา เอ ฮาร์เก็ต ส่วนวงดนตรีที่เธอชอบคือบอดี้สแลม และงานอดิเรกของเธอคือ ดูภาพยนตร์, ฟังเพลง, อ่านหนังสือ และช็อปปิ้งสโมสรสโมสร. - ไม่ทราบชื่อ - จาการ์ตา โปปซิโป - การไฟฟ้า (พีอีเอ) - ซัยโจเด็นกิ-นครนนทบุรี (?–2013) - อุดรธานี (2013–2014) - ศรีสะเกษ วีซี (2014) - บางกอกกล๊าส (2014–2018)เกียรติประวัติและผลงานบุคคลเกียรติประวัติและผลงาน. บุคคล. - ไทยแลนด์ลีก 2012–13 "ตบหัวเสายอดเยี่ยม" - "นักกีฬาทรงคุณค่า" กีฬาแห่งชาติ ครั้งที่ 39 ที่จังหวัดชลบุรี - "ตัวตบยอดเยี่ยม" วอลเลย์บอลมหาวิทยาลัยเอเชีย พ.ศ. 2552 ที่ประเทศไทย - "แพชชั่นยอดเยี่ยม" วอลเลย์บอลไทยเดนมาร์คซูเปอร์ลีก 2015สโมสรสโมสร. - 2011–12 ไทยแลนด์ลีก - แชมป์เปียนส์ กับ นครนนทบุรี - 2014 โปรชาเลนจ์ - แชมป์เปียนส์ กับ บางกอกกล๊าส - 2014–2015 ไทยแลนด์ลีก - ชนะเลิศ กับ บางกอกกล๊าส - 2015 ไทยเดนมาร์คซูเปอร์ลีก - ชนะเลิศ กับ บางกอกกล๊าส - 2015 ชิงแชมป์สโมสรเอเชีย - ชนะเลิศ กับ บางกอกกล๊าสอื่น ๆอื่น ๆ. - แชมป์ 2 สมัย วอลเลย์บอลลีกอาชีพ ที่ประเทศอินโดนีเซีย - แชมป์ กีฬามหาวิทยาลัยรอบมหกรรม พ.ศ. 2551, 2552 และ 2553 - แชมป์ กีฬาแห่งชาติ ครั้งที่ 39 ที่จังหวัดชลบุรี - แชมป์ วอลเลย์บอลมหาวิทยาลัยเอเชีย พ.ศ. 2552 ที่ประเทศไทย - 2014 วีทีวีอินเตอร์เนชันแนลคัพ - รองชนะเลิศ</doc>
