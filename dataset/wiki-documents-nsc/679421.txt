<doc id="679421" url="https://th.wikipedia.org/wiki?curid=679421" title="มิกกี แมดเดน">มิกกี แมดเดน ไมเคิล อัลเลน แมดเดน () หรือมิกกี แมดเดน ( เกิด 13 พฤษภาคม ค.ศ. 1979) เป็นนักดนตรีชาวอเมริกัน รู้จักกันในนามมือเบสของวงดนตรีป็อปร็อก มารูนไฟฟ์ แมดเดนเกิดที่ออสติน เทกซัส เขาเริ่มเล่นดนตรีในโรงเรียนชั้นจูเนียร์ไฮ โดยเล่นในโรงรถร่วมกับเพื่อน ๆ ได้แก่ เจสซี คาร์ไมเคิล (กีตาร์/ร้อง) และอดัม เลวีน (ร้อง/กีตาร์) ได้รับอิทธิพลจากวงเพิร์ลแจม และเนอร์วานา ใน ค.ศ. 1994 หลังจากได้ไรอัน ดูซิกเข้าร่วมด้วย พวกเขาจึงตั้งวง คาราส์ฟลาวเออส์ ขึ้น หลังจากยุบวงคาราส์ฟลาวเออส์ แมดเดนเข้าเรียนที่ UCLA หลังจากแมดเดนเข้าวิทยาลัย ทุกคนกลับมารวมตัวกัน (เจมส์ วาเลนไทน์ มาร่วมเล่นกีตาร์ให้ และเจสซี คาร์ไมเคิล เล่นคีย์บอร์ด) และเริ่มเดินทางสายดนตรีเส้นทางใหม่ เปลี่ยนชื่อวงเป็นมารูนไฟฟ์ ตลอดการทำงานของเขา วงได้ออกสตูดิโออัลบั้มทั้งหมด 5 อัลบั้มได้แก่ ซองส์อะเบาต์เจน (2002) อิตโวนต์บีซูนบีฟอร์ลอง (2007) แฮนส์ออลโอเวอร์ (2010) โอเวอร์เอกซ์โพสต์ (2012) และ ไฟฟ์ (2014)</doc>
