<doc id="196237" url="https://th.wikipedia.org/wiki?curid=196237" title="มิสทีนไทยแลนด์">มิสทีนไทยแลนด์ มิสทีนไทยแลนด์ () เป็นเวทีการประกวดระดับประเทศ จัดการประกวดเพื่อค้นหาเด็กวัยรุ่น อายุตั้งแต่ 15 - 18 ปี เพื่อเข้าสู่วงการบันเทิง จัดขึ้นครั้งแรกเมื่อปี พ.ศ. 2532 โดยสถานีโทรทัศน์กองทัพบกช่อง 7 แต่เดิมการประกวดมิสทีนไทยแลนด์นั้นถูกจัดการประกวดขึ้นโดย บริษัท ยอดพธูไทย จำกัด แต่ต่อมาในปี พ.ศ. 2545 บริษัท ยอดพธูไทย ได้ขายลิขสิทธิ์การประกวดเวทีมิสทีนไทยแลนด์ ให้กับ บริษัท อินสไพร์ เอนเตอร์เทนเมนต์ จำกัด ดังนั้นการประกวดและกิจกรรมต่างๆจึงถูกจัดขึ้นโดย บริษัท อินสไพร์ เอนเตอร์เทนเมนต์ จำกัด ตั้งแต่นั้นเป็นต้นมาประวัติ ประวัติ. มิสทีนไทยแลนด์นั้น ถือกำเนิดครั้งแรกเมื่อปี พ.ศ. 2532 โดยคุณอำนาจ อุทัยเสรี ได้ร่วมมือกับเพื่อนที่เป็นเจ้าหน้าที่ในการจัดประกวดนางสาวไทยของสถานีโทรทัศน์กองทัพบกช่อง 7 รวมทั้ง อ้วน อรชร โดยจัดตั้งบริษัท ยอดพธูไทย จำกัดขึ้น เพื่อเป้าหมายที่จะจัดประกวดความงานในเทศกาลต่างๆ รวมไปถึงการจัดการประกวดวัยรุ่น โดยใช้ชื่อว่า "มิสทีนไทยแลนด์ ()" สำหรับการประกวดมิสทีนไทยแลนด์นั้น ผู้เข้าประกวดจะเป็นคนละกลุ่มกับนางงามรุ่นใหญ่ คือต้องมีอายุไม่ต่ำกว่า 15 ปี เพราะถ้าน้อยกว่า 15 ปีจะถือว่าเป็น เด็กหญิง และจะไม่เกิน 17 ปี ซึ่งต่อมาได้ขยายช่วงอายุเป็น 18 ปี ในปี พ.ศ. 2541 มิสทีนไทยแลนด์จะเป็นตัวแทนของสาวงามวัยรุ่นยุคใหม่ ที่มีทั้งความงามและความสามารถและเป็นแบบอย่างที่ดีแก่เยาวชน สาวงามผู้ที่ได้รับตำแหน่งมิสทีนไทยแลนด์ จะไดรับการสนับสนุนเข้าสู่วงการบันเทิง หรือเป็นศิลปิน นักแสดงที่มีชื่อเสียง ดังนั้นการประกวดมิสทีนไทยแลนด์จึงถือเป็น ซึ่งถือเป็น 1 ใน 4 การประกวดสาวงามหลักของประเทศไทย นอกจากเวที มิสไทยแลนด์ยูนิเวิร์ส มิสไทยแลนด์เวิลด์ และ นางสาวไทย โดยเป็นที่ 1 ของการประกวดสาววัยทีนมาตลอด 20 ปี การประกวดมิสทีนไทยแลนด์ ได้เปลี่ยนมือจาก บริษัท ยอดพธูไทย ไปเป็น บริษัท อินสไพร์ เอนเตอร์เทนเม้นต์ จำกัด ในปี พ.ศ. 2545 เนื่องจากคุณอำนาจเห็นว่าตนเองมีอายุมากแล้วจึงขายลิขสิทธิ์การประกวดให้กับ บริษัท อินสไพร์ เอนเตอร์เทนเม้นต์ จำกัด ดังนั้นการประกวดและกิจกรรมต่างๆจึงถูกจัดขึ้นโดย บริษัท อินสไพร์ เอนเตอร์เทนเมนต์ จำกัด ตั้งแต่นั้นเป็นต้นมารายชื่อผู้ที่ได้รับตำแหน่ง</doc>
