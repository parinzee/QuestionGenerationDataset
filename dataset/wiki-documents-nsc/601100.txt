<doc id="601100" url="https://th.wikipedia.org/wiki?curid=601100" title="ฟ้ากับตะวัน">ฟ้ากับตะวัน ฟ้ากับตะวัน (อังกฤษ: Hiroshima Sky) เป็นละครแนวโรแมนติก ดราม่า ออกอากาศทางสถานีโทรทัศน์ไอทีวี ทุกวันเสาร์-อาทิตย์ เมื่อวันที่ 8 กรกฎาคม พ.ศ. 2550 ถึงวันที่ 30 กันยายน พ.ศ. 2550 นำแสดงโดย วิทยา วสุไกรไพศาล และ พอลล่า เทเลอร์เรื่องย่อ เรื่องย่อ. ฝันฟ้า(พอลล่า เทเลอร์) ลูกสาวคนเดียวของไพศาล(อรรถชัย อนันตเมฆ) และลลนา(พิมพ์ผกา เสียงสมบุญ) นักธุรกิจยานยนต์แถวหน้าของเมืองไทย ซึ่งตั้งใจจะมาช่วยดูแลธุรกิจของครอบครัว แต่พ่อและแม่กลับต้องการให้เธอแต่งงานกับ ปกรณ์(เคลลี่ ธนะพัฒน์) ลูกชายของเพื่อนสนิทของตน แต่ฝันฟ้ารู้ความจริงว่าเธอไม่ใช่ลูกแท้ๆของไพศาลและลลนา ทั้งสองเลี้ยงดูเธอเพราะต้องการช่วยเหลือเพื่อนสนิทนักธุรกิจชาวญี่ปุ่นที่ล้มละลลายและฆ่าตัวตาย ฝันฟ้าทำใจไม่ได้ แถมยังต้องถูกคลุมถุงชนกับคนที่ไม่ได้รัก เธอจึงปฏิเสธ ไพศาลโกรธมากยื่นคำขาดให้ฝันฟ้าเข้าพิธีแต่งงานทันที ฝันฟ้าเสียใจมาก ตัดสินใจหนีไปฮิโรชิมา บ้านเกิดของพ่อแท้ๆ ของเธอ ทั้งๆ ที่พูดภาษาญี่ปุ่นไม่ได้ มีเพียง จุ๊บแจง(รุจนา อุทัยวรรณ์) เพื่อนสนิทของฝันฟ้าเท่านั้นที่รู้เรื่องการตัดสินใจครั้งนี้ ที่ญี่ปุ่น .. ฝันฟ้าได้พบกับ ตะวัน(วิทยา วสุไกรไพศาล) ชายหนุ่มที่ได้ทุนเรียนปริญญาโทที่ฮิโรชิม่า โดยบังเอิญเนื่องจากเธอถูกล้วงกระเป๋าโดยไม่รู้ตัว จึงไม่มีเงินจ่ายค่าแท๊กซี่ ตะวันจึงช่วยพูดกับคนขับและจ่ายเงินให้ เพราะเห็นว่าเป็นคนไทย ตะวันจะรีบไปทำงานพิเศษต่อที่ร้านโอโคโนมิยากิของคุณโยชิ(อะกิโอะ โยชิโมโตะ) ฝันฟ้าไม่รู้จะทางไหน จึงเดินตามตะวันไปเรื่อยๆ จนถึงร้าน ที่มีเพียง เจี๊ยบ(กีรติ เทพธัญญ์) นักเรียนไทยคอยช่วยอยู่แค่ 2 คน คุณโยชิจึงชวนให้ฝันฟ้ามาทำงานที่ร้านของตน ฝันฟ้ารู้จากคุณโยชิว่าตะวันต้องตื่นแต่เช้าไปทำงานพิเศษ ช่วงกลางวันก็ไปเรียน ตกเย็นก็มาทำงานที่ร้าน ช่วงค่ำอ่านหนังสือ ทำการบ้าน เป็นอย่างนี้ทุกวัน ไม่เคยไปเที่ยวไหนและไม่สนใจผู้หญิงคนไหนเลย ฝันฟ้านึกขำว่าตะวันทำตัวน่าเบื่อ แต่คุณโยชิรู้เหตุผลว่าที่ตะวันทำตัวยุ่งๆเพื่อไม่ให้มีเวลานึกถึง ระริน(นิษิตา พงศ์ทรง) คนรักเก่าที่ต้องแต่งงานไปกับ คัตสึ(ฮิโระ ซะโนะ) ผู้มีอิทธิพลในญี่ปุ่น ซึ่งเขายังตัดใจไม่ได้นั่นเอง ระหว่างอยู่ที่นี่.. ฝันฟ้าสร้างชีวิตชีวาและรอยยิ้มให้กับร้านอาหารเล็กๆแห่งนี้มากมาย รวมทั้งตะวัน..ที่ทุกวินาทีคือการทำงานและทำตัวยุ่งเพื่อให้ลืมเรื่องราวความรักของตน ฝันฟ้าอยากช่วยเหลือที่ร้าน แต่ก็ทำอะไรไม่เป็น ทำให้ตะวันสอนภาษาญี่ปุ่นให้กับเธอ รวมทั้งพาเธอไปตามสถานที่ต่างๆ เพื่อจะได้รู้จักเมืองนี้ให้มากขึ้น ทำให้ทั้งคู่เริ่มรู้สึกดีต่อกันอย่างบอกไม่ถูก แต่ตะวันเองก็ยังใจอ่อนทุกครั้ง มื่อระรินร้องไห้เสียใจมาจากคัตสึ จนวันนึงระรินรู้ว่าตะวันกับฝันฟ้าเริ่มมีใจให้กัน เธอทำใจไม่ได้ที่จะเสียตะวันไป จึงพยายามขัดขวางให้ทั้งคู่เข้าใจผิดกันหลายครั้งรวมถึงเล่าความจริงว่าที่จริงแล้ว ฝันฟ้าเป็นทายาทเศรษฐี ฐานะร่ำรวย ที่สำคัญเป็นเจ้าของบริษัทที่ให้ทุนเรียนของตะวันนั่นเอง ตะวันโกรธฝันฟ้ามากที่ปิดบังความจริง แต่ที่สำคัญคือเขารู้ตัวดีว่าฐานะของตนกับฝันฟ้าแตกต่างกันเหลือเกินจนทำให้ตะวันเก็บตัวเงียบและไม่พูดคุยกับฝันฟ้าอีก ฝันฟ้าก็เข้าใจผิดว่าตะวันโกรธตัวเองมากจนไม่ยอมพูดคุยด้วย เหตุการณ์นี้ทำให้ฝันฟ้าตัดสินใจกลับเมืองไทยไปกับปกรณ์ ที่เมืองไทย .. ฝันฟ้ากลับไปดูแลกิจการของบริษัทต่อจากไพศาล โดยมีปกรณ์ดูแลอยู่ใกล้ๆ แต่ต่อมาที่บริษัทรับนายช่างใหม่ที่มาทำงานใช้ทุน คือ ตะวัน นั่นเอง เมื่อทั้งคู่ได้พบกันอีกครั้งต่างก็เสียใจ ฝันฟ้าอยากจะพูดคุยกับตะวัน แต่เขากลับเจียมตัวและวางตนในฐานะพนักงานคนหนึ่งเท่านั้น ฝันฟ้าเสียใจมากที่ต้องเกิดช่องว่างระหว่างเขาและเธอเช่นนี้...สถานที่ถ่ายทำ สถานที่ถ่ายทำ. ละครเรื่องนี้ถ่ายทำภายในประเทศไทยเพียงไม่กี่ฉาก ซึ่งไปถ่ายทำกันที่ประเทศญี่ปุ่น จังหวัดฮิโรชิมาและเมืองใกล้เคียง อาทิ สะพานคินไตเคียวที่จังหวัดยามางุจิ, เสาโทริแดงกลางทะเลที่เกาะมิยาจิม่า, โดโกะอนเซนที่เมืองมัตสึยามะ, ปราสาทฮิโรชิม่า, ร้านโอโคโนมิยากิ มิตจัง เป็นต้นรายชื่อนักแสดงเพลงประกอบละครเพลงประกอบละคร. - เพลง รักเธอชั่วนิรันดร์ (เวอร์ชันไทย) ร้องโดย บัณฑิต แซ่โง้ว - เพลง รักเธอชั่วนิรันดร์ (เวอร์ชันญี่ปุ่น) ร้องโดย นาริโกะ สมบูรณ์ - เพลง คนใจง่าย ร้องโดย ขวัญข้าว เศวตวิมล</doc>
