<doc id="324353" url="https://th.wikipedia.org/wiki?curid=324353" title="อุทกภัยในประเทศจีน พ.ศ. 2474">อุทกภัยในประเทศจีน พ.ศ. 2474 อุทกภัยในประเทศจีน พ.ศ. 2474 เป็นอุทกภัยที่เกิดขึ้นต่อเนื่องหลายครั้งทางตอนกลางของประเทศจีน โดยเกิดน้ำท่วมตลิ่งแม่น้ำสามสายหลัก ทั้งแม่น้ำหวง (หวงเหอ) แม่น้ำแยงซี (แยงซีเกียง) และแม่น้ำหวย (หวยเหอ) ตั้งแต่เดือนกรกฎาคมถึงเดือนพฤศจิกายน พ.ศ. 2474 มีผู้เสียชีวิตจำนวนมาก ประมาณการตั้งแต่ 145,000 คน ถึง 4 ล้านคน ได้รับการบันทึกว่าเป็นภัยธรรมชาติที่ร้ายแรงที่สุดที่มีการบันทึกไว้ และร้ายแรงที่สุดในคริสต์ศตวรรษที่ 20 ก่อนเกิดน้ำท่วมในปี พ.ศ. 2474 ได้เกิดภาวะแห้งแล้งยาวนานทางตอนกลางของประเทศจีนตั้งแต่ พ.ศ. 2471 ถึง 2473 ตอนปลายปี พ.ศ. 2473 เกิดสภาพอากาศแปรปรวน โดยฤดูหนาวในปีนั้นเกิดพายุหิมะอย่างหนัก เมื่อหิมะละลายในฤดูใบไม้ผลิจึงทำให้ระดับน้ำในแม่น้ำสูงกว่าทุกปี ประกอบกับมีพายุฝนรุนแรงกว่าปกติ ในปีนั้นมีพายุไซโคลนพัดกระหน่ำถึง 7 ลูก จากค่าเฉลี่ยประมาณปีละ 2 ลูกสถานที่เกิดเมืองกวางตุ้ง</doc>
