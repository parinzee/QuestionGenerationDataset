<doc id="78737" url="https://th.wikipedia.org/wiki?curid=78737" title="อนุวรรตน์ ทับวัง">อนุวรรตน์ ทับวัง อนุวรรตน์ ทับวัง (ชื่อเดิม : สุรัช ทับวัง) หรือที่รู้จักกันในชื่อของ เป้ ไฮ-ร็อก อดีตนักร้องนำวงไฮ-ร็อกประวัติ ประวัติ. เกิดเมื่อวันที่ 20 พฤศจิกายน พ.ศ. 2511 ที่บริเวณสี่แยกแคราย ในเขตอำเภอเมือง จังหวัดนนทบุรี ในครอบครัวชาวไทยมุสลิม ฐานะทางบ้านยากจนมาก โดยพ่อซึ่งเป็นหัวหน้าครอบครัวมีรายได้จากการถักแหหาปลาเพียงวันละ 100 บาท เท่านั้น บ้านที่อยู่ไม่มีหลังคาและฝาบ้าน ประกอบกับมีลูกมาก จึงทำให้เป้ต้องออกมาทำงานหาเลี้ยงครอบครัวโดยที่จบการศึกษาเพียงแค่ชั้นประถมศึกษาปีที่ 6 เท่านั้น เป้ออกมาทำงานโดยเป็นนักดนตรีเล่นดนตรีตามสถานบันเทิงต่าง ๆ ยามค่ำคืนตามพี่ชาย แต่เมื่อหักค่าใช้จ่ายต่อวันแล้วก็เหลือไม่เท่าไหร่ โดยเป้เป็นคนชอบร้องเพลงมาตั้งแต่เด็กแล้ว โดยมักจะร้องด้วยโทนเสียงสูงไม่ว่าจะเป็นเพลงลูกทุ่งหรือเพลงร็อกเพราะต้องร้องแข่งกับดนตรี เคยตั้งวงดนตรีขึ้นมาเล่น ๆ ในสมัยเด็ก ชื่อ "เดอะ จักจั่น" เป้ได้ถูกชักชวนให้เข้าร่วมวงไฮ-ร็อก เมื่อทางวงกำลังขาดนักร้องนำ เป้ตัดสินใจไปร่วมกับวง โดยต้องทะเลาะกับพี่ชายอย่างรุนแรง เนื่องจากพี่ชายไม่เห็นด้วย หลังจากเข้าร่วมวงไฮ-ร็อก ได้ไม่นาน เป้ก็ตัดสินใจอีกครั้งออกอัลบั้มกับบริษัท อาร์.เอส.โปรโมชั่น เนื่องจากเสือ ธนพล อินทฤทธิ์ แมวมองของทางค่ายเห็นแววเข้า เพียงแค่ชุดแรก ไฮ-ร็อก ประสบความสำเร็จอย่างคาดไม่ถึง ด้วยเสียงร้องอันสูงแหลมโดดเด่นเป็นเอกลักษณ์ของตัวเอง ทำให้ ไฮ-ร็อก เป็นที่รู้จักของแฟนเพลงได้ในระยะเวลาไม่นาน และออกอัลบั้มชุดต่อมาตามมาในภายหลัง ในปี พ.ศ. 2537 เป้ ไฮ-ร็อก ได้ออกอัลบั้มพิเศษของตนเองร่วมกับ เจี๊ยบ พิสุทธิ์ ทรัพย์วิจิตร ในชื่อชุด "ร็อกอำพัน" ประสบความสำเร็จอย่างมาก และได้ร่วมเล่นคอนเสิร์ต ชอร์ต ชาร์จ ช็อก ร็อก คอนเสิร์ต เสืออำพัน อีกด้วย และต่อมาในปี พ.ศ. 2541 ทั้งคู่ก็ร่วมกันออกอัลบั้มชุดที่ 2 คือ "ร็อกอำพัน ลูกคอไฟ" อีกชุดหนึ่งด้วยชีวิตส่วนตัว ชีวิตส่วนตัว. ชีวิตส่วนตัว เป้ ไฮ-ร็อก เคยสมรสมาแล้วกับนักแสดงสาว การ์ตูน ณัชชา ปิ่นดอกไม้ มีบุตรด้วยกัน 2 คน แต่ต่อมาทั้งคู่ก็ได้เลิกรากัน ต่อมาในปี พ.ศ. 2548 เป้ ไฮ-ร็อก ได้สร้างความฮือฮาอีกครั้ง เมื่อจู่ ๆ ได้หมั้นและแต่งงานกับนักแสดงสาว ษา วรรณษา ทองวิเศษ อย่างกะทันหัน ทั้งคู่อยู่กินกันชั่วระยะเวลาหนึ่งจนมีบุตรด้วยกัน 1 คน แต่ก็เลิกรากันในที่สุด ในปลายปี พ.ศ. 2550 เป้ ไฮ-ร็อก ปรากฏเป็นข่าวฮือฮาขึ้นมาอีกครั้ง เมื่อตกเป็นข่าวว่าคุกคามวรรณษา อดีตภรรยาและลูก ๆ เนื่องจากอ้างว่าต้องการพบหน้าลูก ๆ จนวรรณษาต้องไปแจ้งความดำเนินคดี และที่สุดศาลแขวงนนทบุรี มีคำสั่งให้ เป้ ไฮ-ร็อก สามารถจดทะเบียนรับรองบุตรได้ และได้เจอลูกสัปดาห์ละ 1 ครั้งผลงานเพลงอัลบั้มเดี่ยวผลงาน. เพลง. อัลบั้มเดี่ยว. - โฉบเดี่ยว (2541) - โปรแกรม (2545)ภาพยนตร์ภาพยนตร์. - ผู้หญิง 5 บาป - ผีตุ๋มติ๋ม (ผีกระเทย) - อันธพาล บ่อ เซียง กัง - ผู้หญิง 5 บาป 2ละครโทรทัศน์ละครโทรทัศน์. - บ่วงนาคราช (2560)</doc>
