<doc id="279799" url="https://th.wikipedia.org/wiki?curid=279799" title="ช่องเขาลิตเทิลเซนต์เบอร์นาร์ด">ช่องเขาลิตเทิลเซนต์เบอร์นาร์ด ช่องเขาลิตเทิลเซนต์เบอร์นาร์ด (), ช่องเขาเปอตี-แซ็ง-แบร์นาร์ () หรือ ช่องเขาปิกโกโลซันแบร์นาร์โด () เป็นช่องเขาของเทือกเขาแอลป์ทางด้านพรมแดนฝรั่งเศส-อิตาลี ที่จุดที่สูงที่สุดสูง 2188 เมตรจากระดับน้ำทะเล ช่องเขาเชื่อมระหว่างจังหวัดซาวัวในแคว้นโอแวร์ญ-โรนาลป์ของฝรั่งเศสกับแคว้นปกครองตนเองวัลเลดาออสตาของอิตาลี บนช่องเขามีวงหินที่แม้จะได้รับความเสียหายจากถนนที่แล่นผ่าน ก็ยังพอเหลือร่องรอยอยู่บ้าง วงหินมีเส้นผ่าศูนย์กลาง 72 เมตร เดิมมีหินที่ตั้งอยู่กลางวง จากการศึกษาเท่าที่ทราบวงหินสร้างมาตั้งแต่ยุคเหล็กที่สันนิษฐานกันว่าอาจจะเป็นบริเวณศาสนพิธีของอารยธรรมทาเรนไทเซียน (Tarentaisian) (ราว 725 ปี–450 ปีก่อนคริสต์ศักราช) ต่อมาก็ได้มีการก่อสร้างเทวสถานโรมันที่อุทิศให้แก่เทพจูปิเตอร์ขึ้น และที่พักนักเดินทาง (Mansio) นอกจากนั้นก็ยังเชื่อกันว่าฮันนิบาลใช้ช่องเขานี้ ในบางปีช่องเขาลิตเทิลเซนต์เบอร์นาร์ดก็เป็นจุดหนึ่งที่ใช้ในเส้นทางการแข่งขันจักรยานตูร์เดอฟร็องส์ เช่นในปี ค.ศ. 2009 เมื่อใช้เป็นจุดที่ 16 เมื่อวันที่ 21 กรกฎาคม จากมาร์ตีญีในสวิตเซอร์แลนด์ ไปยังบูร์ก-แซ็ง-โมริส ซึ่งเป็นระยะทาง 160 ที่ต้องผ่านช่องเขาเกรตเซนต์เบอร์นาร์ดระหว่างทางด้วย</doc>
