<doc id="556733" url="https://th.wikipedia.org/wiki?curid=556733" title="เก้าอี้ว่าง">เก้าอี้ว่าง เก้าอี้ว่าง () เป็นนวนิยายสะท้อนสังคม เขียนโดยเจ. เค. โรว์ลิ่ง วางจำหน่ายในประเทศไทยเมื่อวันที่ 19 มกราคม พ.ศ. 2556 ซึ่งเก้าอี้ว่างถือเป็นนวนิยายผู้ใหญ่เล่มแรกของโรว์ลิ่ง หลังจากเธอใช้เวลาเขียนวรรณกรรมเยาวชนอย่างแฮร์รี่ พอตเตอร์มาเป็นเวลานานถึง 17 ปี ตัวนิยายมีเนื้อหาสะท้อนสังคม ตีแผ่ด้านมืดในจิตใจมนุษย์ ปัญหาต่างๆในสังคม ไม่ว่าจะเป็นเรื่อง ปัญหาของวัยรุ่น ยาเสพติด เซ็กซ์ เล่าถึงเมืองแพกฟอร์ด เมืองเล็กๆทางตะวันตกของอังกฤษ เปิดเรื่องด้วยการตายของแบร์รี่ แฟร์บราเธอร์ สมาชิกของสภาท้องถิ่นแพกฟอร์ด ซึ่งเขาถือว่าเป็นบุคคลสำคัญของแพกฟอร์ดคนหนึ่ง การตายของแบร์รี่ส่งผลกระทบต่อหลายชีวิตในแพกฟอร์ด และทำให้ตำแหน่งของแบร์รี่นั้นว่างลง ด้วยเหตุนี้จึงได้มีการเตรียมการเลือกตั้งซ่อมขึ้น แต่ด้วยเบื้องหลังของการเลือกตั้งครั้งนี้คือการกำหนดชะตากรรมของ ฟีลส์ เคหะชุมชนเสื่อมโทรม เต็มไปด้วยคนติดยา ซึ่งแบร์รี่เคยมีนโยบายให้ฟื้นฟูชุมชนนี้ ทำให้การเลือกตั้งซ่อมครั้งนี้ถูกแตกออกเป็นสองฝ่าย ในขณะเดียวกันวัยรุ่นทำสงครามกับพ่อแม่ การตายของแบร์รี่เริ่มมีผลกระทบต่อทุกคน ทุกชีวิตในแพกฟอร์ดกำลังจะมีส่วนร่วมในการเลือกตั้งครั้งนี้ และแพกฟอร์ดกำลังจะเปลี่ยนไปตลอดกาลเนื้อเรื่อง เนื้อเรื่อง. คำอุทิศของ เก้าอี้ว่าง ถูกอุทิศให้แก่ นีลล์ เมอร์เรย์ สามีของโรว์ลิ่ง ซึ่งถือว่าเป็นครั้งที่ 3 แล้วที่โรว์ลิ่งอุทิศให้แก่เขา หลังจากแฮร์รี่ พอตเตอร์ 2 เล่ม คือเล่ม 5 และเล่ม 7 โดยหนังสือถูกแบ่งเป็น 7 ภาคในเล่ม พร้อมคำอธิบายเกี่ยวกับข้อกฎหมายท้องถิ่นต่างๆที่ระบุไว้หน้าบท โดยภายในภาคจะเล่าเหตุการณ์แบ่งเป็นวันๆไปจนจบเนื้อหา</doc>
