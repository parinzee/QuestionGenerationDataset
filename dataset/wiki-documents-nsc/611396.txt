<doc id="611396" url="https://th.wikipedia.org/wiki?curid=611396" title="ปลาผีเสื้อจมูกยาว">ปลาผีเสื้อจมูกยาว ปลาผีเสื้อจมูกยาว หรือ ปลาผีเสื้อลองโนส () เป็นสกุลของปลาทะเลสกุลหนึ่ง ใช้ชื่อสกุลว่า Forcipiger (/ฟอร์-ซิ-พิ-เกอร์/) ในวงศ์ปลาผีเสื้อ (Chaetodontidae) มีลักษณะเด่นต่างจากปลาผีเสื้อสกุลอื่น ๆ อย่างเห็นได้ชัด คือ ส่วนปากและจมูกยื่นแหลมยาวออกมาอย่างเห็นได้ชัดเจน จึงทำให้กินได้แต่อาหารขนาดเล็ก ๆ เท่านั้น เช่น แพลงก์ตอนสัตว์ หรือโพลิปของปะการัง เป็นปลาที่มีลำตัวสีเหลืองสดใส กระจายพันธุ์ตามแนวปะการังในน่านน้ำแถบอินโด-แปซิฟิก กระนั้น ก็ยังมีรายงานพบ ปลาบางตัวที่มีสีผิดเพี้ยนไปจากปกติ คือ มีสีขาวตลอดทั้งตัวหรือสีดำสนิทก็มี ซึ่งอาจจะเป็นความผิดปกติของเม็ดสี แต่ทว่าหาได้ยากมาก และมีราคาซื้อขายที่แพงในวงการปลาสวยงามการจำแนก การจำแนก. เดิมที ปลาผีเสื้อจมูกยาวถูกจำแนกไว้เพียง 2 ชนิด จนกระทั่งในปี ค.ศ. 2012 จึงมีการค้นพบชนิดใหม่- Forcipiger flavissimus (ปลาผีเสื้อจมูกยาวขอบตาขาว) - Forcipiger longirostris (ปลาผีเสื้อจมูกยาวใหญ่) - Forcipiger wanai (เป็นชนิดที่ค้นพบใหม่)</doc>
