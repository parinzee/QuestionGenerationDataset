<doc id="130218" url="https://th.wikipedia.org/wiki?curid=130218" title="อำเภอหนองบุญมาก">อำเภอหนองบุญมาก หนองบุญมาก เป็นอำเภอหนึ่งของจังหวัดนครราชสีมา อยู่ทางตะวันออกเฉียงใต้ของอำเภอเมืองนครราชสีมา ห่างจากตัวจังหวัด 50 กิโลเมตรประวัติศาสตร์ ประวัติศาสตร์. อำเภอหนองบุนนากแต่เดิมเป็นเพียงตำบลเดียว คือ ตำบลสารภี ซึ่งอยู่ในเขตปกครอง ของอำเภอโชคชัย จังหวัดนครราชสีมา เมื่อวันที่ 1 กรกฎาคม 2526 กระทรวงมหาดไทย ได้จัดตั้งท้องที่ตำบลสารภี ขึ้นเป็นกิ่งอำเภอเรียกว่า “กิ่งอำเภอหนองบุนนาก” โดยมีนายสวัสดิ์ พูนพิพัฒน์ เป็นปลัดอำเภอผู้เป็นหัวหน้าประจำกิ่งอำเภอ ตัวที่ว่าการอำเภอตั้งอยู่ที่บ้านซับหวาย หมู่ที่ 16 ตำบลหนองบุนนาก ในขณะนั้น (ปัจจุบันบ้านซับหวายเปลี่ยนแปลงการปกครองเป็นหมู่ที่ 4 ตำบลหนองหัวแรต)ในการก่อสร้างศูนย์ราชการอำเภอ นางเง็กเจ็ง และนายประสงค์ ศรีหิรัญรัตน์ เป็นผู้อุทิศที่ดินให้เนื้อที่ 100 ไร่ เพื่อจัดสร้างที่ว่าการอำเภอ สถานีตำรวจภูธรอำเภอและหน่วยราชการต่าง ๆ เมื่อวันที่ 26 พฤษภาคม 2532 กิ่งอำเภอหนองบุนนากได้รับการยกฐานะขึ้นเป็นอำเภอ ตามประกาศในราชกิจจานุเบกษา เล่มที่ 106 ตอนที่ 83 ลงวันที่ 25 พฤษภาคม 2532 โดยมี ร.ต. ประสิทธิ์ อินทราทิตย์ เป็นผู้ดำรงตำแหน่งนายอำเภอคนแรก เมื่อวันที่ 23 กุมภาพันธ์ 2544 ดำเนินการเปิดอาคารที่ว่าการอำเภอหลังใหม่ ซึ่งได้รับความอนุเคราะห์จากหลวงพ่อคูณ ปริสุทโธ ท่านได้มีจิตศรัทธาและตั้งใจที่จะบริจาคเงินให้ก่อสร้างเป็นเงินงบประมาณ 13,793,000 บาท (สิบสามล้านเจ็ดแสนเก้าหมื่นสามพันบาทถ้วน) โดยไม่ใช้เงินงบประมาณของทางราชการ และหลวงพ่อคูณ ปริสุทโธ ได้บริจาคเงินในการก่อสร้างเองทั้งสิ้น โดยทางทางจังหวัดนครราชสีมาโดยขออนุมัติกรมการปกครอง เป็นอาคารสองชั้นทรงไทย หลังคามุงกระเบื้องสีแดง ซึ่งจะเป็นอาคารที่ว่าการอำเภอหลังแรกของประเทศไทย ที่ก่อสร้างโดยพระบริจาคเงินเป็นอาคารหลังแรก ที่เป็นอาคารทรงไทยสวยเด่นเป็นสง่าที่สุดในประเทศไทย เพื่อให้มีความหมายในทางที่เป็นสิริมงคลตามความต้องการของราษฎรและหลวงพ่อคูณ เห็นสมควรเปลี่ยนชื่ออำเภอใหม่ ในวันที่ 22 พฤษภาคม 2546 มีพระบรมราชโองการโปรดเกล้าฯ ให้สมควรเปลี่ยนชื่ออำเภอหนองบุนนากเป็นอำเภอหนองบุญมาก จังหวัดนครราชสีมา- วันที่ 1 กรกฎาคม 2526 ได้แยกพื้นที่ตำบลหนองบุนนาก ตำบลสารภี และตำบลไทยเจริญ มาตั้งเป็น กิ่งอำเภอหนองบุนนาก ขึ้นกับอำเภอโชคชัย - วันที่ 1 สิงหาคม 2527 ตั้งตำบลหนองหัวแรต แยกออกจากตำบลหนองบุนนาก - วันที่ 1 สิงหาคม 2529 ตั้งตำบลแหลมทอง แยกออกจากตำบลไทยเจริญ - วันที่ 12 ตุลาคม 2531 ตั้งตำบลหนองตะไก้ แยกออกจากตำบลหนองบุนนาก - วันที่ 26 พฤษภาคม 2532 ยกฐานะเป็น อำเภอหนองบุนนาก - วันที่ 15 กันยายน 2535 ตั้งตำบลลุงเขว้า แยกออกจากตำบลสารภี - วันที่ 1 กันยายน 2536 ตั้งตำบลหนองไม้ไผ่ แยกออกจากตำบลหนองหัวแรต - วันที่ 7 กันยายน 2538 ตั้งตำบลบ้านใหม่ แยกออกจากตำบลไทยเจริญ - วันที่ 2 พฤษภาคม 2546 เปลี่ยนชื่ออำเภอจาก อำเภอหนองบุนนาก เป็น อำเภอหนองบุญมากที่ตั้งและอาณาเขต ที่ตั้งและอาณาเขต. อำเภอหนองบุญมากตั้งอยู่ทางทิศตะวันออกของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอจักราช - ทิศตะวันออก ติดต่อกับอำเภอหนองกี่ (จังหวัดบุรีรัมย์) - ทิศใต้ ติดต่อกับอำเภอเสิงสางและอำเภอครบุรี - ทิศตะวันตก ติดต่อกับอำเภอโชคชัยการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอหนองบุญมากแบ่งพื้นที่การปกครองออกเป็น 9 ตำบล 104 หมู่บ้านการปกครองส่วนท้องถิ่น การปกครองส่วนท้องถิ่น. ท้องที่อำเภอหนองบุญมากประกอบด้วยองค์กรปกครองส่วนท้องถิ่น 9 แห่ง ได้แก่- เทศบาลตำบลหนองหัวแรต ครอบคลุมพื้นที่ตำบลหนองหัวแรตทั้งตำบล - เทศบาลตำบลแหลมทอง ครอบคลุมพื้นที่ตำบลแหลมทองทั้งตำบล - องค์การบริหารส่วนตำบลหนองบุนนาก ครอบคลุมพื้นที่ตำบลหนองบุนนากทั้งตำบล - องค์การบริหารส่วนตำบลสารภี ครอบคลุมพื้นที่ตำบลสารภีทั้งตำบล - องค์การบริหารส่วนตำบลไทยเจริญ ครอบคลุมพื้นที่ตำบลไทยเจริญทั้งตำบล - องค์การบริหารส่วนตำบลหนองตะไก้ ครอบคลุมพื้นที่ตำบลหนองตะไก้ทั้งตำบล - องค์การบริหารส่วนตำบลลุงเขว้า ครอบคลุมพื้นที่ตำบลลุงเขว้าทั้งตำบล - องค์การบริหารส่วนตำบลหนองไม้ไผ่ ครอบคลุมพื้นที่ตำบลหนองไม้ไผ่ทั้งตำบล - องค์การบริหารส่วนตำบลบ้านใหม่ ครอบคลุมพื้นที่ตำบลบ้านใหม่ทั้งตำบลโรงเรียนโรงเรียน. - โรงเรียนหนองบุญมากประสงค์วิทยา - โรงเรียนหนองบุนนากพิทยาคม - โรงเรียนสายมิตร หนองบุญมาก - โรงเรียนณัฐญศึกษา หนองบุญมากอาชีวศึกษาอาชีวศึกษา. - วิทยาลัยสายมิตรเทคโนโลยี หนองบุญมากสถานที่น่าสนใจสถานที่น่าสนใจ. - วัดสารภี (หลวงพ่อมาก) - สวนเฟื่องฟ้าบ้านใหม่ไทยเจริญ - ปราสาทบ้านถนนหัก - ปราสาทกระถิน - ปราสาทบ้านสระคล้า - ปราสาทบ้านโนนสะอาด - รูปหล่อหลวงพ่อคูณ หนองบุญมาก - วัดราษฏร์สุนทร คลองสารเพชร - วัดหนองหัวแรด - วัดหัวทำนบ-ยุบใหญ่ - วัดไตรสิริมงคล ซับตะคร้อ - วัดหนองบุนนาก - วัดหนองตะไก้ - วัดใหม่ศรีสุข ราษฏร์บำรุง - วัดบ้านลุงเขว้า - วัดใหม่หนองตะลุมปุ๊ก(หลวงพ่อโสธร) - สำนักสงฆ์หนองพยอม - ตลาดหนองบุนนาก - อ่างเก็บน้ำบ้านหัวทำนบ - อ่างเก็บน้ำหนองชายแจว - ศาลต้นตะเคียน(เจ้าแม่สไบงาม) หมู่บ้านหัวทำนบ</doc>
