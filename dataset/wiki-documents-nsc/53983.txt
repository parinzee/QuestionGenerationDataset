<doc id="53983" url="https://th.wikipedia.org/wiki?curid=53983" title="องค์บาก">องค์บาก องค์บาก () เป็นภาพยนตร์ไทยที่ออกฉายในปี พ.ศ. 2546 ผลงานการกำกับโดย ปรัชญา ปิ่นแก้ว และผลงานการกำกับคิวแอกชั่นโดย พันนา ฤทธิไกร แสดงนำโดย ทัชชกร ยีรัมย์ (จา พนม) และ หม่ำ จ๊กมก หรือ เพ็ชรทาย วงษ์คำเหลา ร่วมด้วย ภุมวารี ยอดกมล, พรพิมล ชูขันทอง, เชษฐวุฒิ วัชรคุณ, วรรณกิต ศิริพุฒ, รุ่งระวี บริจินดากุล ออกฉายในวันที่ 31 มกราคม พ.ศ. 2546 ที่ประเทศไทย ภาพยนตร์ทำรายได้ในประเทศไทย 99 ล้านบาทเรื่องย่อ เรื่องย่อ. องค์บาก พระพุทธรูปศักดิ์สิทธิ์ ซึ่งเป็นที่เคารพบูชาของหมู่บ้านหนองประดู่ ได้ถูกขโมยตัดเศียรไป บุญทิ้ง (ทัชชกร ยีรัมย์) หนุ่มบ้านหนองประดู่ จึงอาสาออกตามหามาจนถึงกรุงเทพฯ จนได้เจออ้ายหำแหล่หรือ จอร์จ (หม่ำ จ๊กมก) ลูกชายผู้ใหญ่บ้านที่ทิ้งท้องนาและกลิ่นโคลนสาปควายบ้านนอก มาร่วมทีมกับ หมวยเล็ก (ภุมวารี ยอดกมล) มาเป็น 18 มงกุฎ ต้มตุ๋นชาวบ้านเพื่อเลี้ยงปากท้อง บุญทิ้งจึงไม่วายเป็นเหยื่อเพราะความซื่อ แต่ด้วยความที่เป็นคนดีและเคยช่วยเหลือชีวิตทั้งสองไว้ ภายหลังเขาจึงได้รับความช่วยเหลือจากทั้งสองในการตามหาองค์บาก พร้อมถูกดึงเข้าสู่การต่อสู้กับเจ้าพ่อมาเฟียอิทธิพลมืดจนเกือบเอาชีวิตไม่รอด บุญทิ้งจึงขอต่อสู้ทั้งชีวิตด้วยศิลปะมวยไทยโบราณตลอดจนการเดินทางตามหาองค์บากเพื่อนำกลับคืนสู่หมู่บ้านให้ทันพิธีอุปสมบทหมู่ซึ่งจะจัดขึ้นในอีก 7 วันให้ได้นักแสดงนักแสดง. - ทัชชกร ยีรัมย์ รับบท บุญทิ้ง / ทิ้ง ประดู่พริ้ว - เพ็ชรทาย วงษ์คำเหลา รับบท ยอร์จ / อ้ายหำแหล่ - ภุมวารี ยอดกมล รับบท หมวยเล็ก - รุ้งนภัฐ บริจินดากุล รับบท เง็ก - สุเชาว์ พงษ์วิไล รับบท คมทวน - เชษฐวุฒิ วัชรคุณ รับบท เป๋ง - วรรณกิตย์ ศิริพุฒ รับบท ดอน - พรพิมล ชูขันทอง รับบท -- - ชุมพร เทพพิทักษ์ รับบท ลุงเมา - ฉัฏฐพงศ์ พันธนะอังกูร รับบท สมิง สิบทิศรางวัลในประเทศไทย รางวัลในประเทศไทย. ตารางสาขารางวัลที่ได้เข้าชิงรางวัล สีเขียวคือได้รับรางวัล สีแดงคือได้รับการเสนอชื่อแต่พลาดรางวัลไปเวอร์ชันอีกรูปแบบ เวอร์ชันอีกรูปแบบ. หลังจากที่ องค์บาก กลายเป็นภาพยนตร์ที่ได้รับความนิยมในประเทศไทย สิทธิการซื้อขายสำหรับต่างประเทศในเอเชีย ถูกซื้อโดย ลุก แบซง จากบริษัท EuropaCorpละครโชว์เวทีสุดยิ่งใหญ่ละครโชว์เวทีสุดยิ่งใหญ่. - หลังจากประสบความสำเร็จอย่างมากจึงได้นำมาดัดแปลงเนื้อหาให้เป็นรูปแบบละครโชว์บนเวทีที่คงสไตล์การ เล่นจริง เจ็บจริง ไม่ใช้ตัวแสดงแทน ทุกฉากทุกตอนของจริง ไม่มีตัด โดยได้นักแสดงสตั้นแมนและนักแสดงรุ่นใหม่ที่ผ่านการคัดกว่า 100 ชีวิต ฝึกฝนกว่า 1 ปีเต็ม ทำการเปิดโชว์การแสดงทุกวันยกเว้นวันจันทร์ ณ โรงละคร ห้าง SHOW DC พระราม 9 ชั้น 6 ติดกับ RCA</doc>
