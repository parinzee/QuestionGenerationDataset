<doc id="925048" url="https://th.wikipedia.org/wiki?curid=925048" title="แผ่นดินไหวรัฐวาฮากา พ.ศ. 2561">แผ่นดินไหวรัฐวาฮากา พ.ศ. 2561 แผ่นดินไหวรัฐวาฮากา พ.ศ. 2561 () เกิดขึ้นเมื่อวันที่ 16 กุมภาพันธ์ พ.ศ. 2561 เวลา 17:39 น. ตามเวลาท้องถิ่น (23:39 ตามเวลาสากลเชิงพิกัด) ในเซียร์รามาเดรเดลซูร์ ที่รัฐวาฮากา รัฐทางใต้ของประเทศเม็กซิโก แผ่นดินไหวในครั้งนี้มีขนาด 7.2 ตามมาตราขนาดโมเมนต์ ระดับความรุนแรงที่รู้สึกได้อยู่ในระดับ VII (แรงมาก) แผ่นดินไหวมีจุดศูนย์กลางระดับความลึก 24.6 กิโลเมตร ตามรายงานได้กล่าวว่ามีผู้บาดเจ็บเพียงแค่ 2 คนจากเหตุแผ่นดินไหวในครั้งนี้ แต่ในเวลาต่อมาเกิดเหตุเฮลิคอปเตอร์กองทัพตก ส่งผลให้มีผู้เสียชีวิต 14 คน มีผู้บาดเจ็บ 15 คนเฮลิคอปเตอร์ตก เฮลิคอปเตอร์ตก. เฮลิคอปเตอร์ทางทหาร ยูเอช-60 แบล็กฮอว์ก ในขณะนั้นมีผู้โดยสารบนอากาศยานเฮลิคอปเตอร์ 4 คน ได้แก่ มูราด, นาเวิร์ด, ผู้บัญชาการปกป้องพลเรือนของรัฐ และบุคคลอีกหนึ่งคน ซึ่งกำลังเดินทางไปเมืองซานเตียโก ยามิลเตเปก ในขณะที่กำลังนำจอดบนภาคพื้นดิน นักบินได้เกิดการเสียการควบคุมอากาศยาน อากาศยานเฮลิคอปเตอร์ได้ตกทับรถสองคันที่จอดที่ลานกว้าง ครอบครัวเจ้าของรถได้อาศัยหลับนอนในรถตอนช่วงกลางคืนในระหว่างช่วงเกิดเหตุแผ่นดินไหว มีผู้เสียชีวิตทั้งหมด 14 คน และบาดเจ็บอีก 15 คน ทั้ง 4 คนบนอากาศยานเฮลิคอปเตอร์รอดชีวิตได้คลังภาพ</doc>
