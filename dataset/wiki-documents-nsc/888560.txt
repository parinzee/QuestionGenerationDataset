<doc id="888560" url="https://th.wikipedia.org/wiki?curid=888560" title="อับดุลละห์ บิน ฮะมัด อัล อัตติยาห์">อับดุลละห์ บิน ฮะมัด อัล อัตติยาห์ อับดุลละห์ บิน ฮะมัด อัล อัตติยาห์ ( ; ; ค.ศ. 1951 — ) เป็นอดีตรองนายกรัฐมนตรีแห่งประเทศกาตาร์และหัวหน้าศาลของเอมีร์ชีวิตช่วงต้นและการศึกษา ชีวิตช่วงต้นและการศึกษา. อัตติยาห์เกิดในปี ค.ศ. 1951 หรือ 1952 ในปี ค.ศ. 1976 เขาสำเร็จการศึกษาจากมหาวิทยาลัยอเล็กซานเดรีย ประเทศอียิปต์ ด้วยวุฒิการศึกษาระดับปริญญาตรีผลงานในระดับอาชีพ ผลงานในระดับอาชีพ. อัตติยาห์เริ่มต้นอาชีพในปี ค.ศ. 1972 ร่วมกับกระทรวงการคลังและปิโตรเลียมแห่งประเทศกาตาร์ ตั้งแต่ปี ค.ศ. 1973 ถึง 1986 เขาดำรงตำแหน่งผู้อำนวยการด้านความสัมพันธ์ระหว่างประเทศและการประชาสัมพันธ์ที่กระทรวง ตั้งแต่ปี ค.ศ. 1986 ถึง 1989 ทำหน้าที่เป็นผู้อำนวยการสำนักงานรัฐมนตรี และจากปี ค.ศ. 1989 ถึง 1992 เป็นผู้อำนวยการสำนักงานรัฐมนตรีว่าการกระทรวงมหาดไทยและเป็นรัฐมนตรีว่าการกระทรวงการคลังและปิโตรเลียม ตั้งแต่เดือนกันยายน ค.ศ. 1992 ถึงมกราคม ค.ศ. 2011 อัตติยาห์ดำรงตำแหน่งเป็นรัฐมนตรีว่าการกระทรวงพลังงานและอุตสาหกรรม เมื่อวันที่ 12 มกราคม ค.ศ. 1999 เขายังรับผิดชอบด้านไฟฟ้าและน้ำในภาคอุตสาหกรรมเหล่านี้รวมเข้ากับกระทรวงพลังงานและอุตสาหกรรม เมื่อวันที่ 16 กันยายน ค.ศ. 2003 เขาได้รับการแต่งตั้งเป็นรองนายกรัฐมนตรีคนที่สองและเมื่อวันที่ 3 เมษายน ค.ศ. 2007 เข้าดำรงตำแหน่งรองนายกรัฐมนตรี เมื่อวันที่ 18 มกราคม ค.ศ. 2011 เขาได้รับแต่งตั้งให้เป็นหัวหน้าของอะมิรี ดีวาน ในช่วงหลังดำรงตำแหน่งรองนายกรัฐมนตรี ซึ่งช่วงดังกล่าว ตำแหน่งรัฐมนตรีว่าการกระทรวงอุตสาหกรรมและพลังงานของเขาได้รับการแทนที่โดยโมฮัมเหม็ด ซาเลห์ อัล ซาดา ตั้งแต่ ค.ศ. 1975 อัตติยาห์เป็นผู้อำนวยการกัลฟ์เฮลิคอปเตอร์คอร์ปอเรชัน ตั้งแต่ ค.ศ. 1987 ถึง 1995 เขาดำรงตำแหน่งรองประธานคิวเทล ตั้งแต่ ค.ศ. 1986 เป็นสมาชิกของคณะกรรมการบริษัทกัลฟ์แอร์เวย์สคอร์ปอเรชัน และตั้งแต่ปี ค.ศ. 1992 เป็นผู้อำนวยการกาตาร์ปิโตรเลียม เมื่อวันที่ 23 พฤศจิกายน ค.ศ. 1993 อัตติยาห์ได้รับเลือกเป็นประธานโอเปก และเป็นสมาชิกคณะกรรมการโควตาของโอเปก เมื่อวันที่ 30 มิถุนายน ค.ศ. 2009 ในการประชุมรัฐมนตรีครั้งที่แปด ของกลุ่มประเทศผู้ส่งออกแก๊ส ณ กรุงโดฮา เขาได้รับเลือกให้เป็นประธานขององค์กร แม้ว่ากลุ่มประเทศผู้ส่งออกแก๊สได้เห็นโดยผู้เชี่ยวชาญบางคนในฐานะที่เป็นความพยายามในการจัดทำ 'แก๊ส-โอเปค' อัตติยาห์ก็ไม่ยอมรับการรวมกลุ่มเพื่อผูกขาดทางธุรกิจที่เหมือนกับโอเปก ในปี ค.ศ. 2011 อัตติยาห์ได้รับการแต่งตั้งเป็นหัวหน้าของอดีตเอมีร์ ฮะมัด อัษษานี และเป็นประธานการควบคุมดูแลและความโปร่งใสแห่งประเทศกาตาร์ ในช่วงการประชุมการเปลี่ยนแปลงสภาพภูมิอากาศของสหประชาชาติประจำปี พ.ศ. 2555 ที่กรุงโดฮา อัตติยาห์ได้ทำหน้าที่เป็นประธานรางวัลที่ได้รับ รางวัลที่ได้รับ. ในปี ค.ศ. 2007 สำนักข่าวกรองบริติชปิโตรเลียมในกรุงลอนดอนได้เลือกอัตติยาห์เป็นผู้ชายแห่งปี ในสาขาการพัฒนาอุตสาหกรรมไฮโดรคาร์บอนชีวิตส่วนตัว ชีวิตส่วนตัว. อัตติยาห์แต่งงานและมีลูกหกคน ความสนใจของเขาคือการอ่านหนังสือ, ตกปลา และวิทยุสื่อสาร</doc>
