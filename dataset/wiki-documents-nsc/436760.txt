<doc id="436760" url="https://th.wikipedia.org/wiki?curid=436760" title="ตลาดบางแค">ตลาดบางแค ตลาดบางแค หรือ ตลาดสดบางแค เป็นตลาดสดขนาดใหญ่ เก่าแก่และยาวนานแห่งหนึ่งของกรุงเทพมหานครและฝั่งธนบุรี จุดเริ่มต้นตั้งอยู่ที่ ซอยเพชรเกษม 39/1 (ชุมชนแสงหิรัญ) ในแขวงบางหว้า เขตภาษีเจริญ กรุงเทพมหานคร ข้ามคลองราชมนตรีเข้าสู่พื้นที่แขวงบางแค เขตบางแค กรุงเทพมหานคร และ พื้นที่บริเวณตลาดสดบางแคนี้ไปสิ้นสุดตรงทางแยกบางแค (ถนนบางแค) ในแขวงบางแค เขตบางแค กรุงเทพมหานคร ตลาดบางแค มีจุดกำเนิดจากการที่พื้นที่ตรงนี้เป็นชุมชนมาแต่ดั้งเดิม และเป็นเส้นทางสัญจรไปมาของผู้คนโดยเรือผ่านทางคลองภาษีเจริญ และคลองบางแค จึงมีการค้าขายกันเป็นวิถีชีวิต ต่อมาในยุคก่อนพุทธศักราช 2500 รัฐบาลโดย จอมพลแปลก พิบูลสงคราม นายกรัฐมนตรีมีนโยบายต้องการให้กรุงเทพมหานครมีความสวยสะอาด มีระเบียบวินัย หลวงพรหมโยธี นายกเทศมนตรีพระนคร ได้กวดขันให้แม่ค้าหาบเร่ตามสถานที่ต่าง ๆ ในกรุงเทพฯ เช่น ท้องสนามหลวง, ลานพระบรมรูปทรงม้า ย้ายมาขาย ณ ที่แห่งใหม่ เช่น สะพานเทเวศน์, ท่าเตียน, ถนนวรจักร, หน้าโรงไฟฟ้าสามเสน รวมถึง ณ ที่แห่งนี้ด้วย ซึ่งตลาดสดบางแคมีของขายมากมายอาทิ เช่น ผัก, ผลไม้, ขนมหวาน, ข้าวแกงต่าง ๆ ฯลฯ ในปี พ.ศ. 2555 มีการก่อสร้างรถไฟฟ้ามหานคร สายเฉลิมรัชมงคล (รถไฟฟ้ามหานคร สายสีน้ำเงิน) ซึ่งจะมีการก่อสร้างสถานีบางแคบริเวณตลาดแห่งนี้ ทำให้ผู้ค้าขายและผู้อยู่อาศัยได้รวมตัวกันคัดค้านการก่อสร้างตลาดแยกย่อยและห้างสรรพสินค้าในตลาดสดบางแคตลาดแยกย่อยและห้างสรรพสินค้าในตลาดสดบางแค. - ห้างวันเดอร์บางแค แขวงบางแค เขตบางแค - ตลาดใหม่บางแค แขวงบางแค เขตบางแค - ตลาดบางแคราม 1 แขวงบางแค เขตบางแค - ตลาดสดแสงฟ้า 5 แพะ แขวงบางแค เขตบางแค - ตลาดใหม่ ธนาคม บางแค แขวงบางแค เขตบางแค - ตลาดน้ำวัดนิมมานรดี แขวงบางหว้า เขตภาษีเจริญ</doc>
