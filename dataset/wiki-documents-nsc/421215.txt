<doc id="421215" url="https://th.wikipedia.org/wiki?curid=421215" title="มุกดา พงษ์สมบัติ">มุกดา พงษ์สมบัติ นางมุกดา พงษ์สมบัติ (เกิด 11 สิงหาคม พ.ศ. 2495) สมาชิกสภาผู้แทนราษฎรขอนแก่น เขต 4 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2539 ในสังกัดพรรคกิจสังคม ปัจจุบันสังกัดพรรคเพื่อไทยประวัติ ประวัติ. มุกดา พงษ์สมบัติ เกิดเมื่อวันที่ 11 สิงหาคม พ.ศ. 2495 เป็นบุตรของนายสุพล และนางเทพ พาศรี มีน้อง 1 คน สำเร็จการศึกษาระดับ ปวช. การบัญชี โรงเรียนเทคโนโลยีธุรกิจอาชีวะ จังหวัดขอนแก่น สมรสกับนายสนั่น พงษ์สมบัติ มีบุตร 5 คนงานการเมือง งานการเมือง. อดีตเป็นสมาชิกสภาจังหวัดขอนแก่น พ.ศ. 2539 ได้รับการเลือกตั้งเป็นสมาชิกสภาผู้แทนราษฎรจังหวัดขอนแก่นเป็นครั้งแรก สังกัดพรรคกิจสังคม ต่อมา พ.ศ. 2544 ย้ายมาสังกัดพรรคไทยรักไทย และได้รับการเลือกตั้งเป็นครั้งที่ 2 และ พ.ศ. 2548 เป็นครั้งที่ 3 โดยเอาชนะนายปัญญา ศรีปัญญา ทั้ง 2 ครั้ง พ.ศ. 2550 ย้ายไปสังกัดพรรคเพื่อแผ่นดิน และสอบตกเป็นครั้งแรก โดยได้คะแนนมาเป็นอันดับที่ 5 ของเขต (มี ส.ส. ได้ 3 คน) จากนั้นจึงเข้าดำรงตำแหน่งเลขานุการและที่ปรึกษารัฐมนตรีว่าการกระทรวงอุตสาหกรรม ตามลำดับ ต่อมา พ.ศ. 2554 ย้ายกลับมาลงสมัครกับพรรคเพื่อไทย และได้รับการเลือกตั้งเป็นครั้งที่ 4 โดยเอาชนะนายณรงค์เลิศ สุรพล จากพรรคกิจสังคมสมาชิกสภาผู้แทนราษฎร สมาชิกสภาผู้แทนราษฎร. มุกดา พงษ์สมบัติ ได้รับการเลือกตั้งเป็นสมาชิกสภาผู้แทนราษฎรมาแล้ว 5 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดขอนแก่น สังกัดพรรคกิจสังคม 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดขอนแก่น สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดขอนแก่น สังกัดพรรคไทยรักไทย 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดขอนแก่น สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2541 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2542 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2547 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
