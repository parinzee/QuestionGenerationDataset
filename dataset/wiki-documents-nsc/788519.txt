<doc id="788519" url="https://th.wikipedia.org/wiki?curid=788519" title="วิลสัน เบนต์ลีย์">วิลสัน เบนต์ลีย์ วิลสัน อัลวิน "สโนว์เฟลก" เบนต์ลีย์ (; 7 กุมภาพันธ์ ค.ศ. 1865 – 23 ธันวาคม ค.ศ. 1931) เป็นช่างภาพชาวอเมริกัน เป็นหนึ่งในช่างภาพคนแรก ๆ ที่ถ่ายภาพเกล็ดหิมะ เบนต์ลีย์เกิดที่เมืองเจอริโค รัฐเวอร์มอนต์ เขาสนใจผลึกน้ำแข็งมาตั้งแต่สมัยเป็นวัยรุ่นและทดลองติดกล้องเข้ากับกล้องจุลทรรศน์ วิธีนี้ทำให้เบนต์ลีย์สามารถถ่ายภาพเกล็ดหิมะภาพแรกได้ในปี ค.ศ. 1885 ตลอดชีวิต เบนต์ลีย์ถ่ายภาพเกล็ดหิมะมากกว่า 5,000 ภาพ งานของเขาได้รับความสนใจในช่วงปลายศตวรรษที่ 19 หลังตีพิมพ์ในนิตยสารของเฮนรี คร็อกเกอร์และได้รับการตีพิมพ์ในนิตยสารที่มีชื่อหลายฉบับ เช่น เนชันแนล จีโอกราฟิก, เนเจอร์, ปอปูลาร์ไซแอนส์ และ ไซแอนทิฟิกอเมริกัน และสถานศึกษาหลายแห่งขอภาพของเขาไปศึกษา ในปี ค.ศ. 1931 เบนต์ลีย์ร่วมงานกับวิลเลียม แจ็กสัน ฮัมฟรีส์จากสำนักงานอุตุนิยมวิทยาสหรัฐ ตีพิมพ์ Snow Crystals หนังสือภาพเกล็ดหิมะ 2,500 ภาพ เบนต์ลีย์เสียชีวิตในปีเดียวกันด้วยโรคปอดบวม</doc>
