<doc id="311306" url="https://th.wikipedia.org/wiki?curid=311306" title="ไทโอ ครูซ">ไทโอ ครูซ ไทโอ ครูซ () เกิดเมื่อวันที่ 23 เมษายน ค.ศ. 1985 เป็นนักร้อง-นักแต่งเพลงชาวอังกฤษ ในบางครั้งเป็นแร็ปเปอร์และโปรดิวเซอร์เพลง ในปี ค.ศ. 2008 หลังจากที่ทำงานเขียนและโปรดิวซ์เพลงให้กับศิลปินอื่นอย่าง บริตนีย์ สเปียร์ส, จัสติน ทิมเบอร์เลก และพุสซีแคตดอลส์ เขาก็ได้ออกอัลบั้มเปิดตัวชุดแรกที่ชื่อ Departure ที่เขาได้โปรดิวซ์และเรียบเรียงขึ้นเอง ประสบความสำเร็จในสหราชอาณาจักรและได้รับการเสนอชื่อเข้าชิงรางวัลบริตอวอร์ดสและรางวัลโมโบ ในเดือนตุลาคม 2009 เขาออกอัลบั้มถัดมาชุด Rokstarr ในสหราชอาณาจักร มีซิงเกิ้ลอันดับ 1 ทั้งในสหราชอาณาจักรและสหรัฐอเมริกาอย่าง "Break Your Heart" ในระหว่างการทำงานอัลบั้มและในปัจจุบันเขาทำงานผลิตดนตรีให้กับ เชอรีล โคล, แคชชา, อเล็กซานดรา เบิร์ก, แบรนดี นอร์วูดและ ซูกาเบบส์</doc>
