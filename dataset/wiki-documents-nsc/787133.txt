<doc id="787133" url="https://th.wikipedia.org/wiki?curid=787133" title="ปลาเห็ดโคน">ปลาเห็ดโคน ปลาเห็ดโคน หรือ ปลาซ่อนทราย หรือ ปลาบุรุด เป็นชื่อสามัญของปลาทะเลกระดูกแข็งในสกุล Sillago (/ซิล-ลา-โก/) ในวงศ์ปลาเห็ดโคน (Sillaginidae) เป็นปลาขนาดเล็ก มีความยาวประมาณ 15 เซนติเมตร มีส่วนหัวหลิม ลําตัวกลมยาวเรียวแบนข้างเล็กน้อย ลําตัวสีนํ้าตาลอ่อน หลังมีสีเข้มกว่าหรือสีเทา บางชนิดมีแต้มสีเข้มกว่าเรียงเป็นแถวอยู่ข้างลําตัวหรือพาดอยู่บนสันหลัง เป็นปลาที่อาศัยอยู่รวมกันเป็นฝูง มีพฤติกรรมไซ้ทรายหรือโคลนบริเวณแหล่งที่อยู่เพื่อหากินและหลบซ่อนตัว อันเป็นที่มาของชื่อ โดยพบบริเวณใกล้ชายฝั่ง ปากแม่น้ำ พงหญ้าทะเล หรือป่าชายเลนการจำแนก การจำแนก. คำว่า Sillago เชื่อว่ามาจากชื่อท้องถิ่นในออสเตรเลีย เป็นไปได้มาจากแนวปะการังซิลลาโกใกล้เกาะวิตซันเดย์ในรัฐควีนส์แลนด์ ปลาเห็ดโคนแบ่งออกได้เป็น 31 ชนิด กระจายพันธุ์ในภูมิภาคอินโด-แปซิฟิก ตั้งแต่ชายฝั่งแอฟริกาจนถึงญี่ปุ่น และพบไกลถึงออสเตรเลีย- Sillago aeolus (ปลาเห็ดโคนจุด) - Sillago analis - Sillago arabica - Sillago argentifasciata - Sillago asiatica - Sillago attenuata - Sillago bassensis - Sillago boutani - Sillago burrus - Sillago caudicula - Sillago ciliata - Sillago erythraea - Sillago flindersi - Sillago indica - Sillago ingenuua - Sillago intermedius (อาจจะเป็นชนิดเดียวกันกับ S. maculata) - Sillago japonica - Sillago lutea - Sillago maculata (อาจจะเป็นชนิดเดียวกันกับ S. intermedius) - Sillago megacephalus - Sillago microps - Sillago nierstraszi - Sillago parvisquamis - Sillago robusta - Sillago schomburgkii - Sillago sihama (ปลาเห็ดโคน, ปลาช่อนทรายแก้ว) - Sillago sinica - Sillago soringa - Sillago suezensis - Sillago vincenti - Sillago vittata เป็นปลาที่นิยมใช้บริโภค สามารถนำมาปรุงอาหารได้หลากหลาย เช่น ทอดกระเทียม แกงป่า หรือต้มยำ และเลี้ยงกันเป็นปลาสวยงาม</doc>
