<doc id="141417" url="https://th.wikipedia.org/wiki?curid=141417" title="หม่อมราชวงศ์กิติวัฒนา ปกมนตรี">หม่อมราชวงศ์กิติวัฒนา ปกมนตรี หม่อมราชวงศ์กิติวัฒนา ปกมนตรี (สกุลเดิม: ไชยันต์; 3 กันยายน พ.ศ. 2476) เป็นพระราชปนัดดาในรัชกาลที่ 4 ทางฝ่ายบิดา และ พระราชปนัดดาในรัชกาลที่ 5 ทางฝ่ายมารดาประวัติ ประวัติ. หม่อมราชวงศ์กิติวัฒนา ปกมนตรี เป็นบุตรีของพระวรวงศ์เธอ พระองค์เจ้าวิวัฒนไชย กับหม่อมเจ้าพัฒน์คณนา กิติยากร รองประธานสภาสตรีแห่งชาติ ในพระบรมราชินูปถัมป์ จบการศึกษาชั้นต้นจากโรงเรียนเซนต์ฟรังซีสซาเวียร์คอนแวนต์ จบชั้นมัธยมจากโรงเรียนมาแตร์เดอีวิทยาลัย แล้วไปศึกษาต่อด้านภาษาและสังคมศึกษาที่ Ahridge House of Citizenship แคว้นเฮิร์ทฟอร์ดไชร์ และวิชาการละครที่ Royal Academy of Dramatic Art (RADA) กรุงลอนดอน ประเทศอังกฤษ หม่อมราชวงศ์กิติวัฒนา สมรสกับวุธจิระ ปกมนตรี มีธิดาคือ อวัสดา ปกมนตรี อดีตผู้ประกาศข่าว ช่อง 9 และกีรดี ปกมนตรี ต่อมาหม่อมราชวงศ์กิติวัฒนาและสามี ได้หย่ากันการทำงาน การทำงาน. หม่อมราชวงศ์กิติวัฒนา ปกมนตรี เริ่มรับราชการที่โรงเรียนนาฏศิลป์ กรมศิลปากร แล้วลาออกมาทำธุรกิจส่วนตัว และทำงานด้านสังคมสงเคราะห์ ต่อมาในการเลือกตั้ง ส.ส. ปี พ.ศ. 2550 จึงได้เข้ามาทำงานการเมืองโดยการเป็นสมาชิกสภาผู้แทนราษฎร ระบบสัดส่วน เขต 6 กรุงเทพมหานครและปริมณฑล สังกัดพรรคเพื่อแผ่นดิน โดยหม่อมราชวงศ์กิติวัฒนา เป็นกลุ่มที่สนับสนุนพลตำรวจเอกประชา พรหมนอก เป็นนายกรัฐมนตรี ในการลงมติเมื่อปลายปี พ.ศ. 2551 ต่อมาในเดือนพฤศจิกายน พ.ศ. 2553 ศาลรัฐธรรมนูญ ได้มีคำตัดสินให้หม่อมราชวงศ์กิติวัฒนา พ้นจากสมาชิกภาพการเป็นสมาชิกสภาผู้แทนราษฎร เนื่องจากถือครองหุ้นภวายหลังจากที่ กกต.ประกาศรับรองสภาพการเป็น ส.ส. แล้วเครื่องราชอิสริยาภรณ์เครื่องราชอิสริยาภรณ์. - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น ประถมาภรณ์มงกุฏไทย (ป.ม.) - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น ทวีติยาภรณ์ช้างเผือก (ท.ช.) - พ.ศ. 2546 - เครื่องราชอิสริยาภรณ์จุลจอมเกล้า ชั้น ทุติยจุลจอมเกล้า (ท.จ.)</doc>
