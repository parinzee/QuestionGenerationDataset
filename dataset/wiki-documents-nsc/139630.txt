<doc id="139630" url="https://th.wikipedia.org/wiki?curid=139630" title="อันเดรียน กัสปารี">อันเดรียน กัสปารี เอเดรียน คัสเปรี () นักมวยสากลชาวอินโดนีเซีย เกิดเมื่อ 17 กรกฎาคม พ.ศ. 2515 สถิติการชก 30 ครั้ง ชนะ 24 (น็อค 20) เสมอ 1 แพ้ 5ประวัติ ประวัติ. คัสเปรีขึ้นชกมวยสากลอาชีพครั้งแรกเมื่อ 21 พฤศจิกายน พ.ศ. 2536 ชนะน็อค เอ็ม ระห์ตัน ยก 2 จากนั้นชกชนะน็อครวดมาตลอด จนได้ครองแชมป์เงารุ่นแบนตัมเวท IBF เมื่อ 28 มีนาคม พ.ศ. 2539 ชนะน็อค อเล็กซานเดอร์ ทีรานอฟ ยก 3 ที่อินโดนีเซีย ป้องกันตำแหน่งไว้ได้ 2 ครั้งรวมทั้งชนะน็อคสายรุ้ง อ.สุวรรณศิลป์ อดีตแชมป์โลก WBF ชาวไทยด้วยเมื่อ พ.ศ. 2539 และยังชกนอกรอบชนะน็อคตลอด มีที่ชนะคะแนน พรชัย ศิษย์พระพรหมเพียงครั้งเดียว จากนั้นจึงขึ้นชิงแชมป์โลกรุ่นแบนตัมเวท IBF เมื่อ 30 พฤษภาคม พ.ศ. 2541 แต่ไม่สำเร็จ แพ้น็อค ทิม ออสตินไปแค่ยก 3 หลังจากชิงแชมป์โลกไม่สำเร็จ คัสเปรีหยุดชกไป 1 ปี กลับมาชกอีกใน พ.ศ. 2542 ชนะน็อค อเล็กซานเดอร์ ยูรีกอฟ ยก 4 จากนั้นจึงเดินทางมาชิงแชมป์เงารุ่นซุเปอร์แบนตั้มเวท IBF กับฟ้าประกอบ รักเกียรติยิมที่ประเทศไทยเมื่อ 24 ธันวาคม พ.ศ. 2542 ซึ่งทั้งฟ้าประกอบกับคัสเปรีดวลหมัดกันอย่างสนุกตื่นเต้นก่อนที่คัสเปรีจะเป็นฝ่ายแพ้คะแนนไป หลังจากนั้น คัสเปรี ขึ้นชกที่อินโดนีเซียอีก 2 ครั้ง ชนะ 1 เสมอ 1 จากนั้นหยุดชกไปสองปี กลับมาชกอีกครั้งใน พ.ศ. 2545 แต่ฟอร์มการชกไม่ร้อนแรงเหมือนเดิม ชกชนะคะแนนวีร์โก วาเราว์ แล้วมาแพ้คะแนน ชวาลย์ ส.วรพิน หลังจากนั้น ขึ้นชิงแชมป์อินโดนีเซียรุ่นซูเปอร์แบนตัมเวทก็แพ้คะแนนวิกกี้ เซปาร์ไปอีก หลังจากที่ชกแพ้น็อค โนเอล ซุงกาอิด ยก 5 เมื่อ 15 กรกฎาคม พ.ศ. 2546 คัสเปรีก็แขวนนวมไปเกียรติประวัติเกียรติประวัติ. - แชมป์เงารุ่นแบนตัมเวท IBF- ชิง 28 มีนาคม 2539 ชนะน็อค อเล็กซานเดอร์ ทีรานอฟ ยก 3 ที่ จาการ์ตา - ป้องกันแชมป์ครั้งที่ 1, 7 ธันวาคม 2539 ชนะน็อค สายรุ้ง อ.สุวรรณศิลป์ ยก 3 ที่ สุราบายา อินโดนีเซีย - ป้องกันแชมป์ครั้งที่ 2, 30 สิงหาคม 2540 ชนะน็อค แมกซิม ปูกาเชฟ ยก 2 ที่ สุราบายา - สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นแบนตัมเวท IBF เมื่อ 30 พฤษภาคม 2541 แพ้น็อค ทิม ออสติน ยก 3 ที่ สหรัฐ - ชิงแชมป์เงารุ่นซูเปอร์แบนตั้มเวท IBF 24 ธันวาคม 2542 แพ้คะแนน ฟ้าประกอบ รักเกียรติยิม ที่ กทม.</doc>
