<doc id="664418" url="https://th.wikipedia.org/wiki?curid=664418" title="การสังหารหมู่เดปายิน พ.ศ. 2546">การสังหารหมู่เดปายิน พ.ศ. 2546 การสังหารหมู่เดปายิน (Depayin Massacre; ภาษาพม่า: ဒီပဲယင်း လူသတ်မှု) เป็นเหตุการณ์ที่เกิดขึ้นเมื่อ 30 พฤษภาคม ค.ศ.2003 ที่ตาบายิน เมืองในเขตสกายง์ ประเทศพม่า ในเหตุการณ์นี้ ประชาชนที่เกี่ยวข้องกับสันนิบาตแห่งชาติเพื่อประชาธิปไตยถูกฆ่าโดยฝูงชนที่รัฐบาลสนับสนุนไป 70 คน ขิ่น ยุ้นต์ อดีตนายกรัฐมนตรีของพม่าได้ให้สัมภาษณ์ในภายหลังถึงเหตุการณ์นี้เมื่อเดือน เมษายน ค.ศ. 2012 ว่า ได้มีการรักษาความปลอดภัยให้กับอองซาน ซูจีระหว่างที่เกิดการสังหารหมู่ โดยได้ให้คนของเขาเคลื่อนย้ายเธอไปไว้ในที่ที่ปลอดภัย จากเหตุการณ์นี้ ศูนย์ทรัพยากรทางกฎหมายแห่งเอเชียได้ตั้งคณะกรรมการสอบสวนเหตุการณ์ดังกล่าวเมื่อ 25 มิถุนายน ค.ศ. 2003 พบหลักฐานว่า มีการเคลื่อนย้ายฝูงชนมากกว่า 5000 คนเข้าไปยังที่เกิดเหตุเพื่อโจมตี ผู้โจมตีได้ติดอาวุธและเข้าไปอย่างมียุทธวิธี ก่อนที่กลุ่มดังกล่าวจะเข้าไปถึง ผู้ปกครองในท้องถิ่นได้สั่งให้ประชาชนในหมู่บ้านข้างเคียงให้อยู่แต่ในบ้าน มีการค้นหาและจับกุมผู้รอดชีวิตจากเหตุการณ์นี้อย่างเป็นระบบ ศูนย์ทรัพยากรทางกฎหมายแห่งเอเชียได้แสดงความเห็นว่าการสังหารหมู่เดปายินเป็นการโจมตีอย่างเป็นระบบต่อพลเรือน และเป็นอาชญากรรมต่อมนุษยชาติ</doc>
