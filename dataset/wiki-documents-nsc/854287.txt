<doc id="854287" url="https://th.wikipedia.org/wiki?curid=854287" title="ไบรโอโลยี">ไบรโอโลยี ไบรโอโลยี (; มาจากคำในภาษากรีก bryon แปลว่า มอสส์หรือลิเวอร์เวิร์ตและ logos แปลว่า การศึกษา) เป็นหนึ่งในสาขาของวิชาพฤกษศาสตร์ โดยเป็นการศึกษาพืชไม่มีท่อลำเลียงหรือไบรโอไฟต์ อันได้แก่มอสส์ ฮอร์นเวิร์ตและลิเวอร์เวิร์ต สาขานี้มักเกี่ยวข้องกับวิทยาไลเคน เนื่องจากสิ่งมีชีวิตทั้งสองชนิดมีลักษณะและวิถีชีวิตเฉพาะนิเวศคล้ายคลึงกัน แต่ไบรโอไฟต์และไลเคนไม่ได้อยู่ในอาณาจักรเดียวกัน การศึกษาไบรโอไฟต์เริ่มในช่วงศตวรรษที่ 18 โดยโยฮันน์ ยาคอบ ดิลเลเนียส นักพฤกษศาสตร์ชาวเยอรมันได้ตีพิมพ์ผลงานการสืบพันธุ์ของเฟิร์นและมอสส์ ต่อมาในปี ค.ศ. 1792 โยฮันน์ เฮดวิจ นักพฤกษศาสตร์ชาวเยอรมันเช่นกันได้ศึกษาและจัดกลุ่มมอสส์อย่างเป็นระบบ จนต่อมาเขาได้รับการขนานนามว่าเป็นบิดาแห่งไบรโอโลยี การศึกษาไบรโอไฟต์ในปัจจุบันนอกจากด้านอนุกรมวิธานแล้ว ยังศึกษาในด้านดีเอ็นเอและความสัมพันธ์ต่อสิ่งมีชีวิตอื่น ๆ รวมถึงในระบบนิเวศ</doc>
