<doc id="775126" url="https://th.wikipedia.org/wiki?curid=775126" title="หลุยส์ ออร์ติซ ฟลอเรส">หลุยส์ ออร์ติซ ฟลอเรส หลุยส์ ออร์ติซ ฟลอเรส (Luis Ortíz Flores) นักมวยสากลสมัครเล่นชาวปวยร์โตรีโก เกิดเมื่อ 5 พฤศจิกายน พ.ศ. 2508 ติดทีมชาติเข้าแข่งขันกีฬาโอลิมปิก พ.ศ. 2527 ที่ ลอสแองเจลิส สหรัฐอเมริกา ในรุ่นไลท์เวท รอบแรกได้บาย รอบสอง ชนะน็อค บัวลา สาสกุล จากไทย ยก 2 เมื่อ 3 สิงหาคม รอบสาม ชนะน็อค อเล็กซ์ ดิกสัน จาก สหราชอาณาจักร ยก 2 เมื่อ 5 สิงหาคม รอบ 8 คนสุดท้าย ชนะ โฮเซ่ อันโตนีโอ เฮอร์นานเดซ จากสเปน เมื่อ 7 สิงหาคม รอบรองชนะเลิศ ชนะ มาร์ติน นดองโก เอบางา จากแคเมอรูน เมื่อ 9 สิงหาคม และในรอบชิงชนะเลิศ แพ้ เพอร์เนล วิเทกเกอร์ จากสหรัฐ เมื่อ 11 สิงหาคม ได้เหรียญเงิน ต่อมา ออร์ติซหันมาชกมวยสากลอาชีพ แต่ไม่ประสบความสำเร็จ เขาขึ้นชกเพียง 3 ครั้งก็แขวนนวมไป</doc>
