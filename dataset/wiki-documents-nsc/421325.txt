<doc id="421325" url="https://th.wikipedia.org/wiki?curid=421325" title="วีอาร์โซ">วีอาร์โซ วีอาร์โซ () คือรายการวาไรตี้ที่ผลิตโดย บริษัท วีอาร์โซ โปรตักชั่น จำกัด ซึ่งมีเนื้อหาหลักคือการสัมภาษณ์ความเห็นของคนดูดี 100 คน ในแต่ละหัวข้อที่แตกต่างกันไปในแต่ละตอน ออกอากาศครั้งแรกบนยูทูบ ต่อมาได้เพิ่มการออกอากาศทางช่องเวรี่ ทีวี ทรูวิชั่นส์ 85 ชื่อวีอาร์โซ มาจากคำภาษาอังกฤษว่า "We Are So" มีความหมายว่า "พวกเราเยอะ" นอกจากนี้ยังได้ขยายตลาดไปทำแบรนด์เสื้อยืดและผลิตภัณฑ์อื่นๆ เช่น สายรัดข้อมือที่ใช้ชื่อว่า VRZO Wristband อีกด้วยประวัติ ประวัติ. สุรบถ หลีกภัยได้รวมตัวกับกลุ่มเพื่อนอีก 4-5 คน เปิดตัวครั้งแรกในเดือนธันวาคม พ.ศ. 2553 ในช่วงแรกรายการมีพิธีกร คือ ชัญญ่า ทามาดะ หม่อมราชวงศ์แม้นนฤมาส ยุคล และสุรบถ แนวคิดเกิดมาจากสุรบถที่ใช้งานเฟซบุ๊กที่ได้คำถามจากวัยรุ่นในแฟนเพจ ที่ได้ตั้งกระทู้ปัญหาของตนในเว็บบอร์ด แต่สุรบถคิดว่าข้อแนะนำในเว็บบอร์ดก็แนะนำไปในทางที่ผิด จึงเกิดแนวคิดรายการที่จะแนะนำวัยรุ่นขึ้นมา แต่อย่างไรก็ตาม ไม่ได้ต้องการให้รายการไปในทางที่เคร่งเครียด เหมือนอย่างรายการข่าวหรือแบบสำรวจตามมหาวิทยาลัย แต่ทำรายการให้สนุกสนาน โดยมีบทสัมภาษณ์จากคนที่ดูดีและบุคคลมีชื่อเสียง โดยมีตอนแรกคือรูปลับ มาจากคำถามมาจาก ปัญหาเรื่องรูปหลุด ที่เด็กวัยรุ่นชอบถ่ายรูปกับแฟนแล้วรูปหลุดลงอินเทอร์เน็ตโดยรายการที่ดูสบาย ๆ มีความเห็นที่สนุกสนาน แต่เดิมมีให้ดูเฉพาะในยูทูบ ต่อมาทางช่องเวรี่ ทีวี ได้ติดต่อมาฉายทางทรูวิชั่นส์เนื้อหารายการและการผลิต เนื้อหารายการและการผลิต. ในการทำงานสุรบถรับหน้าที่อำนวยการผลิต ปรีดิ์โรจน์ เกษมสานต์ รับหน้าที่เป็นผู้กำกับศิลป์ และ อิสระ ฮาตะ, ดิษพงศ์ สำราญมาก,ฯลฯ รับหน้าที่เป็นผู้ตัดต่อ โดยทั้งปรีดิ์โรจน์และอิสระก็มีส่วนออกหน้ากล้องเช่นกัน มี ทชณิตร เธียรทณัท เป็นช่างกล้อง และมี ธชา คงคาเขตร เป็นผู้กำกับ มีสุรบถและมัลลิกา เป็นผู้สัมภาษณ์ผู้คน ทีมงานล้วนแต่ไม่มีใครศึกษาจบในสาขานิเทศศาสตร์ โดยมีทีมงานหาหนุ่มสาวที่ดูดี 100 คน มาสัมภาษณ์ ในช่วงแรกมีความยากลำบากในการหาคนมาสัมภาษณ์ เพราะยังเป็นรายการที่ไม่มีคนรู้จัก โดยมีสถานที่ถ่ายทำเช่น สยามสแควร์ สยามพารากอน ทองหล่อ เทอร์มินัล 21 เซ็นทรัลเวิลด์ หรือในบางตอนที่เป็นตอนพิเศษถ่ายทำที่พัทยา เชียงใหม่ และจันทบุรี หัวข้อในการสัมภาษณ์นั้น เลือกประเด็นที่เป็นที่พูดถึงในสังคม 100 คน ในบางหัวข้อสัมภาษณ์แต่ผู้ชายหรือผู้หญิงล้วน ในบางหัวข้อสัมภาษณ์ทั้งชายและหญิงคละกันไป อย่างเช่นหัวข้อ ที่ถามผู้ชายเกี่ยวกับเรื่องการสวมใส่เครื่องแบบนักศึกษาที่แน่นคับของนักศึกษาหญิง หรือในตอนที่ 15 สัมภาษณ์กะเทยและเกย์ ที่พัทยา ช่วงอื่นของรายการ เช่น สาระมีอยู่จริง , อิสระ ฮาตะ , วันเบาๆ ของ Ruby เป็นช่วงของมัลลิกา หลีกภัย(สกุลเดิม จงวัฒนา) , ป.ปลื้ม เป็นช่วงที่สุรบถ หลีกภัย จะไปนิมนต์ท่าน ว.วชิรเมธีมาเข้าร่วมรายการ , Georgie's Heavy day เป็นช่วงของ ปรีดิ์โรจน์ เกษมสันต์ , จิ๋วจิ๋ว เอาจริง เป็นช่วงของ สิปโปทัย ฉันทะสิริวัฒน์ มีพี่ปลื้มเป็นไอดอล แต่ไม่ได้ชอบ , ไอ้ควาย 3 ตัว , ช่วงทำดี และนิทานสอนใจ เป็นช่วงที่สุรบถ หลีกภัย จะมานำเสนอแง่คิดต่างๆในสังคมปัจจุบัน ในรูปแบบของนิทาน รวมถึงในเทปแรก ๆ มีช่วงที่มีบุคคลมีชื่อเสียงมาแสดงความเห็นประเด็นนั้น เรียก เซเลบริเชียล ผู้มาร่วมแสดงความเห็น เช่น ประกาศิต โบสุวรรณ, โก๊ะตี๋ อารามบอย, ปาณิสรา พิมพ์ปรุ เป็นต้น นอกเหนือไปจากการสัมภาษณ์บุคคลที่ดูดี 100 คนแล้ว เอกลักษณ์อีกอย่างหนึ่งของรายการคือการขอให้ผู้ถูกสัมภาษณ์พูดอะไรก็ได้เกี่ยวกับประเด็นที่ถูกถามภายใน 3 พยางค์ จนทำให้วลี "ขอสามคำ" เป็นที่นิยมมาก โดยเฉพาะในกลุ่มสังคมออนไลน์ วิธีการนี้ถูกใช้ครั้งแรกในตอนที่ 4 ของรายการ ในหัวข้อการสวมใส่เครื่องแบบนักศึกษาที่แน่นคับของนักศึกษาหญิง ซึ่งผู้ถูกสัมภาษณ์ที่ถูกขอความเห็น 3 พยางค์เป็นคนแรกในรายการคือ วิญญู วงศ์สุรวัฒน์ พิธีกรที่โด่งดังจากรายการออนไลน์การตอบรับ การตอบรับ. กระแสตอบรับส่วนใหญ่ ไปในทางบวก มีส่วนน้อยที่ไม่ชอบด้วยเหตุผลที่ว่า งี่เง่าและคิดว่าไม่มีสาระ อีกคำวิจารณ์ที่ไม่ชอบรายการคือการใช้ภาษาที่หยาบคาย โดยในปัจจุบัน VRZO ได้รับการตอบรับจากทางยูทูบ รายการได้รับยอดผู้ชมทั้งหมด 1,000,000,000 ครั้ง ยอดผู้ชมนี้รวมจากแชนแนลของวีอาร์โซทั้งสองช่อง ทั้งช่องที่ถูกแฮ็กและช่องที่เปิดใหม่มีชื่อว่า VRZOchannel โดยปัจจุบันวีอาร์โซ เป็นช่องยูทูปที่มีผู้ติดตามเป็นอันดับที่ 2 ของประเทศไทย รองจาก บี้ เดอะสกา ที่มีผู้ติดตาม 4 ล้าน 9 แสน คน โดยวีอาร์โซ มีผู้ติดตาม 4 ล้าน กว่าคน ในยูทูปเพลงรายการวีอาร์โซเพลงรายการวีอาร์โซ. - เพลงเปิด : PE'Z - 1・2・MAX เพลง VRZO - เพลงเปิดตอน Here We Go : My Chemical Romance - Na Na Na - เพลงเปิดช่วง สาระมีอยู่จริง :โนะบุโอะ อุเอะมะสึ - Fanfare จากไฟนอลแฟนตาซี IX - เพลงประกอบรายการ : Yolanda Be Cool Vrs DCup - We No Speak Americano - เพลงปิด : 05410 - RADWIMPS เพลง VRZOรายการที่เกี่ยวข้องยังคงดำเนินอยู่ยุติการออกอากาศ</doc>
