<doc id="370779" url="https://th.wikipedia.org/wiki?curid=370779" title="คณะเทคโนโลยีสื่อสารมวลชน มหาวิทยาลัยเทคโนโลยีราชมงคลธัญบุรี">คณะเทคโนโลยีสื่อสารมวลชน มหาวิทยาลัยเทคโนโลยีราชมงคลธัญบุรี คณะเทคโนโลยีสื่อสารมวลชน มหาวิทยาลัยเทคโนโลยีราชมงคลธัญบุรี เป็นคณะในสังกัดมหาวิทยาลัยเทคโนโลยีราชมงคลธัญบุรี ก่อตั้งขึ้นเมื่อปี พ.ศ. 2543 มีฐานะเป็นคณะในสังกัดสถาบันเทคโนโลยีราชมงคลประวัติ ประวัติ. คณะเทคโนโลยีสื่อสารมวลชน จัดตั้งเมื่อวันที่ 4 ธันวาคม พ.ศ. 2543 โดยยกฐานะจากภาควิชาเทคโนโลยีการถ่ายภาพและการพิมพ์ สังกัดคณะวิศวกรรมและเทคโนโลยีการเกษตร โดยประกาศจัดตั้งของสถาบันเทคโนโลยีราชมงคลในขณะนั้น ซึ่งปัจจุบันได้ปรับเปลี่ยนมาเป็นมหาวิทยาลัยเทคโนโลยีราชมงคลธัญบุรี ตามพระราชบัญญัติมหาวิทยาลัยเทคโนโลยีราชมงคล พ.ศ. 2548 โดยมีวัตถุประสงค์ของการก่อตั้งคณะเทคโนโลยีสื่อสารมวลชนดังนี้1. เพื่อผลิตบัณฑิตด้านสื่อสารมวลชนและสารสนเทศประเภทต่างๆ ให้มีความเชี่ยวชาญด้านเทคโนโลยีที่เกี่ยวข้องหรือนำมาใช้กับงานสื่อสารมวลชนได้อย่างมีประสิทธิภาพ 2. เพื่อทำการวิจัย ค้นคว้า พัฒนาวิชาการทางด้าน การผลิตสื่อ ที่สอดคล้องกับแผนพัฒนาสื่อสารมวลชนเทคโนโลยีสารสนเทศและโทรคมนาคมเพื่อการพัฒนาคนและสังคม 3. เพื่อให้บริการทางวิชาการแก่สังคม โดยนำศักยภาพของเทคโนโลยีสื่อสารมวลชนและสารสนเทศที่มีอยู่มุ่งสู่การพัฒนาสังคมแห่งการเรียนรู้ตลอดชีวิต 4. เพื่อทำนุบำรุงศาสนา สืบสานศิลปวัฒนธรรม ตลอดจนการอนุรักษ์และพัฒนาสิ่งแวดล้อม ตามกระบวนการของงานเทคโนโลยีสื่อสารมวลชน เหตุผลของการจัดตั้งคณะเทคโนโลยีสื่อสารมวลชน เพื่อให้สามารถรองรับกับการผลิตบุคลากรศาสตร์ต่างๆ ทางด้านการผลิตสื่อ สอดคล้องกับยุทธศาสตร์ในการพัฒนาประเทศในการเพิ่มกำลังคนด้านการผลิตสื่อเพื่อการสื่อสารมวลชน เปิดการเรียนการสอนใน 2 สาขา ดังนี้1. สาขาเทคโนโลยีทางภาพและเสียง ประกอบด้วย สาขาวิชาเทคโนโลยีการถ่ายภาพและภาพยนตร์, สาขาวิชาเทคโนโลยีการโทรทัศน์และวิทยุกระจายเสียง, สาขาวิชาเทคโนโลยีมัลติมีเดีย, สาขาวิชาเทคโนโลยีสื่อดิจิทัล 2. สาขาเทคโนโลยีการพิมพ์และสื่อสารมวลชน ประกอบด้วย สาขาวิชาเทคโนโลยีการพิมพ์, สาขาวิชาเทคโนโลยีการโฆษณาและประชาสัมพันธ์แรกสาขาและหลักสูตร สาขาและหลักสูตร. ปริญญาตรี (เทคโนโลยีบัณฑิต) หลักสูตรเทคโนโลยีบัณฑิต (ทล.บ.) 4 ปี : รับผู้สำเร็จการศึกษาระดับ ปวช.ทุกสาขาวิชา และ ม.6 ทุกแผนการเรียนหรือเทียบเท่า สาขาที่เปิดสอน มีดังนี้- เทคโนโลยีการพิมพ์ - เทคโนโลยีการถ่ายภาพและภาพยนตร์ - เทคโนโลยีการโทรทัศน์และวิทยุกระจายเสียง - เทคโนโลยีมัลติมีเดีย - เทคโนโลยีการโฆษณาและประชาสัมพันธ์ - เทคโนโลยีสื่อดิจิทัล หลักสูตรเทคโนโลยีบัณฑิต (ทล.บ.) เทียบโอน ใช้เวลาเรียน 2 ปี ครึ่ง : รับผู้สำเร็จการศึกษาระดับ ปวส.ทุกสาขาวิชา สาขาที่เปิดสอน มีดังนี้- เทคโนโลยีการพิมพ์ - เทคโนโลยีมัลติมีเดีย สาขาที่เคยเปิดในอดีตของหลักสูตรเทียบโอน- เทคโนโลยีการโทรทัศน์และวิทยุกระจายเสียง (พ.ศ. 2558 รุ่นสุดท้าย) ปริญญาโท (วิทยาศาสตร์มหาบัณฑิต) หลักสูตรวิทยาศาสตร์มหาบัณฑิต (เทคโนโลยีสื่อสารมวลชน) (วท.ม.) 2 ปี : รับผู้สำเร็จการศึกษาระดับปริญญาตรี.ทุกสาขาวิชา ทุกแผนการเรียนหรือเทียบเท่า สาขาที่เปิดสอน มีดังนี้- เทคโนโลยีสื่อสารมวลชน ปริญญาเอก (ปรัชญาดุษฎีบัณฑิต)- สาขาวิทยาการสีและการมองเห็นของมนุษย์ (หลักสูตรนานาชาติ)</doc>
