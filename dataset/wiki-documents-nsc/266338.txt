<doc id="266338" url="https://th.wikipedia.org/wiki?curid=266338" title="สมัยสจวต">สมัยสจวต สมัยสจวต () เป็นสมัยของประวัติศาสตร์อังกฤษ ระหว่างปี ค.ศ. 1603 จนถึงปี ค.ศ. 1714 ตรงกับการครองราชย์ของกษัตริย์ราชวงศ์สจวต ซึ่งเป็นระยะเวลาระหว่างรัชสมัยของสมเด็จพระเจ้าเจมส์ที่ 1 หรือสมเด็จพระเจ้าเจมส์ที่ 6 แห่งสกอตแลนด์ และมาสิ้นสุดลงในรัชสมัยของสมเด็จพระราชินีนาถแอนน์เมื่อสมเด็จพระเจ้าจอร์จที่ 1แห่งราชวงศ์ฮาโนเวอร์ขึ้นครองราชย์ สมัยสจวตเป็นสมัยที่ต่อมาจากสมัยเอลิซาเบธ และตามด้วยสมัยจาโคเบียน สมัยสจวตเป็นสมัยของความขัดแย้งภายในราชอาณาจักรและศาสนาเหตุการณ์สำคัญสงครามกลางเมือง เหตุการณ์สำคัญ. สงครามกลางเมือง. สงครามกลางเมืองอังกฤษเริ่มขึ้นในรัชสมัยของสมเด็จพระเจ้าชาร์ลส์ที่ 1 กษัตริย์องค์ที่สองของราชวงศ์สจวต ที่มาสิ้นสุดลงเมื่อพระองค์ทรงถูกปลงพระชนม์โดยฝ่ายรัฐสภาผู้ได้รับชัยชนะในปี ค.ศ. 1649 หลังจากนั้นอังกฤษก็เข้าสู่สมัยไร้กษัตริย์ ระหว่างปี ค.ศ. 1649 จนถึงปี ค.ศ. 1660 ในช่วงนั้นอังกฤษก็ตกอยู่ภายใต้การนำของเจ้าผู้พิทักษ์โอลิเวอร์ ครอมเวลล์ ระหว่างปี ค.ศ. 1653 - ค.ศ. 1659 หลังจากการเสียชีวิตของครอมเวลล์แล้วเครือจักรภพแห่งอังกฤษก็เริ่มสลายตัวลง จนกระทั่งรัฐบาลต้องหันไปอัญเชิญสมเด็จพระเจ้าชาร์ลส์ที่ 2 พระราชโอรสของสมเด็จพระเจ้าชาร์ลส์ที่ 1 ผู้ไปลี้ภัยอยู่บนแผ่นดินใหญ่ยุโรปกลับมาครองราชย์ในเหตุการณ์ที่เรียกว่าการฟื้นฟูราชวงศ์อังกฤษสงครามอังกฤษ-เนเธอร์แลนด์ สงครามอังกฤษ-เนเธอร์แลนด์. สงครามอังกฤษ-เนเธอร์แลนด์เป็นสงครามต่อเนื่องที่เกิดขึ้นสามครั้งที่เป็นการต่อสู้ระหว่างอังกฤษและเนเธอร์แลนด์ระหว่าง ค.ศ. 1652 จนถึง ค.ศ. 1674 ความพ่ายแพ้ของพระเจ้าชาร์ลส์ที่ 2 ต่อเนเธอร์แลนด์ทำให้เนเธอร์แลนด์กลายมามีอำนาจอันแข็งแกร่งในการควบคุมเส้นทางการค้าทางเรือมาจนกระทั่งปี ค.ศ. 1713การคบคิดโพพพิช การคบคิดโพพพิช. การคบคิดโพพพิช (ค.ศ. 1678) เป็นข่าวลือเกี่ยวกับการคบคิดของหมู่ผู้นับถือโรมันคาทอลิกที่จะปลงพระชนม์พระเจ้าชาร์ลส์ที่ 2 ที่เป็นผลที่ทำให้ประชาชนเกิดมีความรู้สึกเป็นปฏิปักษ์ต่อโรมันคาทอลิกอย่างรุนแรงไปทั่วราชอาณาจักรอังกฤษ ที่เป็นผลทำให้ผู้บริสุทธิ์ถูกสังหารไปราว 35 คนการปฏิวัติอันรุ่งโรจน์ของปี ค.ศ. 1688 การปฏิวัติอันรุ่งโรจน์ของปี ค.ศ. 1688. การปฏิวัติอันรุ่งโรจน์เกิดขึ้นในรัชสมัยของพระเจ้าเจมส์ที่ 2 ซึ่งเป็นการปฏิวัติอันไม่มีการเสียเลือดเนื้อ ที่เป็นผลให้เจ้าชายวิลเลียมแห่งออเรนจ์และพระชายาเจ้าหญิงแมรีได้ขึ้นครองราชบัลลังก์อังกฤษร่วมกัน แต่ก็มีฝ่ายที่เป็นปฏิปักษ์ในสกอตแลนด์ที่เป็นผลให้เกิดการสังหารหมู่ที่เกลนโค (Massacre of Glencoe)ลำดับเหตุการณ์ลำดับเหตุการณ์. - ค.ศ. 1603-ค.ศ. 1625:สมัยจาโคเบียน- ค.ศ. 1625-ค.ศ. 1642:สมัยคาร์โลไลน์- ค.ศ. 1642-ค.ศ. 1651:สงครามกลางเมืองอังกฤษ- ค.ศ. 1651-ค.ศ. 1660 - สมัยไร้กษัตริย์อังกฤษ:เครือจักรภพแห่งอังกฤษ (ครั้งแรก) (ค.ศ. 1649 - ค.ศ. 1653)- ค.ศ. 1660:การฟื้นฟูสมเด็จพระเจ้าชาร์ลส์ที่ 2- ค.ศ. 1688:การปฏิวัติอันรุ่งโรจน์พระมหากษัตริย์ พระมหากษัตริย์. ราชวงศ์สจวตมีพระมหากษัตริย์อังกฤษ 7 พระองค์ (นับรวมสมเด็จพระเจ้าวิลเลียมที่ 3 ซึ่งครองราชย์ร่วมกับสมเด็จพระราชินีนาถแมรีที่ 2 ด้วย) ที่ปกครองราชอาณาจักรอังกฤษ- ราชวงศ์สจวตสมัยแรก- สมเด็จพระเจ้าเจมส์ที่ 1 (ค.ศ. 1603 - ค.ศ. 1625) - สมเด็จพระเจ้าชาร์ลส์ที่ 1 (ค.ศ. 1625 - ค.ศ. 1649)- ราชวงศ์สจวตสมัยที่สอง- สมเด็จพระเจ้าชาร์ลส์ที่ 2 (ค.ศ. 1660 - ค.ศ. 1685) - สมเด็จพระเจ้าเจมส์ที่ 2 (ค.ศ. 1685 - ค.ศ. 1688) - สมเด็จพระราชินีนาถแมรีที่ 2 (ค.ศ. 1689 - ค.ศ. 1702; ปกครองร่วมกับสมเด็จพระเจ้าวิลเลียมที่ 3 แห่งราชวงศ์ออเรนจ์-นาซอ) - สมเด็จพระราชินีนาถแอนน์ (ค.ศ. 1702 - ค.ศ. 1714)</doc>
