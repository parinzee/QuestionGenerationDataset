<doc id="497778" url="https://th.wikipedia.org/wiki?curid=497778" title="เอเชียเน็กซต์ท็อปโมเดล ฤดูกาลที่ 1">เอเชียเน็กซต์ท็อปโมเดล ฤดูกาลที่ 1 เอเชียเน็กซต์ท็อปโมเดล ฤดูกาลที่ 1 เป็นฤดูกาลแรกของ เอเชีย เน็กซ์ ท็อป โมเดล ที่ต้องการค้นหาสุดยอดนางแบบ เพื่อทำงานในวงการนางแบบ ในระดับมืออาชีพ โดยสาวๆ ที่เข้าแข่งขัน จะต้องมีเชื้อสายของเอเชียเท่านั้น โดยส่วนมากจะมากจากเอเชียตะวันออกและเอเชียใต้ ผู้ชนะฤดูกาลแรกนี้ ได้แก่ เจสสิก้า อมรกุลดิลก จาก ประเทศไทยข้อมูลการออกอากาศตอนที่ 1: Which Girl Can Handle the Limelight? ข้อมูลการออกอากาศ. ตอนที่ 1: Which Girl Can Handle the Limelight? สาวๆที่ถูกคัดเลือกทั้งหมด สิบสี่คนสุดท้าย ได้มุ่งหน้ามาที่ย่านชอปปิ้งระดับสูงของ สิงคโปร์ ถนนออร์ชาร์ด เพื่อพบกับ นาเดีย ฮูทากาลุง ซึ่งนาเดีย ได้เปิดเผยรายละเอียดเกี่ยวกับขางรางวัลที่ผู้ชนะจะได้รับ รวมถึงแนะนำกรรมการทั้งหมดอีกด้วย จากนั้นพวกเธอ จะต้องแข่งขันชิงรางวัลกันทันที โดยจะต้องเดินแบบต่อหน้าผู้คนในละแวกนั้น สาวๆส่วนใหญ่ทำออกมาไม่ค่อยดีนักในการเดินแบบ แต่ ทรัง ซึ่งมีประสบการณ์การเป็นนางแบบมาก่อน ทำให้เธอเดินแบบออกมาได้ดีที่สุด เธอจึงเป็นผู้ชนะการแข่งขันครั้งนี้ไป ซึ่งจะได้รับเงิน ห้าพันดอลลาร์ เพื่อชอปปิ้งเสื้อผ้า จาก วิสมา อาเทรีย หลังจากการแข่งขัน สาวๆจึงได้เดินทางมายังบ้านพัก สำหรับสาวๆในฤดูกาลนี้ วันต่อมา สาวๆได้เดินทางมาชุมชนของอินเดีย เพื่อถ่ายภาพครั้งแรก พวกเธอได้พบกับกรรมการ แดเนียล บอย และดีไซน์เนอร์ อาฟตัน เฉิน และ ลูอิส โคห์ จาก เรกเลส อีริคก้า ซึ่งช่างภาพนั้น ก็คือกรรมการในห้องตัดสิน ท็อดด์ แอนโธนี่ ไทเลอร์ นั่นเองโดยการถ่ายภาพพวกเธอ จะมีอุปกรณ์ประกอบฉากต่างๆกัน โดยจะต้องแสดงออกมาให้ดูแปลกประหลาด ใขณะที่ สเตฟานี่, ราเชล, เจสสิก้า และเฮเลน่า ทำออกมาได้อย่างน่าประทับใจนั้น สาวๆส่วนใหญ่มีปัญหาในการทำงานร่วมกับอุปกรณ์ที่ได้รับ และการแสดงท่าทางให้ดูประหลาด หลังการถ่ายภาพ ทรัง ได้ออกไปชอปปิ้ง จากรางวัลที่เธอได้รับ และเธอยังได้ซื้อของมาฝากสาวๆที่บ้านอีกด้วย ในห้องตัดสิน สาวๆส่วนใหญ่ได้รับคำวิจารณ์ในแง่ลบจากภาพถ่ายของพวกเธอ โดยเฉพาะ เมลิสซ่า ที่ขาดประสบการณ์การเป็นนางแบบ และถ่ายภาพได้แย่ กับ เคย์ล่า ที่โพสท่าที่ดูน่าอึดอัดตลอดการถ่ายภาพ ในขณะที่ เฮเลน่า, สเตฟานี่, ราเชล และเจสสิก้า ได้รับคำชมในภาพถ่ายอย่างมาก สุดท้ายแล้ว เมลิสซ่ากับเคล์ล่า ต้องตกเป็นสองคนสุดท้าย แต่กลายเป็น เคย์ล่า ที่ถูกคัดออก เนื่องจากกรรมการมองเห็น ศักยภาพในตัวเมลิสซ่า ที่มีมากกว่า เคย์ล่าจึงต้องถูกส่งกลับบ้านเป็นคนแรก- ผู้ที่ถูกเรียกชื่อคนแรก: เฮเลน่า ชาน - ผู้ที่ตกเป็นสองคนสุดท้าย: เมลิสซ่า ทิง เหม่ย หลิง และ เคย์ล่า ตัน รอง ยิง - ผู้ที่ถูกคัดออก: เคย์ล่า ตัน รอง ยิง - ช่างถ่ายภาพ: ท็อดด์ แอนโธนี่ ไทเลอร์ - แขกรับเชิญพิเศษ: อาฟตัน เฉิน, ลูอิส โค, ลอเรน คลาร์ก เจนเซ่นตอนที่ 2: Which Girl Can Stand Out? ตอนที่ 2: Which Girl Can Stand Out? ในสัปดาห์นี้ สาวๆได้พบกับ โค้ชสอนการเดินแบบ โจอี้ มีด คิงส์ และผู้ฝึกสอน คือ อดัม วิลเลียม ซึ่งสาวๆจะได้แข่งขันเดินแบบ ให้กับเสื้อผ้าจาก ดีไซน์เนอร์ชาวสิงคโปร์ โธมัส วี ที่ รีสอร์ต เวิลด์ เซนโตซ่า สาวๆบางส่วนทำได้ดีในการเดินแบบ และเป็นอีกครั้ง ที่ ทรัง ชนะการแข่งขัน เนื่องจากทำออกมา ดูเป็นมืออาชีพที่สุด โดยเธอจะได้ชุดที่ออกแบบมาเพื่อเธอโดยเฉพาะ จาก โธมัส วี และยังได้รับประทานเย็นที่ภัตตาคารสุดหรู โดยเธอได้เลือก อาสธาและสเตฟานี่ ให้ไปร่วมรับประทานอาหารด้วย สร้างความผิดหวังให้กับ เฮเลน่า เป็นอย่างมาก เนื่องจากเธอคิดว่า ทรัง จะเลือกเธอ เพราะวันนั้นเป็นวันเกิดของ เฮเลน่า เมื่อกลับมาถึงบ้านพัก จึงเกิดความตึงเครียดขึ้นกับสาวๆที่ออกไปรับประทานอาหารข้างนอก เนื่องจากสาวๆในบ้านได้ฉลองวันเกิดให้กับ เฮเลน่า ไปแล้ว และสาวๆส่วนใหญ่รู้สึกว่า ไม่ยุติธรรม เพราะ ทรัง มีประสบการณ์มากกว่าคนอื่นๆ ในการถ่ายภาพสัปดาห์นี้ พวกเธอจะได้ถ่ายภาพกลุ่ม โดยจะได้สวมเสื้อผ้า คอลเลคชั่นใหม่ล่าสุด จาก พราด้า ซึ่งจะต้องแสดงออกเสมือนเป็นเจ้าหญิง โดยกลุ่มที่ทำได้ดีที่สุด จะได้ถูกตีพิมพ์ภาพลงใน นิตยสาร ฮาร์เปอร์ บาซาร์ โดยสาวๆได้ถูกแบ่งกลุ่มกันดังนี้ ทรัง ได้สวมรองเท้าที่ขนาดไม่พอดีกับเท้าเธอ ทำให้เธอประสบปัญหาตลอดการถ่ายภาพ จีและสเตฟานี่ ได้รับคำวิจารณ์ในแง่ลบตลอดการถ่ายภาพ ในขณะที่ ฟีแลนโทรปี ได้รับคำวิจารณ์ว่า ทำออกมาได้แย่ที่สุดในบรรดาสาวๆทั้งหมด หลังจากการถ่ายภาพ โมนิก้า ได้ทราบข่าวว่า พ่อของเธอได้เข้าโรงพยาบาลอย่างกะทันหัน เธอจึงต้องออกจากการแข่งขันในขณะนั้นเลย- ผู้ที่ขอออกจากการแข่งขัน: โมนิก้า เบญจรัตน์จารุนันท์ ในห้องตัดสิน กลุ่มสอง สร้างความประทับใจให้กับคณะกรรมการมากที่สุด โดยเฉพาะ อาสธาและโซเฟีย ในขณะที่ ทรัง ได้รับคำวิจารณ์ในด้านลบ ในกลุ่มหนึ่ง เฮเลน่า ดูโดดเด่นที่สุด ในขณะที่ ฟีแลนโทรปี ได้รับคำวิจารณ์ในด้านลบอย่างหนัก ในกลุ่มสาม เจสสิก้า ได้รับคำชมมากที่สุด ในขณะที่ จีและสเตฟานี่ ได้รับการตอบรับในด้านลบ และราเชล ก็ได้รับชมในภาพถ่ายเช่นกัน แต่เธอได้ถูกพาส่งโรงพยาบาลกะทันหัน เนื่องจากเธอได้เป็นลมระหว่างอยู่ในห้องตัดสิน สุดท้ายแล้ว กลุ่มสองเป็นกลุ่มที่ชนะ และภาพของพวกเธอ จะได้ถูกตีพิมพ์ลงนิตยสาร ฮาร์เปอร์บาซาร์ จีและสเตฟานี่ ต้องตกเป็นสองคนสุดท้าย จากภาพถ่ายที่ออกมาจืดชืด และไม่มีชีวิตชีวา แต่ นาเดีย ได้กล่าวว่า เนื่องจาก โมนิก้า ได้ออกจากการแข่งขัน ในสัปดาห์นี้พวกเธอทั้งคู่จะได้รับโอกาสให้แก้ตัวอีกครั้ง โดยจะไม่มีใครถูกคัดออกจากการแข่งขัน- ผู้ที่ถูกเรียกชื่อคนแรก: อาสธา โพคาเรล - ผู้ที่ตกเป็นสองคนสุดท้าย: ชเว จี และ สเตฟานี่ เรทูยา - ผู้ที่ไม่ได้อยู่ในห้องตัดสินตอนถูกเรียกชื่อ: ราเชล เอราสมัส - ผู้ที่ถูกคัดออก: ไม่มี - แขกรับเชิญพิเศษ: อดัม วิลเลียม, โธมัส วี, จูนิต้า ไซม่อน, เคนเน็ท โกตอนที่ 3: Which Girl Can Own a New Look? ตอนที่ 3: Which Girl Can Own a New Look? หลังจากตกเป็นสองคนสุดท้ายในการตัดสินครั้งก่อน จึงได้ถึงวันครบรอบวันเกิดของ จี พอดี, สเตฟานี่ ได้เปิดเผยว่า เธอได้มีลูกสาวแล้ว สาวๆจึงประหลดใจเป็นอย่างมาก หลังจากนั้น สาวๆได้รับ จดหมายจากนาเดียว่า ถึงเวลาที่พวกเธอจะต้องได้รับการแปลงโฉม เจสสิก้าและราเชล รู้สึกพอใจลุคส์โฉมใหม่ กับผมสั้น ในขณะที่ อาสธา รู้สึกผิดหวังมาก ที่จะถูกต้องถูกตัดผม, เคท ถูกเปลี่ยนสีผม ให้เป็นสีฮันนี่บลอนด์, จี ได้ตัดเพิ่มหน้าม้า และย้อมสีแดงเพลิง, เฮเลน่า ได้รับลุคส์ที่ได้แรงบันดาลใจจาก วิกทอเรีย เบคแคม ในขณะที่ ทรังและฟีแลนโทรปี ได้ตัดทรงผมที่คล้ายคลึงกัน การถ่ายภาพในสัปดาห์นี้ สาวๆได้เดินทางไปที่วัด หง ซาน สี โดยพวกเธอจะได้สวมบทบาทเป็น สัตว์ประจำปีนักษัตร ตามปฏิทินของจีนดังนี้ จีและสเตฟานี่ ทำออกมาได้น่าประทับใจระหว่างการถ่ายภาพ และเฮเลน่า เข้าถึงบทบาทได้ดีที่สุด ในขณะที่ อาสธา, เป่ย ซี และทรัง ประสบปัญหาตลอดการถ่ายภาพ ในห้องตัดสิน สาวๆส่วนใหญ่ ได้รับการตอบรับที่ไม่ดีจากคณะกรรมการ เฮเลน่า ถ่ายภาพออกมาดูมีพลัง และดูแข็งแกร่ง เธอจึงถูกเรียกชื่อเป็นคนแรกอีกครั้ง อาสธาและเป่ย ซี ต้องตกเป็นสองคนสุดท้าย จากภาพถ่ายที่ดูธรรมดา และไม่สื่อสารอะไรเลยในภาพ สุดท้ายแล้ว กรรมการมองเห็นศักยภาพในตัวของ อาสธา ที่มีมากกว่า ทำให้ เป่ย ซี ต้องถูกส่งกลับบ้าน- ผู้ที่ถูกเรียกชื่อคนแรก: เฮเลน่า ชาน - ผู้ที่ตกเป็นสองคนสุดท้าย: เป่ย ซี หลิว และ อาสธา โพคาเรล - ผู้ที่ถูกคัดออก: เป่ย ซี หลิว - ช่างถ่ายภาพ: อาคิฟ ฮาคาน - แขกรับเชิญพิเศษ: ศักดิ์สิทธิ์ พิศาลสุพงศ์ตอนที่ 4: Which Girl Exudes Sexy? ตอนที่ 4: Which Girl Exudes Sexy? ในสัปดาห์นี้ สาวๆพบกับ โจอี้ มีด คิงส์ ซึ่งได้มาสอนให้สาวๆโพสท่าแบบเซ็กซี่ ซึ่งในการแข่งขันชิงรางวัลสัปดาห์นี้ สาวๆจะต้องโพสท่าร่วมกับอุปกรณ์ต่างๆที่ไม่เหมือนกัน ให้ออกมาดูเซ็กซี่ อาสธาและเจสสิก้า ทำให้โจอี้ ประทับใจในการโพสท่า แต่ เฮเลน่า เป็นผู้ที่ชนะการแข่งขันครั้งนี้ โดยรางวัลของเธอ คือ จะได้ออกไปรับประทานอาหารค่ำร่วมกับ โจอี้ และ ท็อดด์ แอนโธนี่ ไทเลอร์ โดยเธอได้เลือกให้ จีและราเชล ไปด้วย ในขณะที่ สาวๆส่วนใหญ่คิดว่า เฮเลน่า ทำออกมาได้ไม่ดี และคิดว่า เธอเพียงแค่โชคดีเท่านั้น ในการถ่ายภาพ สาวๆจะต้องโพสท่าเป็นนักมวยสุดเซ็กซี่ร่วมกับ เจสัน ก็อดฟรีย์, ทรัง ได้เกิดปัญหาขึ้นอีกครั้ง เนื่องจากเธอได้เป็นประจำเดือน และยังได้ลืม เอาผ้าอนามัยแบบสอดใส่มา ซึ่งทำให้ แดเนียล ไม่พอใจเป็นอย่างมาก ในการถ่ายภาพ สาวๆส่วนใหญ่ทำออกมาได้ดี ในขณะที่ จี โพสท่าอึดอัด, ฟีแลนโทรปี ประสบปัญหาในการแสดงอารมณ์เซ็กซี่, เฮเลน่า แสดงความเซ็กซี่ออกมามากจนเกินไป และ เคท ที่ถูกตำหนิว่า ดูไม่จริงจังในการแข่งขัน และยังโพสท่าที่แข็งทื่อ ในห้องตัดสิน โซเฟีย ได้ถูกเรียกชื่อเป็นคนแรก จากภาพถ่ายที่ออกมาแข็งแกร่ง และเซ็กซี่ อาสธา แก้ตัวจากสัปดาห์ที่แล้ว ได้อย่างน่าประทับใจ และถึงแม้ว่า เคท จะได้รับคำวิจารณ์ที่ดีในภาพถ่ายของเธอ แต่เธอก็ได้ถูกตำหนิในเรื่องของบุคลิกภาพของเธอในห้องตัดสิน ฟีแลนโทรปีและจี ต้องตกเป็นสองคนสุดท้ายร่วมกัน จากภาพถ่ายที่ออกมาจืดชืด และไม่มีพลัง และเป็นที่น่าตกใจ เมื่อ นาเดีย ได้กล่าวว่า พวกเธอทั้งคู่ได้ถูกตัดสินให้ต้องกลับบ้านทั้งสองคน เนื่องจาก กรรมการคิดว่า พวกเธอทั้งสองคน ไม่สามารถพัฒนาไปได้มากกว่านี้แล้ว- ผู้ที่ถูกเรียกชื่อคนแรก: โซเฟีย วาคาบายาชิ - ผู้ที่ตกเป็นสองคนสุดท้าย: ฟีแลนโทรปี วิโทโก และ ชเว จี - ผู้ที่ถูกคัดออก: ฟีแลนโทรปี วิโทโก และ ชเว จี - ช่างถ่ายภาพ: ท็อดด์ แอนโธนี่ ไทเลอร์ - แขกรับเชิญพิเศษ: เจสัน ก็อดฟรีย์ตอนที่ 5: Style & Taste ตอนที่ 5: Style & Taste. ในสัปดาห์นี้สาวๆส่วนใหญ่ เริ่มที่จะถอยห่างออกจาก เฮเลน่า โดยเฉพาะ เมลิสซ่า ที่มักจะรู้สึกว่า ถูก เฮเลน่า โจมตีอยู่ตลอดเวลา หลังจากนั้น สาวๆได้พบกับ โจอี้ มีด และ จีนนี่ มาย เพื่อแข่งขันชิงรางวัลกัน โดยพวกเธอจะได้แบ่งออกเป็นกลุ่ม เพื่อทำโจทย์ที่ได้รับมอบหมาย โดยจะต้องเลือกเสื้อผ้า แต่งตัวและแต่งหน้า ให้ออกมาเป็นสไตล์ที่ได้รับ โดยแต่ละกลุ่ม ได้รับโจทย์ดังนี้ กลุ่มของสาวแปลก แต่งตัวออกมาไม่เป็นไปในทางเดียวกัน และยังมีรายละเอียดที่เยอะเกินไป ในขณะที่ กลุ่มสาวเซ็กซี่ ทำออกมาได้ค่อนข้างดี กลุ่มสาวเปรี้ยวเก๋ ทำให้ โจอี้และจีนนี่ ประทับใจมากเป็นอย่างมาก และ เจสสิก้า ทำออกมาได้ยอดเยี่ยมที่สุด เธอจึงเป็นผู้ชนะการแข่งขันครั้งนี้ไป โดยเธอจะได้รับเงินสำหรับช็อปปิ้ง และ นาฬิกาสุดหรูเป็นของรางวัล ต่อมา สาวๆได้นั่งเรือยอร์ชมาที่ นองซา พอยท์ มารีน่า แอนด์ รีสอร์ท ที่บาตัม ประเทศอินโดนีเซีย เพื่อถ่ายภาพประจำสัปดาห์ โดยจะต้องสวมบทบาทเป็น สาวชายฝั่งรีเวียร่าฝรั่งเศส และยังต้องถ่ายร่วมกับนายแบบชายอีกด้วย เคท ทำออกมาได้อย่างน่าประทับใจระหว่างการถ่ายภาพ สเตฟานี่ ต้องต่อสู้กับแสงแดด ที่เข้าตาเธออย่างรุนแรง เจสสิก้า มีแรงบันดาลใจในการถ่ายภาพ ซึ่งทำให้เธอถ่ายภาพออกมาได้อย่างสวยงาม ในขณะที่ ทรัง ประสบปัญหาอีกครั้ง ในการสื่อสารกับช่างภาพให้เกิดความเข้าใจที่ตรงกัน ซึ่งนั่นทำให้ แดเนียล ถึงกับระเบิดอารมณ์ใส่เธออย่างรุนแรง ในห้องตัดสิน เคท ได้ถูกเรียกชื่อเป็นคนแรก จากภาพที่ดีที่สุดของเธอ รวมถึง อาสธากับเจสสิก้า ก็ทำออกมาได้ดีเช่นเดียวกัน เมลิสซ่า ต้องตกเป็นสองคนสุดท้ายอีกครั้ง เนื่องจาก กรรมการมองไม่เห็นความเป็นนางแบบในตัวเธอ และภาพถ่ายในครั้งนี้ยังออกมาจืดชืด และไม่มีชีวิตชีวา กับ ทรัง ที่กรรมการ มองเห็นศักยภาพที่เต็มเปี่ยมในตัวเธอ แต่ เธอยังคงมีปัญหาในด้านภาษา และการทำความเข้าใจในเรื่องต่างๆ ซึ่งกรรมการคิดว่า เธอยังคงไม่พยายามมากเพียงพอ รวมถึง ผลงานของเธอในแต่ละสัปดาห์ ยังดูแผ่วลงไปเรื่อยๆ สุดท้ายแล้ว เมลิสซ่า ได้รับโอกาสให้แก้ตัวอีกครั้ง เนื่องจากกรรมการคิดว่า เธอดูมีความมุ่งมั่นมากกว่าที่จะเรียนรู้สิ่งใหม่ๆ และนั่นทำให้ ทรัง ต้องถูกคัดออกจากการแข่งขัน- ผู้ที่ถูกเรียกชื่อคนแรก: เคท หม่า - ผู้ที่ตกเป็นสองคนสุดท้าย: เมลิสซ่า ทิง เหม่ย หลิง และ ธุย ทรัง เหงียน - ผู้ที่ถูกคัดออก: ธุย ทรัง เหงียน - ช่างถ่ายภาพ: ชัค เรเยส - แขกรับเชิญพิเศษ: จีนนี่ มายตอนที่ 6: Good Hair Day ตอนที่ 6: Good Hair Day. จากการตัดสินในครั้งก่อน สาวๆได้ตกใจมากที่ ทรัง ถูกคัดออกจากการแข่งขัน แทนที่จะเป็น เมลิสซ่า โดยเฉพาะ เฮเลน่า ที่มีความรู้สึกว่า เธอดูไม่มีความเป็นนางแบบเลย ต่อมา สาวๆได้เดินทางมาพบกับ โจอี้ มีด คิงส์ เพื่อแข่งขันชิงรางวัลกัน โดยในสัปดาห์นี้ พวกเธอจะได้ถ่ายโฆษณาเพื่อประชาสัมพันธ์ให้กับ ผลิตภัณฑ์จัดแต่งทรงผม เทรเซมเม่ ซึ่งพวกเธอจะต้องคิดบทขึ้นเองอีกด้วย สาวๆส่วนใหญ่ทำออกมาได้ไม่ดีเท่าไหร่ สุดท้ายแล้ว อาสธา เป็นผู้ที่ทำออกมาได้ดูเป็นธรรมชาติมากที่สุด เธอจึงเป็นผู้ชนะ โดยเธอจะได้เข้าพักที่โรงแรม ฮาร์ดร็อค เซนโตซ่า เป็นเวลาหนึ่งคืน ซึ่งเธอได้เลือกให้ สเตฟานี่ เข้าพักกับเธอด้วย และเธอยังจะได้ค่าใช้จ่ายตลอดการเดินทางไป นิวยอร์ก ช่วงแฟชั่นวีค 2013 อีกด้วย ในการถ่ายภาพสัปดาห์นี้ สาวๆจะได้ถ่ายภาพแบบบิวตี้ ช็อท ให้กับ เทรเซมเม่ ซึ่งผู้ที่ทำได้ดีที่สุด จะได้ใช้ภาพนั้นเพื่อโปรโมทสินค้าในแคมเปญโฆษณาระดับภูมิภาคอีกด้วย ระหว่างการถ่ายภาพ มีเพียง เจสสิก้าและโซเฟีย เท่านั้น ที่ทำออกมาได้น่าประทับใจ ในขณะที่ เคท และราเชล ประสบปัญหาตลอดการถ่ายภาพ และ เฮเลน่า ที่ถูกตำหนิว่า ดูเซ็กซี่เกินไป ในห้องตัดสิน กรรมการประทับใจในภาพถ่ายของ โซเฟียและเจสสิก้า เป็นอย่างมาก และ โซเฟีย ทำออกมาได้ดีที่สุด เธอจึงถูกเรียกชื่อเป็นคนแรกอีกครั้ง ในขณะที่ ราเชล, เคท และเฮเลน่า ถูกตำหนิอย่างหนัก ราเชล ต้องตกเป็นสองคนสุดท้ายครั้งแรก จากภาพถ่ายที่ออกมาดูว่างเปล่า และน่าเบื่อ ในขณะที่ ผลงานโดยรวมของเธอ ยังไม่โดดเด่นพอ กับ เคท สาวที่มีบุคลิกที่โดดเด่นมาก และกรรมการมองเห็นศัยกภาพที่เต็มเปี่ยมในตัวเธอ แต่ผลงานของเธอไม่คงที่ และในครั้งนี้ ภาพของเธอยังออกมาว่างเปล่า และไม่สื่ออะไรเลย สุดท้ายแล้ว กรรมการให้ เคท ได้รับโอกาสแก้ตัวอีกครั้ง ทำให้ ราเชล ต้องถูกส่งกลับบ้าน- ผู้ที่ถูกเรียกชื่อคนแรก: โซเฟีย วาคาบายาชิ - ผู้ที่ตกเป็นสองคนสุดท้าย: เคท หม่า และ ราเชล เอราสมัส - ผู้ที่ถูกคัดออก: ราเชล เอราสมัส - ช่างถ่ายภาพ: จัง จิงนา - แขกรับเชิญพิเศษ: แอนเดรีย แคลร์, เจนนิเฟอร์ ลินตอนที่ 7: Face Value ตอนที่ 7: Face Value. เมื่อ ราเชล ออกจากการแข่งขันไป ทำให้ เคท รู้สึกเศร้าใจเป็นอย่างมาก หลังจากนั้น สาวๆได้เดินทางมาพบกับ โจอี้ มีด คิงส์ เพื่อแข่งขันประจำสัปดาห์กัน และได้พบกับ แคเรน ลี ช่างแต่งหน้ามืออาชีพ เพื่อสอนสาวๆเกี่ยวกับการแต่งหน้าบนรันเวย์ ซึ่งหลังจากการฝึกสอนแล้ว พวกเธอจะต้องแข่งกันแต่งหน้า แนวแฟชั่นชั้นสูง ให้เข้ากับฤดูใบไม้ร่วง/ฤดูหนาว ปี2013 และโซเฟีย เป็นผู้ชนะการแข่งขันครั้งนี้ โดยเธอ ได้เลือก เคท ไปร่วมทำสปา ทรีทเมนท์ ที่ รีสอร์ต เวิลด์ สิงคโปร์ กับเธออีกด้วย เมื่อกลับมาถึงบ้านพัก ได้มีกล่องของขวัญ เป็นเสื้อผ้าและรองเท้า เป็นของรางวัลเพิ่มให้กับ โซเฟีย แต่สาวๆบางคน ได้แกล้งนำกระดาษทิชชู่ ไปใส่ไว้ในกล่องแทนของรางวัลจริง ซึ่งทำให้ โซเฟีย ไม่พอใจ เพราะคิดว่าเป็นการเสียมารยาทอย่างมาก ต่อมา สาวๆได้เดินทางมาพบกับ นาเดีย โดยเธอจะมาเป็นผู้กำกับการถ่ายภาพในครั้งนี้ ซึ่งเธอได้แจ้งให้สาวๆทราบว่า พวกเธอจะได้ถ่ายภาพเพื่อการกุศล ให้กับองค์การกองทุนสัตว์ป่าโลกสากล ซึ่งจะได้ใส่เสื้อผ้าที่ออกแบบโดย เอโด ฮูตาบารัต และสาวที่ถ่ายภาพออกมาได้ดีที่สุด จะถูกนำภาพนั้นไปประมูลขายอีกด้วย เจสสิก้าและสเตฟานี่ ทำให้ นาเดีย และเควิน ประทับใจในการถ่ายภาพ เคท ถูกตำหนิในเรื่องการใช้แขน ในขณะที่ อาสธา, โซเฟีย, เมลิสซ่า และเฮเลน่า โพสท่าที่ดูอึดอัด และประสบปัญหาตลอดเวลา ในห้องตัดสิน เจสสิก้า, สเตฟานี่ และ เคท ทำให้กรรมการประทับใจในภาพถ่าย ในขณะที่ อาสธา,โซเฟีย และ เมลิสซ่า ถูกวิจารณ์อย่างหนัก เฮเลน่า ได้บอกกับกรรมการว่า เธอมีปัญหาที่หัวไหล่ ทำให้ถ่ายภาพออกมาได้ไม่ดี แต่กรรมการไม่เชื่อเธอ จากนั้น เจสสิก้า ได้ถูกเรียกชื่อเป็นคนแรก จากภาพถ่ายที่ออกมาสวยงาม และน่าเหลือเชื่อ เฮเลน่า ต้องตกเป็นสองคนสุดท้ายครั้งแรก เนื่องจาก กรรมการคิดว่า เธอมีศักยภาพในการเป็นนางแบบสูงมาก แต่มีทัศนคติที่แย่ ซึ่งได้แสดงออกมาให้กรรมการเห็นในห้องตัดสิน กับ เมลิสซ่า ที่พยายามอย่างมากในการเรียนรู้สิ่งใหม่ๆ แต่เธอดูไม่มีความเป็นนางแบบเลย สุดท้ายแล้ว กรรมการได้โอกาสกับ เฮเลน่า อีกครั้ง เพื่อปรับปรุงทัศนคติของเธอ โดยหลังจากที่ เมลิสซ่า ออกไปจากห้องตัดสินแล้ว เธอจึงเกิดอาการ ภาวะตื่นตระหนก เนื่องจาก การเครียดจัด- ผู้ที่ถูกเรียกชื่อคนแรก: เจสสิก้า อมรกุลดิลก - ผู้ที่ตกเป็นสองคนสุดท้าย: เฮเลน่า ชาน และ เมลิสซ่า ทิง เหม่ย หลิง - ผู้ที่ถูกคัดออก: เมลิสซ่า ทิง เหม่ย หลิง - ช่างถ่ายภาพ: เควิน อาว - แขกรับเชิญพิเศษ: แคเรน ยี, เอโด ฮูตาบารัต, อีเลน แทนตอนที่ 8: Mannerism & The Big Red Dress ตอนที่ 8: Mannerism & The Big Red Dress. เริ่มต้นในตอนนี้ด้วย เฮเลน่า ที่เกิดอาการ ภาวะตื่นตระหนก เนื่องจากการที่เธอถูกวิจารณ์อย่างหนักในห้องตัดสินครั้งก่อน แต่สุดท้ายแล้ว เธอก็ไม่ได้เป็นอะไรมาก และเธอยังรู้สึกไม่พอใจที่คณะกรรมการตำหนิในเรื่องทัศนคติของตัวเธอ ต่อมา สาวๆได้เดินทางมาพบกับ นาเดีย และ โจอี้ เพื่อเรียนรู้เกี่ยวกับ การแสดงกิริยามารยาท ให้ดูสง่างาม ในฐานะนางแบบ โดยจะเป็นแข่งขันย่อย ให้พวกเธอแข่งกันอีกด้วย ซึ่งนาเดีย และโจอี้ จะสังเกตพวกเธอ ในขณะที่กำลังรับประทานอาหาร อาสธา มีปัญหาในการใช้ตะเกียบ เฮเลน่า ทำให้ นาเดีย ประหลาดใจ เนื่องจากเธอดูสงบมาก หลังจากเกิดเหตุการณ์ในห้องตัดสินครั้งก่อน แต่ท้ายที่สุดแล้ว เจสสิก้า เป็นผู้ชนะในครั้งนี้ เนื่องจากเธอทำออกได้อย่างสง่างามที่สุดในบรรดาสาวๆทั้งหมด โดยรางวัลคือ เธอจะได้ไปทำสปาทรีทเม้นท์ สุดหรู กับนาเดีย เป็นการส่วนตัว ต่อมา พวกเธอจะได้แข่งขันกันอีกครั้ง โดยพวกเธอจะได้ออกงาน และเดินบนพรมแดง โดยจะได้สวมชุดที่ออกแบบโดยดีไซน์เนอร์ชื่อดัง ฟาราห์ คาน เคท, อาสธา, เฮเลน่า, เจสสิก้า และโซเฟีย ดูโดดเด่นในงาน ในขณะที่ สเตฟานี่ ทำออกมาได้ไม่ค่อยดี สุดท้ายแล้ว เฮเลน่า เป็นผู้ชนะการแข่งขันในครั้งนี้ โดยเธอจะ ได้รับชุดของ ฟาราห์ คาน ที่เธอใส่อยู่ เป็นของรางวัล เมื่อกลับมาถึงบ้านพัก โซเฟียได้เผชิญหน้า กับ เฮเลน่า ต่อหน้าสาวๆคนอื่นอีกครั้ง ในขณะที่ เฮเลน่า คิดว่า โซเฟีย ดูเป็นคนที่ร้ายกาจ และโซเฟีย ก็คิดว่า เฮเลน่า เป็นคนที่เสแสร้งเช่นกัน การเถียงกันสิ้นสุดที่ว่า โซเฟีย ได้รู้สึกรังเกียจทัศนคติของ เฮเลน่า เป็นอย่างมาก วันต่อมา สาวๆได้ถูกพามายัง ยูนิเวอร์แซล สตูดิโอ ที่สิงคโปร์ เพื่อถ่ายภาพประจำสัปดาห์ โดยพวกเธอจะได้ใส่ชุดราตรีสีแดง ในแบบไฮแฟชั่น ตัวเดียวกัน ซึ่งยาว หนึ่งร้อยเมตร และหนักถึง สิบห้ากิโลกรัม ในการถ่ายภาพ เฮเลน่า ถูกวิจารณ์ว่า เหมือนนักเต้นบัลเล่ต์มากกว่านางแบบ อาสธา ถูกตำหนิว่า ตายังไม่ทรงพลังพอ ในขณะที่ โซเฟีย โพสท่ายกแขนบังหน้าตลอดการถ่ายภาพ เจสสิก้า ทำออกมาได้อย่างน่าประทับใจ และสีหน้าดูแข็งแกร่ง ในขณะที่ สเตฟานี่ ล้มเหลวในการโพสท่า และการแสดงออกทางสีหน้า และ เคท ที่มีพลังงานที่ดี ซึ่งหลังจากที่เธอเหยียบชายกระโปรงจนล้ม เธอจึงกลับมาถ่ายภาพได้อย่างน่าประทับใจ ในห้องตัดสิน สาวๆส่วนใหญ่ได้รับการตอบรับที่ดี ยกเว้น สเตฟานี่ ที่กรรมการผิดหวัง กรรมการคิดว่า ภาพของเฮเลน่า เหมือนเป็นโชคช่วยมากกว่า และโซเฟีย ดูกลืนหายไปกับชุดที่ใส่ ในขณะที่ เคท ดูโดดเด่นมากในภาพถ่าย เจสสิก้า ได้รับคำชมว่า ดูแข็งแกร่งมากทั้งการโพสท่า และการแสดงออกทางสีหน้าของเธอ ในขณะที่ อาสธา ถูกตำหนิว่า ดูขาดพลังงานในการถ่ายภาพ และสเตฟานี่ ที่ถูกวิจารณ์ว่า เป็นภาพที่แย่ที่สุดของเธอ ต่อมา เจสสิก้า ได้ถูกเรียกชื่อเป็นคนแรกอีกครั้ง จากภาพถ่ายที่ออกมาโดดเด่นและสวยงามที่สุด ตามด้วย เคท, อาสธา และเฮเลน่า ทิ้งให้ โซเฟีย ตกเป็นสองคนสุดท้ายครั้งแรก เนื่องจากกรรมการคิดว่า เธอยังไม้รู้จักมุมถ่ายภาพของตัวเอง กับ สเตฟานี่ ที่ถ่ายภาพออกมาไม่หลากหลาย และไม่เป็นแฟชั่นชั้นสูง สุดท้ายแล้ว คณะกรรมการ ได้ให้โอกาสกับพวกเธอทั้งคู่อีกครั้ง โดยในสัปดาห์นี้จะไม่มีใครถูกคัดออกจากกการแข่งขัน- ผู้ที่ถูกเรียกชื่อคนแรก: เจสสิก้า อมรกุลดิลก - ผู้ที่ตกเป็นสองคนสุดท้าย: สเตฟานี่ เรทูยา และ โซเฟีย วาคาบายาชิ - ผู้ที่ถูกคัดออก: ไม่มี - ช่างถ่ายภาพ: ทุน เหลียง - แขกรับเชิญพิเศษ: จอร์จ ยัง, หยวน ซิงตอนที่ 9: Beyond Comfort ตอนที่ 9: Beyond Comfort. จากการคัดออกในครั้งก่อน โซเฟียและสเตฟานี่ ต้องตกเป็นสองสุดท้าย แต่พวกเธอได้รับโอกาสแก้ตัวอีกครั้ง ทำให้ไม่มีใครถูกคัดออกจากการแข่งขัน ทำให้ โซเฟีย รู้สึกผิดหวังมาก เนื่องจากเธอคิดว่า เธออยู่ในช่วงที่กำลังพัฒนาขึ้น ในขณะที่ สเตฟานี่ รู้สึกโชคดีที่ยังได้โอกาสอีกครั้ง หลังจากนั้น สาวๆจึงได้ผ่อนคลายความเครียด ด้วยการตะโกน และลงไปเล่นน้ำในสระว่ายน้ำ ต่อมา พวกเธอได้เดินทางมาพบกับ โจอี้ มีด คิงส์ และยังได้ทำความรู้จักกับ ฟอนส์ ฮอตคัมป์ ผู้จัดการทั่วไปของ โคตี้บิวตี้ ฟาร์อีส เอ็กซ์พอร์ต โดยในสัปดาห์นี้พวกเธอ จะได้ทำโจทย์ ถ่ายโฆษณาให้กับ น้ำหอม เพลย์บอย วีไอพี สำหรับสุภาพสตรี ซึ่งพวกเธอจะต้องคิดบท เลือกเสื้อผ้า เลือกอุปกรณ์ประกอบฉาก และกำกับเองอีกด้วย ในการถ่ายโฆษณา เฮเลน่า, เคท, สเตฟานี่ และโซเฟีย ทำออกมาได้ดี ในขณะที่ เจสสิก้า ต้องพยายามอย่างหนัก และอาสธา ที่ดูไม่น่าจดจำ สุดท้ายแล้ว เฮเลน่า เป็นผู้ชนะโจทย์ครั้งนี้ โดยรางวัลที่เธอจะได้รับคือ ชุดของขวัญจาก เพลย์บอย และ น้ำหอมเพลย์บอย แบบหนึ่งเดียว ตกแต่งด้วย คริสตัล จากสวารอฟสกี้ และยังได้ทัวร์ระดับวีไอพี หนึ่งวัน ที่ยูนิเวอร์แซล สตูดิโอ สิงคโปร์ และยังจะได้เวลาในการถ่ายภาพ ครั้งต่อไปเพิ่มพิเศษอีก สิบห้านาที ด้วย การถ่ายภาพในสัปดาห์นี้ พวกเธอจะได้สวมชุดไฮแฟชั่น ที่ออกแบบโดย ไมเคิล ซินโค่ โดยพวกเธอจะต้องสวมบทบาทเป็น นางเงือกแหวกแนว ใต้ผิวน้ำ เคท ทำออกมาได้ดีในการถ่ายภาพ โซเฟีย ประสบปัญหาในการมองหาช่างภาพใต้น้ำ สเตฟานี่ โพสท่าซ้ำๆตลอดการถ่ายภาพ เจสสิก้า โพสท่าเร็วเกินไป แต่หลังจาก ถูกช่างภาพแนะนำ เธอก็ทำออกมาได้น่าประทับใจ เฮเลน่า สวมบทบาท เป็น เมดูซ่า ทำให้เธอโพสท่าออกมาแรงเกินไป ซึ่งไม่ตรงกับโจทย์ที่เป็นนางเงือก และ อาสธา ที่มีปัญหาในการหายใจ และลืมตาใต้น้ำ ในห้องตัดสิน กรรมการชื่นชอบภาพของ เจสสิก้า ที่ดูมีเรื่องราว และออกมาเป็นแฟชั่นชั้นสูงมาก เคท ถ่ายภาพออกมาเป็นที่น่าประทับใจ แต่ดูไม่เป็นแฟชั่นชั้นสูง โซเฟีย ถ่ายภาพออกมาได้ดี แต่อีกครั้งที่กรรมการคิดว่า เป็นภาพที่บังเอิญโชคดีมากกว่า อาสธา ที่ถ่ายภาพออกมาสวยงาม แต่บุคลิกของเธอยังดูไม่โดดเด่น เฮเลน่า ถ่ายภาพออกมาแรงเกินไป ไม่ตรงกับโจทย์ และสเตฟานี่ ถ่ายภาพออกมาธรรมดา และขาดพลังงานบนใบหน้า ต่อมา เจสสิก้า ได้ถูกเรียกชื่อเป็นคนแรกอีกครั้ง(ซึ่งติดกันเป็นครั้งที่สาม)ตามด้วย โซเฟีย,เคท และอาสธา ทิ้งให้ สเตฟานี่ ตกเป็นสองคนสุดท้ายอีกครั้ง เนื่องจากเธอยังคงถ่ายภาพออกมาได้ไม่คงที่ และกรรมการกังวลว่า เธอมีคุณสมบัติพอที่จะเป็นสุดยอดนางแบบได้หรือไม่ กับ เฮเลน่า ที่เข้าใจโจทย์ผิดในหลายๆครั้ง ทำให้เธอถ่ายภาพออกมาได้ไม่หลากหลาย สุดท้ายแล้ว เป็นที่น่าตกใจ เมื่อ สเตฟานี่ ได้รับโอกาสในการแข่งขันเป็นครั้งที่สาม ทำให้ เฮเลน่า ต้องถูกคัดออกจากการแข่งขัน- ผู้ที่ถูกเรียกชื่อคนแรก: เจสสิก้า อมรกุลดิลก - ผู้ที่ตกเป็นสองคนสุดท้าย: สเตฟานี่ เรทูยา และ เฮเลน่า ชาน - ผู้ที่ถูกคัดออก: เฮเลน่า ชาน - ช่างถ่ายภาพ: แอร่อน หว่อง - แขกรับเชิญพิเศษ: ฟอนส์ ฮอตคัมป์, แอนดรูว์ ริเวียร่า, ไมเคิล ซินโค่, ลอเรน คลาร์ก เจนเซ่นตอนที่ 10 : Girls on the Move ตอนที่ 10 : Girls on the Move. ในการตัดสินครั้งก่อน เฮเลน่า เป็นผู้ที่ต้องถูกส่งกลับบ้าน ทำให้สาวๆที่เหลือ ดีใจเป็นอย่างมาก แต่ในขณะเดียวกัน เจสสิก้า ได้ถูกเรียกชื่อคนแรกติดกันเป็นครั้งที่สามแล้ว ทำให้สาวๆในบ้าน รู้สึกว่าเธอเป็นคู่แข่งคนสำคัญที่น่ากลัว ต่อมา สาวๆได้เดินทางมาพบกับ โจอี้ มีด คิงส์ และ นักออกแบบท่าเต้น ชีน่า เซห์ เพื่อสอนการแสดงออกท่วงท่า ในรูปแบบต่างๆ และยังได้ นางแบบและวีเจชื่อดัง จากประเทศไทย พอลล่า เทเลอร์ มาช่วยฝึกการเข้าถึงบทบาท ในการถ่ายแฟชั่นอีกด้วย หลังจากนั้น พวกเธอจะได้แข่งขันกันทำโจทย์ประจำสัปดาห์ โดยจะต้องถ่าย โฆษณา และแสดงท่วงท่า ในรูปแบบของนางแบบ ให้กับ รถยตร์ ซูบารุ โดยสาวๆได้บทบาทที่แตกต่างกันดังนี้ ในการถ่ายโฆษณา สาวๆส่วนใหญ่ทำออกมาได้ดี ในขณะที่ สเตฟานี่ ประสบปัญหาตลอดการถ่ายทำ สุดท้ายแล้ว เจสสิก้า ทำออกมาได้ดีที่สุด เธอจึงเป็นผู้ชนะการแข่งขันครั้งนี้ โดยเธอได้รับ กระเช้าของขวัญจาก ซูบารุ รวมถึง บัตรกำนัลมูลค่า หนึ่งพันดอลลาร์ และยังได้นั่งรถ ซูบารุเอ็กซ์วี เพื่อไปช็อปปิ้งอีกด้วย การถ่ายภาพในสัปดาห์นี้ สาวๆจะต้องถ่ายทอดการเคลื่อนไหวที่เร่าร้อน ผสานเข้ากับ สีหน้าที่มีชีวิตชีวา ให้ออกมาเป็นแฟชั่น ในการถ่ายภาพ เจสสิก้า, เคท ทำออกมาได้อย่างน่าประทับใจ แต่ อาสธา ถูกตำหนิว่า แสดงสีหน้าว่างเปล่าตลอดการถ่ายภาพ ในห้องตัดสิน กรรมการได้ใช้ ภาพในวิดีโอโฆษณา ซุบารุ มาพิจารณาประกอบในการตัดสินด้วย เคท ทำออกมาได้ดีในโฆษณา รวมถึง ภาพถ่ายที่ออกมาเร่าร้อน โซเฟีย ได้รับการตอบรับที่ดีในโฆษณา แต่ในภาพถ่าย กรรมการคิดว่า เธอดูไม่หลุดกรอบออกมาจากความสวยของตัวเอง สเตฟานี่ ถ่ายโฆษณาออกมาได้แย่ และภาพถ่ายของเธอยังดูไม่เร่าร้อนมากพอ อาสธา มีลุคส์ที่สวยมาก ในวิดีโอ แต่บุคลิกของเธอดูขาดความมั่นใจ ในขณะที่ภาพของเธอ โพสท่าออกมาได้ดี แต่สีหน้าออกมาดูว่างเปล่า เจสสิก้า ทำให้กรรมการประทับใจในวิดีโอ รวมถึง ภาพถ่ายของเธอ ที่ดูเร่าร้อน และมีพลังอย่างมาก ทำให้เธอถูกเรียกชื่อเป็นคนแรกอีกครั้ง(ติดกันเป็นครั้งที่สี่) ตามด้วย เคท และ โซเฟีย ทิ้งให้ ที่สเตฟานี่ ต้องตกเป็นสองคนสุดท้ายอีกครั้ง เนื่องจากกรรมการกังวลว่า เธอจะพัฒนาให้ตามทันสาวๆคนอื่นที่เหลือได้หรือไม่ กับ อาสธา ที่มีลุคส์ที่ดูสวยแปลกตา แต่กรรมการคิดว่า เธอยังดูขาดความพยายาม และไม่ทุ่มเทมากพอ สุดท้ายแล้ว เป็นที่น่าตกใจ เมื่อ สเตฟานี่ ได้รับโอกาสครั้งที่สี่ให้ไปต่อในการแข่งขัน ทำให้ อาสธา ที่มีผลงานโดยรวมโดดเด่นมากคนหนึ่งในการแข่งขัน ต้องถูกเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: เจสสิก้า อมรกุลดิลก - ผู้ที่ตกเป็นสองคนสุดท้าย: สเตฟานี่ เรทูยา และ อาสธา โพคาเรล - ผู้ที่ถูกคัดออก: อาสธา โพคาเรล - ช่างถ่ายภาพ: ท็อดด์ แอนโธนี่ ไทเลอร์ - แขกรับเชิญพิเศษ: ชีน่า เซห์, พอลล่า เทเลอร์, เกล็น ตันตอนที่ 11 : The Story So Far - The Road To Top 4 ตอนที่ 11 : The Story So Far - The Road To Top 4. ในตอนนี้จะรวบรวมเหตุการณ์ที่ผ่านมา ตลอดการแข่งขัน ตั้งแต่เริ่มรายการมา ว่าเกิดอะไรขึ้นบ้าง และแสดงช่วงเวลาสำคัญต่างๆของสาว ที่อยู่ในการแข่งขันตั้งแต่แรก ตั้งแต่ เคท สาวที่มีบุคลิกที่เป็นที่ชื่นชอบของทุกๆคนภายในบ้าน ตลอดการแข่งขัน, บุคลิกที่ขี้เล่นของ โมนิก้า ที่แกล้งสาวๆคนอื่นด้วยการแต่งหน้า เป็นตัวตลก, เจสสิก้า โทรหาแฟนของเธอ และขอให้กำลังใจช่วยเธอในการแข่งขัน, เฮเลน่า คิดถึงแฟนของเธอมาก และร้องให้ออกมาระหว่างโทรศัพท์ และบทสนทนาแบบสนุกสนานของ เคท กับแฟนหนุ่ม ในตอนที่8 เฮเลน่า ที่ได้เกิดอาการ ภาวะตื่นตระหนก ในห้องตัดสิน หลังจากนั้น โจอี้ มีด จึงได้เข้ามาหาเธอที่บ้านพัก รวมถึงยังได้ให้กำลังใจเธออีกด้วย ในตอนที่9 เฮเลน่า สร้างความสนุกสนาน ด้วยการสวมบทบาทเป็นคณะกรรมการในห้องตัดสิน ในตอนที่10 โจอี้ ได้สร้างความประหลาดใจแก่สาวๆด้วยการจัดอาหารค่ำสุดหรู ในบ้านพัก และเธอยังได้รว่มแบ่งปันเรื่องราวต่างๆ รวมถึงประสบการณ์ของเธอ ในระหว่างรับประทานอาหารด้วย และเมื่อถึงช่วงใกล้จบ แดเนียล ได้เดินทางมาพบกับสาวๆ สี่คนสุดท้าย ที่บ้านพัก เพื่อแนะนำเคล็ดลับในการผสมผสานเสื้อผ้า สำหรับให้สาวๆออกไปคัดตัวอีกด้วย- แขกรับเชิญพิเศษ: เอ็มมานูเอล สตรูแบนท์ตอนที่ 12 : Hong Kong Extravaganza ตอนที่ 12 : Hong Kong Extravaganza. เริ่มต้นสัปดาห์นี้ โซเฟีย ประหลาดใจมาก ที่สเตฟานี่ ได้อยู่ในต่อในการแข่งขัน แทนที่จะเป็นอาสธา เนื่องจากเธอ ยืนเป็นสองคนสุดท้ายในห้องตัดสิน มาสามครั้งติดกันแล้ว และ โซเฟีย ยังได้สารภาพออกมาอีกว่า เคท ได้ทำตัวน่ารำคาญในบางครั้ง ทำให้ เคท รู้สึกเศร้าเล็กน้อย ต่อมา สาวๆได้รับจดหมาย เพื่อแจ้งให้ทราบว่า พวกเธอทั้งหมดจะต้องเก็บกระเป๋า เพื่อเดินทางไปแข่งขันต่อยัง ประเทศฮ่องกง เมื่อเดินทางมาถึง พวกเธอจึงได้เข้าไปพักที่ ห้องสวีท ของโรงแรม มิร่า ฮ่องกง และ เจสสิก้า ที่ได้ถูกเรียกชื่อเป็นคนแรกในห้องตัดสินครั้งก่อน จะได้รับการทำสปาบำบัด ของโรงแรม เป็นรางวัลพิเศษ เพิ่ม เมื่อเธอกลับมาที่ห้องพัก เธอได้สอนเคล็ดลับการโพสท่าของนางแบบ ให้กับ เคท อีกด้วย ต่อมา นาเดีย ได้มาพบกับสาวๆที่ห้องพัก เพื่อมอบ แฟ้มสะสมผลานของพวกเธอแต่ละคน เพื่อใช้สำหรับการออกไปหางาน ในฮ่องกง และยังได้ คาร่า จี นางแบบสาว มาแนะนำเคล็ดลับในการคัดตัวเพื่อให้ได้งาน อีกด้วย โดยสาวๆได้ไปพบกับเอเจนซี่ และได้รับการจองตัวดังนี้ เจสสิก้า, เคท และ สเตฟานี่ ทำออกมาได้น่าประทับใจ ในขณะที่ โซเฟีย ไม่ได้รับการจองตัวเลยซักที่เดียว สุดท้ายแล้ว เจสสิก้า ซึ่งถูกจองตัวมากที่สุด เธอจึงเป็นผู้ชนะ โดยเธอจะได้รางวัล คือ ได้พักที่ โรงแรมมิร่า ฟรีสองคืน ซึ่งเป็นโรงแรมไลฟ์สไตล์ดีไซน์เนอร์ขนาดเล็กแห่งแรกใน ฮ่องกง หลังจากนั้น พวกเธอจึงได้ไปล่องเรือ เที่ยวเมืองยามค่ำคืน ร่วมกับ นาเดีย การถ่ายภาพในสัปดาห์นี้ พวกเธอจะได้ถ่ายภาพไฮแฟชั่น เป็น ดาราสาวชาวจีน ซึ่งได้แรงบันดาลใจจากยุค 20's ในเขตใจกลางเมือง ของฮ่องกง โดยสวมเสื้อผ้าที่ออกแบบโดย เซี่ยงไฮ้ ตัง ในการถ่ายภาพ เจสสิก้าและเคท ทำให้ แดเนียล และช่างภาพ ประทับใจเป็นอย่างมาก กับการโพสท่าที่หลากหลาย ในขณะที่ สเตฟานี่ ดูไร้ชีวิตชีวา และ โซเฟีย ที่ประสบปัญหา ในการเล่นกับชุดที่ใส่ และโพสท่าอึดอัดตลอดการถ่ายภาพ ในห้องตัดสิน กรรมการประทับใจ ภาพของ เจสสิก้า ที่ออกมาเป็นแฟชั่นชั้นสูงมาก แต่ภาพถ่ายโดยรวมส่วนใหญ่นั้น ยังออกมาไม่ดีเท่าไหร่ สเตฟานี่ ถ่ายภาพออกมาจืดชืด และดูน่าเบื่อ โซเฟีย โพสท่างุ่มง่าม และดูไม่มั่นใจ ในขณะที่ เคท ถ่ายภาพออกมาได้อย่างสวยงาม ทำให้เธอ ถูกเรียกชื่อเป็นคนแรก ตามมาด้วย เจสสิก้า และถึงแม้ว่า สเตฟานี่ จะทำได้ดีในการเดินแบบตอนไปหางาน แต่เมื่อเธออยู่หน้ากล้อง กลับถ่ายภาพออกมาดูนิ่งสนิท และดูน่าเบื่อ เธอจึงตกเป็นสองคนสุดท้ายอีกครั้ง ร่วมกับ โซเฟีย ที่มีหุ่นที่สวยงาม และมีศัยกภาพมาก แต่ในการหางาน เธอกลับไม่ได้รับการจองตัวเลยซักที่เดียว และภาพถ่ายโดยรวมของเธอ ยังออกมาไม่คงที่ สุดท้ายแล้ว เป็นที่ตกใจ เมื่อ นาเดีย ได้ให้โอกาสครั้งที่ห้าพร้อมยื่นภาพให้กับ สเตฟานี่ เพื่อเข้าสู่รอบตัดสินของการแข่งขัน ทำให้ โซเฟีย ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: เคท หม่า - ผู้ที่ตกเป็นสองคนสุดท้าย: สเตฟานี่ เรทูยา และ โซเฟีย วาคาบายาชิ - ผู้ที่ถูกคัดออก: โซเฟีย วาคาบายาชิ - ช่างถ่ายภาพ: อาคิฟ ฮาคาน เซเลบี - แขกรับเชิญพิเศษ: กิลเลม กัลลัส, คาร่า จี, เจน ลอมบาร์ด, ซู แวง, ฟอนต์ ฮอตคัมป์, คริสเตล ซิมิออง, จิง หว่อง, เดิร์ก แดลิเชา, เวนดี้ มัก, มาเร็ค วาน, โจนาธาน ลีตอนที่ 13 : Finale ตอนที่ 13 : Finale. หลังจากการตัดสินครั้งล่าสุด สาวๆทั้งหมด ได้เดินทางเพื่อกลับมายัง สิงคโปร์ อีกครั้ง ต่อมา พวกเธอได้พบกับ นาเดีย ที่ซึ่งจะมาเป็นผู้กำกับโฆษณา กล้องแคนน่อน เอ็กซัส ซึ่งมีหัวข้อคือ หนึ่งวันของสุดยอดนางแบบ ในการถ่ายโฆษณา เคทดูกังวล จนแสดงออกมาอย่างเห็นได้ชัด เจสสิก้า ถูกตำหนิว่า ดูจงใจมากเกินไป และ สเตฟานี่ ลืมบทที่ต้องพูด ทำให้เธอต้องพยายามอย่างหนัก หลังจากนั้น พวกเธอจึงได้ไปถ่ายภาพแฟชั่นเพื่อขึ้นปก นิตยสาร ฮาร์เปอร์ บาร์ซาร์ โดยที่สาวๆไม่รู้เลยว่า โจอี้ มีด ได้พาคนสำคัญของพวกเธอ มาสร้างความประหลาดใจอยู่อีกห้องนึง ในการถ่ายภาพ ชุดของเคท คับมาก ทำให้เธอโพสท่าออกมาไม่หลากหลายเท่าที่ควร แต่เธอก็พยายาม จนทำได้ดีขึ้น สเตฟานี่ ทำออกมาได้ไม่ดี กับชุดที่เธอใส่ และทำให้ชุดที่ใส่ดูราคาถูก และยังโพสท่าออกมาไม่แรงพอที่จะขึ้นปก ในขณะที่ เจสสิก้า รู้สึกเครียดและกังวลก่อนการถ่ายภาพ แต่เธอก็สามารถ ทำออกมาได้อย่างน่าประทับใจ ในการโชว์รูปร่าง ส่วนเว้า ส่วนโค้ง และทำให้ชุดที่ใส่ดูมีราคาแพง ซึ่งหลังจากที่พวกเธอแต่ละคนถ่ายภาพเสร็จแล้ว จึงได้พบกับคนสำคัญ ซึ่งทำให้พวกเธอดีใจเป็นอย่างมาก ต่อมา สาวๆได้เดินทางมาที่ พิพิธภัณฑ์สัตว์น้ำ ซึ่งเป็นสถานที่ที่ใช้ในการเดินแบบครั้งสุดท้าย พวกเธอจะได้สวมชุดราตรีที่ออกแบบโดย เฟรเดอริก ลี ซึ่งได้แรงบันดาลใจมาจาก วัฒนธรรมชาวเขาของเอเชีย โดยจะได้สาวๆที่ถูกคัดออกไปแล้ว เฮเลน่า, โซเฟีย, ทรัง, ฟีแลนโทรปี, เคย์ล่า และอาสธา รวมถึง โซฟี่ ซัมเนอร์ ผู้ชนะจาก อเมริกาส์เน็กซต์ท็อปโมเดล ฤดูกาลที่ 18 มาร่วมเดินแบบอีกด้วย ซึ่งพวกเธอ ก็สามารถทำออกมาได้อย่างน่าประทับใจ ซึ่งหลังจากเดินแบบเสร็จ ไทรา แบงส์ จึงได้เข้ามาพูดคุยกับสาวๆที่หลังเวที ในห้องตัดสิน ได้ ไทรา มาร่วมเป็นคณะกรรมการในการตัดสินด้วย สเตฟานี่ ทำให้กรรมการประทับใจในการเดินแบบ และการถ่ายโฆษณา แต่ภาพถ่ายขึ้นปก ฮาร์เปอร์ บาซาร์นั้น เธอทำออกมาแย่ เนื่องจากดูขาดพลัง จนทำให้ภาพของเธอ เป็นคนเดียวที่ถูกตัดออกจนเหลือครึ่งตัว เคท เดินแบบเหมือน นักสเก็ต มากเกินไป จนดูไม่เป็นธรรมชาติ ส่วนการถ่ายโฆษณานั้น กรรมการคิดว่า ดูขาดความน่าเชื่อถือ ในส่วนของภาพถ่ายนั้น ดูสวยงามมาก แต่ไม่เป็นแฟชั่นชั้นสูง เจสสิก้า ทำให้กรรมการประทับใจในการเดินแบบ ที่ดูมีเสน่ห์และเซ็กซี่ ในขณะที่โฆษณาของเธอ ก็ดูมีความน่าเชื่อถือ และขายสินค้าได้อย่างดี ในส่วนของภาพถ่ายนั้น เธอได้โชว์สัดส่วนออกมาได้อย่างสวยงาม รวมถึงขายชุดที่ใส่ได้อีกด้วย ในการปรึกษาหารือนั้น กรรมการคิดว่า เคท ยังเดินแบบได้ไม่ดีนัก รวมถึงไม่เป็น นางแบบแฟชั่นชั้นสูง แต่เธอเหมาะกับการขายความเซ็กซี่ และขี้เล่นมากกว่า เนื่องจากเธอมีบุคลิกที่ดูร่าเริง และสนุกสนาน ในขณะที่ สเตฟานี่ ที่ทำได้ดีทั้งการเดินแบบ และถ่ายโฆษณา แต่พัฒนาการโดยรวมตลอดการแข่งขันนั้น เธอทำได้แย่ลงไปในทุกๆสัปดาห์ และเจสสิก้า ที่มีอายุมากเกินไป ในวงการนางแบบ แต่เธอก็สามารถถ่ายภาพออกมาได้อย่างดงามสม่ำเสมอ รวมถึงชนะโจทย์บ่อยครั้ง และไม่เคยตกเป็นสองคนสุดท้ายเลยอีกด้วย สุดท้ายแล้ว หลังจากลงความเห็นแล้ว ผู้ชนะคนแรกของ เอเชียเน็กซต์ทอปโมเดล ฤดูกาลแรก คือ เจสสิก้า อมรกุลดิลก- ผู้ชิงตำแหน่งสามคนสุดท้าย: เคท หม่า, สเตฟานี่ เรทูยา และเจสสิก้า อมรกุลดิลก - เอเชีย เน็กซต์ ทอป โมเดล: เจสสิก้า อมรกุลดิลก - ผู้กำกับโฆษณา: นาเดีย ฮูทากาลุง - แขกรับเชิญพิเศษ: แครอล ลิม, เคนเน็ท โกห์, วินเนอร์ตัน "ไอนาน" หม่า, เมอร์ คิม, ปิยพันธ์ เปาอินทร์, เฟรเดอริก ลี, โซฟี่ ซัมเนอร์, ไทรา แบงส์, มารีน่า แฟร์แฟกซ์ผู้เข้าแข่งขันการเรียกชื่อลำดับการเรียกชื่อการเรียกชื่อ. ลำดับการเรียกชื่อ. - ผู้ชนะเลิศการแข่งขัน - ผู้ที่ถูกคัดออกจากการแข่งขัน - ผู้ที่ขอออกจากการแข่งขัน - ผู้เข้าแข่งขันที่ชนะการแข่งขันประจำสัปดาห์ - ผู้เข้าแข่งขันที่ชนะการแข่งขันประจำสัปดาห์แต่ถูกคัดออก - ผู้ที่ไม่ได้ยืนในห้องตัดสินระหว่างการเรียกชื่อ - ผู้ที่ยืนเป็นสองคนสุดท้าย แต่ไม่ถูกคัดออกจากการแข่งขัน- ตอนที่ 2 โมนิก้า ต้องออกจากการแข่งขันอย่างกะทันหัน เนื่องจากเธอได้ทราบข่าวว่า คุณพ่อของเธอเข้าโรงพยาบาล, ราเชล ไม่ได้ยืนในห้องตัดสินในระหว่างการเรียกชื่อ เนื่องจากเธอเป็นลม จึงต้องพาตัวเธอส่งโรงพยาบาลอย่างกะทันหัน เธอจึงไม่ได้ถูกเรียกชื่อในห้องตัดสิน ในขณะเดียวกัน จี และสเตฟานี่ตกเป็นสองคนสุดท้าย แต่ไม่มีใครถูกคัดออกเนื่องจากโมนิก้าได้ออกจากการแข่งขันไปก่อนหน้านี้ - ตอนที่ 4 ฟีแลนโทรปี และจี ตกเป็นสองคนสุดท้าย และถูกคัดออกจากการแข่งขันทั้งคู่ - ตอนที่ 8 สเตฟานี่ และโซเฟีย ตกเป็นสองคนสุดท้าย แต่ไม่มีใครถูกคัดออกจากการแข่งขัน - ตอนที่ 11 เป็นตอนประมวลภาพการแข่งขันการแปลงโฉมการแปลงโฉม. - อาสธา : ซอยสั้น สไลด์เทด้านหน้า - เป่ย ซือ : ตัดสั้นระดับไหล่ เพิ่มหน้าม้า และย้อมสีน้ำเงินเข้ม - ฟีแลนโทรปี : ตัดสั้น ทรง ดัชท์บอย และย้อมสีแดง - เฮเลน่า : ตัดสั้นระดับคาง และทำไฮไลท์สีบลอนด์ ได้แรงบันดาลใจจาก วิกทอเรีย เบคแคม - จี : ตัดหน้าม้า และย้อมสีแดงเพลิง - เจสสิก้า : ตัดสั้นทรง ภูติน้อย และย้อมสีน้ำตาลเข้มประกายทอง - เคท : ย้อมสีฮันนี่บลอนด์ - เมลิสซ่า : ซอยผม ตัดหน้าม้า และทำไฮไลท์ ได้แรงบันดาลใจจาก คีโมร่า ลี ซิมมอนส์ - ราเชล : ตัดผมสั้น ทรงภูติน้อย และย้อมสีน้ำตาลเข้ม ได้แรงบันดาลใจจาก เซลิต้า อีแบงส์ - โซเฟีย: ย้อมสีดำเข้ม - สเตฟานี่ :ดัดหยิกฟู และย้อมสีชมพูเข้ม - ทรัง : ตัดสไลด์ไล่ระดับด้านข้างการแข่งขันการแข่งขัน. - สัปดาห์ที่ 1 : ถ่ายภาพเป็นสาวแปลก ร่วมกับอุปกรณ์ประกอบฉาก ในย่านชุมชนของอินเดีย - สัปดาห์ที่ 2 : ถ่ายภาพกลุ่ม โดยใส่เสื้อผ้าจาก "ปราด้า" เสมือนเป็นเจ้าหญิง ให้กับ นิตยสาร "ฮาร์เปอร์ส บาซาร์" - สัปดาห์ที่ 3 : ถ่ายภาพสัตว์ต่างๆในจักรราศีของจีน - สัปดาห์ที่ 4 : ถ่ายภาพเป็นนักมวยสาวสุดเซ็กซี่ ร่วมกับ "เจสัน ก็อดฟรีย์" - สัปดาห์ที่ 5 : ถ่ายภาพเป็นสาวแถบชายฝั่งริเวียร่าฝรั่งเศส ในรีสอร์ท ที่อินโดนีเซีย - สัปดาห์ที่ 6 : ถ่ายภาพบิวตี้ ช็อท ให้กับ ผลิตภัณฑ์จัดแต่งทรงผม "เทรเซมเม่" - สัปดาห์ที่ 7 : ถ่ายภาพการกุศลให้กับ "องค์การกองทุนสัตว์ป่าโลกสากล" - สัปดาห์ที่ 8 : ถ่ายภาพแฟชั่นชั้นสูงในชุดเดรสสีแดง ที่หน้าอาคารซึ่งเป็นสัญลักษณ์ของนิวยอร์ก - สัปดาห์ที่ 9 : ถ่ายภาพแฟชั่นชั้นสูงเป็นนางเงือก ใต้ผิวน้ำ ในชุดที่ออกแบบโดย "ไมเคิล ซินโค่" - สัปดาห์ที่ 10 : ถ่ายภาพขาว-ดำ ในหัวข้อ "การเคลื่อนไหวร่างกายแบบเร่าร้อน" - สัปดาห์ที่ 11 : ถ่ายภาพเป็นดาราสาวชาวจีนยุค 20's ใจกลางเมือง ฮ่องกง ในชุดที่ออกแบบโดย "เซี่ยงไฮ้ แทง" - รอบ 3 คนสุดท้าย : ถ่ายโฆษณาให้กับ "แคนน่อน เอ็กซัส" 2013, ถ่ายภาพขึ้นปกนิตยสาร "ฮาร์เปอร์ส บาซาร์ สิงคโปร์", เดินแบบในระดับมืออาชีพให้กับเสื้อผ้าที่ออกแบบโดย ดีไซน์เนอร์ชาวสิงคโปร์ "เฟรเดอริก ลี"บุคคลที่เกี่ยวข้องกับรายการบุคคลที่เกี่ยวข้องกับรายการ. - นาเดีย ฮูทากาลุง - กรรมการหลัก - ท็อดด์ แอนโธนี่ ไทเลอร์ - กรรมการ, ช่างภาพแฟชั่น - แดเนียล บอย - ผู้กำกับการถ่ายภาพ - โจอี้ มีด คิงส์ - ที่ปรึกษานางแบบ</doc>
