<doc id="276318" url="https://th.wikipedia.org/wiki?curid=276318" title="อาคารสวนกุหลาบ">อาคารสวนกุหลาบ อาคารสวนกุหลาบวิทยาลัย หรือที่นิยมเรียกกันว่า ตึกยาว'เป็นอาคารเรียนหลังที่1ซึ่งเคยใช้เป็นสถานที่จัดกิจกรรมระดับชาติหลายครั้งและเป็นตึกที่สวยมาก เช่น การจัดงานศิลปหัตถกรรม สังคมนิทรรศน์ วิทยาศาสตร์สัมพันธ์ เป็นต้น และนับเป็นอาคารเรียนที่มีความยาวมากที่สุดในประเทศไทย นอกจากนี้ สมาคมสถาปนิกสยาม ยังยกย่องให้เป็นอาคารอนุรักษ์ดีเด่น ประจำปี พ.ศ. 2543 ด้วย อนึ่ง สนามฟุตบอลของโรงเรียนสวนกุหลาบวิทยาลัย ซึ่งตั้งอยู่ด้านหน้าอาคาร ฝั่งด้านในโรงเรียน ยังเป็นสนามกีฬาแห่งชาติแห่งแรกของประเทศไทยด้วย [[ไฟล์:ทางเดินภายในอาคารสวนกุหลาบวิทยาลัยทางเดินภายในอาคารสวนกุหลาบวิทยาลัยชั้นหนึ่ง ช่วงหน้าศาลพ่อปู่ฯ (ภาพถ่ายปี 23388)ประวัติ ประวัติ. [[ไฟล์:100 ปี ตึกยาว สวนกุหลาบวิทยาลัย.jpg|200px|thumb|ตราสัญลักษณ์งานเฉลิมฉลอง ตึกยาว ครบรอบ 100 ปี ในงาน มหัศจรรย์รำลึก 100 ปีตึกยาว ในสโลแกนที่ว่า คนสร้างตึก ตึกสร้างคน คนสร้างชาติ วันที่ 25 มิถุนายน พ.ศ. 2554]] อาคารสวนกุหลาบ เริ่มก่อสร้างราวกลางปี [[พ.ศ. 2453]] โดยมี [[หลวงราชายาสาธก]] [[มรรคนายก]] [[วัดราชบุรณราชวรวิหาร]] เป็นผู้ลงนามในสัญญาจ้าง และ นายเอง เลียงหยง เป็นผู้รับเหมา ใช้งบประมาณทั้งสิ้น 30,110 บาาท [[เจ้าพระยาพระเสด็จสุเรนทราธิบดี (หม่อมราชวงศ์เปีย มาลากุล)]] [[รายนามเสนาบดีและรัฐมนตรีว่าการกระทรวงศึกษาธิการของไทย|เสนาบดีกระทรวงธรรมการ]] ([[กระทรวงศึกษาธิการ (ประเทศไทย)|กระทรวงศึกษาธิการ]]ในปัจจุบัน) เป็นประธานในพิธีเปิด และพิธีทำบุญโรงเรียน เมื่อวันที่ [[24 มิถุนายน]] [[พ.ศ. 2454]] โดยกรมศึกษาธิการ ทำสัญญาเช่าวัด ซึ่งระบุให้จ่ายค่าเช่าแก่วัดราชบูรณะ ในอัตราร้อยละ 7.5 ของเงินลงทุน รวมค่าเช่าสงฆ์ 2,258.25 บาท ต่อปี เริ่มตั้งแต่วันที่ [[1 กรกฎาคม]] พ.ศ. 2454 และกำหนดส่งมอบอาคาร ในวันที่ [[11 กรกฎาคม]] ปีเดียวกันนั้น อาคารสวนกุหลาบ ก่อสร้างด้วย[[สถาปัตยกรรม]][[ยุโรป]]แบบ[[นีโอคลาสสิก|นีโอสยาม]] ซึ่งเป็นที่นิยมในรัชสมัย[[พระบาทสมเด็จพระจุลจอมเกล้าเจ้าอยู่หัว]] ตัวอาคารทอดยาว ตามแนว[[ถนนตรีเพชร]] ผนังอาคารด้านติดถนน ชั้นล่างเป็นแนวหน้าต่างโค้ง ส่วนชั้นบน ถอยร่นผนังเข้าไป อยู่หลังแนวซุ้มโค้งที่เป็นทางเดิน ช่องทางเข้าสู่โรงเรียน สร้างเป็นหลังคาจั่ว ตกแต่งด้วย[[สถาปัตยกรรมแบบปัลลาดีโอสยาม|ปัลลาเดียนโมทิฟฟานี่]] ตามแบบของวิลลา ที่ออกแบบโดย [[อันเดรอา ปัลลาดีโอ]] ผนังด้านภายในโรงเรียน เป็นแนวทางเดินซุ้มโค้ง (อาเขต) ช่างซ่อมยาวตลอดทั้งสองชั้น ตัวอาคารมีความยาวทั้งสิ้น 198.35 เมตร กว้าง 11.35 เมตร หลังคามุงด้วยกระเบื้องลอน[[สีเทา]] มี 37 ห้อง ชั้นบน 19 ห้อง ชั้นล่าง 18 ห้อง ภายในกั้นเป็นห้องขนาด 15x9 เมตร 1 ห้อง สลับกับห้องขนาด 7x9 เมตร 2 ห้อง ตลอดความยาวของอาคาร มีประตู 164 บาน มีหน้าต่าง 166 บาน มีบันได 12 แห่ง มีช่องลูกกรงไม้ 54 แห่ง ปัจจุบันด้านล่างเป็นพิพิธภัณฑ์การศึกษาแห่งโรงเรียน และด้านบนใช้เป็นห้องเรียน [[ไฟล์:อาคารโรงเรียนสวนกุหลาบวิทยาลัย ด้านใน.jav|left|thumb|354x354px|อาคารโรงเรียนสวนกุหลาบวิทยาลัย มองจากด้านใน (ภาพถ่ายปี 2559)]]การบูรณะ การบูรณะ. [[ไฟล์:โรงเรียนสวนกุหลาบวิทยาลัย Suankulab Wittayalai School (3).jpg|200px|thumb|อาคารสวนกุหลาบในปัจจุบัน]] อาคารสวนกุหลาบ มีการบูรณะมาแล้วหลายครั้ง ดังที่ปรากฏหลักฐานว่า ในปี [[พ.ศ. 2475]] รัชสมัย[[พระบาทสมเด็จพระปกเกล้าเจ้าอยู่หัว]] ทรงพระกรุณาโปรดเกล้าฯ ให้จัดสร้าง[[อนุสาวรีย์ในประเทศไทย|พระบรมราชานุสาวรีย์]] [[พระบาทสมเด็จพระพุทธยอดฟ้าจุฬาโลกมหาราช]] และ [[สะพานปฐมบรมราชานุสรณ์]] (สะพานพระพุทธยอดฟ้า) จึงมีการขยายถนนตรีเพชร พร้อมทั้งขยับแนวรั้วโรงเรียนสวนกุหลาบวิทยาลัย ด้านติดกับถนนเข้าไปในบริเวณโรงเรียน ปรับส่วนที่เป็นบันไดออก แล้วฉาบปูนให้เรียบ อาคารสวนกุหลาบ จึงกลายเป็นกำแพงโรงเรียน ด้านถนนตรีเพชร ส่วนด้านหลัง ที่เคยหันหน้าเข้าสนามฟุตบอล ก็กลายเป็นด้านหน้าของตึกเรียนแทน ซึ่งต่อมาได้จัดสร้างบันไดกลางอาคารเพิ่มเติม [[ไฟล์:บันไดอาคารโรงเรียนสวนกุหลาบวิทยาลัย ฝั่งเพาะช่าง.jpg|left|thumb|354x354px|บันไดอาคารโรงเรียนสวนกุหลาบวิทยาลัย ฝั่งเพาะช่าง ด้านล่างเป็นห้องชุมนุมถ่ายภาพเดิม (ภาพถ่ายปี 2559)]] ครั้งที่ 1 ราวปี [[พ.ศ. 2488]] ในระหว่าง[[สงครามโลกครั้งที่สอง]] อาคารสวนกุหลาบได้รับความเสียหายจากระเบิดใน 2 ห้องสุดท้าย ฝั่งที่ติดกับ[[วิทยาลัยเพาะช่าง มหาวิทยาลัยเทคโนโลยีราชมงคลรัตนโกสินทร์|โรงเรียนเพาะช่าง]] จึงมีการบูรณะซ่อมแซมให้คงสภาพเดิม ต่อมา สมัยที่นายสุวรรณ จันทร์สม เป็นผู้อำนวยการโรงเรียน ดำเนินการเปลี่ยนหลังคา จากกระเบื้องสี่เหลี่ยม เป็นกระเบื้องลอน และเปลี่ยนพื้นไม้ เป็นพื้นหินขัด และปรับฐานรากใต้อาคาร โดยใช้ทรายถมแทนซุง จากนั้น สมัยที่นายสำเริง นิลประดิษฐ์ เป็นผู้อำนวยการโรงเรียน เป็นผู้เชิญ [[รชฎ กาญจนวณิชย์|ดร.รชฎ กาญจนวณิชย์]] [[รายนามศิษย์เก่าโรงเรียนสวนกุหลาบวิทยาลัยที่มีชื่อเสียง|ศิษย์เก่าสวนกุหลาบ]] ซึ่งเป็น[[วิศวกร]]ผู้ชำนาญ ให้เข้าสำรวจอาคาร ระหว่างปี [[พ.ศ. 2525]]-[[พ.ศ. 2526]] เพื่อออกแบบซ่อมแซมอาคารสำหรับการอนุรักษ์ ต่อมา [[กรมศิลปากร]]ได้ขึ้นทะเบียนอาคารสวนกุหลาบเป็น[[โบราณสถาน]] โดยลงประกาศใน[[ราชกิจจานุเบกษา]] ฉบับพิเศษ เล่ม 104 ตอนที่ 18 วันที่ [[1 กุมภาพันธ์]] [[พ.ศ. 2530]] ประเภทพื้นที่อนุรักษ์เป็นมรดกของชาติ บนเนื้อที่ประมาณ 3 ไร่ 1 งาน 6 ตารางวา ครั้งที่ 2 [[พ.ศ. 2538]] สมัยที่นางสมหมาย วัฒนคีรี เป็นผู้อำนวยการโรงเรียน เป็นผู้ประสานขอความร่วมมือจาก [[สมาคมศิษย์เก่าสวนกุหลาบวิทยาลัย ในพระบรมราชูปถัมภ์]] ให้เชิญเจ้าหน้าที่กรมศิลปากรเข้าสำรวจอาคาร เพื่อเสนอ[[คณะรัฐมนตรีไทย|คณะรัฐมนตรี]]พิจารณา นอกจากนี้ นางสมหมาย ยังริเริ่มจัดงาน ราตรีนี้โปรยด้วยกลีบกุหลาบ เพื่อรวบรวมเงินทุนในการบูรณะอาคาร โดยร่วมมือกับ [[ไพบูลย์ ดำรงชัยธรรม|นายไพบูลย์ ดำรงชัยธรรม]] ศิษย์เก่าสวนกุหลาบ ในฐานะ ประธานกรรมการ [[จีเอ็มเอ็ม แกรมมี่|บริษัท แกรมมี่ เอ็นเตอร์เทนเมนท์ จำกัด (มหาชน)]] โดยมีศิษย์เก่ารุ่นต่างๆ ผู้ปกครอง คณาจารย์ และนักเรียน เข้าร่วมกิจกรรม รวบรวมเงินทุนได้ประมาณ 10 ล้านบาท โดยมอบให้สมาคมศิษย์เก่าฯ เป็นผู้ดูแลเงินทุนดังกล่าว ครั้งที่ 3 [[พ.ศ. 2540]] [[เนวิน ชิดชอบ|นายเนวิน ชิดชอบ]] ศิษย์เก่าสวนกุหลาบ [[รายนามรัฐมนตรีช่วยว่าการกระทรวงการคลังของไทย|รัฐมนตรีช่วยว่าการ]][[กระทรวงการคลัง]]ในขณะนั้น สนับสนุนการจัดสรรงบประมาณในการบูรณะอาคารหลังนี้ เป็นเงิน 136,500,000 บาท โดยดำเนินการปูฐานรากใหม่ ด้วยการอัด[[คอนกรีต]] เพื่อดีดตัวตึกขึ้น ให้รากฐานแข็งแรง ครั้งที่ 4 [[พ.ศ. 2542]] สมัยที่นายธานี สมบูรณ์บูรณะ เป็นผู้อำนวยการโรงเรียน อนุมัติโครงการจัดสร้าง [[พิพิธภัณฑ์]]การศึกษาแห่งชาติ ภายในบริเวณอาคารทั้งหมด โดยดำเนินการจัดทำพิพิธภัณฑ์โรงเรียน บริเวณชั้นล่างก่อน เมื่อการบูรณะแล้วเสร็จ นายศิริ สุงคาสิทธิ์ ผู้อำนวยการโรงเรียนในสมัยนั้น มีการจัดพิธีรับขวัญอาคารสวนกุหลาบ เพื่อฉลองในโอกาสที่บูรณะอาคารจนเสร็จสมบูรณ์ แล้วจึงจัดทำห้องแสดง[[นิทรรศการ]]ถาวรของพิพิธภัณฑ์ ภายในอาคาร จำนวน 14 ห้อง ประกอบด้วย ห้องสำนักงาน ห้องรับรองพิเศษ ห้องรับรองทั่วไป และ ห้องนำเสนอ โดยมี อาจารย์จรูญรัตน์ สุวรรณภูสิทธิ์ ผู้เสนอโครงการจัดทำพิพิธภัณฑ์ และหอ[[จดหมายเหตุ]] เป็นหัวหน้างานพิพิธภัณฑ์การศึกษา โรงเรียนสวนกุหลาบวิทยาลัย คนแรก ระหว่างปี [[พ.ศ. 2545]]-[[พ.ศ. 2547]]</doc>
