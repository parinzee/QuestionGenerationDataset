<doc id="356246" url="https://th.wikipedia.org/wiki?curid=356246" title="เหตุเหยียบกันเสียชีวิตในสัพริมลา พ.ศ. 2554">เหตุเหยียบกันเสียชีวิตในสัพริมลา พ.ศ. 2554 เหตุเหยียบกันเสียชีวิตในสัพริมลา พ.ศ. 2554 เกิดขึ้นเมื่อวันที่ 14 มกราคม พ.ศ. 2554 ในสัพริมลา รัฐเกรละ ประเทศอินเดีย มีผู้เสียชีวิตมากกว่า 100 คน และอีกอย่างน้อย 100 คนได้รับบาดเจ็บจากเหตุเหยียบกันเสียชีวิตดังกล่าวระหว่างการแสวงบุญประจำปี ผู้แสวงบุญกำลังเดินทางกลับจากศาลเจ้าฮินดูในวันสุดท้ายของเทศกาลประจำปีซึ่งดึงดูดผู้ศรัทธาจำนวนหลายล้านคนเบื้องหลัง เบื้องหลัง. เหตุการณ์ดังกล่าวถือเป็นอุบัติเหตุครั้งที่สามและครั้งที่เลวร้ายที่สุดในสัพริมลา วันที่ 14 มกราคม พ.ศ. 2495 ผู้ศรัทธาในเทพไอยปัณณ์ 66 คนถูกไฟคลอกเมื่อดอกไม้เพลิงเกิดติดไฟขึ้น ขณะที่ในวันเดียวกันของ พ.ศ. 2542 ผู้แสวงบุญ 52 คนเสียชีวิตหลังจากเกิดเหตุเหยียบกันเสียชีวิตขึ้นขณะเดินทางกลับจากการประกอบพิธีกรรมทางศาสนา การแสวงบุญนานสองเดือน ซึ่งได้เริ่มต้นตั้งแต่เดือนพฤศจิกายน พ.ศ. 2553 ไม่ค่อยมีเหตุการณ์ร้ายแรงใด ๆ เกิดขึ้น ก่อนหน้าเกิดเหตุดังกล่าวเหตุการณ์ เหตุการณ์. เหตุการณ์ดังกล่าวเกิดขึ้นเมื่อเวลาราว 20.00 น. ตามเวลาท้องถิ่น ผู้เสียชีวิตส่วนใหญ่มาจากรัฐเกรละและรัฐทมิฬนาฑู ระหว่างเดินทางกลับจากศาลเจ้าไอยปัณณ์ของฮินดูซึ่งตั้งอยู่บนเขา เหตุดังกล่าวได้รับรายงานว่าเกิดขึ้นจากรถกีฬาอเนกประสงค์ซึ่งจอดกีดขวางเส้นทาง โดยอาจเป็นไปได้ว่าใช้การไม่ได้ ขณะเคลื่อนยายรถคันดังกล่าวอาจเกิดพลิกคว่ำและทำให้ผู้คนสะดุด ทำให้เกิดเหตุโกลาหลขึ้น</doc>
