<doc id="262357" url="https://th.wikipedia.org/wiki?curid=262357" title="โมฮัมมัด นูร์ฮูดา">โมฮัมมัด นูร์ฮูดา โมฮัมหมัด นูร์ฮูดา (Mohammad Nurhuda) นักมวยสากลชาวอินโดนีเซีย เกิดเมื่อ 22 กรกฎาคม พ.ศ. 2508 สถิติการชก 40 ครั้ง ชนะ 27 (น็อค 5) เสมอ 5 แพ้ 8ประวัติ ประวัติ. นูร์ฮูดาขึ้นชกมวยสากลอาชีพครั้งแรกเมื่อ 27 มกราคม พ.ศ. 2528 ชนะคะแนน อาร์โบนิก จากนั้น ชกชนะรวดมาตลอดรวมทั้งชนะคะแนน ชะเลา เมืองสุรินทร์ที่อินโดนีเซียด้วย นูร์ฮูดาได้ครองแชมป์อินโดนีเซียรุ่นแบนตัมเวทเมื่อ 5 ตุลาคม พ.ศ. 2528 โดยเป็นฝ่ายชนะคะแนน เอ็ดเวิร์ด อาไป ป้องกันตำแหน่งไว้ได้ 1 ครั้ง จากนั้นขึ้นชิงแชมป์ OPBF รุ่นแบนตัมเวทกับ กัง กียุลสองครั้งรวดใน พ.ศ. 2529 แต่ก็เป็นฝ่ายแพ้ไปทั้งสองครั้ง หลังจากนั้น นูร์ฮูดาขึ้นชกป้องกันแชมป์อินโดนีเซียรุ่นแบนตัมเวทไว้ได้อีก 2 ครั้ง ก็ขึ้นชิงแชมป์อินโดนีเซียรุ่นซูเปอร์เฟเอร์เวทเมื่อ 27 ธันวาคม พ.ศ. 2529 แพ้คะแนน ไซปา โมโนด นูร์ฮูดาขึ้นชกแก้มือกับโมโนดอีกครั้งเมื่อ 8 มีนาคมพ.ศ. 2530 คราวนี้เป็นฝ่ายชนะคะแนนได้แชมป์มาครอง โมโนดขอแก้มืออีกครั้งในอีกสี่เดือนต่อมา ผลปรากฏว่าเสมอกันไป นูร์ฮูดาได้ครองแชมป์เงารุ่นซูเปอร์แบนตัมเวท WBC เมื่อ 14 เมษายน พ.ศ. 2531 เมื่อชนะคะแนน โจอี้ ฮียาส ที่อินโดนีเซีย นูร์ฮูดาป้องกันตำแหน่งได้สองครั้ง ก็เปลี่ยนไปชิงแชมป์เงารุ่นจูเนียร์เฟเธอร์เวท IBF เมื่อ 20 มกราคม พ.ศ. 2533 ชนะคะแนน เออร์เนสโต อูร์ดานีซา และป้องกันตำแหน่งไว้ได้สามครั้ง และยังชกนอกรอบ ชนะน็อคจิมมี่ ศิษย์ไฝแดง ยก 5 เมื่อ พ.ศ. 2533 ชนะคะแนน ฟ้าสั่ง พ.ธวัชชัย เมื่อ พ.ศ. 2536 ที่อินโดนีเซีย ก่อนจะขึ้นชิงแชมปืโลกรุ่นจูเนียร์เฟเธอร์เวท IBF เมื่อ 4 มีนาคม พ.ศ. 2538 แพ้คะแนน วูยานี บันกู ที่แอฟริกาใต้ หลังจากชิงแชมป์โลกไม่สำเร็จ นูร์ฮูดาขึ้นชิงแชมป์เงารุ่นจูเนียร์เฟเธอร์เวท IBF เมื่อ 28 มีนาคม พ.ศ. 2539 แต่ทำได้เพียงเสมอกับวูยีซีเล ตินกา ที่อินโดนีเซีย จากนั้น นูร์ฮูดามาชกนอกรอบกับฟ้าสั่ง พ.ธวัชชัยที่ประเทศไทย และเป็นฝ่ายแพ้คะแนนไป จากนั้น นูร์ฮูดาชึ้นชิงแชมป์เงารุ่นจูเนียร์เฟเธอร์เวท IBF ที่ว่างอีกครั้งเมื่อ 19 สิงหาคม พ.ศ. 2539 แต่เป็นฝ่ายแพ้คะแนน อาร์เนล บาโรตีโญ ที่ออสเตรเลีย นูร์ฮูดาหยุดชกไป 5 ปี กลับมาชกอีกครั้งเมื่อเดินทางมาชิงแชมป์ ABCO รุ่นซูเปอร์แบนตัมเวทกับเวทย์ ศักดิ์เมืองแกลงเมื่อ 21 พฤศจิกายน พ.ศ. 2544 ซึ่งนูร์ฮูดาเป็นฝ่ายแพ้น็อคในยกที่ 2 จากนั้น นูร์ฮุดาก็ไม่ได้ขึ้นชกมวยอีกเลยเกียรติประวัติเกียรติประวัติ. - แชมป์อินโดนีเซียรุ่นแบนตัมเวท (2528 – 2529) - แชมป์อินโดนีเซียรุ่นแบนตัมเวท (2529 – 2530) - แชมป์เงารุ่นซูเปอร์แบนตัมเวท WBC- ชิง 14 เมษายน 2531 ชนะคะแนน โจอี้ ไฮยาส ที่ อินโดนีเซีย - ป้องกันแชมป์ครั้งที่ 1, 7 กรกฎาคม 2531 ชนะคะแนน โรเบอร์โต แกรนซิโอซา ที่ อินโดนีเซีย - ป้องกันแชมป์ครั้งที่ 2, 19 มีนาคม 2532 เสมอกับ ปาคิวโต โอเปโน ที่ อินโดนีเซีย - แชมป์เงารุ่นจูเนียร์เฟเธอร์เวท IBF- ชิง 20 มกราคม 2533 ชนะคะแนน เออร์เนสโต อูร์ดานิซา ที่ อินโดนีเซีย - ป้องกันแชมป์ครั้งที่ 1, 1 พฤษภาคม 2534 ชนะคะแนน เออร์เนสโต อูร์ดานิซา ที่ อินโดนีเซีย - ป้องกันแชมป์ครั้งที่ 2, 20 ธันวาคม 2535 เสมอกับ โทนี่ เวห์มเบ้ ที่ อินโดนีเซีย - ป้องกันแชมป์ครั้งที่ 3, 19 กุมภาพันธ์ 2537 เสมอกับ คิม บองชุล ที่ อินโดนีเซีย - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นแบนตัมเวทเมื่อ 22 มิถุนายน 2529 แพ้คะแนน กัง กิยุล ที่ อินโดนีเซีย - ชิงแชมป์ OPBF รุ่นแบนตัมเวทเมื่อ 27 มิถุนายน 2529 แพ้คะแนน กัง กียุล ที่ เกาหลีใต้ - ชิงแชมป์โลกรุ่นจูเนียร์แบนตัมเวท IBF เมื่อ 4 มีนาคม 2538 แพ้คะแนน วูยานี บุนคู ที่ แอฟริกาใต้ - ชิงแชมป์เงารุ่นเฟเธอร์เวท IBF เมื่อ 28 มีนาคม 2539 เสมอกับ วูยิซิเล ตินกา ที่ อินโดนีเซีย - ชิงแชมป์เงารุ่นจูเนียร์เฟเธอร์เวท IBF เมื่อ 19 สิงหาคม 2539 แพ้คะแนน อาร์เนล บาโรตีโญ ที่ ออสเตรเลีย - ชิงแชมป์ ABCO รุ่นซูเปอร์แบนตัมเวทเมื่อ 21 พฤศจิกายน 2544 แพ้น็อค เวทย์ ศักดิ์เมืองแกลง ยก 2 ที่ กทม.</doc>
