<doc id="753483" url="https://th.wikipedia.org/wiki?curid=753483" title="ฮอตไลน์บลิง">ฮอตไลน์บลิง "ฮอตไลน์บลิง" () เป็นเพลงของแร็ปเปอร์ชาวแคนาดา เดรก ออกจำหน่ายเป็นซิงเกิลในวันที่ 31 กรกฎาคม ค.ศ. 2015 ผลิตโดยไนน์ทีน85 เพลงทำจากดนตรีเพลง "วายคานต์วีลิฟทูเกเดอร์" ของนักร้องอาร์แอนด์บี ทิมมี โทมัส หลังจากออกจำหน่าย เพลงถูกนำไปเปรียบเทียบกับเพลง "ชาชา" ของแร็ปเปอร์ชาวอเมริกัน D.R.A.M. ซึ่งเดรกมีความสนใจในการรีมิกซ์ นิตยสารแร็ปอัปเรียกเพลงนี้ว่า "คล้ายการนำเพลงของ D.R.A.M. มาร้องใหม่" (quasi-cover) เดรกเล่นเพลงนี้ครั้งแรกร่วมกับเพลง "ชาจด์อัป" และ "ไรต์แฮนด์" ในรายการ "OVO ซาวด์เรดิโอ" ตอนที่ 2 ทางช่องแอปเปิลมิวสิก ในวันที่ 26 กรกฎาคม ค.ศ. 2015 เพลงถูกนำไปร้องใหม่โดยนักร้องหลายคน รวมถึงดิสโคลเชอร์ และแซม สมิธ ในรายการบีบีซีเรดิโอ 1 ไลฟ์เลาจ์ ในสหราชอาณาจักร มิวสิกวิดีโอเป็นการรวมคลิปของเขากำลังเต้นอยู่ในห้องสีขาวและห้องที่มีแสงสีต่าง ๆ "ฮอตไลน์บลิง" ขึ้นอันดับที่สองบนชาร์ตบิลบอร์ดฮอต 100 เป็นซิงเกิล 10 อันดับแรกของเดรกเพลงแรกในรอบสองปี และขึ้นสูงที่สุดในฐานะนักร้องนำ (ร่วมกับ "เบสต์ไอเอเวอร์แฮด") มิวสิกวิดีโอออกอากาศวันที่ 19 ตุลาคม ค.ศ. 2015 ผ่านทางแอปเปิลมิวสิก และวันที่ 26 ตุลาคม ทางวีโว</doc>
