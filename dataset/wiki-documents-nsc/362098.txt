<doc id="362098" url="https://th.wikipedia.org/wiki?curid=362098" title="เทศบาลตำบลปักธงชัย">เทศบาลตำบลปักธงชัย เทศบาลตำบลปักธงชัย เป็นเทศบาลในเขตอำเภอปักธงชัย จังหวัดนครราชสีมาประวัติ ประวัติ. กระทรวงมหาดไทยได้ประกาศจัดตั้งเป็น องค์การบริหารส่วนตำบลเมืองปัก เมื่อวันที่ 19 มกราคม พ.ศ. 2539 และประกาศเปลี่ยนชื่อและยกฐานะเป็น เทศบาลตำบลปักธงชัย เมื่อวันที่ 16 กรกฎาคม พ.ศ. 2551 โดยอาศัยอำนาจตามความในมาตรา 5 แห่งพระราชบัญญัติสภาตำบลและองค์การบริหารส่วนตำบล พ.ศ. 2537 มาตรา 42 แห่งพระราชบัญญัติสภาตำบลและองค์การบริหารส่วนตำบล พ.ศ. 2537 ประกอบมาตรา 7 แห่งพระราชบัญญัติเทศบาล พ.ศ. 2496 และให้โอนบรรดางบประมาณ ทรัพย์สิน สิทธิ เรียกร้องหนี้ต่าง ๆ และเจ้าหน้าที่ขององค์การบริหารส่วนตำบลเมืองปักไปเป็นของเทศบาลตำบลปักธงชัย วิสัยทัศน์การพัฒนาท้องถิ่น เทศบาลตำบลปักธงชัยได้กำหนดวิสัยทัศน์ การพัฒนาท้องถิ่นไว้ดังนี้ “เทศบาลน่าอยู่ บูรณาการทุกภาคส่วน ชุมชนเข้มแข็ง ประชาชนมีคุณภาพชีวิตที่ดี การจัดการสิ่งแวดล้อมสมดุลและยั่งยืน”ที่ตั้งและอาณาเขต ที่ตั้งและอาณาเขต. เทศบาลตำบลปักธงชัยตั้งอยู่ในเขตอำเภอปักธงชัย จังหวัดนครราชสีมา อยู่ห่างจากกรุงเทพมหานครเป็นระยะทางประมาณ 279 กิโลเมตร มีพื้นที่ครอบคลุมบางส่วนของตำบลเมืองปัก ประกอบด้วย- หมู่ที่ 4 บ้านนาแค - หมู่ที่ 5 บ้านโรงนา - หมู่ที่ 6 บ้านดู่นอก - หมู่ที่ 7 บ้านหนองไผ่ - หมู่ที่ 9 บ้านขอนขว้าง - หมู่ที่ 10 บ้านโนนตูม (บางส่วน) - หมู่ที่ 15 บ้านหนองโสน (บางส่วน) - หมู่ที่ 16 บ้านดู่ใน - หมู่ที่ 18 บ้านใหม่โรงนา รวมเป็นพื้นที่ทั้งสิ้น 17.92 ตารางกิโลเมตร- ทิศเหนือ ติดต่อกับเขตตำบลธงชัยเหนือ อำเภอปักธงชัย - ทิศใต้ ติดต่อกับเขตตำบลนกออก อำเภอปักธงชัย - ทิศตะวันออก ติดต่อกับเขตตำบลโคกไทย อำเภอปักธงชัย - ทิศตะวันตก ติดต่อกับเขตเทศบาลเมืองเมืองปัก และตำบลตะคุ อำเภอปักธงชัยลักษณะภูมิประเทศ ลักษณะภูมิประเทศ. ·ลักษณะภูมิประเทศของเทศบาล เป็นที่ราบ ลักษณะเป็นดินร่วนปนทราย ·ภูมิอากาศจะเป็นแบบร้อนชื้นมีฝนตกชุกในช่วงฤดูฝน (เดือนพฤษภาคม- เดือนตุลาคม) มีลำห้วยไหลผ่าน 2 สาย คือ ห้วยลำซอ ต้นน้ำมาจากลุ่มน้ำลำพระเพลิง โดยไหลผ่านบ้านขอนขว้าง หมู่ที่ 9 บ้านหนองไผ่ หมู่ที่ 7 บ้านดู่นอก หมู่ที่ 6 บ้านดู่ใน หมู่ที่ 16 และบ้านโรงนา หมู่ที่ 5 บ้านใหม่โรงนา หมู่ที่ 18 ส่วนลำห้วยอีกแห่ง คือ ห้วยลำสำลาย ต้นน้ำมาจากลุ่มน้ำลำพระเพลิง โดยไหลผ่านบ้านนาแค หมู่ที่ 4 ซึ่งลำห้วยทั้งสองสายนี้ประชาชนได้ใช้ประโยชน์ในด้านการเกษตรกรรมรวมทั้งใช้ในการอุปโภคบริโภค เช่น ทำไร่ ทำนา เลี้ยงสัตว์ ใช้ทำเป็นประปาหมู่บ้าน เป็นต้น ซึ่งจะมีน้ำตลอดปี น้ำจะมากในฤดูน้ำหลาก น้ำจะน้อยในฤดูแล้ง (ช่วงเดือนกุมภาพันธ์ - เมษายน)ของทุกปีประชากร ประชากร. มีประชากรในพื้นที่รวมทั้งสิ้น 5,241 คน แยกเป็นชาย 2,568 คน หญิง 2,673 คน มีความหนาแน่นเฉลี่ย 292.47 คนต่อตารางกิโลเมตรศาสนา ศาสนา. ผู้นับถือศาสนาพุทธร้อยละ 99 มีจำนวนวัด 5 วัด1. วัดโพธิ์ศรี 2. วัดโพธิ์ทอง 3. วัดป่าเวฬุวัน 4. วัดนาแค 5. วัดบ้านขอนขว้างโบราณสถาน โบราณสถาน. โบราณสถาน จำนวน 2 แห่ง- ปางค์กู่นาแค ตั้งอยู่ที่บ้านนาแค หมู่ที่ 4 ตำบลเมืองปัก อำเภอปักธงชัย - พิพิธภัณฑ์บ้านดู่ ตั้งอยู่ที่วัดโพธิ์ศรี หมู่ที่ 6 ตำบลเมืองปัก อำเภอปักธงชัยการศึกษาการศึกษา. - โรงเรียนบ้านดู่ (สหราษฎร์วิทยา)อาชีพ อาชีพ. ประชากรในเขตเทศบาลตำบลปักธงชัย ส่วนใหญ่ประกอบอาชีพเกษตรกรรมประมาณ ร้อยละ 75 เช่น ทำไร่ ทำนา เลี้ยงสัตว์ เป็นต้น นอกจากนั้นจะมีอาชีพทำผ้าไหมเองตามหมู่บ้าน รับจ้างทอผ้าไหม โดยส่วนหนึ่งจะรับจ้างทำงานในโรงงานทอผ้าไหมในเขตเทศบาลเมืองเมืองปัก และอีกส่วนหนึ่งจะรับไหมมาจากโรงงานซึ่งอยู่ในเขตอุตสาหกรรมแล้วนำมาทอที่บ้าน นอกจากนั้นก็จะมีอาชีพ ค้าขาย ธุรกิจส่วนตัว รับราชการ ฯลฯการคมนาคม การคมนาคม. -การคมนาคมของเทศบาลตำบลปักธงชัย มีถนน รพช. สายบ้านลำซอ - โคกสมอ ระยะทางประมาณ 3,800 เมตร นอกนั้นจะเป็น • ถนนคอนกรีตเสริมเหล็กภายในหมู่บ้าน จำนวน 59 สาย ระยะทาง 67,648 เมตร • ถนนหินคลุกภายในหมู่บ้าน จำนวน 24 สาย ระยะทาง 25,074 เมตร • ถนนลูกรังภายในหมู่บ้าน จำนวน 9 สาย ระยะทาง 15,600 เมตร</doc>
