<doc id="233376" url="https://th.wikipedia.org/wiki?curid=233376" title="วิลเลียม เนวิลล์ เอิร์ลที่ 1 แห่งเคนต์">วิลเลียม เนวิลล์ เอิร์ลที่ 1 แห่งเคนต์ วิลเลียม เนวิลล์ เอิร์ลแห่งเค้นท์ที่ 1 () (ราว ค.ศ. 1410 - ค.ศ. 1463) ริชาร์ด เนวิลล์เป็นขุนนางและนายทหารชาวอังกฤษที่มีบทบาทในสงครามดอกกุหลาบ วิลเลียม เนวิลล์เกิดเมื่อราวปี ค.ศ. 1410 เป็นบุตรคนที่สองของราล์ฟ เนวิลล์ เอิร์ลแห่งเวสต์มอร์แลนด์ที่ 1 (Ralph Neville, 1st Earl of Westmorland) กับภรรยาคนที่สองโจน โบฟอร์ท ผู้เป็นบุตรีของจอห์นแห่งกอนท์ ดยุคแห่งแลงคาสเตอร์ที่ 1 และแคทเธอริน สวินฟอร์ด (Katherine Swynford) โจน โบฟอร์ท เป็นพี่น้องกับริชาร์ด เนวิลล์ เอิร์ลแห่งซอลสบรีที่ 5 และซิซิลิ เนวิลล์ผู้เป็นพระมารดาของสมเด็จพระเจ้าเอ็ดเวิร์ดที่ 4 และสมเด็จพระเจ้าริชาร์ดที่ 3 จอห์นแห่งกอนท์เป็นโอรสองค์ที่สามในพระเจ้าเอ็ดเวิร์ดที่ 3 ฉะนั้นวิลเลียมจึงเป็นพระนัดดาของพระเจ้าเอ็ดเวิร์ดที่ 3 แต่ตระกูลโบฟอร์ทถูกระบุว่าไม่มีสิทธิในการขึ้นครองราชบัลลังก์ วิลเลียมเป็นสมาชิกในตระกูลเนวิลล์อีกคนหนึ่งที่แต่งงานดี วิลเลียมแต่งงานกับทายาทของฟอคอนเบิร์กและได้รับตำแหน่งเป็นลอร์ดฟอคอนเบิร์ก — ขณะที่หลานริชาร์ด เนวิลล์ เอิร์ลแห่งวอริคที่ 16 ไปแต่งงานกับทายาทของวอริคและได้รับแต่งตั้งให้เป็นเอิร์ลแห่งวอริค วิลเลียมแต่งงานก่อนปี ค.ศ. 1422 กับโจน (Joan Neville, Countess of Kent) มีอายุแก่กว่าวิลเลียม 4 ปีและได้รับการบรรยายว่าเป็นผู้มีปัญญาอ่อนมาตั้งแต่กำเนิด ฟอคอนเบิร์กอยู่ทางเหนือของยอร์คเชอร์และเป็นศูนย์กลางทางอำนาจของตระกูลเนวิลล์</doc>
