<doc id="257266" url="https://th.wikipedia.org/wiki?curid=257266" title="ธนพล ศิริธนชัย">ธนพล ศิริธนชัย ธนพล ศิริธนชัยเป็นผู้บริหารบริษัท แผ่นดินทอง พร็อพเพอร์ตี้ ดีเวลลอปเม้นท์ จำกัด (มหาชน)ตำแหน่งประธานอำนวยการ ในช่วงภายหลังการปรับโครงสร้างผู้ถือหุ้นที่มีกลุ่มสิริวัฒนภักดีเป็นผู้ถือหุ้นใหญ่ ธนพลยังร่วมงานการกุศลกับอีกหลายหน่วยงาน รวมถึงดำรงตำแหน่ง รองผู้อำนวยการอาวุโส สถาบันออกแบบนานาชาติชนาพัฒน์ และเป็นประธานกรรมการจัดงานฝ่ายคฤหัสถ์ โครงการอุปสมบทหมู่เฉลิมพระเกียรติฯ เนื่องในเทศกาลวันวิสาขบูชาโลกประวัติ ประวัติ. ธนพล ศิริธนชัย เกิดเมื่อปี พ.ศ. 2510 มีชื่อเล่นว่า "วู้ดดี้" จบการศึกษาระดับมัธยมศึกษาจากโรงเรียนกรุงเทพคริสเตียนวิทยาลัย เข้าศึกษาระดับปริญญาตรีที่คณะวิศวกรรมศาสตร์ จุฬาลงกรณ์มหาวิทยาลัย รุ่นที่ 68 เมื่อปี พ.ศ. 2527 และเข้าศึกษาระดับปริญญาโทหลักสูตร MBA ที่มหาวิทยาลัยเทกซัส ออสติน ประเทศสหรัฐอเมริกา ในปี 2532 นอกจากนี้ยังเข้าร่วมอบรมหลักสูตร Advanced Management Program มหาวิทยาลัยฮาร์วาร์ด หลักสูตร Director Certification Program รุ่นที่ 39 หลักสูตร Directors Accreditation Program รุ่นที่ 10 หลักสูตรการบริหารเศรษฐกิจสาธารณะสำหรับนักบริหารระดับสูง รุ่นที่ 6 สถาบันพระปกเกล้า หลักสูตรผู้บริหารระดับสูง รุ่นที่ 7 สถาบันวิทยาการตลาดทุน (Capital Market Academy Leadership Program) และหลักสูตรภูมิพลังแผ่นดิน สำหรับผู้บริหารระดับสูง รุ่นที่ 2 จุฬาลงกรณ์มหาวิทยาลัยการทำงานยูนิเวนเจอร์ การทำงาน. ยูนิเวนเจอร์. ธนพลเริ่มต้นการทำงานกับบริษัท แสนสิริ จำกัด (มหาชน) โดยต่อมาได้ดำรงตำแหน่งกรรมการบริหาร และผู้ช่วยกรรมการผู้จัดการ ภายหลังได้ย้ายไปผลักดันงานด้านการขายสินทรัพย์ในตำแหน่งผู้อำนวยการอาวุโสที่ ธนาคารเอเชีย จำกัด (มหาชน) (ปัจจุบันคือ ธนาคารยูโอบี) ในปี 2546 ธนพล ศิริธนชัย ได้ดำรงตำแหน่ง กรรมการผู้จัดการ บริษัท ยูนิเวนเจอร์ จำกัด (มหาชน) โดยเป็นผู้ผลักดันธุรกิจพัฒนาอสังหาริมทรัพย์ของบริษัท และเป็นผู้พลักดันยูนิเวนเจอร์ ร่วมกับ คุณอรฤดี ณ ระนอง ประธานอำนวยการ ให้เข้าสู่ธุรกิจพัฒนาอสังหาริมทรัพย์เป็นธุรกิจหลักแทนที่ การผลิตและจำหน่ายผงสังกะสีอ๊อกไซด์ โดยย้ายเข้าสู่หมวดธุรกิจกลุ่มอสังหาริมทรัพย์และก่อสร้าง ในตลาดหลักทรัพย์แห่งประเทศไทยเมื่อเดือนกันยายน พ.ศ. 2549 ภายหลังการปรับโครงสร้างผู้ถือหุ้น และการเข้าถือหุ้นใหญ่ของฐาปน สิริวัฒนภักดี และปณต สิริวัฒนภักดี เมื่อปี พ.ศ. 2550 ธนพลประกาศเดินหน้าเปิดตัวโครงการปาร์คเวนเชอร์ อาคารสำนักงานและโรงแรมบนหัวมุมถนนวิทยุตัดกับถนนเพลินจิต ซึ่งในปัจจุบันถือว่าเป็นโครงการอาคารสำนักงานที่มีราคาพื้นที่เช่าสูงที่สุดในประเทศไทยโกลเด้นแลนด์ โกลเด้นแลนด์. ปี 2555 ธนพล ศิริธนชัย ได้รับมอบหมายตำแหน่งประธานอำนวยการ บริษัท แผ่นดินทอง พร็อพเพอร์ตี้ ดีเวลลอปเม้นท์ จำกัด (มหาชน) ภายหลังการเข้าเป็นผู้ถือหุ้นใหญ่ของบริษัท ยูนิเวนเจอร์ จำกัด (มหาชน) เพื่อฟื้นธุรกิจจากการขาดทุนติดต่อกันมานาน 6 ปี ในการบริหารพนักงานกว่า 200 คนให้บรรลุเป้าหมายในการทำให้ธุรกิจกลับมามีกำไรใน 3 ปี ธนพลได้นำแนวคิดเรื่องการสร้างวัฒนธรรมองค์กรมาปฏิบัติ ผ่านหลักคิด 4 ข้อที่เรียกว่า GOLD คือ G-Good Governance องค์กรโปร่งใส O-Open-mind เปิดใจไม่ปกปิด L-Learning Organization เรียนรู้อย่างเป็นมิตร และ D-Drive for Excellence ทำเพื่อสิ่งที่ดีที่สุด ซึ่งก็ถือว่าประสบความสำเร็จตามเป้าหมายคือในปี 2557 มีกำไรประมาณ 360 ล้านบาท และได้เข้าซื้อกิจการของบริษัท กรุงเทพบ้านและที่ดิน จำกัด (มหาชน) หรือเคแลนด์เพื่อพัฒนาโครงการอสังหริมทรัพย์สำหรับทุกกลุ่มเป้าหมายงานอื่นและงานการกุศล งานอื่นและงานการกุศล. ธนพลเป็นผู้หนึ่งที่ผลักดันให้สถาบันออกแบบนานาชาติชนาพัฒน์ ซึ่งเป็นสถาบันออกแบบภายใต้มูลนิธิหลวงพ่อวิริยังค์ สิรินธโรเติบโตขึ้นอย่างต่อเนื่องตลอด 15 ปีที่ผ่านมา โดยดำรงตำแหน่งรองผุ้อำนวยการอาวุโส นอกจากนี้ ในปี 2557 ธนพลได้ร่วมจัดกิจกรรมส่งเสริมพุทธศาสนา โดยเป็นประธานกรรมการจัดงานฝ่ายคฤหัสถ์ โครงการอุปสมบทหมู่เฉลิมพระเกียรติฯ เนื่องในเทศกาลวันวิสาขบูชาโลก ซึ่งเป็นส่วนหนึ่งของงานสัปดาห์ส่งเสริมพระพุทธศาสนา เนื่องในเทศกาลวิสาขบูชาโลก โดยมีวัตถุประสงค์เพื่อให้พุทธศาสนิกชนมีโอกาสเข้าอุปสมบทหมู่โดยไม่มีค่าใช้จ่ายหนังสือหนังสือ. - แปลและเรียบเรียงหนังสือ วินาทีแห่งความสำเร็จ (Moments of truth) โดย แจน คาร์ลสัน(Jan Carlzon) ร่วมกับ อุบล สาธิตะกร(ISBN 974-510-076-5)</doc>
