<doc id="722114" url="https://th.wikipedia.org/wiki?curid=722114" title="แกรนด์แบงส์">แกรนด์แบงส์ แกรนด์แบงส์ () เป็นบริเวณน้ำตื้นของไหล่ทวีปอเมริกาเหนือ ในมหาสมุทรแอตแลนติก อยู่ทางตะวันออกเฉียงใต้ของเกาะนิวฟันด์แลนด์ ประเทศแคนาดา มีความลึกระหว่าง 80 ถึง 330 ฟุต (24–101 เมตร) กระแสน้ำเย็นแลบราดอร์มาบรรจบกับกระแสน้ำอุ่นกัลฟ์สตรีมที่บริเวณนี้ ทำให้อุดมไปด้วยปลาและสัตว์น้ำมากมาย อาทิ ปลาแอตแลนติกคอด ปลากระโทงดาบ เป็นต้น นอกจากนั้นยังเป็นอาณาจักรของนกทะเล และสัตว์เลี้ยงลูกด้วยนม อื่น ๆ อย่าง แมวน้ำ โลมา วาฬ นอกจากนั้น ยังมีคาดว่า เรืออาร์เอ็มเอส ไททานิก ชนภูเขาน้ำแข็งบริเวณนี้ แคนาดาประกาศเป็นเขตน้ำด้านนอกของตนตั้งแต่ ค.ศ. 1977 เป็นบริเวณที่มีอันตรายจากหมอกทึบและภูเขาน้ำแข็งโดยที่เป็นเส้นทางสัญจรของเรือโดยสารข้ามมหาสมุทรแอตแลนติกด้วย</doc>
