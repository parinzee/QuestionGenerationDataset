<doc id="38189" url="https://th.wikipedia.org/wiki?curid=38189" title="วิมัยบัตร">วิมัยบัตร วิมัยบัตร () เป็นบัตรที่สามารถใช้แลกเป็นแสตมป์ค่าจดหมายไปต่างประเทศหนักไม่เกิน 20 กรัม วิมัยบัตรสามารถหาซื้อและแลกเป็นแสตมป์ได้จากไปรษณีย์ที่เป็นสมาชิกสหภาพสากลไปรษณีย์ทั่วโลก จุดประสงค์การใช้วิมัยบัตรคือ การส่งจดหมายไปยังผู้รับต่างประเทศพร้อมทั้งค่าส่งกลับ ซึ่งถ้าหากเป็นจดหมายในประเทศก็เพียงสอด แสตมป์ หรือซองเปล่าติดแสตมป์ไปพร้อมกับจดหมาย แต่กรณีจดหมายต่างประเทศ การหาซื้อแสตมป์ของประเทศผู้รับปลายทางจะไม่สะดวก จึงใช้วิธีซื้อวิมัยบัตรและสอดไปพร้อมกับจดหมาย ผู้รับปลายทางก็สามารถนำวิมัยบัตรไปแลกเป็นแสตมป์ได้ที่ที่ทำการไปรษณีย์เพื่อติดบนจดหมายตอบกลับ วิมัยบัตรมีประโยชน์หลายด้าน- สำหรับส่งไปยังเพื่อนหรือครอบครัวที่อยู่ต่างประเทศ และไม่ต้องการให้เสียเงินค่าตอบจดหมาย - ใช้ในการติดต่อ สำหรับบุคคลที่ไม่รู้จัก หรือไม่สนิท เช่นต้องการแลกเปลี่ยนของสะสม หรือส่งบัตรยืนยันการติดต่อของนักวิทยุสมัครเล่น วิมัยบัตรควบคุมโดยสหภาพสากลไปรษณีย์ ยังมีหน่วยงานอื่นที่ออกในลักษณะเดียวกับวิมัยบัตรแต่ใช้ในวงแคบกว่า เช่น Arab Postal Union ในกลุ่มประเทศอาหรับ</doc>
