<doc id="131682" url="https://th.wikipedia.org/wiki?curid=131682" title="อำเภอราษีไศล">อำเภอราษีไศล ราษีไศล [รา-สี-สะ-ไหฺล] เป็นอำเภอหนึ่งของจังหวัดศรีสะเกษที่ตั้งและอาณาเขต ที่ตั้งและอาณาเขต. อำเภอราษีไศลตั้งอยู่ตอนบนของจังหวัด มีอาณาเขตติดต่อกับเขตการปกครองข้างเคียง ดังนี้- ทิศเหนือ ติดต่อกับอำเภอโพนทราย (จังหวัดร้อยเอ็ด) อำเภอศิลาลาด และอำเภอมหาชนะชัย (จังหวัดยโสธร) - ทิศตะวันออก ติดต่อกับอำเภอค้อวัง (จังหวัดยโสธร) และอำเภอยางชุมน้อย - ทิศใต้ ติดต่อกับอำเภอยางชุมน้อย อำเภอเมืองศรีสะเกษ และอำเภออุทุมพรพิสัย - ทิศตะวันตก ติดต่อกับอำเภอบึงบูรพ์ และอำเภอรัตนบุรี (จังหวัดสุรินทร์)ประวัติ ประวัติ. พุทธศักราช 2421 พระยาวิเศษภักดี (บุญจันทร์) เจ้าเมืองศรีสะเกษ ตั้งกองนอกฝ่ายเหนือขึ้น ตั้งท้าวจันศรีบุตรหลวงอภัย เป็นพระพลราชวงศา นาย กอง ให้รวบรวมตัวเลขและปรับปรุงบ้านเมืองเพื่อขอยกฐานะเป็นเมืองต่อไป พระพลราชวงศา ได้ไปตั้งรวมตัวเลขอยู่ ณ บ้านโนนหินกอง ในปีนี้ พระยาวิเศษภักดี (บุญจันทร์) เจ้าเมือง ไปไร่ซึ่งอยู่ข้างบ้านโนนจาน ได้ลงอาบน้ำที่แม่น้ำมูลจมน้ำตาย บ่าวไพร่ช่วยเหลือไม่ทัน ครั้นรุ่งขึ้นจึงพบศพ ครองเมืองย่าง 54 ปี พุทธศักราช 2423 พระพรหมภักดี (โท) ยกกระบัตรเมือง บุตรพระยาวิเศษภักดีกับท้าวคำปานผู้ช่วยราชการเมือง ลงไปเฝ้าทูลละอองธุลีพระบาท เพื่อแย่งกันขอเป็นเจ้าเมือง แต่พอไปถึงกรุงเทพมหานคร ท้าวคำปานก็ถึงแก่กรรมเสีย พุทธศักราช 2424 ทรงพระกรุณาโปรดเกล้าโปรดกระหม่อมตั้งพระพรหมภักดี (โท) ยกกระบัตรเมืองเป็นพระยาวิเศษภักดี เจ้าเมือง ถือศักดินา 3,000 ให้ท้าวเหง้าบุตรพระยาวิเศษภักดี (บุญจันทร์) เป็น พระภักดีโยธา ปลัดเมือง ถือศักดินา 600 ให้ราชวงศ์ปัญญาบุตรหลวงไชย (สุก) เป็น พระพรหมภักดี ยกกระบัตรเมือง ถือศักดินา 500 และท้าววิเศษบุตรพระยาวิเศษภักดี (โท) ได้เป็นผู้ช่วยราชการเมือง ในปีนี้เจ้าเมืองและกรมการเมืองศรีสะเกษ ได้ขอตั้งบ้านโนนหินกอง เป็นเมืองราษีไศล ขึ้นแก่เมืองศรีสะเกษ ให้พระพลราชวงศา เป็น พระประจนปัจจนึก ผู้ว่าราชการเมืองราษีไศล ถือศักดินา 800 โปรดฯ ตั้งหลวงแสง (จัน) น้องชายพระประจนปัจจนึก เป็น หลวงหาญศึกพินาศ ปลัดเมือง ให้ท้าวคำเม็ก บุตรพระประจนปัจจนึก เป็น หลวงพิฆาตไพรี ยกกระบัตรเมือง พุทธศักราช 2431 อุปฮาดเมืองสุวรรณภูมิ ในฐานะผู้รักษาเมืองและกรมการเมืองมีใบบอกกล่าวโทษเมืองมหาสารคาม เมืองสุรินทร์ เมืองศรีสะเกษ ว่าแย่งชิงเขตแขวงเมืองสุวรรณภูมิ ไปขอตั้งเป็นเมืองขึ้น คือ เมืองมหาสารคาม ขอตั้งบ้านนาเลา เป็น เมืองวาปีปทุม เมืองสุรินทร์ ขอตั้งบ้านทัพค่ายเป็น เมืองชุมพลบุรี เมืองศรีสะเกษขอตั้งบ้านโนนหินกองเป็น เมืองราษีไศล ได้โปรดเกล้าโปรดกระหม่อมให้ข้าหลวงเมืองนครจำปาศักดิ์และข้าหลวงเมืองอุบลราชธานี ไต่สวนว่ากล่าวเรื่องนี้ แม้ว่าจะไต่สวนได้ความจริง แต่ก็รื้อถอนไม่ไหว เพราะเมืองทั้ง 3 นี้ ได้โปรดเกล้าโปรดกระหม่อมให้ตั้งเป็นเมืองขึ้นแก่เมืองทั้งสามมาหลายปีแล้ว จึงเป็นอันโปรดเกล้าโปรดกระหม่อมให้คงเป็นเมืองขึ้นของทั้ง 3 เมืองตามเดิม พุทธศักราช 2438 ได้ย้ายเมืองราษีไศล มาตั้งอยู่ที่บ้านท่าโพธิ์ ตำบลเมืองคง (ปัจจุบันอยู่ในเขตเทศบาลตำบลเมืองคง) พุทธศักราช 2443 เมื่อจัดการปกครองบริเวณถูกยุบลงเป็นอำเภอ เรียกชื่อว่า อำเภอราษีไศล ขึ้นกับเมืองศรีสะเกษ เมืองราษีไศลจึงหมดสภาพเป็นเมืองนับตั้งแต่นั้นมา พุทธศักราช 2456 เปลี่ยนชื่อเป็น อำเภอคง โดยเอานามตำบลที่ตั้งเป็นชื่ออำเภอ พุทธศักราช 2482 จึงเปลี่ยนชื่อเป็น อำเภอราษีไศล ตามเดิม เพราะต้องการอนุรักษ์ชื่อเมืองเดิมไว้การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอราษีไศลแบ่งเขตการปกครองย่อยออกเป็น 13 ตำบล 190 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอราษีไศลประกอบด้วยองค์กรปกครองส่วนท้องถิ่น 14 แห่ง ได้แก่- เทศบาลตำบลเมืองคง ครอบคลุมพื้นที่บางส่วนของตำบลเมืองคง - เทศบาลตำบลบัวหุ่ง ครอบคลุมพื้นที่ตำบลบัวหุ่งทั้งตำบล - เทศบาลตำบลส้มป่อย ครอบคลุมพื้นที่ตำบลส้มป่อยทั้งตำบล - องค์การบริหารส่วนตำบลเมืองคง ครอบคลุมพื้นที่ตำบลเมืองคง (นอกเขตเทศบาลตำบลเมืองคง) - องค์การบริหารส่วนตำบลเมืองแคน ครอบคลุมพื้นที่ตำบลเมืองแคนทั้งตำบล - องค์การบริหารส่วนตำบลหนองแค ครอบคลุมพื้นที่ตำบลหนองแคทั้งตำบล - องค์การบริหารส่วนตำบลจิกสังข์ทอง ครอบคลุมพื้นที่ตำบลจิกสังข์ทองทั้งตำบล - องค์การบริหารส่วนตำบลด่าน ครอบคลุมพื้นที่ตำบลด่านทั้งตำบล - องค์การบริหารส่วนตำบลดู่ ครอบคลุมพื้นที่ตำบลดู่ทั้งตำบล - องค์การบริหารส่วนตำบลหนองอึ่ง ครอบคลุมพื้นที่ตำบลหนองอึ่งทั้งตำบล - องค์การบริหารส่วนตำบลไผ่ ครอบคลุมพื้นที่ตำบลไผ่ทั้งตำบล - องค์การบริหารส่วนตำบลหนองหมี ครอบคลุมพื้นที่ตำบลหนองหมีทั้งตำบล - องค์การบริหารส่วนตำบลหว้านคำ ครอบคลุมพื้นที่ตำบลหว้านคำทั้งตำบล - องค์การบริหารส่วนตำบลสร้างปี่ ครอบคลุมพื้นที่ตำบลสร้างปี่ทั้งตำบลสถาบันทางการเงินสถาบันทางการเงิน. - ธนาคารกรุงเทพ สาขา ราษีไศล - ธนาคารออมสิน สาขา ราษีไศล - ธนาคารกรุงไทย สาขา ราษีไศล - ธนาคารเพื่อการเกษตรและสหกรณ์การเกษตร สาขา ราษีไศลสถานที่ท่องเที่ยวสถานที่ท่องเที่ยว. - กู่แก้วสี่ทิศ (กู่ใต้พื้นดิน) - ดงภูดิน-ดงภูแดง - เขื่อนราษีไศล - สวนลิงหว้านคำ - สวนลิงเมืองแคนวัดที่สำคัญวัดที่สำคัญ. - วัดกัลยาโฆสิตาราม - วัดเมืองคง - วัดใต้ - วัดกลาง - วัดป่าโนนเวียงคำ - สำนักปฏิบัติธรรมบ้านยางใหญ่ - วัดกู่แก้ว 4 ทิศสายการเดินทางสายหลักสายการเดินทางสายหลัก. - ราษีไศล - ศรีสะเกษ (รถตู้ 40 นาที โดยประมาณ) - ราษีไศล - ศรีสะเกษ - อุบลราชธานี - ราษีไศล - ร้อยเอ็ด - มหาสารคาม - ราษีไศล - ยโสธร - ขอนแก่น - อุดรธานี - หนองคาย - ราษีไศล - สุรินทร์ - กรุงเทพมหานครสายการเดินทางสายรองสายการเดินทางสายรอง. - ราษีไศล - โพนทราย - สุวรรณภูมิ - ราษีไศล - ส้มป่อยน้อย - อุทมพรพิสัย - ราษีไศล - ส้มป่อย - ยางชุมน้อย - ราษีไศล - พลไว - มหาชนะชัย - ราษีไศล - ด่านนอกดง - ค้อวัง - ราษีไศล - ศิลาลาด - บ้านโพธิ์ - ราษีไศล - บึงบูรพ์ - โพธิ์ศรีสุวรรณสถานศึกษาโรงเรียนในเขตเมืองสถานศึกษา. โรงเรียนในเขตเมือง. - โรงเรียนราษีไศล (สังกัด องค์การบริหารส่วนจังหวัดศรีสะเกษ) - โรงเรียนเมืองคง (คงคาวิทยา) (สังกัด สพป.ศรีสะเกษ เขต2) - โรงเรียนอนุบาลราษีไศล (สังกัด สพป.ศรีสะเกษ เขต2) - โรงเรียนเกศเกล้าวิทยา (เอกชน) - โรงเรียนบ้านบากเรือ (สังกัด องค์การบริหารส่วนตำบลเมืองคง)โรงเรียนมัธยมเขตนอกเมืองโรงเรียนมัธยมเขตนอกเมือง. - โรงเรียนจินดาวิทยาคาร - โรงเรียนส้มป่อยพิทยาคม - โรงเรียนหวายคำวิทยา - โรงเรียนจิกสังข์ทองวิทยา - โรงเรียนเบญจประชาสรรค์ - โรงเรียนไผ่งามพิทยาคม - โรงเรียนด่านอุดมศึกษา - โรงเรียนบ้านอีหนา(รัฐประชานุกูล) - โรงเรียนเมืองแคนวิทยาคมสถาบันอาชีวศึกษาสถาบันอาชีวศึกษา. - วิทยาลัยเทคโนโลยีและการจัดการราษีไศล (วิทยาลัยเทคนิคราษีไศล) เป็นสถานศึกษาของรัฐบาล เลขที่ 98 หมู่ที่ 3 บ้านค้อ ตำบลดู่ - วิทยาลัยเทคโนโลยีพณิชยการราษีไศล (เอกชน)แหล่งน้ำ แหล่งน้ำ. อำเภอราษีไศลมีแหล่งน้ำสำคัญ คือ เขื่อนราษีไศล เป็นเขื่อนคอนกรีต มีบานประตูระบายน้ำ 7 บาน กั้นแม่น้ำมูลที่บ้านห้วย-บ้านดอนงูเหลือม เขื่อนเริ่มเก็บกักน้ำในปี พ.ศ. 2536 เขื่อนราษีไศล เริ่มเก็บกักน้ำในเดือนตุลาคม 2537 ซึ่งเขื่อนแห่งนี้มีประชาชนจำนวนมากในรับผลกระทบ และมีความขัดแย้งตั้งแต่เริ่มเปิดงาน จนถึงปัจจุบันงานประเพณีงานประเพณี. - บุญบั้งไฟ - บุญแข่งเรือยาว (ชิงถ้วยพระราชทาน) - กีฬาอำเภอ (ชิงถ้วยพระราชทาน) - งานงิ้ว - งานสินค้าหนึ่งตำบลหนึ่งผลิตภัณฑ์ 4 ภาค - งานลอยกระทง</doc>
