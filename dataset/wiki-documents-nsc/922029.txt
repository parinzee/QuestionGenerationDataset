<doc id="922029" url="https://th.wikipedia.org/wiki?curid=922029" title="เสียงเสมหะก่อนตาย">เสียงเสมหะก่อนตาย เสียงเสมหะก่อนตาย () เป็นเสียงที่เกิดจากน้ำลายหรือเสมหะหลอดลมสะสมอยู่ในคอหอยของผู้ป่วยที่ใกล้จะเสียชีวิต เกิดจากการที่ผู้ป่วยไม่สามารถกลืนน้ำลายหรือเสมหะเหล่านี้ได้ ประกอบกับการที่ร่างกายสร้างเสมหะออกมามากขึ้น ทำให้มีเสมหะสะสมมากขึ้น ก่อนจะมีอาการนี้บางรายอาจเริ่มมีอาการกลืนน้ำลำบากมาก่อนแล้ว อาการอื่นที่อาจพบร่วมกันได้เช่นอาการหายใจหอบเหนื่อยหรือหายใจเร็ว เสียงเสมหะก่อนตายนี้นอกจากจะเป็นสัญญาณบ่งบอกว่าผู้ป่วยกำลังจะเสียชีวิตแล้ว ยังอาจเกิดจากโรคหรือภาวะอื่นที่ทำให้รีเฟลกซ์การกลืนผิดปกติไป เช่นการบาดเจ็บทางสมองบางแบบ ผู้ดูแลอาจเข้าใจผิดว่าเป็นเสียงของการสำลัก หรือการกลั้วคอได้</doc>
