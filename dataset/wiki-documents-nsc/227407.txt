<doc id="227407" url="https://th.wikipedia.org/wiki?curid=227407" title="พระสัมพันธวงศ์เธอ พระองค์เจ้าประเสริฐศักดิ์">พระสัมพันธวงศ์เธอ พระองค์เจ้าประเสริฐศักดิ์ พระสัมพันธวงศ์เธอ พระองค์เจ้าประเสริฐศักดิ์ มีพระนามเดิมว่า หม่อมเจ้าประเสริฐศักดิ์ เป็นพระโอรสใน สมเด็จพระบรมราชมาตามหัยกาเธอ พระองค์เจ้าศิริวงศ์ กรมหมื่นมาตยาพิทักษ์ ประสูติในหม่อมน้อย ธิดาพระยาราชมนตรี (ภู่ ต้นสกุล ภมรมนตรี) และเป็นพระอนุชาต่างมารดาในกรมสมเด็จพระเทพศิรินทรามาตย์ พระบรมราชชนนีพันปีหลวง ในรัชกาลที่ 5 หม่อมเจ้าประเสริฐศักดิ์ ศิริวงศ์ ประสูติปีใดไม่ทราบ (ระหว่าง พ.ศ. 2382 -2384) ทรงพระกรุณาโปรดเกล้าฯให้เลื่อนขึ้นเป็น พระสัมพันธวงศ์เธอพระองค์เจ้าประเสริฐศักดิ์ ในรัชกาลที่ 5 เมื่อปีมะเส็ง พ.ศ. 2412 สิ้นพระชนม์ในรัชกาลที่ 5 เมื่อวันพฤหัสบดี เดือน 12 แรม 11 ค่ำ ปีมะเส็ง พ.ศ. 2424 มีบุตรธิดา จากหม่อมต่างคนหลายท่าน เท่าที่ทราบคือ- หม่อมราชวงศ์เล็ก เป็นบุตรคนใหญ่ มารดาคือ หม่อมพริ้ง เป็นราชนิกุลสายบางช้าง ได้เป็นจมื่นศรีสรรักษ์ ในรัชกาลที่ 5 (เรียกกันว่าคุณพระนายศรีเล็ก) และเป็นหม่อมที่โปรดเกล้าพระราชทานมีปรากฏในหนังสือราชนิกุลสายบางช้าง - หม่อมราชวงศ์โนรี มารดาคือ หม่อมหุ่น โปรดเกล้าฯ ให้มีศักดิ์เป็นหม่อมอนิรุธเทวา ศักดิ์หม่อมราชนิกุลในรัชกาลที่ 5 ภายหลังได้เป็นหลวงฤทธิ์นายเวร ข้าราชการกรมมหาดเล็ก - หม่อมราชวงศ์หญิงปลื้ม มารดาคือ หม่อมหุ่น โปรดเกล้าฯพระราชทานเป็นชายาของสมเด็จฯ เจ้าฟ้ากรมพระยานริศรานุวัดติวงศ์ - หม่อมราชวงศ์สมพูน มารดาคือ หม่อมเจ้าหญิงสนิท สนิทวงศ์ ธิดาในกรมหลวงวงศาธิราชสนิท - หม่อมราชวงศ์หญิงมัจฉา - หม่อมราชวงศ์หญิงสร้อย - หม่อมราชวงศ์ลังกะวาต - หม่อมราชวงศ์หยุดราชตระกูล</doc>
