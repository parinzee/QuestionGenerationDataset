<doc id="350940" url="https://th.wikipedia.org/wiki?curid=350940" title="โจเซ่ มาร์ตินส์ อาเชม">โจเซ่ มาร์ตินส์ อาเชม โจเซ่ มาร์ตินส์ อาเชม (; เกิดวันที่ 18 เมษายน ค.ศ. 1944  — 23 กันยายน ค.ศ. 2008) หรือชื่อจีน กง จื้อเหยิน () เป็นชาวโปรตุเกสที่เกิดในมาเก๊า เป็นผู้พิจารณาการก่อตั้งและเป็นผู้ก่อตั้งมาเก๊าคาราเต้โด กับเซอิโกคันมาเก๊า เขาได้แนะนำคาราเต้โดสู่จังหวัดต่างๆของโปรตุเกสใน ค.ศ. 1967 โดยพ่อของเขาทำงานในสำนักงานตำรวจศาลยุติธรรมมาเก๊า ในช่วง 40 ปีที่มาเก๊า เขาได้พัฒนาวิชาคาราเต้ และโปรโมทวิชาคาราเต้จากมาเก๊าสู่วงการคาราเต้ระดับนานาชาติ ซึ่งวงการคาราเต้ของมาเก๊าได้ให้สมญานามแก่เขาว่า มาสเตอร์, บิดาแห่งวงการคาราเต้ ค.ศ. 1970 อาเชมเข้าแข่งขันที่กรุงโตเกียวในนามของฮ่องกง โดยจัดขึ้นในช่วงแรกของการแข่งขันคาราเต้ชิงแชมป์โลก (WUKO I) และค.ศ. 1994 เขาได้สนับสนุนอย่างจริงจังในการทำให้โรงเรียนคาราเต้ของมาเก๊ารวมกันเป็นหนึ่งเดียว และหลังจากนั้น เมื่อสมาคมคาราเต้โดมาเก๊า (AKM) ได้ก่อตั้งขึ้น เขาได้กลายมาเป็นประธานผู้ก่อตั้งจากการเลือกตั้ง ตั้งแต่ช่วงที่สำนักงานดังกล่าวได้ส่งเสริมคาราเต้อย่างจริงจัง และพยายามดำเนินการเพื่อยกระดับโดยรวม ดังนั้นในไม่กี่ปีที่ผ่านมานี้ จึงมีรายการคาราเต้จากมาเก๊าเข้าแข่งขันในระดับนานาชาติอยู่เสมอ โดยสามารถชนะการแข่งขันได้ในหลายคราว ในยุค 90 โจเซ่ อาเชม เริ่มที่จะเข้าร่วมในกิจการระหว่างประเทศ และได้รับเลือกเป็นเลขาธิการของ อาเซียน คาราเต้โด เฟเดอเรชั่น (AKF) และเป็นคณะกรรมการบริหารของสหพันธ์คาราเต้โลก (WKF) ระยะเวลาที่เขาดำรงตำแหน่งนี้ได้รับรางวัลโดย WKF ได้รับมอบหมายเกี่ยวกับการช่วยเหลือการเข้าร่วมของจีนใน WKF ในเดือนกรกฎาคม ค.ศ. 2006 เขาได้ดำรงตำแหน่งประธานโค้ชสมาคมคาราเต้โดของจีนคนแรก โจเซ่ มาร์ตินส์ อาเชม ใช้ช่วงระเวลาในสำนักเลขาธิการ AKF เอเชียนเกมส์ในโซล เพื่อมุ่งมั่นให้คาราเต้เป็นกีฬา และประสบความสำเร็จอย่างเป็นทางการโดยมีการบรรจุกีฬานี้อย่างถาวรในเอเชียนเกมส์ ก่อนหน้านี้ในปีค.ศ. 2008 นายอาเชมได้รับการบันทึกชื่อในคณะกรรมการกีฬามาเก๊าด้วยเช่นกัน อาเชมมีบุตรชายสองคนและมีบุตรสาวสองคน ลูกสาวคนเล็กของเขา ได้เข้าร่วมการแข่งขันในนามของมาเก๊า ของรายการ AKF เอเชียนยูธ ครั้งที่ 9 ในค.ศ. 2008 ซึ่งจัดขึ้นที่รัฐซาบะฮ์ ที่มีชื่อการแข่งขันว่าจูเนียร์คาราเต้ แชมเปี้ยนชิป ส่วนบุตรชายคนที่สามของเขาที่มีชื่อว่าโจเซ่ หลุยส์ เปดรูโก อาเชม ได้เข้าร่วมเอเชียนยูธ จูเนียร์คาราเต้แชมเปี้ยนชิป ในค.ศ. 1998 และในประเภททีมอายุ 15 ปีก็ชนะรางวัลเหรียญเงินด้วยฝีมือของเขาเอง ในวันที่ 16 กันยายน ค.ศ. 2008 โจเซ่ มาร์ตินส์ อาเชม มีอาการหลอดเลือดสมองอย่างรุนแรงและได้ส่งเข้ารักษาที่โรงพยาบาล กระทั่งเสียชีวิตในเวลา 11:00 น. ของวันที่ 23 กันยายน ค.ศ. 2008 จึงนับได้ว่าอาเชมได้ใช้ช่วงระยะเวลา 40 ปีในการสนับสนุนกีฬาคาราเต้ดังที่กล่าวมา</doc>
