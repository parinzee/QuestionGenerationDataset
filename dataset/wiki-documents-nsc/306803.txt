<doc id="306803" url="https://th.wikipedia.org/wiki?curid=306803" title="เทศบาลเมืองเลย">เทศบาลเมืองเลย เทศบาลเมืองเลย เป็นองค์กรปกครองส่วนท้องถิ่นประเภทเทศบาลเมือง ตั้งอยู่ที่อำเภอเมืองเลย จังหวัดเลย มีพื้นที่ครอบคลุมตำบลกุดป่องทั้งตำบล ภายในเขตเทศบาลเป็นที่ตั้งของหน่วยงานการบริหาร สถานศึกษา สถานพยาบาลและสาธารณสุข ตลอดจนเป็นศูนย์กลางการคมนาคมของจังหวัดเลย มีประชากรในปี พ.ศ. 2560 จำนวน 21,013 คนภูมิศาสตร์ ภูมิศาสตร์. เมืองเลยตั้งอยู่ในลุ่มแม่น้ำเลย ซึ่งไหลผ่านทางตะวันออกของตัวเมืองจากทิศใต้ไปยังทิศเหนือ มียอดเขาที่เรียงตัวในทางตะวันออก ได้แก่ ภูบ่อบิด ซึ่งอยู่ห่างจากตัวเมืองการขนส่ง การขนส่ง. ในเขตเทศบาลเมืองเลยเป็นจุดตัดของทางหลวงแผ่นดินสายสำคัญ 2 สาย ได้แก่ ทางหลวงแผ่นดินหมายเลข 21 ซึ่งเชื่อมไปยังทิศตะวันตกผ่านอำเภอภูเรือ แล้ววกลงทิศใต้ไปยังอำเภอหล่มสัก และทางหลวงแผ่นดินหมายเลข 201 ซึ่งมาจากอำเภอเชียงคานทางทิศเหนือ บริเวณพรมแดนกับประเทศลาว เข้าสู่เมืองเลย ไปยังอำเภอโนนสะอาด นอกจากการขนส่งทางบกแล้ว เมืองเลยยังมีท่าอากาศยาน 1 แห่ง คือ ท่าอากาศยานเลย ซึ่งตั้งอยู่ในตำบลนาอาน อยู่นอกเขตเทศบาลลงไปทางทิศใต้</doc>
