<doc id="118337" url="https://th.wikipedia.org/wiki?curid=118337" title="เซลีนี (ยานอวกาศ)">เซลีนี (ยานอวกาศ) ยานอวกาศเซลีนี (; ) หรือที่รู้จักกันในชื่อ คางุยะ () เป็นยานอวกาศลำที่สองของญี่ปุ่น ที่ส่งขึ้นสู่ดวงจันทร์ ชื่อเซลีนีย่อมาจาก Selenological and Engineering Explorer หรือ ยานสำรวจทางวิศวกรรมและศึกษาดวงจันทร์ ยานถูกปล่อยขึ้นจากฐานปล่อยจรวดในศูนย์ศึกษาอวกาศทะเนะงะชิมะ (種子島宇宙センター, Tanegashima Space Center) จังหวัดคะโงะชิมะ ประเทศญี่ปุ่น เมื่อเวลา 01:31:01 น. วันที่ 14 กันยายน พ.ศ. 2550 (UTC) แล่นเข้าสู่วงโคจรรอบดวงจันทร์สำเร็จเมื่อวันที่ 3 ตุลาคม ปีเดียวกัน ยานสำรวจลำนี้มีภารกิจสำรวจดวงจันทร์ในเชิงธรณีวิทยา ทั้งการกำเนิด วิวัฒนาการ และสภาพของดวงจันทร์ โดยตัวยานจะแบ่งออกเป็น 3 ส่วน ได้แก่ ยานโคจรหลัก และดาวเทียมอีกสองดวงที่มีชื่อว่า "โอกินะ" และ "โออุนะ" ซึ่งมีน้ำหนักเพียงดวงละ 53 กิโลกรัม ยานเซลีนีปฏิบัติภารกิจเสร็จสิ้นและถูกปรับวงโคจรให้เข้าชนดวงจันทร์ในวันที่ 10 มิถุนายน พ.ศ. 2552 เวลา 18:25 น. (UTC) บริเวณใกล้หลุมอุกกาบาตกิลล์ (Gill) รวมระยะเวลาปฏิบัติภารกิจทั้งสิ้น 1 ปี 8 เดือน การส่งยานอวกาศครั้งนี้ถือได้ว่าเป็นการส่งยานอวกาศของโครงการสำรวจดวงจันทร์ที่ใหญ่ที่สุดรองจากโครงการอะพอลโลจุดมุ่งหมาย จุดมุ่งหมาย. ภารกิจหลักของยานสำรวจดวงจันทร์ลำนี้คือ- ศึกษาเกี่ยวกับการกำเนิด พัฒนาการทางธรณีวิทยาและสภาพภูมิศาสตร์ของดวงจันทร์ - รวบรวมข้อมูลเกี่ยวกับสภาพบนพื้นผิวดวงจันทร์ - ทดลองการส่งคลื่นวิทยุบนวงโคจรของดวงจันทร์อุปกรณ์ อุปกรณ์. ยานเซลีนีได้ติดตั้งอุปกรณ์วิทยาศาสตร์เพื่อใช้ในการสำรวจทั้งสิ้น 13 ตัว ดังนี้- กล้องถ่ายภาพภูมิประเทศ (Terrain camera, TC) ความละเอียด 10 เมตรต่อพิกเซล - เอกซ์เรย์ฟลูออเรสเซนส์ สเปกโตรมิเตอร์ (X-Ray fluorescence spectrometer, XRS) - แมกนิโทมิเตอร์สำหรับดวงจันทร์ (Lunar magnetometer, LMAG) - Spectral profiler (SP) (ความละเอียด 562 x 400 เมตร ต่อพิกเซล) - Multi-band imager (MI) (ความละเอียด — 20 เมตรต่อพิกเซลสำหรับคลื่นแสงที่ตามองเห็น — 62 เมตรต่อพิกเซลสำหรับคลื่นใกล้ย่านอินฟราเรด) - เลเซอร์อัลติมิเตอร์ (laser altimeter, LALT) - Lunar radar sounder (LRS) - สเปกโตรมิเตอร์ตรวจรังสีแกมมา (Gamma ray spectrometer, GRS) - สเปกโตรมิเตอร์ตรวจอนุภาคมีประจุ (Charged particle spectrometer, CPS) - เครื่องวิเคราะห์พลาสมา (Plasma analyzer, PACE) - Upper atmosphere and plasma imager (UPI) - เครื่องทวนสัญญาณคลื่นวิทยุ (Radio wave repeater, RSAT) ติดตั้งบนดาวเทียม "โอกินะ" - ต้นทางคลื่นวิทยุสำหรับ VLBI (VRAD) ติดตั้งบนดาวเทียม "โอกินะ" และ "โออุนะ"</doc>
