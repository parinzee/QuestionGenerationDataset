<doc id="786880" url="https://th.wikipedia.org/wiki?curid=786880" title="นพเก้า ศรีบุญเรือง">นพเก้า ศรีบุญเรือง พันเอกนพเก้า ศรีบุญเรือง หรือ เสธนพ เป็นผู้ฝึกสอนมวยไทย ทั้งมวยไทยเลิศฤทธิ์, มวยไทยโบราณ และศิลปะการต่อสู้ป้องกันตัว แห่งโรงเรียนนายร้อยพระจุลจอมเกล้า ทั้งนี้ นพเก้า ศรีบุญเรือง ยังเป็นผู้ฝึกสอนมวยไทยเลิศฤทธิ์คนแรกของมาร์โก เด เชซาริส และเป็นผู้ให้ความร่วมมือกับสถาบันมวยโบราณนานาชาติ (IMBA) อย่างต่อเนื่อง ในการเผยแพร่วิชาความรู้ของมวยไทยเลิศฤทธิ์ และมวยไทยโบราณ ทั่วโลก นอกจากนี้ นพเก้า ศรีบุญเรือง ยังเป็นนักยูโดสายดำขั้น 2 จากโดโดกัน ประเทศญี่ปุ่น และยูโดสายดำชั้น 3 จากสมาคมยูโดแห่งประเทศไทย ในพระบรมราชูปถัมภ์ประวัติ ประวัติ. ในช่วงปี พ.ศ. 2526 ถึง 2549 นพเก้า ศรีบุญเรือง ได้เป็นผู้ตัดสินกีฬายูโด และในช่วงปี พ.ศ. 2525 ถึง 2550 เขาได้เป็นประธานผู้ตัดสินกีฬายูโดของกรมพลศึกษา รวมทั้งเป็นผู้ตัดสินกีฬารักบี้ฟุตบอลในช่วงปี พ.ศ. 2529 ถึง 2549 และเป็นประธานผู้ตัดสินกีฬารักบี้ฟุตบอล ของสมาคมกีฬารักบี้ฟุตบอลแห่งประเทศไทย ในพระบรมราชูปถัมภ์ เมื่อปี พ.ศ. 2549เกียรติประวัติเกียรติประวัติ. - ผู้ช่วยปรมาจารย์อาวุโส (มงคล ๗ - มงคลทอง) แห่งสมาคมครูมวยไทย - ผู้ตัดสินกีฬารักบี้ดีเด่น พ.ศ. 2547</doc>
