<doc id="853046" url="https://th.wikipedia.org/wiki?curid=853046" title="การเลือกตั้งประธานาธิบดีฝรั่งเศส ค.ศ. 2017">การเลือกตั้งประธานาธิบดีฝรั่งเศส ค.ศ. 2017 การเลือกตั้งประธานาธิบดีฝรั่งเศส ค.ศ. 2017 จัดขึ้นรอบแรกในอาทิตย์ที่ 23 เมษายน ค.ศ. 2017 และรอบที่สองในวันที่ 7 พฤษภาคม ค.ศ. 2017 หลังจากที่ประธานาธิบดีฟร็องซัว ออล็องด์ ประกาศไม่ลงสมัครรับเลือกตั้งเป็นสมัยที่สองเนื่องด้วยคะแนนนิยมที่ตกต่ำ มีผู้สมัครรับเลือกตั้งทั้งหมด 11 คน มีเพียง 4 คนที่เป็นตัวเต็ง ได้แก่ เบอนัว อามง ตัวแทนจากพรรคสังคมนิยม, ฟร็องซัว ฟียง จากพรรคริพับลิกัน, มารีน เลอ แปน จากพรรคแนวร่วมแห่งชาติ, ฌ็อง-ลุก เมล็องชง จากพรรคเลอฟร็อง และแอมานุแอล มาครง นักการเมืองอิสระ จากผลการเลือกตั้งรอบแรกอย่างไม่เป็นทางการ พบว่า แอมานุแอล มาครง มีคะแนนเสียงมาเป็นอันดับหนึ่ง (ร้อยละ 23.86) และมารีน เลอ แปน มีคะแนนเสียงมาเป็นอันดับสอง (ร้อยละ 21.43) ทำให้ผลการเลือกตั้งเป็นที่คาดการณ์อย่างเป็นทางการ มาครงและเลอ แปน จะได้เป็นตัวแทนเข้าชิงชัยในการเลือกตั้งรอบที่สอง ในวันที่ 7 พฤษภาคม ค.ศ. 2017ผลการเลือกตั้ง</doc>
