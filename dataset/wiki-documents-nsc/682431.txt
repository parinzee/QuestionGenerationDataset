<doc id="682431" url="https://th.wikipedia.org/wiki?curid=682431" title="พระเจ้าวิชุลราช">พระเจ้าวิชุลราช พระเจ้าวิชุลราช หรือสำเนียงลาวว่า วิซุนนะลาด เป็นพระราชโอรสของพระเจ้าไชยจักรพรรดิแผ่นแผ้ว ประสูติเมื่อ พ.ศ. 2009 ขึ้นครองราชย์หลังจากที่เจ้าชมพูสวรรคต ขณะที่มีพระชนมายุได้ 34 พรรษา ทรงเน้นการปกครองหัวเมืองทางลาวใต้ที่ยังไม่สงบเรียบร้อยดี แต่งตั้งเจ้านายที่ไว้เนื้อเชื่อใจได้ไปครองเมืองสำคัญ ๆ เช่น เมืองพูมเหนือ เมืองกะบอง ในรัชกาลของพระองค์ได้อัญเชิญพระบางจากเมืองเวียงคำมาประดิษฐานที่เมืองเชียงทอง โดยสร้างวัดวิชุลเป็นที่ประทับและให้เรียกเมืองเชียงทองว่าหลวงพระบาง นอกจากนั้น เจ้าก้อนคำที่ทรงแต่งตั้งให้ไปครองเมืองกะบองก่อกบฏขึ้น ทรงให้เจ้าเมืองขวาไปปราบกบฏได้ เจ้าก้อนคำยอมอ่อนน้อมและขอบวชตลอดชีวิต พระเจ้าวิชุลราชทรงครองราชย์ได้ 20 ปี เสด็จสวรรคตเมื่อ พ.ศ. 2063 พระราชโอรสคือเจ้าโพธิศาลราชได้ครองราชย์ต่อมา พระองค์มีพระอัครมเหสีพระนามว่า พระนางพันตินะเชียงเบด ผู้ซึ่งทรงสละพระราชทรัพย์ส่วนพระองค์สร้างพระธาตุหมากโม</doc>
