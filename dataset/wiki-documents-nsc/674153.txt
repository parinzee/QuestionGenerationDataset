<doc id="674153" url="https://th.wikipedia.org/wiki?curid=674153" title="เอเชียนเกมส์ฤดูหนาว 2017">เอเชียนเกมส์ฤดูหนาว 2017 กีฬาเอเชียนเกมส์ฤดูหนาว 2017 () หรือชื่อที่เป็นทางการ กีฬาเอเชียนเกมส์ฤดูหนาวครั้งที่ 8 () หรือเป็นที่รู้จักในชื่อ ซัปโปะโระ 2017 เป็นมหกรรมกีฬาฤดูหนาวที่ใหญ่ที่สุดในทวีปเอเชีย ซึ่งจัดขึ้น ณ เมืองซัปโปะโระ และเมืองโอะบิฮิโระ ประเทศญี่ปุ่น ระหว่างวันที่ 19 กุมภาพันธ์ ถึง 26 กุมภาพันธ์ พ.ศ. 2560 เดิมกำหนดการแข่งขันครั้งนี้อยู่ในปี 2015 (พ.ศ. 2558) อย่างไรก็ตามในการประชุมของสภาโอลิมปิกแห่งเอเชีย ประจำปี 2009 (พ.ศ. 2552) ได้ตัดสินใจในการย้ายช่วงการแข่งขันเอเชียนเกมส์ฤดูหนาวให้จัดก่อนกีฬาโอลิมปิกฤดูหนาว 1 ปี เมืองซัปโปะโระ และเมืองโอะบิฮิโระ เป็นเมืองที่ถูกเสนอตัวเป็นเจ้าภาพกีฬาเอเชียนเกมส์ฤดูหนาว 2017 โดยคณะกรรมการโอลิมปิกญี่ปุ่น ซึ่งได้รับเกียรติเป็นเจ้าภาพเมื่อวันที่ 31 มกราคม พ.ศ. 2554 การแข่งขันครั้งนี้เป็นครั้งที่ 3 ที่เมืองซัปโปะโระเป็นเจ้าภาพในปี 1986, 1990 และครั้งที่ 4 ที่ประเทศญี่ปุ่นเป็นเจ้าภาพ โดยเมืองซัปโปะโระเคยเป็นเจ้าภาพกีฬาโอลิมปิกฤดูหนาว 1972การเสนอตัวป็นเจ้าภาพ การเสนอตัวป็นเจ้าภาพ. เมื่อวันที่ 31 มกราคม พ.ศ. 2554 ในการประชุมของสภาโอลิมปิกแห่งเอเชีย ระหว่างการแข่งขันกีฬาเอเชียนเกมส์ฤดูหนาว 2011 ณ กรุงอัสตานา ประเทศคาซัคสถาน ได้ประกาศว่าเมืองซัปโปะโระ เป็นเจ้าภาพการแข่งขันกีฬาเอเชียนเกมส์ฤดูหนาว 2017 โดนปราศจากคู่แข่ง ซึ่งนายฟูมิโอะ อุเอะดะ นายกเทศมนตรีเมืองซัปโปะโระ ได้ประกาศเสนอตัวเป็นเจ้าภาพการแข่งขันครั้งนี้ เมื่อวันที่ 15 มกราคม พ.ศ. 2554 โดยตั้งงบการแข่งขันประมาณ 3.5 ร้อยล้านเยนการเตรียมความพร้อมและพัฒนาการหมู่บ้านนักกีฬา การเตรียมความพร้อมและพัฒนาการ. หมู่บ้านนักกีฬา. ซึ่งครั้งนี้ทางเจ้าภาพไม่ได้สร้างหมู่บ้านนักกีฬา แต่นักกีฬา และเจ้าหน้าที่จะได้พักที่โรงแรมในเมืองซัปโปะโระ และโอะบิฮิโระศูนย์สื่อมวลชน ศูนย์สื่อมวลชน. ศูนย์สื่อมวลชนเป็นศูนย์การถ่ายทอดสดนานาชาติ และศูนย์ข่าวของการแข่งขันครั้งนี้ โดยตั้งอยู่ที่ศูนย์ประชุมซัปโปะโระสนามกีฬา สนามกีฬา. สนามกีฬาที่จัดการแข่งขันมีทั้งหมด 13 สนาม โดยบางส่วนเคยจัดการแข่งขันกีฬาโอลิมปิกฤดูหนาว 1972 ซึ่งส่วนใหญ่ตั้งอยู่ในเขตเมืองซัปโปะโระ ยกเว้นสนามกีฬาวิ่งเสกต ซึ่งตั้งอยู่ในเมืองโอะบิฮิโระเหรียญรางวัล เหรียญรางวัล. เหรียญรางวัลประจำการแข่งขันครั้งนี้ได้เปิดตัวเมื่อ 21 ธันวาคม พ.ศ. 2559 โดยเหรียญรางวัลนั้นจะสลักรูปดาว 3 ดวง ด้วยเพชร ซึ่งเรียงกันคล้ายกับเกล็ดน้ำแข็ง ซึ่งดาว 3 ดวงนี้เป็นตัวแทนความหวังของนักกีฬา รวมถึงพื้นผิวของเหรียญที่คล้ายกับเพชรที่ถูกเจียระไน แสดงถึงอากาศที่สดชื่นในฤดูหนาวที่จังหวัดฮกไกโด ซึ่งเหรียญรางวัลนี้มีเส้นผ่านศูนย์กลางขนาด 55 มิลลิเมตร (2.2 นิ้ว) และมีความหนา 4.5 มิลลิเมตร (0.8 นิ้ว) โดยเหรียญทองจะมีน้ำหนัก 109.1 กรัม (3.85 ออนซ์), เหรียญเงินมีน้ำหนัก 107.1 กรัม (3.78 ออนซ์) และเหรียญทองแดงมีน้ำหนัก 87.9 กรัม (3.10 ออนซ์)ตั๋วการแข่งขัน ตั๋วการแข่งขัน. การจำหน่ายตั๋วการแข่งขันของรายการต่างๆ และพิธีเปิด จะเริ่มในวันที่ 14 พฤศจิกายน พ.ศ. 2559 ซึ่งได้ทดลองจำหน่ายแล้วเมื่อวันที่ 12 กันยายน พ.ศ. 2559 โดยจะเปิดให้เข้าขมฟรีในรายการสกีลงเขา, สกีลีลา, สโนว์บอร์ด ประเภทพาราเรล, วิ่งเสกต และฮอกกี้น้ำแข็งชาย ดิวิชั่น 3 ตั๋วการแข่งขันมีราคาเริ่มต้นประมาณ 500 เยน และตั๋วที่แพงที่สุดคือ ตั๋วพิธีปิดการแข่งขัน ซึ่งมีราคา 9,000 เยน ในช่วงเดือนมกราคม พ.ศ. 2560 ได้พบว่ามีการจำหน่ายตั๋วการแข่งขันได้เพียงร้อยละ 30 ของจำนวนตั๋วทั้งหมด โดยรายการสโนว์บอร์ด ฮาล์ฟไพพ์ชาย เป็นรายการเดียวที่จำหน่ายตั๋วได้หมดวิ่งคบเพลิงการแข่งขันพิธีเปิด การแข่งขัน. พิธีเปิด. พิธีเปิดการแข่งขัน จัดขึ้นที่สนามกีฬาซัปโปะโระโดม ในวันที่ 19 กุมภาพันธ์ พ.ศ. 2560 พิธีเปิดครั้งนี้จะมีการแสดงโดยวงดรีมส์ คัม ทรูพิธีปิด พิธีปิด. พิธีปิดการแข่งขันครั้งนี้จะจัดขึ้นที่สนามกีฬาสเกตน้ำแข็ง มะโกะมะไน ในวันที่ 26 กุมภาพันธ์ พ.ศ. 2560 ซึ่งจะเริ่มพิธีหลังจากแข่งขันกีฬาสเกตลีลา ประเภทชายเดี่ยว พิธีปิดครั้งนี้จะมีการแสดงของนักกีฬาสเกตลีลาในครั้งนี้อีกด้วยกีฬา กีฬา. ในกีฬาเอเชียนเกมส์ฤดูหนาว 2017 จะจัดแข่งขันทั้งหมด 11 กีฬา โดยแบ่งเป็น 64 รายการ ดังนี้ 1.กลุ่มกีฬาสเกต คือ กีฬาสเกตลีลา, กีฬาวิ่งสเกตลู่ยาว และกีฬาวิ่งสเกตลู่สั้น 2.กลุ่มกีฬาสกี คือ กีฬาสกีลงเขา, กีฬาสกีวิบาก, กีฬาสกีผสม, กีฬาสกีกระโดดไกล และกีฬาสโนว์บอร์ด 3. กลุ่มอื่นๆ คือกีฬาทวิกีฬา, กีฬาเคอร์ลิง และกีฬาฮอกกี้น้ำแข็ง ส่วนกีฬาที่ไม่ได้จัดการแข่งขัน คือ กีฬาบอบเสลจ, กีฬาสเกเลตัน, กีฬาลุจ และกีฬาสกีผสม ซึ่งล้วนเป็นกีฬาที่จัดในโอลิมปิกฤดูหนาว ในวงเล็บคือจำนวนเหรียญทองของแต่ละรายการที่แข่งขันประเทศที่เข้าร่วม ประเทศที่เข้าร่วม. ในการแข่งขันครั้งนี้ มีประเทศเข้าแข่งขันทั้งสิ้น 31 ประเทศ โดยมีประเทศอินโดนีเซีย, ประเทศศรีลังกา, ประเทศติมอร์-เลสเต, ประเทศเติร์กเมนิสถาน และประเทศเวียดนาม ได้เข้าร่วมการแข่งขันเป็นครั้งแรก ส่วน 3 ประเทศที่พลาดการเข้าแข่งขัน คื่อ ประเทศอัฟกานิสถาน (ไม่ส่งรายชื่อนักกีฬาในเวลาที่กำหนด), ประเทศกัมพูชา และ ประเทศอิรัก (ไม่ได้เป็นสมาชิกของสหพันธ์สเกตนานาชาติ และได้ถูกปฏิเสธในการเข้าร่วม) ในเดือนกันยายน พ.ศ. 2559 ได้มีการประกาศที่จะรับนักกีฬาจากทวีปโอเชียเนียให้เข้าร่วมการแข่งขัน อย่างไรก็ตามนักกีฬาจากทวีปโอเชียเนียจะไม่นับเป็นนักกีฬาอย่างเป็นทางการ แต่จะเป็นนักกีฬารับเชิญแทน โดยที่จะไม่ได้เหรียญรางวัลปฏิทินกำหนดการแข่งขันตารางสรุปเหรียญรางวัลการตลาดสัญลักษณ์ตุ๊กตาสัญลักษณ์ การตลาด. ตุ๊กตาสัญลักษณ์. ตุ๊กตาสัญลักษณ์ประจำการแข่งขันครั้งนี้มีชื่อว่า "เอะโซะมอน" เป็นสัตว์ตระกูลเดียวกับกระรอกบิน โดยพบที่จังหวัดฮกไกโด ประเทศญี่ปุ่น ได้ที่เดียวเท่านั้น ซึ่งได้ใส่ผ้าพันคอสีแดง และใส่ผ้าคลุมสีฟ้าที่มีสัญลักษณ์กีฬาเอเชียนเกมส์ฤดูหนาว 2017ผู้ให้การสนับสนุนความกังวลและข้อถกเถียงโรงแรมเอพีเอ ความกังวลและข้อถกเถียง. โรงแรมเอพีเอ. โรงแรมเอพีเอในเมืองซัปโปะโระเป็นหนึ่งในโรงแรมที่เป็นที่พักนักกีฬา ซึ่งได้มีปัญหาในกรณีที่นักท่องเที่ยวจีนได้อ่านหนังสือ และพบข้อความของ นายโทชิโอะ โมโตยะ (Toshio Motoya) ประธานบริษัท APA กรุ๊ป เขียนปฏิเสธประวัติศาสตร์สงครามที่นานกิงและกรณีหญิงจีนที่ถูกจับไปเป็นนางบำเรอแก่ทหารญี่ปุ่นอย่างโหดเหี้ยม โดยระบุว่าเป็นเรื่องที่ “เป็นไปไม่ได้” เรื่องราวดังเกล่าได้ถูกเผยแพร่ในสังคมออนไลน์ ซึ่งทางประเทศจีนไม่พอใจเป็นอย่างมาก หลังจากกรณีดังกล่าวทางคณะกรรมการจัดการแข่งขันได้ถอดโรงแรมเอพีเอออกจากโรงแรมที่พักนักกีฬาช่วงเวลาการแข่งขัน ช่วงเวลาการแข่งขัน. ในช่วงการแข่งขันกีฬาเอเชียนเกมส์ฤดูหนาว 2017 ได้ตรงกับช่วงการแข่งขันกีฬาฤดูหนาวชิงแชมป์โลก อาทิเช่น กีฬาสกีลงเขาชิงแชมป์โลก 2017 ซึ่งจัดที่เซนต์ มอริส ประเทศสวิตเซอร์แลนด์ ส่งผลให้ให้ทางประเทศเลบานอนไม่ได้ส่งนักกีฬาที่ดีที่สุดเข้าแข่งขันครั้งนี้ รวมถึงกีฬาสกีกระโดดไกลชิงแชมป์โลก 2017 ซึ่งจัดที่ลาฮิติ ประเทศฟินแลนด์ ส่งผลให้ให้ทางประเทศอิหร่านไม่ได้ส่งนักกีฬาเข้าแข่งขันครั้งนี้ จากผลกระทบนี้ทำให้ตั๋วการแข่งขันขายได้น้อยลง เนื่องจากนักกีฬาชั้นนำต่างสนใจที่จะเข้าแข่งขันกีฬาฤดูหนาวชิงแชมป์โลก</doc>
