<doc id="331351" url="https://th.wikipedia.org/wiki?curid=331351" title="โอเมก้า สปีดมาสเตอร์">โอเมก้า สปีดมาสเตอร์ โอเมก้า สปีดมาสเตอร์ โปรเฟสชันแนล (เลขอ้างอิงโอเมก้า: 3570.50.00) หรืออีกชื่อที่โอเมก้าเรียกว่า "มูนวอตช์" เป็นนาฬิกาไขลานด้วยมือซึ่งเปิดตัวในปี ค.ศ. 1957 และมีชื่อเสียงมาจากการที่มันได้รับเลือกจากองค์การนาซาให้นำไปใช้ในโครงการอะพอลโล โอเมก้า สปีดมาสเตอร์เป็นนาฬิกาข้อมือเรือนแรกที่ใส่บนดวงจันทร์ เมื่อบัซ อัลดรินสวมใส่สปีดมาสเตอร์ 145.012 เข้ากับโอเมก้า 321 กาลิเบอร์ เมื่อวันที่ 20 กรกฎาคม ค.ศ. 1969 (นีล อาร์มสตรองทิ้งนาฬิกาสปีดมาสเตอร์ของเข้าไว้ในยานสำรวจดวงจันทร์ อีเกิล ระหว่างการเดินบนดวงจันทร์) ประวัติความเป็นมา ในช่วงที่โครงการเจมินี่ขององค์การนาซ่ากำลังดำเนินการอยู่นั้น เป็นช่วงเวลาที่ยังไม่มีนาฬิกาเรือนใดที่ผ่านการรับรองว่าสามารถส่วมใส่ขณะท่องอวกาศได้ จึงมีการเสนอให้บริษัทผู้ผลิตนาฬิกายี่ห้อต่างๆ ส่งนาฬิกาที่ออกแบบสำหรับการท่องอวกาศเพื่อทำการทดสอบประสิทธิภาพ นอกจากนั้นแล้ว นาซ่ายังได้ส่งวิศวกรระบบสองคนไปหาซื้อนาฬิกาที่มีขายอยู่ตามปกติ โดยมองหารุ่นที่น่าจะสามารถนำไปใส่บนอวกาศได้ เพื่อนำมาทำการทดสอบ โดยเลือกนาฬิกาจับเวลาที่ใช้ระบบไขลานด้วยตนเอง มีนาฬิกาทั้งหมดหกยี่ห้อที่ถูกซื้อและนำไปทดสอบที่นาซ่า สปีดมาสเตอร์ ผ่านการทดสอบมากมาย ไม่ว่าจะเป็นอุณหภูมิที่สูง ภาวะสุญญากาศ ความชื้น การกัดกร่อน การกระแทก ความเร่ง แรงดัน การสั่นสะเทือนและเสียง การทดสอบเสร็จสิ้นในวันที่ 1 มีนาคม ปี 1965 มีนาฬิกาสามยี่ห้อที่ผ่านการทดสอบอันหฤโหดมาได้ แต่มีเพียง สปีดมาสเตอร์ เท่านั้นที่ผ่านการทดสอบมาได้โดยแทบไม่มีความคลาดเคลื่อนเลย โอเมก้า สปีดมาสเตอร์ ได้รับการรับรองอย่างเป็นทางการจากองค์การนาซ่าให้เป็นนาฬิกาสำหรับการปฏิบัติภารกิจบนอวกาศ และถูกนำไปใช้ขณะปฏิบัติภารกิจในอวกาศหลายๆครั้ง</doc>
