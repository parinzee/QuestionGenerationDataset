<doc id="98187" url="https://th.wikipedia.org/wiki?curid=98187" title="เต็งชุนชิว">เต็งชุนชิว เต็งชุนชิว หรือ ติงชุนชิว (; Ding Chunqiu) เป็นตัวละครในนิยายกำลังภายในเรื่องแปดเทพอสูรมังกรฟ้า ซึ่งประพันธ์โดยกิมย้งประวัติตามท้องเรื่อง ประวัติตามท้องเรื่อง. เต็งชุนชิวเป็นเจ้าสำนักหมู่ดาว มีพลังฝีมือชั่วร้าย เป็นบุคคลที่ชาวยุทธภพต่างเกรงกลัว เดิมเป็นศิษย์ของอู๋หยาจื่อ แต่ทรยศอาจารย์ และทำร้ายศิษย์พี่ ก่อตั้งสำนักหมู่ดาว ซึ่งเป็นสำนักอธรรมขึ้น นิสัยโหดเหี้ยม ไม่ปรานีผู้ใด แม้แต่ศิษย์ที่ยอตนเองไม่ได้ดั่งใจ ก็ฆ่าทิ้งอย่างไม่สะทกสะท้าน ทั้งตัว เสื้อผ้า เส้นผมฉาบด้วยพิษ ภายนอกดูเหมือนเป็นชายชรา ใบหน้าแดงอิ่มเอิบ ผมขาวทั่วศีรษะ ใต้คางไว้เคราเงิน ลักษณะคล้ายเซียนวิเศษในภาพวาด สาวกในสำนักจึงเรียกว่า ท่านเซียนหมู่ดาว วรยุทธ์ที่ใช้เป็นวิชาชั่วร้าย เช่น วิชาสลายพลัง ฝ่ามือพิษศพเน่าเปื่อย ฯลฯ ภายหลังเต็งชุนชิวถูกยันต์เป็นตายของซิจุ๊สยบ ต้องหันหน้าเข้าธรรม บำเพ็ญศีลภาวนาที่วัดเส้าหลิน ต่อมาได้ถูกมู่หยงฝูใช้วิชาลมปรานภูติออุดร(北冥神功)สังหาร</doc>
