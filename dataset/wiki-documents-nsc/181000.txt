<doc id="181000" url="https://th.wikipedia.org/wiki?curid=181000" title="ฌอนน์ วิลเลียม สก็อตต์">ฌอนน์ วิลเลียม สก็อตต์ ฌอนน์ วิลเลียม สก็อตต์ () เกิดเมื่อวันที่ 3 ตุลาคม ค.ศ. 1976 เป็นนักแสดงชาวอเมริกัน เป็นที่รู้จักในบท สตีฟ สติฟเลอร์ ในภาพยนตร์ตลกเรื่อง American Pieประวัติ ประวัติ. ฌอนน์ วิลเลียม สก็อตต์ เกิดในเมืองเล็กๆ ในคอตเทจ โกรฟ รัฐมินนิโซตา มีมารดาชื่อแพท เป็นแม่บ้าน ส่วนพ่อชื่อ บิล สก็อต เป็น คนงานในโรงงาน เขาเข้าเรียนในโรงเรียนมัธยม Park High School ด้วยความเป็นคนมีมนุษยสัมพันธ์ดีจึงได้รับการโหวตจากเพื่อนร่วมชั้นให้เป็นนักเรียนที่มีมนุษยสัมพันธ์ดีที่สุดของห้อง และยังเป็นตัวตั้งตัวตีสำหรับงานชุมนุมศิษย์เก่าเสมอมา เขาเล่นเป็นกองหลังของทีมฟุตบอลอีกด้วย เขาตัดสินใจเดินทางมารัฐแคลิฟอร์เนียเมื่อ ค.ศ. 1996 เพื่อก้าวสู่วงการภาพยนตร์ เขาได้ทดสอบการแสดงอยู่หลายเรื่องไม่ว่าจะเป็น Baywatch และเรื่องอื่นๆ อีกมากมาย แต่ก็ไม่ได้รับคัดเลือกสักครั้ง หลังจากที่วิ่งหางานทางด้านการแสดงอยู่พักหนึ่ง เขาไปทำงานหลายๆ อย่าง เช่น เป็นครูฝึกในโรงยิมแห่งหนึ่ง ผู้จัดการร้าน California Pizza Kitchen ซ่อมห้องน้ำให้กับสำนักงานทนายความแห่งหนึ่ง ทำงานในสวนสัตว์ในแอลเอ และแผนกท่อน้ำของ Home Depot แต่ช่วงนั้นเขาก็มี ผลงานบนทีวีหลายเรื่องด้วยกัน และยังแสดงในมิวสิกวิดีโอเพลง Hole in My Soul ของวงร็อกแอโรสมิธ ในบทนักฟุตบอล จากนั้นก็ได้ไปแคสต์หนังเรื่อง American Pie ซึ่งในเรื่องนี้ ผู้กำกับสองพี่น้องตระกูล Weitz ยังได้เปิดโอกาสให้ฌอนสามารถออกไอเดียได้อีกด้วยว่า บทของเขาน่าจะออกมาอย่างไร ซึ่งภาพยนตร์เรื่องนี้ก็ได้สร้างชื่อให้กับเขา เขามีผลงานต่อมาคือ Final Destination และก็ยังมีเรื่องอื่นๆ อีก แต่จะเป็นลักษณะภาพยนตร์สั้น อย่างเรื่อง Switch เป็นต้น นอกจากนี้ ก็ยังมีเรื่องอื่นๆ อีก เช่น Road Trip, Dude, Where’s My Car?, Evolution, Jay and Silent Bob Strike Back, Bulletproof Monk และยังมีผลงาน ในเรื่อง The Rock และภาพยนตร์แนวผจญภัยในป่า เรื่อง The Rundown อีกด้วย</doc>
