<doc id="548715" url="https://th.wikipedia.org/wiki?curid=548715" title="สยองโลกร้างปี">สยองโลกร้างปี สยองโลกร้างปี () เป็นภาพยนตร์แนวไซไฟผจญภัยดราม่าอเมริกัน กำกับโดย เอ็ม. ไนท์ ชยามาลาน ออกฉายในโรงภาพยนตร์ครั้งแรกในวันที่ 31 พฤษภาคม ค.ศ. 2013 เรื่องย่อ เรื่องย่อ. สองพ่อลูก ไซเฟอร์ (แสดงโดย วิลล์ สมิธ) ผู้บัญชาการหน่วยยูไนเต็ด เรนเจอร์ คอร์ป และ คิไท แรจ (จาเดน สมิธ) เรนเจอร์ฝึกหัดที่ใฝ่ฝันอยากจะเก่งกล้าดังเช่นพ่อของเขาซึ่งได้เดินทางร่วมกันในอวกาศหลังจากที่ห่างเหินกันเป็นเวลานาน แต่แล้วเรื่องไม่คาดฝันก็เกิดขึ้นเมื่อยานขนส่งอวกาศที่พวกเขาโดยสาร ตกลงสู่พื้นโลกที่ถูกทิ้งร้างมาตั้งแต่เมื่อหนึ่งพันปีที่แล้ว เมื่อโลกไม่เป็นมิตรกับมนุษย์อีกต่อไป และสร้างปรากฏการณ์ธรรมชาติที่น่าสะพรึงกลัว ทำให้มนุษย์ไม่สามารถใช้ชีวิตอยู่บนโลกได้ ทั้งแผ่นดินไหว แผ่นเปลือกโลกเคลื่อนตัว ภูเขาไฟ ระเบิด น้ำสะอาดขัดสน และจู่ๆบรรยากาศก็กลายสภาวะเป็นพิษต่อมนุษย์ ทำให้รัฐบาลโลกบัญชาการสร้างยานโดยสารเพื่อให้มนุษย์อพยพย้ายถิ่นฐานไปยังดาวดวงอื่น แต่ด้วยเวลาจำกัดจึงสามารถสร้างยานดังกล่าว เสร็จเพียง 6 ลำ โดยในแต่ละลำสามารถจุคนได้เพียงแค่ 125,000 คนเท่านั้น โดยยานทั้งหกลำบรรทุกมนุษย์ที่เหลือรอดท่องไปในอวกาศด้วยความเร็วกว่าปีแสงเป็นเวลากว่าร้อยปีก่อนที่พวกเขาจะค้นพบ และตั้งถิ่นฐาน พร้อมทั้งสร้างอารยธรรมใหม่บน ‘โนวา ไพรม์’ ดินแดนศักดิ์สิทธ์ของเอเลี่ยนเผ่าสเกรล สำหรับ มนุษยชาติแล้วถือเป็นการเริ่มต้นศักราชใหม่หลังการจากโลกมา ซึ่งเรียกว่า ‘อาร์ฟเตอร์ เอิร์ธ’ (After Earth) โดยใช้ตัวย่อว่า AE เมื่อยานขนส่งอวกาศของคิไทและพ่อตกลงบนโลกที่เวลาล่วงไปกว่าหนึ่งพันปี โลกจึงกลายเป็นดินแดนรกร้าง เหลือแต่สัตว์ประหลาดกลายพันธุ์แสนอันตรายที่จ้องทำร้ายมนุษย์หน้าไหนก็ตามที่มาเยือน จาเดนต้องเดิน ทางผ่านหนทางแสนอันตรายบนโลกที่มีทั้งสัตว์กลายพันธุ์ รวมทั้งเอเลี่ยนที่หลบหนีไปได้ระหว่างที่ยานตก เพื่อ หาทางช่วยชีวิตพ่อของเขาที่บาดเจ็บและเอาชีวิตของทั้งสองให้รอดก่อนที่ทุกอย่างจะสายเกินไป สองพ่อลูก จึงต้องเชื่อใจกันและรวมพลังเพื่อฝ่าฟันอุปสรรคและภัยอันตรายนี้ไปให้ได้รางวัลและการเสนอชื่อชิงรางวัลรางวัล</doc>
