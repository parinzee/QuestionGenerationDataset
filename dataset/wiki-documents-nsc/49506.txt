<doc id="49506" url="https://th.wikipedia.org/wiki?curid=49506" title="ซิติเซนเดียม">ซิติเซนเดียม ซิติเซนเดียม () เป็นโครงการรวบรวมความรู้จากทั่วโลก มีลักษณะคล้ายสารานุกรมออนไลน์วิกิพีเดีย เริ่มโครงการโดย แลร์รี แซงเจอร์ หนึ่งในผู้ก่อตั้งวิกิพีเดีย ลักษณะการทำงานของเว็บจะทำงานโดยการควบคุมโดยผู้เชี่ยวชาญในแต่ละสาขา โดยนำข้อมูลจากวิกิพีเดียภายใต้ลิขสิทธิ์ของ GFDL มาดัดแปลงและแก้ไขโดยผู้เชี่ยวชาญ ข้อแตกต่างของซิติเซนเดียมที่แยกตัวมาจากวิกิพีเดียอย่างเด่นชัดคือ ลักษณะการแก้ไข โดยผู้ใช้ที่จะแก้ไขต้องลงทะเบียนทุกคน และต้องระบุชื่อและนามสกุลจริงรวมถึงความสามารถและความเชี่ยวชาญจริงไป ข้อมูลของซิติเซนเดียมจะนำมาจากวิกิพีเดียทั้งหมดโดยข้อมูลที่มีการแก้ไขโดยผู้เชี่ยวชาญจะถูกแยกไว้ส่วนหนึ่งต่างหาก ในขณะเดียวกันข้อมูลที่ไม่มีการแก้ไขเป็นระยะเวลาหนึ่งจะถูกลบออก และนำข้อมูลล่าสุดจากวิกิพีเดียมาใส่แทนที่ โครงการนี้ได้ประกาศมาเมื่อวันที่ 15 กันยายน พ.ศ. 2549 ในงาน วิซาร์ดออฟโอเอส 4 (Wizards of OS 4) ในเบอร์ลิน โดยวันที่เปิดตัวของเว็บไซต์นี้ยังไม่มีการระบุ ณ วันที่ 9 มีนาคม พ.ศ. 2550 มีบทความที่ได้รับการกลั่นกรองความถูกต้องแม่นยำโดยผู้เชี่ยวชาญตามสาขาและอนุมัติบรรจุในเว็บไซต์ของซิติเซนเดียมแล้วมากกว่า 1,000 บทความ</doc>
