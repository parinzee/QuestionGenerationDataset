<doc id="303512" url="https://th.wikipedia.org/wiki?curid=303512" title="ลิลี่ โรช์ฟอร์ท">ลิลี่ โรช์ฟอร์ท ลิลี่ โรช์ฟอร์ท (; ) หรือที่รู้จักกันในชื่อของ ลิลี่ เป็นตัวละครจากเกมเทคเคน (ปรากฏตัวครั้งแรกในเกม เทคเคน 5: ดาร์คเรซซะเรคชัน) และกลับมามีบทบาทสำคัญอีกครั้งใน เทคเคน 6 เธอเป็นลูกสาวเพียงคนเดียวของเศรษฐีน้ำมันชาวโมนาโก ลิลี่เป็นหญิงสาววัยสิบหกปีที่ใช้ศิลปะการต่อสู้ที่เรียกว่า สตรีทไฟท์ ในการต่อสู้ประวัติตามท้องเรื่องประวัติตามท้องเรื่อง. - ดาร์คเรซซะเรคชัน ลิลี่ โรช์ฟอร์ท เป็นบุตรสาวเพียงคนเดียวของมหาเศรษฐีชาวโมนาโค (ซึ่งเป็นประเทศเล็กๆอยู่ทางตอนใต้ของฝรั่งเศสอีกทีหนึ่ง) ในช่วงสี่ปีก่อนหน้าเธอเคยถูกลักพาตัวโดยกลุ่มอาชญากรเพื่อเรียกค่าไถ่ ในที่สุดลิลี่ก็เริ่มหันมาต่อสู้โดยที่ไม่มีใครคาดคิดมาก่อน จากเหตุการณ์ในครั้งนั้นเธอรู้สึกมีความสุขในการเอาชนะคู่ต่อสู้ อย่างไรก็ตาม จากก้นบึ้งของหัวใจ ลิลี่ก็ยังคงเป็นผู้มีความอ่อนโยน เธอเพียงแต่ต้องการให้พ่อของเธอให้ความเสรีในการกระทำ แต่เธอก็รู้ว่าพ่อของเธอเกลียดการต่อสู้- เทคเคน 6 ลิลี่ได้เข้าร่วมการแข่งขันศึกราชันย์กำปั้นเหล็กครั้งที่ 5 โดยที่พ่อของเธอไม่ทราบมาก่อน เธอพ่ายแพ้ให้กับอาสึกะ คาซามะ เมื่อพ่อของเธอทราบว่าเธอได้แอบไปเข้าร่วมการแข่งขัน จึงลงโทษกักกันบริเวณ ทำให้เธอไม่สามารถไปแก้มือกับอาสึกะได้อีก ต่อมา บริษัทน้ำมันที่พ่อของลิลี่เป็นเจ้าของได้ถูกเทคโอเวอร์โดยบริษัทเครือตระกูลมิชิม่า พ่อของลิลี่ก็ล้มป่วยลงเนื่องจากทำงานหนักจนเกินไป ลิลี่ต้องการที่จะช่วยเหลือพ่อของตนที่ประสบกับปัญหารอบด้าน เธอจึงตัดสินใจที่จะทวงบริษัทน้ำมันของพ่อกลับคืนมา ขณะที่เธอกำลังวางแผนอยู่นี้เอง ทางบริษัทเครือตระกูลมิชิม่าได้แจ้งการจัดศึกราชันย์กำปั้นเหล็กครั้งที่ 6 ขึ้น นี่จึงเป็นโอกาสดีสำหรับเธอที่จะช่วยพ่อของเธอนำบริษัทคืนมา อีกทั้งยังเป็นโอกาสได้แก้มือกับอาสึกะอีกครั้งหนึ่ง</doc>
