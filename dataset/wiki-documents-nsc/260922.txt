<doc id="260922" url="https://th.wikipedia.org/wiki?curid=260922" title="พระเจ้าโชโก">พระเจ้าโชโก พระเจ้าโชโก () (ค.ศ.166-ค.ศ. 214) กษัตริย์องค์ที่ 5 แห่งอาณาจักรแพกเจหนึ่งในสามก๊กแห่งเกาหลี ครองราชย์ระหว่างค.ศ. 166-214 พระเจ้าโชโกพระราชโอรสองค์โตของพระเจ้าแกรู มีพระอนุชาคือ พระเจ้าโกอี ในรัชสมัยของพระเจ้าโชโก อาณาจักรแพกเจเริ่มมีความแข็งแกร่งมากขึ้น อาณาจักรแพกเจมีความสัมพันธ์ที่ไม่ดีกับอาณาจักรชิลลามาโดยตลอดหลังจากพระเจ้าแกรูสวรรคต อาณาจักรชิลลาก็เริ่มบุกโจมตีอาณาจักรแพกเจอีกครั้งแต่ในรัชสมัยพระเจ้าโชโกนั้นสามารถป้องกันอาณาจักรได้อย่างดีทูตของอาณาจักรชิลลาชื่อ กิลซอนที่เคยมาเจริญสัมพันธไมตรีกับอาณาจักรแพกเจนั้นได้ทรยศต่ออาณาจักรชิลลามาเข้าข้างอาณาจักรแพกเจ ในสมัยที่พระเจ้าโชโกขึ้นครองบัลลังก์ ในอดีตอาณาจักรแพกเจได้ถูกโจมตีบ่อยครั้งโดยอาณาจักรชิลลา และในปีค.ศ.167 สมัยพระเจ้าโชโกอาณาจักรชิลลาได้โจมตีอาณาจักรแพกเจสามารถยึดป้อมปราการได้จำนวนมาก แต่พระเจ้าโชโกสามารถขับไล่กองทัพอาณาจักรชิลลาออกไปได้ พระเจ้าโชโกได้ใช้ยุทธวิธีทางทหารในการขับไล่กองทัพชิลลา และสามารถยึดป้อมปราการของอาณาจักรชิลลาได้หลายแห่ง ในค.ศ.204 พระเจ้าโชโกได้ทำลายได้ทำลายป้อมโยชา ป้อมช็อกฮย็อนและซาโกของอาณาจักรชิลลา และได้จับเชลยศึกชาวชิลลาจำนวนมากกลับมาอาณาจักรแพกเจด้วย ในค.ศ.210 พระเจ้าโชโกได้ทำสงครามกับอาณาจักรชิลลาและสามารถยึดดินแดนบริเวณภูเขาโซแบกที่ถูกยึดไปในสมัยพระเจ้าแกรูกลับมาได้สำเร็จ ในค.ศ.214 พระเจ้าโชโกได้ใช้ทหารจำนวน 1000 คน ไปยึดป้อมซอกมันของเผ่าโมเฮ แต่เผ่าโมเฮได้โจมตีตอบโต้และบุกทางเหนือของอาณาจักรแพกเจ ใน เดือนกรกฎาคม ค.ศ. 214 อาณาจักรชิลลาได้บุกอาณาจักรแพกเจและยึดป้อมซาฮย็อนของอาณาจักรแพกเจได้</doc>
