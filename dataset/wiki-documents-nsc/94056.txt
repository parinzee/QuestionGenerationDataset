<doc id="94056" url="https://th.wikipedia.org/wiki?curid=94056" title="วีเอชวัน ดีวาส์">วีเอชวัน ดีวาส์ วีเอชวัน ดีวาส์ (VH1 Divas) คือคอนเสิร์ตที่จัดขึ้นทุกปี โดยจัดขึ้นครั้งแรกในปี ค.ศ. 1998 จัดขึ้นเพื่อสนับสนุนมูลนิธิเซฟเดอะมิวสิก ออกอากาศทางช่องวีเอชวัน การแสดงจะเชิญศิลปินเหล่าดีวาส์ รวมถึงมารายห์ แครี,ไดอาน่า รอส,แฌร์,ทีนา เทอร์เนอร์,วิทนีย์ ฮูสตัน,อารีธา แฟรงคลิน,เซลีน ดิออน,แมรี เจ. ไบลจ์,เดสทินีส์ไชลด์,กลอเรีย เอสเตฟาน,ชาเนีย ทเวน,ดอนน่า ซัมเมอร์,เฟธ ฮิลล์,ชาคีร่า,ลิซ่า มารี เพรสลีย์,แบรนดี้,ซินดี้ ลอเปอร์ และเอลตัน จอห์น มีบางดีวาส์ที่ถูกเชิญ แต่ปฏิเสธที่จะมาหรือยกเลิกการปรากฏตัวเช่น บารบรา สตรัยแซนด์ (เชิญในปี 1998 และ 1999),ลอรีน ฮิลล์ (เชิญในปี 1998),ทีแอลซี (ยกเลิกการมาในปี 2002) และ ไคลี มิโนค (ยกเลิกการมาในปี 2004) การหารายได้เข้ามูลนิธิเซฟเดอะมิวสิก เพื่อหาเงินซื้อเครื่องดนตรีให้โรงเรียนรัฐบาลในอเมริกา โดยตั้งแต่จัดตั้งครั้งแรกในปี 1997 มียอดบริจาคถึง 25 ล้านดอลลาร์สหรัฐ และได้บริจาคให้กับโรงเรียนร่วม 1,000 โรงเรียนใน 80 เมือง สามารถช่วยเด็กขาดแคลนเครื่องดนตรีได้กว่า 500,000 คน</doc>
