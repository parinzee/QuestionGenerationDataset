<doc id="533171" url="https://th.wikipedia.org/wiki?curid=533171" title="บิซิเนส ออนไลน์">บิซิเนส ออนไลน์ บริษัท บิซิเนส ออนไลน์ จำกัด (มหาชน) ( ชื่อย่อ:BOL) บริษัทก่อตั้งขึ้นเมื่อวันที่ 26 เมษายน พ.ศ. 2538 เพื่อดำเนินกิจการให้บริการข้อมูล บริษัทจดทะเบียน ออนไลน์แก่ประชาชนทั่วไป บริษัทจดทะเบียนแปรสภาพเป็นบริษัทมหาชนจำกัด เมื่อวันที่ 1 ธันวาคม 2546 และเข้าทำการซื้อขายในตลาดหลักทรัพย์ เอ็ม เอ ไอ เมื่อวันที่ 21 เมษายน 2547 บริษัทประกอบธุรกิจให้บริการข้อมูล ข่าวสาร การวิเคราะห์และตรวจสอบข้อมูล เพื่อใช้เป็นเครื่องมือในการตัดสินใจทางธุรกิจ ซึ่งข้อมูลดังกล่าวได้มาจากการรวบรวมข้อมูลจากหลายๆ แหล่ง ได้แก่ ข้อมูลจากกรมพัฒนาธุรกิจการค้า กระทรวงพาณิชย์ โดยมีสัญญาเพื่อรับข้อมูลนิติบุคคลที่จดทะเบียนจัดตั้งกับกระทรวงพาณิชย์ทั้งหมดในประเทศซึ่งรวมถึง สถานะของบริษัท คณะกรรมการ และผลดำเนินการของแต่ละบริษัท กว่า 1,000,000 บริษัทในประเทศไทย และบริษัทยังได้รวบรวมข้อมูลจากแหล่งอื่น เช่น ข้อมูลข่าวสารในหมวดอุตสาหกรรมต่างๆ โดยรวบรวมจากหนังสือพิมพ์ ตลอดจนแหล่งข่าวด้านธุรกิจชั้นนำต่างๆ นอกจากนี้ บริษัทยังจัดเก็บ และประมวลผลข้อมูลการชำระเงินของลูกหนี้การค้าจากบริษัทต่างๆ ที่ร่วมโครงการกับบริษัทอีกด้วย โดยบริษัทจะทำการตรวจสอบ ประมวลผล วิเคราะห์ จัดเก็บ และบันทึกข้อมูลเพื่อให้บริการผ่านระบบคอมพิวเตอร์ออนไลน์ ภายใต้เว็บไซต์ของบริษัท นอกจากนี้บริษัทยังได้รับมอบหมายให้เป็นศูนย์ประมวลผลของฐานข้อมูลลูกหนี้สินเชื่อทั้งหมดที่ได้รับจากสถาบันการเงินที่เป็นสมาชิกของบริษัทข้อมูลเครดิตแห่งชาติ จำกัด (NCB) ตั้งแต่เริ่มก่อตั้งจนถึงปัจจุบัน ธุรกิจของ BOL ในปัจจุบันแบ่งออกเป็น 3 กลุ่ม- บริการด้านข้อมูล (Information Services) - บริการด้านการบริหารความเสี่ยง (Risk Management Services) - บริการอื่นๆ (Other Services)</doc>
