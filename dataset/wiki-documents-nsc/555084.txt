<doc id="555084" url="https://th.wikipedia.org/wiki?curid=555084" title="โยอาคิม">โยอาคิม ตามความเชื่อของคริสตชนนิกายโรมันคาทอลิก อีสเทิร์นออร์ทอดอกซ์ และแองกลิคัน โยอาคิม ( เยโฮยาคิม, Iōākeím) หรือนักบุญยออากิม คือสามีของนักบุญอันนา และเป็นบิดาของนางมารีย์ (มารดาพระเยซู) เรื่องราวของโยอาคิมไม่ปรากฏในคัมภีร์ไบเบิล แต่ปรากฏในพระวรสารนักบุญยากอบซึ่งเป็นคัมภีร์นอกสารบบประวัติ ประวัติ. ในคริสตจักร มีความเชื่อสืบกันมาว่าโยอาคิมเป็นชาวนาซาเรธ ได้แต่งงานกันอันนา ทั้งสองคนเป็นเชื้อสายของพระเจ้าดาวิด ตอนแรกทั้งสองอาศัยอยู่ที่แคว้นกาลิลี ต่อมาจึงย้ายไปอยู่กรุงเยรูซาเลม โยอาคิมเป็นคนฐานะร่ำรวยและศรัทธาเคร่งครัดในศาสนา ทำบุญให้กับธรรมศาลาและคนยากไร้เป็นประจำ แต่อันนาภรรยาของท่านเป็นหมัน ทั้งสองจึงไม่มีบุตรด้วยกัน มหาปุโรหิตประจำธรรมศาลาจึงไม่ยอมรับเครื่องบวงสรวงของทั้งสอง เพราะคิดว่าพวกที่ไม่มีบุตรเป็นคนที่พระเจ้าไม่ทรงโปรด โยอาคิมจึงไปอยู่ทะเลทราย ถืออดอาหารและบำเพ็ญพรตใช้โทษบาปนานถึง 40 วัน ทูตสวรรค์จึงมาปรากฏตัวต่อทั้งสองคน แล้วกล่าวว่าทั้งสองจะได้บุตร เมื่อกลับไปเยรูซาเลม อันนาก็ตั้งครรภ์ และคลอดบุตรสาวตั้งชื่อว่า "มารีย์"</doc>
