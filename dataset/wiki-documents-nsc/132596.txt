<doc id="132596" url="https://th.wikipedia.org/wiki?curid=132596" title="ฆวน เบาติสตา เด โตเลโด">ฆวน เบาติสตา เด โตเลโด ฆวน เบาติสตา เด โตเลโด (; เสียชีวิตเมื่อวันที่ 9 พฤษภาคม ค.ศ. 1567) เป็นสถาปนิกและประติมากรชื่อดังจากกรุงมาดริด เขาเกิดในกรุงมาดริดโดยที่ไม่มีข้อมูลในวัยเด็กของเขา ในปี ค.ศ. 1547 โตเลโดเดินทางไปที่กรุงโรม และเข้าเป็นนักเรียนของมีเกลันเจโล บัวนาร์โรตี หลังจากนั้นเขาได้เดินทางไปที่เมืองเนเปิลส์ ณ ที่นี่เขาได้รับคำสั่งให้เข้าพบอุปราชสเปนแห่งเนเปิลส์นามว่า เปโดร อัลบาเรซ เด โตเลโด เพื่อรับงานเป็นสถาปนิกให้กับจักรพรรดิชาลส์ที่ 5 เขาได้ออกแบบอาคารหลายหลังที่นั่น รวมทั้งสตราดาดีโตเลโด (Strada di Toledo) [ในปี ค.ศ. 1870 เปลี่ยนชื่อมาเป็น สตราดาดีโรมา (Strada di Roma)] โบสถ์ซานจาโกโมเดลยีสปัญญูโวลี (St. Giacomo degli Spagnuoli) และอาคารอื่น ๆ อีกหลายหลัง ในปี ค.ศ. 1559 พระเจ้าเฟลิเปที่ 2 ทรงเรียกตัวโตเลโดกลับมาที่มาดริด และทรงแต่งตั้งให้เป็นสถาปนิกหลวงแห่งสเปน เงินรายได้ต่อปีของเขาในช่วงแรกอยู่ในระดับที่น้อย ตามนโยบายของวังที่ต้องการทดสอบความสามารถของสถาปนิกและศิลปินที่รับเข้ามาใหม่ในเมืองมาดริด เขาได้ทำการออกแบบปราสาทมีเซรีกอร์เดีย (Casa de la Misericordia) และโครงการปรับปรุงด้านหน้าโบสถ์เดสกัลซัสเรอาเลส (Church de las Descalzas Reales) แห่งวังกัมโป (Casa de Campo) โตโลโดยังได้ทำการออกแบบที่เมืองอาเซกา (Aceca) ที่วังอารังฆูเอซ (Aranjuez) ผลงานชิ้นเอกของโตเลโด คือ เอลเอสโกเรียล แต่ไม่มีโอกาสสร้างเสร็จ เพราะเขาเสียชีวิตในปี ค.ศ. 1567 ฆวน เด เอร์เรรา ได้เข้ามารับงานต่อจนสำเร็จในเวลาต่อมา</doc>
