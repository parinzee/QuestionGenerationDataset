<doc id="61258" url="https://th.wikipedia.org/wiki?curid=61258" title="สถานีหัวลำโพง (รถไฟฟ้ามหานคร)">สถานีหัวลำโพง (รถไฟฟ้ามหานคร) สถานีหัวลำโพง () เป็นสถานีรถไฟฟ้าใต้ดิน ในเส้นทางรถไฟฟ้ามหานคร สายเฉลิมรัชมงคล ที่ถนนพระรามที่ 4 กรุงเทพมหานคร บริเวณสถานีรถไฟกรุงเทพ (หัวลำโพง) ซึ่งเป็นสถานีรถไฟที่เก่าแก่ที่สุด และเป็นสถานีรถไฟหลักของประเทศไทย เนื่องจากเป็นสถานีปลายทางและเพื่อรำลึกถึงกิจการรถไฟในประเทศไทย จึงใช้สถานีหัวลำโพงเป็นสถานที่ทำพิธีวางศิลาฤกษ์โครงการ และทำพิธีเปิดการเดินรถไฟฟ้ามหานคร สายเฉลิมรัชมงคล นอกจากนี้ยังมีส่วนจัดแสดงนิทรรศการถาวรเกี่ยวกับความเป็นมาของโครงการรถไฟฟ้ามหานครอยู่ภายในสถานีที่ตั้ง ที่ตั้ง. ถนนพระรามที่ 4 บริเวณแยกหัวลำโพง จุดบรรจบ ถนนพระรามที่ 4, ถนนรองเมือง, ทางขึ้นทางด่วนหัวลำโพง และ ถนนมหาพฤฒาราม ในพื้นที่แขวงรองเมือง เขตปทุมวัน และแขวงมหาพฤฒาราม เขตบางรัก กรุงเทพมหานคร สำหรับที่ตั้งของสถานีหัวลำโพง นอกจากมีความโดดเด่นจากการเชื่อมต่อกับสถานีรถไฟหัวลำโพง ซึ่งเป็นต้นทางหลักของรถไฟทางไกลทั่วประเทศแล้ว ยังอยู่ใกล้กับย่านธุรกิจการค้าที่สำคัญของชาวไทยเชื้อสายจีน บริเวณสามแยก (ห้าแยกหมอมี), ตลาดน้อย และวงเวียนโอเดียน ที่เป็นจุดเริ่มต้นของถนนเยาวราช หรือ "ไชน่าทาวน์" ของเมืองไทย ทำให้สถานีรถไฟฟ้าหัวลำโพงเป็นอีกหนึ่งสถานี ที่มีบทบาทสำคัญด้านการท่องเที่ยวในกรุงเทพฯ และในขณะนี้ที่ระบบรถไฟฟ้ายังครอบคลุมไปไม่ถึงพื้นที่เมืองเก่าบริเวณเกาะกรุงรัตนโกสินทร์ สถานีหัวลำโพงก็ยังมีความสำคัญต่อการเดินทางของผู้โดยสารในย่านเมืองเก่า เช่น เยาวราช คลองถม พาหุรัด ปากคลองตลาด ซึ่งโดยสารรถประจำทางมาเชื่อมต่อรถไฟฟ้าใต้ดินออกสู่พื้นที่อื่น ๆ ของกรุงเทพฯ โดยเฉพาะด้านตะวันออก เพราะในปัจจุบันสถานีหัวลำโพงถือได้ว่าเป็นสถานีรถไฟฟ้าที่อยู่ใกล้กับเขตเมืองเก่ามากที่สุด เพียงถัดจากคลองผดุงกรุงเกษม ซึ่งเป็นคูเมืองชั้นนอกสุดของกรุงเทพฯ บริเวณสะพานเจริญสวัสดิ์ 36 โดยปัจจุบัน (พ.ศ. 2558) สถานีหัวลำโพงยังคงเป็นสถานีปลายทางในระบบรถไฟฟ้ามหานคร สายเฉลิมรัชมงคล แต่อยู่ในระหว่างการก่อสร้างส่วนต่อขยายหัวลำโพง-บางแค โดยหลังจากนี้ชานชาลาที่ 1 ที่มุ่งหน้าไปสถานีหลักสอง จะลดระดับกลายเป็นชานชาลาแบบสองชั้นเหมือนเดิม เนื่องจากวิ่งเลียบเข้าถนนเจริญกรุงที่มีทางแคบ และจะลดระดับลงไปเรื่อยๆ จนถึงความลึกที่ 40 เมตร เพื่อลอดข้ามแม่น้ำเจ้าพระยา แล้วยกระดับขึ้นมาเรื่อยๆ จนมาขึ้นพ้นระดับใต้ดินที่บริเวณสถานีอิสรภาพ ก่อนมุ่งหน้าเข้าสู่สถานีท่าพระ และในอนาคต สถานีหัวลำโพงจะเชื่อมต่อกับ สถานีหัวลำโพงอีกแห่งในบริเวณสถานีหัวลำโพง ของโครงการรถไฟฟ้าชานเมืองสายสีแดงเข้มอีกด้วยแผนผังสถานี แผนผังสถานี. ปัจจุบันชานชาลาสถานีหัวลำโพงจะเปิดใช้เพียงชานชาลาที่ 2 เพียงชานชาลาเดียว ผู้โดยสารที่จะโดยสารไปยังสถานีเตาปูนจะใช้ชานชาลาร่วมกับผู้โดยสารที่เดินทางมาจากสถานีรายทาง โดยผู้โดยสารที่จะโดยสารไปยังสถานีเตาปูนจะต้องรอจนกว่าผู้โดยสารที่มาจากสถานีรายทางออกจากขบวนรถ และรอให้เจ้าหน้าที่ทำการตรวจสอบสภาพรถไฟฟ้าให้เรียบร้อยเสียก่อน แต่ทั้งนี้รถไฟฟ้าบางขบวนอาจเข้าเทียบชานชาลา 1 เพื่อให้ผู้โดยสารที่มาจากสถานีเตาปูนลงจากรถ โดยไม่รับผู้โดยสาร แต่เมื่อการก่อสร้างส่วนต่อขยายหัวลำโพง-บางแคแล้วเสร็จ จะมีการเดินรถโดยจะใช้ชานชาลาที่ 2 เพื่อจอดเทียบขบวนรถที่มาจากสถานีวัดมังกร มุ่งหน้าสถานีเตาปูน - ท่าพระเวลาให้บริการรายละเอียดของสถานีสัญลักษณ์ของสถานี รายละเอียดของสถานี. สัญลักษณ์ของสถานี. ตราสัญลักษณ์เป็นรูปทรงครึ่งวงกลมของอาคารสถานีรถไฟหัวลำโพง โดยมีรูปทรงปกติอยู่เหนือเงาสะท้อนรูปหัวกลับ ใช้สีแดงเพื่อบ่งบอกถึงความเป็นย่านธุรกิจ หรือตลาดรูปแบบของสถานี รูปแบบของสถานี. เป็นสถานีใต้ดิน กว้าง 23 เมตร ยาว 206 เมตร ระดับชานชาลาอยู่ลึกจากผิวดิน 14 เมตร เป็นชานชาลาแบบกลาง (Station with Central Platform)ทางเข้า-ออกทางเข้า-ออก. - 1 โรงแรมบางกอกเซ็นเตอร์, ถนนมหาพฤฒาราม, วัดไตรมิตร, วงเวียนโอเดียน, ถนนไมตรีจิตต์ - 2 สถานีรถไฟหัวลำโพง, ถนนรองเมือง ด้านข้างอาคารสถานีรถไฟ, ป้ายรถประจำทางหน้าสถานีรถไฟ - 3 ธนาคารกรุงเทพ สาขาหัวลำโพง, ถนนรองเมือง ด้านติดถนนพระรามที่ 4, ป้ายรถประจำทางไปสามย่าน - 4 ธนาคารนครหลวงไทย สาขาหัวลำโพง (อาคารตั้ง ฮั่ว ปัก พระรามสี่), ป้ายรถประจำทางไปเยาวราชการจัดพื้นที่ในตัวสถานี การจัดพื้นที่ในตัวสถานี. แบ่งเป็น 2 ชั้น ประกอบด้วย- 1 ชั้นออกบัตรโดยสาร นิทรรศการ และทางเชื่อมสถานีรถไฟหัวลำโพง - 2 ชั้นชานชาลาสิ่งอำนวยความสะดวกสิ่งอำนวยความสะดวก. - ลิฟท์สำหรับผู้พิการ 2 ตัว จากทางเข้า-ออกที่ 2 และ 4นิทรรศการถาวรภายในสถานี นิทรรศการถาวรภายในสถานี. จัดแสดงบริเวณทางเดินเชื่อมต่อสถานีรถไฟหัวลำโพง ระหว่างทางเข้า-ออกที่ 2 และ 3- ศิลาฤกษ์โครงการรถไฟฟ้ามหานคร ที่พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้สมเด็จพระบรมโอรสาธิราชฯ สยามมกุฎราชกุมาร เสด็จฯ แทนพระองค์ทรงวางที่บริเวณหน้าสถานีรถไฟหัวลำโพง เมื่อวันที่ 19 พฤศจิกายน 2539 อยู่บนแท่นภายใต้หลังคาพีระมิดแก้ว ซึ่งโผล่พ้นระดับดินบริเวณทางเข้า-ออกที่ 3 - ประวัติความเป็นมาของโครงการรถไฟฟ้ามหานคร และภาพการก่อสร้าง - จารึกรายชื่อผู้ที่มีส่วนร่วมในโครงการรถไฟฟ้ามหานคร สายเฉลิมรัชมงคล รวมถึงผู้เสียสละ (ผู้ที่ถูกเวนคืนที่ดิน) บนผนังของโถงบันไดเลื่อนทางเข้า-ออกที่ 3 - พระเก้าอี้ลำลอง พระบาทสมเด็จพระเจ้าอยู่หัว และสมเด็จพระนางเจ้าสิริกิติ์ฯ พระบรมราชินีนาถ เมื่อเสด็จพระราชดำเนินทรงเปิดการเดินรถไฟฟ้าใต้ดินสายเฉลิมรัชมงคล วันที่ 3 กรกฎาคม 2547รถโดยสารประจำทางรถโดยสารประจำทาง. - ถนนพระรามที่สี่ สาย 4 21 25 40 53 (วนขวา เทเวศร์-หัวลำโพง-เยาวราช) 73 73ก 159 172 507 529 542 - ถนนเลียบทางรถไฟ ข้างสถานีรถไฟหัวลำโพง สาย 7 29 34 109 113 501 - ถนนมหาพฤฒาราม สาย 1 (จากท่าช้างไปถนนตก) 75จุดเชื่อมต่อการเดินทางจุดเชื่อมต่อการเดินทาง. - รถไฟทางไกลสายเหนือ สายตะวันออกเฉียงเหนือ สายตะวันออก และสายใต้ ของการรถไฟแห่งประเทศไทย เชื่อมต่อที่ สถานีรถไฟกรุงเทพ (หัวลำโพง) - รถไฟฟ้าชานเมืองสายสีแดงเข้ม ของการรถไฟแห่งประเทศไทย ในอนาคต เชื่อมต่อที่ สถานีรถไฟกรุงเทพ (หัวลำโพง)สถานที่สำคัญใกล้เคียงสถานที่สำคัญใกล้เคียง. - สถานีรถไฟกรุงเทพ (หัวลำโพง) - สะพานเจริญสวัสดิ์ 36 และคลองผดุงกรุงเกษม - วงเวียนโอเดียน และซุ้มประตูวัฒนธรรมไทย-จีน - ถนนเยาวราช - วัดไตรมิตรวิทยารามวรวิหาร มณฑปพระสุโขทัยไตรมิตร และโรงเรียนไตรมิตรวิทยาลัย - เทียนฟ้ามูลนิธิ - โรงเรียนมหาวีรานุวัตร - วัดมหาพฤฒาราม และโรงเรียนสตรีมหาพฤฒาราม - ย่านตลาดน้อย - โรงเรียนสายปัญญา - โรงเรียนเทพศิรินทร์ - วงเวียน 22 กรกฎา - คริสตจักรไมตรีจิตร - วัดดวงแข - ศาลแรงงานกลาง และศาลแขวงปทุมวัน - ตลาดสะพานเหลืองโรงแรมโรงแรม. - โรงแรมบางกอกเซ็นเตอร์ - โรงแรมกรุงเกษม ศรีกรุง - โรงแรมเดอะ เทรน อินน์ - โรงแรมศรีหัวลำโพง - โรงแรมสเตชันเหตุการณ์สำคัญในอดีตเหตุการณ์สำคัญในอดีต. - วันที่ 19 พฤศจิกายน 2539 พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้สมเด็จพระบรมโอรสาธิราช สยามมกุฎราชกุมาร เสด็จแทนพระองค์ทรงวางศิลาฤกษ์โครงการรถไฟฟ้ามหานคร สายเฉลิมรัชมงคล บริเวณหน้าสถานีรถไฟหัวลำโพง ในเวลา 16.39 น. - วันที่ 3 กรกฎาคม 2547 เวลา 17.30 น. พระบาทสมเด็จพระเจ้าอยู่หัว และสมเด็จพระนางเจ้าสิริกิติ์ฯ พระบรมราชินีนาถ เสด็จพระราชดำเนินทรงเปิดการเดินรถไฟฟ้าใต้ดินสายเฉลิมรัชมงคล ที่สถานีรถไฟฟ้าหัวลำโพง และประทับรถพระที่นั่ง (รถกอล์ฟ) ไปยังมณฑลพิธี ทรงกดปุ่มเปิดแพรคลุมป้ายโครงการ แล้วเสด็จประทับรถไฟฟ้าพระที่นั่งไปยังสถานีรถไฟฟ้าบางซื่อ ก่อนเสด็จฯ กลับมายังศูนย์ซ่อมบำรุงและศูนย์ควบคุมการปฏิบัติการ เพื่อทรงเปิดการเดินรถอย่างเป็นทางการ</doc>
