<doc id="582074" url="https://th.wikipedia.org/wiki?curid=582074" title="เฟอร์รารี่ เอฟ430">เฟอร์รารี่ เอฟ430 เฟอร์รารี่ เอฟ430 () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัทผลิตรถยนต์สัญชาติอิตาลี เฟอร์รารี่ ในช่วงปี ค.ศ. 2004 - 2009 ถือเป็นรุ่นต่อจาก เฟอร์รารี่ 360 เอฟ430 ได้เปิดตัวครั้งแรกที่งานปารีสมอเตอร์ โชว์ ปี ค.ศ. 2004 จนเมื่อ เอฟ430 ได้ยุติสายการผลิตลง จึงถูกแทนที่ด้วยรุ่น 458 อิตาเลีย ซึ่งได้เปิดตัวในวันที่ 28 กรกฎาคม ปี ค.ศ. 2009รุ่นต่างๆF430 Spider รุ่นต่างๆ. F430 Spider. เอฟ430 สไปเดอร์ ( F430 Spider ) คือรุ่นเสริมจากคูเป้ ที่สามารถเปิดประทุนได้ด้วย หลังคาผ้าใบ นับเป็นรถคันที่ 21 ของเฟอร์รารี่ที่ผลิตรถเปิดประทุนออกมา ได้เปิดเผยครั้งแรกที่งานเจนีวามอเตอร์โชว์ รถได้รับการออกแบบโดย บริษัท พินินฟารินา ใช้หลักการลมเข้ารถ เช่นเดียวกับที่ทำใน ฟอร์มูราวันF430 Challenge F430 Challenge. เอฟ430 แชลเลนจ์ (F430 Challenge) เป็นรุ่นเสริมจาก เอฟ430 และเป็นรุ่นที่มาแทน 360 แชลเลนจ์ ซึ่งได้ยุติการผลิตไป ออกแบบมาเพื่อใช้ใน "เฟอร์รารี่ แชลเลนจ์" (Ferrari Challenge) ซึ่งเป็นฝ่ายจัดการแข่งขัน ของบริษัท เฟอร์รารี่ เอฟ430 แชลเลนจ์ ยังคงใช้เครื่องยนต์และกำลังเดิม แต่น้ำหนักลดลง เป็นผลให้ความเร็วสูงสุดสามารถทำได้ที่ 315 กม./ชม. (196 ไมล์/ชม.) รถได้ถูกเปิดเผยที่งาน ลอสแองเจิลลิส ออโต้ โชว์ ในเดือนมกราคม ปี ค.ศ. 2005430 Scuderia 430 Scuderia. 430 สคูเดอเรีย (430 Scuderia) เปิดตัวครั้งแรกในงานแฟรงเฟิร์ตออโตโชว์ ปี ค.ศ. 2007 โดยงานครั้งนี้มี มีชาเอล ชูมาเคอร์ มาร่วมงานนี้ด้วย 430 สคูเดอเรีย นับเป็นการเปลี่ยนโฉมใหม่ของ รุ่นเอฟ430 ในหลายๆด้าน โดยคำว่า "สคูเดอเรีย" มีความหมายว่า "ความคงทนของเหล่าม้า" (Stable of horses) รุ่นนี้ก็ได้ตัด ตัวเอฟออกไป โดยเรียกเพียง 430 แทน ด้วยตัวถังใหม่ที่เบากว่า และมีสมรรถนะสูงกว่า กว่า เอฟ430 รุ่นธรรมดา สามารถทำความเร่ง 0-100 กม./ชม. ด้วยเวลาเพียง 3.6 วินาที และ ความเร็วสูงสุดได้ที่ 319 กม./ชม.Scuderia Spider 16M Scuderia Spider 16M. สคูเดอเรีย สไปเดอร์ 16เอ็ม (Scuderia Spider 16M) รุ่นเฉลิมฉลองที่เฟอร์รารี่เอาชนะงานฟอร์มูล่าวัน เป็นครั้งที่ 16 ได้ ในปี ค.ศ. 2008 มีความพิเศษคือ เป็นรุ่นเปิดประทุนของ 430 สคูเดอเรีย ธรรมดา และผลิตจำนวนจำกัดที่ 499 คัน สำหรับสมรรถนะ ลดลงเล็กน้อย อัตราเร่ง 0-100 กม./ชม. ทำได้ที่ 3.7 วินาที และ ความเร็วสูงสุดที่ 315 กม./ชม. (196 ไมล์/ชม.)F430 Spider Bio Fuel F430 Spider Bio Fuel. เอฟ430 สไปเดอร์ ไบโอ ฟิวเอิล (F430 Spider Bio Fuel) เป็นรุ่นที่สามารถใช้เติมเอทานอลได้ เปิดตัวครั้งแรกที่งานดีทรอยต์ออโตโชว์ ปี ค.ศ. 2008 มาพร้อมกับ เครื่องยนต์ V8 ขนาด 4.3 ลิตร 500 แรงม้า เพิ่มแรงบิดขึ้น 5% และลดการปล่อยคาร์บอนไดออกไซด์ลง 5%SP1 SP1. เอสพี1 (SP1) เป็นรุ่นแต่งของ เอฟ430 ใช้ชื่อว่า "เอฟพี1" ซึ่งย่อมาจาก "Special Project Number 1" พิเศษตรงที่ผลิตมาเพียงคันเดียว ออกแบบมาเพื่อให้กับ จูนิชิโร่ ฮิรามาซู ( Junichiro Hiramatsu ) นักธุรกิจชาวญี่ปุ่นผู้ซึ่งเป็นประธานชนรมเฟอร์รารี่ประเทศญี่ปุ่น รถได้รับการออกแบบโดย เลโอนาร์โด ฟีโอราวันติ (Leonardo Fioravanti) จากบริษัท พินินฟารินา</doc>
