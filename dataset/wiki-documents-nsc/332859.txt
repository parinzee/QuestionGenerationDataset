<doc id="332859" url="https://th.wikipedia.org/wiki?curid=332859" title="อรรคพล สรสุชาติ">อรรคพล สรสุชาติ นายอรรคพล สรสุชาติ อดีตผู้อำนวยการสำนักงานส่งเสริมการจัดการประชุมและนิทรรศการ (องค์การมหาชน) อดีตโฆษกประจำสำนักนายกรัฐมนตรี ในรัฐบาลของนายชวน หลีกภัย (2 สมัย)ประวัติ ประวัติ. นายอรรคพล สรสุชาติ มีชื่อเล่นว่า "โป" เกิดเมื่อวันที่ 22 ตุลาคม พ.ศ. 2502 ที่เขตบางรัก กรุงเทพมหานคร เป็นบุตรของนายอาคม สรสุชาติ กับนางพยุรี สรสุชาติ สำเร็จการศึกษาระดับปริญญาตรี สาขาวิศวกรรมอุตสาหการ จากวิทยาลัยเวิร์คซอฟ ประเทศอังกฤษ ระดับปริญญาโท สาขาการเมืองระหว่างประเทศ จากมหาวิทยาลัยนอร์ทติ้งแฮม และปริญญาเอกจากมหาวิทยาลัยลอนดอน ประเทศอังกฤษ นอกจากนั้นยังเข้าศึกษาในระดับปริญญาตรี สาขานิติศาสตร์ (ระบบทางไกล) จากมหาวิทยาลัยรังสิต ด้านชีวิตครอบครัว ได้สมรสกับ สมิตา สรสุชาติ อดีตหัวหน้าพรรคมหาชนการทำงาน การทำงาน. นายอรรคพร สรสุชาติ เป็นสมาชิกสภาผู้แทนราษฎร กรุงเทพมหานคร สังกัดพรรคประชาธิปัตย์ ครั้งแรกในการเลือกตั้งเดือนกันยายน พ.ศ. 2535 เคยดำรงตำแหน่ง โฆษกประจำสำนักนายกรัฐมนตรี ในรัฐบาลของนายชวน หลีกภัย 2 สมัย โดยสมัยแรกได้ดำรงตำแหน่งสืบต่อจากนายอภิสิทธิ์ เวชชาชีวะ ต่อมาในปี พ.ศ. 2544 ได้รับเลือกตั้งเป็นสมาชิกสภาผู้แทนราษฎร แบบบัญชีรายชื่อ พรรคประชาธิปัตย์ ต่อมาในการเลือกตั้ง พ.ศ. 2548 ได้ย้ายมาร่วมงานกับพรรคมหาชน และได้รับมอบหมายให้ทำหน้าที่รองหัวหน้าพรรค และผู้อำนวยการเลือกตั้ง ภาค กทม.ของพรรคด้วย และปี พ.ศ. 2551 ได้รับแต่งตั้งเป็นรองเลขาธิการนายกรัฐมนตรีฝ่ายการเมือง (รองนายกรัฐมนตรี พลตรีสนั่น ขจรประศาสน์)เครื่องราชย์อิสริยาภรณ์</doc>
