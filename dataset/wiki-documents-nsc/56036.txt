<doc id="56036" url="https://th.wikipedia.org/wiki?curid=56036" title="องอาจ คล้ามไพบูลย์">องอาจ คล้ามไพบูลย์ องอาจ คล้ามไพบูลย์ อดีตรัฐมนตรีประจำสำนักนายกรัฐมนตรี ในรัฐบาลของนายอภิสิทธิ์ เวชชาชีวะ อดีตโฆษกพรรคประชาธิปัตย์ อดีต ส.ส.กรุงเทพฯ หลายสมัย ปัจจุบันเป็นรองหัวหน้าพรรคประชาธิปัตย์ ดูแลพื้นที่กรุงเทพมหานครประวัติ ประวัติ. องอาจ คล้ามไพบูลย์ เกิดวันที่ 28 กุมภาพันธ์ พ.ศ. 2497 มีน้องชาย คือ ศิโรตม์ คล้ามไพบูลย์ นักวิชาการอิสระและวิทยากรประจำรายการข่าวทาง วอยซ์ทีวี และ พีซทีวี และ วรพันธุ์ คล้ามไพบูลย์ สถาปนิกชาวไทยเจ้าของรางวัล Difference Design Awards 2006 องอาจ สมรสกับ ดร.อโณทัย ศรีกิจจา ผู้ช่วยกรรมการบริหาร การสื่อสารแห่งประเทศไทย (กสท.) เมื่อวันที่ 1 กุมภาพันธ์ 2552 ณ โรงแรมพลาซ่า แอทธินี รอยัล เมอริเดียน มีบุตร 1 คน คือ นัทพัชร์ คล้ามไพบูลย์ (เกิด 17 สิงหาคม พ.ศ. 2553)การศึกษา การศึกษา. องอาจ คล้ามไพบูลย์ จบการศึกษาจากโรงเรียนเซนต์คาเบรียล , FIL.STUD.STATSKUNSKAP จาก ประเทศสวีเดน ต่อมาได้ศึกษาจนสำเร็จการศึกษาปริญญาตรี จาก คณะนิเทศศาสตร์ มหาวิทยาลัยสุโขทัยธรรมาธิราช และระดับปริญญาโท 2 สาขา คือ คณะรัฐศาสตร์ มหาวิทยาลัยธรรมศาสตร์ ในปี พ.ศ. 2540 และคณะบริหารธุรกิจ มหาวิทยาลัยเกษตรศาสตร์ นอกจากนั้นยังผ่านการศึกษาอบรมหลักสูตรอื่นๆ อาทิ INTYG "TURISM" LINEA SKOLAN ประเทศสวีเดน และ CERTIFICATE POLITICAL STRATEGIES ACADEMIA INTERNACIONAL LIBERDADE E DESENVOLVIMENTO ประเทศโปรตุเกสการทำงาน การทำงาน. ก่อนเข้าสู่วงการการเมือง องอาจ เคยทำงานหนังสือพิมพ์ และมีผลงานเขียนหนังสือ ของตัวเองหลายเล่ม และเคยทำงานการเมืองในระดับท้องถิ่นด้วยการเป็น สมาชิกสภากรุงเทพมหานครในเขตปทุมวัน มาก่อน ลงสมัครรับเลือกตั้ง สมาชิกสภาผู้แทนราษฎร ครั้งแรกในสังกัด พรรคประชาธิปัตย์ ในการเลือกตั้งทั่วไป วันที่ 22 มีนาคม ปี พ.ศ. 2535 แต่ไม่ประสบความสำเร็จ ต่อมานายองอาจลงสมัครรับเลือกตั้งอีกครั้ง และชนะการเลือกตั้งที่เขตบางกอกน้อย เมื่อวันที่ 18 พฤศจิกายน ปี พ.ศ. 2539 และหลังจากนั้นสามารถชนะการเลือกตั้งในพื้นที่เดิมต่อเนื่องมาโดยตลอด แม้กระทั่งในช่วงที่กระแสความนิยม พรรคประชาธิปัตย์ โดยรวมลดต่ำลง ในการเลือกตั้งสมาชิกสภาผู้แทนราษฎรในประเทศไทย พ.ศ. 2550 องอาจ คล้ามไพบูลย์ เป็น ผู้สมัคร ส.ส.กรุงเทพฯ เขต 12 (บางกอกน้อย บางพลัด ตลิ่งชัน และทวีวัฒนา) หมายเลข 10 สามารถชนะการเลือกตั้งเป็นอันดับ 1 ด้วยคะแนนเสียง 107,695 เสียง และสามารถนำพาเพื่อนร่วมทีมที่ลงสมัคร ส.ส. เป็นครั้งแรก คือ ชนินทร์ รุ่งแสง อดีต ส.ก.เขตบางกอกน้อย และผศ.ดร. รัชดา ธนาดิเรก อาจารย์จาก ม.มหิดล โดยชนะเลือกตั้งแบบยกทีม ต่อมาในเดือนกุมภาพันธ์ พ.ศ. 2551 พรรคประชาธิปัตย์ประกาศจัดตั้ง คณะรัฐมนตรีเงา หรือ ครม.เงา ขึ้น องอาจ คล้ามไพบูลย์ ได้รับเลือกจากที่ประชุมพรรค ให้ทำหน้าที่ รัฐมนตรีประจำสำนักนายกรัฐมนตรีเงา องอาจ คล้ามไพบูลย์ ได้รับโปรดเกล้าแต่งตั้งเป็นรัฐมนตรีประจำสำนักนายรัฐมนตรี ในรัฐบาลของอภิสิทธิ์ เวชชาชีวะ (ครม.อภิสิทธิ์ 5) เมื่อวันที่ 6 มิถุนายน พ.ศ. 2553 ต่อมาในการเลือกตั้ง พ.ศ. 2554 ได้ลงสมัครรับเลือกตั้งในระบบบัญชีรายชื่อ และได้รับเลือกตั้งเป็น ส.ส.อีกสมัยตำแหน่งทางการเมือง ตำแหน่งทางการเมือง. องอาจ เคยดำรงตำแหน่งทางการเมือง หลายตำแหน่ง อาทิ- พ.ศ. 2526 : เลขานุการและที่ปรึกษา รัฐมนตรีช่วย และรัฐมนตรีว่าการกระทรวงสาธารณสุข (ระหว่างปี พ.ศ. 2526-2529) - พ.ศ. 2528 : สมาชิกสภากรุงเทพมหานคร (ระหว่างปี พ.ศ. 2528–2532) - พ.ศ. 2535 : เลขานุการส่วนตัว นายกรัฐมนตรีชวน หลีกภัย (พ.ศ. 2535-2538) - พ.ศ. 2540 : เลขานุการ รัฐมนตรีว่าการกระทรวงต่างประเทศ (ระหว่างปี พ.ศ. 2540-2542) - พ.ศ. 2543 : โฆษกกระทรวงมหาดไทย (ระหว่างปี พ.ศ. 2543-2544) - เลขานุการสภาพรรคการเมืองเสรีประชาธิปไตยเอเชีย - อดีตโฆษกพรรคประชาธิปัตย์ - อดีตรัฐมนตรีประจำสำนักนายกรัฐมนตรีเงาการดำรงตำแหน่งอื่นๆการดำรงตำแหน่งอื่นๆ. - ผู้อำนวยการสมาคมบ้านเยาวชนแห่งประเทศไทย - ประธานศิษย์เก่าโครงการปริญญาโทสำหรับผู้บริหาร (EX MBA) รุ่น 10 มหาวิทยาลัยเกษตรศาสตร์ผลงานเขียนผลงานเขียน. - ติมอร์เอกราชเลือด - กฤษณา ไม้หอม ไม้มหาเศรษฐี (เป็นหนังสือติดอันดับขายดี ได้รับการตีพิมพ์ซ้ำหลายครั้ง)เครื่องราชอิสริยาภรณ์เครื่องราชอิสริยาภรณ์. - มหาปรมาภรณ์ช้างเผือก (ม.ป.ช.) 5 ธันวาคม พ.ศ. 2551 - มหาวชิรมงกุฎ (ม.ว.ม.)</doc>
