<doc id="78662" url="https://th.wikipedia.org/wiki?curid=78662" title="ประมาณ ชันซื่อ">ประมาณ ชันซื่อ ประมาณ ชันซื่อ อดีตปลัดกระทรวงยุติธรรม อดีตประธานศาลฎีกาประวัติ ประวัติ. เกิดเมื่อวันที่ 1 มิถุนายน พ.ศ. 2479 เป็นบุตรอำมาตย์โทเอกยู้ ชันซื่อ เป็นน้องชายร้อยตำรวจตรี วรรณ ชันซื่อ อดีตประธานวุฒิสภา และอดีตประธานรัฐสภา สำเร็จการศึกษาระดับมัธยมศึกษาจากโรงเรียนอัสสัมชัญ ปริญญาตรีคณะนิติศาสตร์ มหาวิทยาลัยธรรมศาสตร์ เนติบัณฑิตไทย ปริญญาโทนิติศาสตร์มหาบัณฑิต มหาวิทยาลัยเยล ประเทศสหรัฐอเมริกา และปริญญาเอกดุษฎีกิตติมศักดิ์ มหาวิทยาลัยเปปเปอร์ไดน์ ประเทศสหรัฐอเมริกา สมรสกับนางอำพันศรี ชันซื่อ มีบุตร 3 คน คือ- นายแพทย์เอกเทศ ชันซื่อ - พันตำรวจโท เอกพจน์ ชันซื่อ - นางปรมา ชันซื่อ นายประมาณ ชันซื่อ ถึงแก่อนิจกรรมอย่างสงบด้วยโรคปอดติเชื้อ เมื่อวันที่ 7 กุมภาพันธ์ พ.ศ. 2550 สิริอายุได้ 70 ปี หลังเข้ารับการรักษาตัวที่ห้องไอซียู 8 ชั้น 9 โรงพยาบาลรามาธิบดี ตั้งแต่วันที่ 3 มกราคม พ.ศ. 2550การรับราชการ การรับราชการ. ประวัติรับราชการตำแหน่งสำคัญ อาทิ อธิบดีผู้พิพากษาศาลภาค 5 ,ภาค 9 และ เป็นปลัดกระทรวงยุติธรรม สมัยวิกฤตตุลาการ ยุคคณะรักษาความสงบเรียบร้อยแห่งชาติ (รสช.) ครองอำนาจ ก่อนก้าวขึ้นดำรงตำแหน่งประธานศาลฎีกาในปี 2535 - 2539 รวม 4 ปี เป็นผู้ริเริ่มก่อตั้งสถาบันพัฒนาข้าราชการฝ่ายตุลาการ ริเริ่มหลักสูตรวิทยาลัยผู้บริหารงานยุติธรรมระดับสูง หรือ บยส. และริเริ่มการเสนอต่ออายุข้าราชการตุลาการที่ เกษียณอายุราชการ 60 ปี ให้ดำรงตำแหน่งผู้พิพากษาอาวุโสถึงอายุ 65 ปี นายประมาณยังเคยถูกลอบสังหารเมื่อครั้งดำรงตำแหน่งประธานศาลฎีกา เมื่อปี 2536 แต่ตำรวจกองปราบปราม นำโดย พล.ต.ต.ล้วน ปานรศทิพ ผบก.ป. (ยศในขณะนั้น) จับกุมมือปืนได้ก่อนลงมือ มีการขยายผลจับกุมผู้ต้องหาอีกหลายคน กระทั่งไปสู่จับกุมผู้จ้างวานได้ในที่สุด ซึ่งต่อมาวันที่ 29 กันยายน พ.ศ. 2551 ศาลอาญากรุงเทพใต้ได้พิพากษาจำคุก 25 ปี จำเลยอันประกอบด้วยนายสมพร เดชานุภาพ, นายเณร มหาวิไล, นายอภิชิต อังศุธรางกูล และ รศ.รังสรรค์ ต่อสุวรรณ อดีตรองคณบดีคณะสถาปัตยกรรมศาสตร์ จุฬาลงกรณ์มหาวิทยาลัย</doc>
