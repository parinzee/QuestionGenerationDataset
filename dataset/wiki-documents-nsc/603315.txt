<doc id="603315" url="https://th.wikipedia.org/wiki?curid=603315" title="มาร์กูซีวิลดาอิงเตร์เนชี">มาร์กูซีวิลดาอิงเตร์เนชี มาร์กูซีวิลดาอิงเตร์เนชี () เป็นร่างรัฐบัญญัติที่ถูกเสนอสู่รัฐสภาของบราซิล โดยมีเป้าประสงค์เพื่อรับประกันสิทธิพลเมืองในการใช้อินเทอร์เน็ตในบราซิล ปัจจุบัน ร่างรัฐบัญญัติดังกล่าวถูกบรรจุเข้าวาระเพื่อรอการลงมติในสภาผู้แทนราษฎร (Câmara dos Deputados) ภายใต้รายการพิจารณาหมายเลข PL 2126/2011 โครงการดังกล่าวริเริ่มขึ้นโดยความร่วมมือระหว่างกระทรวงยุติธรรมกับศูนย์เพื่อเทคโนโลยีและสังคม วิทยาลัยนิติศาสตร์ ของมูลนิธิเฌตูลีอู วาร์กัส (Fundação Getúlio Vargas) ซึ่งเป็นสถาบันวิจัยนโยบายและสถาบันอุดมศึกษาชั้นนำของอเมริกาใต้ ทั้งสองหน่วยงานเปิดตัวกระบวนการร่างมาร์กูซีวิลในวันที่ 29 ตุลาคม 2009 มาร์กูซีวิลมีเป้าประสงค์ในเรื่องการปกป้องสิทธิในความเป็นส่วนตัว ความเป็นกลางของเครือข่าย มาตรการการคุ้มครองผู้ให้บริการอินเทอร์เน็ต ความเปิดเผยของรัฐบาล และกำหนดว่าการเข้าถึงอินเทอร์เน็ตนั้นเป็นสิ่งจำเป็นในการใช้และรักษาสิทธิพลเมือง มาร์กูซีวิลถูกอธิบายโดยลูอิส เปาลู บาร์เรตู (Luiz Paulo Barreto) รัฐมนตรียุติธรรมของบราซิลในขณะนั้น ว่าเป็นเหมือน "รัฐธรรมนูญของอินเทอร์เน็ต" ในบราซิล</doc>
