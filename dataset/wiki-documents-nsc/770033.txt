<doc id="770033" url="https://th.wikipedia.org/wiki?curid=770033" title="แขวงศาลาธรรมสพน์">แขวงศาลาธรรมสพน์ ศาลาธรรมสพน์ [สา-ลา-ทำ-มะ-สบ] เป็นแขวงแขวงหนึ่งในเขตทวีวัฒนา กรุงเทพมหานคร สภาพทั่วไปเป็นเขตเกษตรกรรมผสมผสานเขตที่อยู่อาศัย ผังเมืองรวมกรุงเทพมหานคร พ.ศ. 2556 ได้กำหนดให้ท้องที่แขวงนี้เป็นพื้นที่สีเขียว (ที่ดินประเภทชนบทและเกษตรกรรม) และพื้นที่สีขาวทแยงเขียว (ที่ดินประเภทอนุรักษ์ชนบทและเกษตรกรรม)ที่ตั้งและอาณาเขต ที่ตั้งและอาณาเขต. แขวงศาลาธรรมสพน์ตั้งอยู่ทางทิศตะวันตกของกรุงเทพมหานคร ครอบคลุมพื้นที่ด้านเหนือของเขตทวีวัฒนา มีอาณาเขตติดต่อกับเขตการปกครองข้างเคียงดังนี้- ทิศเหนือ ติตต่อกับตำบลศาลากลางและตำบลปลายบาง (อำเภอบางกรวย จังหวัดนนทบุรี) มีคลองมหาสวัสดิ์เป็นเส้นแบ่งเขต - ทิศตะวันออก ติดต่อกับแขวงฉิมพลีและแขวงบางระมาด (เขตตลิ่งชัน) มีถนนกาญจนาภิเษกเป็นเส้นแบ่งเขต - ทิศใต้ ติดต่อกับแขวงทวีวัฒนา มีคลองบางพรม คลองขุด (คลองซอย) คลองศรีศุภผล (คลองสวัสดิ์โภชนา) คลองทวีวัฒนา และคลองบางกระทึกเป็นเส้นแบ่งเขต - ทิศตะวันตก ติดต่อกับตำบลศาลายา (อำเภอพุทธมณฑล จังหวัดนครปฐม) มีแนวแบ่งเขตการปกครองระหว่างกรุงเทพมหานครกับจังหวัดนครปฐมและคลองทวีวัฒนาเป็นเส้นแบ่งเขตการคมนาคม การคมนาคม. ถนนสายหลักในพื้นที่แขวงศาลาธรรมสพน์ ได้แก่- ถนนกาญจนาภิเษก - ถนนทวีวัฒนา - ถนนบรมราชชนนี - ถนนพุทธมณฑล สาย 2 - ถนนพุทธมณฑล สาย 3 - ถนนอุทยาน ถนนสายรองและทางลัดในพื้นที่แขวงศาลาธรรมสพน์ ได้แก่- ถนนศาลาธรรมสพน์ - ถนนสวนผัก - ถนนสุขาภิบาลบางระมาด - ซอยพุทธมณฑล สาย 2 ซอย 24 (สุขาภิบาลหมู่บ้านกอบแก้ว)</doc>
