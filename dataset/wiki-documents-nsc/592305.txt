<doc id="592305" url="https://th.wikipedia.org/wiki?curid=592305" title="พระเจ้าบรมวงศ์เธอ พระองค์เจ้ายี่สุ่น">พระเจ้าบรมวงศ์เธอ พระองค์เจ้ายี่สุ่น พระเจ้าบรมวงศ์เธอ พระองค์เจ้ายี่สุ่น (22 มีนาคม พ.ศ. 2332 - 14 กันยายน พ.ศ. 2412) พระราชธิดาพระองค์ที่ 6 ในพระบาทสมเด็จพระพุทธเลิศหล้านภาลัย ที่ประสูติแต่เจ้าจอมมารดาเหมพระประวัติ พระประวัติ. พระเจ้าบรมวงศ์เธอ พระองค์เจ้ายี่สุ่น ประสูติวันจันทร์ที่ 22 มีนาคม พ.ศ. 2332 เป็นพระราชธิดาในพระบาทสมเด็จพระพุทธเลิศหล้านภาลัย ที่ประสูติแต่เจ้าจอมมารดาเหมใหญ่ มีพระอนุชาร่วมเจ้าจอมมารดา 1 พระองค์ คือ พระเจ้าบรมวงศ์เธอ พระองค์เจ้าเนียม พระองค์เจ้ายี่สุ่น ทรงได้รับราชการว่าพนักงานพระภูษา ในสมัยรัชกาลที่ 5 ในพระราชพิธีบรมราชาภิเษกพระบาทสมเด็จพระจุลจอมเกล้าเจ้าอยู่หัว พระองค์เจ้ายี่สุ่นเป็นผู้ถวายพระแส้หางช้างเผือก ระหว่างทรงเฉลิมพระมหามนเทียร ปรากฏใน พระราชพงศาวดารกรุงรัตนโกสินทร์ รัชกาลที่ 5 ว่า "...ครั้นได้เวลาพระฤกษ์เฉลิมพระมหามนเทียร จึงเสด็จมายังพระที่นั่งไพศาลทักษิณ แล้วเสด็จขึ้นพระที่นั่งจักรพรรดิพิมาน ทรงโปรยดอกพิกุลทองพิกุลเงินไปตามทางมีนางเชิญเครื่องราชูปโภคตามเสด็จ แล้วมีนางเชื้อพระวงศ์ อุ้มวิลา ๑ เชิญศิลาบด ๑ เชิญพานผลฟักเขียว ๑ เชิญพานพลข้าวเปลือก ๒ เชิญพานถั่ว ๑ เชิญพานงา ๑ ที่เชิงบันไดพระที่นั่งจักรพรรดิพิมาน มีนางชำระพระบาท ๒ คน ครั้นเสด็จถึงในที่ทรงเปลื้องฉลองพระองค์ครุย และทรงจุดเทียนนมัสการ แล้วเสด็จขึ้นพระแท่นที่บรรทม พระองค์เจ้าปุกถวายดอกหมากทำด้วยทองคำหนัก ๕ ตำลึง พระองค์เจ้ายี่สุ่นถวายพระแส้หางช้างเผือก ท้าวทรงกันดาล (ศรี) ถวายลูกกุญแจ ทรงรับวางไว้ข้างที่ แล้วทรงเอนพระองค์ลงบรรทมเหนือพระแท่นที่โดยทักษิณปรัศว์เบื้องขวาเป็นพระฤกษ์ และพระเจ้าราชวรวงศเธอพระองค์เจ้าลม่อมถวายพระพรก่อน แล้วพระบรมวงศานุวงศทั้งนั้นถวายพระพรต่อภายหลัง และชาวประโคมดุริยางคดนตรีก็ประโคมขึ้นพร้อมกัน..." สิ้นพระชนม์ในรัชกาลที่ 5 เมื่อวันอังคารที่ 14 กันยายน พ.ศ. 2412 พระชันษา 81 ปี พระราชทานเพลิงพระศพ ณ วัดอรุณราชวราราม วันที่ 17 กุมภาพันธ์ พ.ศ. 2413พระอิสริยยศพระอิสริยยศ. - หม่อมเจ้ายี่สุ่น (22 มีนาคม พ.ศ. 2332 - พ.ศ. 2349) - พระเจ้าหลานเธอ พระองค์เจ้ายี่สุ่น (พ.ศ. 2349 - 7 กันยายน พ.ศ. 2352) - พระเจ้าลูกเธอ พระองค์เจ้ายี่สุ่น (7 กันยายน พ.ศ. 2352 - 21 กรกฎาคม พ.ศ. 2367) - พระเจ้าน้องนางเธอ พระองค์เจ้ายี่สุ่น (21 กรกฎาคม พ.ศ. 2367 - 2 เมษายน พ.ศ. 2394) - พระเจ้าพี่นางเธอ พระองค์เจ้ายี่สุ่น (2 เมษายน พ.ศ. 2394 - 11 พฤศจิกายน พ.ศ. 2411) - พระเจ้าบรมวงศ์เธอ พระองค์เจ้ายี่สุ่น (11 พฤศจิกายน พ.ศ. 2411 - 14 กันยายน พ.ศ. 2412)</doc>
