<doc id="887437" url="https://th.wikipedia.org/wiki?curid=887437" title="Together With Me อกหักมารักกับผม">Together With Me อกหักมารักกับผม Together With Me อกหักมารักกับผม เป็นละครชุด แนว ดราม่า,โรแมนติก,เพศที่สาม ผลิตโดย บริษัท ทีวี ธันเดอร์ จำกัด (มหาชน) สร้างจากบทประพันธ์โดย ++saisioo++ บทโทรทัศน์โดย ศุภกร เหรียญสุวรรณ, พงศ์พิสิฐ บทศรี, นครินทร์ นาคปรีชา กำกับการแสดงโดย เจตษ์ บุณโยประการ นำแสดงโดย ณัฐพล ดิลกนวฤทธิ์,ภากร ธนศรีวนิชชัย,สาธิดา ปิ่นสินชัย,พิมพ์นิชกุล บำรุงกิจ,อภิวัฒน์ อภิวัฒน์เสรี,ศุภวิชญ์ ตันติมาภรณ์,สุคนธวา เกิดนิมิตร,คัมภีร์ นุ่มน้อย,เจณิสตา พรหมผดุงชีพ,ฐิติชญา ชิวปรีชา,สุทพงษ์ ไตรภพภูมิ ออกอากาศทุกวันพุธ-พฤหัสบดี เวลา 20.00 น. ทาง Line TV อกหักมารักกับผม Together With Me เริ่มตอนแรกวันพฤหัสบดีที่ 24 สิงหาคม พ.ศ. 2560-5 ตุลาคม พ.ศ. 2560เรื่องย่อ เรื่องย่อ. สายของวันหนึ่งที่อัมพวา น็อค หนุ่มนักศึกษาวิศวะ ตื่นขึ้นมาข้าง กร เพื่อนสนิทที่โตมาด้วยกันในสภาพเปลือย ความเมาและฮอร์โมนที่พุ่งพล่าน ทำให้ชายทั้งสองมีความสัมพันธ์เกินเลยกัน กรและน็อคได้ตกลงที่จะเก็บเรื่องนี้เป็นความลับ เพราะน็อคเองก็มีแฟนอยู่แล้ว นั่นก็คือ เพลินเพลง สาวสวยเน็ตไอดอลแสนน่ารัก ในกลุ่มเพื่อนร่วมคณะวิศวะของกรกับน็อคมี ฝ้าย สาวห้าวมาดทอม ฟาร์ม หนุ่มหน้าใส เนื้อแพร สาวสุดเซี้ยวที่เป็นที่หมายปองของหนุ่มหลาย ๆ คณะ ส่วนเพื่อนต่างคณะของกรกับน็อคก็มี ยิหวา เพื่อนตัวแสบปากร้ายและ ภูเบศร์ เพื่อนรุ่นพี่สุดเกรียนที่ยังต้องมาลงเรียนบางวิชากับยิหวาที่มี กวิตรา อาจารย์สาวสวยแสนเรียบร้อยเป็นอาจารย์ประจำวิชา ภูเบศร์รู้สึกประทับใจในตัวกวิตราตั้งแต่แรกเห็น ต่อมาฟาร์มบังเอิญได้เจอ หมอไบร์ท การเจอกันครั้งนั้นทำให้ฟาร์มแอบคิดถึงหมอไบร์ทอยู่เสมอ ยิหวาชวนฟาร์มและฝ้ายมารวมตัวปาร์ตี้ในร้านที่ภูเบศร์เล่นดนตรีอยู่ ฟาร์มขอความคิดเห็นจากยิหวาและฝ้ายเรื่องเนื้อแพร เพราะฟาร์มยังไม่แน่ใจว่ารู้สึกรักเนื้อแพรไหม กลุ่มทีมฟุตบอลวิศวะที่เพิ่งซ้อมเสร็จก็เข้ามากินข้าวที่ร้าน กรเมื่อมาถึงก็แยกมานั่งกับกลุ่มยิหวา ปล่อยให้น็อคนั่งรวมอยู่กับกลุ่มนักบอล ทั้งกรและน็อคมองกัน โดยยังไม่มีใครกล้าจะเริ่มคุยก่อน กรหันมามองน็อคแต่น็อคกลับไม่อยู่ที่โต๊ะแล้ว กรจึงเดินเข้าไปตามหาน็อคจนไปชนเข้ากับ มิว โดยบังเอิญ กรอึ้งเมื่อเจอมิว แววตาของกรที่มองมิวนั้นเต็มไปด้วยความเจ็บปวดที่แฝงความคิดถึง น็อคมองเห็นกรที่ยืนคุยกับมิวโดยตลอดและตัดสินใจเดินออกจากร้านไป ภูเบศร์เล่นดนตรีเสร็จก็มารวมกับกลุ่มเพื่อนที่โต๊ะ ฟาร์มสะอึกจึงขอตัวไปเข้าห้องน้ำโดยปล่อยให้ยิหวาและฝ้ายแซ็วภูเบศร์ว่าชอบขนาดเซฟรูปเลยเหรอ อยู่ดี ๆ มิกิ แฟนเก่าของภูเบศร์ ก็มายืนอยู่กลางวง แล้วต่อว่าภูเบศร์ว่าแอบคุยกับกวิตรา ฟาร์มเดินออกมาจากห้องน้ำอยู่ดี ๆ ก็มีชายหนุ่มคนหนึ่งเดินชนไหล่ฟาร์มเข้าไปในห้องน้ำ เขาคือหมอไบร์ท นักฟุตบอลเบอร์ 24 ฟาร์มเห็นชายหนุ่ม 2 คนใกล้ชิดกันในมุมมืดจนดูไม่ออกว่าใครเป็นใคร และฟาร์มก็ได้สบตากับหมอไบร์ทที่กำลังสนุกกับหนุ่มคู่ขา กรได้เจอกับมิวอีกครั้งในวันที่แข่งฟุตบอล กรประหลาดใจที่มิวเรียนอยู่คณะสัตวแพทย์ ในช่วงเวลาที่เหลือแค่นาทีกว่าก่อนจบการแข่งขัน เพื่อนในทีมมิวไม่พอใจน็อค จนน็อคโดนนักฟุตบอลทีมคณะสัตวแพทย์เตะเข้าที่ข้อเท้า ทำให้น็อคเจ็บอย่างรุนแรง กรทนไม่ไหวและเข้าไปต่อยฝ่ายตรงข้าม ส่วนฟาร์มหลังจากที่พบหน้าหมอไบร์ทที่ผับ ฟาร์มยังมาหาเนื้อแพรที่สนามกีฬา มาวิ่งเพื่อมองหาหมอไบร์ท จนอาการหอบของฟาร์มกำเริบขึ้นมา ฟาร์มพบว่าหมอที่รักษาคือหมอไบร์ท หมอไบร์ทเองก็รู้ตัวว่าฟาร์มแอบมอง เลยหาเรื่องแกล้งฟาร์มจนทำให้หัวใจฟาร์มเต้นแรงกว่าเดิม ฝั่งของกรได้อุ้มน็อคเข้ามาในโรงพยาบาลหน้าตาตื่น หมอไบร์ทจึงพาน็อคเข้าไปในห้องตรวจ ก่อนวินิจฉัยน็อคว่าข้อเท้าหักต้องใส่เฝือกอ่อนเป็นเวลาประมาณ 6 สัปดาห์ กรที่นั่งรอน็อคอยู่ด้านนอกเห็นทั้งสองคนสนิทสนมกันโดยที่ไม่รู้ว่าน็อคกับหมอไบร์ทนั้นต่างคนต่างเป็นลูกพี่ลูกน้องกัน เลยทำให้กรไม่ไว้ใจหมอไบร์ท แต่หมอไบร์ทกลับจ้องมองกรด้วยความสนใจ ในวิชาเรียนของกวิตรา มีเสียงโทรศัพท์เข้าหาภูเบศร์ เป็นเบอร์ของมิกิตลอดเวลา แต่ภูเบศร์ไม่รับ ต่อมากวิตราไปถ่ายเอกสารเกี่ยวกับงานของภูเบศร์ที่ต้องส่ง ภูเบศร์จึงอาสาช่วย แต่ในเวลานั้นเป็นเวลาเย็นแล้ว แม่บ้านเริ่มเดินล็อกห้องโดยไม่รู้ว่าทั้งสองคนยังอยู่ในห้องถ่ายเอกสาร กวิตราเริ่มบ่นเป็นห่วง อ้วน แมวของตนเอง เช้าวันรุ่งขึ้น แม่บ้านมาเปิดห้องและพบว่าภูเบศร์อยู่กับกวิตราในห้อง ในวันนั้นเกิดข่าวลือว่าอาจารย์กวิตราอยู่กับภูเบศร์สองต่อสองในห้องพักอาจารย์ทั้งคืน ในโลกโซเชียลมีคลิปการต่อยตีกันในช่วงแข่งฟุตบอลสัมพันธ์ระหว่างคณะวิศวะและคณะสัตวแพทย์ถูกแชร์ออกไป ยิหวากับฝ้ายสงสัยว่าเป็นมิกิที่เป็นคนเต้าข่าว การที่น็อคข้อเท้าหักยิ่งทำให้ทั้งกรและน็อคใกล้ชิดกันมากขึ้นกว่าเดิม ฟาร์มปรึกษายิหวาคิดว่าตัวเองเป็นเกย์ พร้อมกับเล่าเรื่องที่ตัวเองแอบชอบหมอไบร์ทให้ยิหวาฟัง ในระหว่างคุยกันเห็นว่ามิกิแอบฟังอยู่ ต่อมายิหวามาคุยกับกร แต่กรก็ยังเลี่ยงไม่เล่าอะไรให้ยิหวาฟัง ยิหวาจึงลักไก่บอกกับกรว่าตนเองรู้เรื่องที่อัมพวาคืนนั้นแล้ว กรหน้าเสีย แล้วก็ตัดสินใจบอกกับยิหวาว่าตนเองเมา หลังจากนั้นเนื้อแพรมาปรึกษาเพลินเพลง เพราะเห็นว่าช่วงนี้หมอไบร์ทมาหาฟาร์มบ่อย ฟาร์มเองก็เริ่มห่างจากตนเอง เพลินเพลงให้ความเห็นว่าฟาร์มเป็นเกย์ เพลินเพลงจึงชวนเนื้อแพรให้มาร่วมกลุ่มแก้แค้น ในคลาสเรียน กวิตรา ภูเบศร์นั่งเรียนอยู่กับยิหวา กลับเริ่มมีเสียงซุบซิบ เรื่องที่ภูเบศร์กับกวิตราอยู่ด้วยกันสองต่อสองในห้องพักอาจารย์ทั้งคืน ยิหวาบอกภูเบศร์ว่าน่าจะเป็นมิกิที่เต้าข่าวนี้ หลังจากภูเบศร์เลิกคลาสก็มานั่งทานข้าวกับยิหวาและเพื่อน ๆ มิกิไปหาเรื่องกวิตรา มิกิประกาศว่ากวิตราแย่งแฟนตัวเองไป ต่อมาหัวหน้าภาควิชาเรียกกวิตราเข้าไปคุยตักเตือน วันหนึ่ง หลังจากที่กรกำลังจะกลับจากคอนโดน็อค กรเจอแก๊งนักศึกษามาหาเรื่อง แล้วเกิดการต่อยกัน จนกรโดนซ้อมอย่างหนัก กรกลับขึ้นมาหาน็อคที่คอนโด น็อคเห็นสภาพของกรก็ตกใจและเป็นห่วงมาก พยายามดูแลและทำแผลให้กร กรแอบดูท่าทางที่ห่วงใยของน็อคด้วยความรู้สึกดี ต่อมากรย้ายมาอยู่คอนโดน็อค เพื่อดูแลน็อคและให้น็อคได้ดูแลตนเองด้วย ทั้งสองคนใช้ชีวิตอยู่ในคอนโดกันสองคนอย่างมีความสุข ใบหน้าของน็อคกับกรใกล้ชิดกัน สายตาทั้งคู่จ้องมองกัน และกรค่อย ๆ ก้มลงจูบน็อค ในขณะนั้นมิกิที่อยู่ตึกฝั่งตรงข้ามก็ถ่ายรูปกรจูบน็อคเอาไว้ได้ และส่งรูปให้กับเพลินเพลง เพลินเพลงเอารูปกรจูบน็อคไปประจานทั่วมหาวิทยาลัย ด้านกวิตราเมื่อเห็นข่าวที่กระจายไปทั่ว กวิตราจึงเข้ามาต่อว่ากรถึงหอพักที่ไปแย่งแฟนเพลินเพลง กรฉุนขาดที่กวิตราต่อว่ากรโดยไม่ฟังเหตุผล จนกรตะคอกกลับไป ฟาร์มยังทนกับความเจ้าชู้ของหมอไบร์ท เพราะฟาร์มเชื่อว่าตนเองจะสามารถทำให้หมอไบร์ทเปลี่ยนแปลงและหยุดที่ตนเองได้ หลังจากน็อคขอเลิกกับเพลินเพลง แต่ไม่สำเร็จ เพราะเพลินเพลงให้เหตุผลว่าเพลินเพลงไม่ได้ผิดอะไร น็อคกลับมาบอกกรว่าตัวเองไปบอกเลิกกับเพลินเพลงไม่ได้ เพราะตัวเองเป็นคนผิด กรจึงขอน็อคถอยห่างความสัมพันธ์ออกมา เพราะอยากให้น็อคเคลียร์ตัวเองให้ได้ก่อน ในวันเกิดของฟาร์ม หมอไบร์ทมาพร้อมช่อดอกไม้สีแดงให้ฟาร์ม และมารับฟาร์มไปฉลองวันเกิดด้วยกันบนดาดฟ้า และพากันไปฉลองต่อที่โรงแรมหนึ่ง พอประตูห้องโรงแรมถูกเปิด ภาพในห้องเห็นว่า อาม หนึ่งในคู่ขาของหมอไบร์ท กำลังนั่งดื่มไวน์รออยู่ที่โซฟา ฟาร์มนิ่งพูดไม่ออก หลังจากนั้นหมอไบร์ทก็ไม่ได้รับการติดต่อจากฟาร์มอีกเลย เรื่องราวทั้งหมดที่เกิดขึ้นจาก เพลินเพลง ที่เป็นตัวการสำคัญที่ทำให้เกิดเรื่องราวมากมายระหว่างกรกับน็อคและคนอื่น ๆ สุดท้ายแล้วเรื่องราวจะจบลงอย่างไร ตัวการสำคัญของเรื่องจะมีจุดจบอย่างที่ทุกคนคาดเดาไว้หรือไม่ รอรับชมกันได้ในเรื่อง อกหักมารักกับผม Together With Me ที่ออกอากาศทุกวันพุธ-พฤหัสบดี เวลา 20.00 น. ทาง Line TV อกหักมารักกับผม Together With Me เริ่มตอนแรกวันพฤหัสบดีที่ 24 สิงหาคม 2560รายชื่อนักแสดงนักแสดงนำรายชื่อนักแสดง. นักแสดงนำ. - ภากร ธนศรีวนิชชัย รับบท น็อค - ณัฐพล ดิลกนวฤทธิ์ รับบท กร - สาธิดา ปิ่นสินชัย รับบท เพลินเพลง - พิมพ์นิชกุล บำรุงกิจ รับบท ยิหวา - อภิวัฒน์ อภิวัฒน์เสรี รับบท หมอไบร์ท - ศุภวิชญ์ ตันติมาภรณ์ รับบท ฟาร์ม - สุคนธวา เกิดนิมิตร รับบท กวิตรา - คัมภีร์ นุ่มน้อย รับบท ภูเบศร์ - เจณิสตา พรหมผดุงชีพ รับบท เนื้อแพร - ฐิติชญา ชิวปรีชา รับบท ฝ้าย - สุทพงษ์ ไตรภพภูมิ รับบท มิวนักแสดงสมทบนักแสดงสมทบ. - สหกรณ์ ลิม รับบท เตอร์ - เอกชัย ตอรบรัมย์ รับบท พี่เทนเพลงประกอบละครเพลงประกอบละคร. - เพลง เข้าใจ - สิงโต นำโชค - เพลง Again - ซีเกมส์ ศุภวิชญ์ ตันติมาภรณ์ - เพลง ความรักที่ไม่ตั้งใจ - ตุลย์ ภากร ธนศรีวนิชชัย</doc>
