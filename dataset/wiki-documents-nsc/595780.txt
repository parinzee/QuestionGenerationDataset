<doc id="595780" url="https://th.wikipedia.org/wiki?curid=595780" title="เอวแซบีอู">เอวแซบีอู เอวแซบีอู ดา ซิลวา ฟึไรรา () เป็นนักฟุตบอลชาวโปรตุเกสเชื้อสายโมซัมบิก เล่นในตำแหน่งกองหน้า ได้รับการยกย่องเป็นหนึ่งในนักฟุตบอลยอดเยี่ยมตลอดกาล ตลอดอาชีพเขาทำประตูได้ 733 ประตู จาก 745 นัดที่ลงเล่น เขามีส่วนสำคัญที่ทำให้ฟุตบอลทีมชาติโปรตุเกสได้อันดับสามในฟุตบอลโลก 1966 โดยเป็นผู้ทำได้สูงสุด 9 ประตู ได้รับรางวัลนักฟุตบอลยอดเยี่ยมแห่งปีของทวีปยุโรปในปี 1965 เขาเป็นผู้เล่นคนสำคัญของสโมสรไบฟีกา โดยเล่นให้กับทีมเป็นเวลาถึง 15 ปี ทำได้ 638 ประตูจาก 614 นัดที่ลงเล่น ช่วยให้ทีมชนะเลิศปรีไมราลีกา 11 ครั้ง ชนะเลิศ Taça de Portugal 5 ครั้ง ชนะเลิศยูโรเปียนคัพ 1 ครั้งจากการเข้าชิง 4 ครั้ง เอวแซบีอูได้รับฉายาว่า "เสือดำ" และ "ไข่มุกดำ"</doc>
