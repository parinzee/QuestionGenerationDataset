<doc id="508611" url="https://th.wikipedia.org/wiki?curid=508611" title="อินทุรัตนา บริพัตร">อินทุรัตนา บริพัตร อินทุรัตนา บริพัตร (2 กุมภาพันธ์ พ.ศ. 2465) มีพระนามเดิมว่า หม่อมเจ้าอินทุรัตนา บริพัตร และพระวรวงศ์เธอ พระองค์เจ้าอินทุรัตนา เป็นพระธิดาในสมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิต และหม่อมสมพันธ์ บริพัตร ณ อยุธยา (สกุลเดิม ปาลกะวงศ์ ณ อยุธยา)พระประวัติ พระประวัติ. พระองค์หญิงอินทุรัตนาเป็นพระธิดาในสมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิต และหม่อมสมพันธ์ บริพัตร ณ อยุธยา (สกุลเดิม ปาลกะวงศ์ ณ อยุธยา) ธิดาของพระยาวทัญญูวินิจฉัย (หม่อมหลวงชุ่ม ปาลกะวงศ์) มีพระยศเดิมเมื่อแรกประสูติว่า "หม่อมเจ้าอินทุรัตนา บริพัตร" และมีพระอนุชาร่วมพระมารดาคือหม่อมเจ้าสุขุมาภินันท์ บริพัตร และมีพระพี่น้องต่างมารดาอีก 8 พระองค์ ครั้นในรัชสมัยพระบาทสมเด็จพระปกเกล้าเจ้าอยู่หัว ทรงพระกรุณาโปรดเกล้าฯ ให้หม่อมเจ้าอินทุรัตนา บริพัตร และหม่อมเจ้าสุขุมาภินันท์ บริพัตร มีพระยศขึ้นเป็น "พระวรวงศ์เธอ พระองค์เจ้า" เมื่อ พ.ศ. 2470 พร้อมกัน ขณะมีพระชันษาได้ 10 ปี พระบาทสมเด็จพระปกเกล้าเจ้าอยู่หัวทรงพระกรุณาโปรดเกล้าฯ ให้จัดการพระราชพิธีโสกันต์ในวันที่ 28-29 มีนาคม พ.ศ. 2475 ในงานโสกันต์นี้มีพระวรวงศ์เธอ พระองค์เจ้าสุทธสิริโสภา พระวรวงศ์เธอ พระองค์เจ้าอินทุรัตนา และหม่อมเจ้ากาญจนฉัตร ฉัตรชัยเป็นเจ้านายรุ่นสุดท้ายที่ได้เข้าพิธีโสกันต์และเกศากันต์ ทั้งนี้พระองค์หญิงอินทุรัตนานับเป็นพระราชนัดดาในพระบาทสมเด็จพระจุลจอมเกล้าเจ้าอยู่หัวชั้นพระองค์เจ้าพระองค์แรกและพระองค์เดียวจนปัจจุบันที่ลาออกจากฐานันดรศักดิ์และยังทรงพระชนม์อยู่ ปัจจุบัน มีพระชันษา ปี และเป็นป้าของหม่อมราชวงศ์สุขุมพันธุ์ บริพัตร อดีตผู้ว่าราชการกรุงเทพมหานคร วันที่ 20 มิถุนายน พ.ศ. 2559 พลเรือโท พิเชฐ ตานะเศรษฐ เจ้ากรมยุทธศึกษาทหารเรือนำคณะนายทหารชั้นผู้ใหญ่เข้าเฝ้าพระองค์หญิงอินทุรัตนา เพื่อทูลเชิญให้เสด็จร่วมงานวันบริพัตร ในฐานะพระธิดาในสมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิตเสกสมรส เสกสมรส. ต่อมาใน พ.ศ. 2496 พระวรวงศ์เธอ พระองค์เจ้าอินทุรัตนาได้ทรงลาออกจากฐานันดรศักดิ์เพื่อสมรสกับร้อยเอก สมหวัง สารสาส (บุตรพระสารสาสน์พลขันธ์ (ลอง สุนทานนท์)) เป็นพี่ชายของหม่อมงามจิตต์ บุรฉัตร ณ อยุธยา หม่อมในพระวรวงศ์เธอ พระองค์เจ้าเปรมบุรฉัตร) เมื่อวันที่ 4 กุมภาพันธ์ พ.ศ. 2496 ก่อนเสกสมรสกันในวันที่ 16 กุมภาพันธ์ พ.ศ. 2496 มีบุตร-ธิดาด้วยกันสามคน คือ1. ธรณินทร์ สารสาส (20 กันยายน 2496) สมรสกับสุนิตรา เรืองสมวงศ์ 2. สินนภา สารสาส (13 พฤศจิกายน 2498) สมรสและหย่ากับอนันต์ ตาราไต 3. สันติ สารสาส (ชื่อเดิม: พญาณินทร์; 10 สิงหาคม 2507) และภายหลังพระองค์หญิงอินทุรัตนาได้หย่าขาดกับร้อยเอกสมหวังในเวลาต่อมา โดยร้อยเอกสมหวัง ได้สมรสใหม่กับพนิดา สารสาส (สกุลเดิม: กำเนิดกาญจน์)ลำดับสาแหรก ลำดับสาแหรก. </doc>
