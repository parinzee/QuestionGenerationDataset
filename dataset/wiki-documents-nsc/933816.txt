<doc id="933816" url="https://th.wikipedia.org/wiki?curid=933816" title="ทางหลวงสหรัฐหมายเลข 8">ทางหลวงสหรัฐหมายเลข 8 ทางหลวงสหรัฐหมายเลข 8 () เป็นทางหลวงสหรัฐสายหนึ่งที่พาดผ่านในแนวตะวันออก–ตะวันตกด้วยระยะทาง เส้นทางส่วนใหญ่อยู่ในรัฐวิสคอนซิน เชื่อมต่อจากอินเตอร์สเตต 35 ในเมืองฟอเรสต์เลก รัฐมินนิโซตา ถึงทางหลวงสหรัฐหมายเลข 2 ที่เมืองนอร์เวย์ ในคาบสมุทรตอนเหนือของรัฐมิชิแกน ใกล้กับพรมแดนรัฐวิสคอนซิน ลักษณะเส้นทางส่วนใหญ่เป็นทางเดี่ยว ยกเว้นในช่วงสั้น ๆ ที่มีลักษณะเป็นฟรีเวย์ในรัฐมินนิโซตา ได้แก่ บริเวณเมืองฟอเรสต์เลก และในรัฐวิสคอนซิน ได้แก่ บริเวณสะพานข้ามแม่น้ำเซนต์ครอย และบริเวณเมืองไรน์แลนเดอร์ ทางหลวงสายนี้กำกับดูแลโดยกรมการขนส่งรัฐมินนิโซตา รัฐวิสคอนซิน และรัฐมิชิแกน มีการกำหนดหมายเลขทางหลวงสายนี้เมื่อวันที่ 11 พฤศจิกายน ค.ศ. 1926 พร้อมกันกับทางหลวงสหรัฐทุกสาย ในเวลานั้น ทางหลวงสายนี้มีเส้นทางระหว่างเมืองฟอเรสต์เลก รัฐมินนิโซตา สิ้นสุดที่เมืองเพมไบน์ รัฐวิสคอนซิน และมีแผนต่อเส้นทางถึงเมืองพาวเวอส์ รัฐมิชิแกน ตั้งแต่นั้นมาก็มีการเปลี่ยนแปลงเส้นทางหลายครั้ง โดยเคยมีการเปลี่ยนปลายทิศตะวันตกของทางหลวงไปยังมินนีแอโพลิส ก่อนที่จะเปลี่ยนให้กลับมาสิ้นสุดที่เมืองฟอเรสต์เลกแทน ส่วนปลายทิศตะวันออกก็ได้เปลี่ยนจากแผนที่วางไว้ว่าจะสิ้นสุดที่เมืองพาวเวอส์ มาเป็นที่เมืองนอร์เวย์แทนระเบียงภาพ</doc>
