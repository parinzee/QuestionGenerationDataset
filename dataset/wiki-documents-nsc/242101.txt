<doc id="242101" url="https://th.wikipedia.org/wiki?curid=242101" title="วาเนสซา คาร์ลตัน">วาเนสซา คาร์ลตัน วาเนสซา ลี คาร์ลตัน () เกิดเมื่อวันที่ 16 สิงหาคม ค.ศ. 1980 เป็นนักร้องชาวอเมริกันแนวร็อก/ป็อป เป็นนักแต่งเพลง และนักเปียโน เชื้อสายรัสเซียและสแกนดินาเวีย เธอมีผลงานซิงเกิลดังที่เป็นที่รู้จักอย่าง "A Thousand Miles" กับผลงานอัลบั้มเปิดตัว Be Not Nobody ที่ออกวางขาย 30 เมษายน ค.ศ. 2002 มียอดขายระดับแผ่นเสียงทองคำขาวในสหรัฐอเมริกา ผลงานอัลบั้มชุดที่ 2 ชื่อ Harmonium ออกวางขายวันที่ 9 พฤศจิกายน ค.ศ. 2004 เข้าชาร์ตบิลบอร์ด 200 ในสัปดาห์แรกที่อันดับ 33 และขายได้กว่า 179,000 ชุด ณ เดือนกุมภาพันธ์ ค.ศ. 2006 มีซิงเกิล "White Houses" เข้าชาร์ทบิลบอร์ดฮ็อต 100 สูงสุดที่อันดับ 86 อัลบั้มที่ 3 ของเธอชื่อ Heroes & Thieves วางขาย 9 ตุลาคม ค.ศ. 2007 ภายใต้สังกัด The Inc./Universal Motown record labels</doc>
