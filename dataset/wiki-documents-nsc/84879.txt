<doc id="84879" url="https://th.wikipedia.org/wiki?curid=84879" title="แหลมทอง บัวไทย">แหลมทอง บัวไทย แหลมทอง บัวไทย นักร้องลูกทุ่งจากดินแดน "หลวงพ่อเงิน " แห่งเมืองพิจิตร มีความใฝ่ฝัน อยากเป็นนักร้องลูกทุ่งตั้งแต่รุ่นๆ หนีออกจากบ้านมุ่งสู่กรุงเทพฯ ทั้งๆที่ไม่รู้จัก เสี่ยงดวงแบบไร้ความหวัง จนสุดท้าย "ความพยายามอยู่ที่ไหน ความสำเร็จอยู่ที่นั่น " ได้เป็นนักร้องสมใจ " โดยเฉพาะเพลง " ปราณีที่รัก" ดังกระฉ่อนทั่วไทยประวัติ ประวัติ. แหลมทอง บัวไทย มีชื่อจริง-นามสกุลจริงว่า มานิจ ฉุนจุ้ย เกิดวันจันทร์ เดือน กรกฎาคม พ.ศ. 2493 ณ บ้านเลขที่ 65 หมู่ที่ 1 บ้านวัดทับทิม ตำบลท่าบัว อำเภอโพทะเล จังหวัดพิจิตร คุณพ่อชื่อ พ่อแถม บัวไทย คุณแม่ชื่อ แม่รัก ฉุนจุ้ย จบการศึกษาชั้นประถมศึกษาปีที่ 4 ที่โรงเรียนวัดทับทิม (สมัยก่อนเรียนศาลาวัด)เข้าวงการ เข้าวงการ. หลังจากช่วยพ่อแม่ทำไร่-นา อยู่ระยะหนึ่ง ใจมันเรียกร้องอยากเป็นนักร้องเต็มแก่ จึงหนีออกจากบ้านมาสมัครเป็นนักร้องวงดังสมัยนั้น " วงรวมดาวกระจาย " ของครูสำเนียง ม่วงทอง โชคยังไม่มา เทียวไปเทียวมาสมัครกับครูหลายครั้งครูก็ไม่สนใจ เลยกลับบ้าน เพื่อนๆต่างแซวว่า "เป็นไงไอ้นักร้องไส้แห้ง กลับมาแล้วหรือ " คำนี้แท้ๆ ทำให้แหลมทอง รู้สึกว่าดูถูกและจะต้องเอาชนะให้ได้ คราวนี้มาสมัครใหม่กับ เหงา โหงกเหงก นักจัดรายการวิทยุ ป.ต.อ. และได้เป็นนักร้องสมปรารถนา แต่อยู่กับ เหงา โหงกเหงก เห็นท่าว่าอนาคตมืดมน จึงเปลี่ยนอีก จากวงเหงา โหงกเหงก ไปอยู่วงสนทยา แดนสุพรรณ ,ไปอยู่วงศักดิ์ สนทยา ราวปี พ.ศ. 2510 มาอยู่กับสมานมิตร เกิดกำแพง ที่นี่แหลมทองได้มีโอกาสบันทึกแผ่นเสียงเป็นครั้งแรกในเพลง คิดถึงน้อง งานประพันธ์ของครูสมานมิตร อยู่กับครู 2 ปีกว่าจน"พิณศรีวิชัย "กำลังบูม จึงผันตัวเองมาอยู่ด้วย อยู่จนวง " พิณศรีวิชัย " เลิกลาไป จึงหยุดร้องเพลง หันเหชีวิตมาดีทางทำดนตรี อเร้นท์เพลงในเวลาต่อมาผลงานเพลงดัง ผลงานเพลงดัง. ผลงานเพลงที่ประพันธ์เอง-ร้องเอง- ปราณีที่รัก - นาแล้ง - คนใจหิน - คอยน้องที่หาดทราย - ลาก่อนความหลอกลวง - ตามใจคุณ งานเพลงที่ประพันธ์ให้คนอื่นร้อง- อีเม้งลืมแม่ (ยอดรัก สลักใจ ) - ผมยังไม่ตาย ( ยอดรัก สลักใจ) - สกุลคนงาม (สุรชัย สมบัติเจริญ) - ไม่รักก็แล้วแต่ (พิมพา พรศิริ ) - รักอ้อให้รอแป๊บ ( ยุ้ย ญาติเยอะ ) - อย่างงั้นเรอะ (บุญโทน คนหนุ่ม)งานอเร้นท์เพลง งานอเร้นท์เพลง. ทำดนตรีหรืออเร้นท์เพลงให้นักร้องดังๆหลายคน อาทิ ศรเทพ ศรทอง พรพรรณ วนา กำแพง พิมพ์ใจ แทน นครปฐม ละอองดาว ก้าน แก้วสุพรรณ วังไพร อยุธยา มนต์ไพร ลูกราชบุรีชีวิตครอบครัว ชีวิตครอบครัว. อยู่กับครอบครัวที่แสนอบอุ่นกับ คุณอัญชัน ธงศรี ที่เขตตลิ่งชัน กทม.</doc>
