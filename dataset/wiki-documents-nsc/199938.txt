<doc id="199938" url="https://th.wikipedia.org/wiki?curid=199938" title="ม่านฟ้า ลูกทรายกองดิน">ม่านฟ้า ลูกทรายกองดิน ม่านฟ้า ลูกทรายกองดิน หรือ ม่านฟ้า แกแล็คซี่ หรือ ม่านฟ้า กระทิงแดงยิม มีชื่อจริงว่า ธีรวัฒน์ ยูฮันเงาะ (ชื่อเล่น: เราะห์มาน) เกิดเมื่อ 26 มีนาคม พ.ศ. 2531 ที่เขตคลองสามวา กรุงเทพมหานคร เป็นบุตรชายคนที่ 3 ของนายนพฤทธิ์และนางสมสมร ยูฮันเงาะ ในครอบครัวชาวไทยมุสลิมที่มีพี่น้องทั้งหมด 15 คน ล้วนแต่เป็นนักมวยทั้งสิ้นประวัติ ประวัติ. ก่อนชกมวยสากลอาชีพเคยเป็นนักฟุตบอลติดทีมชาติเยาวชนมาก่อน ได้ไปแข่งที่หลายประเทศ เช่น ประเทศในกลุ่มสแกนดิเนเวีย และได้แชมป์มาหลายรายการ โดยเริ่มเล่นฟุตบอลมาตั้งแต่อายุ 7 ขวบ จากนั้นได้หันมาชกมวยไทยเมื่ออายุได้ 17 ปี ใช้ชื่อว่า ม่านฟ้า ลูกทรายกองดิน มีสถิติการชกทั้งหมด 40 ครั้ง แพ้ 4 เสมอ 1 ชนะ 35 เกียรติประวัติในการชกมวย ได้แชมป์ชมรมมวยไทยสยามภาคกลางในรุ่น 130 ปอนด์ (จูเนียร์ไลท์เวท) ได้ถ้วยรางวัลดุเดือด คู่เอกจังหวัดนครนายก เคยได้ไปชิงแชมป์ PABA ที่ประเทศเกาหลีใต้ และได้รับรางวัลนักมวยสากลดุเดือดเวทีราชดำเนิน พ.ศ. 2550 ประจำเดือนกรกฎาคม ปัจจุบันเป็นอดีตแชมป์ PABA ในรุ่นซูเปอร์ไลท์เวท และศึกษาอยู่ที่การศึกษานอกโรงเรียนจากวิทยาลัยทองสุข โดยจบระดับมัธยมต้นจากโรงเรียนสาธิตมหาวิทยาลัยรามคำแหงเกียรติประวัติเกียรติประวัติ. - แชมป์ประเทศไทยรุ่นเวลเตอร์เวท- ชิง 5 กรกฎาคม 2550 ชนะน็อค ยก 7 พงษ์เพชร เมืองสุรินทร์ - ถูกปลด - แชมป์ PABA รุ่นซูเปอร์ไลท์เวท (2552-2553)- ชิง 23 มีนาคม 2552 ชนะน็อค ยก 2 มอนเต้ คาร์ลอส () ที่ ห้างสรรพสินค้าเทสโก้โลตัส ลพบุรี ต.ท่าศาลา อ.เมืองลพบุรี จ.ลพบุรี - ป้องกันแชมป์ครั้งที่ 1, 19 มิถุนายน 2552 ชนะคะแนน โจนาธาน ซิมาโมร่า (อินโดนีเซีย) ที่ สมาคมชาวปักษ์ใต้ แขวงทวีวัฒนา เขตทวีวัฒนา กรุงเทพมหานคร - ป้องกันแชมป์ครั้งที่ 2, 7 สิงหาคม 2552 ชนะคะแนน อัฟริซัล ค็อตโต้ (อินโดนีเซีย) ที่ โรงแรม 13 เหรียญ ทาวเวอร์ รัชดา ซอยรัชดาภิเษก 18 (ซอยลัดดาวัลย์) ถนนรัชดาภิเษก แขวงห้วยขวาง เขตห้วยขวาง กรุงเทพมหานคร - ป้องกันแชมป์ครั้งที่ 3, 4 พฤศจิกายน 2552 ชนะน็อค ยก 3 รอย มานิฮูรุค (อินโดนีเซีย) ที่ โรงเรียนรัตนโกสินทร์สมโภชลาดกระบัง แขวงคลองสองต้นนุ่น เขตลาดกระบัง กรุงเทพฯ - ป้องกันแชมป์ครั้งที่ 4, 31 ธันวาคม 2552 ชนะคะแนน ไมค์ ทุมบากา () ที่ เทศบาลตำบลบ้านหมอ ต.บ้านหมอ อ.บ้านหมอ จ.สระบุรี - ป้องกันแชมป์ครั้งที่ 5, 19 กุมภาพันธ์ 2553 ชนะน็อค ยก 4 ร็อคกี้ อลาฟอลาฟ (อินโดนีเซีย) ที่ มหาวิทยาลัยปทุมธานี ต.บ้านกลาง อ.เมืองปทุมธานี จ.ปทุมธานี - ป้องกันแชมป์ครั้งที่ 6, 26 มีนาคม 2553 ชนะน็อค ยก 7 ไมค์ ทุมบากา (ฟิลิปปินส์) ที่ จ.อุตรดิตถ์ - ป้องกันแชมป์ครั้งที่ 7, 13 กรกฎาคม 2553 ชนะน็อค ยก 2 ฟาริด ซาฟุยลิน () ที่ สนามกีฬาจังหวัดระยอง - เสียแชมป์ 20 กันยายน 2553 แพ้น็อค ยก 6 แดน นาซาริโน่ จูเนียร์ (ฟิลิปปินส์) ที่ เทศบาลตำบลผักไห่ ตำบลผักไห่ อำเภอผักไห่ จ.พระนครศรีอยุธยา - เคยชิงแชมป์ต่อไปนี้แต่ไม่สำเร็จ- ชิงแชมป์ PABA รุ่นซูเปอร์เวลเตอร์เวท เมื่อ 21 กรกฎาคม 2550 แพ้น็อค ยก 2 อิน ยองยูล () ที่ โรงแรมรามาดา พลาซ่า เจจู</doc>
