<doc id="710008" url="https://th.wikipedia.org/wiki?curid=710008" title="มังกร พรหมโยธี">มังกร พรหมโยธี พลเอก พลเรือเอก พลอากาศเอก มังกร พรหมโยธี หรือ หลวงพรหมโยธี (16 พฤศจิกายน พ.ศ. 2439 - 24 มีนาคม พ.ศ. 2509) อดีตรัฐมนตรีว่าการกระทรวงกลาโหม รัฐมนตรีว่าการกระทรวงมหาดไทย รัฐมนตรีว่าการกระทรวงศึกษาธิการ รัฐมนตรีช่วยว่าการกระทรวงกลาโหม และอดีตรัฐมนตรีประวัติ ประวัติ. พลเอก มังกร พรหมโยธี เกิดเมื่อวันที่ 16 พฤศจิกายน พ.ศ. 2439 ณ บ้านบางขุนเทียน ตำบลบางขุนเทียน อำเภอบางขุนเทียน จังหวัดธนบุรี เป็นบุตรหมื่นสาธิตพิทักษ์ (เทียน ผลโยธิน) และนางอุ่น ผลโยธิน มีพี่น้องร่วมบิดามารดาคือ เพ็ชร, หอม และพู ผลโยธิน พลเอก มังกร พรหมโยธี เริ่มศึกษาที่โรงเรียนวัดอรุณราชวราราม แล้วไปศึกษาต่อที่โรงเรียนทวีภิเษกจนจบชั้นมัธยมปีที่ 6 แล้วย้ายมาศึกษาอยู่ที่โรงเรียนสวนกุหลาบวิทยาลัยจนจบชั้นมัธยมบริบูรณ์ ต่อมาในปี พ.ศ. 2455 ได้สมัครเข้าเป็นนักเรียนนายร้อยทหารบก ณ โรงเรียนนายร้อยทหารบก (ปัจจุบันคือโรงเรียนนายร้อยพระจุลจอมเกล้า) สำเร็จการศึกษาจากโรงเรียนนายร้อยพระจุลจอมเกล้า ออกมารับราชการเป็นนายทหารสัญญาบัตรการทำงาน การทำงาน. พลเอก มังกร พรหมโยธี เริ่มรับราชการในกองทัพบกตั้งแต่ยศร้อยตรี จนมียศสูงสุดที่ พลเอก มีตำแหน่งสูงสุดคือ รองผู้บัญชาการทหารบก ในกองทัพบก รองผู้บัญชาการทหารสูงสุด ในกองบัญชาการทหารสูงสุด พลเอก มังกร พรหมโยธี รับตำแหน่งรัฐมนตรีครั้งแรกเมื่อพ.ศ. 2481 เป็นรัฐมนตรีไม่ประจำกระทรวง ต่อมาได้ย้ายไปเป็นรัฐมนตรีช่วยว่าการกระทรวงกลาโหม และย้ายไปเป็นรัฐมนตรีว่าการกระทรวงกลาโหม ในเวลาต่อมาเมื่อรัฐบาลจะยกเลิกบรรดาศักดิ์ไทย หลวงพรหมโยธินในฐานะรัฐมนตรีพร้อมด้วยคณะรัฐมนตรีชุดที่ 9 จึงลาออกจากบรรดาศักดิ์ โดยกลับไปใช้ราชทินนามเป็นนามสกุลได้ว่า มังกร พรหมโยธี เมื่อ พ.ศ. 2484 ต่อมาย้ายกลับมาเป็นรัฐมนตรีช่วยว่าการกระทรวงกลาโหมอีกครั้ง พ.ศ. 2485 เป็นรัฐมนตรีว่าการกระทรวงมหาดไทย พ้นจากตำแหน่งไปเมื่อ พ.ศ. 2487 ต่อมาในพ.ศ. 2491 เป็นรัฐมนตรีว่าการกระทรวงศึกษาธิการ ย้ายมาเป็นรัฐมนตรีว่าการกระทรวงมหาดไทยอีกครั้งใน พ.ศ. 2492 เมื่อพ.ศ. 2494 ย้ายกลับไปเป็นรัฐมนตรีว่าการกระทรวงศึกษาธิการและพ้นจากตำแหน่งไปเมื่อ พ.ศ. 2500 นอกจากนี้ พลเอก มังกร พรหมโยธี ยังเคยเป็นสมาชิกสภาผู้แทนราษฎรในสภาผู้แทนราษฎรไทย ชุดที่ 8 สมาชิกวุฒิสภาในวุฒิสภาไทย ชุดที่ 1 และวุฒิสภาไทย ชุดที่ 2ครอบครัว ครอบครัว. พลเอกมังกร พรหมโยธี สมรสกับคุณหญิงทองเจือ พรหมโยธี (สกุลเดิม: ศุภชลัสถ์) เมื่อ 12 ธันวาคม พ.ศ. 2462 มีบุตรธิดา คือ1. พันเอก กำจร พรหมโยธี 2. นงโภช พรหมโยธี 3. ทินกร โปษยานนท์ 4. มณฑา พรหมโยธี 5. เกียรติกร พรหมโยธี 6. ร้อยเอก เจตกมล พรหมโยธี ต่อมาเมื่อปี พ.ศ. 2485 พลเอกมังกร พรหมโยธี ได้มีบุตรชายอีก 2 คน ซึ่งเกิดจากหม่อมเจ้าบรรเจิดวรรณวรางค์ วรวรรณ คือ1. กำจรเดช พรหมโยธี 2. เจตกำจร พรหมโยธี พลเอกมังกร พรหมโยธี ถึงแก่อนิจกรรมเมื่อวันที่ 24 มีนาคม พ.ศ. 2509 ณ โรงพยาบาลโรงงานยาสูบ พระราชทานเพลิงศพ ณ เมรุหลวงหน้าพลับพลาอิศริยาภรณ์ วัดเทพศิรินทราวาส เมื่อวันที่ 29 มิถุนายน พ.ศ. 2509ยศทหารยศทหาร. - 1 พฤศจิการยน พ.ศ. 2458 เป็น ว่าที่ร้อยตรี - 23 พฤษภาคม พ.ศ. 2459 เป็น ร้อยตรี - 24 เมษายน พ.ศ. 2463 เป็น ร้อยตรี - 7 พฤษภาคม พ.ศ. 2470 เป็น ร้อยโท - 1 เมษายน พ.ศ. 2476 เป็น ร้อยเอก - 1 มกราคม พ.ศ. 2477 เป็น พันตรี - 1 เมษายน พ.ศ. 2481 เป็น พันโท - 1 มกราคม พ.ศ. 2482 เป็น นาวาเอก, นาวาอากาศเอก - 8 พฤษภาคม พ.ศ. 2484 เป็น พลตรี, พลเรือตรี, พลอากาศตรี - 24 กรกฎาคม พ.ศ. 2484 เป็น พลโท - 20 พฤศจิกายน พ.ศ. 2486 เป็น พลเรือโท, พลอากาศโท - 7 กรกฎาคม พ.ศ. 2493 เป็น พลเอก - 16 เมษายน พ.ศ. 2495 เป็น พลเรือเอก, พลอากาศเอก - 20 มิถุยายน พ.ศ. 2498 เป็น นายกองใหญ่เครื่องราชอิสริยาภรณ์เครื่องราชอิสริยาภรณ์ไทยเครื่องราชอิสริยาภรณ์. เครื่องราชอิสริยาภรณ์ไทย. - พ.ศ. 2484 - เหรียญชัยสมรภูมิ สงครามอินโดจีน - พ.ศ. 2486 - เหรียญชัยสมรภูมิ สงครามมหาเอเชียบูรพา - พ.ศ. 2477 - เหรียญพิทักษ์รัฐธรรมนูญ - พ.ศ. 2473 - เหรียญจักรมาลา - พ.ศ. 2481 - เหรียญรัตนาภรณ์ รัชกาลที่ 8 ชั้นที่ 2 (อ.ป.ร.2) - พ.ศ. 2596 - เหรียญรัตนาภรณ์ รัชกาลที่ 9 ชั้นที่ 2 (ภ.ป.ร.2)เครื่องราชอิสริยาภรณ์ต่างประเทศเครื่องราชอิสริยาภรณ์ต่างประเทศ. - พ.ศ. 2483 - เครื่องอิสริยาภรณ์เลฌียงดอเนอร์ ชั้นที่ 2 - พ.ศ. 2473 - เครื่องราชอิสริยาภรณ์มงคลรัตน์ ชั้นที่ 1 - พ.ศ. 2498 - เครื่องอิสริยาภรณ์กิตติคุณแห่งสาธารณรัฐอิตาลี ชั้นที่ 1</doc>
