<doc id="648296" url="https://th.wikipedia.org/wiki?curid=648296" title="แอเรียล">แอเรียล แอเรียล เป็นตัวละครในนวนิยายและเป็นชื่อเรื่องของภาพยนตร์ภาพเคลื่อนไหวในลำดับที่ 28 ในปี 1989 แอเรียลได้ปรากฏตัวบนจอภาพยนตร์ก่อนมีการนำขึ้นฉายบนจอทีวีและตามมาด้วยวีดิโอ เงือกน้อยผจญภัยภาค 2 ตอนวิมานรักใต้สมุทร เป็นการนำเอาลูกสาวของแอเรียลมาเป็นตัวละครหลักในการดำเนินเรื่องแทน และได้มีการนำมาทำเป็นวีดิโอให้ชมก่อนภาคแรกอีกด้วย เสียงของแอเรียลถูกพากย์โดย Jodi Benson อย่างเป็นทางการในทุกครั้งและทุกที่ที่มีการปรากฏตัวของเธอ แอเรียลเป็นเจ้าหญิงในลำดับที่ 4 ของเจ้าหญิงดิสนีย์และเป็นเจ้าหญิงองค์เดียวที่มีบทบาทของการเป็นแม่ของลูกตนเองอย่างแท้จริง แอเรียลมีลักษณะเฉพาะของตัวเองที่เด่นชัด เช่นผมยาวสีแดงที่ดูมีน้ำหนัก ตาสีฟ้า หางเงือกสีเขียว และชุดว่ายน้ำชิ้นส่วนบนของผู้หญิงที่เป็นรูปฝาหอยสีม่วง เรื่องราวในภาพยนตร์และจอทีวี แอเรียลเป็นลูกสาวคนที่ 7 ของราชาไทรทัน (Triton) และราชินีอาเธน่า (Athena) แห่งอาณาจักรใต้น้ำ เมอโฟร์ก (Merfolk) แอเรียลมีความดื้อรั้นอยู่ในตัวบ่อย ๆ เนื่องจากความอยากรู้อยากเห็นที่จะเป็นส่วนหนึ่งของโลกมนุษย์ แอเรียลแต่งงานกับเจ้าชายเอริค (Eric) บุคคลที่เธอช่วยชีวิตไว้หลังจากเรือล่ม และทั้งคู่ก็ได้มีลูกสาวด้วยกันหนึ่งคนชื่อเมโลดี้ (Melody) ตัวละครตัวนี้อ้างอิงมาจากตัวละครจากบทประพันธ์ “เงือกน้อยผจญภัย” “The Little Mermaid” ของ Hans Christian Andersen แต่ได้มีการถูกพัฒนาและเปลี่ยนแปลงลักษณะนิสัยเพื่อการสร้างภาพเคลื่อนไหวในปี 1989 แอเรียลได้รับการวิพากษ์วิจารณ์ที่หลากหลาย บางสำนักพิมพ์เช่น Time ได้วิจารณ์แอเรียลว่าเธอได้ทุ่มเทมากเกินไปให้กับผู้ชาย ในขณะที่ สำนักพิมพ์ Empire ยกย่องในความดื้อรั้นและลักษณะนิสัยของเธอที่ไม่เหมือนเจ้าหญิงองค์อื่น ๆ ของดิสนีย์พัฒนาการของตัวละคร พัฒนาการของตัวละคร. แอเรียลถูกอ้างอิงมาจากตัวละครของ ฮันส์ คริสเตียน แอนเดอร์เซน เรื่อง เงือกน้อยผจญภัย แต่ผู้ร่วมกำกับและนักเขียน Ron Clements คิดว่านางเงือกในเรื่องของต้นฉบับมีความเศร้าโศกมากเกินไปจึงได้มีการเขียนบทตัวละครอันใหม่ขึ้นมาและกลายเป็นแอเรียลที่เรารู้จักกันในปัจจุบัน Jodi Benson นักแสดงหญิงผู้มีความถนัดในการแสดงละครเวทีถูกคัดเลือกให้พากย์เสียงของแอเรียลเพราะผู้กำกับมีความรู้สึกว่าการที่เสียงของที่คนร้องเพลงและพูดเป็นเสียงที่มาจากคนคนเดียวกันนั้นมีความสำคัญมาก Clements กล่าวไว้ว่าเสียงของ Benson มีความเป็นเอกลักษณ์ที่อ่อนหวานและเยาว์วัย เมื่อทำการบันทึกเสียงของเพลง Part of Your World เธอจึงได้ขอให้มีการหรี่ไฟในสตูดิโอลงเพื่อสร้างบรรยากาศของการอยู่ใต้น้ำลึก Part of Your World ถูกอ้างอิงจากนักประพันธ์เพลง I Want ซึ่งเดิมนั้นจะมีการนำมาตัดต่อเพื่อใช้เป็นเพลงของภาพยนตร์จริง แต่ Jeffrey Katzenberg เชื่อว่าจะเป็นการทำให้การดำเนินเนื้อเรื่องช้าลง แต่ Ashman และ Keane ก็พยายามที่จะยังเก็บมันไว้ ต้นฉบับของแอเรียลถูกออกแบบและพัฒนาโดยนักสร้างภาพเคลื่อนไหวที่มีชื่อว่า Glen Keane ผู้ที่กล่าวไว้ว่าลักษณะแอเรียลมีการอ้างอิงมาจากภรรยาของตนในการบรรยายหัวข้อเกี่ยวกับภาพเคลื่อนไหว และยังมีการนำเอานักแสดงหญิง Alyssa Milano ซึ่งอายุ 16 ปี ณ ขณะนั้นและทำหน้าทีเป็นพิธีกรซึ่งสร้างความพิเศษเกิดขึ้นบนช่องของดิสนีย์ มาใช้ในการสร้างตัวละครนี้อีกด้วย และยังมีนักแสดงตลกชื่อดัง Sherri Stoner ผู้ที่สามารถให้การอ้างอิงท่าทางการแสดงออกกับนักสร้างภาพเคลื่อนไหวในช่วงของการพัฒนาภาพยนตร์เรื่องนี้ การเคลื่อนไหวของผมของแอเรียลใต้น้ำ ถูกอ้างอิงมาจากนักบินอวกาศ Sally Ride เมื่อเธออยู่ในอวกาศ และแหล่งอ้างอิงอื่น ๆ มาจากการบันทึกภาพการว่ายน้ำในสระของ Stoner ซึ่งเป็นการช่วยในการออกแบบการเคลื่อนไหวของแอเรียลใต้น้ำได้อีกด้วย ความท้าทายในการสร้างภาพเคลื่อนไหวของแอเรียลในปี 1989 คือสีสันของความเป็นแอเรียลในสภาพแวดล้อมต่าง ๆ ที่มีการเปลี่ยนแปลงทั้งใต้น้ำและบนบก ซึ่งต้องใช้โมเดลถึง 32 สี สำหรับนักสร้างภาพเคลื่อนไหว โดยที่ไม่รวมถึงเครื่องแต่งกาย หางสีเขียวอมน้ำเงินของแอเรียลถูกผสมขึ้นเป็นพิเศษในแล็บของดิสนีย์ และภายหลังจึงมีการตั้งชื่อว่าแอเรียล หลังจากที่ตัวละครนี้ถูกสร้างขึ้นมาแล้ว ผมสีแดงของแอเรียลได้กลายมาเป็นข้อโต้เถียงระหว่างผู้สร้างภาพยนตร์และผู้อำนวยการสตูดิโอที่อยากให้ผมเป็นสีทอง แต่เป็นที่รู้กันดีว่าผมสีแดงจะตัดกับหางสีเขียวของแอเรียล สีแดงจะสามารถทำให้เข้มขึ้นได้ง่ายกว่าสีทอง และดิสนีย์ Touchstone Pictures ก็ได้ปล่อยภาพของนางเงือกผมสีทองไปแล้ว จึงเป็นที่มาของการเก็บผมสีแดงของแอเรียลไว้ ในการเริ่มต้นของบทสัมภาษณ์ Jodi Benson ได้พูดถึงแอเรียลไว้ว่า นักเขียนบทต้องทบทวนบทหลาย ๆ รอบเพื่อที่จะคงความทันสมัยของเนื้อหา Benson จึงได้บอกพวกเขาว่าบทที่ถูกเขียนขึ้นทำให้ลักษณะของแอเรียลนั้นแปลี่ยนไปจากความเป็นตัวเองและควรปรับให้กลับมาให้อยู่ในเค้าโครงเดิมมากขึ้น</doc>
