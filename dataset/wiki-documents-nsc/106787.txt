<doc id="106787" url="https://th.wikipedia.org/wiki?curid=106787" title="โซคูล">โซคูล วงโซคูล () เป็นวงร็อกรุ่นใหม่ที่ยึดเอาความเป็นไทยมาเป็นเอกลักษณ์ ในเครือGMM Grammy สังกัด อัพจี มีเพลงที่ปล่อยทางวิทยุมากมาย เช่น คนเจียมตัว อกหักจากมือถือ เลี้ยงส่ง คนถัดไป ซากอ้อย ย้อมใจ ฟ้าสาป Message ผิดเบอร์ Out ใจ คนขำๆ ไผ่ลู่ลม บาดตา สวรรค์ไม่มีตา เบอร์สำรอง ถาม และฝันดี โดยเพลงล่าสุดที่จะปล่อยออกมาคือเพลง เหตุผลที่ไม่อยากเป็นเพื่อนเธอ สมาชิกในวงโซคูลทุกคนเป็นคนจังหวัดพิษณุโลก โจ๊กกับมาร์ช เป็นพี่น้องกัน ส่วนแจนกับเจมส์ก็เป็นพี่น้องกัน ทั้งสี่คนนี้จะอยู่บ้านใกล้กัน เมื่อวงโซคูลว่างงานก็มักจะกลับบ้านเกิด บางครั้งก่อนจะมีคอนเสิร์ตก็จะมีการซ้อมดนตรีก่อนเล่นจริง ก่อนที่พวกเขาจะได้มาเป็นนักร้อง เขาได้ไปประกวดวงดนตรียามาฮ่า และตามจังหวัดบ้านเกิดอยู่หลายครั้ง จนได้รางวัลชนะเลิศมาหลายครั้ง จึงได้มีโอกาสได้มาเป็นนักร้องค่ายแกรมมี่ โซคูลเคยมีสมาชิกด้วยกัน 4 คน ซึ่งทั้งหมดเป็นญาติพี่น้องกัน แต่ในปี พ.ศ. 2551 ได้มีสมาชิกใหม่เพิ่มขึ้นมาอีก 1 คนคือ กอล์ฟ ชาวจังหวัดสุโขทัย รวมเป็น 5 คน เป็นนักร้องนำคู่กับโจ๊ก ซึ่งเป็นนักร้องคนเดิม โดยโจ๊กได้เห็นฝีมือของกอล์ฟจากการร้องเพลงเปิดตัวให้วงโซคูลก่อนขึ้นเล่นในคอนเสิร์ตของโซคูลแห่งหนึ่ง ในจังหวัดพะเยา จึงตั้งใจจะให้กอล์ฟออกอัลบั้มเดี่ยว แต่ด้วยความสนิทสนมกันจึงได้ตัดสินใจพาเข้าร่วมวงจนถึงปัจจุบัน ปลายปี พ.ศ. 2558 โจ๊กหรือกรภพ จันทร์เจริญ หนึ่งในนักร้องนำของวงประกาศลาออกจากวงโซคูล เนื่องจากต้องการเวลาอยู่กับครอบครัวมากขึ้น จึงเป็นการยุบวงโซคูลโดยปริยาย สมาชิกวงต่างแยกย้ายไปทำวงใหม่ โดยโจ๊กและมาร์ช มือกลองร่วมกันทำวง "มัชรูมฮันเตอร์" (Mushroom Hunter), แจนและเจมส์ มือกีตาร์และมือเบส ทำวงใหม่ชื่อ "เซ็กเตอร์ไนน์" (SECTOR 9) ด้านกอล์ฟ นักร้องนำอีกคนของวงไปเป็นนักร้องนำวง "โซฮอต" (SoHot)อดีตสมาชิกอดีตสมาชิก. - โจ๊ก กรภพ จันทร์เจริญ (เดิมชื่อ พรภพ) (กีต้าร์ / ร้องนำ/ แสดงนำในมิวสิกวิดีโอ) (เกิด 22 เมษายน พ.ศ. 2528) - กอล์ฟ ทัตเทพ ประสงค์ (เดิมชื่อ อดิเทพ) (ร้องนำ) เป็นสมาชิกใหม่ ที่เข้าร่วมกับวงโซคูลตั้งแต่อัลบั้ม Five เป็นต้นไป (เกิด 3 พฤษภาคม พ.ศ. 2530 ) - แจน ปรัชนันท์ ทองสุข (เดิมชื่อ ปริญญา) (กีต้าร์) (เกิด 10 มกราคม พ.ศ. 2527) - เจมส์ ณวัสพล ทองสุข (เดิมชื่อ ศุภลักษณ์) (เบส) (เกิด 11 สิงหาคม พ.ศ. 2532) - มาร์ช ภูเบศ จันทร์เจริญ (เดิมชื่อ ภูพิณ) (กลอง) (เกิด 8 กันยายน พ.ศ. 2532)ประวัติ ประวัติ. แรกเริ่มเดิมที วงโซคูลมีสมาชิก 4 คน ซึ่งประกอบด้วยพี่น้องแท้ ๆ 2 ครอบครัว ได้แก่ โจ๊กกับมาร์ช และ แจนกับเจมส์ ทั้ง 2 ครอบครัวนี้เป็นญาติกัน กล่าวคือ ตาของโจ๊กและมาร์ช เป็นพี่ชายของยายของแจนและเจมส์ โดยในขณะนั้น แจนและเจมส์ยังศึกษาอยู่ชั้นประถมศึกษาปีที่ 3-4 ส่วนตัวโจ๊กศึกษาอยู่ชั้นมัธยมศึกษาปีที่ 2 ทุกคนในวงขณะนั้นสนใจเครื่องดนตรีเดียวกันหมดนั่นคือกีต้าร์ เหล่าบรรดาญาติจึงหากีต้าร์เก่า ๆ มาให้ครบทุกคน เมื่อเวลาผ่านไป สมาชิกแต่ละคนจึงได้เปลี่ยนไปเล่นเครื่องดนตรีชนิดอื่น จนได้เป็นวงขึ้นมา มาร์ชเปลี่ยนไปเล่นกลองให้กับวง และเจมส์ก็ถูกแจนบังคับให้ไปเล่นเบส วงโซคูลขณะนั้นได้ห้องซ้อมเป็นบ้านหลังเล็ก ๆ ติดกับบ้านยายของโจ๊ก มีเพื่อนบ้าน 3-4 คนพยายามจะเข้าวงด้วย แต่ก็อยู่ได้ไม่นาน วงโซคูลมีความใฝ่ฝันอยากเป็นวงร็อก อยากแต่งเพลง อยากเล่นคอนเสิร์ต วงโซคูลมีวงโลโซเป็นทั้งแรงบันดาลใจ ต้นแบบ และเป็นแม่พิมพ์เดียวในยุคนั้นที่โซคูลเดินตามรอยเท้า พวกเขาเล่นดนตรีจนเป็นเรื่องเป็นราวโดยไม่รู้ตัว พวกเขาได้ไปเล่นดนตรีให้กับงานหลายงาน ไม่ว่าจะเป็นงานแต่งงาน งานวัด งานเทศกาล หรือเล่นในสถานพินิจ ครั้งหนึ่งเขาได้ออกทางสถานีโทรทัศน์ช่องหนึ่ง เป็นงานวันเด็ก ทางสถานีต้องการให้ทางวงระบุชื่อวง โจ๊กจึงได้วิธีเปิดพจนานุกรมแบบสุ่มจนกระทั่งเจอคำว่า มิลเลเนียม (millennium) จึงนำมาเป็นชื่อวงในยุคนั้น ต่อมาพวกเขาตั้งใจจะเปลี่ยนชื่อวงอีกครั้ง โดยจะต้องเป็นชื่อที่มั่นคงและแน่นอน โจ๊กให้ผู้เป็นอาคัดชื่อภาษาอังกฤษไว้หลาย ๆ ชื่อ และโจ๊กก็ได้เลือกชื่อ so cool ซึ่งแปลว่า "เจ๋ง" เพราะรู้สึกสะดุดตา และเป็นชื่อที่ยังไม่เป็นที่รู้จักในประเทศไทยยุคนั้น วงโซคูลเคยผ่านการแสดงดนตรีมากว่า 100 เวที เคยประกวด 3-4 ครั้ง แพ้ 1 ครั้ง การประกวดครั้งสุดท้ายเป็นการประกวดถ้วยพระราชทานชิงแชมป์ประเทศ ซึ่งรางวัลที่หนึ่งจะได้เป็นตัวแทนประเทศไทยไปแข่งชิงแชมป์เอเชีย การแข่งขันแบ่งเป็นสองรุ่น ซึ่งจะคัดเทปเดโม่ 10 ม้วนจากทั้งประเทศ วงโซคูลส่งไป 2 เพลงตามกฎ ได้แก่เพลง เข้ามาเลย ของวงโลโซ และอีกหนึ่งเพลงแต่งเอง (ดนตรีแบบเดียวกับเพลงอกหักจากมือถือ) วงโซคูลซ้อมอย่างหนักหน่วงทุกวัน พวกเขาเช่าห้องซ้อม 1-2 ชั่วโมงหลังเลิกเรียนตอนเย็นเพื่อซ้อมดนตรี เมื่อถึงวันประกาศผล ปรากฏว่าเทปเดโม่ของวงโซคูลก็เป็น 1 ใน 10 ม้วนจริง ๆ ทำให้พวกเขารู้สึกคึกคักและท้าทายมากขึ้น ในวันแข่งขัน แต่ละวงก็แสดงความสามารถของตนเต็มที่ รวมถึงโซคูล ผลการประกวดรอบสุดท้ายประกาศว่าวงโซคูลได้รับรางวัลชนะเลิศ และรางวัลการแสดงยอดเยี่ยมซึ่งจะพาพวกเขาแข่งชิงแชมป์เอเชียในฐานะตัวแทนประเทศไทย แต่ก็เกิดเรื่องไม่คาดฝันขึ้น เนื่องจากเหตุการณ์วินาศกรรมวันที่ 11 กันยายน พ.ศ. 2544 จึงทำให้การแข่งขันถูกยกเลิกไป ต่อมา โซคูลจึงได้ออกเทปกับค่ายแกรมมี่ ตลอดเวลาตั้งแต่ก่อตั้งวงจนถึงได้ออกอัลบั้ม 4 อัลบั้มแรก วงโซคูลมีสมาชิก 4 คน จนกระทั่งในปี พ.ศ. 2551 เมื่อโซคูลถึงจุดอิ่มตัว วงโซคูลจึงได้ "กอล์ฟ" เป็นสมาชิกคนที่ 5 พร้อมกับอัลบั้มชุดที่ 5 โดยกอล์ฟเป็นชาวจังหวัดสุโขทัย และเป็นเด็กปั้นของโจ๊ก โดยโจ๊กได้ไปเจอกับกอล์ฟซึ่งเล่นเป็นวงเปิดให้คอนเสิร์ตแห่งหนึ่งที่จังหวัดพะเยา ด้วยความที่น้ำเสียงดี และหน้าตาดี จึงทำให้โจ๊กเห็นแวว ในตอนแรก โจ๊กได้ผลักดันให้วงของกอล์ฟได้เป็นศิลปินในค่ายแกรมมี่ แต่เนื่องจากขณะนั้นมีวงดนตรีมากมายจนทำให้การออกเทปเป็นเรื่องยาก และบวกกับวงโซคูลเองที่ถึงจุดอิ่มตัว จึงได้ตัดสินใจชวนกอล์ฟเข้ามาร่วมวง ซึ่งถือเป็นจุดเปลี่ยนครั้งใหญ่ครึ่งหนึ่งของโซคูล ด้วยเหตุนี้จึงทำให้ภาคดนตรีของวงโซคูลตั้งแต่มีสมาชิกใหม่เปลี่ยนไปจากเดิม คือ จากร็อกแบบไทยกลายเป็นร็อกที่หนักแน่นขึ้น อัลบั้ม ไฟฟ์ (Five) จึงเป็นอัลบั้มชุดแรกตั้งแต่วงโซคูลมีสมาชิกใหม่ ผลงานหลังจากอัลบั้มชุดที่ 5 โซคูลเริ่มทำเพลงออกมาเป็นซิงเกิล โดยจะปล่อยออกมาเรื่อย ๆ และพยายามปรับเปลี่ยนรูปแบบของวงเป็นเวลาพอสมควร ในเดือนกันยายน พ.ศ. 2553 โซคูลได้ปล่อยคลิปวิดีโอตัวอย่างเพลงใหม่ความยาว 1-2 นาที ซึ่งเป็นคลิปที่โจ๊กกับกอล์ฟร้องเพลงใหม่พร้อมกีต้าร์หนึ่งตัว หลังจากนั้นโซคูลก็เริ่มถ่ายทำมิวสิกวิดีโอเพลง เหตุผลที่ไม่อยากเป็นเพื่อนเธอ ซึ่งเป็นคนละเพลงกับที่อยู่ในคลิป พร้อมอัดเพลงใหม่เพลงอื่น ๆ และถ่ายปกอัลบั้มใหม่ ในเวลาไล่เลี่ยกัน ล่าสุดได้ถ่ายทำมิวสิกวิดีโอประกอบคาราโอเกะเมื่อเช้าวันที่ 8 ธันวาคม ปีเดียวกัน ส่วนอัลบั้มเต็มชุดที่ 6 ได้ชื่ออัลบั้มว่า So Cold โดยในอัลบั้มนี้สมาชิกวงทุกคนได้เปลี่ยนรูปลักษณ์ใหม่ ในด้านการทำดนตรี โซคูลได้ สก๊อต ม็อฟแฟ็ต อดีตสมาชิกวง เดอะม็อฟแฟ็ต มาเป็นโปรดิวเซอร์ให้ถึง 4 เพลง ในด้านการตอบรับ มีการก่อตั้งกลุ่มแฟนคลับที่เรียกตนเองว่า โซคูลเลี่ยน (So Coolian) ส่วนตัวของโจ๊กเองถูกกล่าวถึงมากในเว็บไซต์พันทิป.คอม และประมูล.คอม และมีคำพูดใหม่ ๆ เกิดขึ้นมากมาย เช่น บร๊ะเจ้า ชาบู ๆ เมพขิง ๆ บร๊ะลานุภาพ มีการแต่งบทความล้อเลียนโจ๊ก 38 ประการโดยกลุ่มโซคูลเลี่ยนแห่งเว็บประมูล.คอม ด้วยเหตุนี้โซคูลจึงได้ทำเพลงพิเศษที่ ชื่อว่า โจ๊ก พันธุ์ทิพย์ (ทำนองเดียวกับเพลง พันธุ์ทิพย์ ของโลโซ) เพื่อตอบรับกระแสนี้ นอกจากนี้ โจ๊กยังได้เขียนหนังสือพ็อคเก็ตบุ๊คเล่มแรกในชีวิตชื่อ เขาเรียกผมว่าบร๊ะเจ้า โจ๊ก โซคูล พิมพ์โดยสำนักพิมพ์เนชั่นบุ๊คส์ เพื่อตอบรับกระแสนี้เช่นกันผลงานอัลบั้มเต็มผลงาน. อัลบั้มเต็ม. - So Cool (16 มีนาคม พ.ศ. 2547)1. คนเจียมตัว 2. โอ้แม่ดอกฟ้า 3. หนาวใจ 4. สาวๆฟังทางนี้ 5. อยู่เป็นเพื่อนเธอ 6. You are so cool 7. อกหักจากมือถือ 8. อายเพื่อนเธอ 9. ซึมเซา 10. ขอให้ฝัน - So Hot (26 สิงหาคม พ.ศ. 2548)1. คนมันแรง 2. เลี้ยงส่ง 3. ขอเบอร์ 4. คนถัดไป 5. ไม่อยากกินโจ๊ก 6. หมูไปไก่ไม่มา 7. เผื่อใจไม่เป็น 8. ซากอ้อย 9. ไทยยิ้ม 10. ก่อนสิ้นแสงดาว - Soda (27 มิถุนายน พ.ศ. 2549)1. ย้อมใจ 2. ฟ้าสาป 3. So Cool มาแล้ว 4. ขอใช้คำว่าแฟนก่อน 5. เธอสวยขาด 6. เพลงดิ้น 7. ลับลมคมใน 8. รักบานปลาย 9. สาวสมิง 10. ศรรัก - Never Die My Love (17 กรกฎาคม พ.ศ. 2550)1. Message ผิดเบอร์ 2. Out ใจ 3. กิ่งทองใบตำแย 4. กล้าได้อายอด (Now U have boyfriend) 5. สะพานควาย 6. คนขำๆ 7. Never Die 8. คนไม่รู้จักพอ 9. ก.ข.ค. 10. เค้กในงานแต่ง- Five (19 สิงหาคม พ.ศ. 2551)1. ไผ่ลู่ลม (โจ๊ก / กอล์ฟ) 2. ใจไม่เชื่อง (โจ๊ก) 3. บาดตา (กอล์ฟ) 4. สวรรค์ไม่มีตา (กอล์ฟ) 5. รับกลับ (โจ๊ก / กอล์ฟ) 6. ไฟไม่สิ้นเชื้อ (กอล์ฟ) 7. ลิขิตฟ้า (โจ๊ก) 8. โรคหัวใจ (กอล์ฟ) 9. Joker (โจ๊ก / กอล์ฟ) 10. Converse (โจ๊ก) - So Cold (17 กุมภาพันธ์ พ.ศ. 2554)1. ไหนๆก็ไหนๆ (โจ๊ก) 2. เหตุผลที่ไม่อยากเป็นเพื่อนเธอ (โจ๊ก) 3. บอกฉันว่าเหงาแล้วเขาไม่ว่าเหรอ (กอล์ฟ) 4. เสียของ (กอล์ฟ) 5. คนรู้จักที่ไม่รู้จัก (กอล์ฟ) 6. เธอไม่หวั่นแต่ฉันไม่ไหว (กอล์ฟ) 7. อย่าเพิ่งบอกข่าวร้าย (โจ๊ก) 8. เอาดาวมาคืนฉันที (โจ๊ก) 9. หมดฤดูหวาน (โจ๊ก / กอล์ฟ) 10. ลม (โจ๊ก) - Social (14 ตุลาคม พ.ศ. 2555)1. เอ๊ะๆ (โจ๊ก / กอล์ฟ) 2. สิ่งมีชีวิตที่คิดได้และเจ็บเป็น (โจ๊ก) 3. กด Love (โจ๊ก) 4. พรหมลิขิตผิดเวลา (กอล์ฟ) 5. ดีแต่ปาก (โจ๊ก) 6. พูดได้เต็มปาก (กอล์ฟ) 7. บอกรัก (โจ๊ก) 8. นางงามจักรวาล (กอล์ฟ) 9. ซ้อมพูดให้คล่องปากหรือเปล่า (กอล์ฟ) 10. ฝันที่ไม่เคยหลับ (แจน)- หมายเหตุ ชื่อเพลงที่มีตัวหนา คือเพลงที่ถูกนำมาโปรโมทอัลบั้มพิเศษอัลบั้มพิเศษ. - So Hits (27 ตุลาคม พ.ศ. 2549) เป็นอัลบั้มรวมเพลงฮิตตั้งแต่อัลบั้ม So Cool ถึง Soda และมีเพลงใหม่ 2 เพลงคือ ขอเดท และ รักต้องแสดงออกอัลบั้มรวมเพลงอัลบั้มรวมเพลง. - The Best of So Cool (30 มกราคม พ.ศ. 2555)ซิงเกิลซิงเกิล. - เบอร์สำรอง (โจ๊ก) - ถาม (กอล์ฟ) - ฝันดี (กอล์ฟ) - โจ๊ก พันธุ์ทิพย์ (โจ๊ก) - คนไทยรักกัน (โจ๊ก) - พิษณุโลก FC (โจ๊ก/กอล์ฟ) - กด Like (โจ๊ก) แต่งขึ้นแทนคำขอบคุณ - ไม่เห็นเหมือนที่แม่บอกเลย (โจ๊ก ร้องคู่กับแม่ของโจ๊ก) - อย่าไว้ใจทาง อย่าวางใจแฟน (โจ๊กร่วมร้องกับศิริพร อำไพพงษ์) - รักกลายเป็นร้าย (โจ๊ก) จัดทำขึ้นมาเพื่อเป็นสื่อกลางในการทำเสนอธรรมะ จากชุด "ชีวิตไม่ได้มีด้านเดียว" - รักดีๆ ไม่มีขาย (โจ๊ก) เพลงประกอบละคร รักเกิดในตลาดสด - ตัวเกะกะ (โจ๊ก) (เป็นเพลงที่ฉลองครบรอบ 10 ปีของทางวง) - สมองสั่งให้ลืม หัวใจสั่งให้จำ (โจ๊ก) - เงยหน้าขึ้นฟ้า (โจ๊กร่วมร้องกับตั๊กแตน ชลดา)คอนเสิร์ต คอนเสิร์ต. โซคูลได้ทัวร์คอนเสิร์ตไปทุกที่ทุกแห่งทั่วประเทศไทย เคยไปร่วมเล่นกับศิลปินกลุ่มอื่นเช่น แคลช เสก โลโซ ถึงแม้วงโซคูลยังไม่เคยมีคอนเสิร์ตใหญ่เป็นของตัวเองก็ตาม แต่พวกเขาก็เคยแสดงคอนเสิร์ตในงานต่างๆมากมาย เช่น- รายการ 7 สีคอนเสิร์ต ทางช่อง 7 ถึง 5 ครั้งด้วยกัน ดังนี้- ครั้งที่ 1 (พ.ศ. 2547) เป็นครั้งแรกของโซคูลที่เล่นในคอนเสิร์ตนี้ โดยพวกเขาเล่นร่วมกับวงบูโดกัน โดยเขาได้เล่นเพลง คนเจียมตัว อกหักจากมือถือ คนเจียมตัว (อีกครั้ง) และเพลง You are so cool - ครั้งที่ 2 (พ.ศ. 2547) โซคูลกลับมาเล่นคอนเสิร์ตอีกครั้ง โดยคราวนี้เล่นวงเดียว เพลงที่ได้เล่นคือเพลง คนเจียมตัว สาวๆฟังทางนี้ โอ้แม่ดอกฟ้า อกหักจากมือถือ อมพระมาพูด (ของ Bird Sek) อายเพื่อนเธอ คนเจียมตัว (อีกครั้ง) และ You are so cool - ครั้งที่ 3 (พ.ศ. 2548) พวกเขากลับมาเล่นคอนเสิร์ตนี้พร้อมผลงานชุดที่ 2 อัลบั้ม SO HOT ครั้งนี้ได้เล่นร่วมกับวง แบล็กเฮด ได้เล่น 3 เพลงคือ เลี้ยงส่ง คนถัดไป และคนมันแรง - ครั้งที่ 4 (พ.ศ. 2549) พวกเขากลับมาเล่นคอนเสิร์ตนี้พร้อมผลงานชุดที่ 3 อัลบั้ม SODA ครั้งนี้ได้เล่นวงเดียว เพลงที่เล่นคือ So Cool มาแล้ว ขอใช้คำว่าแฟนก่อน ลับลมคมใน ฟ้าสาป เพลงเมดเลย์เพลงเก่า : คนเจียมตัว ซากอ้อย เลี้ยงส่ง และต่อด้วย ย้อมใจ เพลงดิ้น และสาวสมิง - ครั้งที่ 5 (25 สิงหาคม พ.ศ. 2550) พวกเขากลับมาเล่นคอนเสิร์ต วงเดียว โดยนำเพลงจากชุดที่ 4 NEVER DIE MY LOVE มาเล่นในคอนเสิร์ตนี้ด้วย โดยเพลงที่ได้เล่นคือ Message ผิดเบอร์ กิ่งทองใบตำแย คนขำๆ เพลงเมดเลย์เพลงเก่า : คนเจียมตัว ฟ้าสาป เลี้ยงส่ง ตามด้วย คนไม่รู้จักพอ OUTใจ Never Die และปิดท้ายด้วย Message ผิดเบอร์ (อีกครั้ง) - รายการ O:IC ใน O:IC Delivery Concert อีกหลายครั้ง - Malang Rock Day Concert #3 WE WILL LOVE YOU (13 กรกฎาคม พ.ศ. 2551) เป็นคอนเสิร์ตที่จัดขึ้นโดยรายการแมลงมันส์ ณ มูนสตาร์ สตูดิโอ เป็นการนำวงดนตรีร็อกมารวมตัวกันเพื่อเล่นคอนเสิร์ตครั้งนี้ ได้แก่ แคลช บอดี้สแลม โปเตโต้ กะลา สวีทมัลเล็ท โซคูล บิ๊กแอส พาราด็อกซ์ แบล็กเฮด เรทโทรสเปค ฟาเรนไฮต์ แฮงแมน ซีล โนโลโก้ เพลย์กราวด์ ซูเปอร์ซัพ และร็อกแคมพ์ คอนเสิร์ตครั้งนี้จัดขึ้นหลายครั้ง โดยวงโซคูลได้ขึ้นแสดงในครั้งที่ 3 โดยเล่นร่วมกับวงเฟรชเชน อินสติงค์ ซูเปอร์ซับ อินทูเดอะมูน แพนเค้ก กะลา และโปเตโต้ - So Cool 0 องศา บร๊ะมหาชาบูคอนเสิร์ต พ.ศ. 2556- 22 มิถุนายน เซ็นทรัลพลาซา ขอนแก่น - 13 กรกฎาคม มหาวิทยาลัยนเรศวร จังหวัดพิษณุโลก - 3 สิงหาคม เซ็นทรัลเวิลด์ ไลฟ์ ศูนย์การค้าเซ็นทรัลเวิลด์</doc>
