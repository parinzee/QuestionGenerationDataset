<doc id="114749" url="https://th.wikipedia.org/wiki?curid=114749" title="ท่าอากาศยานปาย">ท่าอากาศยานปาย ท่าอากาศยานเมืองปาย หรือ สนามบินเมืองปาย () ตั้งอยู่ที่ อำเภอปาย จังหวัดแม่ฮ่องสอน พัฒนาขึ้นจากความคิดริเริ่มของจังหวัดแม่ฮ่องสอน เพื่อส่งเสริมศักยภาพธุรกิจการท่องเที่ยวของปาย รันเวย์เก่าที่ถูกสร้างขึ้นมาตั้งแต่สมัยสงครามโลกครั้งที่สองถูกเก็บรักษาไว้ใช้งานเป็นลานบินชั่วคราวสำหรับลำเลียงเสบียงอาหารทหารส่วนกลาง โดยเมื่อเร็วๆ นี้ ทางจังหวัดแม่ฮ่องสอนได้เข้ามาควบคุมดูแล และผลักดันให้ท่าอากาศยานแห่งนี้ได้รับการรับรองทางการค้า และอยู่ภายใต้การดูแลของกรมท่าอากาศยาน ท่าอากาศยานได้รับการตกแต่งให้สอดคล้องกับสภาพแวดล้อมทางธรรมชาติของปาย ท่าอากาศยานเมืองปายตั้งอยู่ห่างตัวเมืองประมาณ 1 กิโลเมตร ครอบคลุมพื้นที่ 72.3 ไร่ พร้อมรันเวย์ กว้าง 23 เมตร ยาว 1000 เมตร และเทอร์มินอลขนาดเล็กเพื่อรองรับผู้โดยสาร โดยสนามบินขนาดย่อมแห่งนี้มีรถดับเพลิงอากาศยานขนาด 2,000 ลิตร และอยู่ภายใต้การดูแลของผู้เชียวชาญจากท่าอากาศยานแม่ฮ่องสอนประวัติ ประวัติ. สนามบินเมืองปายเริ่มก่อสร้างครั้งแรกตั้งแต่สงครามโลกครั้งที่ 2 โดยใช้จุดที่ตั้งสนามบินปายในปัจจุบันเป็นสนามบินชั่วคราว เพื่อให้เครื่องบินขนาดเล็กของญี่ปุ่นทำการบินขึ้น-ลง เมื่อสงครามสิ้นสุดลง สนามบินปายก็ไม่ได้ถูกใช้งานอีกเลย ต่อมาในปี พ.ศ. 2495 ทางจังหวัดแม่ฮ่องสอนร่วมกับสำนักงานการบินพลเรือน ได้ทำการปรับปรุงสนามบินภายในจังหวัดแม่ฮ่องสอน เพื่อใช้เชื่อมต่อการเดินทางสู่จุดต่างๆ ในแม่ฮ่องสอนได้ง่ายขึ้น และรองรับการเปิดเส้นทางบินของสายการบินเดินอากาศไทย โดยทำการบินบนเส้นทาง เชียงใหม่ – แม่ฮ่องสอน – ปาย – เชียงใหม่ จากนั้นเมื่อสายการบินเดินอากาศไทย เปลี่ยนไปใช้แบบเครื่องบินที่ใหญ่ขึ้น จึงหยุดให้บริการมายังสนามบินปายในที่สุด ปี พ.ศ. 2503 เมื่อไม่มีเที่ยวบินพานิชมาลงที่ท่ากาศยานปาย สถานีวิทยุสื่อสารการบินปายจึงได้ทำการบินตัวลงตามไปด้วย แต่สนามบินปายก็ยังคงใช้เป็นที่ขึ้น-ลงของเครื่องบินทางการทหารและตำรวจต่อไป พ.ศ. 2516 บริษัท การบินฟ้าสยาม เปิดทำการบินเช่าเหมาลำ เพื่อทำการรับส่งผู้โดยสาร, สินค้า และ พัสดุภัณฑ์ไปรษณีย์ ในเส้นทางเชียงใหม่ – ปาย – เชียงใหม่ จึงสามารถเปิดให้บริการสถานีวิทยุสื่อสารการบินปายได้ โดยทำการบินเฉลี่ยวันละ 4-5 เที่ยวบินจนถึง พ.ศ. 2520 บริษัท การบินฟ้าสยามหยุดการทำการบินและเลิกกิจการในที่สุด แต่สนามบินปายก็ยังเปิดให้บริการเรื่อยมาตามปกติ พ.ศ. 2523 ทางกรมการบินพาณิชย์ ได้ตั้งงบประมาณจำนวนเงิน 1 ล้าน 5 แสนบาท เพื่อทำการปรับปรุงท่าอากาศยานปาย โดยเปลี่ยนทางวิ่งให้เป็นลูกรังบดอัดแน่น และก่อสร้างอาคารผู้โดยสารอาคารสถานีวิทยุสื่อสารและหอบังคับการบินเพิ่มเติม พ.ศ. 2553 เนื่องจากอำเภอปาย ได้รับความนิยมในการท่องเที่ยวเพิ่มสูงขึ้น จากกระแสภาพยนตร์ เดอะเลตเตอร์ จดหมายรัก (พ.ศ. 2547) และ รักจัง (พ.ศ. 2549) จนมีนักท่องเที่ยวเพิ่มขึ้นเป็นจำนวนมาก กรมการบินพลเรือนจึงได้เพื่อเพิ่มขีดความสามารถของท่าอากาศยานปายให้มีความปลอดภัย ในการขึ้น-ลงของอากาศยาน และขยายปรับปรุงอาคารที่พักผู้โดยสารเป็นขนาดพื้นที่ 550 ตารางเมตร ให้สามารถรองรับผู้โดยสารได้ 24 คนต่อชั่วโมง พ.ศ. 2554 สายการบินกานต์แอร์ ได้เริ่มให้บริการเที่ยวบินสู่ท่าอากาศยานปายด้วยเครื่องบินแบบ CESSNA 208B สามารถจุผู้โดยสารได้ 12 ที่นั่ง พ.ศ. 2559 สายการบินกานต์แอร์ ไม่ผ่านการตรวจสอบตามมาตรฐานการบินสากล จึงถูกเพิกถอนใบอนุญาตในการทำการบิน และยกเลิกเส้นทางการบินมายังปาย และทุกๆเส้นทางบินอีกด้วยรายละเอียดท่าอากาศยาน รายละเอียดท่าอากาศยาน. ท่าอากาศยานเมืองปายมีพื้นที่ประมาณ 72.3 ไร่ ตั้งอยู่ที่ถนนเขลางค์ ตำบลเวียงใต้ อำเภอปาย จังหวัดแม่ฮ่องสอน ห่างตัวเมืองประมาณ 1 กิโลเมตร ทางวิ่งยาว 900 เมตร กว้าง 23 เมตร ทางขับ ยาว 19 เมตร กว้าง 10 เมตร และลานจอด ยาว 60 เมตร กว้าง 30 เมตร พื้นผิวเป็นแอสฟัลต์ติก รองรับผู้โดยสารได้ 24 คนต่อชั่วโมง มีถุงกระบอกทิศทางลม 1 ชุด ไม่มีเครื่องวิทยุช่วยการเดินอากาศ และสิ่งอำนวยความสะดวกในการเดินอากาศอื่นๆสายการบินที่คาดว่าจะเปิดให้บริการในอนาคตสายการบินที่เคยให้บริการ</doc>
