<doc id="302591" url="https://th.wikipedia.org/wiki?curid=302591" title="เทศบาลเมืองแม่ฮ่องสอน">เทศบาลเมืองแม่ฮ่องสอน เทศบาลเมืองแม่ฮ่องสอน () เป็นองค์กรปกครองส่วนท้องถิ่นประเภทเทศบาลเมือง ครอบคลุมตำบลจองคำ อำเภอเมืองแม่ฮ่องสอน จังหวัดแม่ฮ่องสอน เทศบาลเมืองแม่ฮ่องสอนเป็นที่ตั้งศาลากลางจังหวัด หน่วยงานการบริหาร สถานศึกษา สถานพยาบาลและสาธารณสุข ตลอดจนเป็นศูนย์กลางการคมนาคมของจังหวัดแม่ฮ่องสอน มีพื้นที่ 6 ตารางกิโลเมตร และมีประชากรในปี พ.ศ. 2560 จำนวน 6,968 คนประวัติ ประวัติ. เทศบาลเมืองแม่ฮ่องสอนได้รับการยกฐานะจากตำบลจองคำ ตำบลม่วยต่อ เมื่อวันที่ 11 มีนาคม พ.ศ. 2479 โดยประกาศในราชกิจจานุเบกษา เมื่อวันที่ 14 มีนาคม พ.ศ. 2479 สมัยนายกรัฐมนตรีพระยาพหลพลพยุหเสนา มาตรา 3 ให้จัดเขตชุมนุมชนในบรรดาตำบลอันเป็นที่ตั้งศาลาว่าการจังหวัดแม่ฮ่องสอน ตามเขตที่กำหนดไว้ในมาตรา 4 ขึ้นเป็นเมือง มีฐานะเป็นเทศบาลเมืองมีนามว่า "เทศบาลเมืองแม่ฮ่องสอน จังหวัดแม่ฮ่องสอน" เดิมมีพื้นที่ 1 ตารางกิโลเมตร และได้มีพระราชกฤษฎีกาเปลี่ยนแปลงเขตเทศบาลเมืองแม่ฮ่องสอน เมื่อวันที่ 19 ธันวาคม พ.ศ. 2513 ทำให้มีพื้นที่เพิ่มขึ้นเป็น 6 ตารางกิโลเมตรภูมิศาสตร์ที่ตั้งภูมิศาสตร์. ที่ตั้ง. - ทิศเหนือ ติดต่อกับองค์การบริหารส่วนตำบลปางหมู อำเภอเมืองแม่ฮ่องสอน จังหวัดแม่ฮ่องสอน - ทิศใต้ ติดต่อกับองค์การบริหารส่วนตำบลปางหมู อำเภอเมืองแม่ฮ่องสอน จังหวัดแม่ฮ่องสอน - ทิศตะวันออก ติดต่อกับองค์การบริหารส่วนตำบลปางหมู อำเภอเมืองแม่ฮ่องสอน จังหวัดแม่ฮ่องสอน - ทิศตะวันตก ติดต่อกับองค์การบริหารส่วนตำบลปางหมู อำเภอเมืองแม่ฮ่องสอน จังหวัดแม่ฮ่องสอนภูมิอากาศประชากรและเขตการปกครอง ประชากรและเขตการปกครอง. จำนวนประชาชนในเขตเทศบาลเมืองแม่ฮ่องสอน ณ เดือนธันวาคม พ.ศ. 2560 มีจำนวน 6,968 คน แยกเป็นชาย 3,431 คน หญิง 3,537 คน ความหนาแน่นของประชากร 1,161.33 คนต่อตารางกิโลเมตร จำนวนบ้าน 4,503 หลังคาเรือน แบ่งออกเป็นชุมชน หรือที่เรียกว่า ป๊อก จำนวน 6 ชุมชน ได้แก่- ชุมชนป๊อกกลางเวียง - ชุมชนป๊อกกาดเก่า - ชุมชนป๊อกดอนเจดีย์ - ชุมชนป๊อกตะวันออก - ชุมชนป๊อกปางล้อ - ชุมชนป๊อกจองคำโครงสร้างพื้นฐานการขนส่ง โครงสร้างพื้นฐาน. การขนส่ง. ผู้คนในพื้นที่จะใช้จักรยานยนต์เป็นหลักรวมถึงการเดินเท้าและจักรยาน แต่สามารถเห็นรถยนต์ซึ่งเดินทางมาจากต่างจังหวัดหรือต่างอำเภอ (ข้อมูลโดย พันธวัสส์ อรุณรุ่งเลิศ) ถนนสายสำคัญในเมือง ได้แก่1. ถนนขุนลุมประพาส 2. ถนนสิงหนาทบำรุง 3. ถนนผดุงม่วยต่อ 4. ถนนปางล้อนิคม 5. ถนนอุดมชาวนิเทศ 6. ถนนนิเวศพิศาล 7. ถนนชำนาญสถิตย์ 8. ถนนประดิษฐ์จองคำ 9. ถนนราชธรรมพิทักษ์ 10. ถนนมรรคสันติ 11. ถนนศิริมงคล 12. ถนนประชาชนอุทิศ 13. ถนนพาณิชย์วัฒนา 14. ถนนประชาเสกสรร 15. ถนนสัมพันธ์เจริญเมือง 16. ถนนรุ่งเรืองการค้า 17. ถนนนาวาคชสาร 18. ถนนบริบาลเมืองสุขการศึกษา การศึกษา. สถานศึกษาในเขตเทศบาลเมืองแม่ฮ่องสอน มีดังนี้ สังกัดเทศบาลเมืองแม่ฮ่องสอน- โรงเรียนเทศบาลเมืองแม่ฮ่องสอน - โรงเรียนเทศบาล 2 เฉลิมพระเกียรติ สังกัดสำนักงานการศึกษาขั้นพื้นฐาน- โรงเรียนอนุบาลแม่ฮ่องสอน - โรงเรียนบ้านจองคำ - โรงเรียนห้องสอนศึกษา สำนักงานคณะกรรมการอาชีวศึกษา- วิทยาลัยการอาชีพนวมินทราชินีแม่ฮ่องสอน สังกัดสำนักงานการศึกษาเอกชน- โรงเรียนอนุบาลบรรณวิทย์ - โรงเรียนอนุบาลจรัสศรีสาธารณสุข สาธารณสุข. มีสถานพยาบาลของรัฐจำนวน 1 แห่ง คือ โรงพยาบาลศรีสังวาลย์</doc>
