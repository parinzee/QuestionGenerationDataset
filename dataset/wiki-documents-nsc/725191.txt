<doc id="725191" url="https://th.wikipedia.org/wiki?curid=725191" title="เบิร์ต โซโมดิโอ">เบิร์ต โซโมดิโอ เบิร์ต โซโมดิโอ นักมวยสากลชาวฟิลิปปินส์ เกิดเมื่อ 8 กันยายน พ.ศ. 2477 สถิติการชก 32 ครั้ง ชนะ 22 (น็อค 18) เสมอ 1 แพ้ 9ประวัติ ประวัติ. โซโมดิโอขึ้นชกมวยสากลครั้งแรกประมาณเดือนธันวาคม พ.ศ. 2496 ชนะคะแนน ยัง แกรี ที่ ฟิลิปปินส์ จากนั้นขึ้นชกชนะเป็นส่วนใหญ่ รวมทั้งเคยชกชนะน็อค สมเกียรติ ลูกมาตุลี ยก 3 ที่ฟิลิปปินส์ โซโมดิโอได้ชิงแชมป์ฟิลิปปินส์รุ่นไลท์เวทเมื่อ 14 มีนาคม พ.ศ. 2502 แพ้คะแนน โบนี่ เอสปิโนซา ไม่ได้แชมป์ โซโมดิโอขึ้นชกแก้มืออีกครั้งเมื่อ 16 สิงหาคม พ.ศ. 2502 คราวนี้ชนะน็อคเอสปิโนซา ยก 7 ได้แชมป์มาครอง แต่พอป้องกันแชมป์ครั้งแรกก็แพ้คะแนนเอสปิโนซาเมื่อ 6 กันยายน พ.ศ. 2502 เสียแชมป์ไป โซโมดิโอชิงแชมป์คืนจากเอสปิโนซาอีกครั้งเมื่อ 7 มีนาคม พ.ศ. 2503 ซึ่งคราวนี้เขาเป็นฝ่ายชนะน็อคในยกที่ 9 จากนั้น ได้ชิงแชมป์ OPBF รุ่นซูเปอร์ไลท์เวทที่ว่างที่มะนิลาเมื่อ 7 พฤษภาคม พ.ศ. 2503 ชนะน็อค ออมทรัพย์ แหลมฟ้าผ่า ยก 12 ได้แชมป์มาครอง โซโมดิโอป้องกันแชมป์ OPBF ได้ 1 ครั้ง ก็ขึ้นชิงแชมป์โลกรุ่นไลท์เวทเมื่อ 28 ตุลาคม พ.ศ. 2504 แพ้คะแนน โจอี้ บราวน์ ที่ ฟิลิปปินส์ หลังจากนั้น โซโมดิโอขึ้นชกป้องกันแชมป์ OPBF ไว้ได้อีก 4 ครั้งก็เสียแชมป์ไปเมื่อ 22 มิถุนายน พ.ศ. 2507 แพ้น็อค มาโกโตะ วาตานาเบะ ยก 5 จากนั้น โซโมดิโอก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นไลท์เวท (2502, 2503) - แชมป์ OPBF รุ่นซูเปอร์ไลท์เวท- ชิง 7 พฤษภาคม 2503 ชนะน็อค ออมทรัพย์ แหลมฟ้าผ่า ยก 12 - ป้องกันแชมป์ครั้งที่ 1, 1 ตุลาคม 2503 ชนะน็อค เคอิชิ อิชิกาวา ยก 8 - ป้องกันแชมป์ครั้งที่ 2, 10 มกราคม 2505 ชนะน็อค อดิศักดิ์ แกว่นมีชัย ยก 3 ที่ ฟิลิปปินส์ - ป้องกันแชมป์ครั้งที่ 3, 14 กุมภาพันธ์ 2506 ชนะน็อค อดุลย์ ศรีโสธร ยก 7 ที่ กทม. - ป้องกันแชมป์ครั้งที่ 4, 3 กรกฎาคม 2506 ชนะน็อค ชิเกมาสะ คาวากามิ ยก 6 ที่ ญี่ปุ่น - ป้องกันแชมป์ครั้งที่ 5, 9 พฤศจิกายน 2506 ชนะน็อค อดุลย์ ศรีโสธร ยก 8 ที่ ฟิลิปปินส์ - เสียแชมป์ 22 มิถุนายน 2507 แพ้น็อค มาโกโตะ วาตานาเบะ ยก 5 - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลท์เวทเมื่อ 28 ตุลาคม 2504 แพ้คะแนน โจอี้ บราวน์ ที่ ฟิลิปปินส์</doc>
