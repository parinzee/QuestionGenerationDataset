<doc id="605264" url="https://th.wikipedia.org/wiki?curid=605264" title="แมกซ์เวลล์ เทรเวอร์">แมกซ์เวลล์ เทรเวอร์ แมกซ์เวลล์ เทรเวอร์ () เป็นนักจักรยานชาวอินเดีย ซึ่งถือเป็นนักจักรยานที่ยอดเยี่ยมที่สุดของประเทศอินเดีย เทรเวอร์เป็นผู้ครองสถิติของประเทศ โดยชนะเหรียญรางวัลกว่า 250 เหรียญและเป็นแชมป์จักรยานลู่ของประเทศสิบเอ็ดสมัยประวัติ ประวัติ. แมกซ์เวลล์ เทรเวอร์ เกิดในครอบครัวเชื้อสายแองโกลอินเดีย โดยเขาเป็นหนึ่งในพี่น้องที่มีอยู่ทั้งหมดหกคน สี่คนเอาดีทางกีฬาจักรยานซึ่งได้เป็นตัวแทนรัฐอานธรประเทศและเป็นตัวแทนของประเทศหลายต่อหลายครั้ง นอกจากนี้ยังได้รับแรงบันดาลใจโดยเพรสตัน ทัลลี ซึ่งเป็นนักจักรยานระดับนานาชาติ ความสนใจในกีฬาของเทรเวอร์ได้รับการจุดประกายโดยพี่ชายของเขาที่มีชื่อว่า เกล็น ซึ่งเป็นนักจักรยานระดับนานาชาติในคริสต์ทศวรรษ 1970 ด้วยการฝึกฝนร่วม 8–10 ชั่วโมงของทุกวัน และได้รับการฝึกสอนโดยมุมตัซ อาเหม็ด ซึ่งเป็นผู้ฝึกสอนในระดับรัฐ ผู้ใช้ชีวิตในช่วงท้ายที่สหรัฐอเมริกา เทรเวอร์มีภรรยาและลูกทั้งหมดสามคน โดยลูกคนหนึ่งที่ได้รับการฝึกสอนจากเขา ได้ชนะการแข่งขันในระดับเยาวชนของประเทศและชนะอันดับสามในการแข่งขันชิงชนะเลิศของภาคใต้ การรุกของเทรเวอร์สู่การแข่งจักรยานได้เริ่มขึ้นใน ค.ศ. 1980 โดยในปีนั้น เขาได้ชนะการแข่งทั้งในระดับเยาวชนรวมถึงในรุ่นใหญ่ เขาได้เป็นตัวแทนของอินเดียในการแข่งขันเอเชียนเกมส์ที่เดลี (ค.ศ. 1982) และโซล (ค.ศ. 1986), จักรยานชิงแชมป์เอเชีย, ชิงแชมป์โลก และเฟรนด์ชิพเกมส์ หลังจากอำลาจากการเล่นกีฬา เทรเวอร์ได้ทำหน้าที่เป็นผู้ฝึกสอนทีมจักรยานรัฐอานธรประเทศและเป็นเลขานุการแห่งสมาคมจักรยานของรัฐ นอกจากนี้ เขายังมีส่วนร่วมในหลายกิจกรรม ดังเช่น การสนับสนุนวัฒนธรรมแองโกลอินเดีย และการรณรงค์ทางสังคม เช่น 'จักรยานในการทำงาน' หลังจากได้รับการไล่ตามโดยนักจักรยานรุ่นเยาว์ เทรเวอร์ก็ได้เริ่มการฝีกสอน และมีแผนที่จะเริ่มมีสถานศึกษาเป็นของตัวเอง</doc>
