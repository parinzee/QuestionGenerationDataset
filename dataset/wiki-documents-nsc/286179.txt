<doc id="286179" url="https://th.wikipedia.org/wiki?curid=286179" title="ดอมีนิก-ฟร็องซ์ โลบ ปีการ์">ดอมีนิก-ฟร็องซ์ โลบ ปีการ์ ดอมีนิก-ฟร็องซ์ โลบ ปีการ์ (; 23 พฤศจิกายน ค.ศ. 1948) หรือ เจ้าหญิงฟาดิลาแห่งอียิปต์ อดีตคู่สมรสของพระเจ้าฟูอัดที่ 2 แห่งอียิปต์ อดีตกษัตริย์ซึ่งครองราชสมบัติขณะที่มีพระชันษาเพียง 5 เดือน และเป็นกษัตริย์องค์สุดท้ายแห่งอียิปต์และซูดาน (ครองราชย์ 26 กรกฎาคม ค.ศ. 1952 — 18 มิถุนายน ค.ศ. 1953)พระประวัติ พระประวัติ. ดอมีนิก-ฟร็องซ์เกิดเมื่อวันที่ 23 พฤศจิกายน ค.ศ. 1948 ณ ปารีส ประเทศฝรั่งเศส โดยเป็นธิดาของรอแบร์ โลบ (Robert Loeb) และปอล มาเดอแลน ปีการ์ (Paule Madeleine Picard) เมื่อเธอมีอายุได้ 29 ปี ปีการ์ได้ทำวิทยานิพนธ์เรื่องอาหรับราตรี ในจิตวิทยาของผู้หญิงของมหาวิทยาลัยเซอร์บอนอภิเษกสมรส อภิเษกสมรส. ดอมีนิก-ฟร็องซ์ โลบ ปีการ์ ได้เริ่มต้นความสัมพันธ์กับพระเจ้าฟูอัดที่ 2 แห่งอียิปต์ ครั้งแรกที่พระราชวังโมนาโก โดยต่อมาภายหลังทั้งสองได้อภิเษกสมรสกันเมื่อวันที่ 16 เมษายน ค.ศ. 1976 ที่กรุงปารีส แม้ว่าดอมีนิกจะอภิเษกสมรสภายหลังจากที่พระเจ้าฟูอัดที่ 2 พระสวามีลงจากราชบัลลังก์แล้ว แต่เธอยังได้รับการแต่งตั้งเป็นสมเด็จพระราชินีแห่งอียิปต์โดยได้เปลี่ยนมานับถือศาสนาอิสลาม และเปลี่ยนชื่อเป็น ฟาดิลา ภายหลังพระเจ้าฟูอัดที่ 2 และฟาดิลาได้หย่าจากกันในปี ค.ศ. 1996 โดยในปี ค.ศ. 1999 ฟาดิลายังดำรงพระอิสริยยศเป็น เจ้าหญิงฟาดิลาแห่งอียิปต์ อพาร์ทเมนต์ของเธอที่ปารีสถูกยึด เนื่องจากเธอค้างชำระหนี้สินเมื่อปี 2002 ครั้นในปี ค.ศ. 2008 หลังจากที่ทรงหย่าแล้ว พระเจ้าฟูอัดที่ 2 อดีตพระสวามีไม่อนุญาตให้เธอมีศักดิ์เป็นเจ้าหญิงอียิปต์พระราชโอรส-ธิดา พระราชโอรส-ธิดา. พระเจ้าฟูอัดที่ 2 และฟาดิลา มีพระราชโอรส-ธิดา 3 พระองค์ ได้แก่1. เจ้าชายมุฮัมมัด อะลี เจ้าชายแห่งซัยยิด (5 กุมภาพันธ์ ค.ศ. 1979) 2. เจ้าหญิงเฟาซียะฮ์-ลาติฟะฮ์ (12 กุมภาพันธ์ ค.ศ. 1982) 3. เจ้าชายฟากูรุดดิน (5 สิงหาคม ค.ศ. 1987)</doc>
