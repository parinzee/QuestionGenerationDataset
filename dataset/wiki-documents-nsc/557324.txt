<doc id="557324" url="https://th.wikipedia.org/wiki?curid=557324" title="เปล้าใหญ่">เปล้าใหญ่ เปล้าใหญ่ Roxb. ชื่ออื่นๆ เปล้าหลวง (เหนือ) เปาะ (กำแพงเพชร) ควะวู (กาญจนบุรี)เป็นพืชในวงศ์ Euphorbiaceae ใบรูปขอบขนาน รูปวงรีแกมขอบขนาน รูปไข่หรือรูปใบหอก ใบลู่ลง ใบรียาว โคนใบและปลายใบแหลมหรือมน ขอบใบจักเป็นซี่ฟันไม่สม่ำเสมอ ใบแก่ค่อนข้างเกลี้ยง หลังใบเรียบสีเขียวเข้ม ท้องใบมีขนไม่มาก เปล้าใหญ่เป็นพืชสมุนไพร มักใช้ร่วมกับเปล้าน้อย เรียกว่าเปล้าทั้งสอง ใบเป็นยาบำรุงธาตุ แก้คันตามตัว แก้ลมจุกเสียด เป็นยาบำรุงกำลัง แก้กระหาย แก้เสมหะ และลม เปลือกต้น และใบ แก้ท้องเสีย บำรุงโลหิต ยาพื้นบ้านใช้ ใบ ต้มน้ำอาบ แก้ผื่นคัน ทางจังหวัดอุบลราชธานี: ใช้ ใบ เข้ายากับสมุนไพรอื่นต้มน้ำดื่มและอาบ แก้วิงเวียน ช่วยให้เลือดไหลเวียนดี ทางจังหวัดนครราชสีมาใช้ น้ำต้มใบ ชำระล้างบาดแผล</doc>
