<doc id="333319" url="https://th.wikipedia.org/wiki?curid=333319" title="ตลาดสดสนามเป้า">ตลาดสดสนามเป้า ตลาดสดสนามเป้า เป็นรายการวาไรตี้แนะนำที่เที่ยว ที่กินยอดฮิตชื่อดัง ออกอากาศทุกคืนวันอาทิตย์ทางช่อง 5 เวลา 20.20-21.15 น. ผลิตโดยโพลีพลัส มีผู้ดำเนินรายการคือ คะนึงนิจ จักรสมิทธานนท์, สุริวิภา กุลตังวัฒนา และปวันรัตน์ นาคสุริยะ ออกอากาศวันแรกในวันอาทิตย์ที่ 2 ตุลาคม พ.ศ. 2548 โดยมีแขกรับเชิญ คือ ลักษณ์ เรขานิเทศ และพรนภา เทพทินกร วันที่ 25 กันยายน พ.ศ. 2559 ทางรายการได้ออกอากาศเทปสุดท้ายทาง ช่อง 5 ที่ออกอากาศมาอย่างยาวนานถึง 10 ปีโดยได้ย้ายไปออกอากาศทาง ช่อง 3 เอชดี พร้อมกับเปลี่ยนชื่อเป็น ตลาดสดพระราม 4 ซึ่งเทปแรกออกอากาศในวันที่ 2 ตุลาคม พ.ศ. 2559 เวลา 16.00 - 16.45 น.โดยมี ณัฏฐณิชา ดังวัธนาวณิชย์ นางเอกจากละครเรื่อง นางอาย เป็นแขกรับเชิญคนแรกรางวัล รางวัล. รายการ ตลาดสดสนามเป้า ได้รับรางวัลดังต่อไปนี้- รางวัลพิธีกรยอดเยี่ยม จากงาน Star Entertainment Awards 2007 (สุริวิภา กุลตังวัฒนา) (2550) - รางวัลโทรทัศน์ทองคำ พิธีกรกลุ่มยอดเยี่ยม และ รายการปกิณณกะยอดเยี่ยม (2551) - รางวัล เทพทอง : พิธีกรหญิงยอดเยี่ยม (คะนึงนิจ จักรสมิทธานนท์) (2551) - รางวัลรายการบันเทิงยอดเยี่ยม จากนิตยสาร HAMBURGER งาน Hamburger Awards ครั้งที่ 6 (2552) - รางวัลรายการส่งเสริมอาชีพยอดเยี่ยม จากงาน Star Entertainment Awards 2008 (2552) - รางวัล รายการวาไรตี้-ทอล์คโชว์ยอดเยี่ยม จากงาน Top Award 2009 (2552) - รางวัลวาไรตี้ยอดเยี่ยม จากงานประกาศผลรางวัลวิทยุโทรทัศน์ “นาฏราช” ครั้งที่ 1 (2553) - รางวัล รายการทีวีฮอตแห่งปี จากงาน ทีวีอินไซด์ ฮอท อวอร์ด 2010 (2553) - รางวัลไนน์เอ็นเตอร์เทน อวอร์ดส์ ครั้งที่ 4 : พิธีกรแห่งปี (คะนึงนิจ จักรสมิทธานนท์) (2554)</doc>
