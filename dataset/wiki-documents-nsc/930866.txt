<doc id="930866" url="https://th.wikipedia.org/wiki?curid=930866" title="เสน่หามายา">เสน่หามายา เสน่หามายา เป็นละครโทรทัศน์ไทย แนว โรแมนติก ดราม่า สร้างจากบทประพันธ์โดย นุษาร มาทำเป็นละครโทรทัศน์ครั้งแรกทาง ช่อง 7 โดยค่าย บริษัท 914 เอ็นเตอร์เทนเมนท์ จำกัด เขียนบทโทรทัศน์โดย แอนโทนี่ กำกับการแสดงโดย ธัญญ์วาริน สุขะพิสิษฐ์ นำแสดงโดย แซมมี่ เคาวเวลล์, เคลลี่ ธนะพัฒน์, สิเรียม ภักดีดำรงฤทธิ์, อาทิตย์ ตั้งวิบูลย์พาณิชย์, พิมพ์ปวีณ์ โคกระบินทร์เรื่องย่อ เรื่องย่อ. สรัล วิศัลย์สุนทร มหาเศรษฐีหนุ่มใหญ่ และว่าที่ผู้ลงสมัครพรรคประชาธิปไตยไทย ตัดสินใจจะแต่งงานครั้งที่สองกับ เพลงพิณ พูนทรัพย์ยิ่ง ลูกสาวเพียงคนเดียวของ นายเจริญ พูนทรัพย์ยิ่ง หัวหน้าพรรคประชาธิปไตยไทย เพลงพิณ สาวสวยรวยความรู้ จบการศึกษาจากสหรัฐอเมริกา มีความมั่นใจในตัวเองเต็มเปี่ยม ถึงแม้จะเกิดในครอบครัวเศรษฐีที่เพิ่งสร้างฐานะเป็นปึกแผ่นขึ้นมาในรุ่นพ่อ แต่ก็เป็นที่รู้จักด้วยฐานะอันร่ำรวยมหาศาล ทั้ง สรัล และเพลงพิณ ต่างเปิดใจ และยอมรับปมอดีตของกันและกัน ทุกอย่างดูลงตัวเหมาะสมกันทุกประการ และน่าจะจบลงด้วยพิธีวิวาห์อันแสนสุข หากไม่มีอุปสรรคอันใหญ่หลวงมาขวางกั้น นั่นคือ อลิส อลิส คือชื่อเล่นของ อริสรา เลิศวรรธนา หญิงสาวผู้มีความงามเพียบพร้อม เป็นบุตรสาวเพียงคนเดียวของ ร้อยตำรวจเอกบัญชา เลิศวรรธนา อดีตนายตำรวจที่ผันตัวมาเป็นนักการเมือง และนักธุรกิจใหญ่อันดับต้น ๆ ของประเทศไทย หลังจากที่ สรัล ตัดสินใจแต่งงานใหม่ เขาได้วางแผนโอนถ่ายธุรกิจให้กับ สรัส (ลีโอ) ลูกชายคนโต โดยมี สโรช (กัสโซ่) ลูกชายคนกลางเข้ามาช่วยงานด้านบริหารอีกคน ส่วน สลิล (โมเน่ต์) ที่พ่อตามใจมากที่สุดกำลังเตรียมไปคัดตัวบัลเล่ต์ที่ Juilliard ลูก ๆ ทั้งสามคนเป็นลูกที่เกิดกับ อลิส ภรรยาเก่าที่เลิกรากันไปเมื่อ 15 ปี ก่อนเพราะ สรัล จับได้ว่า อลิส นอกใจ เมื่อรอยร้าวยากจะประสานอีกทั้งทิฐิที่มีมากจนเกินกว่าจะปรับความเข้าใจ ในที่สุด อลิส ก็ตัดสินใจบินไปใช้ชีวิตอยู่ที่อังกฤษ และปล่อยให้ สรัล เลี้ยงดูลูก ๆ ทั้ง 3 คนที่เมืองไทยนักแสดง</doc>
