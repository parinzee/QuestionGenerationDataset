<doc id="98628" url="https://th.wikipedia.org/wiki?curid=98628" title="ทางหลวงแผ่นดินหมายเลข 403">ทางหลวงแผ่นดินหมายเลข 403 ทางหลวงแผ่นดินหมายเลข 403 สายนครศรีธรรมราช–กันตัง แบ่งออกเป็น 3 ช่วง ช่วงแรกเริ่มต้นจากอำเภอเมืองนครศรีธรรมราช จากนั้นก็วิ่งไปทางทิศตะวันตกเฉียงใต้ บรรจบกับทางหลวงแผ่นดินหมายเลข 41 ที่แยกสวนผัก ช่วงที่ 2 แยกจากทางหลวงแผ่นดินหมายเลข 41 บริเวณแยกบ้านจำปา วิ่งไปทางตะวันตก เข้าสู่ตัวอำเภอทุ่งสง จากนั้นวิ่งลงใต้ไปบรรจบกับทางหลวงแผ่นดินหมายเลข 419 ช่วงที่ 3 เริ่มต้นจากอำเภอเมืองตรัง ไปทางตะวันตกเฉียงใต้ สิ้นสุดที่อำเภอกันตังรายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 403 เป็นเส้นทางหลักที่เชื่อมระหว่างจังหวัดนครศรีธรรมราชกับจังหวัดตรัง โดยมีเส้นทางช่วงแรกเริ่มจากสี่แยกหัวถนน อำเภอเมืองนครศรีธรรมราช ซึ่งเป็นจุดเริ่มต้นของทางหลวงแผ่นดินหมายเลข 408 และทางหลวงแผ่นดินหมายเลข 4013 ด้วย เส้นทางในช่วงแรกเป็นถนนลาดยาง 4 ช่องจราจร มีเกาะกลางถนนคั่นกลาง วิ่งไปทางตะวันตกเฉียงใต้ เส้นทางราบเรียบ ผ่านอำเภอพระพรหม อำเภอร่อนพิบูลย์ และสิ้นสุดโดยบรรจบกับทางหลวงแผ่นดินหมายเลข 41 ที่สามแยกสวนผัก ระยะทางประมาณ 35 กิโลเมตร ช่วงที่ 2 เริ่มจากสามแยกบ้านจำปาแยกจากทางหลวงแผ่นดินหมายเลข 41 ด้านทิศเหนือ วิ่งไปทางตะวันตกขนานกับทางหลวงแผ่นดินหมายเลข 41 ทางช่วงแรกเป็นถนนลาดยาง 2 ช่องจราจรเลียบไปตามไหล่เขาเตี้ย ๆ จากนั้นได้ขยายเป็น 4 ช่องจราจร เข้าสู่ตัวอำเภอทุ่งสง จากนั้นมุ่งลงใต้ ข้ามทางหลวงแผ่นดินหมายเลข 41 เข้าสู่จังหวัดตรัง และบรรจบกับทางหลวงแผ่นดินหมายเลข 419 ระยะทางประมาณ 79 กิโลเมตร อยู่ในจังหวัดนครศรีธรรมราชประมาณ 30 กิโลเมตร และอยู่ในจังหวัดตรังประมาณ 49 กิโลเมตร ช่วงที่ 3 เริ่มจากอำเภอเมืองตรัง มุ่งไปทางตะวันตกเฉียงใต้ สิ้นสุดที่อำเภอกันตัง ระยะทางประมาณ 20 กิโลเมตร เดิมที เส้นทางช่วงที่ 1 และช่วงที่ 2 เป็นเส้นทางเดียวกัน แต่เมื่อมีการก่อสร้างทางหลวงแผ่นดินหมายเลข 41 ช่วงจังหวัดสุราษฎร์ธานี-อำเภอทุ่งสง-จังหวัดพัทลุง จึงได้ใช้ทางหลวงแผ่นดินหมายเลข 403 ช่วงแยกสวนผัก ถึงแยกบ้านจำปา ซึ่งเป็นช่วงที่ข้ามภูเขา มาเป็นส่วนหนึ่งของทางหลวงแผ่นดินหมายเลข 41 แทนรายชื่อทางแยกรายชื่อทางแยก. - จังหวัดนครศรีธรรมราช - กิโลเมตรที่ 0+250 (เริ่มต้นช่วงที่ 1) ทางแยกศาลามีชัย ถนนราชดำเนิน (ขึ้นเหนือไปเทศบาลนครนครศรีธรรมราช) ทางหลวงแผ่นดินหมายเลข 408 (ลงใต้ไปอำเภอเฉลิมพระเกียรติ และจังหวัดสงขลา) ทางหลวงแผ่นดินหมายเลข 4013 (ทางตะวันออกไปอำเภอปากพนัง สุราษฎร์ธานี) - กิโลเมตรที่ 7+000 ทางแยกนาพรุ ทางหลวงแผ่นดินหมายเลข 4103 (ขึ้นเหนือไปอำเภอท่าศาลา, ทางตะวันออกเฉียงใต้ไปอำเภอเฉลิมพระเกียรติ และจังหวัดสงขลา) - กิโลเมตรที่ 18+654 ทางแยกหินตก ทางหลวงแผ่นดินหมายเลข 4238 (ทางตะวันตกเฉียงเหนือไปอำเภอลานสกา) - กิโลเมตรที่ 26+855 ทางแยกร่อนพิบูลย์ ทางหลวงแผ่นดินหมายเลข 4018 (ลงใต้ไปอำเภอจุฬาภรณ์) - กิโลเมตรที่ 32+352 (สิ้นสุดช่วงที่ 1) ทางแยกสวนผัก ทางหลวงแผ่นดินหมายเลข 41 #1 (ทางตะวันตกไปอำเภอทุ่งสง และจังหวัดสุราษฎร์ธานี, ทางตะวันออกไปอำเภอจุฬาภรณ์ และจังหวัดพัทลุง) - (เริ่มต้นช่วงที่ 2) หลักกิโลเมตรที่ 49+911 - ทางแยกทุ่งสง ทางหลวงแผ่นดินหมายเลข 41 #3 (ทางตะวันตกไปจังหวัดสุราษฎร์ธานี, ทางตะวันออกไปอำเภอร่อนพิบูลย์ และจังหวัดพัทลุง) - กิโลเมตรที่ 66+529 ทางแยกกะปาง ทางหลวงแผ่นดินหมายเลข 4151 (ทางตะวันตกไปอำเภอบางขัน, ทางตะวันออกไปอำเภอจุฬาภรณ์)- จังหวัดตรัง - กิโลเมตรที่ 93+211 ทางแยกห้วยยอด ทางหลวงแผ่นดินหมายเลข 4 (ทางตะวันตกไปอำเภอวังวิเศษ และจังหวัดกระบี่), ทางตะวันออกไปอำเภอห้วยยอด และจังหวัดตรัง) - กิโลเมตรที่ 110+834 ทางแยกนานอน ทางหลวงแผ่นดินหมายเลข 4158 (ทางตะวันตกไปทางหลวงแผ่นดินหมายเลข 4159 และอำเภอวังวิเศษ), ทางตะวันออกไปบ้านคลองเต็ง และจังหวัดตรัง - กิโลเมตรที่ 118+075 (สิ้นสุดช่วงที่ 2) ทางแยกนาขา ทางหลวงแผ่นดินหมายเลข 419 (ทางใต้ไปอำเภอกันตัง, ทางตะวันออกไป ทางหลวงแผ่นดินหมายเลข 4 และ จังหวัดตรัง) - กิโลเมตรที่ 125+935 ทางแยกควนปริง ทางหลวงแผ่นดินหมายเลข 419 (ทางเหนือไป ช่วงที่ 2, ทางใต้ไป ทางหลวงแผ่นดินหมายเลข 404 และ อำเภอย่านตาขาว ) - กิโลเมตรที่ 142+235 ทางแยกบางเป้า ทางหลวงแผ่นดินหมายเลข 4261 (ทางตะวันตกไป ทางหลวงแผ่นดินหมายเลข 404 และ อำเภอย่านตาขาว) - กิโลเมตรที่ 142+887 (สิ้นสุดช่วงที่ 3) ทางแยกกันตัง ถนนตรังคภูมิ (ทางใต้ไป เทศบาลเมืองกันตัง, ทางตะวันออกไป ถนนอบจ. ตง.2007 และ ตำบลวังวน)เกร็ดเกร็ด. 1. ทางหลวงแผ่นดินหมายเลข 403 ช่วงทุ่งสง–บ้านจำปา ปัจจุบันเป็นทางหลวงแผ่นดินหมายเลข 4305 2. ทางหลวงแผ่นดินหมายเลข 403 ช่วงทางเข้าศาลหลักเมืองตรัง ปัจจุบันเป็นทางหลวงแผ่นดินหมายเลข 4306</doc>
