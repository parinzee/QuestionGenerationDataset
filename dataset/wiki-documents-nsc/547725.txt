<doc id="547725" url="https://th.wikipedia.org/wiki?curid=547725" title="โปรอีโวลูชันซ็อกเกอร์ 2014">โปรอีโวลูชันซ็อกเกอร์ 2014 โปรอีโวลูชันซ็อกเกอร์ 2014 () หรือที่รู้จักในญี่ปุ่น, เกาหลีใต้ และประเทศไทยในชื่อ เวิลด์ซ็อกเกอร์: วินนิงอีเลฟเวน 2014 () เป็นวิดีโอเกมฟุตบอล ซึ่งได้พัฒนาและเปิดตัวโดยโคนามิ เกมนี้ได้รับการประกาศอย่างเป็นทางการโดยโคนามิ ณ วันที่ 10 มีนาคม ค.ศ. 2013 เกมนี้จะมีส่วนที่ปรับเปลี่ยนใหม่ของฟ็อกซ์เอนจิน และเป็นอีกครั้งหนึ่งที่ยูฟ่าแชมเปียนส์ลีก, ยูฟ่ายูโรปาลีก และยูฟ่าซูเปอร์คัพ จะได้อนญาตให้ใช้สิทธิเต็มที่ในเกมนี้ รวมถึงเป็นครั้งแรก ที่เกมชุดนี้ได้รับสิทธิสำหรับเอเอฟซีแชมเปียนส์ลีกฟ็อกซ์เอนจิน ฟ็อกซ์เอนจิน. ฟ็อกซ์เอนจินเป็นแพลตฟอร์มเกมข้ามฝั่งที่สร้างโดยโคะจิมะโปรดักชันส์สำหรับการใช้งานในอนาคตโดยทีมงาน ซึ่งเป็นที่เชื่อกันว่าเอนจินนี้ได้รับการออกแบบมาเพื่อวิดีโอเกมยุคถัดไป เอนจินนี้ได้รับการเปิดเผยโดยบริษัทโคนามิ ณ วันที่ 3 มิถุนายน ค.ศ. 2011 การพัฒนาเอนจินรุ่นนี้เริ่มขึ้นภายหลังจากเสร็จสิ้นการผลิตเกม โดยมีเป้าหมายในการทำ "เอนจินที่ดีที่สุดในโลก" เอนจินนี้ทำให้เกิดความเป็นไปได้สำหรับโคะจิมะโปรดักชันส์ในการพัฒนาเกมมัลติแพลตฟอร์ม ซึ่งมีเวลาในการพัฒนาสั้นลงอย่างมีนัยสำคัญ และได้รับการอธิบายขั้นตอนแรกสำหรับนักพัฒนาที่จะย้ายออกจากการพัฒนาสำหรับแพลตฟอร์มเดียว เอนจินได้รับการตั้งชื่อต่อจากฟ็อกซ์ฮาวด์ ซึ่งเป็นหน่วยทหารสวมบทบาทจากซีรีส์ เมทัลเกียร์ ที่ซึ่งเป็นภาพสะท้อนของตัวโคจิมะโปรดักชันส์เอง โดยอิงตามสัญลักษณ์ของฟ็อกซ์ซึ่งหมายถึงสุนัขจิ้งจอก การทำงานกว่าสี่ปีในภาคใหม่ของซีรีส์โปรอีโวลูชันซ็อกเกอร์ ทางทีมผู้ผลิตได้เปิดเผยระบบใหม่ทั้งหมดที่อยู่เบื้องหลังโปรอีโวลูชันซ็อกเกอร์ 2014 ซึ่งได้อิงกับฟ็อกซ์เอนจินของโคะจิมะโปรดักชันส์ โดยเกมจะมีกราฟิกใหม่ที่น่าตื่นตาตื่นใจที่จะสร้างความตื่นเต้นและความหลากหลายของการแข่งขันฟุตบอลระดับสูงสุด โปรอีโวลูชันซ็อกเกอร์ 2014 จะขึ้นอยู่กับหกองค์ประกอบที่สำคัญที่จะกำหนดกายภาพและคุณสมบัติของเกม: ทรูบอลเทค: เป็นครั้งแรกในการจำลองฟุตบอล โปรอีโวลูชันซ็อกเกอร์ 2014 จะเป็นจุดศูนย์รวมทุกอย่างที่เกี่ยวพันกับลูกบอล: ถึงวิถีการเคลื่อนไหว และวิธีการที่ผู้เล่นได้ใช้, ลักษณะทางกายภาพของลูกบอล, ความสูงของผู้เล่น, ความเร็วและความสูงของการส่งผ่าน ฯลฯ โดยทุกอย่างจะต้องนำมาพิจารณาในการสร้างประสบการณ์ฟุตบอลที่สมจริงที่สุดสำหรับเกมระบบบ้าน โมชันแอนิเมชันสเตบิลิตีซิสเต็ม (เอ็ม.เอ.เอส.เอส): ผู้เล่นจะเป็นส่วนหนึ่งที่สำคัญของเกมร่วมกับระบบเอ็ม.เอ.เอส.เอส.ที่จะเพิ่มความสมจริงสำหรับการสื่อสารทางกายภาพระหว่างผู้เล่น, การโหม่ง การตัดสินใจในสนามโดยปัญญาประดิษฐ์สำหรับเกมที่มีมากขึ้นในขณะที่เล่นโปรอีโวลูชันซ็อกเกอร์ 2014 ฮาร์ท: อารมณ์ความรู้สึกและการสนับสนุนทั้งหมดในเกมฟุตบอลจะมีอิทธิพลต่อการเล่นของทีม การเชียร์และการกระทำเปรียบเสมือนเป็น “ผู้เล่นคนที่สิบสอง” ส่วนในสนาม ประสิทธิภาพการเล่นของนักกีฬาแต่ละคน ดีหรือไม่ดี ย่อมจะมีผลกระทบต่อทีม ซึ่งการสนับสนุนความประพฤติจะขึ้นอยู่กับความสามารถของแต่ละบุคคล หรือบังคับให้เพื่อนร่วมทีมของเขาให้การประคับประคองสำหรับเขาหากเขายังทำได้ไม่ดีพอ พีอีเอสไอดี: ได้นำมาใช้ในโปรอีโวลูชันซ็อกเกอร์ 2013 โดยระบบเพลเยอร์ไอดีสร้างความซื่อตรงต่อการเคลื่อนไหวและทักษะของดารานักเตะประมาณ 50 คน ส่วนในโปรอีโวลูชันซ็อกเกอร์ 2014 ซึ่งได้มีการเพิ่มจำนวนขึ้นเป็นอย่างมาก และยังจะนำไปใช้สำหรับในรูปแบบการเล่นของทีมอย่างเต็มที่ ทีมเพลย์: ด้วยการวางแผนจัดกลุ่มใหม่ เราจะสามารถตั้งค่าความหลากหลายของกลยุทธที่ต่างกันในพื้นที่สำคัญของสนามได้โดยใช้ผู้เล่นสามคนหรือมากกว่า ผู้เล่นเหล่านี้จะทำให้เกิดการปฏิบัติการที่แตกต่างกันอย่างมากสำหรับการใช้ประโยชน์จากช่องโหว่ในตำแหน่งป้องกันหรือกองกลาง, การขนาบข้าง, การวิ่งวิถีโค้ง หรือสามารถเล่นในตำแหน่งที่ทับซ้อนกันได้ เดอะคอร์: หนึ่งในการเปลี่ยนแปลงที่ใหญ่ที่สุดที่ได้มาจากเอนจินตัวใหม่ คือการเคลื่อนไหวของผู้เล่น, รายละเอียดของเครื่องแบบ, สีหน้าท่าทาง, สนามกีฬา ฯลฯ ที่ซึ่งทุกอย่างจะเลียนแบบความเป็นจริง การไหลเวียนของการแข่งขันจะได้รับการปรับปรุงให้ดีขึ้นพร้อมกับไม่มีฉากตัดหลังจากเกิดเหตุการณ์ที่เฉพาะเจาะจง ท้ายที่สุด แฟน ๆ ของเราจะเห็นการเปลี่ยนแปลงที่เกี่ยวข้องกับลูกฟรีคิกและโทษที่มีปฏิกิริยามากขึ้นจากการป้องกัน รวมถึงความรู้สึกที่เป็นธรรมชาติมากขึ้นเนื้อหา เนื้อหา. เป็นอีกครั้งหนึ่งที่ยูฟ่าแชมเปียนส์ลีก, ยูฟ่ายูโรปาลีก และยูฟ่าซูเปอร์คัพ จะได้รับอนุญาตให้ใช้สิทธิเต็มที่ในเกมนี้ รวมถึงเป็นครั้งแรก ที่เกมชุดนี้ได้รับสิทธิสำหรับเอเอฟซีแชมเปียนส์ลีก ส่วนรายการแข่งขันโกปาบีเบร์ตาโดรีชยังคงได้อนญาตให้ใช้สิทธิเต็มรูปแบบ พร้อมด้วยการเพิ่มเติมใหม่ของโกปาซูดาเมรีกานาและเรโกปาซูดาเมรีกานาที่ดำเนินการในปีนี้ด้วยเช่นกัน โหมดปรับแต่งใหม่จะช่วยในการปรับแต่งเครื่องแบบประจำทีมได้มากขึ้น ทั้งเสื้อ, กางเกง, ถุงเท้า รวมถึงปลอกแขนของกัปตัน เพื่อให้เกิดความหลากหลายมากกว่าเดิม นอกจากนี้ยังให้ผู้เล่นสามารถใช้ภาพที่นำเข้าสำหรับแขนเสื้อ, กางเกง และถุงเท้า ได้อย่างเสรีมากขึ้นสำหรับการสร้างรูปแบบของเครื่องแต่งกายการแข่งขันการแข่งขัน. - ฟุตบอลโลก - ฟุตบอลชิงแชมป์สโมสรโลก- ฟุตบอลชิงแชมป์แห่งชาติยุโรป - แอฟริกาคัพออฟเนชันส์ - โกลด์คัพ- โคปาอเมริกา - เอเชียนคัพ - โอเอฟซีเนชันส์คัพ- ยูฟ่าแชมเปียนส์ลีก - ยูฟ่ายูโรปาลีก - ยูฟ่าซูเปอร์คัพ- โกปาบีเบร์ตาโดรีช - โกปาซูดาเมรีกานา - เรโกปาซูดาเมรีกานา- เอเอฟซีแชมเปียนส์ลีก - เอเอฟซีคัพ - เอเอฟซีเพรซิเดนต์คัพเอเอฟซีแชมเปียนส์ลีกเอเอฟซีแชมเปียนส์ลีก. - สโมสรฟุตบอลกว่างโจวเอเวอร์แกรนด์ - เจียงซู เสิ่นตี้ - สโมสรฟุตบอลปักกิ่ง กั๋วอัน - คะชิวะ เรย์โซล- อุระวะ เรด ไดมอนด์ส - เอฟซีโซล - โปฮัง สตีลเลอส์ - ช็อนบุกฮุนไดมอเตอส์ - ซูวอนซัมซุงบลูวิงส์- อัล ฮิลาล - สโมสรฟุตบอลเอสซีจี เมืองทอง ยูไนเต็ด - สโมสรฟุตบอลบุรีรัมย์ ยูไนเต็ดทีมชาติยูฟ่าเอเชียคอนเมบอล</doc>
