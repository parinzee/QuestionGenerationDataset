<doc id="70190" url="https://th.wikipedia.org/wiki?curid=70190" title="กองหน้า">กองหน้า กองหน้า ในกีฬาฟุตบอลคือผู้เล่นที่อยู่แถวหน้าสุดของทีม (ปกติผู้เล่นทีมฟุตบอลจะแบ่งทีมออกเป็น 3 แถว คือ กองหลัง กองกลาง และกองหน้า) มีหน้าที่หลักคือการหาจังหวะในการยิงประตูฝ่ายตรงข้าม โดยที่มีผู้เล่นกองกลางคอยป้อนลูกให้ ชื่อของกองหน้า มีหลายชื่อตั้งแต่ ฟอร์เวิร์ด (Forward - FW) หรือ สไตรเกอร์ (Striker - ST)หมายเลขของกองหน้า หมายเลขของกองหน้า. ตามปกติในกีฬาฟุตบอล กองหน้าตัวหลักของทีมมักจะใส่เสื้อหมายเลข 9 หรือ 10 จริงๆ แล้วนักเตะสามารถใส่เสื้อหมายเลขอะไรก็ได้ ไม่มีกฎบังคับ (เช่น วีลียาม กาลัส ของอาร์เซน่อลเป็นผู้เล่นกองหลัง แต่ใส่เสื้อเบอร์ 10 ก็มี) สาเหตุที่กองหน้ามักจะใส่เสื้อเบอร์ 9 หรือ 10 ส่วนหนึ่งเป็นเพราะได้แรงบันดาลใจจากกองหน้าสมัยก่อนที่ใส่เสื้อเบอร์ 9 และ 10 และกลายเป็นกองหน้าในตำนานของวงการฟุตบอล (เบอร์ 10 เช่น ดิเอโก มาราโดนาหรือเปเล่ ในยุคต่อมาก็มีผู้เล่นกองหน้าที่ใส่เบอร์ 9 สร้างชื่อให้กับวงการฟุตบอล เช่น แอลัน เชียเรอร์หรือโรนัลโด) ในขณะเดียวกันในสมัยก่อนหมายเลขจะไล่จาก 1 จากผู้รักษาประตู ซึ่งจะลงท้ายที่กองหน้าที่จะเป็นหมายเลข 9 10 และ 11 ตามลำดับประเภทกองหน้าประเภทกองหน้า. - กองหน้าตัวเป้า มักเป็นศูนย์หน้าประเภทรอจังหวะ มักยืนในตำแหน่งใกล้ปากประตู มีหน้าที่พักบอล เก็บบอล หรือทำประตู เช่น แอลัน เชียเรอร์, ดีดีเย ดรอกบา, โรบิน ฟัน แปร์ซี, เฟร์นันโด ตอร์เรส, มาริโอ โกเมซ, มีโรสลัฟ โคลเซอ, เซร์คีโอ อะกูเอโร, ราดาเมล ฟัลกาโอ การ์ซีอา, อดิศักดิ์ ไกรษร, ธีรศิลป์ แดงดา เป็นต้น - กองหน้าตัวต่ำ หรือหน้าต่ำ มักเป็นตัวเชื่อมระหว่างกองกลางกับกองหน้า มีหน้าที่หลักคือสร้างจังหวะการทำประตูและหาจังหวะยิงประตูระยะไกล เช่น แด็นนิส แบร์คกัมป์, กาก้า, อันเดรย์ อาร์ชาวิน, ดีร์ก เกยต์ เป็นต้น - กองหน้าตัวริมเส้น หรือปีก มีหน้าที่สร้างเกมรุกจากริมเส้นข้างสนามด้านซ้ายหรือด้านขวา ในฟุตบอลสมัยใหม่นิยมให้ปีกเลี้ยงบอลตัดเข้ากลางสนามเพื่อหาโอกาสในการทำประตู เช่น คริสเตียโน โรนัลโด, ลิโอเนล เมสซี, ฟลอร็อง มาลูดา, โทมัส มึลเลอร์, เปโดร โรดรีเกซ, เกริกฤทธิ์ ทวีกาญจน์, มงคล ทศไกร, ศราวุฒิ มาสุข, ธนา ชะนะบุตร เป็นต้นท่าทางหลังจากการทำประตู ท่าทางหลังจากการทำประตู. ผู้เล่นในตำแหน่งกองหน้าแน่นอนป็นตำแหน่งที่มีโอกาสในการยิงประตูมากกว่าตำแหน่งอื่น ดังนั้นมีกองหน้าไม่น้อยที่สร้างเอกลักษณ์เฉพาะตัวโดยการทำท่าดีใจเมื่อเวลาที่ยิงประตูได้ในแบบเฉพาะของตัวเอง เช่น- แอลัน เชียเรอร์ - วิ่งไปข้างหน้าแล้วยกมือขึ้นข้างหนึ่ง - โรนัลโด - วิ่งไปข้างหน้า แล้วกางแขนสุดออก 2 ข้าง เหมือนกำลังจะบิน/วิ่งไปข้างหน้าแล้วใช้แขนลูบหน้าเหมือนกำลังจะปาดเหงื่อ/วิ่งไปหาผู้ชม แล้ว ทำท่าชู 1 นิ้วแล้ว แกว่งไปมา - เปเล่ - แกว่งมือ 2 ข้างไปมาเหมือนกำลังอุ้มลูก - ตีแยรี อ็องรี - วิ่งไปข้างหน้าแล้วใช้เข่า 2 ข้างไถลลงพื้น - ราอุล กอนซาเลซ - จูบแหวนหมั้นที่นิ้วมือ - คริสเตียโน โรนัลโด - วิ่งไปข้างหน้าแล้วกระโดดกลับหลังมาพร้อมทั้งกางแขนออกเล็กน้อย - เกียรติศักดิ์ เสนาเมือง - ตีลังกา 2 ตลบ</doc>
