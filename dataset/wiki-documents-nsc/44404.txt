<doc id="44404" url="https://th.wikipedia.org/wiki?curid=44404" title="วีระยุทธ ดิษยะศริน">วีระยุทธ ดิษยะศริน นาวาอากาศเอก วีระยุทธ ดิษยะศริน (1 พฤษภาคม พ.ศ. 2498) เป็นอดีตพระสวามี ในสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี เป็นอดีตพระชามาดาของพระบาทสมเด็จพระปรมินทรมหาภูมิพลอดุลยเดช และเป็นอดีตพระพระขนิษฐภรรดา (น้องเขย) ของสมเด็จพระเจ้าอยู่หัวมหาวชิราลงกรณ บดินทรเทพยวรางกูร และเป็นผู้อนุรักษ์และฟื้นฟู นางสาวสยาม เครื่องบินพลเรือนลำแรกของไทยให้กลับมาใช้งานได้ ปัจจุบันนาวาอากาศเอกวีระยุทธ ดำรงตำแหน่งเป็นอุปนายกสมาคมกีฬาทางอากาศ และการบินแห่งประเทศไทย ในพระบรมราชูปถัมภ์ และประธานมูลนิธิอนุรักษ์และพัฒนาอากาศยานไทย ในพระบรมราชูปถัมภ์ประวัติ ประวัติ. นาวาอากาศเอก วีระยุทธ ดิษยะศริน เกิดเมื่อวันที่ 1 พฤษภาคม พ.ศ. 2498 เป็นบุตรของพลอากาศเอกประหยัด ดิษยะศริน อดีตกรรมการผู้อำนวยการใหญ่ บริษัทการบินไทย กับคุณหญิงวิจิตรา ดิษยะศริน (สกุลเดิม วิกิณิยะธนี) มีน้องสองคน คือ ปาริชาติ ดิษยะศริน หอวัฒนกุล อดีตภรรยาของพลตำรวจเอก เพรียวพันธ์ ดามาพงศ์ และพลอากาศเอก ชัยพฤกษ์ ดิษยะศริน อนึ่งสกุล ดิษยะศริน เป็นนามสกุลพระราชทานจากพระบาทสมเด็จพระมงกุฎเกล้าเจ้าอยู่หัว ซึ่งปรากฏใน ทะเบียนนามสกุลที่เราได้ให้ไป ปรากฏอยู่ในลำดับที่ตามสมุดทะเบียน 1389 สะกดว่า ดิษยศริน และสะกดอย่างโรมันว่า Tishyasarin แต่ในราชกิจจานุเบกษา ครั้งที่ 17 ประกาศวันที่ 6 มิถุนายน พ.ศ. 2457 ลงว่า ดิษยะศริน จึงได้ยึดถือการสะกดนามสกุลดังกล่าวสืบมาการศึกษาและการทำงาน การศึกษาและการทำงาน. นาวาอากาศเอก วีระยุทธ ดิษยะศริน สำเร็จการศึกษาจากโรงเรียนเทพศิรินทร์ เมื่อ พ.ศ. 2514, โรงเรียนเตรียมทหาร พ.ศ. 2516, โรงเรียนนายเรืออากาศ พ.ศ. 2521, โรงเรียนนายทหารชั้นผู้บังคับฝูง พ.ศ. 2527, โรงเรียนเสนาธิการทหารอากาศ วิทยาลัยการทัพอากาศ พ.ศ. 2530, และสำเร็จการศึกษาศิลปศาสตร์มหาบัณฑิต สาขาผู้นำสังคม ธุรกิจ การเมือง มหาวิทยาลัยรังสิต นาวาอากาศเอก วีระยุทธ ดิษยะศริน รับราชการทหารอากาศ ตำแหน่งนักบินประจำหมวดบินที่ 2 หน่วยบินขับไล่โจมตีใบพัด, หน่วยบิน 112 เชียงใหม่ จากนั้นเป็นผู้บังคับฝูงบิน 411 เชียงใหม่ รองผู้บังคับกองบิน 41 เชียงใหม่ และเป็นผู้บังคับการกองบิน 41 เชียงใหม่ ก่อนจะไปดำรงตำแหน่งผู้ช่วยทูตทหารฯ ประจำกรุงวอชิงตัน ดี.ซี. ประเทศสหรัฐอเมริกา ปัจจุบันลาออกจากราชการทหาร ทำธุรกิจร้านอาหารที่รัฐเวอร์จิเนีย สหรัฐอเมริกา และดำรงตำแหน่งนายก สมาคมกีฬาทางอากาศและการบินแห่งประเทศไทย ในพระบรมราชูปถัมภ์ มูลนิธิอนุรักษ์และพัฒนาอากาศยานไทย ในพระบรมราชูปถัมภ์ ซึ่งผลงานที่มีชื่อเสียงคือการอนุรักษ์และฟื้นฟูเครื่องบิน นางสาวสยาม เครื่องบินพลเรือนลำแรกของไทย ให้กลับมาใช้งานได้ ภายหลังได้ย้ายกลับมาพำนักในประเทศไทยชีวิตส่วนตัว ชีวิตส่วนตัว. นาวาอากาศเอกวีระยุทธ ดิษยะศริน เคยสมรสกับ สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี พระราชธิดาพระองค์เล็กในพระบาทสมเด็จพระเจ้าอยู่หัวภูมิพลอดุลยเดช กับสมเด็จพระนางเจ้าสิริกิติ์ พระบรมราชินีนาถ และมีพระธิดา 2 พระองค์ ซึ่งได้รับพระบรมราชโองการโปรดเกล้าฯ สถาปนาให้ดำรงฐานันดรศักดิ์เป็น พระเจ้าหลานเธอ พระองค์เจ้า ทุกพระองค์ คือ1. พระเจ้าหลานเธอ พระองค์เจ้าสิริภาจุฑาภรณ์ (ประสูติ 8 ตุลาคม พ.ศ. 2525 — ปัจจุบัน) 2. พระเจ้าหลานเธอ พระองค์เจ้าอทิตยาทรกิติคุณ (ประสูติ 6 พฤษภาคม พ.ศ. 2527 — ปัจจุบัน) ภายหลังทั้งสองได้หย่ากัน แต่ยังคงติดต่อกับพระธิดาทั้งสองอยู่ ปัจจุบันนาวาอากาศเอกวีระยุทธ สมรสกับกับจิตสิรินท์ ดิษยะศริน (แพตตี้) นอกจากเครื่องบินแล้ว นาวาอากาศเอกวีระยุทธยังชื่นชอบรถจักรยานยนต์บิ๊กไบค์ และพาราไกลดิงเครื่องราชอิสริยาภรณ์เครื่องราชอิสริยาภรณ์. - พ.ศ. 2525 - เหรียญรัตนาภรณ์ รัชกาลที่ 9 ชั้น 1 (ภ.ป.ร. 1)</doc>
