<doc id="322691" url="https://th.wikipedia.org/wiki?curid=322691" title="พัก จี-ย็อน">พัก จี-ย็อน พัก จี-ย็อน () (โรมัน: Park Jiyeon) เป็นทั้งนักร้อง และนักแสดงหญิงชาวเกาหลี โดยเธอเป็นหนึ่งในสมาชิกนักร้องวงที-อาราประวัติ1993–2008: ชีวิตในวัยเด็ก ประวัติ. 1993–2008: ชีวิตในวัยเด็ก. พัก จี-ย็อน เกิดที่กรุงโซลประเทศเกาหลีใต้เมื่อวันที่ 7 มิถุนายน ค.ศ. 1993 เธอได้เข้าศึกษาเป็นระยะเวลาสั้น ๆ ที่โรงเรียน Seoul Arts High School, Hyehwa Girls' High School และ Lila Art High School ซึ่งเธอจบการศึกษาที่ Lila Art High School ในปี 2012 ในวัยเด็ก จีย็อน ได้รับการเลี้ยงดูอย่างใกล้ชิดจากบิดา-มารดา โดยเธอมีพี่ชาย 1 คน จีย็อน มีทักษะในกีฬา เทควันโด้ ซึ่งเป็นกีฬาที่เธอเรียนตั้งแต่เด็ก ระดับของเธอ คือ สายดำ-ระดับ 32008–2010: ช่วงต้นของชีวิตการทำงาน, วงทีอารา และการเดบิวท์ในสายอาชีพ 2008–2010: ช่วงต้นของชีวิตการทำงาน, วงทีอารา และการเดบิวท์ในสายอาชีพ. จีย็อน และ อึนจ็อง เป็นสมาชิกของวงทีอาราเพียงแค่สองคนที่ได้รับการฝึกหัดในสายการแสดง แต่ในภายหลังทั้งคู่ต่างก็เปลี่ยนมายังสายการร้องซึ่งเป็นความตั้งใจเดิม จีย็อน แสดงออกว่าเธอมีความสนใจงานนางแบบและถ่ายแบบ (Modelling) มาโดยตลอด ซึ่งในปี 2008 ในขณะที่เธออายุ 15 ปี เธอมีผลงานหลายชิ้นด้านการถ่ายแบบและโฆษณาให้กับ SMART โดยร่วมกับวงบอยแบนด์เกาหลี SHINee เธอได้ร่วมงานกับ Davichi และ SeeYa ในผลงานเพลงชื่อ Female Generation และ Forever Love ซึ่งเป็นดิจิตัลซิงเกิล โดยเผยแพร่ผลงานดังกล่าวออกสู่ตลาดในเดือน พฤษภาคม 2009 ด้วยเหตุนี้จึงทำให้เธอเป็นสมาชิกคนแรกของวงทีอาราที่มีผลงานออกสู่สาธารณะ เธอปรากฏตัวอีกครั้งในมิวสิกวิดีโอเพลง Saranghae และ My Love is Crying ในอัลบั้ม Gift From SG WANNABE ในปี 2009 หลังจากนั้นไม่นาน สื่อภายในประเทศเกาหลีต่างตั้งฉายาให้เธอว่า "คิม แท-ฮี น้อย" เนื่องจากเธอมีหน้าตาคล้ายคลึงกับนักแสดงรุ่นพี่ คิม แท-ฮี นั่นเอง ในปี 2008 จีย็อนชนะเลิศการแข่งขัน Smart Model และหลังจากนั้นเธอก็ได้ออดิชั่นผ่านระบบแคสติ้งของค่าย Mnet และได้รับการคัดเลือกให้เข้าเป็นศิลปินในสังกัดในที่สุด วงทีอาราเดบิวท์อย่างเป็นทางการในวันที่ 29 กรกฎาคม 2009 ในขณะนั้น จีย็อนมีอายุเพียง 16 ปี ในขณะที่สมาชิกในวงส่วนใหญ่ล้วนอายุอยู่ในวัย 20 ทั้งนั้น ทำให้เธอเป็นสมาชิกที่อายุน้อยที่สุดของวงมาตลอดจนกระทั่ง อารึม ได้เข้าเป็นสมาชิกในวงทีอาราในเดือนมิถุนายน 2012 และตามมาด้วย ดานี่ ซึ่งเข้าร่วมเป็นหนึ่งในสมาชิกของวงในปีเดียวกัน ในปี 2009 จีย็อน เป็นหนึ่งในไอดอลที่ร่วมรายการ Heroes ของ SBS ร่วมกับไอดอลสาวชื่อดังมากมาย อาธิเช่น ไอยู, ยู อิน-นา เป็นต้น โดยเธอมีบุคลิกที่ตรงไปตรงมาน่าขบขัน เนื่องจากออกจะขี้โวยวายและชอบใช้พลัง รวมทั้งชอบทำเสียงทุ้มดังเวลามีเรื่องไม่สบอารมณ์หรือเกิดเรื่องตื่นเต้นขึ้น ทำให้เธอได้รับฉายาว่า "ก๊ง-ลย่อง" ซึ่งแปลว่าไดโนเสาร์ หรือ "ปาร์ค ไดโน" ตั้งแต่ตอนนั้นเป็นต้นมา และจากการร่วมในรายการดังกล่าวทำให้ ไอยู กลายเป็นเพื่อสนิทที่สุดของเธอมาจนถึงปัจจุบัน จีย็อน ได้ร่วมแสดงในซีรีส์ที่ได้รับความนิยมเป็นอย่างมากเรื่อง Master of Study ทางช่อง KBS โดยที่เธอแสดงเป็นตัวละครชื่อ Na Hyun Jung และเธอยังได้รับบทนำในเรื่อง Death Bell 2:Bloddy Camp ร่วมกับ Yoon Shi-yoon ซึ่งได้แพร่ภาพในเดือน กรกฎาคม 2010 ในเดือนสิงหาคม 2010 เธอได้ปรากฏตัวเป็นแขกรับเชิญในรายการ HahaMong ซึ่งเธอได้พูดถึงการพบกันระหว่างเธอกับ Park Ji-Sung นักฟุตบอลทีมชาติเกาหลีใต้และเป็นอดีตนักฟุตบอลทีมแมนเชสเตอร์ยูไนเต็ท ในเดือนตุลาคม 2010 จีย็อน ได้เป็นพิธีกรในรายการ MBC Show! Music Core ร่วมกับ Minho และ Onew จากวง SHINee และ Suzy จากวง Miss A2011–2013 2011–2013. วันที่ 19 สิงหาคม 2011 ในระหว่างการซ้อมบันทึกเทปอำลาเวทีโปรโมทเพลง Roly Poly ของรายการ KBS Music Bank จีย็อน ประสบอาการบาดเจ็บที่เอ็นหัวเข่าขวาซึ่งทำให้ต้องนำเธอส่งโรงพยาบาลอย่างเร่งด่วน ตัวแทนของเธอแถลงกับสื่อมวลชนว่าได้เฝ้าดูอาการของเธออย่างใกล้ชิด มีการรายงานเป็นระยะ ๆ ถึงการฟื้นตัวจากอาการบาดเจ็บของเธอพร้อม ๆ กับการเดินทางไปทำกิจกรรมในฐานะศิลปิน อย่างไรก็ดี เธอต้องได้รับการประเมินอาการและความเสี่ยงอย่างถี่ถ้วนในทุก ๆ งานที่เธอเข้าร่วมในช่วงที่อาการบาดเจ็บของเธอยังไม่หายดี จีย็อน ได้รับบท Rian/Lee Ji Kyung ในเรือง Dream High Season 2 ในปี 2011 เธอได้ติดอันดับบนชาร์จของ MBC's Weekly Idol ในฐานะ "ไอดอลที่ดูดีที่สุดในชีวิตจริง" (best-looking idol in real life) และอีกครั้งในปี 2012 ในฐานะ "ไอดอลที่ดูดีที่สุด" (best-looking idol) เนื่องจากหน้าตาและบุคลิกที่โดดเด่น ในปี 2013 เธอเป็นพิธีกรร่วมกับ นิชคุน จาก 2PM, Jokwon จาก 2AM, Minho จาก SHINee และ Suzy จาก Miss A ในงาน Korean Music Wave In Bangkok 2013 ซึ่งจัดขึ้นที่ประเทศไทย ในปี 2013 จีย็อน ได้เป็นหนึ่งในสมาชิกกลุ่มเล็กของทีอารา ในชื่อ T-ara N4 (ทีอารา เอ็นโฟร์) โดยมีผลงานเพลงและมิวสิกวิดีโอชื่อ "จอน-วอน ไดอารี่" ร่วมกับสมาชิกอีก 3 คน ได้แก่ ฮโยมิน, อึนจ็อง และ อารึม (ดานี่ เป็นอีกหนึ่งในสมาชิกของ T-ara N4 แต่ยังไม่มีผลงาน และไม่ได้ร่วมในผลงาน จอน-วอน ไดอารี่) ผลงานดังกล่าวทำให้ศิลปินชาวสหรัฐฯชื่อดัง คริส บราวน์ เกิดความสนใจ และได้ร่วมงานกับ T-ara N4 เพื่อโปรโมทผลงานในประเทศสหรัฐอเมริกา2014: เปิดตัวเพลงเดี่ยว 2014: เปิดตัวเพลงเดี่ยว. ได้รับการเปิดเผยว่า จีย็อน และ ฮโยมิน จะเปิดตัวผลงานเดี่ยว ซึ่งผลงานของจีย็อนจะเปิดตัวก่อนในช่วงต้นเดือนเมษายน 2014 จากนั้นตามมาด้วยผลงานของฮโยมินในช่วงต้นเดือนพฤษภาคม 2014 (ซึ่งผลงานของทั้งคู่ต้องเลือนเปิดตัวช้าออกไปจากเดิมเนื่องมาจากเหตุการณ์เรือเซวอนอัปปาง ส่งผลให้ชาวเกาหลีงดงานรื่นเริงเพื่อเป็นการไว้ทุกข์) ในวันที่ 28 มีนาคม 2014 มีการประกาศอย่างเป็นทางการว่า จีย็อน จะเริ่มโปรโมทซิงเกิล 1MIN 1SEC ในวันที่ 20 พฤษภาคม 2014 ซิงเกิลนี้ไต่อันดับในชาร์จเพลงเกาหลีได้สูงสุดที่อันดับ 17 แต่ในขณะเดียวกันกลับทำอันดับความนิยมได้ดีในชาร์จเพลงของประเทศจีน ซึ่งสร้างสถิติใหม่ใน YinYueTai (หยินเยว่ไถ) โดยการเป็นเพลงเกาหลีเพลงแรกที่ได้รับคะแนนสูงถึง 99.50 ในผลงานถ่ายแบบเปิดตัวซิงเกิล 1MIN 1SEC ซึ่งเป็นผลงานเดี่ยวของ จีย็อน แสดงให้เห็นข้อความภาษาอังกฤษบนแผ่นหลังบริเวณใต้ไหล่ซ้ายของเธอ ซึ่งยังเป็นที่ถกเถียงกันว่า เป็นรอยสักหรือเป็นเพียงการเขียนข้อความเพื่อการถ่ายแบบ ซึ่งในภายหลังค่อนข้างเป็นที่แน่ชัดว่าเป็นรอยสัก เนื่องจากในการแสดงประกอบเพลง Trouble Maker ในงานคอนเสิร์ท The Show ข้อความดังกล่าวยังคงปรากฏอยู่บริเวณเดิม ข้อความมีใจความว่า "My parents... my heart..." ซึ่งยังไม่สามารถปะติดปะต่อให้เป็นประโยคที่สมบูรณ์ได้ เนื่องจากมักมีเครื่องแต่งกายบังบางส่วนของข้อความไป และยังเป็นที่น่าสังเกตอีกว่าข้อความดังกล่าวคล้ายคลึงกับข้อความ "My mother is the heart that keeps me alive." ของ ฮย็อนอา สมาชิกวง 4Minutes และยังปรากฏอยู่ในตำแหน่งเดียวกันอีกด้วย ทั้งนี้มีการคาดการณ์กันในสังคมทวิตเตอร์ว่า ประโยคดังกล่าวน่าจะมีใจความว่า "My parents are my heart and soul." จีย็อน ได้ร่วมเป็นหนึ่งในนักแสดงที่มีบทบาทสำคัญในละครซีรีส์เรื่อง Triangle ซึ่งได้รับบทเป็น Song Yoo Jin2015–ปัจจุบัน 2015–ปัจจุบัน. เมื่อวันที่ 11 เมษายน 2015 วง T-ara ได้ขึ้นแสดงในงานประกาศรางวัลของ YinYueTai ในประเทศจีน และ จีย็อน ได้ขึ้นแสดงผลงานเดี่ยวของเธอในเพลง Never Ever ซึ่งในงานนี้ จีย็อน ได้รับรางวัล "ศิลปินเกาหลียอดเยี่ยม" อีกด้วยผลงานภาพยนตร์ละครวารตี้โชว์มิวสิกวิดีโอผลงานเพลงเพลงประกอบละครรางวัล</doc>
