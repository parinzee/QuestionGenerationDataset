<doc id="738916" url="https://th.wikipedia.org/wiki?curid=738916" title="วอล์กกิงออนแอร์ (เพลงเคที เพร์รี)">วอล์กกิงออนแอร์ (เพลงเคที เพร์รี) "วอล์กกิงออนแอร์" () เป็นเพลงของนักร้องชาวอเมริกัน เคที เพร์รี จากสตูดิโออัลบั้มที่สี่ ปริซึม (2013) เป็นเพลงลำดับที่สี่ เพลงออกจำหน่ายในร้านค้าดิจิตอลในวันที่ 30 กันยายน ค.ศ. 2013 โดยสังกัดแคปิตอลเรเคิดส์ เป็นซิงเกิลประชาสัมพันธ์ซิงเกิลที่สอง ถัดจาก "ดาร์กฮอร์ส" เพลงนี้เป็นอยู่ในแบบสำรวจที่ส่งเสริมโดยเปปซี คู่กับเพลง "ดาร์กฮอร์ส" ซึ่งให้แฟนเพลงเลือกว่าต้องการให้เพลงใดเป็นซิงเกิลประชาสัมพันธ์ซิงเกิลแรกจากอัลบั้ม ปริซึม "วอล์กกิงออนแอร์" เป็นเพลงแนวดีปเฮาส์ และได้รับอิทธิพลจากดนตรียูโรแดนซ์ยุค 1990 ได้รับแรงบันดาลใจจากซีซี เพนิสตัน และคริสตัล วอเทอส์ หลังจากออกจำหน่าย "วอล์กกิงออนแอร์" ได้รับคำวิจารณ์จากนักวิจารณ์โดยทั่วไปว่าเป็นที่ชื่นชอบ โดยเน้นที่จังหวะที่ฟังติดหู แต่ลังเลเรื่องการแต่งเพลง เพลงเข้าชาร์ตเนื่องจากยอดดาวน์โหลดค่อนข้างสูง ขึ้นอันดับที่ 34 บนชาร์ตบิลบอร์ดฮอต 100 ในต่างประเทศ เพลงเข้าชาร์ตใน 20 ประเทศ รวมถึงออสเตรเลีย แคนาดา และนิวซีแลนด์ เพร์รีส่งเสริมเพลง "วอล์กกิงออนแอร์" ในการแสดงสดหลายครั้ง รวมถึงงานไอทูนส์เฟสติวัล 2013 และรายการแซตเทอร์เดย์ไนต์ไลฟ์</doc>
