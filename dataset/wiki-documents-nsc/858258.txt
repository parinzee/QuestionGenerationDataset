<doc id="858258" url="https://th.wikipedia.org/wiki?curid=858258" title="วิทยาลัยเทคโนโลยีและอุตสาหกรรมการต่อเรือนครศรีธรรมราช สถาบันการอาชีวศึกษาภาคใต้ ๑">วิทยาลัยเทคโนโลยีและอุตสาหกรรมการต่อเรือนครศรีธรรมราช สถาบันการอาชีวศึกษาภาคใต้ ๑ วิทยาลัยเทคโนโลยีและอุตสาหกรรมการต่อเรือนครศรีธรรมราช () เป็นวิทยาลัยด้านอุตสาหกรรมเรือ 1 ใน 3 ของประเทศไทย และหน่วยงานหนึ่งในสถาบันการอาชีวศึกษาภาคใต้ ๑ ในกำกับสำนักงานคณะกรรมการการอาชีวศึกษา กระทรวงศึกษาธิการ เปิดทำการเรียนการสอนระดับปริญญาตรี ประกาศนียบัตรวิชาชีพชั้นสูง (ปวส.) และประกาศนียบัตรวิชาชีพ (ปวช.) ตั้งอยู่ที่อำเภอปากพนัง จังหวัดนครศรีธรรมราชประวัติ ประวัติ. วิทยาลัยเทคโนโลยีและอุตสาหกรรมการต่อเรือนครศรีธรรมราช แรกเริ่มโดยได้รับประกาศจากกระทรวงศึกษาธิการให้จัดตั้ง "วิทยาลัยเทคโนโลยีและอุตสาหกรรมการต่อเรือนครศรีธรรมราช" ตามแผนพัฒนาเศรษฐกิจและสังคมแห่งชาติฉบับที่ 7 เมื่อวันที่ 16 พฤศจิกายน 2530 เพื่อพัฒนาความรู้ ทักษะ และความสามารถเกี่ยวกับเทคโนโลยีสมัยใหม่ที่ใช้ในการประกอบอาชีพ แก่ประชาชนอย่างทั่วถึงและสนองความต้องการของตลาดแรงงานในการพัฒนาพื้นที่ ชายฝั่งทะเลภาคใต้ โดยได้รับความช่วยเหลือจากโครงการเงินกู้กองทุนความร่วมมือทางเศรษฐกิจโพ้นทะเลแห่งญี่ปุ่น(OECF)เป็นเงินกู้ประมาณ 400 ล้านบาท เพื่อใช้ในการจัดซื้อครุภัณฑ์ สำหรับการเรียนการสอน เริ่มเปิดทำการสอนครั้งแรก เมื่อวันที่ 16 พฤษภาคม 2538 โดยอาศัยสถานที่เรียนของวิทยาลัยเทคนิคนครศรีธรรมราช โดยเปิดทำการสอนครั้งแรก 2 แผนก คือ ระดับ ปวช. ช่างไฟฟ้ากำลังและช่างยนต์ ต่อมาได้เปิด แผนกอิเล็กทรอนิกส์ ในปีการศึกษา 2539 ช่างกลโรงงาน ช่างเชื่อมโลหะแผ่น และช่างต่อเรือ ในปีการศึกษา 2540 ต่อมาในปีพ.ศ.2546 เปิดสอนในระดับเทียบเท่าปริญญาตรี ร่วมกับศูนย์ฝึกพาณิชยนาวี จ.สมุทรปราการ ในหลักสูตรพาณิชยนาวี (ฝ่ายช่างเครื่องกลเรือ) ปีพ.ศ.2549 เปิดปวส.สาขาเทคโนโลยีคอมพิวเตอร์ สาขาเทคโนโลยีโลจิตติกส ์และการจัดบริหารโลจิตติกส์ (สาขางานบริหารการขนส่งทางเรือ)สีประจำวิทยาลัยฯสีประจำวิทยาลัยฯ. - สีฟ้า หมายถึง ความหมายของท้องฟ้าที่กว้างไกล มีความทะเยอทะยาน มุ่งมั่น - สีคราม หมายถึง ทะเลที่มีการเรียนรู้ตลอดชีวิตหลักสูตรที่เปิดสอน หลักสูตรที่เปิดสอน. วิทยาลัยเทคโนโลยีและอุตสาหกรรมการต่อเรือนครศรีธรรมราช เปิดสอนระดับปริญญาตรี ประกาศนียบัตรวิชาชีพชั้นสูง (ปวส.) และประกาศนียบัตรวิชาชีพ (ปวช.) หลักสูตรประกาศนียบัตรวิชาชีพ- ประเภทวิชาอุตสาหกรรม.- สาขาวิชาช่างยนต์ - สาขาวิชาช่างกลโรงงาน - สาขาวิชาช่างเชื่อมโลหะ - สาขาวิชาช่างไฟฟ้ากำลัง - สาขาวิชาช่างอิเล็กทรอนิกส์ - สาขาวิชาเมคคาทรอนิกส์ - สาขาวิชาช่างต่อเรือ - ประเภทวิชาพาณิชยกรรม- สาขาวิชาพาณิชยการ หลักสูตรปรกาศนียบีตรวิชาชีพชั้นสูง- ประเภทวิชาอุตสาหกรรม.- สาขาวิชาเครื่องกล - สาขาวิชาเทคนิคการผลิต - สาขาวิชาเทคนิคโลหะ - สาขาวิชาไฟฟ้ากาลัง - สาขาวิชาอิเล็กทรอนิกส์ - สาขาวิชาเทคนิคอุตสาหกรรม - สาขาวิชาเมคคาทรอนิกส์ - สาขาวิชาอุตสาหกรรมการต่อเรือ - ประเภทวิชาบริหารธุรกิจ- สาขาวิชาการจัดการโลจิสติกส์หลักสูตรปริญญาตรีหลักสูตรปริญญาตรี. - เทคโนโลยีบัณฑิต (ทล.บ.)- สาขาวิชาเทคนิคเครื่องกลเรือ</doc>
