<doc id="79809" url="https://th.wikipedia.org/wiki?curid=79809" title="การ์โลส มูรีโย">การ์โลส มูรีโย การ์โลส มูรีโย () เกิดเมื่อวันที่ 10 ธันวาคม พ.ศ. 2513 ที่เมืองซันมีเกลีโต ประเทศปานามา การ์โลส มูรีโยเคยเป็นนักมวยที่มีอนาคตไกล โดยมีฟอร์มการชกที่ดุดัน น่ากลัว มีสไตล์เดินบุกเข้าชกแบบตะลุยตลอด จนได้รับฉายาว่า "ดูรันน้อย " (Little Duran) โดยหวังว่าจะเป็นตัวแทนของโรแบร์โต้ ดูรัน (Roberto Duran) วีรบุรุษนักชกมวยปานามารุ่นพี่ การ์โลส มูรีโยได้มีโอกาสชิงแชมป์โลกครั้งแรกในปี พ.ศ. 2536 กับชนะ ป.เปาอินทร์ นักมวยชาวไทยที่จังหวัดอ่างทอง แต่มูรีโยเป็นฝ่ายแพ้คะแนนไป โดยเป็นการแพ้ครั้งแรกของการ์โลส มูรีโยด้วย จากนั้นมูรีโยได้ชกชนะอีก 3 ครั้ง จึงมีโอกาสได้แก้มือกับชนะ ป.เปาอินทร์ อีกครั้งในปี พ.ศ. 2537 ที่จังหวัดชลบุรี และมูรีโยก็เป็นฝ่ายแพ้คะแนนไปอีก การ์โลส มูรีโยมาประสบความสำเร็จในปี พ.ศ. 2539 เมื่อเป็นฝ่ายชนะคะแนน ฮิ ยอง แช นักมวยชาวเกาหลีใต้ได้เป็นแชมป์โลกในรุ่นจูเนียร์ฟลายเวตของสมาคมมวยโลก (WBA) และสามารถป้องกันตำแหน่งเอาไว้ได้ 1 ครั้ง ก่อนที่แพ้น็อกเคอิจิ ยามากูชิ นักมวยชาวญี่ปุ่นในยกสุดท้าย ยกที่ 12 อย่างไม่คาดคิด เสียตำแหน่งแชมป์โลก จากนั้นเมื่อได้แก้มือกับยามากูชิอีกครั้ง ก็แพ้คะแนนไปอีก หลังจากนั้น การ์โลส มูรีโยก็ยังคงชกมวยต่อไป แต่ก็มีสถิติลุ่ม ๆ ดอน ๆ โดยเฉพาะในช่วงหลังแพ้ติดต่อกันตลอด จนกระทั่งแขวนนวมไปในปี พ.ศ. 2548เกียรติประวัติเกียรติประวัติ. - แชมป์ WBA Fedelatin รุ่นมินิมัมเวท- ชิง 21 กุมภาพันธ์ 2534 ชนะน็อค ออร์ลันโด มาเอสเตร ยก 7 ที่ ปานามา - ป้องกันแชมป์ครั้งที่ 1, 23 พฤษภาคม 2534 ชนะน็อค เฮซุส อาเรียส ที่ ปานามา - ป้องกันแชมป์ครั้งที่ 2, 15 สิงหาคม 2534 ชนะน็อค ยามิล การ์บัลโล ยก 2 ที่ ปานามา - ป้องกันแชมป์ครั้งที่ 3, 12 มีนาคม 2535 ชนะน็อค อันเดรส ตาวาร์เรซ ยก 3 ที่ ปานามา - ป้องกันแชมป์ครั้งที่ 4, 1 สิงหาคม 2535 ชนะน็อค มาเซลิโน โบลิวาร์ ยก 5 ที่ ปานามา - ป้องกันแชมป์ครั้งที่ 5, 17 ตุลาคม 2535 ชนะน็อค อัลดาริโอ มิรานดา ยก 1 ที่ ปานามา - ป้องกันแชมป์ครั้งที่ 6, 24 กันยายน 2536 ชนะน็อค คาร์ลอส มาริโอ เอลัวอิซา ยก 3 ที่ อาร์เจนตินา - สละแชมป์ - แชมป์ WBA Fedelatin รุ่นไลท์ฟลายเวท- ชิง 19 พฤศจิกายน 2537 ชนะน็อค โรบินสัน คูเอสตา ยก 8 ที่ ปานามา - ป้องกันแชมป์ครั้งที่ 1, 15 ธันวาคม 2537 ชนะน็อค อีริค กริฟฟิน ยก 9 ที่ สหรัฐ - ป้องกันแชมป์ครั้งที่ 2, 16 กันยายน 2538 ชนะน็อค ราฟาเอล โอโรสโก ยก 6 ที่ สหรัฐ - ป้องกันแชมป์ครั้งที่ 3, 28 กุมภาพันธ์ 2540 ชนะคะแนน วิร์กิลิโอ ชิฟุนโด ที่ ปานามา - เสียแชมป์ 27 กันยายน 2540 แพ้น็อค โจมา แกมบัว ยก 1 ที่ เวเนซุเอลา - แชมป์ปานามารุ่นไลท์ฟลายเวท (2537 -2540) - แชมป์ WBC FECARBOX รุ่นไลท์ฟลายเวท- ชิง 15 กรกฎาคม 2538 ชนะคะแนน อิกนาซิโอ อะกุยลาร์ ที่ นิการากัว - สละแชมป์ - แชมป์โลกรุ่นไลท์ฟลายเวท WBA- ชิง 13 มกราคม 2539 ชนะคะแนน ฮิ ยองชอย ที่ สหรัฐ - ป้องกันแชมป์ครั้งที่ 1, 15 มีนาคม 2539 ชนะน็อค โอเซ่ การ์เซีย เบร์นัล ยก 10 ที่ ปานามา - เสียแชมป์ 21 พฤษภาคม 2539 แพ้คะแนน เคอิจิ ยามากูชิ ที่ ญี่ปุ่น - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิมัมเวท WBA เมื่อ 9 พฤษภาคม 2536 แพ้คะแนน ชนะ ป.เปาอินทร์ ที่ อ่างทอง - ชิงแชมป์โลกรุ่นมินิมัมเวท WBA เมื่อ 26 มีนาคม 2537 แพ้คะแนน ชนะ ป.เปาอินทร์ ที่ชลบุรี - ชิงแชมป์โลกรุ่นจูเนียร์ฟลายเวท WBA เมื่อ 13 สิงหาคม 2539 แพ้คะแนน เคอิจิ ยามากูชิ ที่ ญี่ปุ่น - ชิงแชมป์ WBA Fedecaribe เมื่อ 25 พฤศจิกายน 2548 แพ้น็อค ยีน เปียโร เปเรซ ยก 3 ที่ ปานามา</doc>
