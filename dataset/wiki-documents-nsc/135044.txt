<doc id="135044" url="https://th.wikipedia.org/wiki?curid=135044" title="มงคล ณ สงขลา">มงคล ณ สงขลา นายแพทย์ มงคล ณ สงขลา อดีตรัฐมนตรีว่าการกระทรวงสาธารณสุข ในรัฐบาลพลเอกสุรยุทธ์ จุลานนท์ และอดีตปลัดกระทรวงสาธารณสุขประวัติ ประวัติ. น.พ.มงคล ณ สงขลา เกิดเมื่อวันที่ 16 มกราคม พ.ศ. 2484 สำเร็จการศึกษาระดับปริญญาตรีแพทยศาสตรบัณฑิต คณะแพทยศาสตร์ศิริราชพยาบาล และระดับปริญญาโทสาธารณสุขศาสตร์ จากประเทศเนเธอร์แลนด์การทำงาน การทำงาน. นายแพทย์มงคล ณ สงขลา รับราชการเป็นนายแพทย์ สังกัดกระทรวงสาธารณสุข เคยดำรงตำแหน่งผู้อำนวยการโรงพยาบาลพิมาย จังหวัดนครราชสีมา เป็นอธิบดีกรมการแพทย์ เป็นเลขาธิการคณะกรรมการอาหารและยา และดำรงตำแหน่งสูงสุด คือ ปลัดกระทรวงสาธารณสุข นายแพทย์มงคล ได้รับรางวัลแพทย์ชนบทดีเด่น ในปี พ.ศ. 2519งานการเมือง งานการเมือง. นายแพทย์มงคล ณ สงขลา ได้รับตำแหน่งรัฐมนตรีว่าการกระทรวงสาธารณสุข ในรัฐบาลพลเอกสรุยุทธ์ จุลานนท์ หลังการรัฐประหารในประเทศไทย พ.ศ. 2549 ผลงานที่โดดเด่นของนายแพทย์มงคล ขณะดำรงตำแหน่งรัฐมนตรีว่าการกระทรวงสาธารณสุข คือ การต่อสู้เรื่องสิทธิบัตรยา และการยกเลิกโครงการ 30 บาทรักษาทุกโรค เปลี่ยนเป็น รักษาฟรีทุกโรค และให้คนไทยห่างไกลจากโรค นายแพทย์มงคล ได้ร่วมกันลงนามทูลเกล้าฯ ถวายฎีกาขอนายกรัฐมนตรีพระราชทาน เมื่อวันที่ 5 มีนาคม พ.ศ. 2549 โดยอ้างอิงความตามมาตรา 7 ของรัฐธรรมนูญแห่งราชอาณาจักรไทย พุทธศักราช 2540เครื่องราชย์อิสริยาภรณ์</doc>
