<doc id="617733" url="https://th.wikipedia.org/wiki?curid=617733" title="ดิ เอ็กซ์เพ็นเดเบิลส์ โคตรคนทีมมหากาฬ 3">ดิ เอ็กซ์เพ็นเดเบิลส์ โคตรคนทีมมหากาฬ 3 ดิ เอ็กซ์เพ็นเดเบิลส์ โคตรคนทีมมหากาฬ 3 () เป็นภาพยนตร์แนวแอ็คชันลำดับที่ 3 ในชุด ดิ เอ็กซ์เพ็นเดเบิลส์ กำกับโดยแพทริก ฮิวส์ เขียนบทโดยครีห์ตัน โรเทนเบอร์เกอร์, แคทริน เบเนดิกต์และซิลเวสเตอร์ สตอลโลน ออกฉายในไทยเมื่อวันที่ 7 สิงหาคม ค.ศ. 2014เรื่องย่อ เรื่องย่อ. ทีมเอ็กซ์เพ็นเดเบิลส์ นำโดยบาร์นีย์ รอสได้บุกเข้าไปชิงตัวด็อกเตอร์เดธ หรือด็อก อดีตสมาชิกทีมออกมาจากรถไฟของทหาร และร่วมมือกับด็อกในงานขัดขวางการส่งอาวุธที่โซมาเลีย ที่นั่นรอสได้พบกับคอนราด สโตนแบงส์ อดีตผู้ร่วมก่อตั้งทีมเอ็กซ์เพ็นเดเบิลส์ที่เชื่อว่าเสียชีวิตไปแล้ว ทีมเอ็กซ์เพ็นเดเบิลส์ยิงต่อสู้กับลูกน้องของสโตนแบงส์ ก่อนที่สโตนแบงส์จะใช้ระเบิดจนเฮล ซีซาร์ หนึ่งในทีมเอ็กซ์เพ็นเดเบิลส์บาดเจ็บสาหัส เมื่อกลับมาที่สหรัฐฯ รอสได้รับภารกิจจากเจ้าหน้าที่ CIA แม็กซ์ ดรัมเมอร์ ให้จับตัวสโตนแบงส์มาขึ้นศาลอาญาระหว่างประเทศ รอสยอมรับภารกิจแต่ตัดสินใจยุบทีมเอ็กซ์เพ็นเดเบิลส์เพื่อไม่ให้ลูกทีมตัวเองต้องบาดเจ็บเหมือนซีซาร์ รอสเดินทางไปลาสเวกัสเพื่อพบกับโบนาปาร์ต เพื่อนเก่าเพื่อขอให้ช่วยหาสมาชิกทีมใหม่ ซึ่งประกอบไปด้วยจอห์น สไมลี, ลูน่า, ธอร์นและมาร์ส นอกจากนี้ยังมีกัลโก นักแม่นปืนผู้ซึ่งขอร้องให้รอสรับตนเข้าทีม แต่รอสปฏิเสธ ทีมใหม่ของรอสไปพบกับเทรนช์ เมาเซอร์ เพื่อนและคู่แข่งของรอส ดรัมเมอร์นำทั้งหมดไปที่โรมาเนียและจับตัวสโตนแบงส์ได้ในที่สุด แต่สโตนแบงส์ให้ลูกน้องตามมาจัดการขบวนรถของรอสและจับตัวสไมลี ลูน่า ธอร์นและมาร์สไป ส่วนรอสซึ่งถูกแรงระเบิดกระเด็นตกลงไปในแม่นำได้ฆ่าคนของสโตนแบงส์ที่ถูกส่งมาจับตัวเขาจนหนีรอดไปได้ ต่อมาสโตนแบงส์ส่งวิดีโอท้าให้รอสเข้ามาชิงตัวสมาชิกทีมใหม่ที่ตอนนี้ถูกจับอยู่ในประเทศอัสเมนิสถาน รอสตั้งใจจะเดินทางไปที่นั่นคนเดียวแต่พบกับกัลโกซึ่งขอร่วมทางไปด้วย และพบอดีตสมาชิกทีมเอ็กซ์เพ็นเดเบิลส์ที่ขอร่วมในภารกิจครั้งนี้ เมื่อเดินทางไปถึงอาคารที่สมาชิกทีมใหม่ถูกจับตัวไว้ รอสพบว่าอาคารหลังนี้ถูกวางระเบิดและทหารอัสเมนิสถานกำลังจะบุกอาคาร รอสจึงขอให้ลูกทีมทุกคนร่วมกันต่อสู้กับสโตนแบงส์ และให้ธอร์นถ่วงเวลาระเบิดไว้ได้ราวๆเกือบครึ่งชั่วโมง ต่อมาดรัมเมอร์ เมาเซอร์และหยิน หยางตามมาสมทบทางเฮลิคอปเตอร์ ลูกทีมคนอื่น ๆ ร่วมกันต่อสู้กับทหารของอัสเมนิสถาน ส่วนรอสและสโตนแบงส์สู้กันตัวต่อตัวจนกระทั่งสโตนแบงส์ถูกรอสยิงเสียชีวิต เมื่อแบตเตอรีของอุปกรณ์ที่ธอร์นใช้ถ่วงเวลาระเบิดหมดลง อาคารก็เริ่มระเบิดและพังถล่ม ดรัมเมอร์ตัดสินใจขับเฮลิคอปเตอร์ออกมาก่อนโดยมีลูกทีมของรอสทุกคนอยู่บนเครื่อง ส่วนรอสคว้าเชือกที่ผูกไว้กับเฮลิคอปเตอร์ได้ทันเวลาพอดีก่อนอาคารทั้งหลังจะถล่ม หลังซีซาร์หายดีจากอาการบาดเจ็บ รอสยอมรับกัลโก สไมลี ลูน่า ธอร์นและมาร์สเข้าร่วมทีม ทั้งหมดร่วมฉลองกันในบาร์นักแสดงนักแสดง. - ซิลเวสเตอร์ สตอลโลน รับบท บาร์นี รอส หัวหน้าทีมเอ็กซ์เพ็นเดเบิลส์ - เจสัน สเตธัม รับบท ลี คริสต์มาส - เทอร์รี ครูวส์ รับบท เฮล ซีซาร์ - ดอล์ฟ ลันด์เกรน รับบท กันเนอร์ เจนเซ่น - อาร์โนลด์ ชวาร์เซเน็กเกอร์ รับบท เทรนช์ เมาเซอร์ - เจ็ท ลี รับบท หยิน หยาง อดีตลูกทีมเอ็กซ์เพ็นเดเบิ้ลส์ - เมล กิ๊บสัน รับบท คอนราด สโตนแบงส์ นักค้าอาวุธและผู้ร่วมก่อตั้งทีมเอ็กซ์เพ็นเดเบิลส์ - เวสลีย์ สไนปส์ รับบท ด็อกเตอร์เดธ/ด็อก - อันโตเนียว บันเดรัส รับบท กัลโก - แฮร์ริสัน ฟอร์ด รับบท แม็กซ์ ดรัมเมอร์ภาคต่อ ภาคต่อ. เดือนมีนาคม ค.ศ. 2014 เพียร์ซ บรอสแนนเปิดเผยว่าเขาได้ตกลงที่จะร่วมแสดงในภาพยนตร์ชุดนี้ ด้านฮัลค์ โฮแกนก็เปิดเผยว่าเขาจะร่วมแสดงในภาคที่ 4 นี้เช่นกัน ส่วนฌ็อง-โกลด ว็อง ดามให้สัมภาษณ์ว่าเขาอยากร่วมแสดงในภาคที่ 4 ในเดือนธันวาคม ค.ศ. 2016 มีการประกาศว่า ดิ เอ็กซ์เพ็นเดเบิลส์ 4 จะเข้าฉายในปี ค.ศ. 2018 และจะเป็นภาคสุดท้ายของภาพยนตร์ชุดนี้ อย่างไรก็ตาม ด้วยปัญหากับทางสตูดิโอ Nu Image ซิลเวสเตอร์ สตอลโลนประกาศจะเลิกแสดงในภาคที่ 4 แต่ต่อมาสตอลโลนประกาศจะกลับมาแสดงในภาพยนตร์ชุดนี้ต่อ โดยมีกำหนดถ่ายทำเดือนสิงหาคม ค.ศ. 2018</doc>
