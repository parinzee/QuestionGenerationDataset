<doc id="52876" url="https://th.wikipedia.org/wiki?curid=52876" title="วันวิน จ.เจริญ">วันวิน จ.เจริญ วันวิน จ.เจริญ มีชื่อจริงว่า มงคล วงษ์ชมภู เกิดเมื่อวันที่ 12 กรกฎาคม พ.ศ. 2514 ที่ จังหวัดขอนแก่น สถิติการชก 17 ครั้ง ชนะ 12 (น็อค 7) แพ้ 5ประวัติ ประวัติ. วันวินขึ้นชกมวยสากลครั้งแรกเมื่อ 13 พฤษภาคม พ.ศ. 2533 ชนะน็อค ทับหนู ศิษย์ศิลป์ ยก 2 ที่เวทีราชดำเนิน จากนั้น ขึ้นชกชนะอีก 2 ครั้ง ก็ได้ไปชกที่ ญี่ปุ่น แพ้คะแนน ตีติง ดิกนอส เมื่อ 13 สิงหาคม พ.ศ. 2533 เมื่อกลับมาชกในเมืองไทย วันวินชกชนะอีก 6 ครั้ง มีแพ้น็อค คม ส. ธนิกุล เพียงครั้งเดียวรวมทั้งชนะน็อค สายรุ้ง อ.สุวรรณศิลป์ ยก 3 (ต่อมาเป็นแชมป์โลกของสหพันธ์มวยโลก) ใน พ.ศ. 2537 เป็นช่วงที่สหพันธ์มวยโลก (WBF) เข้ามาเผยแพร่ในประเทศไทย และเปิดโอกาสให้นักมวยสากลชาวไทยได้ขึ้นชิงแชมป์โลก วันวิน ได้โอกาสขึ้นชิงแชมป์โลกรุ่นมินิมัมเวทที่ว่างกับรอนนี่ มากราโม ปรากฏว่าวันวินพลาดท่า เป็นฝ่ายแพ้น็อคในยกที่ 2 เท่านั้นไปอย่างไม่คาดคิด แต่ก็ถือว่าวันวินเป็นนักมวยไทยรายแรกที่ขึ้นชกในสังกัดของสถาบันแห่งนี้ จากนั้น วันวินขึ้นชกอุ่นเครื่องชนะอีกสามครั้ง โดยชกชนะคะแนน โรแลนโด ทูยูกอน (ต่อมาเป็นแชมป์โลกของสหพันธ์มวยโลกและสหภาพมวยโลก) และโดมิงกุส ซิวาเลตเต้ แชมป์เงาของสหพันธ์มวยนานาชาติ (IBF) แต่วันวินก็ไม่มีโอกาสชิงแชมป์โลกอีก ใน พ.ศ. 2538 วันวินได้มีโอกาสชิงแชมป์เวทีราชดำเนิน แพ้คะแนน วังพนม ว.สระกวี และได้ไปชิงแชมป์เงาสหพันธ์มวยนานาชาติที่อินโดนีเซีย แพ้น็อค ยานีน เบลเอนโด ยก 11 จากนั้น วันวินไม่ได้ขึ้นชกมวยสากลอีกเลย และหลังจากแขวนนวมไปแล้ว วันวินมีอาการผิดปกติเนื่องจากสมองได้รับการกระทบกระเทือนจนช่วยตัวเองไม่ได้เกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิฟลายเวท WBF เมื่อ 9 ก.ค. 2537 แพ้น็อค รอนนี่ มากราโม (ฟิลิปปินส์) ยก 2 ที่ จ. สมุทรปราการ - ชิงแชมป์เงารุ่นจูเนียร์ฟลายเวท IBF เมื่อ 2 พ.ค. 2538 แพ้น็อค ยานีน เบลเอนโด (อินโด) ยก 11 ที่อินโด</doc>
