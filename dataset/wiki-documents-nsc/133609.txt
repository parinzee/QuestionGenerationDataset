<doc id="133609" url="https://th.wikipedia.org/wiki?curid=133609" title="อำเภอหนองวัวซอ">อำเภอหนองวัวซอ อำเภอหนองวัวซอ เป็นอำเภอหนึ่งของจังหวัดอุดรธานีที่ตั้งและอาณาเขต ที่ตั้งและอาณาเขต. อำเภอหนองวัวซอตั้งอยู่ทางทิศตะวันตกของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอกุดจับ - ทิศตะวันออก ติดต่อกับอำเภอเมืองอุดรธานีและอำเภอหนองแสง - ทิศใต้ ติดต่อกับอำเภอโนนสะอาด และอำเภอโนนสัง (จังหวัดหนองบัวลำภู) - ทิศตะวันตก ติดต่อกับอำเภอเมืองหนองบัวลำภู (จังหวัดหนองบัวลำภู)ที่มาของชื่ออำเภอ ที่มาของชื่ออำเภอ. ความเป็นมาของอำเภอหนองวัวซอ มีเรื่องเล่าสืบต่อกันมาเป็นนิยายปรัมปราว่า สมัยก่อนมีวัวป่าฝูงใหญ่อาศัยอยู่บริเวณหนองนาเกลือ ปัจจุบันคือหนองประจักษ์ ได้บ่ายหน้าลัดเลาะหาอาหารไปทางทิศใต้โดยมีจุดหมายอยู่ที่หนองน้ำแห่งหนึ่งที่อุดมสมบูรณ์ โดยจะมาที่หนองน้ำแห่งนี้บ่อย ๆ จนชาวบ้านได้ขนานนามหนองนี้ว่า "หนองวัวซอ" ปัจจุบันเป็นบ้านโคกก่องและบ้านหนองวัวซอ ตำบลหมากหญ้า อำเภอหนองวัวซอ ต่อมาได้ใช้ชื่อนี้เป็นหมู่บ้าน กิ่งอำเภอ และอำเภอหนองวัวซอจนถึงปัจจุบันประวัติ ประวัติ. อำเภอหนองวัวซอเดิมเป็นเขตการปกครองของอำเภอเมืองอุดรธานี จังหวัดอุดรธานี ในปี พ.ศ. 2514 ได้รับการจัดตั้งเป็น กิ่งอำเภอหนองวัวซอ โดยตั้งที่ว่าการอำเภอบริเวณบ้านโนนหวาย ตำบลโนนหวาย ห่างจากจังหวัดอุดรธานี 39 กิโลเมตร ต่อมาปี พ.ศ. 2517 กระทรวงมหาดไทย ได้ประกาศยกฐานะเป็นอำเภอ เรียกว่า อำเภอหนองวัวซอสภาพภูมิอากาศโดยทั่วไป สภาพภูมิอากาศโดยทั่วไป. ร้อนชื้นการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอหนองวัวซอแบ่งพื้นที่การปกครองออกเป็น 8 ตำบล 78 หมู่บ้านการปกครองส่วนท้องถิ่น การปกครองส่วนท้องถิ่น. ท้องที่อำเภอหนองวัวซอประกอบด้วยองค์กรปกครองส่วนท้องถิ่น 9 แห่ง โดยแบ่งออกเป็นเทศบาลตำบล 6 แห่ง และองค์การบริหารส่วนตำบล 3 แห่ง ได้แก่- เทศบาลตำบลหนองวัวซอ ครอบคลุมพื้นที่บางส่วนของตำบลหมากหญ้าและบางส่วนของตำบลหนองวัวซอ - เทศบาลตำบลภูผาแดง ครอบคลุมพื้นที่บางส่วนของตำบลหนองอ้อและบางส่วนของตำบลโนนหวาย - เทศบาลตำบลอูบมุง ครอบคลุมพื้นที่ตำบลอูบมุงทั้งตำบล - เทศบาลตำบลโนนหวาย ครอบคลุมพื้นที่ตำบลโนนหวาย (เฉพาะนอกเขตเทศบาลตำบลภูผาแดง) - เทศบาลตำบลกุดหมากไฟ ครอบคลุมพื้นที่ตำบลกุดหมากไฟทั้งตำบล - เทศบาลตำบลหนองบัวบาน ครอบคลุมพื้นที่ตำบลหนองบัวบานทั้งตำบลและตำบลหนองวัวซอ (เฉพาะนอกเขตเทศบาลตำบลหนองวัวซอ) - องค์การบริหารส่วนตำบลหมากหญ้า ครอบคลุมพื้นที่ตำบลหมากหญ้า (เฉพาะนอกเขตเทศบาลตำบลหนองวัวซอ) - องค์การบริหารส่วนตำบลหนองอ้อ ครอบคลุมพื้นที่ตำบลหนองอ้อ (เฉพาะนอกเขตเทศบาลตำบลภูผาแดง) - องค์การบริหารส่วนตำบลน้ำพ่น ครอบคลุมพื้นที่ตำบลน้ำพ่นทั้งตำบลเศรษฐกิจเศรษฐกิจ. - อาชีพหลัก ได้แก่ เกษตรกรรม รับจ้างทั่วไป - อาชีพเสริม ได้แก่ งานหัตถกรรม ทอผ้าไหมขิด และผ้าหมี่ขิด งานแปรรูปผลผลิตทางการเกษตร มะม่วงดอง มะม่วงแช่อิ่ม - จำนวนธนาคาร มี 1 แห่ง คือ ธนาคารเพื่อการเกษตรและสหกรณ์การเกษตร (ธ.ก.ส.) สาขาหนองวัวซอการศึกษาการศึกษา. - โรงเรียนมัธยม ได้แก่ โรงเรียนหนองวัวซอพิทยาคม โรงเรียนแสงอร่ามพิทยาคม โรงเรียนหนองยางชุมพิทยาคมทรัพยากรธรรมชาติที่สำคัญทรัพยากรธรรมชาติที่สำคัญ. - ทิวเขาภูพาน - ลำห้วยหลวงประชากร ประชากร. จำนวนประชากรทั้งสิ้น รวม 62,762 คน แบ่งเป็นจำนวนประชากรชาย รวม 31,412 คน จำนวนประชากรหญิง รวม 31,350 คน ความหนาแน่นของประชากร 89.28 คนต่อตารางกิโลเมตรการคมนาคม การคมนาคม. การคมนาคมทางบก ทางหลวงแผ่นดินหมายเลข 210, ทางหลวงชนบทการเกษตรและการอุตสาหกรรม การเกษตรและการอุตสาหกรรม. ผลผลิตทางการเกษตรที่สำคัญ ได้แก่ มะม่วง มันสำปะหลัง อ้อย ยางพารา ชื่อแหล่งน้ำที่สำคัญ ได้แก่ ลำห้วยหลวง โรงงานอุตสาหกรรมที่สำคัญ ได้แก่ บริษัท ทะแนค ประเทศไทย จำกัดแหล่งท่องเที่ยวแหล่งท่องเที่ยว. - โบราณสถาน/โบราณวัตถุ - วัดภูสำเภาทอง บ้านหนองแวงศรีวิไล ตำบลกุดหมากไฟ - วัดป่าช่องชาติ ตั้งอยู่บนภูเขารอยต่อระหว่างอำเภอหนองวัวซอ จังหวัดอุดรธานี กับอำเภอโนนสัง จังหวัดหนองบัวลำภู มีธรรมชาติที่สวยงาม เมื่อขึ้นไปบนวัดมองลงมาด้านล่างจะสามารถมองเห็น เขื่อนอุบลรัตน์ จังหวัดขอนแก่น ได้อย่างงดงาม - วัดดอยบันไดสวรรค์ ตั้งอยู่ห่างจาก อบต.อูบมุง ประมาณ 6 กิโลเมตร วัดดอยบันไดสวรรค์เป็นที่ตั้งพิพิธภัณฑ์ของพระอาจารย์อ่อน ญาณสิริ (เป็นหลวงปู่สายเดียวกันกับพระอาจารย์หลวงตามหาบัว ญาณสัมปันโน) ซึ่งเป็นที่เลื่อมใสและศรัทธาของชาวตำบลอูบมุงและชาวอำเภอหนองวัวซอทุกคน ซึ่งบริเวณวัดนั้นมีทัศนียภาพที่สวยงาม ร่มรื่น สงบ ห่างจากพิพิธภัณฑ์ของหลวงปู่อ่อน ขึ้นไปบนเขา ก็จะเห็นเจดีย์วัดดอยบันไดสวรรค์ที่สวยงาม วัดป่านิโครธาราม- วัดป่านิโครธาราม ตั้งอยู่ที่ บ้านหนองบัวบาน หมู่ที่ 9 หลวงปู่อ่อน ญาณสิริ ได้สร้างขึ้น และมรณภาพที่วัดนี้ เมื่อ 28 พฤษภาคม พ.ศ. 2524 วัดป่านิโครธาราม เป็นวัดที่ประชาชน เลื่อมใสศรัทธา เป็นวัดคู่บ้านคู่เมืองของชาวจังหวัดอุดรธานี มากว่า 53 ปี แล้ว - วัดป่าเกษรศิลคุณธรรมเจดีย์ ภูผาแดง (วัดภูผาแดง) ตั้งอยู่หมู่ที่ 7 ต.หนองอ้อ ห่างจาก อบต. ประมาณ 6 กิโลเมตร - วัดป่าศรัทธาถวาย (วัดถ้ำเต่า) ตั้งอยู่หมู่ที่ 5 ต.หนองอ้อ ห่างจาก อบต. ประมาณ 7 กิโลเมตร - วัดพระพุทธบาทบัวขาว (วัดภูพระบาท) ตั้งอยู่หมู่ที่ 5 ต.หนองอ้อ ห่างจาก อบต. ประมาณ 7 กิโลเมตร - วัดบุญญานุสรณ์ ตั้งอยู่ที่บ้านหนองวัวซอ หมู่ที่ 1 ตำบลหนองวัวซอ โดยมี พระอธิการทองพูน ฉายา กาญฺจโน (สารักษ์) เป็นเจ้าอาวาส- สถานที่ท่องเที่ยว - น้ำตกหินตั้ง บ้านกุดหมากไฟ อำเภอหนองวัวซอ - ภูลาดช่อฟ้า ตั้งอยู่บนภูเขาทางทิศตะวันตก ของตำบลน้ำพ่น เป็นลานหินขนาดใหญ่ที่สวยงามมากสามารถมองเห็นทัศนียภาพด้านล่าง ซึ่งเป็นจังหวัดหนองบัวลำภู- น้ำตกห้วยหลี่ผี เป็นน้ำตกที่ตั้งอยู่บนเชิงเขาทางทิศตะวันตกของตำบลน้ำพ่น - ไร่องุ่น สีรุ่ง ตั้งอยู่ทิศตะวันตกบ้านเกษตรสมบูรณ์ ถนนสายหนองแซงสร้อย-เกษตรสมบูรณ์ ติดต่อกับเขตโนนทัน ซึ่งถือว่าเป็นการส่งเสริมการท่องเที่ยวเชิงเกษตรในพื้นที่ ประมาณ 1,000 ไร่ ในการชมไร่องุ่นจะมีม้าเป็นพาหนะ ให้ขี่ชมไร่องุ่น และทัศนียภาพภายในไร่สวยงามมาก - ถ้ำกกดู่ ห่างจากที่ทำการ อบต.โนนหวาย ประมาณ 3 กิโลเมตร เนื้อที่ประมาณ 120 ไร่ เป็นแอ่งน้ำอยู่ระหว่างหุบเขาล้อมรอบ ระหว่างเส้นทางมีพิพิธภัณฑ์กระดูกไดโนเสาร์ และวัดกกดู่ ซึ่งมีพิพิธภัณฑ์หลวงปู่คำพอง - น้ำตก 2 ชั้น ห่างจากที่ทำการ อบต.โนนหวาย ประมาณ 7 กิโลเมตร ช่วงฤดูฝนมีน้ำไหลหลาก ทิวทัศน์สวยงาม ระหว่างเส้นทางมีวัดผาสุการาม ซึ่งมีทิวทัศน์ที่สวยงามร่วมเย็น - น้ำตกโตดโตน ตั้งอยู่หมู่ที่ 5 บ้านผาสิงห์ ตำบลหมากหญ้า อำเภอหนองวัวซอห่างจากถนนหนองวัวซอ-อูบมุง ประมาณ 9 กิโลเมตร ด้านหน้าน้ำตก จะมีโขดหินเรียงกันเป็นชั้น ๆ ตามธรรมชาติ ประมาณ 6-7 ชั้น พื้นที่ปกคลุมไปด้วยต้นไม้นานาชนิด ร่มรื่นสวยงาม ช่วงหน้าฝนจะดูสวยงามมาก เพราะมีน้ำไหลผ่านตกลงไปทีละชั้น- ถ้ำงูทรวง ตั้งอยู่บนเขานกแซว หมู่ที่ 5 บ้านผาสิงห์ ตำบลหมากหญ้า อำเภอหนองวัวซอ ห่างจาก หมู่บ้าน ประมาณ 1 กิโลเมตร ก่อนถึงถ้ำจะมีลานหินกว้างประมาณ 10 ไร่ จะมีต้นดอกไม้นานาชนิดขึ้นตามร่องหินเป็นธรรมชาติ มีต้นไม้ใหญ่ปกคลุมร่มรื่น ปากถ้ำจะมีรูปสลักอักษรขอมโบราณ และสลักรูปงูใหญ่หลายตัว เข้าไปในถ้ำมีช่องลอดลงไปลึกประมาณ 3 เมตร กว้างประมาณ 1 เมตร บริเวณภายในถ้ำกว้าง 1 งาน จะมีน้ำใสไหลตลอดเวลา เป็นแหล่งท่องเที่ยวเชิงผจญภัย - อ่างเก็บน้ำคำหมากคูณตั้งอยู่ที่ หมู่ที่ 4 ต.หนองอ้อ (ทางขึ้นวัดเกษรศีลคุณ ฯ) วัดภูผาแดง ระยะทางห่างจากที่ทำการ อบต. หนองอ้อ 2 กิโลเมตร มีเนื้อที่ 60 ไร่ เป็นอ่างเก็บน้ำที่มีความสวยงามมาก ทัศนียภาพรอบ ๆ บริเวณเป็นป่าไม้เขียวชอุ่ม - ห้วยหลี่ผี ตั้งอยู่ที่ หมู่ที่ 5 ต.หนองอ้อ (ทางขึ้นวัดพระพุทธบาทบัวขาว) วัดภูพระบาท ระยะทางห่างจากที่ทำการ อบต.หนองอ้อ 6 กิโลเมตร มีเนื้อที่ 75 ไร่ - วัดโนนสว่าง ตั้งอยู่ที่ ตำบลหมากหญ้า อ.หนองวัวซอ โดยมี พระครูพิพัฒน์วิทยาคม (หลวงเจริญ ฐานยุตโต) เป็นเจ้าอาวาสมีชื่อเสียงทางด้านวิชาอาคม ลูกศิษมีตั้งแต่ ดารา ข้าราชการ ทหาร ตำรวจ พ่อค้าประชาชน เมื่อเอ่ยชื่อวัดโนนสว่างทุกคนคงรู้ดี โดยหลวงพ่อได้รับพระราชทาน ราชทินนาม "สายวิทยาคม" ฝายธรรมยุติรูปเดียวในประเทศ เฉกเช่น พระเทพวิทยาคม (หลวงพ่อคูณ ปริสุทโธ) ฝ่ายมหานิกาย แห่งวัดบ้านไร่โรงแรมโรงแรม. - หนองวัวซอรีสอร์ทเทศกาลสำคัญเทศกาลสำคัญ. - งานมะม่วงแฟร์ สนามที่ว่าการอำเภอหนองวัวซอ - บุญเข้าพรรษา วัดภายในอำเภอ - ประเพณีแข่งเรือ-บุญออกพรรษาปวารณา หนองน้ำหนองวัวซอ เขื่อนห้วยหลวง บ้านหนองบัวบาน - บุญตักบาตรเทโวโรหณะ องค์การบริหารส่วนตำบลหนองบัวบาน บ้านหนองบัวบาน (ที่ยาวที่สุดในจังหวัดอุดรธานี) - บุญบั้งไฟ ทุกหมู่บ้าน - งานประจำปีประกวดธิดาปลานิล องค์การบริหารส่วนตำบลหนองบัวบาน บ้านหนองบัวบาน ริมเขื่อนห้วยหลวงโครงการสำคัญของอำเภอ</doc>
