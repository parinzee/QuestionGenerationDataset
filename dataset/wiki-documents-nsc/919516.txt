<doc id="919516" url="https://th.wikipedia.org/wiki?curid=919516" title="สมเด็จพระราชินีมาตีลด์แห่งเบลเยียม">สมเด็จพระราชินีมาตีลด์แห่งเบลเยียม สมเด็จพระราชินีมาตีลด์แห่งเบลเยียม (; ; พระราชสมภพ: 20 มกราคม ค.ศ. 1973) หรือพระนามเดิมว่า มาตีลด์ มารี คริสตียาน กีแลน ดูว์เดอแกม ดาโก (Mathilde Marie Christiane Ghislaine d'Udekem d'Acoz) สมเด็จพระราชินีในสมเด็จพระราชาธิบดีฟีลิปแห่งเบลเยียม มีเชื้อสายสืบแต่สกุลขุนนางของโปแลนด์ พระองค์เป็นพระราชินีพระองค์แรกที่ถือสัญชาติเบลเยียม ภายหลังจากการขึ้นครองราชย์ของพระราชสวามีพระราชประวัติ พระราชประวัติ. สมเด็จพระราชินีมาตีลด์แห่งเบลเยียมพระราชสมภพเมื่อวันที่ 20 มกราคม ค.ศ. 1973 ทรงเป็นธิดาคนแรกจากบุตรทั้งห้าคนของเคานต์ปาทริก ดูว์เดอแกม ดาโก กับเคาน์เตสอันนา มารียา (สกุลเดิม คอมอรอฟสกา) พระชนกเป็นบุตรของบารอนชาร์ล ดูว์เดอแกม ดาโก มีเชื้อสายวอลลูน ส่วนพระชนนีเป็นพระธิดาของเคานต์มีคาเอล คอมอรอฟสกี กับเจ้าหญิงโซเฟีย ซาพีฮาแห่งกราชิตชึน พระองค์มีพระพี่น้อง 5 คน โดยมีพระองค์เป็นบุตรคนโต มีพระอนุชา และพระขนิษฐา ได้แก่1. นางสาวมารี-อาลิกซ์ ดูว์เดอแกม ดาโก (16 กันยายน 1974 - เมษายน 1997) 2. มาร์กราวีน เอลีซาแบ็ต ปัลลาวีชีนี (17 มกราคม 1977) สมรสกับมาร์กราฟอัลฟอนโซ ฟอน ปัลลาวีชีนี มีบุตรด้วยกันสองคน 3. บารอเนสเอแลน ยานเซน (22 กันยายน 1979) สมรสกับบารอนนีกอลา ยานเซน มีธิดาหนึ่งคน 4. เคานต์ชาร์ล-อ็องรี ดูว์เดอแกม ดาโก (13 พฤษภาคม 1985) พระองค์ตรัสภาษาฝรั่งเศส ดัตช์ อังกฤษ และอิตาลีได้ แม้ว่าจะทรงสืบเชื้อสายโปแลนด์มาจากพระชนนี แต่พระชนนีมิได้สอนภาษาโปแลนด์แก่พระองค์ ด้วยเห็นว่ามันไม่สำคัญนัก พระองค์จึงทราบเพียงคำในภาษาโปแลนด์ไม่กี่คำ พระองค์มีพระจริยวัตรนุ่มนวลงดงาม เรียบง่าย และเป็นกันเองกับประชาชนโดยทั่วไป ชาวเบลเยียมเห็นด้วยว่าสมเด็จพระราชาธิบดีฟีลิปทรงสนพระทัยประกอบพระราชกรณียกิจมากขึ้นการศึกษา การศึกษา. ทรงสำเร็จการศึกษาระดับมัธยมต้นสถาบันเวียร์ฌฟีแดล (Institut de la Vierge Fidèle) ต่อมาทรงสำเร็จการศึกษาหลักสูตรการฝึกอรรถบำบัด (เกียรตินิยม) จากสถาบันเสรีมารี ฮัปส์ (Institut Libre Marie Haps) ที่กรุงบรัสเซลส์ ช่วงปี ค.ศ. 1991-1994 สมเด็จพระราชินีมาตีลด์ทรงงานเป็นนักอรรถบำบัด ช่วงปี ค.ศ. 1995-1999 ภายหลังทรงเข้าศึกษาในระดับอุดมศึกษาสาขาจิตวิทยา มหาวิทยาลัยคาทอลิกแห่งลูแวง และได้รับปริญญาบัตร (เกียรตินิยม) ในปี ค.ศ. 2002อภิเษกสมรส อภิเษกสมรส. กษัตริย์ฟีลิปและพระองค์ทรงหมั้น และได้เสกสมรสกันเมื่อวันที่ 4 ธันวาคม ค.ศ. 1999 ทรงจดทะเบียนสมรสที่ศาลาว่าการกรุงบรัสเซลส์ และทำพิธีทางศาสนาที่มหาวิหารแซ็งมีเชลและแซ็งกูดูลา พระองค์ทรงได้รับการสถาปนาเป็น เจ้าหญิงแห่งเบลเยียม เมื่อวันที่ 8 พฤศจิกายน ค.ศ. 1999 (ประกาศเมื่อวันที่ 13 พฤศจิกายน และมีผลตั้งแต่วันที่ 9 ธันวาคมปีเดียวกันนั้น) ทั้งสองมีพระโอรสและพระธิดา 4 พระองค์ คือ1. เจ้าหญิงเอลีซาแบ็ต เตแรซ มารี เอแลน (ประสูติ 25 ตุลาคม 2001) 2. เจ้าชายกาบรีแยล โบดวง ชาร์ล มารี (ประสูติ 20 สิงหาคม 2003) 3. เจ้าชายแอมานุแอล เลออปอล กีโยม ฟร็องซัว มารี (ประสูติ 4 ตุลาคม 2005) 4. เจ้าหญิงเอเลออนอร์ ฟาบียอลา วิกตอรียา อาน มารี (ประสูติ 16 เมษายน 2008) พระองค์เป็นแม่ทูนหัวของเจ้าหญิงอะเลกซียาแห่งเนเธอร์แลนด์ และเจ้าหญิงอิซาเบลลาแห่งเดนมาร์กพระราชกรณียกิจ พระราชกรณียกิจ. ในฐานะที่พระองค์เป็นพระบรมวงศานุวงศ์ พระองค์ได้ประกอบพระกรณียกิจและได้อุปถัมภ์องค์กรการกุศลหลายรายการ ทั้งนี้พระองค์มีส่วนร่วมในสภาเศรษฐกิจโลก พระองค์ได้ตั้งกองทุนขึ้นในปี ค.ศ. 2001 เพื่อส่งเสริมดูแลบุคคลที่มีความเสี่ยง และรางวัลประจำปีแก่ผู้ที่ทำงานเป็นอย่างดี เป็นต้นว่า การศึกษา, สุขภาพสตรี และการปกป้องสตรีจากความรุนแรง ตั้งแต่ปี ค.ศ. 2009 พระองค์ได้รับการแต่งตั้งเป็นประธานกิตติมศักดิ์ของยูนิเซฟเบลเยียม โดยทรงหน้าที่พิเศษเป็นผู้แทนองค์การอนามัยโลกเพื่อสร้างภูมิคุ้มกัน พระองค์และพระราชสวามี นำผู้แทนทางเศรษฐกิจไปยังสหรัฐอเมริกาในปี ค.ศ. 2011 และประเทศเวียดนามในปี ค.ศ. 2012พระเกียรติยศพระอิสริยยศพระเกียรติยศ. พระอิสริยยศ. - นางสาวมาตีลด์ ดูว์เดอแกม ดาโก (20 มกราคม ค.ศ. 1973 — 8 พฤศจิกายน ค.ศ. 1999) - เฮอร์รอยัลไฮนิส เจ้าหญิงมาตีลด์แห่งเบลเยียม, ดัชเชสแห่งบราบันต์ และเคาน์เตสแห่งดูว์เดอแกม ดาโก (8 พฤศจิกายน ค.ศ. 1999 — 21 กรกฎาคม ค.ศ. 2013) - เฮอร์มาเจสตี สมเด็จพระราชินีมาตีลด์แห่งเบลเยียม (21 กรกฎาคม ค.ศ. 2013 — ปัจจุบัน) หลังการอภิเษกสมรส พระชนก และพระปิตุลาของพระองค์ ได้รับการสถาปนาเป็น เคานต์พงศาวลี</doc>
