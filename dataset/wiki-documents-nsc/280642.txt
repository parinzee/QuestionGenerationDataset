<doc id="280642" url="https://th.wikipedia.org/wiki?curid=280642" title="อัล มาร์ติโน">อัล มาร์ติโน อัล มาร์ติโน (7 ตุลาคม ค.ศ. 1927 - 13 ตุลาคม ค.ศ. 2009) นักร้องและนักแสดงชาวอเมริกันเชื้อสายอิตาเลียน มีชื่อเสียงในช่วงทศวรรษ 1960 ถึงกลางทศวรรษ 1970 ผลงานเพลงที่มีชื่อเสียง เช่นเพลง "Here in My Heart", "I Love You Because", "Spanish Eyes", "Love Is Blue" และ "Speak Softly Love" อัล มาร์ติโน เดิมชื่อ แจสเปอร์ ชินี (Jasper Cini) เกิดที่ฟิลาเดลเฟีย เพนซิลเวเนีย บิดามารดาอพยพมาจากมอลตาและทำงานเป็นช่างก่อสร้าง อัล มาร์ติโน ยังเป็นที่รู้จักในชื่อ จอห์นนี ฟอนเทน (Johnny Fontane) เป็นตัวละครนักร้องที่สนิทสนมกับครอบครัวคอร์เลโอเน ในภาพยนตร์เรื่อง เดอะก็อดฟาเธอร์ (1972) และ เดอะก็อดฟาเธอร์ ภาค 3 (1990) ที่มาร์ติโนรับบท และร้องเพลงประกอบภาพยนตร์ จำนวนสามเพลง คือ "Speak Softly Love" (ภาคแรก), "I Have But One Heart" (ภาคแรก) และ "To Each His Own" (ภาคสาม) ว่ากันว่าตัวละครนี้ถอดแบบมาจากชีวิตจริงของแฟรงก์ ซินาตรา ที่มีความเกี่ยวพันกับแก๊งมาเฟีย และยังใกล้เคียงกับชีวิตจริงของตัวมาร์ติโนเองด้วย อัล มาร์ติโน เสียชีวิตเมื่อวันที่ 13 ตุลาคม ค.ศ. 2009 ด้วยวัย 82 ปี ที่บ้านพักในวัยเด็กที่สปริงฟิลด์ เพนซิลเวเนีย ก่อนหน้าจะเสียชีวิตไม่นาน มาร์ติโนเพิ่งเสร็จจากการบันทึกเสียงอัลบัมใหม่ ชื่อ “Thank You for Being My Wife” ที่อุทิศให้กับจูดี มาร์ติโน ภรรยาของเขา</doc>
