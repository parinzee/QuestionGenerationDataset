<doc id="91770" url="https://th.wikipedia.org/wiki?curid=91770" title="เด็กดี.คอม">เด็กดี.คอม เด็กดีดอตคอม () เป็นเว็บไซต์ของไทย ก่อตั้งเมื่อวันที่ 31 ธันวาคม พ.ศ. 2542 โดยกลุ่มนักเรียนชั้นมัธยมศึกษาตอนปลาย มีจุดมุ่งหมายในการสร้างเว็บไซต์สำหรับการพบปะพูดคุยของเพื่อนวัยเดียวกัน และปัจจุบันเว็บไซต์เด็กดีดอตคอม ได้จดทะเบียนดำเนินธุรกิจเว็บไซต์และสื่ออินเทอร์เน็ตในนาม บริษัท เด็กดี อินเตอร์แอคทีฟ จำกัดเนื้อหา เนื้อหา. ลักษณะของเว็บ การนำสร้างชุมชนสำหรับวัยรุ่น เป็นแหล่งรวมตัว พบปะพูดคุยของวัยรุ่น วัยมัธยมฯ จนไปถึงระดับมหาวิทยาลัย โดยมีการให้บริการที่โดดเด่น ได้แก่ เว็บบอร์ด บล็อก, Writer ชุมชนนักเขียน ที่เปิดโอกาสให้วัยรุ่นได้นำเสนอผลงาน งานเขียน ของตนเองในเว็บไซต์ นอกจากนี้ยังมีเนื้อหาที่เกี่ยวกับไลฟ์สไตล์ ของวัยรุ่น การศึกษา และการเตรียมตัวสอบแอดมิชชั่น รวมเวบที่มีประโยชน์ต่อวัยรุ่น เช่น บอร์ดโรงเรียน เว็บไซต์ของโรงเรียน อีกด้วย เว็บไซต์นี้จะเป็นที่นิยมกันมากเมื่อถึงช่วงสอบและหลังสอบการเข้ามหาวิทยาลัย โดยจะเป็นที่ตั้งคำถาม ปรึกษาหารือ ช่วยเหลือกันในการเข้าเรียนต่ออันดับเว็บ อันดับเว็บ. เด็กดี.คอม เป็นเว็บไซต์ที่มีผู้เข้าชมจากประเทศไทยมากเป็นอันดับที่ 26 (19 กันยายน 2557) จากการจัดอันดับโดยอะเล็กซา หากจำแนกตามช่วงอายุของผู้เข้าชมจะพบว่า มีวัยรุ่นเข้าชมมากที่สุดของไทย จากการจัดอันดับของทรูฮิตคอลัมน์เด่น คอลัมน์เด่น. บทความสาระและบันเทิงที่ทีมคอลัมนิสต์ร่วมกันสร้างสรรค์ขึ้นในเว็บไซต์เด็กดีดอตคอมจะแบ่งเป็นหมวดคอลัมน์อย่างชัดเจน สามารถเลือกอ่านได้ตามความต้องการ อาทิ- "ทีแคส รับตรง/แอดมิชชั่น" (Admission TCAS) คอลัมน์การศึกษาไทยสำหรับเด็กมัธยมฯ ปลาย ที่รวบรวมทั้งข่าวสารการสอบตรง สอบเข้ามหาวิทยาลัยในระบบ TCAS บทความเคล็ดลับวิธีการเตรียมตัวสอบต่าง ๆ รวมถึงโปรแกรมคำนวณคะแนนแอดมิชชั่นที่มีผู้สนใจใช้งานเป็นจำนวนมาก - "การศึกษา" (Education) คอลัมน์น่ารู้สำหรับวัยเรียน ทั้งประถม มัธยมฯ ต้น มัธยมฯ ปลาย ปวช. และปวส. ไม่ว่าจะเป็นเคล็ดลับเรียนดี ฟิตเกรดให้พุ่ง เจาะลึกโรงเรียนน่าอยู่ทั่วประเทศ เกร็ดความรู้วิทยาศาสตร์สนุก ๆ กับเรื่องวิทย์จี๊ดสุด ๆ เรื่องราวกวดวิชายอดฮิต รวมถึงบทความเด่นทางสายอาชีพ - "เรียนต่อนอก" (Study Abroad) คอลัมน์สำหรับเด็กไทยหัวใจต่างประเทศ รวบรวมทุนการศึกษาจากประเทศต่าง ๆ พร้อมโปรแกรมค้นหาที่ใช้งานง่าย บทความเรียนรู้ภาษาอังกฤษสนุก ๆ กับ English Issue ประสบการณ์เรียนต่อนอกของนักเรียนไทยในต่างแดน การเตรียมตัวศึกษาต่อต่างประเทศ และการเรียนรู้วัฒนธรรมต่างประเทศ - "นูเกิร์ล" (NuGirl) คอลัมน์ที่จะเปลี่ยนสาว ๆ วัยรุ่นให้สวยป็อบเหมาะสมกับวัย มีทั้งบทความแฟชั่น Dress Up สุขภาพ Health Me ความสวยความงาม Beauty Story ดูแลเสื้อผ้า หน้า ผม ตั้งแต่หัวจรดเท้า - "นักเขียน-นิยาย" (Writer) คลังนิยายออนไลน์จากทั่วประเทศ เปิดพื้นที่ให้นักเขียนได้ใช้ความคิดสร้างสรรค์อย่างเต็มที่ และให้นักอ่านได้เลือกอ่านนิยายที่ชื่นชอบ ทั้งแฟนตาซี ผี นิยายรัก และแฟนฟิค - "โคเรียน โคริ" (Korean Kori) คอลัมน์ฮิตกับเรื่องฮิป ๆ ไม่ซ้ำใครสไตล์เกาหลี กับบทความที่จะทำให้รู้ทุกซอกทุกมุมของแดนกิมจิ ทั้งอัปเดตข่าวสาร เรียนภาษา รู้วัฒนธรรม พาท่องเที่ยว เฮฮากับวาไรตี้และเคป็อบ - "เออีซี ว้าว!" (AEC WOW!) คอลัมน์เตรียมพร้อมเด็กไทยก่อนเข้าสู่ยุคประชาคมอาเซียน ด้วยเรื่องราวสนุก ๆ ของวัฒนธรรม ภาษา นิสัย ตำนาน เรื่องเด็ด และสถานที่ท่องเที่ยวทั้ง 10 ประเทศ - "ดูดวง" (เด็กดีดูดวง) คอลัมน์ดูดวงรายสัปดาห์ที่นับว่าฮอตฮิตที่สุดในเว็บไซต์เด็กดีดอตคอม ซึ่งหลายคนยืนยันว่าแม่นสุด ตรงสุด จนต้องติดตามอ่านเป็นประจำ - "เรื่องลี้ลับ" คอลัมน์สุดฮิตอีกคอลัมน์หนึ่ง เนื้อหาเกี่ยวกับกับเรื่องลี้ลับในสถาบัน โดยมีน้อง ๆ สมาชิกในเว็บไซต์เป็นผู้แจ้งเบาะแสหรือเล่าที่มาของความลี้ลับ ให้พี่ลาเต้นำมาถ่ายทอดต่อเน็ตไอดอล (Net Idol) เน็ตไอดอล (Net Idol). เว็บไซต์เด็กดีดอตคอม เปิดโอกาสให้วัยรุ่นที่มีความสามารถ บุคลิกดี กล้าแสดงออก และมีความสนใจงานในวงการบันเทิง ได้มีโอกาสสร้างผลงาน เพื่อเป็นพื้นฐานสำหรับงานอื่น ๆ ในโอกาสต่อไป โดยแบ่งเป็น 3 ส่วนคือ- "มีทเด็กดี" (Meet Dek-D) คอลัมน์สุดฮิตที่มีวัยรุ่นหน้าใหม่ผลัดเปลี่ยนหมุนเวียนกันมาเป็นนายแบบ-นางแบบ เนื้อหาเป็นสัมภาษณ์พิเศษเกี่ยวกับประวัติส่วนตัว การศึกษา ความสามารถ ความสนใจและงานอดิเรก พร้อมทั้งมีการถ่ายแบบแฟชั่น แสดงถึงความน่ารักสดใส สมวัย - "เด็กดีพรีเซ็นเตอร์" (Dek-D Presenter) สำหรับวัยรุ่นที่มีผลงานผ่านทางหน้าเว็บไซต์เด็กดีดอตคอม จะได้รับการโปรโมทจากทางเว็บไซต์ให้เป็นพรีเซนเตอร์ของเว็บไซต์ - "เด็กดีแคสติ้ง" (Dek-D Casting)] ระบบฝากประวัติออนไลน์ เปิดโอกาสให้วัยรุ่นทุกคนที่มีความสนใจ อยากแสดงความสามารถ ส่งใบสมัครแนะนำตนเอง โดยคนที่มีบุคลิกตรงความต้องการ จะได้รับการคัดเลือกให้เข้ารอบมาถ่ายทำประวัติ (สร้าง Portfolio) ของตนเอง ฝากไว้กับทางเว็บไซต์ เพิ่มโอกาสสำหรับงานอื่น ๆ ในโอกาสต่อไปกิจกรรมเสริม ด้านการศึกษาและแอดมิชชั่น กิจกรรมเสริม ด้านการศึกษาและแอดมิชชั่น. เว็บไซต์เด็กดีดอตคอมเป็นเว็บไซต์ที่มีวัยรุ่นเข้าใช้บริการเป็นจำนวนมาก เพื่อตอบสนองต่อการใช้งานซึ่งต้องการข้อมูลด้านการศึกษาต่อในระดับอุดมศึกษาเป็นหลัก จึงได้จัดกิจกรรมเสริมด้านการศึกษาและแอดมิชชั่นขึ้น เพื่อเพิ่มโอกาสในการสอบแข่งขันเข้าศึกษาต่อในสถาบันต่าง ๆ ดังนี้- "แอดมิชชั่นออนทัวร์" (Admission On Tour) กิจกรรมแนะแนวแอดมิชชั่นสุดมันไม่ซ้ำใคร ช่วยให้น้อง ๆ เข้าใจการสอบแอดมิชชั่นมากขึ้น จัดขึ้นสำหรับน้อง ๆ ม.6 โดยเฉพาะ ไปมาแล้ว 149 โรงเรียน - "แอดมิชชั่นเรียลลิตี้" (Admission Reality) เรียลลิตี้โชว์ครั้งแรกบนเว็บไซต์ ตีแผ่ชีวิตจริงเด็กแอดมิชชั่น กับการเตรียมตัวสอบแข่งขันเข้ามหาวิทยาลัย เริ่มครั้งแรกในปี 2553 ปัจจุบันมีทั้งหมด 9 รุ่น (ปี 2561) - "แอดมิชชั่นออนสเตจ และทีแคสแฟร์" (Admission On Stage and TCAS Fair) กิจกรรมแนะแนวการเลือกคณะ พร้อมประสบการณ์ตรงจากรุ่นพี่ แนะแนวกันสด ๆ ดูแนวโน้มการสอบติดกันสด ๆ บนเวทีทอล์กโชว์ เริ่มครั้งแรก ปี 2557ร้านขายของที่ระลึกและร้านหนังสือ (Dek-D’s Store) ร้านขายของที่ระลึกและร้านหนังสือ (Dek-D’s Store). นอกจากบทความ เว็บบอร์ด และกิจกรรมต่าง ๆ ที่เด็กดีดอตคอมจัดขึ้นแล้ว ภายในเว็บไซต์ยังเปิดบริการจำหน่ายหนังสือและของที่ระลึก ซึ่งสามารถสั่งซื้อออนไลน์ได้ตลอด 24 ชั่วโมงอีกด้วย- "ร้านขายของที่ระลึก" (Dek-D’s Gift Store) เช่น เข็มกลัดแอดมิชชั่น “จงติด”, ถุงผ้า I’m Dek-D”, ชุดเครื่องเขียนคอมโบ้, เสื้อยืด “เข้าเว็บเด็กดี” เป็นต้น - "ร้านขายหนังสือ" (Dek-D’s Book Store) เช่น กว่าจะเป็นหมอ, กว่าจะจบอักษร, Admission ขั้นเทพ!, คู่มือชิงทุนญี่ปุ่น เป็นต้น</doc>
