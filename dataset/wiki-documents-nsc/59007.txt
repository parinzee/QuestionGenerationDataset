<doc id="59007" url="https://th.wikipedia.org/wiki?curid=59007" title="วงจรประเสริฐและวงจรอุบาทว์">วงจรประเสริฐและวงจรอุบาทว์ คำว่า วงจรประเสริฐ () และวงจรอุบาทว์ () หมายถึง ลูกโซ่เหตุการณ์ซับซ้อนซึ่งเสริมกันเองผ่านวงวนป้อนกลับ วงจรประเสริฐให้ผลลัพธ์น่าพึงใจ ส่วนวงจรอุบาทว์ให้ผลลัพธ์ทางร้าย วงจรทั้งสองเป็นลูกโซ่เหตุการณ์ซับซ้อนซึ่งไม่มีแนวโน้มเข้าสู่ดุลยภาพ (ทางสังคม เศรษฐกิจ นิเวศวิทยา ฯลฯ) อย่างน้อยในระยะสั้น ระบบเหตุการณ์ทั้งสองมีวงวนป้อนกลับซึ่งการวนซ้ำวงจรครั้งหนึ่งเสริมการวนซ้ำครั้งก่อน (การป้อนกลับเชิงบวก) วงจรเหล่านี้จะดำเนินต่อในทิศทางของโมเมนตัมของมันจนมีปัจจัยภายนอกมาแทรกแซงและทำลายวงจรนั้น</doc>
