<doc id="101110" url="https://th.wikipedia.org/wiki?curid=101110" title="กวยจั๊บ">กวยจั๊บ กวยจั๊บ เป็นก๋วยเตี๋ยวชนิดหนึ่งที่ค่อนข้างแตกต่างจากก๋วยเตี๋ยวชนิดอื่นมากพอสมควร เพราะต้องใช้เส้นก๋วยเตี๋ยวชนิดหนึ่งที่เรียกว่าเส้นกวยจั๊บสดปรุง แบ่งออกได้เป็น 2 ประเภทใหญ่ ๆ คือ กวยจั๊บน้ำข้น และ กวยจั๊บน้ำใส นอกจากนี้แล้ว ยังมีเส้นกวยจั๊บประเภทหนึ่ง เรียกว่า กวยจั๊บเซี่ยงไฮ้ มีลักษณะเส้นใส ทำมาจากถั่วเหลือง นิยมใช้ทำกวยจั๊บน้ำใส หรือนำไปปรุงเป็นอาหารอย่างอื่นได้ เช่น ยำ หรือ ผัดขี้เมา เป็นต้น กวยจั๊บ เป็นอาหารดั้งเดิมของแต้จิ๋ว ในภาษาจีนแต้จิ๋วมีสองคำที่ออกเสียงเหมือนกันและใช้แทนกันได้คือ แปลว่า ซุปเส้นข้าว หรืออีกนัยหนึ่งว่า แปลว่า เส้นข้าวผสม[เครื่องอื่นๆ]ประเภทของกวยจั๊บประเภทของกวยจั๊บ. - กวยจั๊บน้ำข้น ปรุงน้ำด้วยวิธีการพะโล้ เครื่องปรุง นิยมใช้ เครื่องในหมู ประเภทต่าง ๆ เช่น ไส้หมู หัวใจ ตับ กระเพาะ ปอด หนังหมู เป็นต้น นอกจากนี้แล้วยังใส่ เต้าหู้ ไข่ต้ม เนื้อหมู หมูกรอบ เลือดหมู เป็นต้น - กวยจั๊บน้ำใส เครื่องปรุงเหมือนกวยจั๊บน้ำข้นทุกอย่าง แตกต่างกันเพียงน้ำที่เป็นน้ำต้มกระดูกหมูเท่านั้นเอง ไม่ใช้วิธีการพะโล้</doc>
