<doc id="180883" url="https://th.wikipedia.org/wiki?curid=180883" title="ส.อ.ว.ห้อง 2 รุ่น 44">ส.อ.ว.ห้อง 2 รุ่น 44 ส.อ.ว.ห้อง 2 รุ่น 44 เป็นภาพยนตร์ไทยที่ออกฉายครั้งแรกในปี พ.ศ. 2533 กำกับโดย บัณฑิต ฤทธิ์ถกล นำแสดงโดย จินตหรา สุขพัฒน์, ศศิมาภรณ์ ไชยโกมล, สันติสุข พรหมศิริ, ทิพย์ ธัมมศิริ, สมรัชนี เกษร และ ปวีณา ชารีฟสกุลเรื่องย่อ เรื่องย่อ. ส.อ.ว.ห้อง 2 รุ่น 44 เป็นเรื่องราวของกลุ่มหญิงสาวที่จบการศึกษาจากโรงเรียนระดับมัธยม "สตรีอรุณรัชต์วิทยา" โดยมีอนาคตที่ต้องแยกย้ายกันไปคนละทาง แต่มีจุดร่วมกันโดยบังเอิญ ลำยง ได้เข้าประกวดนางงามขณะศึกษาในมหาวิทยาลัย จนมาเป็นนักข่าว ซึ่งได้รับรู้ถึงการกดขี่ผู้หญิง เพื่อต้องการตีแผ่มุมมืดของสังคม สุนทรี เพื่อนที่เข้าประกวดนางงามด้วยกัน จนมาเป็นดาราที่มีชื่อเสียง และเป็นที่ต้องตาของหนุ่มใหญ่นักการเมือง ขันทอง ผู้เรียบร้อยและแสนดี ถูกพ่อแม่จับแต่งงานกับ พงศธร หนุ่มหล่อร่ำรวย แต่ต้องทนจากการถูกซ้อมของสามีอย่างทารุณ ลินดา สาวคล่องแคล่ว เข้าทำงานเป็นนักการตลาด ต่อมาเป็นเลขาเจ้าของสถานบันเทิง อาบ อบ นวด ด้วยความทะเยอทะยาน ลัดดา อดีตหัวหน้าห้อง แต่ใช้ชีวิตสมถะ จนได้แต่งงานกับเสี่ยร้านก๋วยเตี๋ยว เพลินวรรณ สาวอารมณ์ดี กลายเป็นเซลล์ที่ขายทุกอย่างอย่างแคล่วคล่องว่องไว มีสิ่งเดียวที่ไม่เคยขายคือ ตัวและหัวใจ (ปรากฏเฉพาะภาพยนตร์)ภาพยนตร์นักแสดงภาพยนตร์. นักแสดง. - จินตหรา สุขพัฒน์ รับบทเป็น ลำยง - ศศิมาภรณ์ ไชยโกมล รับบทเป็น สุนทรี - สมรัชนี เกษร รับบทเป็น ขันทอง - ปวีณา ชารีฟสกุล รับบทเป็น ลินดา - ทิพย์ ธัมมศิริ รับบท ลัดดา - สันติสุข พรหมศิริ รับบทเป็น นที - กฤษณ์ ศุกระมงคล รับบทเป็น ประมูล - ตฤณ เศรษฐโชค รับบทเป็น พงศธร (สามีของขันทอง) - ปัญญา นิรันดร์กุล รับบทเป็น โต้ง (สามีของลัดดา) (นักแสดงรับเชิญ) - รัญญา ศิยานนท์ รับบทเป็น เพลินวรรณ (เพื่อนร่วมรุ่น) - นฤมล นิลวรรณ รับบทเป็น คุณครูรางวัลภาพยนตร์ รางวัลภาพยนตร์. ภาพยนตร์ในปี พ.ศ. 2533 ได้รับรางวัลต่อไปนี้- รางวัลชมรมวิจารณ์บันเทิง ครั้งที่ 1 ประจำปี 2533 - สาขาภาพยนตร์ยอดเยี่ยม - บทภาพยนตร์ยอดเยี่ยม - ผู้กำกับยอดเยี่ยม (บัณฑิต ฤทธิ์ถกล) - ผู้แสดงนำหญิงยอดเยี่ยม (จินตหรา สุขพัฒน์) - รางวัลพระราชทานพระสุรัสวดี ครั้งที่ 14 ประจำปี พ.ศ. 2533 - บทภาพยนตร์ยอดเยี่ยม (บัณฑิต ฤทธิ์ถกล)ละครโทรทัศน์ ละครโทรทัศน์. ส.อ.ว.ห้อง 2 รุ่น 44 ได้มีการสร้างเป็นละครโทรทัศน์ โดยออกอากาศทางสถานีโทรทัศน์ทีวีไทย ทุกวันจันทร์ อังคาร และ พุธ เวลา 20.20 น. เริ่มวันพุธที่ 17 พฤศจิกายน ถึงวันจันทร์ที่ 27 ธันวาคม พ.ศ. 2553 ความยาว 16 ตอน กำกับการแสดงโดย ชัยวัฒน์ สีตลาศัยนักแสดงนักแสดง. - สุจิรา อรุณพิพัฒน์ รับบทเป็น ลำยง - ชาลิสา บุญครองทรัพย์ รับบทเป็น สุนทรียา - พิมลรัตน์ พิศลยบุตร รับบทเป็น ขันทอง - นิกัลยา ดุลยา รับบทเป็น นลิน - ปวีณา ตันฑ์ศรีสุโรจน์ รับบทเป็น ลัดดา - ภูวฤทธิ์ พุ่มพวง รับบทเป็น นที - เสกสรร สุทธิจันทร์ รับบทเป็น ปรุงฉัตร - กฤษณะ ชมเชย รับบทเป็น พงศธร (สามีของขันทอง) - คณีอาจ แดนดำรงสุข รับบทเป็น โต้ง (สามีของลัดดา) - นวลปราง ตรีชิต รับบทเป็น แม่ของลำยง - สถาพร นาควิลัย รับบทเป็น ท่านรัฐมนตรีก้องเกียรติ - จิรกิตติ์ สุวรรณภาพ รับบทเป็น เดช (เจ้าของสถานบันเทิง) - พรรณราย สิงหทัต รับบทเป็น มาลัย (เด็กติดเอดส์) - กวิตา เหล่ามัง รับบทเป็น ครูเต็มพร</doc>
