<doc id="98819" url="https://th.wikipedia.org/wiki?curid=98819" title="อีเมอร์สัน, เลค แอนด์ พาล์มเมอร์">อีเมอร์สัน, เลค แอนด์ พาล์มเมอร์ อีเมอร์สัน, เลค แอนด์ พาล์มเมอร์ (Emerson, Lake & Palmer) หรือ ELP เป็นวงดนตรีร็อกจากประเทศอังกฤษ ก่อตั้งเมื่อ พ.ศ. 2513 โดย คีธ อีเมอร์สัน มือคีย์บอร์ดจากวงไนซ์ และ เกร็ก เลค มือกีตาร์จากวงคิง คริมสัน ซึ่งพบกันเมื่อทั้งสองวงออกแสดงคอนเสิร์ตร่วมกันสองครั้ง พบว่ามีแนวทางดนตรีเข้ากันได้ และคิดจะตั้งวงดนตรีที่ประกอบด้วยเครื่องดนตรีสามชิ้น คือ คีย์บอร์ด กีตาร์และกลอง อีเมอร์สัน และเลค ชักชวนมิทช์ มิทเชล มือกลองวง The Jimi Hendrix Experience ของจิมิ เฮนดริกซ์มาร่วมงาน มิทช์ มิทเชลปฏิเสธ แต่ก็ทำให้ จิมิ เฮนดริกซ์ สนใจจะมาร่วมงานด้วย และในที่สุดทางวงก็ได้สมาชิกคนสุดท้าย คือ คาร์ล พาล์มเมอร์ ข่าวที่ว่า จิมิ เฮนดริกซ์ จะมาร่วมกับวงนี้ เป็นที่สนใจของสื่อมวลชนอังกฤษ นำเสนอข่าวว่าวงดนตรีที่ตั้งขึ้นนี้จะใช้ชื่อว่า Hendrix, Emerson, Lake & Palmer หรือ HELP แต่แล้วจิมิ เฮนดริกซ์ ก็เสียชีวิตลงเมื่อวันที่ 19 กันยายน พ.ศ. 2513 ก่อนที่จะได้ร่วมงานกัน อีเมอร์สัน, เลค แอนด์ พาล์มเมอร์ ผลิตงานดนตรีในแนวโปรเกรสซีฟร็อก และซิมโฟนิกร็อก ออกมาทั้งสิ้น 9 ชุด มียอดขายประมาณ 30 ล้านชุด และมีช่วงระยะเวลาสั้นๆ ในปี พ.ศ. 2528-29 ที่ได้ โคซี พาวเวลล์ มาเป็นมือกลองของวง (เนื่องจาก พาล์มเมอร์ ติดสัญญาต้องออกตระเวนแสดงสดในประเทศแถบเอเชีย) ช่วงนี้ วงใช้ชื่อว่า Emerson, Lake & Powell ชื่อย่อ ELPowell หรืออาจจะใช้ ELP เหมือนกันผลงานสตูดิโออัลบั้มผลงาน. สตูดิโออัลบั้ม. - Emerson, Lake and Palmer (1970) #4 UK, #18 US - Tarkus (1971) #1 UK, #9 US - Trilogy (1972) #2 UK, #5 US - Brain Salad Surgery (1973) #2 UK, #11 US - Works, Vol. 1 (1977) #9 UK, #12 US - Works, Vol. 2 (1977) #20 UK, #37 US - Love Beach (1978) #48 UK, #55 US - Black Moon (1992) #78 US - In the Hot Seat (1994) - I Believe In Father Christmas (1995) - Reworks: Brain Salad Surgery (2003)บันทึกการแสดงสดบันทึกการแสดงสด. - Pictures at an Exhibition (live) (1971) #3 UK, #10 US - Welcome Back My Friends to the Show That Never Ends (1974) (live) #5 UK, #4 US - In Concert (live) (1979) #79 US - Live at the Royal Albert Hall (live) (1993) - Works Live (1993) - Live at the Isle of Wight Festival 1970 (live) (1997) - Live in Poland (live) (1997)</doc>
