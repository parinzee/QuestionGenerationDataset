<doc id="14608" url="https://th.wikipedia.org/wiki?curid=14608" title="เคอานู รีฟส์">เคอานู รีฟส์ เคอานู ชาลส์ รีฟส์ () ; เกิดเมื่อวันพุธที่ 2 กันยายน ค.ศ. 1964 ใน กรุงเบรุต, ประเทศเลบานอน แม่ของเขาเป็นชาวอังกฤษ พ่อของเขาเป็นชาวอเมริกันที่มีเชื้อสายฮาวาย จีน โปรตุเกส และอังกฤษ ปัจจุบันรีฟส์ทำงานในสหรัฐอเมริกา แต่ถือสัญชาติแคนาดา ทั้งที่สามารถเลือกสัญชาติได้สามแบบคือ อเมริกันตามพ่อ หรืออังกฤษตามแม่ หรือแคนาดาตามถิ่นที่อยู่ แต่รีฟส์เลือกแคนาดาเพราะเป็นประเทศที่เขาเติบโตและเริ่มอาชีพนักแสดง นอกจากนั้นเขายังเล่นกีฬาฮอกกี้น้ำแข็งได้คล่องแคล่ว และเป็นผู้เล่น MVP ของทีมสมัยเมื่ออยู่ที่โรงเรียนมัธยม ชื่อ เคอานู หมายถึง ลมเย็นที่พัดเหนือภูเขาในภาษาฮาวาเอียน และมีความหมายลึกซึ้งคือ ผู้ที่ซาบซึ้งในพระเจ้า เขามีน้องสาวชื่อ คิม (Kim) อาศัยอยู่ในเมือง Capri ประเทศอิตาลีประวัติ ประวัติ. "Keanu Chales Reeves" อายุ 22 ปี ได้รับบทเป็นตัวละครหลักในภาพยนตร์เรื่อง Youngblood1986 เกี่ยวกับฮอกกี้น้ำแข็งเป็นเรื่องแรกในปี ค.ศ. 1986 เริ่มเป็นที่สังเกตของนักวิจารณ์หนังจากเรื่อง "River's Edge" 1986 ในปีเดียวกัน ภาพยนตร์เรื่องที่ประสบความสำเร็จเป็นเรื่องแรกคือเรื่อง "Bill & Ted's Excellent Adventure" 1989 ทำให้ภาพเด็กหนุ่มซื่อ ๆ ในเรื่องนี้เป็นภาพลักษณ์ติดตัว "Keanu Reeves" ตามสื่อต่าง ๆ ที่เขียนถึงในเวลาต่อมา บทบาทที่แสดงในภาพยนตร์มีค่อนข้างหลากหลายทั้งจากแนว อินดี้ อย่างเช่น "My Own Private Idaho" 1991 หรือเรื่องที่ทำให้โด่งดังอย่างเช่นเรื่อง "Speed" 1994 "The Matrix" 1999 "The Matrix Reloade" 2003 "The Matrix Revolutions" 2003 และ "Constantine" 2005 เคอานู ชาร์ล รีฟส์ มีน้องสาวคนหนึ่งชื่อ คิม รีฟส์ และน้องสาวต่างพ่ออีกคนหนึ่งชื่อ คารินา มิลเลอร์ซึ่งเกิดกับนายโรเบิร์ต มิลเลอร์ พ่อเลี้ยงคนที่ 3</doc>
