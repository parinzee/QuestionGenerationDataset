<doc id="624288" url="https://th.wikipedia.org/wiki?curid=624288" title="แองเตอร์นาซิอองนาลฉบับภาษาจีน">แองเตอร์นาซิอองนาลฉบับภาษาจีน เพลงแองเตอร์นาซิอองนาล ในภาษาจีนมีชื่อว่า "กั๋วจี้เกอ" () แปลตามตัวว่า เพลงสากล บทร้องฉบับแปลภาษาจีนมีฉบับแปลอยู่หลายฉบับฉบับภาษาจีนกลางสำนวนของฉู ชิวไป๋ ฉบับภาษาจีนกลาง. สำนวนของฉู ชิวไป๋. บทร้องฉบับที่รู้จักโดยทั่วไปและเป็นทางการที่สุดในภาษาจีน คือฉบับที่ใช้เป็นเพลงประจำพรรคโดยพฤตินัยของพรรคคอมมิวนิสต์จีน ซึ่งฉู ชิวไป๋ () ผู้นำพรรคคอมมิวนิสต์จีนในยุค 1920 ได้แปลครั้งแรกจากฉบับภาษารัสเซียเมื่อวันที่ 15 มิถุนายน ค.ศ. 1923 บทแปลของเขาใช้ชื่อทับศัพท์ในภาษาจีนว่า "อิงเต้อน่าสฺยงไน่เอ่อร์" () ตามเสียงภาษาจีนกลาง ต่อมาเมื่อมีการก่อตั้งสาธารณรัฐโซเวียตจีนในปี ค.ศ. 1931 จึงได้มีการนำเอาเพลงนี้มาใช้เป็นเพลงชาติของตนเอง เนื่องจากเขาถูกพรรคก๊กมินตั๋งประหารชีวิตในปี ค.ศ. 1935 บทแปลของเขาจึงตกเป็นสิทธิสาธารณสมบัติตามระยะเวลาแห่งการถือครองลิขสิทธิ์ ซึ่งถือครองได้ตลอดชั่วอายุขัยของผู้สร้างสรรค์ผลงานบวกกับระยะเวลา 70 ปีหลังผู้สร้างสรรค์ผลงานเสียชีวิตตามกฎหมายลิขสิทธิ์ของสหรัฐอเมริกา อันรวมถึงในพื้นที่ของผู้ที่ใช้ภาษาจีนเป็นภาษาหลัก คือ คือ จีนแผ่นดินใหญ่ ฮ่องกง มาเก๊า ไต้หวัน (ตลอดอายุขัยของผู้สร้างสรรค์ + 50 ปีหลังเสียชีวิต) และสิงคโปร์ (ตลอดอายุขัยของผู้สร้างสรรค์ + 70 ปีหลังเสียชีวิต) บทร้องภาษาจีนฉบับนี้มีอยู่ 3 บท ซึ่งตรงกับบทร้องฉบับภาษารัสเซียสำนวนแปลของอาร์คาดี้ ยาคอฟเลวิช ก็อตส์ และตรงกับบทที่ 1, 2 และ 6 ของบทร้องต้นฉบับภาษาฝรั่งเศสซึ่งแต่งโดยเออแฌน ปอตติเยร์ บทที่ 3, 4, 5 ตามต้นฉบับภาษาเดิมนั้นไม่ได้ใช้ในบทร้องฉบับทางการในภาษาจีน และรัฐบาลสาธารณรัฐประชาชนได้ห้ามการใช้บทร้องดังกล่าวในการเผยแพร่ต่อสาธารณะ ในการชุมนุมประท้วงที่จัตุรัสเทียนอันเหมินเมื่อปี ค.ศ. 1989 ผู้ชุมนุมได้ใช้เพลงนี้เป็นเพลงสัญลักษณ์ของการชุมนุม โดยร้องทั้งในระหว่างการเดินขบวนและในการปักหลักอยู่ภายในจตุรัสดังกล่าว ...many hundreds of people (not only students) appeared on the street. They ran after the trucks and shouted protest slogans. A few stones were thrown. The soldiers opened fire with live ammunition. The crowd threw themselves on the ground, but quickly followed the convoy again. The more shots were fired, the more the crowd got determined and outraged. Suddenly they started singing the Internationale; they armed themselves with stones and threw them towards the soldiers. There were also a few Molotov cocktails and the last truck was set on fire.ฉบับกองทัพปฏิวัติแห่งชาติจีน ฉบับกองทัพปฏิวัติแห่งชาติจีน. ในวาระครบรอบ 55 ปีของการก่อตั้งคอมมูนแห่งปารีส วันที่ 18 มีนาคม ค.ศ. 1926 กองทัพปฏิวัติแห่งชาติจีน ได้ตีพิมพ์โน้ตเพลงแองเตอร์นาซิอองนาลพร้อมด้วยบทร้องภาษาจีน ซึ่งมีเนื้อความตรงกันบทร้องบทที่ 1, 2 และ 6 ของฉบับภาษาฝรั่งเศส ในบทร้องฉบับนี้ เมื่อร้องถึงท่อนประสานเสียงตรงวรรค "L'Internationale" ในครั้งแรกจะออกเสียงว่า "อิงเต้อเอ่อร์ลาสฺยงหน่าเอ่อร์" () ครั้งที่ 2 จะออกเสียงว่า "อิงเต้อเอ่อร์หน่าสฺยงหน่าเอ่อร์" ()สำนวนของเฉิน เป่าจี สำนวนของเฉิน เป่าจี. เนื่องจากบทร้องบทที่ 3, 4 และ 5 ตามต้นฉบับภาษาฝรั่งเศสนั้นไม่ปรากฏในบทร้องฉบับภาษาจีนทั้ง 2 สำนวนข้างต้น ในปี ค.ศ. 1957 นักแปลชาวจีนชื่อ เฉิน เป่าจี (, 1908–2002) จึงได้แปลบทเพลงแองเตอร์นาซิอองนาลภาคภาษาจีนฉบับสมบูรณ์ ครบทั้ง 6 บทตามต้นฉบับ ในฉบับแปลของเฉิ่นนั้น ได้ทับศัพท์คำว่า "Internationale" เป็น "อิงไตเอ่อร์น่าซีเอ้าน่าเอ่อร์" () ซึ่งแตกต่างจากการทับศัพท์ในสำนวนของฉู ชิวไป๋ และสำนวนกองทัพปฏิวัติแห่งชาติจีนอย่างชัดเจน บทร้องสำนวนแปลของเฉินยังคงมีลิขสิทธิ์จนถึงปี ค.ศ. 2052 ตามกฎหมายลิขสิทธิ์ของสาธารณรัฐประชาชนจีน ซึ่งให้ความคุ้มครองลิขสิทธิ์ผลงานของเขาเป็นเวลา 50 ปีการหลังเสียชีวิตสำนวนอื่นที่ไม่ใช่ภาษาจีนกลาง สำนวนอื่นที่ไม่ใช่ภาษาจีนกลาง. นอกเหนือจากฉบับภาษาจีนกลางแล้ว เพลงแองเตอร์นาซิอองนาลภาษาจีนยังปรากฏอยู่ในภาษาจีนกวางตุ้ง  และภาษาจีนฮกเกี้ยนสำเนียงไต้หวัน  ซึ่งโดยปกติแล้วจะใช้กันอยู่ในพื้นที่เกาะฮ่องกงและไต้หวันตามลำดับ ทั้งนี้ ไม่มีการแปลคำว่า "Internationale" ในบทเพลงของสองภาษาข้างต้นแองเตอร์นาซิอองนาลในวัฒนธรรมร่วมสมัย แองเตอร์นาซิอองนาลในวัฒนธรรมร่วมสมัย. วงดนตรีร็อก "ถังเฉาเยฺว่ตุ้ย" (; ) ได้นำเพลงแองเตอร์นาซิอองนาลมาเรียบเรียงให้เป็นดนตรีแนวเมทัลร็อคและนำออกเผยแพร่เมื่อ ค.ศ. 1991 โดยได้รับความนิยมในหมู่เยาวชนและกลุ่มชาตินิยม จนถึงปัจจุบัน</doc>
