<doc id="846585" url="https://th.wikipedia.org/wiki?curid=846585" title="รอม็องดี">รอม็องดี รอม็องดี () คือพื้นที่ที่ใช้ภาษาฝรั่งเศสเป็นหลักในประเทศสวิตเซอร์แลนด์ ตั้งอยู่ทางภาคตะวันตกของประเทศ จึงเป็นพื้นที่ที่มีวัฒนธรรมและประเพณีแบบฝรั่งเศส ในปี ค.ศ. 2010 มีประชากรอาศัยอยู่ในภาคนี้ราว 1.9 ล้านคน หรือคิดเป็นร้อยละ 24.4 ของประชากรทั้งประเทศ คำว่า "รอม็องดี" แผลงมาจากคำที่แปลว่า "โรมัน" ในภาษาฝรั่งเศส โดยภาษาฝรั่งเศสถือเป็นภาษาอย่างเป็นทางการในสี่รัฐของประเทศ ได้แก่ รัฐเจนีวา, รัฐโว, รัฐเนอชาแตล และรัฐฌูว์รา ภูมิภาครอม็องดีเป็นเพียงการจำแนกภูมิศาสตร์ทางด้านลักษณะประชากรเท่านั้น ไม่ถือเป็นเขตการปกครองอย่างเป็นทางการของสวิตเซอร์แลนด์</doc>
