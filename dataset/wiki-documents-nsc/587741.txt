<doc id="587741" url="https://th.wikipedia.org/wiki?curid=587741" title="สภาตุลาการ">สภาตุลาการ สภาตุลาการ (; ) เป็นหนึ่งในฝ่ายทั้ง 5 ของรัฐบาล และเป็นองค์กรสูงสุดในฝ่ายตุลาการแห่งสาธารณรัฐจีน รัฐธรรมนูญ มาตรา 77 และมาตรา 78, บทบัญญัติเพิ่มเติมรัฐธรรมนูญ (Additional Articles of the Constitution) มาตรา 5, กับทั้งรัฐบัญญัติระเบียบบริหารราชการส่วนท้องถิ่น (Local Government Systems Act) มาตรา 30 มาตรา 43 และมาตรา 75 ระบุว่า สภามีอำนาจตีความรัฐธรรมนูญและสร้างเอกภาพให้แก่การตีความกฎหมายและกฎ ดำเนินคดีแก่ประธานาธิบดีและรองประธานาธิบดี ยุบพรรคการเมืองซึ่งฝ่าฝืนรัฐธรรมนูญ ชำระคดีแพ่ง คดีอาญา คดีปกครอง และคดีดำเนินมาตรการทางวินัยแก่ข้าราชการ และวินิจฉัยความชอบด้วยรัฐธรรมนูญหรือชอบด้วยกฎหมายของข้อบัญญัติท้องถิ่นและกิจการอื่น ๆ ในการตีความรัฐธรรมนูญ สร้างเอกภาพให้แก่การตีความกฎหมายและกฎ ดำเนินคดีแก่ประธานาธิบดีและรองประธานาธิบดี หรือยุบพรรคการเมืองนั้น สภามีแผนก 1 คอยรับผิดชอบ เรียก "คณะตุลาการศาลรัฐธรรมนูญ" (; ) มีสมาชิก 15 คน นอกจากอำนาจข้างต้น สภายังกำกับดูแลศาลล่างซึ่งประกอบด้วยศาลสูงสุด (Supreme Court), ศาลสูง (high court), ศาลจังหวัด (district court) และศาลปกครอง (administrative court) รวมถึงคณะกรรมการดำเนินการทางวินัยแก่ข้าราชการ (Commission on the Disciplinary Sanctions of Public Functionaries) ด้วย</doc>
