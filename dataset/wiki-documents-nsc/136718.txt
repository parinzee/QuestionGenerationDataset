<doc id="136718" url="https://th.wikipedia.org/wiki?curid=136718" title="ทรีบิวต์ (อัลบั้มยานนี)">ทรีบิวต์ (อัลบั้มยานนี) ทรีบิวต์ () เป็นอัลบั้มและวีดิทัศน์บันทึกการแสดงสดของยานนี ในดนตรีแนวนิวเอจ ถ่ายทำและบันทึกการแสดงที่ทัชมาฮาลในประเทศอินเดีย และพระราชวังต้องห้ามในประเทศจีน ระหว่างเดือนมีนาคม - พฤษภาคม พ.ศ. 2540 ทรีบิวต์เป็นอัลบั้มเพลงในรูปแบบแพคเก็ตอัลบั้ม ออกวางจำหน่ายในวันที่ 4 พฤศจิกายน พ.ศ. 2540 ความยาว 67:13 นาที โดย Virgin Records ทรีบิวต์ เป็นอัลบั้มและบันทึกการแสดงสดของยานนีในบริเวณทัชมาฮาลและพระราชวังต้องห้าม ซึ่งต่อมาภายหลังได้นำการแสดงทั้งสองแห่ง มาตัดต่อและรวมรวมเป็นอัลบั้ม Tributeประวัติ ประวัติ. ทรีบิวต์เป็นอัลบั้มและบันทึกการแสดงสดของยานนี สำหรับการทัวร์คอนเสิร์ตในแถบทวีปเอเชีย ซึ่งสถานที่ที่ใช้ในการแสดง ถ่ายทำและบันทึกการแสดงครั้งนี้ เป็นสถานที่หวงห้ามของทั้งสองประเทศ แต่ยานนีเป็นหนึ่งในนักดนตรีชาวตะวันตกไม่กี่คน ที่ได้รับอนุญาตเป็นกรณีพิเศษจากประเทศอินเดียให้เข้าทำการแสดงและถ่ายทำบันทึกการแสดงที่บริเวณทัชมาฮาล หนึ่งในเจ็ดสิ่งมหัศจรรย์ของโลกในประเทศอินเดีย ต่อมายานนีได้รับอนุญาตจากประเทศจีน ให้เข้าทำการแสดงและบันทึกการแสดงที่บริเวณพระราชวังต้องห้ามในประเทศจีน โดยการแสดงทั้งสองแห่ง สามารถสะกดอารมณ์ผู้ชมให้ตะลึงไปกับการแสดง รวมทั้งได้รับการตอบรับจากผู้ชมชาวอินเดียและชาวจีนเป็นอย่างมาก บันทึกการแสดงระหว่างเดือน มีนาคม พ.ศ. 2540 - พฤษภาคม พ.ศ. 2540 ในการแสดงชุด ทรีบิวต์ มีอาร์เมน อะนาสเซียน เป็นวาทยกรผู้ควบคุมวง และร่วมบรรเลงไวโอลินในการแสดงครั้งนี้อีกด้วย Tribute ใช้วงดนตรีหลักและนักดนตรีของยานนี ร่วมบรรเลงพร้อมกับวงออร์เคสตรา โดยมีคาเรน บริกกส์ นักไวโอลิน หนึ่งในนักดนตรีหลักของยานนี แสดงการเดี่ยวไวโอลินคู่กับการเป่าซูปราโน แซกโซโฟนของเปโดร เอสตาเช ในเพลง Renegade และฟลุตในเพลงNightinagle ซึ่งได้รับเสียงปรบมือจากผู้ชมชาวอินเดียและชาวจีนเป็นอย่างมาก ทรีบิวต์ มีนักร้องประสานเสียงร่วมการแสดงและร่วมร้องเพลงในเพลง Love Is All ได้แก่ Lynn, Mcneill และเพลง Niki Nana (We're One) ซึ่งมีการนำเอาแซกโซโฟนไม้ไผ่ขนาดยาว เครื่องดนตรีพื้นเมืองของออสเตรเลีย มาร่วมประกอบการแสดงครั้งนี้ด้วย นอกจากเพลง Love Is All , Niki Nana ใน Tribute แล้ว ยังมีเพลงที่ได้รับความนิยมเช่น Tribute Waltz in 7/8 และ Nightingale การแสดงสดของยานนีในชุด ทรีบิวต์ เป็นการแสดงครั้งยิ่งใหญ่ที่น่าตื่นตาและอัศจรรย์ใจชุดหนึ่ง โดยการแสดงในบริเวณทัชมาฮาล ซึ่งเป็นหนึ่งในเจ็ดสิ่งมหัศจรรย์ของโลกในประเทศอินเดีย และพระราชวังต้องห้าม พระราชวังโบราณเก่าแก่และมีความสำคัญแก่ชาวจีน โดยเลือกการจัดวางรูปแบบของการแสดงที่ใช้ทัชมาฮาลและพระราชวังต้องห้ามเป็นฉากหลังอัลบั้ม อัลบั้ม. Tribute เคยได้รับความนิยมและเสียงตอบรับพอสมควร จากคะแนนโหวตของนิตยสารบิลบอร์ด และไต่ชาร์ตอัลบั้มเพลงยอดนิยมในปี พ.ศ. 2543 โดยอยู่ในอันดับที่ 21 ในการจัดอันดับคะแนนความนิยมของนิตยสารบิลบอร์ดรายชื่อเพลงนักดนตรี นักดนตรี. ทรีบิวต์ใช้วงดนตรีจำนวน 2 วงแสดงร่วมกัน ได้แก่วงดนตรีหลักของยานนี และวงออร์เคสตรา โดยมีอาร์เมน อะนาสเซียน ทำหน้าที่เป็นวาทยกรผู้ควบคุมวงดนตรีในการแสดง และร่วมบรรเลงไวโอลินในการแสดงครั้งนี้ด้วย โดยนักดนตรีที่ร่วมแสดงในการแสดงชุด Tribute ในวงดนตรีหลักของยานนี มีดังนี้- คาเรน บริกสส์ (Karen Briggs) (ไวโอลิน) - ดาเนียล เด ลอส เรเยส (Daniel de los Reyes) (เครื่องดนตรีให้จังหวะ) - เปโดร เอวตาเช (Pedro Eustache) (ฟลุต,ซูปราโน แซกโซโฟน, แซกโซโฟนไม้ไผ่) - ริช ฟิเอราบรัชชนี (Ric Fierabracci) (กีตาร์เบส) - มิง ฟรีแมน (Ming Freeman) (คีย์บอร์ด) - เดวิด ฮัดสัน (David Hudson) (ดิดเกอรีดู) - เรมอน สตาญาโร (Ramon Stagnaro) (กีตาร์, ชารังโก) - โจเอล เทเลอร์ (Joel Taylor) (กลองดรัม)</doc>
