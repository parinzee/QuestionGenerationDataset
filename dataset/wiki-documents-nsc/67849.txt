<doc id="67849" url="https://th.wikipedia.org/wiki?curid=67849" title="แอร์ สุชาวดี">แอร์ สุชาวดี แอร์ สุชาวดี เป็นนักร้องลูกทุ่ง เจ้าของเพลงดัง ติด ร. วิชาลืม และเพลงจะฝันถึงเธอประวัติ ประวัติ. แอร์ สุชาวดี มีชื่อจริงว่า ศิริพร พลนรา ต่อมาเปลี่ยนชื่อเป็น "ปุณวรินทร์ พลนรา" เกิดเมื่อวันพุธที่ 1 ธันวาคม พ.ศ. 2525 ที่ จ. นครราชสีมา เป็นบุตรนายวัชระและนางกัญญารัตน์ พลนรา พ่อมีตำแหน่งสุดท้ายก่อนเกษียณคือปลัดอำเภอพระทองคำ จ.นครราชสีมา แม่ทำธุรกิจจัดสรรที่ดิน ปลูกบ้านจัดสรร จบการศึกษามัธยมศึกษาปีที่ 6 ร.ร.สุรนารีวิทยา สอบเอนทรานส์ ติดมหาวิทยาลัยอุบลราชธานี แต่สละสิทธิ เพราะต้องมาเป็นนักร้องอาชีพที่กรุงเทพฯ จึงมาสมัครเรียนที่ มหาวิทยาลัยหอการค้าไทย ปัจจุบันกำลังศึกษา"คณะนิเทศศาสตร์ สาขาวิทยุกระจายเสียงและวิทยุโทรทัศน์ มหาวิทยาลัยหอการค้าไทย แอร์ สุชาวดี เป็นบุตรคนเดียวของพ่อแม่ และมีพี่สาวต่างมารดาอีก 2 คน เป็นหลานของ พรพรรณ วนา ด้วยเหตุที่พ่อกับแม่ชอบเปิดฟังเพลงลูกทุ่งอยู่เป็นประจำ จึงเป็นผลทำให้แอร์ สุชาวดี ชอบเพลงลูกทุ่งมาตั้งแต่เกิดก็ว่าได้เข้าสู่วงการ เข้าสู่วงการ. แอร์ สุชาวดี คลั่งไคล้การประกวดร้องเพลงลูกทุ่งอย่างมากมาตั้งแต่สมัยเรียนชั้น ม. 2 ประเภทรางวัลอะไรไม่สน ขอให้ได้ประกวด โดยมีพ่อกับแม่ช่วยเหลือในการฝึกซ้อมร้องเพลง จนในที่สุดเมื่อเรียนอยู่ชั้น ม.6 เธอก็ชนะเลิศการประกวดร้องเพลงในโครงการ “ฟอร์ด เรนเจอร์ ออนทัวร์” ที่จัดประกวดขึ้นที่จังหวัด นครราชสีมา ภาพและประวัติของผู้ชนะเลิศทั้งฝ่ายหญิงและชาย จะได้รับการตีพิมพ์ลงในนิตยสารราชาเสียงเพลง เรื่องนี้ทำให้ทางทีมงานชัวร์ออดิโอได้อ่านเจอประวัติของเธอ และสนใจจึงได้ติดต่อให้มาเทสต์เสียง และได้เซ็นสัญญาเป็นนักร้องในสังกัดในที่สุด โดยหลังจากที่ฝึกร้องอยู่ 1 ปี จึงได้มีผลงานในชุด ชัวร์ ช่า ช่า ช่า 3 , 4 , 5 และ 6 ก่อนจะได้ออกผลงานเดี่ยว ที่โด่งดังอย่างมาก หลังจากนั้นศิลปินเกิดมีปัญหากับทางค่ายเรื่องของส่วนแบ่งรายได้ที่ทางบริษัทแจ้งไม่ชัดเจน จึงได้หยุดร่วมงานกัน เพราะยังติดสัญญาอยู่กับทางบริษัท จึงทำให้ตลอดระยะเวลา 4 ปีกว่าที่ผ่านมา แอร์ สุชาวดีไม่สามารถออกผลงานเพลงชุดใหม่ได้ และเมื่อหมดอายุสัญญากับทางบริษัทชัวร์ออดิโอแล้ว แอร์ สุชาวดี จึงได้มีโอกาสออกผลงานเพลงชุดใหม่กับทางต้นสังกัดใหม่ คือ บริษัท รถไฟดนตรี ที่มีคุณระย้าเป็นบอสใหญ่ของค่าย ในชื่อชุดอัลบัม "สาวไฮเซอร์" เป็นอัลบัมเปิดตัว แอร์ สุชาวดี เป็นหลานสาวของพรพรรณ วนา อดีตนักร้องลูกทุ่งชื่อดัง และเป็นลูกพี่ลูกน้องกับสุชาร์ มานะยิ่ง (ออม) ดารา/นักแสดง อีกด้วยผลงานผลงานเดี่ยวผลงาน. ผลงานเดี่ยว. - ชุด ติด ร. วิชาลืม (2547) - ชุด สาวไฮเซอร์ (2551) - ชุด เจ้าสาวคนต่อไป (2554) - ชุด ผู้หญิงอย่างฉันไม่ได้ง่ายกับใครทุกคน (2555) 3 เพลง- ผู้หญิงอย่างฉันไม่ได้ง่ายกับใครทุกคน - ไม่มีเขาไม่เหงาตาย - เอาไปเลย LOVEผลงานกลุ่มผลงานกลุ่ม. - ชัวร์ชะชะช่า ชุดที่ 3 (ต.ค. 45) ร่วมกับมนต์สิทธิ์ คำสร้อย ,ดำรง วงศ์ทอง , เกษม คมสันต์ , สมชาย ไทรงาม , ฝน ธนสุนทร ,อัมพร แหวนเพชร และ บุญตา เมืองใหม่ - ชัวร์ชะชะช่า ชุดที่ 4 (ต.ค. 45) ร่วมกับมนต์สิทธิ์ คำสร้อย ,ดำรง วงศ์ทอง , เกษม คมสันต์ , สมชาย ไทรงาม , ฝน ธนสุนทร ,อัมพร แหวนเพชร และ บุญตา เมืองใหม่ - ชัวร์ชะชะช่า ชุดที่ 5 (ต.ค. 46) ร่วมกับเกษม คมสันต์ ,สมชาย ไทรงาม , สันติสุข มุกดาหาร , บุญตา เมืองใหม่ และ สุพรรษา มาภิรมย์ - ชัวร์ชะชะช่า ชุดที่ 6 (ต.ค. 46) ร่วมกับเกษม คมสันต์ ,สมชาย ไทรงาม , สันติสุข มุกดาหาร , บุญตา เมืองใหม่ และ สุพรรษา มาภิรมย์ - จดหมายรักจากชัวร์ (ส.ค. 46) ร่วมกับมนต์สิทธิ์ คำสร้อย , ดำรง วงศ์ทอง , เกษม คมสันต์ , สมชาย ไทรงาม ,ฝน ธนสุนทร และ บุญตา เมืองใหม่รางวัลรางวัล. - เพลงไทยลูกทุ่งหญิงยอดนิยม “รางวัลพระพิฆเนศทองพระราชทาน ครั้งที่ 6” จากเพลง ติด ร. วิชาลืม เมื่อ 21 พฤษภาคม 2548</doc>
