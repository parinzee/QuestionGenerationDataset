<doc id="919591" url="https://th.wikipedia.org/wiki?curid=919591" title="หญ้าตัดฅน">หญ้าตัดฅน หญ้าตัดฅน () คือภาพยนตร์คัลท์ขาวดำหลุดโลกจากประเทศไทย กำกับโดย ณัฏฐา หอมทรัพย์ ผสมผสานความเป็นไซไฟ แฟนตาซี และอารมณ์ขันเพี้ยนๆ เกี่ยวกับชาวคุโรเดี้ยนจากเกาะคุโรดะ ที่ต้องการกอบกู้เอกราชของชาติจากปกครองของประเทศธัยญ์ โดยมีศูนย์กลางของเรื่องอยู่ที่เหล่านักฟุตบอลทีมชาติธัยญ์ หนังแบ่งเป็น 3ตอน ได้แก่ ภาคปัจจุบัน (หญ้าห้า) ภาคอดีต (หญ้าหก) และ ภาคอนาคต (หญ้าเจ็ด) ภาพยนตร์เรื่องนี้ได้รับเลือกเข้าฉายในเทศกาลภาพยนตร์ Shiver International Film Festival 2017 ประเทศแคนาดา โดยทางเทศกาลได้จำกัดความภาพยนตร์เรื่องนี้ว่า "สนุก หลุดโลก ราวกับถูกลิขิตให้เป็นหนังคัลท์คลาสสิค" ก่อนเข้าฉายอย่างเป็นทางการในประเทศไทย ที่โรงภาพยนตร์ Bangkok Screening Room ระหว่างวันที่ 29 พฤศจิกายน ถึง 20 ธันวาคม พ.ศ. 2560 ในปี พ.ศ. 2561 "หญ้าตัดฅน" เข้าชิง 2 รางวัลภาพยนตร์ไทย ชมรมวิจารณ์บันเทิง ครั้งที่ 26 ได้แก่ รางวัลนักทำหนังหน้าใหม่ยอดเยี่ยม และ ดนตรีประกอบยอดเยี่ยม ในปีเดียวกัน "หญ้าตัดฅน" ได้รับเลือกเข้าฉายในเทศกาลภาพยนตร์ Derby Film Festival ประเทศอังกฤษ โดยทางเทศกาลบรรยายว่า "เป็นหนังไซไฟบ้าพลัง เต็มไปด้วยฉากแอ็กชั่นสุดป่วน เล่นประเด็นสารพัดตั้งแต่ พลังจิต การกีฬา การโคลนนิ่ง และ ผู้อพยพ" นอกจากนั้นยังเปรียบเทียบหนังเรื่องนี้กับหนังคัลท์ญี่ปุ่นเรื่อง กำกับโดย ชินยะ ทสึกาโมโตะ นักวิจารณ์ต่างประเทศท่านหนึ่งได้แสดงความเห็นว่า "เป็นงานจินตนาการที่น่าทึ่ง" "73นาทีแห่งแอ็กชั่นต่อเนื่อง" "ยากที่จะเข้าใจ แต่ก็ยากที่จะไม่หลงรักภาพยนตร์เรื่องนี้" และชื่นชมความน่าสนใจของเสียงและดนตรีที่ส่งเสริมความบ้าคลั่งของหนัง ในวันที่ 7 มิถุนายน พ.ศ. 2561 "หญ้าตัดฅน" เข้าฉายอย่างเป็นทางการอีกครั้งที่โรงภาพยนตร์ House RCAการสร้าง การสร้าง. "หญ้าตัดฅน" แบ่งเป็น 3 ตอน เสมือนหนังสั้น 3 เรื่อง ประกอบด้วย "หญ้าห้า" "หญ้าหก" และ "หญ้าเจ็ด" ทยอยถ่ายทำและตัดต่อ ตั้งแต่ปี พ.ศ. 2556 ถึง 2560 มีการแก้ไขปรับเปลี่ยนบทไปตามสถานการณ์ ก่อนนำมาตัดต่อรวมกันเป็นภาพยนตร์ขนาดยาวในชื่อ "หญ้าตัดฅน" ในปี พ.ศ. 2558 หนังสั้น "หญ้าหก" ได้รับรางวัลวิจิตรมาตรา จากเทศกาลหนังสั้นโดยมูลนิธิหนังไทย นอกจากนั้นยังเข้าชิงรางวัลรัตน์ เปสตันยี และ รางวัลนักแสดงยอดเยี่ยม (ธัญ เปลวเทียนยิ่งทวี) จากเทศกาลเดียวกัน นอกจากตำแหน่งผู้กำกับ เขียนบท และตัดต่อแล้ว ณัฏฐา หอมทรัพย์ยังรับตำแหน่งผู้ออกแบบเสียงและทำดนตรีประกอบภาพยนตร์อีกด้วยรางวัล รางวัล. รางวัลภาพยนตร์ไทย ชมรมวิจารณ์บันเทิง ครั้งที่ 26- นักทำหนังหน้าใหม่ยอดเยี่ยม (ณัฏฐา หอมทรัพย์) (เข้าชิง) - ดนตรีประกอบยอดเยี่ยม (ณัฏฐา หอมทรัพย์) (เข้าชิง)</doc>
