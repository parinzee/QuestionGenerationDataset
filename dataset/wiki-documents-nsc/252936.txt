<doc id="252936" url="https://th.wikipedia.org/wiki?curid=252936" title="ริว (สตรีทไฟท์เตอร์)">ริว (สตรีทไฟท์เตอร์) ริว (; ) เป็นนักสู้ชาวญี่ปุ่น ซึ่งเป็นตัวละครเอกของเกมสตรีทไฟท์เตอร์ ริวได้รับการจัดสร้างเป็นตัวละครที่ปรากฏในทุกภาคของซีรีส์ และเป็นที่รู้จักกันดีในฐานะของตัวละครเกมต่อสู้ข้ามฝั่ง ริวได้กลายมาเป็นตัวละครที่รู้จักกันมากที่สุดของเกมต่อสู้ โดยเป็นตัวละครหลักของเกมต่อสู้ในยุคแรกเริ่ม ผู้ซึ่งใช้ศิลปะการต่อสู้ผสมผสานระหว่าง คาราเต้และยูโด (ในเนื้อเรื่องคืออันซัทสึเคน) ริวมีท่าไม้ตาย ฮาโดเคน (หมัดพลังคลื่น), โชริวเคน (หมัดมังกรทะยานฟ้า) และ ทัทสึมากิ เซนปุคาคุ (ลูกเตะพายุหมุน) และท่าไม้ตายซุปเปอร์คอมโบคือ ชินคูฮาโดเคน (หมัดคลื่นสูญญากาศ) รวมถึง เดนจินฮาโดเคน และ ชิน-โชริวเคน ที่ปรากฏในภาค 3 และในภาค 4 มีท่าไม้ตายอุลตร้าคอมโบคือ เมทสุฮาโดเคน (Ultra I) และ เมทสุโชริวเคน (Ultra II)ประวัติตามท้องเรื่อง ประวัติตามท้องเรื่อง. ริวเป็นศิษย์ร่วมสำนักเดียวกันกับ เคน มาสเตอร์ ซึ่งเป็นชาวอเมริกาที่มีรูปแบบการโจมตีคล้ายกัน (ในขณะที่ริวเน้นการโจมตีโดยใช้คลื่นพลัง ส่วนเคนเน้นการใช้หมัดมังกรทะยานฟ้า) นอกจากนี้ ริวยังมีคู่ประลองคนสำคัญอีกรายหนึ่งคือสกัดซึ่งเป็นนักมวยไทย ตามท้องเรื่องนั้น ริวได้เคยใช้ท่าไม้ตายโชริวเคนฝากรอยแผลเป็นขนาดใหญ่ที่ลำตัวของสกัดมาแล้วครั้งหนึ่ง ทำให้สกัดเกิดแค้นใจและคิดหวนกลับมาประลองฝีมือวัดความเป็นจ้าวแห่งนักสู้กันอีกครั้ง- สตรีทไฟท์เตอร์ ริว เป็นหนึงในผู้เข้าร่วมแข่งขันรายการเวิลด์วอร์ริเออร์ ภายหลังจากการปราบผู้ท้าชิงทั้งหลายลงได้แล้ว ทักษะของริวก็แกร่งพอที่จะสู้กับสกัดได้แล้ว เมื่อทั้งคู่ได้ทำการต่อสู้กัน ผลปรากฏว่าสกัดสามารถล้มริวลงได้ และคิดว่าตนเป็นฝ่ายชนะแล้วจึงพยุงร่างของริวขึ้นมา แต่ด้วยความต้องการที่จะเอาชนะของริว ภาวะจิตสังหารที่เรียกว่า ซาตสึอิ โนะ ฮาโด ได้ครอบงำริว เขาใช้ท่าไม้ตายเมทสุโชริวเคนโจมตีใส่สกัดจนเกิดรอยแผลเป็นขนาดใหญ่และหมดสติไป เมื่อสกัดได้ฟื้นขึ้นมาเขาก็พบกับรอยแผลที่เกิดขึ้น สกัดจึงสาบานตนว่าจะแก้แค้นริวอีกครั้งหนึ่งข้อมูลจำเพาะข้อมูลจำเพาะ. - ชื่อจริง : ริว - สัญชาติ : - วันเดือนปีเกิด : 21 กรกฎาคม ค.ศ. 1964 - ส่วนสูง : 175 เซนติเมตร - น้ำหนัก : 68 กิโลกรัม - กรุ๊ปเลือด : O - สิ่งที่ชอบ : ศิลปะการต่อสู้ , มิซึโยกัง (วุ้นที่ทำมาจากถั่ว) - สิ่งที่เกลียด : แมงมุม (เคยหล่นใส่ปากช่วงที่ริวเผลอหลับ)เกี่ยวกับตัวละครเกี่ยวกับตัวละคร. - กัว ฟู่เฉิง เคยรับบทเป็นริว ในภาพยนตร์ฮ่องกงเรื่อง บันล็อก ผู้ชายทะลุเวลา (Futurecops) - ท่าไม้ตายโชริวเคนของริวและเคน เคยถูกเป็นท่าพิเศษของเอ็กซ์ใน ร็อคแมน X2 เช่นเดียวกันได้รวมไปถึงอาวุธ ไรซิ่งไฟเออร์ ของ แมกมาร์ด ดรากูน ซึ่งเป็นบอสจากร็อคแมน X4 ที่สามารถใช้ท่าไม้ตายนี้ได้เช่นกัน ซึ่งท่าของไรซิ่งไฟเออร์มีความคล้ายคลึงกับโชริวเคนเป็นอย่างมาก นอกจากนี้ท่าไม้ตายฮาโดเคนของริวและเคนเป็นท่าพิเศษของเอ็กซ์ใน ร็อคแมน X ภาคแรก เช่นเดียวกัน</doc>
