<doc id="907230" url="https://th.wikipedia.org/wiki?curid=907230" title="องค์การบริหารส่วนตำบลละหานนา">องค์การบริหารส่วนตำบลละหานนา องค์การบริหารส่วนตำบลละหานนา เป็นองค์กรปกครองส่วนท้องถิ่นแห่งหนึ่งในอำเภอแวงน้อย จังหวัดขอนแก่น พื้นที่ส่วนใหญ่เป็นพื้นที่ราบลุ่ม ดอน สภาพดินเป็นดินเหนียว และดินทรายดินขาดความอุดมสมบูรณ์และดินเค็มบางแห่ง มีป่าเสื่อมโทรม สภาพโดยทั่วไปแห้งแล้งข้อมูลทั่วไป ข้อมูลทั่วไป. อาณาเขต องค์การบริหารส่วนตำบลละหานนา ตั้งอยู่ทางทิศตะวันตกของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อ องค์การบริหารส่วนตำบลท่านางแนว - ทิศใต้ ติดต่อ องค์การบริหารส่วนตำบลท่าวัด, องค์การบริหารส่วนตำบลโนนสำราญ (อำเภอแก้งสนามนาง) - ทิศตะวันออก ติดต่อ องค์การบริหารส่วนตำบลแวงน้อย - ทิศตะวันตก ติดต่อ องค์การบริหารส่วนตำบลโนนสะอาด (อำเภอคอนสวรรค์) ประวัติ ละหานนา ท้องที่เดิมที่เป็นหมู่บ้านในเขตตำบลโคกสง่า อำเภอพล มีตำนานเล่าสืบต่อกันวมาว่า "เมื่อประมาณปี พ.ศ. 2472 มีพ่อค้าควาย คือนายชาลี ทาหาร (สมัยก่อนเรียกว่านายฮ้อย) ได้เดินทางมาซื้อวัวควายแถวทางภาคอีสาน เพื่อจะนำควายไปขายทางภาคกลาง นายชาลี ทาหารเป็นคนชาวจังหวัดลพบุรีได้เดินทางมาพบเห็นบึงละหาน ระหว่างทางได้นำควายมาพักอาศัยแถวริมบึง เป็นแรมเดือน เพื่อจะเดินทางต่อไปจังหวัดลพบุรี ขณะนอนพักแรมนั้น นายชาลีมีความคิดว่า บึงละหานนา นั้นมีปริมาณน้ำมากเป็นแหล่งน้ำธรรมชาติที่มีขนาดใหญ่ มีความอุดมสมบูรณ์ล้อมรอบไปด้วยทุ่งนา ดังนั้น นายชาลี ทาหาร จึงได้ตั้งชื่อบึงว่า “ บึงละหานนา” โดยได้นำเอาชื่อ บึงละหาน มาตั้งเป็นหมู่บ้านละหานนา โดยได้นำเอานามสกุลตัวเองมาตั้งเป็นนามหมู่บ้าน ต่อมานายชาลี จึงได้แต่งงานมีครอบครัว อยู่ที่บ้านละหานนา" เมื่อวันที่ 25 พฤศจิกายน พ.ศ. 2501 ทางราชการได้แบ่งโอนหมู่บ้านจำนวน 12 หมู่บ้านของตำบลโคกสง่า ออกมาจัดตั้งเป็นตำบลใหม่ ชื่อว่า ตำบลระหารนา อำเภอพล และต่อมาได้เขียนชื่อใหม่เป็น ตำบลละหานนา และจัดตั้งอำเภอแวงน้อยขึ้น จึงมีผลทำให้ตำบลละหานนา โอนมาขึ้นตรงต่อเขตปกครองอำเภอแวงน้อย และในเมื่อวันที่ 9 เมษายน พ.ศ. 2517 ได้รับการยกฐานะตำบลละหานนา เป็น สภาตำบลละหานนา จนกระทั่งเมื่อวันที่ 16 ธันวาคม พ.ศ. 2539 กระทรวงมหาดไทยได้ประกาศเปลี่ยนแปลงฐานะเป็น องค์การบริหารส่วนตำบลละหานนาจนถึงปัจจุบันการปกครอง การปกครอง. องค์การบริหารส่วนตำบลละหานนา ครอบคลุมพื้นที่ตำบลละหานนาทั้งตำบล จำนวน 16 หมู่บ้าน ดังนี้</doc>
