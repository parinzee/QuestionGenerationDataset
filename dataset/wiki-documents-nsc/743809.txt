<doc id="743809" url="https://th.wikipedia.org/wiki?curid=743809" title="โรงเรียนวัดรางบัว">โรงเรียนวัดรางบัว โรงเรียนวัดรางบัว เป็น โรงเรียนรัฐบาล ในสังกัดสำนักงานเขตพื้นที่การศึกษามัธยมศึกษา เขต 1 ประเภทโรงเรียนมัธยมศึกษาขนาดกลาง ซึ่งเปิดสอนในระดับชั้น ม.ต้น และ ม.ปลาย ตั้งอยู่ที่ แขวงบางหว้า เขตภาษีเจริญ กรุงเทพมหานครประวัติ ประวัติ. โรงเรียนวัดรางบัว ก่อตั้งเมื่อวันที่ 5 พฤศจิกายน พ.ศ. 2446 โดยพระสมุห์ศุข มาศกุล เป็นผู้ก่อตั้ง และนายอุ่น วรสัมปูรณะ เป็นครูใหญ่คนแรกของโรงเรียน โดยอาศัยศาลาเล็กบริเวณวัดรางบัว เป็นที่ทำการสอน ซึ่งขณะนั้นรับเฉพาะนักเรียนชายล้วน มีจำนวนนักเรียนจำนวน 44 คน ในปี พ.ศ. 2477 โรงเรียนได้เปลี่ยนฐานะจากโรงเรียนประถมศึกษา เป็นโรงเรียนมัธยมศึกษาตอนต้นโดยเริ่มจากชั้น ม.1 และเป็นโรงเรียนสหศึกษา ตั้งแต่ปี พ.ศ. 2480  ปัจจุบันโรงเรียนมีเนื้อที่ 12 ไร่ 59 ตารางวา เป็นโรงเรียนขนาดใหญ่ประเภทสหศึกษา สังกัดสำนักงานเขตพื้นที่การศึกษามัธยมศึกษา เขต 1 สำนักงานคณะกรรมการการศึกษาขั้นพื้นฐาน กระทรวงศึกษาธิการ รับนักเรียนเข้าศึกษาตั้งแต่ชั้น ม.1-6 โรงเรียนได้รับการพัฒนาอย่างรวดเร็วและต่อเนื่องมีชื่อเสียงเป็นที่ยอมรับของประชาชนทั่วไป และผลิตนักเรียนไปหลายรุ่นมีศิษย์เก่าได้ศึกษาต่อและประสบผลสำเร็จในชีวิตและมีหน้าที่การงานเป็นจำนวนมากสัญลักษณ์ประจำโรงเรียน สัญลักษณ์ประจำโรงเรียน. ตราสัญลักษณ์ประจำโรงเรียน ประกอบด้วยส่วนประกอบต่าง ๆ ซึ่งแต่ละส่วนมีความหมายดังนี้ ดอกบัว หมายถึง สัญลักษณ์ของคนดี พร้อมที่จะรับแสงสว่างแห่งธรรมคือคำสั่งสอน คบเพลิง หมายถึง เปรียบประดุจปัญญา ทอรัศมีสว่างไปโดยรอบ หมายถึง บ่อเกิดแห่งพลังความรู้ ความประพฤติดี มีใจสะอาด ปรัชญา "ทกาปิ มุตตํว สิยา รวินฺทํ" พึงทำตัวเหมือนบัวพ้นน้ำ อักษรย่อโรงเรียน ว.ร. ว ความหมาย คือ "วินัย ว่องไวในความรู้" ร ความหมาย คือ "รักเกียรติ รักชาติ รักสถาบัน" สีประจำโรงเรียน ดอกไม้ประจำโรงเรียน ดอกบัว หมายถึง เป็นสัญลักษณ์ของคนดี พร้อมที่จะรับแสงสว่างแห่งธรรม คือ คำสั่งสอน เพลงประจำโรงเรียน เพลงมาร์ชโรงเรียนวัดรางบัว พระประจำโรงเรียน พระพุทธปัญญาประทาน (สมเด็จพระญาณสังวร สมเด็จพระสังฆราช พระราชทานนาม)รายนามผู้อำนวยการโรงเรียน</doc>
