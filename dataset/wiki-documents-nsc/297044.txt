<doc id="297044" url="https://th.wikipedia.org/wiki?curid=297044" title="ดีปโอซี">ดีปโอซี ดีฟโอซี (DEEP O SEA) คือวงดนตรีเร้กเก้สัญชาติไทย สังกัดค่าย โมอายมิวสิก มีเพลงฮิตอย่าง "เกาะสมุย"ประวัติ ประวัติ. ดีฟโอซี เป็นวงดนตรีที่มีเนื้อหาเกี่ยวกับทะเล โดยมีลักษณะดนตรีเป็นเร้กเก้เป็นหลักและผสมผสานกับดนตรีอื่นๆ เช่น สกา สามช่า และ โซล ตัววงนั้นเกิดจากการรวมตัวของกลุ่มนักดนตรี ซึ่งส่วนใหญ่จบการศึกษามาทางด้านดนตรีจากมหาวิทยาลัยต่างๆกัน บางส่วนเป็นเพื่อนกันมาตั้งแต่สมัยมัธยม บางส่วนได้ทำความรู้จักจากสังคมนักดนตรีทาง อินเทอร์เน็ต บางส่วนเป็นนักดนตรีอาชีพและเคยมีผลงานในอดีตมาแล้ว โดยได้รวมตัวกันตั้งแต่ เดือนกันยายน ปี พ.ศ. 2551 ในช่วงแรกเป็นวงดนตรีที่เล่นเพลงในแนว โซล และ ดิสโก้ เป็นหลัก โดยมีงานเล่นประจำในผับและสถานบันเทิงในกรุงเทพมหานคร หลังจากนั้นในเดือนพฤศจิกายน ได้มีการเปลี่ยนแปลงตัวนักร้องนำ และได้ตั้งชื่อวงใหม่ว่า ดีฟโอซี และปรับเปลี่ยนมาเล่นเพลงเร้กเก้เป็นหลัก ต้นปี 2552 ดีฟโอซีได้เริ่มต้นเข้าห้องบันทึกเสียงที่ โมอายมิวสิก โดยทำการบันทึกเสียงผลงานเพลงที่แต่งขึ้นเองโดย เอก นักร้องนำ มีโมกข์ โมอาย เป็น วิศวกร ช่วยในการทำ โปรดักชัน และได้ทำการปล่อยซิงเกิ้ลและ มิวสิกวิดีโอแรกของวงมาในเพลง เกาะสมุย ซึ่งได้รับความนิยมแพร่หลาย ถือเป็นวงเรกเก้คลื่นลูกใหม่ที่ได้รับความนิยมไปทั่วประเทศ และวงได้ปล่อยซิงเกิ้ลเพลงถัดมาทั้ง เรกเก้หน้าฝน เกาะเสม็ด Reggae Cocktail ซึ่งได้รับความนิยมในหมู่แฟนเพลงเร้กเก้สกาทั่วประเทศ และเดือน มิถุนายน 2552 ได้ปล่อยอัลบั้มเต็ม On The Beach วางแผงอย่างเป็นทางการ ช่วงปี 2552-2553 ดีฟโอซีอยู่ในช่วงทัวร์คอนเสิร์ตทั่วประเทศ และเริ่มทำอัลบั้มเพลงชุดต่อไปผลงานอัลบั้มผลงาน. อัลบั้ม. - On The Beach (2552)สมาชิกสมาชิก. - ชลขจร ทองพบ(ร้องนำ) - ณวรา สรรพอุดม (เบส) (2009-2012) - นทพล ศรีสะอาด (เบส) (2012-2014) - วีระวัฒน์ จันทกุล (กีต้าร์) - จักรพงษ์ มงคลยศ (กลอง) - อนันทกุล แก้วสำรวย (ทรัมเป็ต) - กิจขจร พูลสวัสดิ์ (แซกโซโฟน) - นพกร เนียมทอง (เพอร์คัสชั่น) - พณัฐสรณ์ หลักชุม (อะบอริจิ้น เพอร์คัสชั่น) - สันติภาพ ขออ้อมกลาง (คีย์บอร์ด)</doc>
