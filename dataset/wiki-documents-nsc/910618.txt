<doc id="910618" url="https://th.wikipedia.org/wiki?curid=910618" title="รายชื่อเพลงที่เขียนโดย คิม จง-ฮย็อน">รายชื่อเพลงที่เขียนโดย คิม จง-ฮย็อน คิม จง-ฮย็อน (มักรู้จักกันในชื่อที่ใช้ในวงการคือ จงฮย็อน) เป็นนักร้องนักแต่งเพลงและโปรดิวเซอร์ชาวเกาหลีใต้ เขาได้เริ่มเส้นทางสายดนตรีนี้โดยเป็นหนึ่งในสมาชิกและเป็นนักร้องเสียงหลักของวงบอยแบนด์เกาหลีใต้วง ชายนี ในปี ค.ศ. 2008 อีกทั้งยังได้เข้าร่วมกับโปรเจกต์กลุ่มนักร้องบัลลาด S.M. THE BALLAD และยังได้เดบิวต์เป็นศิลปินเดี่ยวภายใต้ค่าย SM เอนเตอร์เทนเมนต์ อีกด้วย จงฮย็อนได้เดบิวต์ในฐานะโปรดิวเซอร์ครั้งแรกด้วยผลงานการเขียนเนื้อเพลงให้เพลงโปรโมทของวงชายนีในขณะนั้น นั่นก็คือเพลง "Juliette" ที่ถูกปล่อยมาในมินิอัลบั้ม "ROMEO" ในเดือน พฤษภาคม 2009 เขาได้มีส่วนร่วมในการเขียนเพลงให้ชายนีอีกครั้งเป็นจำนวนถึง 3 เพลงด้วยกันในสตูดิโออัลบั้มชุดที่ 2 "Lucifer" ซึ่งประกอบไปด้วยรายชื่อเพลงดังนี้ คือ เพลง "Up & Down" ซึ่งเป็นการร่วมมือกันกับนักแต่งเพลง มิสฟิต อีกทั้งเพลงนี้เองก็ยังมี มินโฮ สมาชิกร่วมวงมาเขียนท่อนแร็ปด้วยเช่นกัน เพลงถัดมาคือ "Obsession" ซึ่งถือว่าเป็นเพลงที่เนื้อเพลงถูกเขียนขึ้นโดยจงฮย็อนทั้งหมด ยกเว้นท่อนแร็ปที่ได้มินโฮมาเขียนท่อนแร็ปร่วมกันอีกครั้ง และเพลงที่สามนั้นก็คือเพลง "Shout Out" เป็นเพลงที่สมาชิกวงชายนีทุกคนได้มีส่วนร่วมในการเขียนเนื้อเพลงด้วยกัน โดยมีการร่วมมือกับนักแต่งเพลงท่านอื่นอีกซึ่งก็คือ เจย์คิว และมิสฟิต ในปี 2012 จงฮย็อนและมินโฮก็ได้ร่วมมือกันเขียนเพลงใหม่ขึ้นอีกครั้ง เพลงนั้นมีชื่อว่า "Alarm Clock" มีเนื้อหาที่สื่อถึงความหวังที่อยากจะตื่นขึ้นจากฝันร้ายหลังการเลิกรา นอกจากนี้เองจงฮย็อนยังได้เขียนเพลงพิเศษขึ้นมาชื่อว่า "Honesty" ระหว่างที่อยู่บนเครื่องบิน เป็นเพลงที่เขาแต่งขึ้นมาเพื่อที่ตั้งใจจะสะท้อนความรู้สึกขอบคุณและขอโทษไปถึงแฟน ๆ เหมือนกระจกเงา เป็นการขอบคุณแฟนคลับที่คอยอยู่ข้าง ๆ พวกเขาและคอยแต่จะเป็นฝ่ายให้ฝ่ายเดียวอยู่เสมอ โดยทั้งสองเพลงที่กล่าวถึงนี้ก็ได้ถูกปล่อยออกมาสู่สาธารณชนในมินิอัลบั้มชุด "Sherlock" นั่นเอง ในเดือนกุมภาพันธ์ ปี 2014 หลังจากที่ได้เข้ารับบทบาทในฐานะ ดีเจ ในรายการวิทยุที่ชื่อว่า "พูรึนบัม, จงฮย็อนอิมนีดา" คลื่น FM4U ในเครือ MBC จงฮย็อนก็ได้รับการแนะนำในฐานะโปรดิวเซอร์/นักแต่งเพลงในผลงานชุด The Man Who Composes เขาได้ออกผลงานการเขียนเพลงผ่านรายการวิทยุที่ตัวเองรับผิดชอบมาเรื่อย ๆ ตั้งแต่ในช่วงต้นของเดือนกรกฎาคม ปี 2014 เรื่อยมาในระยะเวลาที่ต่างกันพร้อม ๆ กับฤดูกาลที่เปลี่ยนไป และในวันที่ 7 เดือน มกราคม ของปี 2015 จงฮย็อนก็ได้ถูกเปิดตัวในฐานะศิลปินเดี่ยวของค่ายคนใหม่ พร้อมเพลงโปรโมทที่เป็นผลงานที่เขาได้มีส่วนร่วมในการแต่งเองร่วมกับ ไซออน.ที โดยมีชื่อว่า "Déjà-Boo" โดยเมื่อวันที่ 12 มกราคม ในปี 2015 นั้นเอง จงฮย็อนก็ได้ปล่อยผลงานเอกซ์เทนเดดเพลย์ชุดแรกของเขาที่ชื่อว่า "BASE" ออกมาสู่สาธารณชน เขาได้ปล่อยชุดอัลบั้มที่ชื่อว่า "Story Op.1" ในวันที่ 17 เดือนกันยายนในปีเดียวกัน พร้อมผลงานเพลงที่ถูกเขียนขึ้นโดยตัวเขาเองทั้งหมดถึง 9 เพลงด้วยกัน และหลังจากนั้นไม่นาน จงฮยอนก็ได้คัมแบ็คพร้อมอัลบั้มเต็มชุดแรกในชีวิตของเขาที่ชื่อว่า "She Is"เพลง</doc>
