<doc id="851798" url="https://th.wikipedia.org/wiki?curid=851798" title="จอห์น บักจีโอ">จอห์น บักจีโอ จอห์น บักจีโอ (; เกิด: 19 ธันวาคม ค.ศ. 1991; ชื่อเต็ม: จห์อน บักจีโอ ราโคโตโนเมนจานาฮารี (Jhon Baggio Rakotonomenjanahary)) นักฟุตบอลอาชีพชาวมาดากัสการ์ สังกัดสุโขทัยเอฟซี ในตำแหน่งกองกลางตัวรุก และติดทีมชาติมาดากัสการ์ ตั้งแต่ปี ค.ศ. 2011 โดยมีส่วนสูงเพียง 158 เซนติเมตรเท่านั้น บักจีโอ ได้ชื่อนี้มาจากการที่ผู้เป็นพ่อชื่นชอบโรแบร์โต บักจีโอ อดีตกองหน้าทีมชาติอิตาลีที่มีชื่อเสียงในยุคทศวรรษ 90 บักจีโอเกิดที่ประเทศมาดากัสการ์ ชื่นชอบการเล่นฟุตบอลมาตั้งแต่ยังเด็กโดยเริ่มเล่นกับเพื่อน ๆ ทั้งที่ไม่มีแม้แต่รองเท้าหรือลูกฟุตบอล ใช้ลูกยางหรือวัตถุทรงกลมมาเล่นแทน บักจีโอ เข้าสู่การเป็นนักฟุตบอลอาชีพเมื่อเตะตาแมวมองของนีอองต์ซิกา สโมสรของมาดากัสการ์ จากนั้นเจ้าตัวได้เดินทางไปทวีปยุโรป ด้วยหวังจะได้สังกัดกับสโมสรที่มีชื่อเสียงของยุโรป แต่ทว่าไม่ประสบความสำเร็จเนื่องจากที่นั่นเต็มไปด้วยการแข่งขันของนักฟุตบอลที่มีฝีมืออย่างยอดเยี่ยมมากมาย บักจีโอจึงได้รับคำแนะนำจากกีย์ ฮูแบร์ นักฟุตบอลมาดากัสการ์รุ่นพี่ให้เดินทางมายังประเทศไทย เจ้าตัวได้เดินทางมาแต่เมื่อกำลังจะหมดหวังได้รับคำชักชวนทางโทรศัพท์จากสมศักดิ์ เทพสุทิน ประธานสโมสรสุโขทัยเอฟซี ให้ลองไปทดสอบดู โดยขณะนั้นสุโขทัยเอฟซีกำลังลงแข่งขันกับราชบุรีมิตรผล บักจีโอถูกเปลี่ยนตัวลงในช่วง 7 นาทีสุดท้ายและสามารถทำประตูได้ สโมสรจึงได้เซ็นสัญญาในที่สุด</doc>
