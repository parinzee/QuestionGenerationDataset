<doc id="308635" url="https://th.wikipedia.org/wiki?curid=308635" title="โอลิมปิกฤดูหนาว 2022">โอลิมปิกฤดูหนาว 2022 ระวังสับสนกับ พาราลิมปิกฤดูหนาว 2022 กีฬาโอลิมปิกฤดูหนาวครั้งที่ 24 (; ) เป็นการแข่งขันกีฬาโอลิมปิกฤดูหนาวครั้งที่ 24 จัดขึ้น ณ กรุงปักกิ่ง ประเทศจีน ระหว่างวันที่ 4 กุมภาพันธ์ ถึง 20 กุมภาพันธ์ พ.ศ. 2565 กรุงปักกิ่งได้รับเลือกให้เป็นนครเจ้าภาพกีฬาโอลิมปิกฤดูหนาว 2022 เมื่อวันที่ 31 กรกฎาคม 2558 ที่สมัยประชุมคณะกรรมการโอลิมปิกสากลที่ 128 ณ กรุงกัวลาลัมเปอร์ ประเทศมาเลเซีย เอาชนะเมืองอัลมาตี ประเทศคาซัคสถาน การแข่งขันนี้จะเป็นกีฬาโอลิมปิกที่จัดในทวีปเอเชียครั้งที่สามติดต่อกัน หลังพย็องชัง 2018 และโตเกียว 2020 หลังจัดโอลิมปิกฤดูร้อน 2008 กรุงปักกิ่งจะเป็นนครแรกที่จัดทั้งกีฬาโอลิมปิกฤดูร้อนและฤดูหนาว จะเป็นกีฬาโอลิมปิกฤดูหนาวครั้งแรกที่จัดในประเทศจีน งบประมาณจัดการแข่งขันประเมินไว้ 3,900 ล้านดอลลาร์สหรัฐ เทียบกับ 43,000 ล้านดอลลาร์สหรัฐที่ใช้จัดโอลิมปิกฤดูร้อน 2008การเสนอตัวเป็นเจ้าภาพ การเสนอตัวเป็นเจ้าภาพ. เมื่อคณะกรรมการโอลิมปิกสากลได้รับสมัครเมืองเพื่อเสนอตัวเป็นเจ้าภาพจัดโอลิมปิกฤดูหนาว 2022 ในเดือนตุลาคม ค.ศ. 2012 เมื่อวันที่ 14 พฤศจิกายน ค.ศ. 2013 คณะกรรมการบริหารคณะกรรมการโอลิมปิกสากลตรวจสอบการเสนอตัวเป็นเจ้าภาพ เมื่อวันที่ 7 กรกฎาคม ค.ศ. 2014 คณะกรรมการโอลิมปิกสากล เลือก ออสโล ประเทศนอร์เวย์, อัลมาตี ประเทศคาซัคสถาน และปักกิ่ง ประเทศจีน เป็นเมืองสุดท้ายของการเสนอตัว แต่ออสโล ถอนตัวออกการเสนอตัว ในวันที่ 1 ตุลาคม 2014 จึงเหลือแค่ 2 เมือง คือ อัลมาตี และปักกิ่ง เมื่อวันที่ 31 กรกฎาคม ค.ศ. 2015 มีการเลือกเจ้าภาพโอลิมปิก 2022 ที่กัวลาลัมเปอร์ ประเทศมาเลเซีย มีมติเลือกปักกิ่งเป็นเจ้าภาพโอลิมปิกฤดูหนาว 2022 ซึ่งทำให้การแข่งขันกีฬาโอลิมปิกที่จัดขึ้นในเอเชียติต่อกัน 3 ครั้ง หลังจาก พย็องชัง ได้เป็นเจ้าภาพ โอลิมปิกฤดูหนาว 2018 และโตเกียวได้เป็นเจ้าภาพโอลิมปิกฤดูร้อน 2020 และปักกิ่ง จะเป็นเมืองแรกที่จะเป็นเจ้าภาพทั้งฤดูร้อน และโอลิมปิกฤดูหนาวการลงคะแนนเมืองที่ถอนตัวการลงคะแนน. เมืองที่ถอนตัว. - กรากุฟ ประเทศโปแลนด์ - ลวีฟ ประเทศยูเครน - ออสโล ประเทศนอร์เวย์ - สตอกโฮล์ม ประเทศสวีเดนสถานที่ สถานที่. คณะกรรมการโอลิมปิก 2022 ของปักกิ่ง ได้เสนอสถานที่จัดการแข่งขัน ใน 20 กุมภาพันธ์ 2014 ในกรุงปักกิ่งและเมืองจางเจียโขว่ปักกิ่งปักกิ่ง. - สนามกีฬาแห่งชาติปักกิ่ง – พิธีเปิดและพิธีปิด - อาคารกีฬาในร่มนครหลวงปักกิ่ง – ระบำสเก็ต,วิ่งสเก็ตแทร็คระยะสั้น - ศูนย์กีฬาอู่เกอซง – ฮอกกี้น้ำแข็ง - สนามกีฬาในร่มแห่งชาติปักกิ่ง – ฮอกกี้น้ำแข็ง - ศูนย์กีฬาทางน้ำแห่งชาติปักกิ่ง– เคอลิ่ง - สนามสปีดสเก็ตแห่งชาติ – วิ่งสเก็ตทางยาวหยางฉิงหยางฉิง. - Xiaohaituo Alpine Skiing Field – สกีลงเขา - Xiaohaituo Bobsleigh and Luge Track – บอบสเล,ลุจ และ สเคเลทันจางเจียโขว่จางเจียโขว่. - Kuyangshu Biathlon Field – - Kuyangshu Ski Jumping Field – - Hualindong Ski Resort – - Genting Ski Resort – - Taiwu Ski Resort – - Wanlong Ski Resort –ชนิดกีฬาที่แข่งขัน ชนิดกีฬาที่แข่งขัน. โอลิมปิกฤดูหนาวในครั้งนี้มีการแข่งขันทั้งหมด 15 รายการใน 7 ชนิดกีฬาการประชาสัมพันธ์ การประชาสัมพันธ์. ตราสัญลักษณ์การแข่งขันโอลิมปิกฤดูหนาว 2022 มีชื่อว่า "ความฝันฤดูหนาว" (, ) เป็นรูปปริวรรตของอักษรจีน "冬" โดยใช้สีฟ้า-น้ำเงิน สื่อถึงฤดูหนาว และสีแดง-ส้ม-เหลือง สื่อถึงประเทศจีน โดยมีการเปิดตัวเมื่อวันที่ 15 ธันวาคม พ.ศ. 2560 พร้อมกับตราสัญลักษณ์พาราลิมปิกฤดูหนาว 2022 ส่วนตุ๊กตาสัญลักษณ์ หรือมาสคอตของการแข่งขัน มีกำหนดเปิดตัวในปี พ.ศ. 2563ความกังวลและข้อถกเถียงของโอลิมปิกฤดูหนาว 2022 ความกังวลและข้อถกเถียงของโอลิมปิกฤดูหนาว 2022. หลายเมืองถอนตัวจากการเสนอจัดโอลิมปิก 2022 เพราะกังวลว่าจะต้องใช้ค่าใช้จ่ายสูงหรือขาดการสนับสนุนท้องถิ่นที่จะเป็นเจ้าภาพโอลิมปิก 2022 จึงเหลือเมืองอัลมาตีและกรุงปักกิ่งในการเสนอตัว การตัดสินใจที่จะเสนอตัวสำหรับการแข่งขันกีฬาโอลิมปิกเป็นความขัดแย้งในประเทศจีน (และภายนอกประเทศ) เพราะบางส่วนของสถ​​านที่จัดกีฬากลางแจ้งที่นำเสนอประสบสภาวะขาดแคลนหิมะและบางแห่งใกล้อุทยานแห่งชาติในกรุงปักกิ่ง</doc>
