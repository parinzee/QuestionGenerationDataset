<doc id="448837" url="https://th.wikipedia.org/wiki?curid=448837" title="รายชื่อผลงานของธงไชย แมคอินไตย์">รายชื่อผลงานของธงไชย แมคอินไตย์ บทความนี้เนื้อหาเกี่ยวกับผลงานของธงไชย แมคอินไตย์ สำหรับบทความหลักดูที่ ธงไชย แมคอินไตย์ ผลงานของ ธงไชย แมคอินไตย์ ในวงการบันเทิงเริ่มต้นจากการเป็นนักแสดงสมทบละครเรื่องแรก "น้ำตาลไหม้" ปี 2526 จากนั้นมีผลงานในหลากหลายบทบาทอย่างต่อเนื่อง ทั้งละคร และภาพยนตร์ โดยได้รับการตอบรับอย่างสูงจากภาพยนตร์ เรื่อง "ด้วยรักคือรัก" ปี 2528 ซึ่งได้รับบทเป็นพระเอกภาพยนตร์เรื่องแรกประกบกับนักร้องดังแห่งยุค "อัญชลี จงคดีกิจ" จนกระทั่งก้าวเข้าสู่วงการเพลงเต็มตัวปี 2529 กลายเป็นศิลปินนักร้องขวัญใจประชาชนทุกเพศทุกวัยตั้งแต่นั้นมา ระหว่างนั้นยังมีผลงานละคร ซึ่งสร้างสถิติเรตติ้งสูงสุดตลอดกาล ละครเรื่อง "คู่กรรม" ปี 2533 นอกจากนั้นยังมีผลงานโฆษณา ซึ่งทางต้นสังกัดพิถีพิถันในเรื่องของการรับงานตั้งแต่อดีตจนถึงปัจจุบัน รวมไปถึงงานถ่ายแบบนิตยสาร และการออกรายการ ซึ่งไม่มุ่งเน้นในเรื่องของปริมาณ แต่เน้นในเรื่องคุณภาพ ความเชื่อมั่น เพื่อให้ได้ผลตอบรับที่ดีที่สุดของผู้บริโภค เป็นอีกภาพลักษณ์ที่สำคัญของซุปเปอร์สตาร์อันดับ 1 ของไทยสรุปผลงานสร้างชื่อเสียงที่สุด สรุปผลงานสร้างชื่อเสียงที่สุด. ธงไชย แมคอินไตย์ หรือที่เรียกกันทั่วไปว่า "พี่เบิร์ด" เป็นศิลปินที่ได้รับความนิยมมากที่สุดในรอบ 30 ปี ของจีเอ็มเอ็ม แกรมมี่ และประสบความสำเร็จสูงสุดของประเทศไทย โดยสร้างปรากฏการณ์ในวงการบันเทิงประเทศไทย ด้วยผลตอบรับทางด้านละครที่มีเรตติ้งสูงสุด มียอดจำหน่ายอัลบั้มสูงสุด ตลอดจนจำนวนรอบและรายได้จากการจำหน่ายบัตรคอนเสิร์ตสูงสุดของประเทศ โดยผลงานที่สร้างชื่อเสียงที่สุดของเบิร์ดในแต่ละด้านสรุป ดังนี้ ด้านการแสดง เบิร์ดแสดงภาพยนตร์ไทยทั้งหมด 7 เรื่อง โดยก้าวสู่การเป็นพระเอกภาพยนตร์อย่างเต็มตัว ในปี 2528 จากภาพยนตร์ เรื่อง "ด้วยรักคือรัก" ซึ่งได้รับการตอบรับอย่างสูงในยุคนั้น โดยประกบคู่กับนักร้องดังแห่งยุค "อัญชลี จงคดีกิจ" ส่วนด้านละครที่สร้างชื่อเสียงที่สุด ในปี 2533 ละครคู่กรรม ออกอากาศทางช่อง 7 สร้างประวัติศาตร์ละครที่มีเรตติ้งสูงสุดของไทย เรตติ้ง 40 จากการสวมบทบาทเป็น "โกโบริ" ประกบคู่ครั้งแรกกับ กมลชนก โกมลฐิติ ทำให้เบิร์ดได้รับรางวัลใหญ่ในยุคนั้นทั้ง 2 รางวัล คือ รางวัลเมขลา และรางวัลโทรทัศน์ทองคำ นอกจากนั้นยังเป็นศิลปินคนแรกที่รับบทบาทเดียวกันในเรื่องเดียวกันอีกครั้ง ในภาพยนตร์ คู่กรรม ปี 2538 ด้านการร้องเพลง เบิร์ดมีอัลบั้มเต็ม 16 อัลบั้ม และอัลบั้มพิเศษต่างๆ รวมแล้วมียอดจำหน่ายมากกว่า 25 ล้านชุด โดยมียอดจำหน่ายอัลบั้มสูงสุดของประเทศไทย และติด 1 ใน 3 ศิลปินที่มียอดจำหน่ายอัลบั้มสูงสุดตลอดกาลของเอเชีย โดยอัลบั้มที่สร้างชื่อเสียงที่สุด ในปี 2533 อัลบั้ม"บูมเมอแรง" สร้างประวัติศาตร์ยอดจำหน่ายเทปสูงสุดของไทยมากกว่า 2 ล้านตลับ โดยมีเพลงเด่น คือ เพลงคู่กัด และเพลงบูมเมอแรง เป็นต้น และในปี 2545 อัลบั้ม "ชุดรับแขก" สร้างประวัติศาสตร์ยอดจำหน่ายซีดีเพลงสูงสุดของไทยมากกว่า 5 ล้านชุด โดยมีเพลงเด่น คือ เพลงแฟนจ๋า และเพลงมาทำไม เป็นต้น และหากนับรวมยอดจำหน่ายดีวีดีคอนเสิร์ตในอัลบั้มดังกล่าวอีก 3 ล้านชุด รวมแล้วมียอดจำหน่ายมากกว่า 8 ล้านชุด นอกจากผลงานประจำแล้ว เบิร์ดได้รับเกียรติให้ขับร้องเพลงเฉลิมพระเกียรติในวโรกาสที่สำคัญ เช่น เพลงต้นไม้ของพ่อ ของขวัญจากก้อนดิน รูปที่มีทุกบ้าน ตามรอยพระราชา สายใยแผ่นดิน ในหลวงในดวงใจ พระราชาผู้ทรงธรรม เป็นต้น และยังได้รับเลือกให้ขับร้องเพลงในเหตุการณ์พิเศษที่สำคัญ เช่น เหตุการณ์สึนามิ เพลงอีกไม่นาน Thai for Japan(ภาษาญี่ปุ่น) เหตุการณ์ความไม่สงบใน 3 จังหวัดชายแดนภาคใต้ เพลงฝากส่งใจไป Sampaikan Hati(ภาษายาวี) เอ็มวีส่งเสริมการท่องเที่ยวไทย เพลง Why the Tears(ภาษาจีนแมนดาริน) เป็นต้น ด้านการแสดงคอนเสิร์ต เบิร์ดมีคอนเสิร์ตเต็มรูปแบบที่สำคัญ คือ คอนเสิร์ตแบบเบิร์ดเบิร์ดโชว์ 10 ครั้งที่ผ่านมา มีจำนวนรอบการแสดง 153 รอบ มีผู้ชม 484,400 คน อีกทั้งมีคอนเสิร์ตเต็มรูปแบบอื่นๆ ที่จัดเป็นประจำทุกปี โดยในช่วง 25 ปีที่ผ่านมา มีผู้ซื้อบัตรเข้าชมแล้วประมาณ 2 ล้านคน โดยคอนเสิร์ตที่ประสบความสำเร็จสูงสุด คือ คอนเสิร์ตแบบเบิร์ดเบิร์ดโชว์ ครั้งที่ 5 ปี 2534 สร้างสถิติสูงสุดของ ศูนย์วัฒนธรรมแห่งประเทศไทย ด้วยจำนวนผู้ชม 58,000 คน จาก 29 รอบการแสดง และคอนเสิร์ตแบบเบิร์ดเบิร์ดโชว์ ครั้งที่ 9 ปี 2551 เมื่อรวมรอบอังกอร์พลัสแล้ว สร้างสถิติสูงสุดของอิมแพ็ค เมืองทองธานี ด้วยจำนวนผู้ชม 120,000 คน จาก 12 รอบการแสดง ขณะที่ คอนเสิร์ตแบบเบิร์ดเบิร์ดโชว์ ครั้งที่ 10 ปี 2555 สร้างปรากฏการณ์ยอดผู้ชมสูงสุดในเมืองไทย จากการจำหน่ายบัตรต่อเนื่องในคราวเดียว กว่า 100,000 คน จาก 10 รอบการแสดง ด้านอื่นๆ ที่สำคัญ เบิร์ดในช่วงแรกของการก้าวสู่วงการบันเทิงนั้น นอกจากจะมีผลงานละคร และผลงานเพลงแล้ว ยังเป็นพิธีกรรายการ 7 สีคอนเสิร์ต ปี 2529-2530 โดยเบิร์ดดำเนินรายการคู่กับ ตั๊ก มยุรา ธนะบุตร ซึ่งเป็นพิธีกรคู่แรกคู่ประวัติศาสตร์ของรายการนี้ ที่มอบความสนุกสนานแบบสด ๆ ซึ่งทำให้เบิร์ด และตั๊ก ได้รับรางวัลผู้ดำเนินรายการดีเด่นทั้งฝ่ายชาย และฝ่ายหญิง จากงานประกาศผลรางวัลเมขลา ปี 2529 และยังเป็นนักพากย์การ์ตูนแอนนิเมชั่นเรื่องแรกของจีเอ็มเอ็ม แกรมมี่ ที่ได้เบิร์ดเป็นต้นแบบ พร้อมพากย์เสียง "พี่เบิร์ด" ในเรื่อง เบิร์ดแลนด์ แดนมหัศจรรย์ และได้รับรางวัลทีมพากย์การ์ตูนดีเด่น จากงานประกาศผลรางวัลโทรทัศน์ทองคำ ปี 2555 อีกทั้งยังเป็นผู้บรรยายภาษาไทยในภาพยนตร์สารคดี ชุด “My King ในหลวงของเรา” จัดทำโดย มูลนิธิชัยพัฒนา ร่วมกับ National Geographic ผู้ผลิตสารคดีที่ได้รับการยอมรับในระดับโลก เป็นต้น นอกจากนั้นยังได้รับเลือกเป็นพรีเซ็นเตอร์การท่องเที่ยวแห่งประเทศไทย (ททท.) ถึง 3 ครั้ง โดยโครงการเที่ยวไทยครึกครื้นเศรษฐกิจไทยคึกคัก ถือเป็นโฆษณาที่สร้างการรับรู้ให้กับคนไทยสูงสุดถึง 99% จากการสำรวจผลงานการแสดงละครผลงานการแสดง. ละคร. - ปี 2526 น้ำตาลไหม้ (ช่อง 3) ร่วมแสดงกับ นพพล, ลินดา เป็นละครเรื่องแรกของเบิร์ด ซึ่งได้รับการเสนอชื่อเข้าชิงรางวัลผู้แสดงสมทบชายยอดเยี่ยมรางวัลเมขลา ส่งให้เบิร์ดเป็นที่รู้จัก และกล่าวถึงในฐานะนักแสดงหน้าใหม่ที่มีความสามารถ กำกับการแสดงโดย ไก่ วรายุฑ มิลินทจินดา - ปี 2527 มงกุฎฟาง (ช่อง 3) ร่วมแสดงกับ ภิญโญ, มยุรฉัตร, พรพรรณ - ปี 2527 ทายาทท่านผู้หญิง (ช่อง 5) ซึ่งเรื่องนี้ต้องเล่นเป็นคนขาพิการ - ปี 2527 เมื่อรักร้าว (ช่อง 9) ร่วมแสดงกับ ยุรนันท์, มยุรา, นาถยา - ปี 2527 วงเวียนหัวใจ (ช่อง 9) ร่วมแสดงกับ ธิติมา, นาถยา - ปี 2527 บ้านสอยดาว (ช่อง 7) ประชันบทบาทกับ มยุรา เศวตศิลา, ศรัณยู วงษ์กระจ่าง, อุทุมพร ศิลาพันธ์, ผุสรัตน์ ดารา - ปี 2528 ขมิ้นกับปูน (ช่อง 9) ร่วมแสดงกับกาญจนา จินดาวัฒน์ - ปี 2528 เบญจรงค์ห้าสี (ช่อง 3) ร่วมแสดงกับ เดือนเต็ม, มยุรา, ดวงใจ, อุทุมพร, อลิษา, จริยา, สมภพ, ชลิต, อภิชาติ, เป็นหนึ่ง - ปี 2528 รักในสายหมอก (ช่อง 3) ร่วมแสดงกับ ดิลก, กาญจนา - ปี 2528 เพลงแห่งชีวิต (ช่อง 5) ร่วมแสดงกับนพพล โกมารชุน, ก้ามปู สุวรรณปัทม์ - ปี 2528 ดอกรักสีรุ้ง (ช่อง 3) ร่วมแสดงกับ อนุสรณ์, มยุรา, ธิติมา - ปี 2528 ระเบียงรัก (ช่อง 9) ร่วมแสดงกับนาถยา แดงบุหงา - ปี 2528 พลับพลึงสีชมพู (ช่อง 7) ร่วมแสดงกับ มนฤดี ยมาภัย) แล้วเบิร์ดได้ลาออกจากการทำงานประจำเพื่อเล่นละครอย่างเต็มตัว" - ปี 2529 เนื้อนาง (ช่อง 7) ประชันบทบาทกับ นิรุตติ์ ศิริจรรยา, นพพล โกมารชุน, มยุรา เศวตศิลา - ปี 2529 มัจจุราชสีน้ำผึ้ง (ช่อง 3) ร่วมแสดงกับ นิรุตติ์, ลินดา, หทัยรัตน์ - ปี 2530 ดวงไฟไยไม่ส่องฉัน (ช่อง 7) (ป้าจิ๊ อัจฉราพรรณ ไพบูลย์สุวรรณ ได้เป็นนางเอกคู่กับ เบิร์ด) - ปี 2532 ตะกายดาว (ช่อง 9) ร่วมแสดงกับ เศรษฐา, เพ็ญพักตร์, วสันต์ - ปี 2533 คู่กรรม (ช่อง 7) เป็นละครที่ทำเรตติ้งสูงสุดอันดับ 1 ของเมืองไทยตลอดกาล ด้วยเรตติ้ง 40 โดย ดาราวิดีโอ แสดงร่วมกับกมลชนก โกมลฐิติ เรื่องนี้ได้รับรางวัลทั้งเมขลาและโทรทัศน์ทองคำในปีเดียวกัน ในบทบาท "โกโบริ" - ปี 2536 วันนี้ที่รอคอย (ช่อง 7) รับบทฝาแฝด คือ เจ้าชายน่านปิงนรเทพ (จ้าวซัน) และ เจ้าชายศิขรนโรดม (แสดงคู่กับ สิเรียม ภักดีดำรงฤทธิ์ และ พงษ์นภา ดัสกร) - ปี 2540 นิรมิต (ช่อง 7) รับบทฝาแฝด 3 ตัวละคร คือ ชื่อ ภูวง ภังคี ไทวัน (คู่กับ อารียา สิริโสภา มยุริญ ผ่องผุดพันธ์ อรอนงค์ ปัญญาวงศ์) - ปี 2541 ความทรงจำใหม่ หัวใจเดิม (ช่อง 5) ละครพิเศษเพื่อเป็นของขวัญให้กับแฟนเพลง (9 ตอน) รับบทเป็น เดี่ยว (คู่กับ คัทลียา แมคอินทอช) - ปี 2558 กลกิโมโน (ช่อง 3) สร้างโดย บรอดคาซท์ ไทย เทเลวิชั่น รับบทเป็น ท่านชายโฮชิ ร่วมแสดงกับ อารยา เอ ฮาร์เก็ต ณัฐริกา ธรรมปรีดานันท์ และ ภูภูมิ พงศ์ภาณุ - ปี 2559 เราเกิดในรัชกาลที่ ๙ เดอะซีรีส์ ตอน ชีวิตเพื่อให้ (ช่องวัน) สร้างโดย เอ็กแซ็กท์-ซีเนริโอ รับบทเป็น หมอดนย์ (นักแสดงรับเชิญ) ร่วมแสดงกับ ยุกต์ ส่งไพศาลภาพยนตร์ภาพยนตร์. - ปี 2527 ภาพยนตร์เรื่องแรก คือ บ้านสีดอกรัก เป็นข่าวโด่งดังเพราะเกิดอุบัติเหตุทางรถยนต์ขึ้นที่จ.เชียงใหม่ ซึ่งมีดาราหลาย ๆ คนที่ร่วมโดยสารไปด้วยและได้รับบาดเจ็บ เช่น จารุณี สุขสวัสดิ์ เนาวรัตน์ ยุกตะนันทน์ พรพรรณ และ สรพงศ์ ชาตรี ในเหตุการณ์ เบิร์ดบาดเจ็บที่ศีรษะและหมดสติไป - ปี 2527 เรื่องที่สอง ขอแค่คิดถึง กำกับฯ โดย มจ. ทิพยฉัตร ฉัตรไชย เล่นเป็นพระรอง นางเอกคือใหม่ เจริญปุระ ถ่ายที่อังกฤษและสวิตเซอร์แลนด์ เรื่องนี้เบิร์ดถึงกับยอมลงทุนรวบรวมวันลาและเงินทั้งหมดไปถ่ายหนังเรื่องนี้ เพราะจะได้ไปต่างประเทศเป็นครั้งแรกและได้ค่าตัว 30,000 บาท - ปี 2528 ด้วยรักคือรัก ภาพยนตร์รักโรแมนติก ที่ก้าวสู่การเป็นพระเอกภาพยนตร์เต็มตัวด้วยการประกบคู่กับนักร้องชื่อดังแห่งยุค ปุ๊ – อัญชลี ซึ่งเป็นภาพยนตร์ที่ได้รับกระแสตอบรับสูงสุดในขณะนั้น - ปี 2529 อีกครั้ง ด้วยความแรงของภาพยนตร์เรื่องด้วยรักคือรัก ทำให้กลับมาเจอกับปุ๊ – อัญชลี จงคดีกิจ อีกครั้ง ตามชื่อภาพยนตร์ - ปี 2529 ด้วยรักและผูกพัน เล่นกับกาญจนา จินดาวัฒน์ หลังจากมีอัลบั้มแรกแล้วด้วยความแรงของเบิร์ด ได้มีการนำเพลงจากอัลบั้ม "หาดทรายสายลมสองเรา" ร่วมประกอบในฉากต่างๆของภาพยนตร์ ซึ่งได้รับการตอบรับอย่างท่วมท้นทั้งภาพยนตร์และอัลบั้ม - ปี 2530 หลังคาแดง ในบทบาทของคนบ้าชื่อโกยทอง มีจินตหรา สุขพัฒน์ เป็นนางเอก ใช้เพลง “สบาย สบาย” เป็นเพลงประกอบ และมียุทธนา มุกดาสนิทเป็นผู้กำกับฯ - ปี 2538 คู่กรรม กลับมาเล่นเป็นโกโบริ โยอิชิ อีกครั้ง โดยมี อาภาศิริ นิติพนรับบทเป็นอังศุมาลิน ซึ่งกระแสความแรงได้สร้างสถิติภาพยนตร์ที่มีผู้เข้าชมสูงสุดใน 3 วันแรกของการเปิดตัว โดยภาพยตร์เรื่องนี้ส่งผลให้เบิร์ดได้รับรางวัลพระราชทานพระสุรัสวดี(รางวัลตุ๊กตาทอง) ปี 2538 นักแสดงนำชายยอดเยี่ยม - ปี 2547 2046 กำกับโดยหว่อง คาไว ผู้กำกับมือทองที่คว้ารางวัลจากเทศกาลภาพยนตร์เมืองคานส์ เป็นภาพยนตร์เรื่องล่าสุดที่เบิร์ดได้ร่วมถ่ายทำไปบางส่วน แต่จากการใช้เวลาถ่ายทำที่ยาวนานกว่า 4 ปี ทางต้นสังกัดของเบิร์ดจึงขอถอนตัวจากการแสดงในเรื่องนี้ แต่เมื่อมีการนำภาพยนตร์มาฉาย ยังคงมีภาพบางส่วนของซุปเปอร์สตาร์เมืองไทยให้เห็นจนเกิดเป็นประเด็นระหว่างต้นสังกัดและผู้กำกับในคราวนั้น แต่ก็จบลงด้วยดีพิธีกร นักพากย์ ผู้บรรยายพิธีกร นักพากย์ ผู้บรรยาย. - เริ่มเป็นพิธีกรครั้งแรกคู่กับมยุรา ธนะบุตรจากรายการ แซทสตาร์ หรือรายการ โชคติดปุ่ม - ปี 2529 - 2530 พิธีกรบนเวทีการประกวดนางสาวไทย ร่วมกับ พลากร สมสุวรรณ - ปี 2529 - 2531 พิธีกรในรายการ7 สีคอนเสิร์ต ร่วมกับ มยุรา เศวตศิลา - พิธีกรรายการ สุริยาตาหวาน ของ JSL - พิธีกรรายการ แฮบปี้เบิร์ดเดย์ - ปี 2554 เป็นผู้พากย์บท "พี่เบิร์ด" ในการ์ตูน เบิร์ดแลนด์ แดนมหัศจรรย์ซีซั่น 1 ออกอากาศทางช่อง 3 ผลิตโดย จีเอ็มเอ็ม แกรมมี่และเชลล์ฮัท - ปี 2555 เป็นผู้พากย์บท "พี่เบิร์ด" ในการ์ตูน เบิร์ดแลนด์ แดนมหัศจรรย์ซีซั่น 2 ออกอากาศทางช่อง 3 ผลิตโดย จีเอ็มเอ็ม แกรมมี่และเชลล์ฮัท - ปี 2555 เป็นผู้พากย์บท "พี่เบิร์ด" ในการ์ตูน เบิร์ดแลนด์ แดนมหัศจรรย์ซีซั่น 3 ชุด ตามรอยพระราชา ออกอากาศทางช่อง 3 ผลิตโดย จีเอ็มเอ็ม แกรมมี่และเชลล์ฮัท - ปี 2555 เป็นผู้บรรยายสารคดีเฉลิมพระเกียรติวาระ 150 ปี พระราชสมภพ สมเด็จพระศรีสวรินทิราบรมราชเทวี พระพันวัสสาอัยยิกาเจ้า จำนวน 7ตอน ออกอากาศทุกช่อง หลังข่าวพระราชสำนัก ระหว่างวันที่ 9 - 15 กันยายน 2555 - ปี 2555 เป็นผู้บรรยายภาษาไทยในภาพยนตร์สารคดี ชุด “My King ในหลวงของเรา” จัดทำโดย มูลนิธิชัยพัฒนา ร่วมกับ National Geographic ผู้ผลิตสารคดีที่ได้รับการยอมรับในระดับโลก - ปี 2556 เป็นผู้พากย์บท "พี่เบิร์ด" ในการ์ตูน เบิร์ดแลนด์ แดนมหัศจรรย์โดยกรมส่งเสริมวัฒนธรรม กระทรวงวัฒนธรรม ได้ร่วมจัดทำ การ์ตูนแอนิเมชั่น เบิร์ดแลนด์...แดนมหัศจรรย์ ซีซั่น 3 ตอนพิเศษ “ส่งเสริมคุณค่าของวัฒนธรรมไทย” เพื่อหวังปลูกฝังให้เยาวชนไทยได้ซึมซับศิลปวัฒนธรรมและขนบธรรมเนียมประเพณีไทยต่างๆอันล้ำค่าในแต่ละภูมิภาคที่นับวันจะเลือนหายไปจากสังคมไทยให้ยังคงคุณค่าและงดงามซึ่งมีทั้งหมด 26 ตอน ออกอากาศทางช่อง 3 ผลิตโดย จีเอ็มเอ็ม แกรมมี่ และเชลล์ฮัทพรีเซ็นเตอร์ภาครัฐพรีเซ็นเตอร์ภาครัฐ. - ปี 2545 ได้รับเลือกเป็นพรีเซ็นเตอร์รณรงค์เสริมสร้างรอยยิ้มในคนไทยภายใต้โครงการ “สร้างสุขด้วยรอยยิ้ม” ของกระทรวงสาธารณสุข กรมสุขภาพจิต - ปี 2545 ได้รับเลือกเป็นพรีเซ็นเตอร์ โครงการ รณรงค์ลดการแพร่เชื้อทางเดินหายใจ ด้วยการใส่หน้ากากอนามัย โครงการในพระอุปถัมภ์ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ - ปี 2546 ได้รับเลือกเป็น Call Center บันทึกเสียงลงระบบตอบรับอัตโนมัติของธนาคารไทยพาณิชย์ (ตั้งแต่ปี 2546 ถึงปัจจุบัน) - ปี 2546 ได้รับเลือกให้เป็นพรีเซ็นเตอร์โครงการฝาแบรนด์สร้างขาเทียมเฉลิมพระเกียรติ - ปี 2546 ได้รับเลือกให้เป็นพรีเซ็นเตอร์เสื้อยืดพระนามาภิไธยย่อ สก.72 พรรษา เนื่องในพระราชวโรกาสที่สมเด็จพระนางเจ้าฯ พระบรมราชินีนาถจะทรงเจริญพระชนมพรรษาครบ 6 รอบ - ปี 2546 ได้รับเลือกจากสภากาชาดไทย ให้เป็นตัวแทนเชิญชวนคนไทยร่วมส่งไปรษนียบัตรกาชาดมหากุศล ซึ่งสภากาชาดไทยจัดทำขึ้นเป็นครั้งแรกในประเทศไทย เพื่อเฉลิมพระเกียรติสมเด็จพระเทพรัตนราชสุดา สยามบรมราชกุมารี องค์อุปนายิกาสภากาชาดไทย เนื่องในวโรกาสที่พระองค์ทรงเจริญพระชนมพรรษา 48 พรรษา - ปี 2548 ได้รับเลือกเป็นพรีเซ็นเตอร์รณรงค์โครงการตั้งสัจจะอธิษฐานปฏิบัติบูชาในโอกาสวันวิสาขบูชาโลก ถวายเป็นพระราชกุศลแด่พระบาทสมเด็จพระเจ้าอยู่หัว - ปี 2548 ได้รับเลือกเป็นพรีเซ็นเตอร์การท่องเที่ยวแห่งประเทศไทย (ททท.) โครงการ "เที่ยวที่ไหนไม่สุขใจเท่าบ้านเรา" พร้อมเปิดตัว Mascot "น้องสุขใจ" ของการท่องเที่ยวแห่งประเทศไทย ซึ่งเป็นตัวแทนของความสุขที่สามารถพบได้ตามแหล่งท่องเที่ยวทั่วเมืองไทย (สถานที่ถ่ายทำที่กระบี่ พังงา ไปถึงเกาะเลย เกาะไผ่ พีพีใหญ่ พีพีเล เกาะเต่า รวมทั้งหาดมาหยา เป็นต้น) - ปี 2552 ได้รับเลือกเป็นพรีเซ็นเตอร์การท่องเที่ยวแห่งประเทศไทย (ททท.) "โครงการเที่ยวไทยครึกครื้นเศรษฐกิจไทยคึกคัก" สถานที่ถ่ายทำสามพันโบก จังหวัดอุบลราชธานี หลังจากเผยแพร่ในช่วงต้นปีพบว่า สามารถสร้างการรับรู้ในวงกว้างให้กับคนไทยได้ถึง 99% จากการเปิดเผยของ ททท. - ปี 2552 ได้รับเลือกเป็นพรีเซ็นเตอร์การท่องเที่ยวแห่งประเทศไทย (ททท.) "โครงการ 12 เดือน 7 ดาว 9 ตะวัน" สถานที่ถ่ายทำมอหินขาวจังหวัดชัยภูมิ หลังจากเผยแพร่ในช่วงปลายปีได้สร้างปรากฏการณ์ดึงดูดนักท่องเที่ยวจำนวนมากให้มาเที่ยวชมแหล่งท่องเที่ยวแหล่งใหม่ของไทย - ปี 2554 สำนักงานคณะกรรมการการเลือกตั้ง (กกต.) เลือกเป็นตัวแทนประชาสัมพันธ์การเลือกตั้งสมาชิกสภาผู้แทนราษฎร ที่จะมีขึ้นในวันที่ 3 กรกฎาคม 2554 พร้อมนำทีมศิลปินชื่อดังมาร่วมประชาสัมพันธ์เชิญ ชวนคนไทยออกมาใช้สิทธิ์ - ปี 2554 ได้รับเลือกเป็นพรีเซนเตอร์ธรรมอาสาพาประชาชนไทยทุกหมู่เหล่าเข้าวัดปฏิบัติภาวนา ของเสถียรธรรมสถานพร้อมเหล่าศิลปินดารารวม 22 ชีวิต ด้วยโจทย์ธรรมะ "สุขแป๊บเดียวก็เจอทุกข์ ทุกข์แป๊บเดียวก็เจอสุขอีกแล้ว สติของเราเท่านั้นที่จะคุยกับความทุกข์ให้รู้เรื่อง" และสรุปท้ายด้วย "ทุกข์มีไว้ให้เห็น ไม่ได้มีไว้ให้เป็น" - ปี 2555 ได้รับเลือกจากสภากาชาดไทย ให้เป็นตัวแทนเชิญชวนคนไทยร่วมสนับสนุนการจัดทำ "สายรัดข้อมือเฉลิมพระเกียรติ 80 พรรษา องค์สภานายิกา ปวงประชารวมใจ ถวายพระพร" เนื่องในวโรกาสมหามงคลที่สมเด็จพระนางเจ้าสิริกิติ์ พระบรมราชินีนาถ สภานายิกาสภากาชาดไทย ทรงเจริญพระชนมพรรษาครบ 80 พรรษา โดยรายได้จากการจำหน่ายสายรัดข้อมือ เพื่อโดยเสด็จพระราชกุศลบำรุงสภากาชาดไทยนำไปช่วยเหลือฟื้นฟูผู้ประสบอุทกภัย - ปี 2555 ได้รับเลือกจากมูลนิธิชัยพัฒนา ให้เป็นตัวแทนเชิญชวนคนไทยร่วมสนับสนุนเสื้อยืด "ยิ้มให้พ่อ"ร่วมกับ 10 ศิลปินดัง โดยความหมายของเสื้อหมายถึงรอยยิ้มที่คนไทยยิ้มให้กับพระบาทสมเด็จพระเจ้าอยู่หัวฯ ผู้ซึ่งเปรียบเสมือน "พ่อ" ของคนไทยทั้งประเทศ โดยมูลนิธิชัยพัฒนาจะนำรายได้ไปใช้ประโยชน์เพื่อการกุศลต่อไป - ปี 2557 ได้รับเลือกเป็นพรีเซ็นเตอร์กิตติมศักดิ์ จากเครือข่ายคนรักน้องหมาในพระอุปถัมภ์ พระเจ้าหลานเธอ พระองค์เจ้าพัชรกิติยาภา ซึ่งก่อตั้งขึ้นตามพระดำริพระเจ้าหลานเธอ พระองค์เจ้าพัชรกิติยาภา รักเพื่อนอย่าทิ้งเพื่อน ดูแลกันตลอดไปนะ เพื่อช่วยรณรงค์ให้ทุกคนในสังคมช่วยกันดูแลสุนัขและแมวจรจัด โดยให้เครือข่ายคนรักน้องหมาในพระอุปถัมภ์พระองค์ภาเป็นตัวกลางในการประสานความช่วยเหลือ โดยมีการจัดงาน "สี่ขาขาจร-Give a chance 2014 ระหว่างวันที่ 1-3 สิงหาคม 2557 ณ ลาน Eden โซน 3 ศูนย์การค้าเซ็นทรัลเวิลด์ - ปี 2557 ได้รับเกียรติจาก บริษัท ไปรษณีย์ไทย จำกัด (ปณท) จัดทำแสตมป์ส่วนตัวภาพพี่เบิร์ด ตามโครงการส่งเสริมการสื่อของคนไทยผ่านการเขียนผ่านจดหมายและโปสการ์ดผ่านกิจกรรมพิเศษต่างๆ ซึ่งมีแรงบันดาลใจมาจากบทเพลง "เขียนคำว่ารัก" ผ่านโปสการ์ดคอลเลกชั่นพิเศษ "เลิฟซีรีส์ เพื่อส่งเสริมให้ประชาชนคนไทยทุกเพศ ทุกวัย หันมาให้ความสำคัญ และรักการเขียนเพิ่มมากขึ้น - ปี 2558 ได้รับเกียรติเป็นแบรนด์แอมบาสเดอร์ประจำโครงการเครือข่ายคนรักน้องหมา ปี 5 เครือข่ายคนรักน้องหมาในพระอุปถัมภ์ พระเจ้าหลานเธอ พระองค์เจ้าพัชรกิติยาภา ซึ่งก่อตั้งขึ้นตามพระดำริพระเจ้าหลานเธอ พระองค์เจ้าพัชรกิติยาภา รักเพื่อนอย่าทิ้งเพื่อน ดูแลกันตลอดไปนะ เพื่อช่วยรณรงค์ให้ทุกคนในสังคมช่วยกันดูแลสุนัขและแมวจรจัด โดยให้เครือข่ายคนรักน้องหมาในพระอุปถัมภ์พระองค์ภาเป็นตัวกลางในการประสานความช่วยเหลือ - ปี 2559 เป็นผู้นำทีมรณรงค์อุดหนุน "ดอกป๊อปปี้" ช่วยครอบครัวทหารผ่านศึก ของมูลนิธิสงเคราะห์ครอบครัวทหารผ่านศึกในพระราชูปถัมภ์ สมเด็จพระศรีนครินทราบรมราชชนนี - ปี 2559 ได้รับเกียรติจากกรมส่งเสริมและพัฒนาคุณภาพชีวิตคนพิการ กระทรวงการพัฒนาสังคมและความมั่นคงของมนุษย์ ให้ร่วมถ่ายทำมิวสิกวีดีโอเพลง "กำลังใจ" เพื่อเป็นกำลังใจให้นักร้องนักดนตรีผู้พิการทางสายตาได้แสดงความสามารถ ในโครงการจากถนนสู่ดวงดาว "From street to stars"พรีเซ็นเตอร์ภาคเอกชนพรีเซ็นเตอร์ภาคเอกชน. - โค้ก (2530 - 2533)สโลแกน "ต้องโค้กสิ" - หมากฝรั่ง LOTTE ชุด“เพื่อน” 3 เวอร์ชัน สโลแกน "ลอตเต้เพื่อนคู่ปาก" สามารถสร้างการรับรู้ของประชาชนในอับดับต้นๆ ส่งผลให้หมากฝรั่งลอตเต้ประสบความสำเร็จสูงสุดทางด้านยอดจำหน่ายของหมากฝรั่งไทยในรอบปี (2533) - ฟิล์มสีฟูจิ ชุด Jamaica สโลแกน “ตัวเล็ก...กว่าภูเขานิดนึง” จากผลสำรวจเป็นโฆษณาที่ประชาชนคุ้นเคยที่สุดอันดับ 1 ส่งผลให้ฟูจิประสบความสำเร็จสูงสุดในตลาดฟิล์ม (2533) ชุด Japan สโลแกน "เมื่อภาพทุกภาพมีค่ากับความรู้สึกคุณเชื่อในความละเอียดอ่อนแห่งเทคโนโลยี"(2534)ชุด ปราสาทหินพนมรุ้ง สโลแกน “คุณค่าแห่งสีสันต์โลกตะวันออกจะอยู่กับเราตลอดไป” (2536) - โทรทัศน์สี Panasonic ชุด อลาสก้า นิวยอร์ก สโลแกน “ภาพและเสียงของคนทั่วโลก” ซึ่ง Vote Award ยกให้เป็นโฆษณายอดนิยมแห่งปี 2536(2536) ชุด ทะลใต้ "เติมนิยามให้โลกส่วนตัว"(2539) - มันฝรั่งเลย์ สโลแกน “อร่อยชิ้นเดียวไม่เคยพอ” กลายเป็นสินค้าที่ทำให้การรับรู้ของคนไทยเพิ่มขึ้นแบบทิ้งคู่แข่ง ถ่ายทำที่ไร่มันสำปะหลัง อำเภอพบพระ จังหวัดตาก จำนวน 3 เวอร์ชัน (2543) ได้แก่ แฟร์กันหน่อย, ขอบคุณค่ะ , ปลูกอนาคต นอกจากนั้นยังมีชุด อโรคา ร่วมกับ นัท นิโคล (2544) ชุด ร่วมกับ มาช่า (2545) - เครื่องสำอาง U-Star สโลแกน "มาเป็นครอบครัวเดียวกับเบิร์ดนะครับ" โดย GMM ซึ่งการเปิดตัวในปีแรกมีผู้สมัครร่วมเป็นสมาชิกสูงสุดของผลิตภัณฑ์เครื่องสำอางในประเทศไทยในรอบปี 2546 อีกทั้งยังประสบความสำเร็จสูงสุดในยอดขาย และยังสามารถสร้าง Brand Awareness ใหกับคนทั่วไปในการจดจำผลิตภัณฑ์เป็นอย่างมาก(2546) - แบรนรังนก ชุด ฝาแบรนด์สร้างขาเทียมเฉลิมพระเกียรติ (2546) ชุด โยคะ “ชีวิตดูดี อยู่ที่คุณเลือก” (2548) - HONDA ชุด Big Family สโลแกน "อยู่ด้วยกัน ผูกพันกัน เหมือนเป็นครอบครัวเดียวกัน” เป็นการฉลองครบรอบ 40 ปี ของ HONDA ซึ่งผูกโยงกับความเป็น "ดาวค้างฟ้า" ของเบิร์ดที่ยังรักษาความนิยมมายาวนาน โดยโฆษณาดังกล่าวเป็นการถ่ายทอดความผูกพัน เพื่อขอบคุณลูกค้าที่มีให้กันตลอด 40 ปี(2548) - เครื่องดื่มชาเขียวแท้ Namacha 2 เวอร์ชัน โดยการร่วมทุน ไทย-ญี่ปุ่น ของ KIRIN ซึ่งดูแลการตลาด และโอสถสภา ดูแลการกระจายสินค้าในไทย สโลแกน “น้ำชาเขียวแท้จากประเทศญี่ปุ่น” เป็นชาเขียวพร้อมดื่มสัญชาติญี่ปุ่นแบรนด์แรกที่จำหน่ายในไทย ชุดที่เบิร์ดแสดงสามารถจุดประกายความน่าสนใจในวงกว้าง สามารถสร้าง Brand Awareness ของการเปิดตัวในช่วงที่ตลาดชาเขียวซบเซา(2549) - กล่องรับสัญญาณ GMMZ (2555) กล่องรับสัญญาณจานดาวเทียม ผลิตภัณฑ์ในเครือจีเอ็มเอ็มแกรมมี่ ซึ่งเปิดตัวครั้งแรก โดยแสดงร่วมกับศิลปินในสังกัดกว่า 100 ชีวิต - Smooth E(2555) สโลแกน "สมูทอีใจใสหน้าก็ใส" 3 เวอร์ชัน ชุด "พี่เบิร์ดทำหน้าหรือเปล่า" ชุด "พี่เบิร์ดอายุเท่าไร" ชุด "ทายซิผู้ชายคนนี้อายุเท่าไร" - สีเบเยอร์(2555-2556) เนื่องในโอกาสครบรอบ 50 ปี สีเบเยอร์ เพื่อตอกย้ำภาพลักษณ์ความเป็นผู้นำ ทั้งด้านผลิตภัณฑ์และยอดขาย ตลอดจนใช้โอกาสพิเศษนี้กระตุ้นให้ผู้บริโภคมีส่วนร่วมในการดูแลสังคม เป็นส่วนหนึ่งในการช่วยลดภาวะโลกร้อน ชุด "โลกสวยด้วยมือเรา" ชุด "ONE WALL ONE WORLD รวมพลังลดโลกร้อน" - สีเบเยอร์(2557) ปีสอง ชุด “เบเยอร์คูล .. สีบ้านเย็น สบาย สบาย” ด้วยนวัตกรรมผลิตภัณฑ์สีเบเยอร์คูล ช่วยลดอุณหภูมิภายในบ้านได้ถึง 3-5 องศา ลดการใช้เครื่องปรับอากาศ ช่วยประหยัดค่าไฟ ประหยัดพลังงาน เป็นส่วนหนึ่งในการช่วยลดโลกร้อน - ดาวคอฟฟี(2559) กาแฟยี่ห้อดาวคอฟฟี่ (Dao Coffee) ซึ่งเป็นผลิตภัณฑ์ของกลุ่มบริษัท ดาวเฮือง ผู้ผลิตดาวคอฟฟี่จากที่ราบสูงโบลาเวน ประเทศลาว ภายในแคมเปญ "จากดินสู่ดาว..ด้วยพลังแห่งความรัก" - โครงการ สวอนเลค เรสซิเด้นท์ เขาใหญ่(กุมภาพันธ์ 2560) เป็นคอนโดมิเนียมโลว์ไรซ์ ระดับเอ็กซ์คลูซีฟ ของบริษัท อีลิเชี่ยน ดิเวลลอปเม้นท์ ในแคมเปญ “สบาย สบาย แบบสตรอง สตรอง” ของโครงการ “สวอนเลค เขาใหญ่” โดยมีธงไชยเป็นแบรนด์แอมบาสเดอร์ ซึ่งเขาเป็นคนรักธรรมชาติ รวมทั้งการให้ความสำคัญในเรื่องการดูแลตัวเองรักษาสุขภาพ - โครงการ สวอนเลค เรสซิเด้นท์ เขาใหญ่(มิถุนายน 2560) เป็นคอนโดมิเนียมโลว์ไรซ์ ระดับเอ็กซ์คลูซีฟ ของบริษัท อีลิเชี่ยน ดิเวลลอปเม้นท์ ในแคมเปญ “สวอนเลค สวอนเดอร์แลนด์” ของโครงการ “สวอนเลค เขาใหญ่” โดยมีธงไชยเป็นแบรนด์แอมบาสเดอร์อีกครั้งผลงานเพลงคอนเสิร์ต คอนเสิร์ต. นอกจากผลงานเพลงซึ่งเป็นงานหลัก ยังประสบความสำเร็จทางด้านคอนเสิร์ตโดยเฉพาะ "คอนเสิร์ตแบบเบิร์ดเบิร์ดโชว์" นอกจากนั้นยังมีคอนเสิร์ตเต็มรูปแบบอย่างต่อเนื่อง ซึ่งได้รับการตอบรับอย่างดีตั้งแต่อดีตจนถึงปัจจุบัน จากผลสำเร็จทางด้านรายได้ จำนวนรอบคอนเสิร์ต จำนวนผู้ชม นอกจากนั้นยังมีคอนเสิร์ตพิเศษต่างๆ โดยในช่วงแรกของการก้าวสู่วงการเพลงได้มีคอนเสิร์ตเด่นด้วยการประชันกับ พรศักดิ์ ส่องแสง ซึ่งเป็นนักร้องหมอลำชื่อดังแห่งยุค ในคอนเสิร์ตสองคนสองคม นอกจากนั้นยังคอนเสิร์ตพิเศษอื่นๆ ซึ่งเน้นในเรื่องของผลที่จะได้รับต่อสังคมเป็นหลัก รวมทั้งคอนเสิร์ตสำหรับลูกค้าธุรกิจ ที่ให้การตอบรับด้วยดีมาโดยตลอด คอนเสิร์ตแบบเบิร์ดเบิร์ดโชว์ 10 ครั้งที่ผ่านมา มีจำนวนรอบการแสดง 153 รอบ มีผู้ชม 484,400 คน อีกทั้งมีคอนเสิร์ตเต็มรูปแบบอื่นๆ ที่จัดเป็นประจำทุกปี โดยในช่วง 25 ปีที่ผ่านมา มีผู้ซื้อบัตรเข้าชมแล้วประมาณ 2 ล้านคน โดยคอนเสิร์ตที่ประสบความสำเร็จสูงสุด คือคอนเสิร์ตแบบเบิร์ดเบิร์ดโชว์ ครั้งที่ 5 ปี 2534 สร้างสถิติสูงสุดของ ศูนย์วัฒนธรรมแห่งประเทศไทย ด้วยจำนวนผู้ชม 58,000 คน จาก 29 รอบการแสดง และคอนเสิร์ตแบบเบิร์ดเบิร์ดโชว์ ครั้งที่ 9 ปี 2551 เมื่อรวมรอบอังกอร์พลัสแล้ว สร้างสถิติสูงสุดของอิมแพ็ค เมืองทองธานี ด้วยจำนวนผู้ชม 120,000 คน จาก 12 รอบการแสดง ขณะที่ คอนเสิร์ตแบบเบิร์ดเบิร์ดโชว์ ครั้งที่ 10 ปี 2555 สร้างปรากฏการณ์ยอดผู้ชมสูงสุดในเมืองไทย จากการจำหน่ายบัตรต่อเนื่องในคราวเดียว กว่า 100,000 คน จาก 10 รอบการแสดงคอนเสิร์ตแบบเบิร์ดเบิร์ดโชว์คอนเสิร์ตเต็มรูปแบบคอนเสิร์ตพิเศษอื่นๆรายการอ้างอิง</doc>
