<doc id="139347" url="https://th.wikipedia.org/wiki?curid=139347" title="แอร์เฌ">แอร์เฌ ฌอร์ฌ พร็อสแปร์ เรอมี () หรือที่รู้จักในนามปากกา แอร์เฌ (; 22 พฤษภาคม พ.ศ. 2450 - 3 มีนาคม พ.ศ. 2526) เป็นนักวาดการ์ตูนชาวเบลเยียม มีผลงานที่เป็นที่รู้จักกันดีคือ แต็งแต็ง นามปากกา แอร์เฌ มีที่มาจากชื่อย่อ คือ เมื่อเรียงกลับหลังเป็น เสียงอ่านในภาษาฝรั่งเศสจะอ่านว่า (แอร์เฌ) ศิลปินชาวเบลเยียมผู้เกิดในกรุงบรัสเซลส์ใน ค.ศ. 1907 ก้าวแรกของอาชีพนักวาดการ์ตูนเริ่มขึ้นระหว่างวันคืนน่าเบื่อภายในโรงเรียน จนเขาได้ร่วมกิจกรรมลูกเสือและมีโอกาสสร้างผลงานครั้งแรกลงจุลสารของโรงเรียน หลังจบการศึกษา เขาสมัครเข้าทำงานวาดภาพประกอบในสำนักพิมพ์ซึ่งตีพิมพ์หนังสือพิมพ์รายวันเพื่อเผยแพร่ศาสนาคาทอลิกในเบลเยียม ก่อนหน้านี้มีแต่คนวิจารณ์ว่ารูปวาดของเขาเหมือนผลงานของเด็กเล็ก ๆ แต่บรรณาธิการมองเห็นความแปลกใหม่ และความคิดสร้างสรรค์ จึงให้โอกาสเขียนการ์ตูนหลายตอนจบ ค.ศ. 1926 เขาวาดตัวการ์ตูนเป็นเด็กลูกเสือชื่อ Totor ซึ่งดัดแปลงจากประสบการณ์สมัยเรียน สามปีให้หลังตัวการ์ตูนนั้นถูกพัฒนาใหม่ "แต็งแต็งกับสโนวี" จึงถือกำเนิดขึ้น โดยลงประเดิมตอนแรกในวันที่ 10 มกราคม ค.ศ. 1929 ค.ศ. 1930 แต็งแต็งรวมเล่มฉบับแรกวางแผงในตอน "Tintin, reporter, in the land of Soviets" นับจากนั้นเขาก็สร้างผลงานออกมาอย่างสม่ำเสมอ ทั้งในรูปแบบสิ่งพิมพ์รวมถึงแอนิเมชัน ปัจจุบันแต็งแต็งไม่เพียงถูกยกย่องเป็นการ์ตูนอ่านสนุก แต่ยังถูกจัดชั้นเป็นผลงานทางศิลปะและประวัติศาสตร์อีกด้วย ไม่นับต้นฉบับพิมพ์ครั้งแรกที่กลายเป็นของมีค่าราคาสูง แต็งแต็งและผองเพื่อนยังถูกดัดแปลงเป็นสินค้าสารพัด ไม่ว่าเป็นของตกแต่ง ของเล่น เครื่องเขียน ฯลฯ ซึ่งคงทำรายได้ให้กับเบลเยียมไปอีกยาวนาน นอกจากนี้แต็งแต็งยังกลายเป็นภาพยนตร์แอนิเมชันโดยฝีมือสตีเวน สปีลเบิร์กอีกด้วย</doc>
