<doc id="245152" url="https://th.wikipedia.org/wiki?curid=245152" title="มาตามนัด">มาตามนัด มาตามนัด เป็นเกมโชว์ ผลิตโดย ห้างหุ้นส่วนจำกัด รัชฟิล์ม ทีวี ออกอากาศตั้งแต่วันที่ 5 มิถุนายน พ.ศ. 2527 ถึง 14 สิงหาคม พ.ศ. 2538 ทางสถานีวิทยุโทรทัศน์กองทัพบกช่อง 5 ซึ่งเปลี่ยนชื่อมาแล้วสามครั้ง โดยจะคงคำว่า มาตามนัด ไว้เสมอคือ มาตามนัด (2527 - 2535, 2537 - 2538) ก้าว-ห้า-มาตามนัด (2535 - 2536) และ มาตามนัด ฮาวมัช (2536 - 2537) เพื่อหาผู้ชนะประจำสัปดาห์ (เดอะวินเนอร์) และชิงของรางวัลสูงสุดเป็นรถยนต์ ต่อมา ตั้งแต่วันที่ 6 สิงหาคม พ.ศ. 2555 รายการกลับมาออกอากาศอีกครั้ง ในชื่อใหม่ว่า มาตามนัด รีเทิร์น ทางโมเดิร์นไนน์ทีวี โดยมีบริษัท ฟันแอนด์ฟอร์จูน จำกัด เป็นผู้ผลิตรายการ ออกอากาศทุกวันพุธ เวลา 18:00-19:00 น. แต่ได้สิ้นสุดออกอากาศเมื่อวันที่ 26 มิถุนายน พ.ศ. 2556ประวัติ2527–2528 : อภิชาติ-อัจฉราพรรณ ประวัติ. 2527–2528 : อภิชาติ-อัจฉราพรรณ. รายการ มาตามนัด ได้นำตัวอย่างรูปแบบเกมโชว์ชื่อ "Pyramid" จากสหรัฐมาดัดแปลง และมีการตั้งคำถามให้เข้ากับบรรยากาศและรสนิยมของคนไทย ซึ่งเป็นช่วงที่สถานีโทรทัศน์ทุกช่องเสนอละครหรือภาพยนตร์ โดยนัดแรกเริ่มออกอากาศวันที่ 5-7 มิถุนายน พ.ศ. 2527 โดยมีอภิชาติ หาลำเจียก กับอัจฉราพรรณ ไพบูลย์สุวรรณ เป็นพิธีกร เดิมทีรายการวางตัวพิธีกรไว้เป็นอภิชาติ กับพรพรรณ เกษมมัสสุ แต่เนื่องจากถ่ายทำเทปแรกไปแล้ว พรพรรณไม่สามารถทำหน้าที่ให้ดีได้ จึงเปลี่ยนพิธีกรหญิงเป็นอัจฉราพรรณในที่สุด เกมการแข่งขันในยุคแรก กำหนดให้มีผู้แข่งขันสัปดาห์ละ 5 ท่าน ซึ่งมาจากความมีชื่อเสียงทางด้านการแสดง และทางบ้านที่ส่งจดหมายสมัครเข้าร่วมรายการ โดยเริ่มเกมการตอบปัญหาในวันแรก ด้วยคำถาม 15 ข้อ พิธีกรจะอ่านคำถาม ถ้าตอบถูกจะได้คะแนนหรือแย่งคะแนนจากผู้เข้าแข่งขันที่เลือกคำถาม ตอบผิดติดลบหรือโดนแย่งคะแนน วันที่สองเป็นการ "ใบ้คำ" โดยเหลือผู้เล่นเพียง 4 คน แบ่งเป็นทีมละ 2 คน โดยกำหนดให้เป็นผู้ใบ้คำและผู้ทาย ทีมใดทายคำได้คะแนนมากที่สุดจะผ่านเข้ารอบในวันสุดท้าย ซึ่งเป็นการแข่งรถจำลอง เพื่อหาผู้ชนะเพียงคนเดียวหรือ "The Winner" เข้ารอบแจ็กพอต โดยถ้าหากเปิดแผ่นป้ายต่อรูปรถเก๋งให้เต็มคันจะได้รับของรางวัลสูงสุดเป็นรถเก๋ง และผู้เข้าแข่งขันที่ร่วมรายการทุกคน จะได้รับของรางวัลปลอบใจ ซึ่งจะมีเกมรอบสะสมรางวัล (โบนัส) ในแต่ละวัน มาตามนัดเป็นรายการแรกของวงการโทรทัศน์ไทย ที่ใช้คอมพิวเตอร์มาช่วยดำเนินรายการ โดยการแข่งขันเกมในแต่ละครั้ง โดยบุญชาย ศิริโภคทรัพย์ ผู้บริหาร 72 โปรโมชั่น เจ้าของรายการโลกดนตรี ก็เคยเป็นผู้กำกับรายการมาตามนัดในยุคแรก2529–2536 : เศรษฐา-ญาณี 2529–2536 : เศรษฐา-ญาณี. ในปี พ.ศ. 2529 เศรษฐา ศิระฉายา และญาณี จงวิสุทธิ์ เข้ามาเป็นพิธีกรคู่ต่อมา ในเทปซึ่งออกอากาศระหว่างวันที่ 10-12 มิถุนายน ซึ่งถือเป็นการพบกันครั้งแรกของคู่พิธีกรนี้ โดยที่ทั้งคู่ไม่เคยรู้จักกันมาก่อนเลย โดยเฉพาะญาณีเป็นพิธีกรหน้าใหม่ของวงการ รูปแบบการแข่งขันเกม มีการปรับเปลี่ยนอยู่หลายครั้ง ตามความนิยมและเทคนิคการนำเสนอ โดยเกมวันแรก เป็นการตอบคำถามจากพิธีกรและจากวีทีอาร์ และจากการวาดภาพโดยอู๊ดดี้ เกมวันที่สองยังคงเป็นการใบ้คำ เกมวันสุดท้าย เปลี่ยนเป็นการวาดภาพและทายภาพ โดยผู้แข่งขันกันเอง และรอบแจ็กพอต แบบแรกเป็นการเปิดป้ายคำว่า "มาตามนัด" ให้ครบ และแบบที่สองเป็นการจับคู่ตัวตั้งและตัวตามให้ตรงกัน ส่งผลให้เศรษฐาและญาณี กลายเป็นสัญลักษณ์ประจำรายการไปด้วย จนยุติการดำเนินรายการร่วมกัน ในเดือนมีนาคม พ.ศ. 2536 อนึ่งในยุคนี้ โดยมีเหล่าดาราจากค่ายต่าง ๆ มาร่วมเล่นเกม สำหรับยุคนี้ เริ่มมีการใช้พิธีกรภาคสนาม และวิทยากรประจำรายการ เพื่อเพิ่มเสน่ห์และสีสันให้กับรายการ อันได้แก่ นารากร ติยายน เคยเป็นพิธีกรภาคสนามช่วง ลุยตามนัด ของเกมในวันแรก ส่วน "อู๊ดดี้" หรือ บัณฑิต ทนุโวหาร เข้ามาเป็นผู้วาดภาพการ์ตูนปริศนา ในช่วงท้ายของเกมวันแรก ตั้งแต่ปี พ.ศ. 2531 และจักรกฤษณ์ หาญวิชัย เป็นโฆษกในช่วงวีทีอาร์ รวมทั้งบรรยายผู้สนับสนุนรายการ2536–2537 : มาตามนัด ฮาวมัช 2536–2537 : มาตามนัด ฮาวมัช. รายการได้เปลี่ยนชื่อเป็น มาตามนัด ฮาวมัช เริ่มออกอากาศเดือนเมษายน พ.ศ. 2536 พร้อมทั้งเปลี่ยนพิธีกรฝ่ายหญิง เป็นจริญญา หาญณรงค์ โดยเกมการแข่งขันวันแรก เป็นการตอบคำถามจากเทปรายการฮาวมัช ของประเทศญี่ปุ่น โดยให้ผู้แข่งขันทายว่า สิ่งของชิ้นนั้นมีราคาเท่าไร ถ้าทายราคาใกล้เคียงกับราคาจริง จนได้คะแนนมากที่สุด ผู้เข้าแข่งขัน 2 ใน 5 จะผ่านเข้ารอบในวันสุดท้าย ซึ่งต้องแข่งกับผู้ร่วมรายการเพิ่มอีก 2 คน โดยเกมวันสุดท้าย เป็นเกมใบ้คำ เกมวาดภาพ รอบแจ็กพอต และเพิ่มช่วงเกมตอบคำถามปรัศนีย์ ซึ่งมีคู่พี่น้องดาวตลก คือเทพ และน้อย โพธิ์งาม เป็นปรัศนีย์ประจำเกมนี้ ในเดือนมิถุนายน พ.ศ. 2537 รายการมีอายุครบ 10 ปี และเศรษฐาขอลาออกจากพิธีกร จึงมีการเปลี่ยนพิธีกรใหม่ โดยให้อนุรักษ์ พลอยเพชร และนนทิยา จิวบางป่า อดีตนักร้องชื่อดังมาดำเนินรายการแทน จึงมีการปรับเปลี่ยนรูปแบบเกมใหม่อีกครั้ง และกลับมาใช้ชื่อ "มาตามนัด" ตามเดิม พร้อมเปลี่ยนพิธีกรจากคู่เป็นทีม ได้แก่ สันติสุข พรหมศิริ, ณัฏฐพล กรรณสูต และ ณัฐสิมา คุปตะวาทิน (เดิมเป็นพิธีกรรับเชิญประจำสัปดาห์) และในปี พ.ศ. 2538 รายการลดวันออกอากาศ เหลือเพียงวันจันทร์ เวลา 22.00-23.00 น. จากนั้นเมื่อวันที่ 18 กรกฎาคม สมเด็จพระศรีนครินทราบรมราชชนนี เสด็จสวรรคต รวมจำนวนครั้งที่ออกอากาศทั้งสิ้น 1,562 ตอน2555–2556 : มาตามนัด รีเทิร์น 2555–2556 : มาตามนัด รีเทิร์น. แบบแรก มีการนำการแข่งขันที่เคยใช้ในยุคเศรษฐา - ญาณี มาเล่นกันอีกครั้ง โดยได้มีการพลิกแพลงและเพิ่มกติกาให้เหมาะสมกับเวลาออกอากาศ โดยในวันแรก จะทำการแข่งขันสองเกม เกมแรก คือ "อยากถาม" ซึ่งมีคำถามทั้งสิ้น 5 ข้อด้วยกัน ญาณีจะอ่านคำตอบทั้งหมด 3 คำตอบ หลังจากนั้น เศรษฐาจะอ่านคำถามให้ฟัง แล้วให้กดสัญญาณไฟ ทีมที่กดไฟได้และตอบถูก จะได้รับ 2 คะแนน แต่ถ้าตอบผิด อีกทีมจะมีสิทธิ์ตอบ ถ้าตอบถูกจะได้ 1 คะแนน โดย 1 ใน 5 ข้อนั้น จะเป็นคลิปคำถามจากทางบ้านที่ส่งเข้ามาร่วมสนุกและให้แขกรับเชิญทาย ในเกมที่สองจะเป็นเกมใบ้คำ กติกาคือ หนึ่งหมวดจะมีคำ 25 คำ แต่ละคู่ต้องใบ้คำที่ปรากฏให้ได้มากที่สุด ในเวลาที่กำหนด (60/90 วินาที) ถ้าถูกได้คำละ 1 คะแนน แต่ถ้าฟาวล์ คำนั้นจะไม่นับคะแนน หากคะแนนเสมอกันจะต้องใบ้คำใน 30 วินาที หลังจากนั้นจะนำคะแนนทั้งสองรอบมารวมกันและรอบตัดสิน ทีมที่มีคะแนนมากที่สุดจะได้รับรางวัลสะสม 30,000 บาท ทีมที่แพ้จะได้รางวัลสะสม 15,000 บาท แต่ทั้ง 4 คน จะได้เข้าไปเล่นในวันถัดไป โดยจะมีการจับสลากเพื่อจับคู่ใหม่นอกรอบ ในวันที่สองนั้น มีการแข่งขันสองเกมเช่นกัน เกมแรกชื่อว่า "อยากวาด" โดยให้สมาชิกในทีมผลัดออกมาวาดภาพให้อีกคนตอบ ในเวลา 1 นาที ตอบถูกได้ภาพละ 1 คะแนน ทีมที่มีคะแนนมากสุด จะได้เข้าไปเล่นในรอบถัดไป โดยทีมที่แพ้จะได้รับรางวัลคนละ 20,000 บาท เกมที่สอง ชื่อ "อู๊ดดี้ เกิดมาวาด" ซึ่งทีมที่เข้ามาในรอบนี้ จะต้องทายภาพวาดจากอู๊ดดี้ โดยการกดไฟตอบ ถ้าตอบถูกได้รับ 2 คะแนน แต่ถ้าตอบผิด อีกคนจะมีสิทธิ์ตอบ ถ้าตอบถูก จะได้รับ 1 คะแนน แต่ถ้าตอบผิด อู๊ดดี้จะวาดต่อไปจนกว่าจะมีผู้ตอบถูก รอบนี้จะเล่นทั้งหมดห้าภาพ ใครที่มีคะแนนมากสุดจะได้เข้ารอบแจ็คพ็อตมาตามนัด โดยทั้ง 2 คนจะได้รับรางวัลคนละ 35,000 บาท ส่วนรอบแจ็คพ็อต จะเหมือนกับยุคเศรษฐา - ญาณี คือจะมีแผ่นป้ายทั้งหมด 16 แผ่นป้ายเป็นตัวตาม และผู้สนับสนุนทั้งสิ้น 16 รายเป็นตัวตั้ง เดอะวินเนอร์จะต้องเลือกผู้สนับสนุน 4 จาก 16 ราย มาเป็นตัวตั้ง และเลือก 6 แผ่นป้าย จาก 16 แผ่นป้ายตัวตาม โดยกติกาคือ ถ้าตัวตามที่เลือกมานั้น ตรงกับผู้สนับสนุนที่เป็นตัวตั้ง 4 ใน 6 แผ่นป้าย จะได้รับรถยนต์ 1 คัน แต่หากต้องการรถยนต์รุ่นที่สูงกว่า ของตราสินค้าเดียวกัน จะต้องสละสิทธิ์รับรถยนต์คันก่อนหน้านี้ แล้วเลือกตัวตั้งและตัวตามอีกอย่างละแผ่นป้าย โดยต้องเลือกมาแล้วตรงกันจึงจะได้รับรางวัลใหญ่ ทั้งนี้ในแต่ละแผ่นป้ายที่เปิดมา จะมีจำนวนเงินรางวัลในแต่ละแผ่นป้ายกำกับไว้ ซึ่งเดอะวินเนอร์จะได้รับเงินรางวัลตามที่ระบุไว้ แบบที่สอง เกมแรกชื่อ "อยากใบ้" จะเป็นเกมใบ้คำ กติกาเหมือนกับแบบแรก เกมที่สองชื่อ "อยากวาด" โดยให้สมาชิกในทีมผลัดออกมาวาดภาพให้อีกคนตอบ ในเวลา 1 นาที ตอบถูกได้ภาพละ 1 คะแนน ถ้าภาพนั้นมีการแฝงการสื่อสารด้วยท่าทางหรือน้ำเสียง ภาพนั้นจะฟาวล์และไม่ได้คะแนน หลังจากแข่งครบแล้วนำคะแนนที่ได้ในรอบอยากใบ้และอยากวาดนำมารวมกัน ทีมใดที่มีคะแนนมากสุด จะได้เข้าไปเล่นในรอบถัดไป โดยทีมที่แพ้จะได้รับรางวัลคนละ 15,000 บาท เกมที่สามคือ รอบ "อู๊ดดี้ เกิดมาวาด" กติกาเหมือนกับแบบแรก ผู้ที่มีคะแนนมากสุดจะได้เข้ารอบแจ็คพ็อต โดยทั้ง 2 คนจะได้รับรางวัลคนละ 30,000 บาท ส่วนรอบแจ็คพ็อต จะเหมือนกับยุคเศรษฐา - ญาณี คือจะมีแผ่นป้ายทั้งหมด 16 แผ่นป้ายเป็นตัวตาม และผู้สนับสนุนทั้งสิ้น 16 รายเป็นตัวตั้ง เดอะวินเนอร์จะต้องเลือกผู้สนับสนุน 4 จาก 16 ราย มาเป็นตัวตั้ง และเลือก 6 แผ่นป้าย จาก 16 แผ่นป้ายตัวตาม โดยกติกาคือ ถ้าตัวตามที่เลือกมานั้น ตรงกับผู้สนับสนุนที่เป็นตัวตั้ง 4 ใน 6 แผ่นป้าย จะได้รับรถยนต์ 1 คัน ทั้งนี้ในแต่ละแผ่นป้ายที่เปิดมา จะมีจำนวนเงินรางวัลในแต่ละแผ่นป้ายกำกับไว้ ซึ่งเดอะวินเนอร์จะได้รับเงินรางวัลตามที่ระบุไว้ แบบที่สาม รอบแรกมีชื่อว่า "นัดมาร้อง" เป็นเกมใหม่ โดยผู้เข้าแข่งขันทั้ง 2 ทีมจะออกมาร้องเพลงคนละ 2 เพลง โดยให้ผู้เข้าแข่งขันคนหนึ่งใส่หูฟังที่เล่นเพลงที่กำลังทายอยู่ ผู้แข่งขันคนนั้นร้องเพลงให้เพื่อนร่วมทีมทายชื่อเพลงภายใน 10 วินาที ถ้าทายถูกก่อนหมดเวลาจะได้ 2 คะแนน แต่ถ้าหมดเวลา ทางรายการจะมีตัวเลือก 2 ข้อคือ ก/ข ถ้าตอบถูกจะได้รับ 1 คะแนน หากตอบผิดจะไม่ได้คะแนน ในรอบนี้ทีมใดมีคะแนนมากกว่า ทีมนั้นจะได้รับเงินรางวัลสะสมมูลค่า 10,000 บาท (แบ่งกันคนละครึ่ง) รอบสองมีชื่อว่า "ตามมาใบ้" เป็นเกมใบ้คำ ทีมที่ทำคะแนนรวมจากรอบ "นัดมาร้อง" และ "นัดมาใบ้" ได้มากกว่าจะผ่านเข้ารอบต่อไป ส่วนทีมที่ตกรอบจะได้รับเงินรางวัลคนละ 15,000 บาท รอบที่สามคือ "อู๊ดดี้ เกิดมาวาด" ผู้ที่มีคะแนนมากสุดจะได้เข้ารอบแจ็คพ็อต โดยทั้ง 2 คนจะได้รับรางวัลคนละ 30,000 บาท ส่วนรอบแจ็คพ็อตจะมีแผ่นป้ายทั้งหมด 16 แผ่นป้ายในแผ่นป้ายมีแผ่นป้ายป้ายหน้าพิธีกร "เศรษฐา" และ "ญาณี" อย่างละ 4 แผ่นป้าย และ มีคำว่า "มา" 3 แผ่นป้าย "ตาม" 2 แผ่นป้าย "นัด" 2 แผ่นป้าย และคำว่า "Return" 1 แผ่นป้าย เดอะวินเนอร์จะต้องเลือกแผ่นป้ายมา 6 แผ่นป้าย ถ้าหากเปิดแผ่นป้ายเจอหน้าพิธีกร "เศรษฐา" หรือ "ญาณี" คนใดคนหนึ่งครบ 4 แผ่นป้าย จะได้รับเงินรางวัลมูลค่า 100,000 บาท และถ้าหากเปิดแผ่นป้ายคำว่า "มา-ตาม-นัด-Return" จะได้รับรถยนต์โตโยต้า ออล นิว วีออส มูลค่า 589,000 บาท และในแต่ละแผ่นป้ายจะมีจำนวนเงินรางวัลกำกับไว้ ซึ่งเดอะวินเนอร์จะได้รับเงินรางวัลตามที่ระบุไว้ รายการมาตามนัด รีเทิร์น ได้ออกอากาศเป็นครั้งสุดท้าย เมื่อวันที่ 26 มิถุนายน พ.ศ. 2556 โดยครั้งสุดท้ายนั้น ทางรายการฯได้ประมวลภาพแห่งความประทับใจของการออกอากาศรายการฯนี้ เท่าที่จะสามารถนำมาเผยแพร่ได้ รวมระยะเวลาการออกอากาศได้แค่ 10 เดือนเท่านั้น โดยหลังจากนั้นแล้ว สถานีโทรทัศน์โมเดิร์นไนน์ทีวี จึงได้นำเสนอรายการซาย ไฟต์ติง วิทย์สู้วิทย์ 2556 จากเดิมที่เคยออกอากาศเป็นประจำทุกคืนวันพุธ มาออกอากาศแทนเวลาเดิมของรายการฯ โดยมีผลตั้งแต่วันที่ 3 กรกฎาคม พ.ศ. 2556 รายการมาตามนัด รีเทิร์น จึงสิ้นสุดลง- รายละเอียดรายการในยุครีเทิร์น - หมายเหตุ - ในวันที่ 12 พฤศจิกายน พ.ศ. 2555 รายการเลื่อนไปออกอากาศในเวลา 21:30 - 22:15 น. เนื่องจากสถานีโทรทัศน์โมเดิร์นไนน์ทีวี นำเวลาออกอากาศเดิมไปถ่ายทอดสด การแข่งขันฟุตซอลชิงแชมป์โลกครั้งที่ 7วันและเวลาออกอากาศวันและเวลาออกอากาศ. - วันอังคาร, วันพุธ และวันพฤหัสบดี- เวลา 20:50 - 21:20 น. (30 นาที; 5 มิถุนายน พ.ศ. 2527 - พ.ศ. 2530) - เวลา 20:55 - 21:40 น. (45 นาที; พ.ศ. 2530 - พ.ศ. 2531) - เวลา 20:55 - 21:55 น. (60 นาที; พ.ศ. 2531) - วันจันทร์, วันอังคาร และวันพุธ- เวลา 20:55 - 21:55 น. (60 นาที; พ.ศ. 2532 - พ.ศ. 2533) - เวลา 21:50 - 22:35 น. (45 นาที; พ.ศ. 2534 - พ.ศ. 2535) - วันจันทร์ และ วันอังคาร- เวลา 22:00 - 23:00 น. (60 นาที; พ.ศ. 2536 - พ.ศ. 2537) - เวลา 18:00 - 18:45 น. (45 นาที; 6 สิงหาคม พ.ศ. 2555 - 31 ธันวาคม พ.ศ. 2555) - วันจันทร์- เวลา 22:00 - 23:00 น. (60 นาที; พ.ศ. 2538) - วันพุธ- เวลา 18:00 - 18:50 น. (50 นาที; 2 มกราคม พ.ศ. 2556 - 26 มิถุนายน 2556)พิธีกร พิธีกร. รายการมาตามนัด มีพิธีกรมาแล้วทั้งหมด 10 คน มีรายนามดังต่อไปนี้- อภิชาติ หาลำเจียก (มิถุนายน 2527 - มิถุนายน 2529) - อัจฉราพรรณ ไพบูลย์สุวรรณ (มิถุนายน 2527 - มิถุนายน 2529) - เศรษฐา ศิระฉายา (มิถุนายน 2529 - มิถุนายน 2537 และ 6 สิงหาคม 2555 - 26 มิถุนายน 2556) - ญาณี จงวิสุทธิ์ (มิถุนายน 2529 - มีนาคม 2536 และ 6 สิงหาคม 2555 - 26 มิถุนายน 2556) - จริญญา หาญณรงค์ (เมษายน 2536 - มิถุนายน 2537) - อนุรักษ์ พลอยเพชร (มิถุนายน 2537 - สิงหาคม 2537) - นนทิยา จิวบางป่า (มิถุนายน 2537 - สิงหาคม 2537) - สันติสุข พรหมศิริ (สิงหาคม 2537 - สิงหาคม 2538) - ณัฏฐพล กรรณสูต (สิงหาคม 2537 - สิงหาคม 2538) - ณัฐสิมา คุปตะวาทิน (สิงหาคม 2537 - สิงหาคม 2538)ยุติออกอากาศ ยุติออกอากาศ. ช่วงที่ สมเด็จพระศรีนครินทราบรมราชชนนี เสด็จสวรรคตเมื่อวันที่ 18 กรกฎาคม 2538 ส่งผลให้รายการ มาตามนัดได้มาถึงจุดจบของรายการ ซึ่งในช่วงนั้น เทปสุดท้ายได้นำประมวลภาพของเทปต่างๆตั้งแต่เทปแรกถึงเทปสุดท้าย เมื่อวันที่ 14 สิงหาคม 2538รางวัลที่ได้รับรางวัลที่ได้รับ. - รางวัลเมขลา ครั้งที่ 5 ประจำปี พ.ศ. 2528 ประเภทรายการแข่งขันชิงโชคยอดเยี่ยม และผู้ดำเนินรายการบันเทิงยอดเยี่ยม จากอัจฉราพรรณ ไพบูลย์สุวรรณ - รางวัลเมขลา ครั้งที่ 7 ประจำปี พ.ศ. 2530 ประเภทผู้ดำเนินรายการชายดีเด่น จากเศรษฐา ศิระฉายา - รางวัลโทรทัศน์ทองคำ ครั้งที่ 2 ประจำปี พ.ศ. 2530 ประเภทรายการเกมโชว์ชุดดีเด่น - รางวัลเมขลา ครั้งที่ 8 ประจำปี พ.ศ. 2531 ประเภทผู้ดำเนินรายการหญิงดีเด่น จากญาณี จงวิสุทธิ์ - รางวัลโทรทัศน์ทองคำ ครั้งที่ 4 ประจำปี พ.ศ. 2532 ประเภทรายการเกมโชว์ดีเด่นเกร็ดเกร็ด. - ในการถ่ายทำเพื่อการออกอากาศสัปดาห์ละ 3 วัน จะถ่ายทำกันในวันเสาร์หรือวันอาทิตย์ ก่อนการออกอากาศประมาณ 2 สัปดาห์ - ผู้สนับสนุนหลักของทางรายการที่จะปรากฏในทุกๆช่วงของมาตามนัด นับตั้งแต่เทปแรกจนถึงเทปสุดท้าย ได้แก่ บริษัท ไอ.ซี.ซี. อินเตอร์เนชั่นแนล จำกัด , กูลิโกะ และ บริษัท อาหารยอดคุณ จำกัด - บุญชาย ศิริโภคทรัพย์ เจ้าของรายการ โลกดนตรี เคยเป็นผู้กำกับรายการมาตามนัด ในยุคแรก - นารากร ติยายน ผู้ประกาศข่าวช่อง 7 สี และประเด็นเด็ด 7 สีในปัจจุบัน เคยเป็นพิธีกรภาคสนามช่วง ลุยตามนัด หนึ่งในเกมการแข่งขันตอบปัญหาวันแรก - อู๊ดดี้ (บัณฑิต ทนุโวหาร) นักวาดการ์ตูนชื่อดัง เคยเป็นผู้วาดภาพปริศนาในช่วงท้ายของเกมตอบปัญหาวันแรก โดยทำหน้าที่ตั้งแต่ปี พ.ศ. 2531 - จักรกฤษณ์ หาญวิชัย เคยเป็นโฆษกให้เสียงพากย์ในช่วง VTR และช่วงผู้สนับสนุนในรายการมาตามนัด - วิชชุดา สวนสุวรรณ เคยเข้าไปชมการถ่ายทำรายการมาตามนัด จนตากล้องของรายการคนหนึ่งซึ่งเป็นพี่ข้างบ้าน ชักชวนให้เข้าสู่วงการแสดงเทปรายการมาตามนัด เทปรายการมาตามนัด. ผมได้เจอใน youtube โชคดีมีพี่เบิร์ดเล่นด้วยครับ เชิญดูนะครับ หายากมาก และเจอของยุคที่ 2 ด้วยนะครับ- ยุคแรก - http://www.youtube.com/watch?v=CzLpu_Wlr8s - http://www.youtube.com/watch?v=bEJhd7II3Fo&feature=related - http://www.youtube.com/watch?v=Hm6s8eUvmoU&feature=related - http://www.youtube.com/watch?v=4Oo4UPIwTdI&feature=related - http://www.youtube.com/watch?v=1a2KTH1ekJM&feature=related- ยุคที่สอง - http://www.youtube.com/watch?v=HG5T9An3rAQ - http://www.youtube.com/watch?v=vBcrAr2HGdo&feature=related - http://www.youtube.com/watch?v=q8PAeSPz69c&feature=related - http://www.youtube.com/watch?v=TZUDhcUrKwc&feature=related</doc>
