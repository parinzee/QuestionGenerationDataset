<doc id="718779" url="https://th.wikipedia.org/wiki?curid=718779" title="กระเช้าสีดา">กระเช้าสีดา กระเช้าสีดา () เป็นพืชในวงศ์ไก่ฟ้า (Aristolochiaceae) มีถิ่นกำเนิดในอินเดีย เป็นพรรณไม้ในวรรณคดีเรื่อง "รามเกียรติ์"ลักษณะทางพฤกษศาสตร์ ลักษณะทางพฤกษศาสตร์. กระเช้าสีดาเป็นไม้เถาเนื้อแข็ง ใบเป็นใบเดี่ยวเรียงสลับ รูปสามเหลี่ยมแคบ ดอกออกเป็นช่อสั้น ออกตามง่ามใบ มีกลิ่นเหม็น ช่อหนึ่งมีเพียง 2-3 ดอก กลีบดอกมีชั้นเดียวเชื่อมติดกันเป็นหลอด โคนหลอดพองออกเป็นกระเปาะกลม เหนือขึ้นไปคอดเป็นหลอดเล็ก ๆ ปลายกลีบผายออกเป็นรูปปากแตรเบี้ยว เกสรเพศผู้ 6 อัน ยอดเกสรเพศเมียมี 6 แฉก ผลค่อนข้างกลมหรือรูปขอบขนานค่อนข้างกว้าง ผลแก่แตกเป็น 6 พู แตกเลยไปถึงก้านผลและแยกออกเป็น 6 ก้าน ภายในมีเมล็ดแบน รูปไข่ มีปีกความเป็นพิษ ความเป็นพิษ. ในกระเช้าสีดามีสารกลุ่มกรดอะริสโตโลคิก (aristolochic acids) ซึ่งเป็นสารก่อมะเร็ง และเป็นพิษต่อไตประโยชน์ด้านอื่น ประโยชน์ด้านอื่น. ในอดีตมีการใช้กระเช้าสีดาเป็นยาขับระดูและยาทำให้แท้ง รากกระเช้าสีดามีรสขมมาก มีฤทธิ์ทำให้อาเจียน เป็นยาแก้พิษงู นอกจากนี้ ยังใช้เป็นอาหารเลี้ยงผีเสื้อได้</doc>
