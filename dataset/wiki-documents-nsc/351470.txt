<doc id="351470" url="https://th.wikipedia.org/wiki?curid=351470" title="โบริส โกดูนอฟ">โบริส โกดูนอฟ โบริส เฟโดโรวิช โกดูนอฟ (; ; ค.ศ. 1551 - 23 เมษายน ค.ศ. 1605) เป็นผู้สำเร็จราชการแผ่นดินรัสเซีย ระหว่างปี ค.ศ. 1585 ถึง 1598 ในรัชกาลของซาร์ฟิโอดอร์ที่ 1 แห่งรัสเซีย ต่อมาได้ตั้งตนเป็นพระเจ้าซาร์ ขึ้นครองราชย์ระหว่างปีค.ศ. 1598 ถึง 1605 ในประวัติศาสตร์รัสเซียเรียกรัชสมัยของพระองค์ว่า "สมัยแห่งความวุ่นวาย" () ซึ่งเต็มไปด้วยสงครามทั้งภายในและภายนอกอาณาจักร โบริส โกดูนอฟมีเชื้อสายชาวตาตาร์ ที่อพยพมาจากโกลเดนฮอร์ดไปยังคอสโตรมาในคริสต์ศตวรรษที่ 14 เป็นพระเจ้าซาร์พระองค์แรกที่ไม่ได้สืบเชื่อสายมาจากราชวงศ์รูริค เรื่องราวของโบริส โกดูนอฟเป็นที่รู้จักจากบทละครของอะเล็กซานเดอร์ ปุชกิน โบริส โกดูนอฟ ในปี ค.ศ. 1831 ซึ่งดัดแปลงมาจากเรื่อง แม็คเบ็ธ ของเชกสเปียร์ และถูกนำมาดัดแปลงเป็นอุปรากร โบริส โกดูนอฟ โดยโมเดสต์ มูสซอร์กสกี ออกแสดงครั้งแรกในปี ค.ศ. 1874 เป็นผลงานชิ้นเอกของมูสซอร์กสกีที่ถูกนำมาเล่นซ้ำเสมอมา โดยมีการดัดแปลง และเพิ่มเติมดนตรีอีกหลายครั้งจากลูกศิษย์ของมูสซอร์กสกี คือ นีโคไล ริมสกี-คอร์ซาคอฟ และดมีตรี ชอสตโกวิช</doc>
