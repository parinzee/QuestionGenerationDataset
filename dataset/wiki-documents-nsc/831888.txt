<doc id="831888" url="https://th.wikipedia.org/wiki?curid=831888" title="พระราชวังเบนสแบร์ก">พระราชวังเบนสแบร์ก พระราชวังเบนสแบร์ก () คืออาคารทางประวัติศาสตร์ในเมืองเบนสแบร์กอันเป็นส่วนหนึ่งของเมืองแบร์กิชกลัดบัค ใกล้กับเมืองโคโลญในเยอรมนี ในอดีตเคยเป็นพระราชวังในชนบทสำหรับการล่าสัตว์หรือ ยักด์ชลอสส์ () ของเคาท์พาลาไทน์แห่งไรน์ (ราชวงศ์วิตเตลส์บาค) ปัจจุบันตั้งแต่ พ.ศ. 2540 อาคารถูกดัดแปลงเป็นโรงแรมระดับห้าดาวขนาดใหญ่ของกลุ่มโรงแรมอัลทอฟฟ์ พระราชวังเบนสแบร์กสร้างขึ้นตามโองการของเจ้านครรัฐผู้คัดเลือกแห่งพาลาไทน์ โยฮันน์ วิลเฮล์ม ไว้สำหรับพระมเหสี อันนา มารีอา ลุยซา เดอ เมดิชี ซึ่งพระนางพอพระทัยกับทัศนียภาพโดยรอบที่มองเห็นแม่น้ำไรน์ หุบเขาไรน์ และที่ลุ่มต่ำโคโลญอย่างมาก ตัวอาคารออกแบบโดยสถาปนิกบาโรกนามว่า มัตเตโอ อัลแบร์ตี และสร้างเสร็จสมบูรณ์ในปี พ.ศ. 2254</doc>
