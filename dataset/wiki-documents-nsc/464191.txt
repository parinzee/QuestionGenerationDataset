<doc id="464191" url="https://th.wikipedia.org/wiki?curid=464191" title="อาณัฐชัย รัตตกุล">อาณัฐชัย รัตตกุล อาณัฐชัย รัตตกุล ผู้อำนวยการศูนย์นโยบายสาธารณะและการจัดการ มหาวิทยาลัยเกษมบัณฑิต และอดีตนักการเมืองชาวไทยประวัติ ประวัติ. อาณัฐชัย รัตตกุล หรือ ดร.อาณัฐชัย รัตตกุล เกิดเมื่อวันที่ 17 ตุลาคม พ.ศ. 2497 ที่กรุงเทพมหานคร เป็นบุตรชายของนายพิชัย รัตตกุล อดีตหัวหน้าพรรคประชาธิปัตย์ และประธานรัฐสภา กับคุณหญิงจรวย รัตตกุล และเป็นน้องชายของ ดร.พิจิตต รัตตกุล อดีตผู้ว่าราชการกรุงเทพมหานคร จบการศึกษาระดับมัธยมศึกษาจากโรงเรียนสาธิตมหาวิทยาลัยศรีนครินทรวิโรฒ ปทุมวัน ปริญญาตรีคณะเศรษฐศาสตร์ มหาวิทยาลัยรามคำแหง ปริญญาโทรัฐประศาสนศาสตร์ จากมหาวิทยาลัยเซาเทิร์นแคลิฟอร์เนีย ประเทศสหรัฐอเมริกา และปริญญาเอกหลักสูตรป้องกันราชอาณาจักร จากวิทยาลัยป้องกันราชอาณาจักรการทำงาน การทำงาน. อาณัฐชัย รัตตกุล เคยลงรับสมัครเลือกตั้งสมาชิกสภาผู้แทนราษฎร (ส.ส.) 2 ครั้ง ในสังกัดพรรคประชาธิปัตย์ ในปี พ.ศ. 2538 โดยลงในเขต 5 กรุงเทพมหานคร (เขตดินแดง, ห้วยขวาง, วัฒนา, พระโขนง) ร่วมกับนายอภิสิทธิ์ เวชชาชีวะ และดร.ธวัช วิชัยดิษฐ แต่ไม่ได้รับการเลือกตั้ง และในปี พ.ศ. 2544 ในเขต 9 กรุงเทพมหานคร (เขตคลองเตย) ไม่ได้รับเลือกตั้ง และลงเลือกตั้งสมาชิกวุฒิสภา (ส.ว.) กรุงเทพมหานคร ในปี พ.ศ. 2549 ก็ไม่ได้รับการเลือกตั้งอีก ดร.อาณัฐชัย เป็นผู้ที่สนับสนุนด้านความสัมพันธ์ระหว่างไทย-เกาหลี และเป็นผู้สนับสนุนกีฬาเทควันโด จนก่อตั้งเป็นสมาคมเทควันแห่งประเทศไทย และเป็นนายกสมาคมฯเป็นคนแรกด้วย ในปี พ.ศ. 2550 ได้รับแต่งตั้งเป็นสมาชิกสภาที่ปรึกษาเศรษฐกิจและสังคมแห่งชาติ แทนตำแหน่งที่ว่างเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2546 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2535 - เครื่องราชอิสริยาภรณ์อันเป็นสิริยิ่งรามกีรติ ลูกเสือสดุดีชั้นพิเศษ</doc>
