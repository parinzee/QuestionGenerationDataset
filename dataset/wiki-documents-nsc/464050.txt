<doc id="464050" url="https://th.wikipedia.org/wiki?curid=464050" title="ซีหวังหมู่">ซีหวังหมู่ ซีหวังหมู่ (; "พระพันปีตะวันตก") เป็นเทวีตามความเชื่อจีนซึ่งปรากฏมาแต่โบราณกาล บันทึกแรกสุดเกี่ยวกับนางปรากฏบนกระดูกเสี่ยงทายอายุราวหนึ่งร้อยห้าสิบปีก่อนคริสต์ศักราชซึ่งมีเนื้อหาเป็นการสังเวย "นางพระยาตะวันตก" แต่แม้บันทึกเหล่านี้มีขึ้นก่อนลัทธิเต๋า นางก็มักได้รับการจัดเข้าอยู่ในลัทธิเต๋า ชื่อของนางเองบ่งบอกว่านางเป็นสตรี เป็นราชนิกุล และสัมพันธ์กับภาคตะวันตก นางเริ่มได้รับความนิยมและเริ่มเชื่อถือกันว่าเป็นผู้ประทานอายุ โภคะ และสุขะตั้งแต่ช่วงสองร้อยปีก่อนคริสต์ศักราชในคราวที่ภาคตะวันตกและภาคเหนือของจีนสามารถติดต่อกันได้ดีขึ้นเพราะมีการเปิดเส้นทางสายไหม ชื่ออย่างเป็นทางการของนางตามฝ่ายเต๋าคือ "เหยาฉือจินหมู่" (; "สุวรรณเทวีแห่งนทีอันรุ่งเรือง") ส่วนในปัจจุบัน นางเป็นที่รู้จักในชื่อ "หวังหมู่เหนียงเนียง" ตามสำเนียงกลาง หรือ "อ๋องโป๊เนี่ยเนี้ย" ตามสำเนียงฮกเกี้ยน (; "พระนางหวังหมู่")</doc>
