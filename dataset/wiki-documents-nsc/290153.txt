<doc id="290153" url="https://th.wikipedia.org/wiki?curid=290153" title="เดบบี บูน">เดบบี บูน เดบบี บูน () เกิดเมื่อวันที่ 22 กันยายน ค.ศ. 1956 เป็นนักร้องและนักแสดงละครเวทีชาวอเมริกัน เป็นที่รู้จักในเพลงฮิตของเธอในปี ค.ศ. 1977 เพลง "You Light Up My Life" ที่ติดอันดับ 1 ยาวนาน 10 สัปดาห์บนบิลบอร์ดฮอต 100 และยังได้รับรางวัลแกรมมี่สาขาศิลปินหน้าใหม่ยอดเยี่ยม ในคริสต์ทศวรรษ 1980 เธอหันมาทำงานเพลงคันทรี มีเพลงคันทรีอันดับ 1 อย่าง "Are You On The Road To Lovin' Me Again" และต่อมาทำเพลงคริสเตียน มีอัลบั้มติดท็อป 10 4 ชุดบนชาร์ตท็อป 10 คอนเทมโพแรรีคริสเตียนอัลบั้ม และได้รับ 2 รางวัลแกรมมี่ หลังจากนั้นเธอปรากฏในละครเวทีหลายเรื่องและร่วมเขียนหนังสือสำหรับเด็กหลายเล่มร่วมกับสามีเธอ แกเบรียล แฟร์เรอร์</doc>
