<doc id="541118" url="https://th.wikipedia.org/wiki?curid=541118" title="เจ้าชายโวล์ฟกังแห่งเฮสส์">เจ้าชายโวล์ฟกังแห่งเฮสส์ เจ้าชายโวล์ฟกังแห่งเฮสส์ () เป็นผู้อ้างสิทธิในราชบัลลังก์ฟินแลนด์ ตั้งแต่28 พฤษภาคม ค.ศ. 1940 ถึง 12 กรกฎาคม ค.ศ. 1989 เจ้าชายโวล์ฟกัง เสด็จพระราชสมภพเมื่อวันที่ 6 พฤศจิกายน ค.ศ. 1896 เป็นพระโอรสองค์ที่ 4 ของเจ้าชายเฟรเดอริก ชาร์ลแห่งเฮสส์กับเจ้าหญิงมาร์กาเรเทแห่งปรัสเซีย พระบิดาของพระองค์ได้รับเลือกให้ครองราชย์เป็นพระมหากษัตริย์แห่งฟินแลนด์ ทำให้พระองค์จะดำรงพระอิสริยยศเป็นมกุฎราชกุมาร แต่พระบิดาของพระองค์สละสิทธิ์ไปเมื่อ 14 ธันวาคม ค.ศ. 1918 พระบิดาของพระองค์เลือกพระองค์ให้เป็นผู้สืบทอดการอ้างสิทธิในราชบัลลังก์ฟินแลนด์เป็นพระองค์ต่อมา แทนเจ้าชายฟิลิปพระเชษฐาของพระองค์ พระองค์เสกสมรสเมื่อ 17 กันยายน ค.ศ. 1924 กับเจ้าหญิงมาเรีย อเล็กซานดร้าแห่งบาเดินธิดาเจ้าชายแมกซีมีเลียนบาเดนกับเจ้าหญิงมารี หลุยส์แห่งฮันโนเวอร์ ทั้งสองพระองค์ไม่มีพระราชโอรส-ธิดาด้วยกัน เจ้าชายโวล์ฟกัง สิ้นพระชนม์เมื่อ 12 กรกฎาคม ค.ศ. 1989 ขณะมีพระชนมายุได้ 92 พรรษา เจ้าชายเฮนริชแห่งเฮสส์-คาสเซิลพระภาติยะ จึงเป็นผู้อ้างสิทธิในราชบัลลังก์พระองค์ต่อมา</doc>
