<doc id="594511" url="https://th.wikipedia.org/wiki?curid=594511" title="เวร์มัคท์">เวร์มัคท์ เวร์มัคท์ ( ความหมาย:"กำลังป้องกัน") เป็นกองทัพของนาซีเยอรมนีระหว่าง ค.ศ. 1935 ถึง ค.ศ. 1945 ประกอบด้วยเฮร์ (กองทัพบก) ครีกซมารีเนอ (กองทัพเรือ) ลุฟท์วัฟเฟอ (กองทัพอากาศ) นอกจากนี้ยังมีองค์กึ่งทหาร วัฟเฟิน-เอ็สเอ็ส ซึ่งโดยพฤตินัยเป็นเหล่าทัพที่สี่ของเวร์มัคท์ประวัติ ประวัติ. หลังสงครามโลกครั้งที่ 1 เยอรมนีผู้พ่ายแพ้สงครามได้ถูกกำหนดให้กำลังพลกองทัพบกเยอรมันตามสนธิสัญญาแวร์ซายจำกัดได้ไม่เกิน 100,000 นาย กองทัพอากาศถูกยุบ เรือรบถูกจำกัดจำนวน และรวมไปถึงห้ามผลิตอาวุธหรือครอบครองยุทโธปกรณ์ต่างๆเพื่อเป็นการป้องกันไม่ให้กองทัพเยอรมันก่อสงครามขึ้นอีก แต่ต่อมาภายหลังพรรคนาซีได้เรืองอำนาจ ฮิตเลอร์แอบฟื้นฟูแสนยานุภาพทางทหารอย่างลับๆ จากนั้นก็สั่งระดมพลทั่วประเทศในปี ค.ศ. 1935 ซึ่งชาวเยอรมันอายุตั้งแต่ 18 – 45 ปีต้องไปเกณฑ์ทหาร รวมถึงจัดตั้งกองทัพอากาศในปีเดียวกันด้วย ทว่าอังกฤษและฝรั่งเศสต่างไม่ได้ต่อต้านแต่ประการใดเพราะเชื่อมั่นว่าฮิตเลอร์ปรารถนาสันติภาพ ต่อมามีการทำข้อตกลงการเดินเรืออังกฤษ–เยอรมัน ซึ่งเป็นการขยายขนาดกองทัพเรือเยอรมัน มโนทัศน์ก้าวหน้าของกองทัพบกเยอรมันบุกเบิกระหว่างสงครามโลกครั้งที่หนึ่ง โดยการรวมกำลังภาคพื้นและทางอากาศมาเป็นชุดอาวุธผสม ประกอบกับวิธีการสู้รบสงครามแต่เดิม เช่น การโอบล้อมและ "การยุทธ์การทำลายล้าง" กองทัพเยอรมันจึงคว้าชัยชนะรวดเร็วปานสายฟ้าหลายครั้งในปีแรกของสงครามโลกครั้งที่สอง ทำให้นักหนังสือพิมพ์ต่างชาติสร้างคำใหม่แก่สิ่งที่เขาพบเห็นว่า "บลิทซครีก" จำนวนทหารทั้งหมดที่รับรัฐการในเวร์มัคท์ระหว่างที่มีอยู่ตั้งแต่ปี ค.ศ. 1935 – ค.ศ. 1945 เชื่อกันว่าถึง 18.2 ล้านนาย ตัวเลขอย่างเป็นทางการระบุว่ามีทหารเยอรมันเสียชีวิตตลอดสงครามราว 5.3 ล้านนาย ระหว่างสงครามโลกครั้งที่สอง พรรคนาซีได้ใช้กองทัพในการทำฮอโลคอสต์ซึ่งเป็นที่ทราบกันดีตั้งแต่นายทหารชั้นสัญญาบัตรจนถึงผู้บังคับบัญชาระดับสูง และยังมีส่วนเกี่ยวข้องกับการฆาตกรรมและการสังหารหมู่ชาวยิวและอื่น ๆ ในเขตยึดครอง ซึ่งถือว่าเป็นอาชญากรรมสงครามต่อมวลมนุษยชาติ แต่ถึงอย่างไรก็มีเจ้าหน้าที่นายทหารเยอรมันหลายนายก็ไม่ได้เห็นด้วยกับฆ่าล้างเผ่าพันธุ์ชาวยิว เช่น จอมพลแอร์วิน รอมเมิล เป็นต้นแต่พวกเขากลับทำอะไรไม่ได้เพราะฮิตเลอร์และหน่วยเอ็สเอ็สมีอำนาจเหนือกว่า บางคนทำได้แต่นิ่งเฉยและไม่ให้ความสนใจใดๆหรือยอมปฏิบัติตามคำสั่งอย่างไม่มีเงื่อนไข บางคนก็ได้ให้ความช่วยเหลือแก่ชาวยิวอย่างลับๆ แต่ในช่วงปี ค.ศ. 1943 สถานการณ์สงครามโลกกลับพลิกพลัน กองทัพเวร์มัคท์ได้ริเริ่มปราชัยครั้งใหญ่ให้แก่สหภาพโซเวียตในศึกสตาลินกราด ยิ่งปราชัยเมื่อสหรัฐอเมริกาได้เข้าร่วมสงครามกับสัมพันธมิตรทำการยกพลขึ้นบกที่นอร์ม็องดี ทำให้กองทัพเวร์มัคท์ต้องทำศึกพร้อมกันถึงสองด้านคือแนวรบตะวันตกและแนวรบตะวันออก แม้จะพยายามต้านทานสักเพียงไรแต่ก็ไม่อาจเอาชนะกองทัพขนาดมหึมาของฝ่ายสัมพันธมิตรได้ จนกระทั่งเยอรมนีถูกพิชิตลงได้ในช่วงปี ค.ศ. 1945 หลังจากนั้นเป็นต้นมากองทัพเวร์มัคท์ได้ถูกยุบลงในที่สุดโครงสร้างโครงสร้าง. - กองบัญชาการใหญ่แห่งเวร์มัคท์ (Oberkommando der Wehrmacht)- ผู้บัญชาการสูงสุดแห่งเวร์มัคท์ (Oberste befehlshaber der Wehrmacht) – ตำแหน่งที่มีอำนาจทางทหารสูงสุดระหว่างปี 1935–1945- ฟือเรอร์และนายกรัฐมนตรี อดอล์ฟ ฮิตเลอร์ (ปี 1935–1945) - จอมพลเรือ คาร์ล เดอนิทซ์ (ปี 1945) - ผู้บัญชาการทหารเหล่าทัพเวร์มัคท์ (Oberbefehl über die gesamte Wehrmacht) – ตำแหน่งที่มีอำนาจทางทหารสูงสุดระหว่างปี 1933–1935- จอมพล เพาล์ ฟอน ฮินเดนบูร์ก (ปี 1933–1934) ควบตำแหน่งประธานาธิบดี - ฟือเรอร์และนายกรัฐมนตรี อดอล์ฟ ฮิตเลอร์ (ปี 1934–1935) - จอมพล แวร์เนอร์ ฟอน บลอมแบร์ก (ปี 1935–1938) - รองผู้บัญชาการทหารเหล่าทัพเวร์มัคท์- พลเอก แวร์เนอร์ ฟอน บลอมแบร์ก (ปี 1933–1935) - หัวหน้ากองบัญชาการใหญ่แห่งเวร์มัคท์ (Chef des Oberkommandos der Wehrmacht) – เทียบเท่ารัฐมนตรีกลาโหม- จอมพล วิลเฮล์ม ไคเทิล (ปี 1938–1945) - เสนาธิการกิจการทหารแห่งเวร์มัคท์ (Chef des Wehrmachtführungsstabes der Wehrmacht)- พลเอก อัลเฟรด โยเดิล (ปี 1939–1945) - กองบัญชาการใหญ่กองทัพบกเยอรมัน (Oberkommando des Heeres)- ผู้บัญชาการใหญ่กองทัพบก (Oberbefehlshaber des Heeres)- พลเอก แวร์เนอร์ ฟอน ฟริทช์ (ปี 1935–1938) - จอมพล วัลเทอร์ ฟอน เบราชิทช์ (ปี 1938–1941) - ฟือเรอร์และนายกรัฐมนตรี อดอล์ฟ ฮิตเลอร์ (ปี 1941–1945) - จอมพล แฟร์ดีนันด์ เชอร์เนอร์ (ปี 1945) - เสนาธิการกองทัพบก (Generalstabschef des Heeres)- นายพล ลุดวิจ เบค (ปี 1935–1938) - นายพล ฟรันซ์ ฮัลเดอร์ (ปี 1938–1942) - นายพล คูร์ท ไซทซ์เลอร์ (ปี 1942–1944) - พลเอก ไฮนซ์ กูเดเรียน (ปี 1944–1945) - นายพล ฮันส์ เคร็บส์ - กองบัญชาการใหญ่กองทัพเรือเยอรมัน (Oberkommando der Marine)- ผู้บัญชาการใหญ่กองทัพเรือ (Oberbefehlshaber der Marine)- พลเรือเอก แอริช แรเดอร์ (ปี 1928–1943) - พลเรือเอก คาร์ล เดอนิทซ์ (ปี 1943–1945) - นายพลเรือ ฮันส์-เกออร์ก ฟอน ฟรีเดอบูร์ก (ปี 1945) - กองบัญชาการใหญ่กองทัพอากาศเยอรมัน (Oberkommando der Luftwaffe)- ผู้บัญชาการใหญ่กองทัพอากาศ (Oberbefehlshaber der Luftwaffe)- จอมพลไรช์ แฮร์มันน์ เกอริง (ปี 1935–1945) - จอมพลอากาศ โรแบร์ท ริทเทอร์ ฟอน ไกรม์ (ปี 1945)</doc>
