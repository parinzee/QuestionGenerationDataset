<doc id="857386" url="https://th.wikipedia.org/wiki?curid=857386" title="รู้ไหมใครโสด">รู้ไหมใครโสด รู้ไหมใครโสด รายการโทรทัศน์ของไทยแนวเกมโชว์หาคู่เดทจาก ช่องวัน ผลิตรายการโดย บริษัท เดอะ วัน เอ็นเตอร์ไพรส์ จำกัด ดำเนินรายการโดย กิตติ เชี่ยววงศ์กุล ออกอากาศทุกวันอาทิตย์ 18:20 – 19:45 น. ตั้งแต่วันที่ 24 กรกฎาคม 2559 - 26 กุมภาพันธ์ 2560 และเปลี่ยนเวลาออกอากาศเป็น 20:20 - 21:50 น. ตั้งแต่วันที่ 5 มีนาคม 2560 จนถึงปัจจุบันพิธีกรพิธีกร. - กิตติ เชี่ยววงศ์กุลรูปแบบรายการ รูปแบบรายการ. โดยรูปแบบของรายการคือสาวโสดที่สมัครเข้ามาร่วมรายการจะต้องตามหาหนุ่มโสดจากชายหนุ่มทั้งหมด 5 คนโดยจะมีดาราทั้งหมด 4 คน (เดิมมีทั้งหมด 5 คน) มาช่วยเป็นที่ปรึกษา สาวโสดจะต้องคัดชายหนุ่มที่น่าสงสัยว่าจะไม่มองหญิงคือเป็นเกย์หรือมีแฟนเป็นผู้ชายเท่านั้น, มีเจ้าของคือมีภรรยาแล้ว และโสดคืออยู่คนเดียวออกไปในสองรอบแรก และเลือกผู้ชายหนึ่งคนที่คิดว่าโสด ถ้าเลือกถูก (เลือกได้หนุ่มโสด) จะได้ไปรับประทานอาหารร่วมกัน แต่ถ้าเลือกผิด (เลือกได้หนุ่มมีเจ้าของหรือหนุ่มไม่มองหญิง) จะถูกลงโทษ และเขาจะไปรับประทานอาหารกับคู่รักของเขาแทน ในกรณีที่สาวโสดเลือกผิด ในซีซัน 1 สาวโสดจะถูกลงโทษโดยการขึ้นไปอยู่บนคานทองเช่นเดียวกับตอนเริ่มต้นรายการ แต่ในซีซัน 2 เป็นต้นไป กูรูทั้งหมดจะถูกลงโทษโดยการปั๊มตราคำว่า "พัง" บนที่หน้าผากด้วยรอบที่ 1 รอบที่ 1. ในรอบนี้จะมีวีทีอาร์ (VTR) แนะนำตัวชายหนุ่มแต่ละคน ซึ่งถ้าหากเป็นหนุ่มโสดเนื้อหาทั้งหมดจะเป็นความจริง แต่ถ้าหากเป็นคนมีเจ้าของหรือไม่มองหญิง เรื่องราวในคลิปอาจจะเป็นเรื่องจริงหรือไม่จริงก็ได้ ในรอบนี้สาวโสดต้องคัดชายหนุ่ม 1 คนออกจากกลุ่มรอบที่ 2 รอบที่ 2. ในรอบนี้ผู้ชายที่เหลือทั้ง 4 คนจะต้องทำบททดสอบที่ทางรายการเตรียมไว้ให้ โดยแต่ละสัปดาห์จะแตกต่างกันเพื่อจับพิรุธของชายหนุ่มทั้งสี่ ในรอบนี้ต้องคัดชายหนุ่มออก 1 คนรอบที่ 3 รอบที่ 3. ในรอบนี้ ตั้งแต่ตอนที่ 1-39 จะใช้ชื่อว่า กล่องแห่งความจริง โดยภายในกล่องจะเป็นสิ่งของของชายหนุ่มหรือคีย์เวิร์ดซึ่งเกี่ยวกับประสบการณ์ความรักของชายหนุ่มแต่ละคน โดยชายหนุ่มจะต้องเล่าประสบการณ์ที่เกี่ยวข้องกับวัตถุหรือคีย์เวิร์ดของตัวเอง โดยที่หนุ่มโสดจะเล่าเรื่องจริงทั้งหมด แต่หนุ่มมีเจ้าของหรือไม่มองหญิงสามารถโกหกได้ เมื่อชายหนุ่มแต่ละคนเล่าประสบการณ์ชีวิตของตัวเองแล้วกูรูจะต้องวิเคราะห์สถานะของชายหนุ่มแต่ละคน เมื่อวิเคราะห์ครบทุกคนแล้วชายหนุ่มแต่ละคนจะมีเวลา 15 วินาทีให้สารภาพความในใจให้สาวโสดเลือก จากนั้นสาวโสดจะต้องนำช่อดอกไม้ไปมอบให้กับชายหนุ่มที่จะเลือก ในตอนที่ 40 เป็นต้นไป จะเปิดโอกาสให้กูรูได้ซักถามชายหนุ่มทั้งสามคน (ถามทีละคน) โดยจะมีคีย์เวิร์ดให้คนละหนึ่งคีย์เวิร์ด จากนั้นสาวโสดสามารถปรึกษากับกูรูได้ว่าจะเลือกชายหนุ่มคนไหน และกูรูแต่ละคนจะต้องแนะนำให้สาวโสดเลือกชายหนุ่มคนไหน จากนั้นจะมีเวลาให้ชายหนุ่มทั้งสามคนสารภาพความในใจ จากนั้นสาวโสดจะต้องนำช่อดอกไม้ไปมอบให้กับชายหนุ่มที่จะเลือกหมายเหตุหมายเหตุ. - ตั้งแต่วันอาทิตย์ที่ 7 มกราคม พ.ศ. 2561 เป็นต้นไปทางรายการรู้ไหมใครโสดได้ทำการเปลี่ยนรูปแบบของรายการใหม่จากเดิมที่มีกูรู 4 คนเป็นที่ปรึกษาให้กับหญิงสาวโดยได้เพิ่มผู้ชมในสตูดิโอมาช่วยหญิงสาวตัดสินใจว่าชายหนุ่มคนใดโสดคืออยู่คนเดียวหรือมีเจ้าของคือมีภรรยาแล้วหรือไม่มองหญิงคือเป็นเกย์หรือมีแฟนเป็นผู้ชายเท่านั้น โดยวิธีการผ่านการโหวตผ่านทางโทรศัพท์มือถือหรือสมาร์ทโฟนและก็จะมาดูผลโหวตในแต่ละส่วนว่าชายหนุ่มทั้ง 5 คนจะมีผู้ชมในสตูดิโอโหวตว่าโสดกี่เปอร์เซ็นต์,มีผู้ชมในสตูดิโอโหวตว่ามีเจ้าของกี่เปอร์เซ็นต์และจะมีผู้ชมในสตูดิโอโหวตว่าไม่มองหญิงกี่เปอร์เซ็นต์ - ในแต่ละสัปดาห์บรรดาผู้ชายทั้งห้าคนจะต้องมีครบทั้งสามสถานะ ดังนั้นจะไม่สามารถมีชายหนุ่มสถานะเดียวกันเกินสามคนได้ และหากเฉลยสถานะของชายหนุ่มสี่คนแรกแล้วยังไม่มีสถานะใดสถานะหนึ่งออกมา คนสุดท้ายจะเป็นสถานะนั้น เช่น สี่คนแรกมีสถานะโสด 2 คน มีเจ้าของสองคน ชายหนุ่มคนสุดท้ายที่สาวโสดเลือกไว้จะไม่มองหญิงสถิติรายการสถิติรายการ. - สีเขียว : ผู้ชายที่สาวโสดเลือกมีสถานะโสด / ภารกิจสำเร็จ - สีแดง : ผู้ชายที่สาวโสดเลือกมีสถานะมีเจ้าของ / ภารกิจไม่สำเร็จ - สีม่วง : ผู้ชายที่สาวโสดเลือกมีสถานะไม่มองหญิง / ภารกิจไม่สำเร็จซีซัน 1ซีซัน 2ซีซัน 3 (รู้ไหมใครโสด 2018)ข้อมูลการออกอากาศข้อมูลการออกอากาศ. - วันอาทิตย์ที่ 24 กันยายน พ.ศ. 2560 รายการ รู้ไหมใครโสด จะออกอากาศเป็นเทปสุดท้าย ก่อนที่จะงดออกอากาศในช่วงเดือนตุลาคมเพื่อถวายความอาลัยแด่พระบาทสมเด็จพระปรมินทรมหาภูมิพลอดุลยเดช และรายการจะกลับมาออกอากาศอีกครั้งในวันอาทิตย์ที่ 5 พฤศจิกายน พ.ศ. 2560 - วันอาทิตย์ที่ 15 เมษายน พ.ศ. 2561 รายการ รู้ไหมใครโสด งดออกอากาศ เนื่องจากอยู่ในช่วงเวลาของเทศกาลวันสงกรานต์และทางสถานีได้ออกอากาศละครมาราธอนเรื่อง ดาวจรัสฟ้า</doc>
