<doc id="462339" url="https://th.wikipedia.org/wiki?curid=462339" title="ออร์แฟน เด็กนรก">ออร์แฟน เด็กนรก ออร์แฟน เด็กนรก () ภาพยนตร์สัญชาติอเมริกัน ในปี ค.ศ. 2009เรื่องย่อ เรื่องย่อ. เคท โคลแมน และจอห์น สามีของเธอ ตกอยู่ในสภาวะจิตตกต่ำ เพราะลูกคนที่สามที่กำลังจะคลอดเสียชีวิตตั้งแต่อยู่ในครรภ์ โดยเฉพาะเคท เพราะเธอติดสุราอย่างรุนแรง และเกือบเป็นเหตุให้แม็กซ์ ลูกของทั้งคู่ต้องจมน้ำตาย นั่นทำให้เคทฝังใจมาตลอด แม้ทั้งคู่จะมี แดนนี่ ลูกชายคนโต และ แม็กซ์ ลูกสาวคนเล็กอยู่แล้ว แต่แม็กซ์ก็เป็นใบ้ ทำให้ทั้งคู่ไม่มีความสุขนัก จนกระทั่งคู่ได้ไปยังคอนแวนต์เด็กกำพร้า และได้พบกับเด็กผู้หญิงผิวขาว ผมดำคนหนึ่ง วัย 9 ขวบ ชื่อ เอสเธอร์ ที่มาจากรัสเซีย ทั้งคู่เกิดความประหลาดใจและประทับใจในตัวของเอสเธอร์นี้มาก และตกลงที่รับอุปการะเอสเธอร์ แต่เมื่อเอสเธอร์มาถึงแล้ว เคทสังเกตเห็นถึงความประหลาดของตัวเอสเธอร์ เธอพยายามบอกจอห์นแล้ว แต่จอห์นกลับไม่เชื่อดังนั้น เอสเธอร์พยายามผูกมิตรกับแม็กซ์ เพื่อใช้เธอเป็นเครื่องมือ ก่อนที่เอสเธอร์จะค่อย ๆ เปิดเผยความชั่วร้ายในตัวออกมานักแสดงนักแสดง. - อิซาเบล เฟอร์แมน...เอสเธอร์ - วีรา ฟาร์มิกา...เคท โคลแมน - ปีเตอร์ ซารส์การ์ด...จอห์น โคลแมน - อาร์ยานา เอ็นจิเนียร์...แม็กซ์ - จิมมี่ เบ็นเนตต์...แดนนี่เบื้องหลังและคำวิจารณ์ เบื้องหลังและคำวิจารณ์. Orphan เป็นภาพยนตร์ในแนวจิตวิทยาระทึกขวัญ จากการกำกับ โดย เฮาเมต์ โคเลต-เซร์ญา ผู้กำกับฯชาวสเปน ที่เคยมีผลงานดีเยี่ยมมาแล้ว จาก House of Wax ในปี ค.ศ. 2005 ในเรื่องนี้ เป็นผลงานจากการหนึ่งในผู้อำนวยการสร้างของ ลีโอนาร์โด ดิ คาปริโอ นักแสดงชื่อดังชาวอเมริกัน โดยภาพยนตร์ถ่ายทำทั้งเรื่องในโทรอนโท แคนาดา ในตอนแรกทางผู้กำกับฯต้องการจะให้ฉากในเรื่องเป็นฤดูใบไม้ร่วง แต่ทว่าได้เกิดหิมะตกลงมาก่อนประมาณ 1 สัปดาห์ จึงเปลี่ยนให้เป็นฤดูหนาว เพราะเชื่อว่าจะสร้างบรรยายกาศของการถูกทอดทิ้งได้ดีกว่า ในส่วนของนักแสดงที่เด่น ๆ คือ อาร์ยานา เอ็นจิเนียร์ นักแสดงเด็กวัย 6 ขวบ ที่เพิ่งแสดงกับเรื่องนี้ เป็นครั้งแรก กับบท แม็กซ์ ลูกสาวคนเล็กของครอบครัวที่เป็นใบ้ ขณะที่บทของ เอสเธอร์ รับบทโดย อิสซาเบล เฟอร์แมน นักแสดงเด็กอีกคนวัย 11 ขวบ ที่ถูกผู้สร้างต้องการเลือกเด็กผู้หญิงที่ภายนอกดูอ่อนหวานเหมือนนางฟ้า แต่ต้องร้ายกาจด้วย และยังต้องพูดด้วยสำเนียงต่างชาติ ขณะที่บทของ เคท ผู้เป็นแม่ ในตอนแรก อลิเซีย ซิลเวอร์สโตน ได้รับการทาบทามไป แต่ได้ปฏิเสธ จึงเป็น วีรา ฟาร์มิกา ที่เป็นที่รู้จักกันดีจากภาพยนตร์รางวัลออสการ์ เรี่อง The Departed ภาพยนตร์ได้รับเสียงวิจารณ์ว่า นักแสดง แสดงได้ดี และกดดันความรู้สึกมาก ๆ อีกทั้งยังรู้สึกสะใจในบทภาพยนตร์ในตอนท้าย</doc>
