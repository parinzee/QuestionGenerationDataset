<doc id="346028" url="https://th.wikipedia.org/wiki?curid=346028" title="สมชาย สุนทรวัฒน์">สมชาย สุนทรวัฒน์ นายกองเอก สมชาย สุนทรวัฒน์ อดีตรัฐมนตรีช่วยว่าการกระทรวงเกษตรและสหกรณ์ ในรัฐบาลชวน 2 อดีตรัฐมนตรีช่วยว่าการกระทรวงมหาดไทย ในรัฐบาลของพันตำรวจโททักษิณ ชินวัตร อดีตสมาชิกสภาผู้แทนราษฎร จังหวัดสระบุรี และเป็นผู้ร่วมก่อตั้งพรรคไทยรักไทยประวัติ ประวัติ. สมชาย สุนทรวัฒน์ เกิดเมื่อวันที่ 22 มกราคม พ.ศ. 2482 ที่อำเภอเมืองปราจีนบุรี จังหวัดปราจีนบุรี เป็นบุตรของนายประดิษฐ์ กับนางบุญยืน สุนทรวัฒน์ สมรสกับนางวรรณิภา สุนทรวัฒน์ มีบุตรธิดา 3 คน และเป็นพี่ชายของ นายแสงชัย สุนทรวัฒน์ อดีตผู้อำนวยการองค์การสื่อสารมวลชนแห่งประเทศไทยการศึกษา การศึกษา. สมชาย สุนทรวัฒน์ สำเร็จการศึกษาระดับปริญญาตรี สาขาบริหารธุรกิจ จากมหาวิทยาลัยแคลิฟอร์เนีย ประเทศสหรัฐอเมริกา เมื่อปี พ.ศ. 2515 ปริญญาตรีบริหารธุรกิจ จากมหาวิทยาลัยราชภัฏเทพสตรี และนิติศาสตรบัณฑิต จากมหาวิทยาลัยศรีปทุมการทำงาน การทำงาน. สมชาย สุนทรวัฒน์ เริ่มทำงานการเมืองในปี พ.ศ. 2520 ในตำแหน่งนายกเทศมนตรีตำบลหนองแค จังหวัดสระบุรี และเป็นประธานหอการค้าจังหวัดสระบุรี ในปี พ.ศ. 2527-2530 เป็นนายกสันนิบาตแห่งประเทศไทย ในระหว่างปี พ.ศ. 2528 - 2529 สมชาย สุนทรวัฒน์ เข้าสู่งานการเมืองระดับประเทศโดยการลงสมัครรับเลือกตั้งเป็นสมาชิกสภาผู้แทนราษฎร จังหวัดสระบุรี ในการเลือกตั้ง พ.ศ. 2535 และได้รับการเลือกตั้งเรื่อยมา จนกระทั่งในปี พ.ศ. 2540 สมชาย สุนทรวัฒน์ ได้รับตำแหน่งรัฐมนตรีเป็นครั้งแรก คือ รัฐมนตรีช่วยว่าการกระทรวงเกษตรและสหกรณ์ ต่อมาในปี พ.ศ. 2544 จึงได้เข้าร่วมกิจกรรมทางการเมืองกับ พันตำรวจโททักษิณ ชินวัตร โดยร่วมเป็นหนึ่งในผู้ก่อตั้งพรรคไทยรักไทย และเป็นที่ปรึกษานายกรัฐมนตรี ในปีเดียวกัน จากนั้นในปี พ.ศ. 2547 สมชาย สุนทรวัฒน์ จึงได้รับการแต่งตั้งเป็นรองหัวหน้าพรรคไทยรักไทย และเป็นรัฐมนตรีช่วยว่าการกระทรวงมหาดไทย ในปี พ.ศ. 2548 ต่อมาในปี พ.ศ. 2550 ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยซึ่งถูกยุบในคดียุบพรรคการเมือง พ.ศ. 2549เสียชีวิต เสียชีวิต. สมชาย สุนทรวัฒน์ เสียชีวิต เมื่อวันที่ 21 เมษายน พ.ศ. 2554 เวลาประมาณ 03.00 น.ด้วยโรค มะเร็งตับอ่อนเครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2541 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
