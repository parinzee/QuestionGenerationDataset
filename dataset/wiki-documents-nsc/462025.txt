<doc id="462025" url="https://th.wikipedia.org/wiki?curid=462025" title="เศกพล อุ่นสำราญ">เศกพล อุ่นสำราญ เศกพล อุ่นสำราญ หรือที่รู้จักทั่วไปในชื่อ โก้ มิสเตอร์ แซกแมน เป็นนักประพันธ์เพลง และเป็นนักดนตรีแซกโซโฟน ที่มีชื่อเสียงคนหนึ่งในประเทศไทยประวัติ ประวัติ. โก้เกิดเมื่อวันที่ 13 กันยายน พ.ศ. 2516 จบการศึกษาด้านดนตรีจากคณะครุศาสตร์ จุฬาลงกรณ์มหาวิทยาลัย ปี พ.ศ. 2537 ทั้งที่ก่อนหน้านั้น เขาเรียนด้านบัญชีที่พาณิชย์การพระนคร และมัธยมศึกษาตอนต้นที่โรงเรียนสวนกุหลาบวิทยาลัยนนทบุรี โดยการชักนำและให้โอกาสของ กวินท์วุฒิ กลั่นไพฑูรย์ ให้มาเป็น นักดนตรีอาชีพ ด้วยความที่เห็นว่า โก้จะสามารถทำงานด้านดนตรีได้ดี เขาจึงเริ่มเป็นนักดนตรีอาชีพตั้งแต่อายุ 15 ปี โดยเล่นแซกโซโฟน ตามโรงแรม, ร้านอาหาร สถานบันเทิงหลายแห่ง ในที่สุดเขาและเพื่อนๆจึงตั้งวงดนตรีชื่อว่า Boy Thai และมีอัลบั้มแรกกับวงนี้ โดยการสนับสนุนของ อัมพร จักกะพาก โดยผสมดนตรีแจ๊สและดนตรีไทย เข้าด้วยกันสร้างความแปลกใหม่ให้กับวงการดนตรีไทยในยุค 90' โก้ได้รับเลือกให้เล่นแซ็กโซโฟนกับวงดนตรีชั้นนำหลายวง เช่น The Jazz Infinity, T-Bone ก่อนจะสร้างวงดนตรีของตัวเอง และมีอัลบั้มเดี่ยวที่ชื่อว่า Mr.Saxman ในที่สุด มีหลานสาวชื่อ พิรตี อุ่นสำราญผลงาน ผลงาน. โก้ออก Solo Album ชื่ออัลบั้ม Mr.Saxman (2002) กับ GMM Grammy (Giraffe Records) ภายใต้การสนับสนุนจาก นิติพงษ์ ห่อนาค, สมชัย ขำเลิศกุล, นิ่ม สีฟ้า นอกจาก Sax Appeal (2003) และ Sax is all around (2006) โก้ยังมีอัลบั้มเพลงแจ็สกับ Jeremy Monteiro Internation Trio Recording ในลอสแองเจิลลิส, The other side of Koh (2004) และ อัลบั้มแจ็สกับเพื่อนๆ ในนาม The Jazz Brothers (2005) โก้มีผลงานกับค่ายเพลงแจ๊สค่ายแรกของเมืองไทยที่ชื่อว่า “Mellow Tone Records” โดยการบริหารของตัวเองและคุณหนึ่ง ณัฐวุฒิ พันธ์สายเชื้อ (Mr.Drumer) ซึ่งเป็นโปรดิวเซอร์ของโก้ในอัลบั้ม The sound of Saxman (2008) แนวดนตรี Smooth and Pop-Jazz ที่ร่วมงานกับนักดนตรีระดับโลกหลายคน เช่น Darren Rahn, Mel Brown, Frank Selman ซึ่งทำการบันทึกเสียงที่เมือง Denver ประเทศสหรัฐอเมริกา และในปี 2010 กับ อัลบั้ม Happy Moment สังกัด Chillin’ Groove Records (CGR) ค่ายเพลงที่โก้ เป็นผู้บริหารและผู้ก่อตั้ง กับเพลงแนว Chilling music ที่ร่วมกับอีกหลายศิลปินคุณภาพ กับงานเพลงที่โก้ตั้งใจทำขึ้นมาเพื่อสร้างความสุขให้กับทุกคน Tasty Music และล่าสุดในปี 2012 กับอัลบั้ม The Visitor Album ที่ 7 ของ Koh Mr.Saxman ที่เป็นการ เปิดโลกของดนตรีและการสร้างงานโดยการออกไปร่วมงานกับนักร้อง นักดนตรีที่มีสไตล์ที่หลากหลาย ไม่ว่าจะเป็นเพลงร้องหรือเพลงบรรเลง อาทิ วง Sepia, Mariam B5, พี่ฉ่าย สมชัย ขำเลิศกุล, Darren Rahn (Producer ชื่อดังจากอเมริกา) ,ณัฐวุฒิ พันธ์สายเชื้อ หรือ Mr.Drummer (Producer คู่ใจของ KOh ตั้งแต่ชุดแรก) ,Soh-ETC จากวง ETC, Kijjaz (จาก Monotone Group) ผลงานเพลง สกาวาไรตี้รางวัลที่ได้รับรางวัลที่ได้รับ. - 2533 : นักดนตรีดีเด่น Coke Music Award - 2534 : ชนะเลิศวงดนตรี Nescafe' Music Festival - 2535 : ชนะเลิศวงดนตรี Yamaha Thailand Band Explosion - 2536 : เครื่องเป่ายอดเยี่ยม ประกวดดนตรีโดยสมาคมดนตรีแห่งประเทศไทย - 2546 : เพลงบรรเลงยอดเยี่ยม “Rush hour” จาก album Mr.Saxman จากรางวัลสีสัน Award</doc>
