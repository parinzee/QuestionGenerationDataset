<doc id="12642" url="https://th.wikipedia.org/wiki?curid=12642" title="มหาวิทยาลัยชินวัตร">มหาวิทยาลัยชินวัตร มหาวิทยาลัยชินวัตร (; ตัวย่อ: SIU) เป็นมหาวิทยาลัยเอกชนขนาดเล็กและนักศึกษาค่อนข้างน้อย จัดการเรียนการสอนหลักสูตรนานาชาติและหลักสูตรภาษาไทย โดยมหาวิทยาลัยชินวัตรก่อตั้งขึ้นเมื่อปี พ.ศ. 2542ประวัติ ประวัติ. ในปี พ.ศ. 2539 มหาวิทยาลัยชินวัตรมีจุดเริ่มต้นมาจากความคิดริเริ่มของ อดีตนายกรัฐมนตรี ทักษิณ ชินวัตร และ ศาสตราจารย์ ดร. ปุระชัย เปี่ยมสมบูรณ์ ที่จะก่อตั้งมหาวิทยาลัยเอกชน เพื่อช่วยสนับสนุนการพัฒนาภายในประเทศและภูมิภาคใกล้เคียงบวกกับความคิดที่จะพัฒนารูปแบบของ มหาวิทยาลัยให้เป็นมิตรกับสิ่งแวดล้อมของ ดร. สุนทร บุญญาธิการ จวบจนกระทั่งปี พ.ศ. 2542 ทบวงมหาวิทยาลัยจึงอนุญาตให้จัดตั้งมหาวิทยาลัยชินวัตรขึ้น มหาวิทยาลัยชินวัตรเป็นมหาวิทยาลัยชั้นนำที่มุ่งเน้นการศึกษาค้นคว้า เพื่อให้ได้มาซึ่งการเรียนการสอนที่ยอดเยี่ยม การสร้างสรรค์นวัตกรรมใหม่ๆ ความเป็นผู้นำ การจัดการ ความเป็นนักลงทุน ไปพร้อมๆ กับมาตรฐานจริยธรรมและความรับผิดชอบต่อสังคมในระดับสูง โดยบริษัท โอเอไอ เอ็ดดูเคชั่น จำกัด ได้รับอนุญาตจากทบวงมหาวิทยาลัย เมื่อวันที่ 27 ธันวาคม พ.ศ. 2542สัญลักษณ์สัญลักษณ์. - ตราสัญลักษณ์เป็น"รูปอาร์ม"ซึ่งเป็นตัวแทนของดวงอาทิตย์ที่เป็นสัญลักษณ์ของแหล่งความรู้ ดวงอาทิตย์นี้จะแผ่รังสีของความเฉลียวฉลาด การสร้างสรรค์สิ่งใหม่ๆผ่านการศึกษาค้นคว้า นอกจากนี้ยังเป็นหนทางไปสู่รากฐานการศึกษา ทั้งทางด้านจริยธรรม ศีลธรรม ด้านวัตถุ และมุมมองด้านศาสนา เพราะมหาวิทยาลัยทำการวิจัยอยู่ตลอดเวลา- สีประจำมหาวิทยาลัย มี 3 สี คือ ส้ม-เขียว-เทา- สีส้ม หมายถึง การเริ่มต้นด้วยการวิจัยเพื่อสร้างปัญญา - สีเขียว หมายถึง ความสมบูรณ์แห่งชีวิตเพื่อสร้างสรรค์สังคมและประชาคมโลก - สีเทา หมายถึง ความมีวินัยเพื่อรักษาความดีงาม- ต้นไม้ประจำมหาวิทยาลัย คือ สาละลังกา (Cannonball tree)รายชื่ออธิการบดีในอดีตและปัจจุบันรายชื่ออธิการบดีในอดีตและปัจจุบัน. - 1999 - 2000 ศ. ดร. ปุระชัย เปี่ยมสมบูรณ์ - 2000 - 2002 ดร. แสงสันติ์ พานิช (รักษาการอธิการบดี) - 2002 - 2003 ดร. วิทยา มานะวิณิชย์เจริญ (รักษาการอธิการบดี) - 2003 - 2004 ดร. ทะนง พิทะยะ (รักษาการอธิการบดี) - 2004 – 2008 ศ. ดร. ปรีดา วิบูลย์สวัสดิ์ - 2008 – 2009 ศ. ดร. สมชาติ โสภณรณฤทธิ์ - 2009 – 2011 นายกิตติรัตน์ ณ ระนอง - 2011 – 2012 ผศ. ดร. ปริญญา ตันตสวัสดิ์ (รักษาการอธิการบดี) - 2012 – 2015 ศ. ดร. วรเดช จันทรศร - 2015 - ปัจจุบัน รศ.ดร. บุญสม เลิศหิรัญวงศ์หลักสูตรที่เปิดสอน หลักสูตรที่เปิดสอน. เพื่อให้ทันต่อการเปลี่ยนแปลงทางด้านเศรษฐกิจ สังคม เทคโนโลยีในระดับภูมิภาคและระดับโลก มหาวิทยาลัยฯจึงมุ่งมั่นที่จะผลิตนักศึกษาระดับปริญญาตรี โท เอกให้สอดคล้องและมีประสิทธิภาพต่อตลาดแรงงานและคุณภาพการศึกษาอย่างเป็นระบบและต่อเนื่องหลักสูตรนานาชาติหลักสูตรนานาชาติ. - Bachelor Degree: - Business Administration (BBA) - English for Communication (BAEC) - Management Technology (BSMT) - Computer Engineering (BECE) - Computer Science (BSCS) - Master Degree: - Business Administration (MBA) - Information Technology (MSIT) - Management Technology (MSMT) - Teaching English as an International Language (MEdTEIL)- Doctoral Degree: - Management Science (PhD-MS) - Information Technology (PhD-IT) - Management Technology (PhD-MT)หลักสูตรภาษาไทยหลักสูตรภาษาไทย. - ปริญญาตรี: - นิเทศศาสตร์บัณฑิต (นศ.บ.) สาขาวิชาการสื่อสารแบบหลอมรวม - พยาบาลศาสตร์บัณฑิต - สาธารณสุขศาสตรบัณฑิต (ส.บ.) สาขาสาธารณสุขชุมชน (websiteคณะสาธารณสุขศาสตร์)- ปริญญาโท: - หลักสูตรบริหารธุรกิจมหาบัณฑิต (MBA) - หลักสูตรวิทยาศาสตรมหาบัณฑิต สาขาเทคโนโลยีสารสนเทศ (MSIT) - หลักสูตรวิทยาศาสตรมหาบัณฑิต สาขาการจัดการเทคโนโลยี (MSMT) - หลักสูตรรัฐประศาสนศาสตรมหาบัณฑิต (MPA) - หลักสูตรศิลปศาสตรมหาบัณฑิต (MIC-Media Information and Communication) - หลักสูตรสาธารณสุขศาสตรมหาบัณฑิต (ส.ม.) (websiteคณะสาธารณสุขศาสตร์)อาคารอาคาร. - ห้องปฏิบัติการสำหรับการเรียนการสอนในสาขาต่างๆมากมาย เช่น Sound Lab สำหรับการฝึกการออกเสียงและสนทนาภาษาอังกฤษ ห้องปฏิบัติการทางวิทยาศาสตร์ ซึ่งเพียบพร้อมไปด้วยอุปกรณ์วิทยาศาสตร์อันทันสมัย ไม่ว่าจะเป็นทางเคมี ฟิสิกส์ และชีววิทยา ห้องปฏิบัติการทางคอมพิวเตอร์ ซึ่งติดตั้งอุปกรณ์ระบบดิจิตอลและชิ้นส่วนไมโครคอมพิวเตอร์ และ Operating Systems and Networking Lab ที่เป็นศูนย์รวม IT - Language Center ตั้งอยู่ใจกลางมหาวิทยาลัย ปัจจุบันมีบทบาทสำคัญในการช่วยเหลือให้นักศึกษาพัฒนาความสามารถทางการสื่อสารภาษาอังกฤษ - ห้องสมุดมหาวิทยาลัยชินวัตร มีหนังสือ นิตยสาร และบทความที่ทันสมัยกว่า 30,000 เล่มให้บริการ นอกจากนี้นักศึกษายังสามารถเชื่อมต่ออนไลน์เพื่ออ่านหนังสือและสิ่งพิมพ์อื่นๆเป็นจำนวนหลายหมื่นเล่มได้ตลอด 24 ชั่วโมง - ห้องปฏิบัติการคอมพิวเตอร์ พร้อมระบบคอมพิวเตอร์ที่ทันสมัยและยังให้บริการอินเทอร์เน็ตความเร็วสูง - ศูนย์กีฬา ที่มีอุปกรณ์กีฬาทันสมัยครบครัน - บริการรถบัสจากอาคารบีบีดี(ถนนวิภาวดีฯ กรุงเทพฯ)ไป-กลับมหาวิทยาลัยชินวัตร วิทยาเขตหลัก จ. ปทุมธานี - โรงอาหารของมหาวิทยาลัยเปิดให้บริการจำหน่ายอาหารเกือบตลอดทั้งวันในช่วงเปิดภาคเรียน แต่ในช่วงที่โรงอาหารปิด นักศึกษาก็สามารถหาซื้ออาหารกล่อง หรืออาหารสำเร็จรูปได้ที่ร้านมินิมาร์ทภายในมหาวิทยาลัยฯ หรือภายในหอพัก - หอพักนักศึกษา ทางมหาวิทยาลัยฯจัดให้มีหอพักสำหรับนักศึกษาทุกคนที่ศึกษาที่ปทุมธานี ซึ่งปัจจุบันมีอาคารหอพัก 5 ชั้น 2 อาคาร ตั้งอยู่ไม่ไกลจากอาคารหลักภายในมหาวิทยาลัย โดยนักศึกษาใช้เวลาเดินมาเรียนเพียง 6-7 นาทีเท่านั้น ห้องพักจะมีให้เลือก 3 แบบคือ ห้องเดี่ยว ห้องคู่ และห้อง 3 คน โดยทุกห้องจะมีโทรศัพท์ ระบบเชื่อมต่อคอมพิวเตอร์ ตู้เย็น และเครื่องทำน้ำอุ่น และในบริเวณใกล้เคียงหอพัก ก็มีสิ่งอำนวยความสะดวกมากมาย เช่น สถานที่เล่นกีฬา เครื่องหยอดเหรียญซัก-รีด และคลินิกที่มีพยาบาลประจำ นอกเหนือจากนี้ที่หอ 2 ยังมีห้องฟิตเนส คาราโอเกะ โด๊ะพูล ให้บริการแก่นักศึกษาอีกด้วยวิทยาเขต วิทยาเขต. วิทยาเขตปทุมธานีชีวิตในรั้วมหาวิทยาลัย ชีวิตในรั้วมหาวิทยาลัย. หอพัก- มหาวิทยาลัยได้จัดห้องพักให้กับนักศึกษาที่เรียนอยู่ที่วิทยาเขตหลัก (จังหวัดปทุมธานี) จำนวน 2 หอพัก แยกชาย-หญิง หอพักละห้าชั้น โดยมี 4 ประเภทให้เลือกคือ พักเดี่ยว พักคู่ พัก 3 คน และพัก 4 คนต่อห้อง ทุกห้องมีเครื่องปรับอากาศ สาย Lan สำหรับใช้อินเทอร์เน็ต โทรศัพท์ ตู้เย็น และน้ำเย็น-ร้อนในห้องอาบน้ำ และยังมีบริการห้องดูทีวี ห้องศึกษาค้นคว้าแบบกลุ่ม ห้องครัว ตลอดจนพื้นที่ใช้สอยเพื่อพักผ่อนหย่อนใจ การดูแลด้านสุขภาพ- ห้องพยาบาล นักศึกษาทุกคนจะได้รับสิทธิประโยชน์จากการประกันอุบัติเหตุที่จัดให้โดยมหาวิทยาลัย กรณีนักศึกษาประสบอุบัติเหตุ ทางมหาวิทยาลัยจะจัดรถนำผู้บาดเจ็บส่งโรงพยาบาลที่ใกล้ที่สุด และค่ารักษาพยาบาลดังกล่าวจะรับผิดชอบโดยบริษัทประกัน และกรมธรรม์ยังคุ้มครองกรณีที่เสียชีวิต การบริการอื่นๆ- ร้านอาหารและโรงอาหาร โรงอาหารของมหาวิทยาลัยให้บริการอาหารเช้า กลางวัน และเย็น ตลอดวันจันทร์-อาทิตย์ เวลา 7.30 – 19.30 นาฬิกา และมีครัวฮาลาลและมังสวิรัติที่ใช้เครื่องครัวและภาชนะแยกต่างหาก- การแนะนำให้คำปรึกษา หากนักศึกษามีเรื่องต่างๆ ที่ต้องการคำปรึกษา ทั้งเรื่องเรียน เรื่องสังคม และเรื่องอื่นๆ นักศึกษาสามารถพูดคุยและปรึกษากับอาจารย์ที่ปรึกษาได้ตลอดเวลา แต่หากต้องการคำแนะนำผ่านช่องทางอื่นๆมหาวิทยาลัยมีบริการให้คำปรึกษาทั้งทางโทรศัพท์ อีเมล และการให้คำปรึกษาโดยนักจิตวิทยา- สำหรับนักศึกษาต่างชาติ เจ้าหน้าที่ของมหาวิทยาลัยไปรับนักศึกษาและพามามหาวิทยาลัยด้วยตนเองในช่วงปิดเทอมหรือวันหยุด จะมีการจัดทัศนศึกษาพานักศึกษาไปเที่ยวต่างจังหวัดตามสถานที่ที่นักศึกษาต้องการไปในแต่ละเทอม- การเดินทาง มหาวิทยาลัยมีบริการรถรับ-ส่งระหว่างอาคาร BBD กรุงเทพและวิทยาเขตลาดหลุมแก้วในวันจันทร์-ศุกร์ ในช่วงเช้า กลางวัน และเย็น</doc>
