<doc id="151779" url="https://th.wikipedia.org/wiki?curid=151779" title="จักรพรรดิปีเตอร์ที่ 3 แห่งรัสเซีย">จักรพรรดิปีเตอร์ที่ 3 แห่งรัสเซีย จักรพรรดิปีเตอร์ที่ 3 แห่งรัสเซีย () (21 กุมภาพันธ์ ค.ศ. 1728 - 17 กรกฎาคม ค.ศ. 1762) ทรงปกครองจักรวรรดิรัสเซียในฐานะพระจักรพรรดิเป็นเวลา 6 เดือน (5 มกราคม ค.ศ. 1762 - 9 กรกฎาคม ค.ศ. 1762)พระราชประวัติ พระราชประวัติ. คาร์ล ปีเตอร์ อูลริช เป็นบุตรชายของดยุกชาร์ล เฟรดเดอริค แห่งฮอลชไตน์-ก็อททร็อร์พกับเจ้าหญิงแอนนา เปโตรวาแห่งรัสเซีย พระธิดาในจักรพรรดิปีเตอร์ที่ 1 แห่งรัสเซีย ปีเตอร์ทรงมีเชื้อสายรัสเซีย-สวีเดน เนื่องจากบิดาของพระองค์เป็นพระปนัดดาในพระเจ้าคาร์ลที่ 12 แห่งสวีเดน  เมื่อมีพระชนมายุ 14 พรรษา ก็ประกาศตนเป็นพระมหากษัตริย์ฟินแลนด์ ท่ามกลางสงครามรัสเซีย-สวีเดน เมื่อจักรพรรดินีเอลิซาเบธแห่งรัสเซียขึ้นครองราชย์ เจ้าชายก็ทรงถูกนำตัวมายังเซนต์ปีเตอร์เบิร์กเพื่อขึ้นเป็นมกุฎราชกุมารแห่งรัสเซีย พระองค์ทรงชิงชังรัสเซียมาก แต่กลับนิยมชมชอบปรัสเซียซึ่งเป็นศัตรูในขณะนั้น อีกทั้งยังทรงมีอัชฌาสัยเกรียจคร้าน, เอาแต่พระทัยม, ไม่ใส่ใจสิ่งรอบข้าง และไร้ซึ่งพระอัจฉริยะภาพ จักรพรรดินีเอลิซาเบธจึงไม่ต้องการให้พระองค์ขึ้นเป็นพระเจ้าจักรพรรดิแห่งจักรวรรดิ จักรพรรดินีเอลิซาเบธจึงทรงเร่งรัดการอภิเษกสมรส เพื่อให้ปีเตอร์ผลิตองค์รัชทายาทองค์ใหม่ ให้พระนางและพระนางก็ทรงเลือกโซฟี เฟรดเดอริค ออกัสเต้ หญิงสาวจากปรัสเซียซึ่งมีเชื้อสายเยอรมนีมาเป็นพระคู่หมั้น เมื่อโซฟีทำการเปลี่ยนนิกายโปรเตสแตนต์มาเข้าศาสนจักรออร์โธดอกซ์รัสเซียแล้วก็มีนามใหม่ว่า เอคาเตรีน่า อเล็กซีเยว่า แคทเธอรีน เมื่อถึงวันอภิเษกสมรสที่พระราชวังโอแรนเนี่ยนบวม ในเซนต์ปีเตอร์เบิร์ก แม้ทั้งคู่ก็ทรงไม่ค่อยมีความสุขนัก แต่ก็มีโอรสหนึ่งพระองค์นามว่า พอลล์ ซึ่งต่อมาขึ้นเถลิงราชย์เป็นจักรพรรดิพอลที่ 1ขึ้นครองราชย์ ขึ้นครองราชย์. เมื่อจักรพรรดินีเอลิซาเบธสวรรคตในวันที่ 5 มกราคม ค.ศ. 1762 พระองค์ก็ทรงบริหารจักรวรรดิแบบตามอำเภอใจ ทรงถอยทัพขณะบุกปรัสเซียที่พระองค์รัก ทรงเปลี่ยนเครื่องแบบราชสำนักรัสเซียให้กลายเป็นสีของทางราชสำนักปรัสเซีย สร้างความไม่พอใจให้ทั้งกองทัพ ประชาชนชาวรัสเซีย พวกขุนนาง แม้แต่แคทเธอรีนด้วย และเมื่อถึงขีดสุด วันที่ 9 กรกฎาคม ค.ศ. 1762 หลังจากที่ปกครองจักรวรรดิได้เพียงแค่ 6 เดือน ก็ทรงถูกแคทเธอรีนยึดอำนาจอธิปไตยทั้งหมด และถูกนำตัวไปกักขังในคุกชานกรุงเซนต์ปีเตอร์เบิร์ก หลังจาก 3 วันหลังยึดอำนาจกองทัพก็ได้พระกาศให้แคทเธอรีนเป็นพระจักรพรรดินีองค์ต่อไปสวรรคต สวรรคต. หลังจากหนึ่งสัปดาห์ผ่านไป อเล็กเซ่ แอนโทรวอฟ ก็ได้ปลงพระชนม์ปีเตอร์ในคุก ตามคำสั่งของแคทเธอรีน</doc>
