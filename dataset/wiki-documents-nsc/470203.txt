<doc id="470203" url="https://th.wikipedia.org/wiki?curid=470203" title="บัตรเดบิต">บัตรเดบิต บัตรเดบิต (; ) เป็นบัตรพลาสติกซึ่งอำนวยให้ผู้ถือสามารถเข้าถึงบัญชีธนาคารของตน ณ สถาบันการเงินได้โดยทางอิเล็กทรอนิกส์ บัตรส่วนใหญ่ใช้ชำระราคาแทนเงินสดได้ โดยวิธีส่งข้อความไปยังธนาคารแม่ให้ถอนเงินจากบัญชีของผู้ถือแล้วโอนเข้าสู่บัญชีของผู้รับเงิน และบางบัตรใช้วิธีสะสมมูลค่า เพราะฉะนั้น บัตรเดบิตจึงต่างจากบัตรเครดิตตรงที่อย่างแรกผู้ถือต้องมีเงินอยู่ในบัญชีแล้ว แต่อย่างหลังผู้ถือค่อยชำระเงินจริงภายหลัง นอกจากนี้ ในบางกรณีมีการออกเลขบัญชีต้น (primary account number) สำหรับใช้เฉพาะบนอินเทอร์เน็ต จึงไม่มีบัตรเป็นตัวเป็นตนออกให้ อนึ่ง โดยปกติแล้ว บัตรเดบิตยังอำนวยบริการถอนเงินด่วน กล่าวคือ ทำหน้าที่เสมือนบัตรเอทีเอ็มในการถอนเงินสด ในหลาย ๆ ประเทศ มีการใช้บัตรเดบิตแพร่หลายถึงขนาดที่ลดการใช้เช็คหรือเงินสดไปทั้งหมดหรือบางส่วน และนับตั้งแต่กลางพุทธศตวรรษที่ 25 เป็นต้นมา บัตรเดบิตซึ่งออกในประเทศหนึ่งสามารถใช้ในอีกประเทศหนึ่งได้ รวมตลอดถึงใช้บนอินเทอร์เน็ตและสื่ออื่น เช่น โทรศัพท์ ก็ได้</doc>
