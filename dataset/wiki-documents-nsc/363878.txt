<doc id="363878" url="https://th.wikipedia.org/wiki?curid=363878" title="ตริโปลี">ตริโปลี ตริโปลี ( ' , ภาษาอาหรับลิเบีย: ' , ภาษาเบอร์เบอร์: Ṭrables, มาจาก "สามเมือง") เป็นเมืองใหญ่ที่สุดและ เมืองหลวงของลิเบีย บางครั้งจะเรียกว่าตริโปลีตะวันตก ( ) เพื่อให้ต่างจากตริโปลีในเลบานอน ตริโปลีมีประชากร 1,065,405 (พ.ศ. 2549)ตั้งอยู่ทางตะวันตกเฉียงเหนือของประเทศ อยู่ที่ขอบของทะเลทราย เป็นส่วนของแผ่นดินที่ติดกับทะเลเมดิเตอร์เรเนียน ตรงบริเวณที่เป็นอ่าว ชาวฟินิเซียก่อตั้งเมืองตริโปลีขึ้นเมื่อ 700 ปีก่อนคริสตกาล โดยตั้งชื่อว่า "เอีย" ตริโปลีเป็นเมืองที่ใหญ่ที่สุด มีท่าเรือ และเป็นที่ตั้งของมหาวิทยาลัยแห่งลิเบีย เนื่องจากเป็นเมืองที่มีประวัติยาวนาน จึงมีแหล่งโบราณคดีในเมืองมากมาย มีภูมิอากาศแบบเมดิเตอร์เรเนียน คือ อากาศร้อน ฤดูร้อนแล้ง ฤดูหนาวฝนตก</doc>
