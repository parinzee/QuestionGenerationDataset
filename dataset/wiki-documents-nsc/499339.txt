<doc id="499339" url="https://th.wikipedia.org/wiki?curid=499339" title="มนตรี ปาน้อยนนท์">มนตรี ปาน้อยนนท์ นายมนตรี ปาน้อยนนท์ สมาชิกสภาผู้แทนราษฎรจังหวัดประจวบคีรีขันธ์ และเป็นประธานกรรมาธิการพลังงาน สภาผู้แทนราษฎรไทย ชุดที่ 24ประวัติ ประวัติ. นายมนตรี ปาน้อยนนท์ เกิดเมื่อวันที่ 4 พฤศจิกายน พ.ศ. 2506 ที่อำเภอสามร้อยยอด จังหวัดประจวบคีรีขันธ์ เป็นบุตรของนายประยูร กับนางบักเจียง ปาน้อยนนท์ สำเร็จการศึกษาระดับปริญญาตรี บริหารธุรกิจบัณฑิต สาขาการตลาด จากมหาวิทยาลัยธุรกิจบัณฑิตย์ และปริญญาโท รัฐประศาสนศาสตรมหาบัณฑิต จากมหาวิทยาลัยนานาชาติแสตมฟอร์ด ด้านชีวิตครอบครัว สมรสกับนางนภัสลักษณ์ ปาน้อยนนท์การทำงาน การทำงาน. นายมนตรี ปาน้อยนนท์ เริ่มเข้าสู่งานการเมืองโดยการเป็นสมาชิกสภาจังหวัด (ส.จ.) และเป็นรองประธานสภาจังหวัดประจวบคีรีขันธ์ ต่อมาได้รับเลือกตั้งเป็นสมาชิกสภาผู้แทนราษฎรจังหวัดประจวบคีรีขันธ์ สมัยแรกในการเลือกตั้ง พ.ศ. 2544 สังกัดพรรคประชาธิปัตย์ และได้รับเลือกตั้งเรื่อยมา ในการเลือกตั้ง พ.ศ. 2548 การเลือกตั้ง พ.ศ. 2550 และการเลือกตั้ง พ.ศ. 2554 ในปี พ.ศ. 2554 นายมนตรี ได้รับแต่งตั้งเป็นประธานกรรมาธิการพลังงาน สภาผู้แทนราษฎร ชุดที่ 24เครื่องราชอิสริยาภรณ์เครื่องราชอิสริยาภรณ์. - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.)</doc>
