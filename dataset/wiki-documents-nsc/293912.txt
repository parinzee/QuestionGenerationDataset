<doc id="293912" url="https://th.wikipedia.org/wiki?curid=293912" title="มวยไท่เก๊กตระกูลอู่">มวยไท่เก๊กตระกูลอู่ มวยไท่เก๊กตระกูลอู่ หรือ มวยไท่เก๊กตระกูลเฮ่อ () เป็นมวยไท่เก๊กสายตระกูลหนึ่งซึ่งสถาปนาขึ้นโดย ปรมาจารย์อู่ อวี่เซียง (ค.ศ. 1870-1942) โดยนำความรู้จาก วิชามวยไท่เก๊กดั้งเดิม, วิชาเต้าอิ่น (วิชาที่ฝึกให้ชี่หมุนเวียนไปตามส่วนต่างๆ ของร่างกาย), ศิลปศาสตร์, แพทยศาสตร์, พลศาสตร์, กายภาพวิทยา, และปรัชญา มาประยุกต์รวมกัน มวยไท่เก๊ก สกุลอู่เรียกอีกชื่อหนึ่งว่า มวยไท่เก๊กสกุลอู่เฮ่อ ซึ่งเป็นหนึ่งในมวยไท่เก๊กห้าสกุลใหญ่ (เฉิน หยาง อู่ อู๋ ซุน) มวยไท่เก๊กสกุลอู่มีการเคลื่อนไหวที่ เรียบง่าย ท่วงท่ารัดกุม ทุกส่วนเคลื่อนไหวต่อเนื่องไม่ขาดตอน เข้มงวดกับหลักของร่างกาย ที่ต้องประณีตและละเอียดอ่อน ร่างกายตั้งตรง ท่าเท้าเบาคล่อง การเคลื่อนไหวเป็นไปอย่างเนิบช้า รวมทั้งให้ความสำคัญกับกำลังภายใน ใช้การเคลื่อนไหวภายใน โดยการเปลี่ยนเต็มและว่างรวมทั้งการ “โคจรชี่ภายในอย่างซ่อนเร้น” มาประกอบกับท่วงท่าภายนอกขั้นตอนการฝึกมวยไท่เก๊กตระกูลอู่ขั้นตอนการฝึกมวยไท่เก๊กตระกูลอู่. - การฝึกมวยนี้ จำเป็นต้องฝึกตามขั้นตอน โดยจะเริ่มจาก การจดจำท่ารำ 96 ท่าให้ได้ก่อน แล้วจึงฝึกท่าร่าง 13 ประการของมวยไท่เก๊กตระกูลอู่ โดยจะต้องปฏิบัติท่าร่างทั้ง 13 ให้ได้ตลอดเวลา ขณะที่รำ 96 ท่า เมื่อผ่านพ้นจากขั้นนี้ไปจึงจะเริ่มฝึกสะสมกำลังภายในได้ - ส่วนการยืน การก้าวเท้านั้นจะต้องปฏิบัติตามแบบแผนเดิม หากก้าวเท้าแบบประยุกต์ หรือตามสบายแล้ว จะผิดหลักท่าร่าง 13 ประการผลต่อสุขภาพ ผลต่อสุขภาพ. การฝึกมวยไท่เก๊ก ก็คือการออกกำลังกายรูปแบบหนึ่ง ซึ่งทำให้เกิดผลดีกับสุขภาพในหลายๆ ด้านเช่น- ระบบประสาทส่วนกลางให้สมบูรณ์ - หัวใจ - ระบบสูบฉีดโลหิต - ระบบทางเดินหายใจ และอาการภูมิแพ้ - ช่วยให้ระบบย่อยอาหาร มีการดูดซึมที่ดี และมีการขับถ่ายของเสียอย่างมีประสิทธิภาพ - ทั้งยังสามารถช่วยกล้ามเนื้อและกระดูกให้แข็งแรง - ช่วยให้ข้อต่อต่างๆเคลื่อนไหวได้คล่อง อีกทั้งยังสามารถปรับโครงกระดูกให้เข้าที่ได้ลักษณะเฉพาะของมวยไท่เก๊กตระกูลอู่ ลักษณะเฉพาะของมวยไท่เก๊กตระกูลอู่. ผู้ฝึกจำเป็นจะต้องพินิจพิเคราะห์โดยสม่ำเสมอ ตลอดเวลาการฝึกฝน ให้ถูกต้องในทุกๆ กระบวนท่ามวยจนสามารถปฏิบัติได้อย่างเป็นธรรมชาติ การฝึกฝนควรเริ่มฝึกไปทีละท่าร่าง เมื่อทำได้จนหมดแล้ว จึงพยายามฝึกทำทั้ง 13 ท่าร่างให้ได้พร้อมกันขณะที่ฝึกฝนกระบวนท่ามวย1. หันซฺยง () 2. ป๋าเป้ย () 3. ถีติ่ง () 4. เฉินโจ่ว () 5. ซงเจียน () 6. เตี้ยวตั่ง () 7. กั่วตั่ง () 8. ฮู่จุน () 9. เหว่ยลหฺวีเจิ้งจง () 10. ชี่เฉินตันเถียน () 11. เถิงหนัว () 12. สั่นจั้น () 13. ซวีสือเฟินชิง ()ผู้สืบทอดมวยไท่เก๊กตระกูลอู่ ผู้สืบทอดมวยไท่เก๊กตระกูลอู่. ปัจจุบันสายของผู้สืบทอดมวยชุดนี้ อยู่ในรุ่นที่ 6 โดยมีผู้ที่เครือข่ายผู้สืบทอดไท่เก๊กแห่งประเทศจีน () ยอมรับอยู่ 22 ท่าน คือ- หลี่ เหว่ยหมิง () - หลิว จีซุ่น () - เฉิน ซู่ต้าว () - เจี่ย ไห่ชิง () - ฉี เยว่เฉิง () - จาง กวางหลิน () - กัว ยวี่จิน () - อู๋ เหยียนเฉียง () - จาง ไห่ควัน () - เห่า ผิงซุ่น () - หยาง ฟางเถียน () - จาง จิ่วหัว () - เห่า เซี่ยงหรง () - หลี่ จื้อหง () - หยาง จื้ออิง () - เจ้า เซี่ยนผิง () - หง ลี่ () - ไจ๋ ซื่อจง () - จู เซี่ยนหง () - หู เฟิงเหยียน () - ผู่ กงต๋า () - จู เหยาเฉิง ()มวยไท่เก๊กตระกูลอู่ในประเทศไทย มวยไท่เก๊กตระกูลอู่ในประเทศไทย. เนื่องจากในอดีตอาจารย์ผู้สอนมวยไท่เก๊กตระกูลอู่ได้รับศิษย์ค่อนข้างน้อย วิทยายุทธ์ชนิดนี้จึงเผยแพร่ในวงจำกัด สำหรับในประเทศไทยมีการเชิญอาจารย์ หลี่ เหว่ยหมิง จากสาธารณรัฐประชาชนจีนมาฝึกสอนที่สวนลุมพินี</doc>
