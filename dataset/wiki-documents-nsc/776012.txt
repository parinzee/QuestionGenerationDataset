<doc id="776012" url="https://th.wikipedia.org/wiki?curid=776012" title="โค้ชคาร์เตอร์ ทุ่มแรงใจจุดไฟฝัน">โค้ชคาร์เตอร์ ทุ่มแรงใจจุดไฟฝัน โค้ชคาร์เตอร์ ทุ่มแรงใจจุดไฟฝัน () เป็นภาพยนตร์อเมริกันแนวชีวประวัติ กีฬา ดราม่า กำกับโดย โทมัส คาร์เตอร์ เขียนบทภาพยนตร์โดย มาร์ค ชวานน์ และ จอห์น กาตินส์ นำแสดงโดย ซามูเอล แอล. แจ็กสัน, ร็อบ บราวน์, แชนนิง เททัม, ริค กอนซาเลซ และ อชานติ ภายใต้การควบคุมการผลิตของ เอ็มทีวี ฟิล์มส์ และ โทลลิน/ร็อบบินส์ โปรดักชั่น โดยภาพยนตร์เรื่องนี้สร้างมาจากเรื่องจริงของ เคน คาร์เตอร์ โค้ชบาสเกตบอลในโรงเรียนมัธยมริชมอนด์ ผู้ที่ถูกข่าวพาดหัวใหญ่ของสหรัฐอเมริกาในปี ค.ศ. 1999 เพราะไม่ยอมให้ทีมบาสเกตบอลฝีมือเยี่ยมของเขาลงแข่งขันเนื่องจากผลการเรียนไม่ดี ภาพยนตร์เรื่องนี้ยังได้นำอุปกรณ์ของละครชุด The White Shadow นำกลับมาใช้อีกครั้ง ซึ่งคาร์เตอร์ผู้กำกับภาพยนตร์เรื่องนี้ยังได้ร่วมแสดงด้วย โค้ชคาร์เตอร์ ทุ่มแรงใจจุดไฟฝัน เข้าฉายในสหรัฐอเมริกาเมื่อวันที่ 14 มกราคม ค.ศ. 2005 โดยมีรายได้รวมทั้งหมด 67,264,877 ดอลลาร์สหรัฐ สำหรับผลงานในระดับนานาชาติ รายได้รวมทั่วโลกของภาพยนตร์เรื่องนี้อยู่ที่ประมาณ 76,669,806 ดอลลาร์สหรัฐ</doc>
