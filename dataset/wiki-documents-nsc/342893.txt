<doc id="342893" url="https://th.wikipedia.org/wiki?curid=342893" title="เอมิ มาเรีย">เอมิ มาเรีย เอมิ มาเรีย () เกิด 9 มิถุนายน ค.ศ. 1987 นักร้องและนักแต่งเพลงเพลงอาร์แอนด์บีชาวญี่ปุ่น โดยได้ออกผลงานเป็นอีพีครั้งแรกในปี ค.ศ. 2007 คือ "Between the Music"ประวัติ ประวัติ. เอมิ มาเรีย เกิดเมื่อวันที่ 9 มิถุนายน ค.ศ. 1987 ที่ประเทศปาปัวนิวกินี บิดาเป็นชาวปาปัวนิวกินี ส่วนมารดาเป็นชาวญี่ปุ่น เธออาศัยอยู่ในประเทศปาปัวนิวกินีจนกระทั่งเธอมีอายุได้ 5 ขวบ มารดาจึงได้พาเธอกลับมาอาศัยในโกเบ ประเทศญี่ปุ่น แรกเริ่ม เธอได้ฟังเพลงแนวอาร์แอนด์บีเมื่อเธอมีอายุได้ 6 ขวบจากพี่สาวของเธอ โดยเธอได้สนใจศิลปินอาร์แอนด์บี เช่น เจเน็ต แจ็กสัน, ไมเคิล แจ็กสัน และเคซีแอนด์โจโจ ด้วยอิทธิพลดังกล่าวเธอจึงเริ่มเขียนเนื้อเพลงเองตั้งแต่ที่เธอศีกษาอยู่ระดับมัธยมศึกษาตอนต้น จนเมื่อเธออยู่ระดับมัธยมศึกษาตอนปลายเธอเขียนเพลง และผลิตแผ่นเสียงของเธอเอง ต่อมาเธอได้มีส่วนร่วมในเอ็มทีวีสตาร์ทัวร์ และเริ่มร้องเพลงแถบคันไซตั้งแต่ปี ค.ศ. 2006 จนในปี ค.ศ. 2007 เธอได้ปรากฏในอัลบั้มเพลงที่ร้องร่วมกับนักร้องชาวญี่ปุ่น ได้แก่ ซีดา (Seeda) และเอ็มซีโมกกี (MC Moggy) ในปี ค.ศ. 2007 เอมิได้ออกผลงานอีพีชุดแรกคือ "Between the Music" กับค่าย Freest Inc. ซึ่งเป็นเพลงที่เอมิแต่งขึ้นมาเอง เธอได้ออกเพลง "I Gotta (Summer Kiss)" ซึ่งเป็นซิงเกิลที่ถูกคัดเลือกโดยไอทูนส์ประเทศญี่ปุ่นประจำสัปดาห์ในเดือนสิงหาคม ค.ศ. 2008 เธอได้ออกผลงานเพลงดิจิทัลซิงเกิล เพลง "One Way Love" กับค่ายวิกเตอร์เอนเตอร์เทนเมนต์ ซึ่งในช่วงนี้เธอถูกจับตามองจากเพลง "Luv Is..." ที่เธอร้องกับ Jay'ed นักร้องญี่ป่นลูกครึ่งญี่ปุ่น-นิวซีแลนด์ ซึ่งเขาติดอันดับ 10 อัลบั้มเพลงที่มีชื่อเสียง ในเดือนธันวาคม เธอได้ติดอันดับหนึ่งในสิบเพลงฮิต เธอได้ร่วมร้องเพลงกับซีดา (Seeda) ในเพลง "Wisdom" และติดชาร์ตอันดับที่ 8 หลังเธอออกจำหน่ายซิงเกิล "Show Me Your Love" ในปี ค.ศ. 2010 เธอได้ออกอัลบั้ม Contrast ซึ่งเป็นอัลบั้มที่สองของเธอผลงานอัลบั้มอีพีซิงเกิลร้องเดี่ยวร้องร่วมกับศิลปินอื่นผลงานอื่น</doc>
