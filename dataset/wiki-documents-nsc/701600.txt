<doc id="701600" url="https://th.wikipedia.org/wiki?curid=701600" title="พระราชบัญญัติการกีฬาแห่งประเทศไทย พ.ศ. 2558">พระราชบัญญัติการกีฬาแห่งประเทศไทย พ.ศ. 2558 พระราชบัญญัติการกีฬาแห่งประเทศไทย พ.ศ. 2558 พระราชบัญญัติ ที่ถูกตราขึ้นโดย สภานิติบัญญัติแห่งชาติ ซึ่ง พระบาทสมเด็จพระปรมินทรมหาภูมิพลอดุลยเดช ได้ทรงลงพระปรมาภิไธยเมื่อวันศุกร์ที่ 20 มีนาคม 2558 และได้มีการประกาศใช้ใน ราชกิจจานุเบกษา เมื่อวันพฤหัสบดีที่ 26 มีนาคม 2558 สาเหตุของการประกาศใช้พระราชบัญญัติฉบับนี้สืบเนื่องจากมีเนื้อหาบางมาตราในพระราชบัญญัติฉบับปี 2528 ไม่เหมาะสมกับยุคสมัยจึงได้มีการตราพระราชบัญญัติฉบับนี้ โดยสาระสำคัญในพระราชบัญญัติฉบับนี้คือให้ยกเลิกพระราชบัญญัติการกีฬาแห่งประเทศไทย ฉบับปี 2528 และฉบับแก้ไขปี 2534 รวมถึงโอนการจดทะเบียนจัดตั้งสมาคมกีฬาจาก กรมการปกครอง กระทรวงมหาดไทย มาเป็น การกีฬาแห่งประเทศไทย และนำเงินจากภาษีบุหรี่และสุราจำนวน 2 % เข้าสมทบกองทุนพัฒนากีฬา</doc>
