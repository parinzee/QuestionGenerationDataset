<doc id="538647" url="https://th.wikipedia.org/wiki?curid=538647" title="ประยูร กาญจนดุล">ประยูร กาญจนดุล ศาสตราจารย์ ประยูร กาญจนดุล เกิดเมื่อวันที่ 15 มกราคม 2454 เป็นบุตรของหลวงชำนาญโกศัยศาสตร์ หรือ ใหม่ กาญจนดุล และนางชำนาญ โกศัยศาสตร์ อดีตนายกราชบัณฑิตยสถาน จบการศึกษา เนติบัณฑิต โรงเรียนกฎหมาย กระทรวงยุติธรรม และคณะนิติศาสตร์ รัฐศาสตร์ จุฬาลงกรณ์มหาวิทยาลัย เริ่มรับราชการในปี 2473 สังกัดกระทรวงมหาดไทย โดยดำรงตำแหน่งสำคัญต่าง ๆ อาทิ อธิบดีกรมการค้าภายใน กระทรวงพาณิชย์ และปลัดกระทรวงเศรษฐการ นอกจากนี้ยังเป็นคณบดีคนแรกผู้ก่อตั้งคณะนิติศาสตร์ จุฬาลงกรณ์มหาวิทยาลัย สมาชิกวุฒิสภา และนายกราชบัณฑิตยสถาน รวมทั้งมีผลงาน หนังสือ ตำรา และบทความทางวิชาการต่าง ๆ ที่เกี่ยวกับ กฎหมายปกครองและด้านเศรษฐศาสตร์ เช่น คำบรรยายวิชาเศรษฐศาสตร์ โรงเรียนข้าราชการ ฝ่ายปกครอง หนังสือประวัติศาสตร์การปกครองของประเทศไทย และพจนานุกรม ศัพท์กฎหมายไทย ฉบับราชบัณฑิตยสถาน ศ.ประยูร กาญจนดุล ถึงแก่อนิจกรรม ด้วยโรคตับแข็ง เมื่อวันที่ 16 พฤษภาคม 2549 สิริอายุได้ 95 ปีเครื่องราชอิสริยาภรณ์</doc>
