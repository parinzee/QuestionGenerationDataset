<doc id="869027" url="https://th.wikipedia.org/wiki?curid=869027" title="เกล ฮอว์ธอร์น">เกล ฮอว์ธอร์น เกล ฮอว์ธอร์น เป็นตัวละครหลักจากไตรภาคเกมล่าชีวิต ของซูซาน คอลลินส์ เขาเป็นเพื่อนสนิทของแคตนิส เอฟเวอร์ดีน ตัวละครนำของเรื่อง เกลนั้นอายุมากกว่าแคตนิสสองปี มีฐานะที่ยากจนมากเนื่องจากสูญเสียพ่อจากเหตุการณ์เหมืองถล่มเช่นเดียวกับแคตนิส ทำให้เขาต้องเป็นเสาหลักของบ้าน ทั้งสองจึงค่อนข้างเข้าใจความรู้สึกของกันและกัน เกลนั้นหลงรักแคตนิสมาตลอด แต่การที่แคตนิสและพีต้าได้สร้างภาพของ 'คู่รักที่ชะตาไม่เป็นใจ' ขึ้นมาระหว่างเกมล่าชีวิตก็ทำให้เขาจำเป็นต้องยอมถอยห่างออกมา ในช่วงท้ายของปีกแห่งไฟ เขต 12 ได้ถูกถล่มจนราบคาบโดยแคปิตอล เกลได้มีส่วนสำคัญในการช่วยเหลือประชาชนเขต 12 ในม็อกกิ้งเจย์ เขาได้เข้าร่วมเป็นทหารของกองกำลังกบฎและได้ช่วยพีต้าจากการจับคุมของแคปิตอลอีกด้วย อย่างไรก็ตาม ความสัมพันธ์ของเกลและแคตนิสย่ำแย่ลง ภายหลังที่แคตนิสสูญเสียพริมโรส น้องสาวของเธอ เนื่องจากระเบิดที่เกลสร้างขึ้น เกลเองรู้สึกผิดกับความสูญเสียดังกล่าว และได้ตัดสินใจใช้ชีวิตอยู่ในเขตที่ 2 ในขณะที่พีต้าและแคตนิสแต่งงานและใช้ชีวิตร่วมกันที่เขต 12</doc>
