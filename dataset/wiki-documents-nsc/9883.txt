<doc id="9883" url="https://th.wikipedia.org/wiki?curid=9883" title="ทางหลวงแผ่นดินหมายเลข 302">ทางหลวงแผ่นดินหมายเลข 302 ทางหลวงแผ่นดินหมายเลข 302 สายแยกมหาวิทยาลัยเกษตรศาสตร์–ต่างระดับบางใหญ่ เป็นทางหลวงแผ่นดินในกรุงเทพมหานครและจังหวัดนนทบุรี ครอบคลุมถนนสองสายต่อเนื่องกัน ได้แก่ ถนนรัตนาธิเบศร์ และถนนงามวงศ์วาน ทางหลวงสายนี้ช่วงที่อยู่ในเขตกรุงเทพมหานครจะอยู่ในเขตควบคุมของกรุงเทพมหานครและแขวงทางหลวงกรุงเทพ ส่วนช่วงที่อยู่ในเขตจังหวัดนนทบุรีจะอยู่ในเขตควบคุมของแขวงทางหลวงนนทบุรี โดยสองหน่วยงานหลังเป็นหน่วยงานสังกัดสำนักงานทางหลวงที่ 13 กรุงเทพรายละเอียดของเส้นทางถนนงามวงศ์วาน รายละเอียดของเส้นทาง. ถนนงามวงศ์วาน. ทางหลวงแผ่นดินหมายเลข 302 เริ่มต้นบนถนนพหลโยธินและต่อเนื่องจากถนนประเสริฐมนูกิจ ที่แยกเกษตร ในเขตจตุจักร กรุงเทพมหานคร มุ่งหน้าไปทางทิศตะวันตกไปตามถนนงามวงศ์วาน ซึ่งในช่วงนี้อยู่ในเขตควบคุมของแขวงทางหลวงกรุงเทพ มีเส้นทางผ่านมหาวิทยาลัยเกษตรศาสตร์ ขึ้นสะพานข้ามถนนวิภาวดีรังสิตที่แยกบางเขน ข้ามจุดตัดทางรถไฟสายเหนือ ข้ามจุดตัดถนนกำแพงเพชร 6 ที่แยกบางเขน 2 ข้ามคลองเปรมประชากร จากนั้นเส้นทางจะอยู่ในเขตควบคุมของกรุงเทพมหานคร ข้ามคลองบางเขนเข้าสู่เขตหลักสี่ ข้ามคลองประปาเข้าสู่อำเภอเมืองนนทบุรี จังหวัดนนทบุรี แล้วตัดกับถนนประชาชื่น ที่แยกพงษ์เพชร จากนั้นเส้นทางจะอยู่ในเขตควบคุมของแขวงทางหลวงนนทบุรี ไปตัดกับทางพิเศษศรีรัช แล้วไปสิ้นสุดบนถนนติวานนท์และต่อเนื่องกับถนนรัตนาธิเบศร์ ที่แยกแคราย ในอำเภอเมืองนนทบุรี จังหวัดนนทบุรีถนนรัตนาธิเบศร์ ถนนรัตนาธิเบศร์. ถนนรัตนาธิเบศร์ () มีระยะทางต่อจากถนนงามวงศ์วานตั้งแต่ทางแยกแคราย ตำบลบางกระสอ ตำบลตลาดขวัญ ตำบลสวนใหญ่ อำเภอเมืองนนทบุรี ไปทางทิศตะวันตก ผ่านศูนย์เตือนภัยพิบัติแห่งชาติ อุทยานมกุฏรมยสราญ ศาล่กลางจังหวัดนนทบุรี ตัดกับถนนเลี่ยงเมืองนนทบุรี-สนามบินน้ำ และตัดกับถนนสนามบินน้ำ ที่ทางแยกสะพานพระนั่งเกล้า จากนั้นข้ามแม่น้ำเจ้าพระยาที่สะพานพระนั่งเกล้าและสะพานคู่ขนานสะพานพระนั่งเกล้า เข้าสู่เขตตำบลไทรม้า ตัดกับถนนบ้านไทรม้าและถนนไทรม้า-บางรักน้อย-ท่าอิฐที่ทางแยกไทรม้า เข้าเขตตำบลบางรักน้อย ตัดกับถนนราชพฤกษ์ ข้ามคลองบางรักใหญ่เข้าเขตตำบลบางรักใหญ่ อำเภอบางบัวทอง ตัดกับถนนบางกรวย-ไทรน้อยที่ทางแยกบางพลู ข้ามคลองบางไผ่เข้าเขตตำบลบางรักพัฒนา จากนั้นผ่านบริเวณทางเข้าหมู่บ้านเกล้ารัตนาและหมู่บ้านร่มรื่นวิลล์เข้าเขตตำบลเสาธงหิน อำเภอบางใหญ่ ก่อนจะสิ้นสุดระยะทางบนถนนกาญจนาภิเษกด้านตะวันตก ที่ทางแยกต่างระดับบางใหญ่ทางแยกสำคัญทางแยกสำคัญ. - กรุงเทพมหานคร - ถนนพหลโยธิน และ ถนนประเสริฐมนูกิจ ที่แยกเกษตร ในเขตจตุจักร กรุงเทพมหานคร - ถนนวิภาวดีรังสิต ที่แยกบางเขน ในเขตจตุจักร กรุงเทพมหานคร - ถนนกำแพงเพชร 6 ที่แยกบางเขน 2 ในเขตจตุจักร กรุงเทพมหานคร - ข้ามคลองเปรมประชากร - ข้ามคลองบางเขน - ข้ามคลองประปา- จังหวัดนนทบุรี - ถนนประชาชื่น ที่แยกพงษ์เพชร ในอำเภอเมืองนนทบุรี จังหวัดนนทบุรี - ทางพิเศษศรีรัช ในอำเภอเมืองนนทบุรี จังหวัดนนทบุรี - ถนนติวานนท์ ที่แยกแคราย ในอำเภอเมืองนนทบุรี จังหวัดนนทบุรี - ถนนเลี่ยงเมืองนนทบุรี-สนามบินน้ำ ที่แยกรัตนาธิเบศร์-เลี่ยงเมืองนนทบุรี ในอำเภอเมืองนนทบุรี จังหวัดนนทบุรี - ถนนสนามบินน้ำ และถนนนนทบุรี 1 ที่แยกสะพานพระนั่งเกล้า ในอำเภอเมืองนนทบุรี จังหวัดนนทบุรี - สะพานคู่ขนานสะพานพระนั่งเกล้า และสะพานพระนั่งเกล้า ข้ามแม่น้ำเจ้าพระยา - ถนนไทรม้า-บางรักน้อย-ท่าอิฐ และถนนบ้านไทรม้า ที่แยกไทรม้า ในอำเภอเมืองนนทบุรี จังหวัดนนทบุรี - ถนนราชพฤกษ์ ที่ทางแยกต่างระดับบางรักน้อย ในอำเภอเมืองนนทบุรี จังหวัดนนทบุรี - ข้ามคลองบางรักใหญ่ - ข้ามคลองบางพลู - ถนนบางกรวย-ไทรน้อย ที่แยกบางพลู ในอำเภอบางบัวทอง จังหวัดนนทบุรี - ข้ามคลองบางไผ่ - ข้ามคลองบางแพรก - ถนนกาญจนาภิเษก (ด้านตะวันตก) และ ทางหลวงพิเศษหมายเลข 81 (กำลังก่อสร้าง) ที่ทางแยกต่างระดับบางใหญ่ ในอำเภอบางใหญ่ จังหวัดนนทบุรีสถานที่สำคัญสถานที่สำคัญ. - โรงพยาบาลนนทเวช - เรือนจำกลางคลองเปรม - โรงพยาบาลวิภาวดี - มหาวิทยาลัยเกษตรศาสตร์ - ศาลากลางจังหวัดนนทบุรี - สะพานพระนั่งเกล้า - สะพานคู่ขนานสะพานพระนั่งเกล้า - สำนักงานบังคับคดีจังหวัดนนทบุรี</doc>
