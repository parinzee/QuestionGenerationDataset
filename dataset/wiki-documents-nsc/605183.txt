<doc id="605183" url="https://th.wikipedia.org/wiki?curid=605183" title="ประนอม รัชตพันธุ">ประนอม รัชตพันธุ คุณหญิงประนอม รัชตพันธ์ ต.ม., ต.จ., จ.ช. บุคคลผู้ทำคุณประโยชน์ อดีตกรรมการสโมสรอาสากาชาด สมัยสงครามอินโดจีน และสมัยสงครามโลก ครั้งที่ 2 อดีตกรรมการสมาคมสตรีไทย ในพระบรมราชินูปถัมภ์ และอดีตกรรมการสภาสังคมสงเคราะห์แห่งประเทศไทย ในพระบรมราชูปถัมภ์ประวัติ ประวัติ. คุณหญิงประนอม รัชตพันธุ เป็นธิดาของ ร้อยเอก หลวงรณฤทธิวิชัย (ถาวร จุณณะเวส) และนางเนียน รณฤทธิพิชัย สกุลเดิม จันทรางศุ เกิดเมื่อวันที่ 1 ตุลาคม พ.ศ. 2457 ที่จังหวัดอุบลราชธานี มีพี่น้องทั้งหมด 8 คน คือ- นางสาววงนาฏ รณฤทธิวิชัย (ถึงแก่กรรม) - คุณหญิงประนอม รัชตพันธุ - เรือเอก สนิท รณฤทธิวิชัย (ถึงแก่กรรม) - พันเอก (พิเศษ) สนาน รณฤทธิวิชัย (ถึงแก่กรรม) - พันเอก (พิเศษ) สนอง รณฤทธิวิชัย (ถึงแก่กรรม) - นายธงชัย รณฤทธิวิชัย - พลอากาศตรี สุจิตต์ รณฤทธิวิชัย - นางสาวรสสุคนธ์ รณฤทธิวิชัยครอบครัว ครอบครัว. คุณหญิงประนอม รัชตพันธุ สมรสกับ นายเฟื่อง รัชตพันธุ ป.ช.,ม.ว.ม.,ท.จ.(2455-2556:100 ปี) มีบุตร 1 คน คือ- นายสีหรัชต์ รัชตพันธุ สมรสกับ นางอัจฉรา รัชตพันธุ สกุลเดิม ศรีงาม มีบุตร 2 คน คือ- นายกุลภาส รัชตพันธุ - นายธนวัฒน์ รัชตพันธุ (ถึงแก่กรรม)หน้าที่การงาน หน้าที่การงาน. หลังจากสมรส คุณหญิงประนอม รัชตพันธุ ได้ย้ายติดตามสามีซึ่งรับราชการเป็นอัยการไปหลายจังหวัด เช่น ฉะเชิงเทรา พัทลุง เพชรบุรี นครปฐม และนครศรีธรรมราช ฯลฯ พร้อมทั้งบำเพ็ญประโยชน์เพื่อสาธารณะต่าง ๆ ตลอดชีวิตของคุณหญิง มีโอกาสได้บำเพ็ญประโยชน์แก่ประเทศชาติมากมาย เช่น สงครามอินโดจีน ที่อำเภอวัฒนานคร และสงครามโลก ครั้งที่ 2 โดยปฏิบัติหน้าที่ในฐานะอาสากาชาด ดูแลทหารบาดเจ็บที่พักฟื้นที่สถานทูตอังกฤษและฝ่ายกองเสบียง คุณหญิงได้ปฏิบัติหน้าที่ในกองอาสากาชาดตั้งแต่นั้นเป็นต้นมา จนได้รับแต่งตั้งเป็นกรรมการสโมสรอาสากาชาด ในขณะเดียวกันได้ปฏิบัติหน้าที่ในฐานะกรรมการสมาคมสตรีไทย ในพระบรมราชินูปถัมภ์ และสภาสังคมสงเคราะห์แห่งประเทศไทย ในพระบรมราชูปถัมภ์ มาตลอดหลายปี ในช่วงการปฏิบัติงานท่านเป็นที่เคารพรักและเชื่อถือของเพื่อน ๆ และน้อง ๆ ผู้ร่วมงาน ผลงานที่โดดเด่น ได้แก่ การปฏิบัติหน้าที่เป็นตัวแทนของกองอาสากาชาด รับสนองพระบรมราชโองการให้ไปปฏิบัติหน้าที่ที่ค่ายเขาล้าน อำเภออรัญประเทศ ซึ่งเป็นค่ายผู้อพยพชาวเขมร ที่เป็นโครงการในพระราชดำริและดำเนินการของสมเด็จพระนางเจ้าฯ พระบรมราชินีนาถ การปฏิบัติหน้าที่รับใช้ถวายงานร่วมกับข้าราชการในพระองค์ อาทิเช่น ท่านผู้หญิงสุประภาดา เกษมสันต์ และท่านผู้หญิงยุพา อายุรกิจโกศล คุณหญิงได้ปฏิบัติภารกิจด้วยความขยันขันแข็ง และได้รับความไว้วางใจให้ปฏิบัติงานสำคัญหลายอย่าง ความทราบถึงฝ่าละอองธุลีพระบาท ได้ทรงพระกรุณาโปรดเกล้าฯ พระราชทานเครื่องราชอิสริยาภรณ์จุลจอมเกล้า ชั้นจตุตถจุลจอมเกล้า (จ.จ.) เมื่อ พ.ศ. 2525 ยังความซาบซึ้งในพระมหากรุณาธิคุณอย่างหาที่สุดมิได้ และใน พ.ศ. 2549 ได้รับพระกรุณาโปรดเกล้าฯ พระราชทานเครื่องราชอิสริยาภรณ์จุลจอมเกล้า ชั้นตติยจุลจอมเกล้า (ต.จ.) คุณหญิงได้หยุดปฏิบัติภารกิจต่าง ๆ เมื่ออายุ 85 ปี อานิสงส์จากการที่ท่านประกอบกุศลมาตลอดชีวิตทำให้ท่านมีสุขภาพแข็งแรง มีความจำดีและสามารถช่วยเหลือตัวเองได้เป็นอย่างดีตลอดมามรณกรรม มรณกรรม. เมื่อเวลาเช้าของวันที่ 30 ธันวาคม พ.ศ. 2556 คุณหญิงประนอม รัชตพันธุ มีอาการหายใจไม่สะดวก และเข้ารับการรักษาที่โรงพยาบาลวิชัยยุทธเป็นการด่วน แพทย์พบว่าท่านมีอาการหัวใจรั่ว และปอดบวม จนเมื่อวันที่ 17 มกราคม พ.ศ. 2557 คุณหญิงได้จากไปอย่างสงบด้วยโรคหัวใจล้มเหลว และได้กราบถวายบังคมลาถึงแก่กรรม เมื่อเวลา 00.15 น. รวมสิริอายุได้ 99 ปี 3 เดือน 16 วัน และได้รับพระมหากรุณาธิคุณจากพระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานน้ำหลวงอาบศพ และพระราชทานหีบกุดั่น พร้อมเครื่องเกียรติยศประกอบศพ และพระราชทานเพลิงศพ ณ เมรุวัดมกุฏกษัตริยาราม เขตพระนคร กรุงเทพมหานคร เมื่อวันที่ 22 มกราคม พ.ศ. 2557 เวลา 17.00 น.เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้น ตริตาภรณ์มงกุฎไทย ต.ม. - พ.ศ. 2549 - เครื่องราชอิสริยาภรณ์จุลจอมเกล้า ชั้น ตติยจุลจอมเกล้า (ต.จ.) ฝ่ายใน - พ.ศ. 2525 - เครื่องราชอิสริยาภรณ์จุลจอมเกล้า ชั้น จตุตถจุลจอมเกล้า (จ.จ.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น จัตุรถาภรณ์ช้างเผือก - พ.ศ. 2484 - เหรียญช่วยราชการเขตภายใน การรบสงครามอินโดจีน - เหรียญกาชาดสมนาคุณ ชั้นที่ 1</doc>
