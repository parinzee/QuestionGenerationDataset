<doc id="117869" url="https://th.wikipedia.org/wiki?curid=117869" title="ดีเด่น เก่งการุณ">ดีเด่น เก่งการุณ ดีเด่น เก่งการุณ หรือ ดีเด่น ไอซ์เจลลิบาล์ม มีชื่อจริงว่านายฐิตินันท์ (กระบวน) บุตรพรหม เกิดเมื่อ 25 เมษายน พ.ศ. 2521 ที่ จ.ร้อยเอ็ด เสียชีวิตเมื่อ 30 มีนาคม พ.ศ. 2550 รวมอายุได้ 29 ปี สถิติการชก 36 ครั้ง ชนะ 23 (น็อค 13) เสมอ 2 แพ้ 11เริ่มจากมวยไทย เริ่มจากมวยไทย. ดีเด่นเกิดที่ร้อยเอ็ด อพยพตามพ่อไปอยู่ชุมพรตั้งแต่อายุ 9 ปี เริ่มหัดชกมวยไทยเมื่ออายุ 15 ปี ในชื่อขบวนยุทธ เดชอินทรีแดง ตระเวนชกในแถบภาคใต้ จน พ.ศ. 2537 จึงเข้ามาชกในกรุงเทพฯ โดยมาอยู่ที่ค่ายสิงห์เมืองนครของใหม่ เมืองคอนชกมวยสากล ชกมวยสากล. เริ่มแรก ดีเด่นเข้ามาชกมวยไทยในชื่อ ดีเด่น ดอกประดู่คาเฟ่ ต่อมาจึงเปลี่ยนชกมวยสากล การชกในช่วงแรกยังทำได้ไม่ดีหนัก แพ้บ้าง ชนะบ้าง ชิงแชมป์เวทีลุมพินีรุ่นฟลายเวทก็ไม่สำเร็จ แต่ดีเด่นไม่ท้อ คงตั้งใจฝึกซ้อมต่อไป จน พ.ศ. 2542 โชคจึงเข้าข้าง เขาชกชนะติดต่อกันหลายครั้ง จึงได้รับการสนับสนุนให้ขึ้นชิงแชมป์ PABA รุ่นไลท์ฟลายเวทที่ว่าง ผลปรากฏว่า ดีเด่นชนะน็อค เจอร์รี่ โรซาเรส (ฟิลิปปินส์) ยก 9 ได้แชมป์มาครองแชมป์ PABA แชมป์ PABA. ดีเด่นป้องกันแชมป์ได้ 4 ครั้ง ก็เสียแชมป์ให้มาร์วิน แทมโปส (ฟิลิปปินส์) โดยเป็นฝ่ายแพ้น็อคในยกที่ 7 ขึ้นชกแก้มือชิงแชมป์คืนก็แพ้อีก อีก 1 ปีต่อมา ดีเด่นไปชิงแชมป์ PABA รุ่นฟลายเวทที่ฟิลิปปินส์ แพ้คะแนน รอลลี่ ลูนาส ไม่ได้แชมป์บั้นปลายชีวิต บั้นปลายชีวิต. ดีเด่นหยุดชกไป 1 ปี กลับมาชกอีก 3 ครั้งแต่ชกได้ไม่ดีเท่าที่ควรจึงแขวนนวม ไปทำงานที่จ.สุรินทร์ บ้านของภรรยา จนกระทั่งเสียชีวิตด้วยอาการปวดศีรษะอย่างรุนแรงจนชัก เมื่อ 30 มีนาคม พ.ศ. 2550 รวมอายุได้ 29 ปีเกียรติประวัติเกียรติประวัติ. - แชมป์ PABA รุ่นไลท์ฟลายเวท (2543 - 2545)- ชิง21 เมษายน 2543 ชนะน็อค เจอร์รี่ โรซาเลส (ฟิลิปปินส์) ยก 9 ที่สนามกีฬาคลองจั่น - ป้องกันแชมป์ครั้งที่ 1, 8 กันยายน 2543 เสมอกับ เซลโซ่ แดงก๊อด (ฟิลิปปินส์) ที่ จ.สุราษฎร์ธานี - ป้องกันแชมป์ครั้งที่ 2, 16 กุมภาพันธ์ 2544 ชนะน็อค วันเดอร์บอย โรย่า (อินโด) ยก 10 ที่ดอนเมือง - ป้องกันแชมป์ครั้งที่ 3, 25 พฤษภาคม 2544 เสมอกับ เซลโซ แดงก๊อด (ฟิลิปปินส์) ที่ ตลาดไท - ป้องกันแชมป์ครั้งที่ 4, 28 พฤศจิกายน 2544 ชนะคะแนน ฟาราโซนา ฟิเดล (อินโด) ที่ จ.สระแก้ว - เสียแชมป์ 23 พฤษภาคม 2545 แพ้น็อค มาร์วิน แทมโปส (ฟิลิปปินส์) ยก 7 ที่วิทยาลัยเทคนิคดอนเมือง - แชมป์ PABA เฉพาะกาลรุ่นไลท์ฟลายเวท (2545)- ชิง 19 กรกฎาคม 2545 ชนะน็อค อัลวี่ อันซับซี่ (อินโด) ยก 2 ที่ จ.สระบุรี - เคยชิงแชมป์ต่อไปนี้แต่ไม่สำเร็จ- ชิงแชมป์ PABA รุ่นไลท์ฟลายเวท 6 พฤศจิกายน 2545 แพ้น็อค มาร์วิน แทมโปส (ฟิลิปปินส์) ยก 7 ที่ตลาดไท - ชิงแชมป์ PABA รุ่นฟลายเวท 8 สิงหาคม 2546 แพ้คะแนน รอลลี่ ลูนาส (ฟิลิปปินส์) ที่มะนิลา ฟิลิปปินส์</doc>
