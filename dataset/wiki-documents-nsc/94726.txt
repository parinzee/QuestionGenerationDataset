<doc id="94726" url="https://th.wikipedia.org/wiki?curid=94726" title="จันลูกา ซัมบรอตตา">จันลูกา ซัมบรอตตา จันลูกา ซัมบรอตตา () เกิดเมื่อวันที่ 19 กุมภาพันธ์ ค.ศ. 1977 ประเทศอิตาลี เป็นนักฟุตบอลตำแหน่งกองหลังฝั่งซ้ายและขวา ส่วนมากจะอยู่ทางซ้ายคอยเติมเกมรุกให้กับทีม ปัจจุบันค้าแข้งอยู่กับ เอซีมิลาน ซัมบรอตตาเริ่มเล่นฟุตบอลอาชีพครั้งแรกเมื่ออายุ 17 ปี ในปี ค.ศ. 1994 เล่นให้กับสโมสรฟุตบอลโกโม ในบ้านเกิดซึ่งอยู่ในลีกเซเรียบี ซึ่งเขาได้ลงเล่นเพียงแค่ 1 นัดเท่านั้น ในปี ค.ศ. 1995 โกโมตกชั้นไปอยู่เซเรียชิ 1 ซัมบรอตตาก็กลายเป็นตัวหลักของทีมในฤดูกาล 1995-1996 และ 1996-1997 เขาลงสนามไปทั้งหมด 47 นัด ทำได้ 6 ประตู ในปี ค.ศ. 1997 ซัมบรอตตาได้เล่นในลีกสูงสุดครั้งแรกในเซเรียอา โดยทีมบารีดึงตัวไปร่วมทีมและเป็นกำลังหลักช่วยให้ทีมบารีขึ้นชั้นไปเล่นในเซเรียอาได้สำเร็จ ซัมบรอตตาเล่นทางฝั่งซ้าย และยิงได้ 2 ประตู จากการเล่น 27 นัด ในเกมเซเรียอาครั้งแรกของเขา ในปี ค.ศ. 1999 ซัมบรอตตาติดทีมชาติอิตาลีอายุต่ำกว่า 21 ปี และได้เป็นกัปตันทีมครั้งแรก ในนัดอุ่นครั้งพบกับทีมชาตินอร์เวย์ เขาเป็นผู้เล่นที่ติดทีมชาติคนแรกในรอบ 50 ปีของสโมสรบารี ในฤดูกาล 1998-1999 ซัมบรอตตาได้ลงเล่น 32 นัด ทำได้ 4 ประตู ทำทีมใหญ่อย่างยูเวนตุสสนใจเป็นอย่างมากและได้ยื่นซื้อด้วยค่าต้ว 15.85 ล้านปอนด์</doc>
