<doc id="177125" url="https://th.wikipedia.org/wiki?curid=177125" title="ลิโต ซิสโนริโอ">ลิโต ซิสโนริโอ ลิโต ซิสนอริโต (; เกิดเมื่อวันที่ 10 ตุลาคม พ.ศ. 2525 เสียชีวิตเมื่อวันที่ 31 มีนาคม พ.ศ. 2550 ที่ประเทศไทย) อดีตนักมวยสากลอาชีพชาวฟิลิปปินส์ มีสถิติการชก 17 ครั้ง ชนะ 10 (น็อค 3) เสมอ 1 แพ้ 6ประวัติ ประวัติ. ซิสนอริโตขึ้นชกมวยสากลอาชีพครั้งแรกเมื่อวันที่ 4 ตุลาคม พ.ศ. 2546 ชนะคะแนน เบิร์ต เกาอัด ที่ฟิลิปปินส์ จากนั้นชึ้นชกชนะรวดมาตลอด โดยเคยชนะคะแนนโรเบิร์ต คอสเตโล และเสมอกับ โรแลนโด ทูยูกอน ชกแพ้ครั้งแรกเมื่อมาชกแพ้คะแนน ปิ๊กมี่ เมืองชัยภูมิ ที่ กรุงเทพ จากนั้นได้มาชิงแชมป์โลกเยาวชนในไทยสองครั้งติดต่อกัน โดยครั้งแรกขึ้นชิงแชมป์รุ่นมินิมัมเวท WBC เมื่อ 28 ตุลาคมพ.ศ. 2548 แพ้น็อค โอเล่ห์ดง กระทิงแดงยิม ยก 6 จากนั้นมาชิงแชมป์โลกเยาวชนรุ่นฟลายเวท WBC เมื่อวันที่ 26 มิถุนายน พ.ศ. 2549 ซึ่งครั้งนี้ ซิสนอริโตเป็นฝ่ายชนะน็อค ฟ้าเพชรน้อย ส.จิตรพัฒนา ยก 5 ได้แชมป์มาครองแบบพลิกความคาดหมาย แต่เมื่อป้องกันแชมป์ครั้งแรก ก็เป็นฝ่ายเลียแชมป์ไปเมื่อวันที่ 5 ตุลาคม พ.ศ. 2549 โดยเป็นฝ่ายแพ้คะแนน พนมรุ้งเล็ก กระทิงแดงยิมไป จากนั้น ซิสนอริโตขึ้นชกชิงแชมป์ฟิลิปปินส์รุ่นฟลายเวทที่ฟิลิปปินส์ปรากฏว่าเป็นฝ่ายแพ้คะแนนโดยเทคนิค ฟิลิป พาร์คอน ไปในปี พ.ศ. 2550 ซิสนอริโตมาชกในเมืองไทยสองครั้งติดต่อกัน โดยเป็นฝ่ายแพ้น็อค พงษ์ศักดิ์เล็ก ศิษย์คนองศักดิ์ ยก 4 เมื่อวันที่ 21 มกราคม ซึ่งการขึ้นชกครั้งนี้ของซิสนอริโตไม่ได้รับการรับรองจากคณะกรรมการมวยของฟิลิปปินส์ และขึ้นชกโดยไม่มีใบอนุญาตจากทางฟิลิปปินส์ให้ขึ้นชก หลังจากนั้น ซิสนอริโตมาชกกับฉัตรชัย อีลิทยิม เมื่อวันที่ 30 มีนาคม ที่สนามกีฬาโรงเรียนมัธยมวัดสิงห์ เขตจอมทอง กรุงเทพมหานคร โดยเป็นการมาชกแบบไม่มีใบอนุญาตอีกเช่นกัน ผลปรากฏว่าซิสโนริโตเป็นฝ่ายแพ้น็อคในยกที่ 4 ซิสนอริโตบอบช้ำจากการชกครั้งนี้มาก และเสียชีวิตเมื่อวันที่ 1 เมษายน เวลา 21.15 น. ที่โรงพยาบาลปิยะมินทร์ ถนนบางนา-ตราด เนื่องจากสมองได้รับการกระทบกระเทือนอย่างรุนแรงจากการชกกับฉัตรชัย หลังจากแพทย์พยายามผ่าตัดช่วยชีวิตแล้วแต่ไม่สำเร็จเนื่องจากมีเลือดคั่งในสมองมากและก้อนเลือดกดทับก้านสมอง สิริอายุได้ 25 ปีเกียรติประวัติเกียรติประวัติ. - แชมป์โลกเยาวชนรุ่นฟลายเวท WBC- ชิง 26 พฤษภาคม 2549 ชนะน็อค ฟ้าเพชรน้อย ส.จิตรพัฒนา ยก 5 ที่ กทม. - เสียแชมป์ 5 ตุลาคม 2549 แพ้คะแนน พนมรุ้งเล็ก กระทิงแดงยิม ที่ กทม. - เคยชิงแชมป์ต่อไปนี้แต่ไม่สำเร็จ- ชิงแชมป์โลกเยาวชนรุ่นมินิมัมเวท WBC เมื่อ 28 ตุลาคม 2548 แพ้น็อค โอเล่ห์ดง ศักดิ์เสมอชัย ยก 6 ที่ กทม.</doc>
