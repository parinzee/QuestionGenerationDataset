<doc id="427545" url="https://th.wikipedia.org/wiki?curid=427545" title="นกแว่นสีเทา">นกแว่นสีเทา นกแว่นสีเทา (Grey Peacock-Pheasant หรือ Burmese Peacock-Pheasant) เป็นนกขนาดใหญ่ในวงศ์ไก่ฟ้าและนกกระทาพบในเอเชียตะวันออกเฉียงใต้ เป็นนกประจำชาติของประเทศพม่าลักษณะ ลักษณะ. นกแว่นสีเทาเป็นนกขนาดกลางถึงใหญ่ มีขนาดความยาวลำตัวประมาณ 55 -75 เซนติเมตร มีขนทั่วตัวสีเทาน้ำตาล คือสีพื้นเป็นสีน้ำตาลไหม้ มีจุดขาวเล็ก ๆ กระจายอยู่ทั่วไป ทำให้ดูเป็นสีออกเทา มีแว่นรูปไข่ที่ปีกและหาง ซึ่งแว่นนี้เป็นสีม่วงแดงเหลือบเขียว ตัวผู้มีขนหงอนสีเทาน้ำตาลเล็กน้อยและมีเดือยข้างละ 2 อัน ส่วนตัวเมียไม่มีขนหงอนและเดือย และแว่นมีขนาดเล็กกว่าเล็กน้อย ทั้งตัวผู้และตัวเมียมีหางยาวเหมือนกัน และขามีสีเทาการกระจายพันธุ์ การกระจายพันธุ์. นกแว่นสีเทามีถิ่นกำเนิดบริเวณเทือกเขาหิมาลัย แคว้นสิกขิม อัสสัม ประเทศพม่า ไทย เวียดนาม ลาว ตังเกี๋ย สำหรับประเทศไทยมีทางภาคเหนือของประเทศเป็นส่วนใหญ่ นอกจากนั้นอาจพบทางภาคตะวันตกและภาคตะวันออกเฉียงเหนือบางส่วนอนุกรมวิธาน อนุกรมวิธาน. มี 3 ชนิดย่อยและอีกหนึ่งชนิดที่ยังไม่แน่ชัด:- P. b. bicalcaratum - Common Grey Peacock-Pheasant - P. b. ghigii - Ghigi's Grey Peacock-Pheasant - P. b. bailyi - Lowe's Grey Peacock-Pheasant (ยังเป็นที่โต้เถียง) - P. b. bakeri - Northern Grey Peacock-Pheasant</doc>
