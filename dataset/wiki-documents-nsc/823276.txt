<doc id="823276" url="https://th.wikipedia.org/wiki?curid=823276" title="จักรพรรดินิมเมียว">จักรพรรดินิมเมียว จักรพรรดินิมเมียว () จักรพรรดิองค์ที่ 54 แห่งราชวงศ์ญี่ปุ่น ตามที่ได้จัดเรียงไว้ใน รายพระนามจักรพรรดิญี่ปุ่น ในวันที่ 18 เดือน 4 ปี โคนิง ที่ 14 ตรงกับวันที่ 31 พฤษภาคม ค.ศ. 823 หรือ 2 วันหลังจาก จักรพรรดิจุนนะ จักรพรรดิองค์ที่ 53 ผู้เป็นพระปิตุลา (อา) ขึ้นสืบราชบัลลังก์ต่อจาก จักรพรรดิซะงะ จักรพรรดิองค์ที่ 52 พระราชบิดาของเจ้าชายมะซะระจักรพรรดิจุนนะได้สถาปนาเจ้าชายมะซะระพระราชนัดดาพระชนมายุเพียง 14 พรรษาขึ้นเป็นรัชทายาทและผู้สืบราชบัลลังก์ เมื่อจักรพรรดิจุนนะสละราชบัลลังก์ในวันที่ 28 เดือน 2 ปี เท็นโช ที่ 10 ตรงกับวันที่ 22 มีนาคม ค.ศ. 833 หลังจากครองสิริราชสมบัติได้ 9 ปีเจ้าชายมะซะระที่รัชทายาทพระชนมายุ 24 พรรษาจึงขึ้นสืบราชบัลลังก์เป็น จักรพรรดินิมเมียว โดยหลังจากขึ้นสืบราชบัลลังก์ได้ไม่นานจักรพรรดินิมเมียวได้สถาปนา พระชนมายุเพียง 8 พรรษาพระโอรสของอดีตจักรพรรดิจุนนะขึ้นเป็นรัชทายาทและผู้สืบราชบัลลังก์ จากนั้นอีก 8 วันคือวันที่ 7 เดือน 3 ปี เท็นโช ที่ 10 ตรงกับวันที่ 30 มีนาคม ค.ศ. 833 จักรพรรดินิมเมียวได้เข้าพิธีราชาภิเษกที่ พระราชวังหลวงเฮอัง ในฤดูร้อนของปี ค.ศ. 842 ตรงกับปีที่ 9 ในรัชสมัยได้เกิดกบฏที่เรียกว่า () อันส่งผลให้เจ้าชายสึเนะซะดะที่รัชทายาทถูกปลดจากตำแหน่งทำให้ เจ้าชายมิชิยะซุ () (ต่อมาคือ จักรพรรดิมนโตะกุ จักรพรรดิองค์ที่ 55) พระราชโอรสองค์ใหญ่ขึ้นเป็นรัชทายาท จักรพรรดินิมเมียวสวรรคตในวันที่ 21 เดือน 3 ปี คาโช ที่ 3 ตรงกับวันที่ 6 พฤษภาคม ค.ศ. 850 ขณะพระชนมายุได้ 41 พรรษาครองสิริราชสมบัติได้ 17 ปีภายหลังจากสวรรคตแล้วได้มีการถวายพระนามให้พระองค์ว่า จักรพรรดิฟุกะกุซะ () ตามนามพระราชสุสานของพระองค์ต่อมาพระนามนี้ได้อนุโลมนำไปใช้เป็นพระนามของ จักรพรรดิโกะ-ฟุกะกุซะ จักรพรรดิองค์ที่ 89 ที่ปกครองในช่วง คริสต์ศตวรรษที่ 13พระราชวงศ์พระราชวงศ์. - พระสนม (สถาปนาเป็นพระราชชนนีในภายหลัง) : ฟุจิวะระ โนะ จุนชิ (1352 – 1414)- พระราชโอรสองค์ที่ 1 : เจ้าชายมิชิยะซุ (จักรพรรดิมนโตะกุ , 1370 – 1401)- พระสนม (สถาปนาเป็นพระราชชนนีในภายหลัง) : ฟุจิวะระ โนะ ซะวะโกะ (? – 1382)- พระราชโอรสองค์ที่ 2 : เจ้าชายมุเนะยะซุ (1371 – 1411) - พระราชโอรสองค์ที่ 3 : เจ้าชายโทะกิยะซุ (จักรพรรดิโคโก , 1373 – 1430)</doc>
