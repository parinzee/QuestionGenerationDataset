<doc id="231306" url="https://th.wikipedia.org/wiki?curid=231306" title="พระสังฆาธิการ">พระสังฆาธิการ พระสังฆาธิการ หมายถึง พระภิกษุผู้มีตำแหน่งในการปกครองคณะสงฆ์ไทย นับตั้งแต่ผู้ช่วยเจ้าอาวาสขึ้นไปจนถึงเจ้าคณะภาคตำแหน่ง ตำแหน่ง. ตาม "กฎมหาเถรสมาคม ฉบับที่ 24 (พ.ศ. 2541) ว่าด้วยการแต่งตั้งถอดถอนพระสังฆาธิการ" คือพระภิกษุที่ดำรงตำแหน่งต่อไปนี้- เจ้าคณะใหญ่ - เจ้าคณะภาค รองเจ้าคณะภาค - เจ้าคณะจังหวัด รองเจ้าคณะจังหวัด - เจ้าคณะอำเภอ รองเจ้าคณะอำเภอ - เจ้าคณะตำบล รองเจ้าคณะตำบล - เจ้าอาวาส รองเจ้าอาวาส ผู้ช่วยเจ้าอาวาสการแต่งตั้งพระสังฆาธิการ การแต่งตั้งพระสังฆาธิการ. พระภิกษุที่จะดำรงตำแหน่งพระสังฆาธิการ ต้องมีคุณสมบัติดังนี้- มีพรรษาสมควรแก่ตำแหน่ง - มีความรู้สมควรแก่ตำแหน่ง - มีความประพฤติเรียบร้อยตามพระธรรมวินัย - เป็นผู้มีความสามารถในการปกครองคณะสงฆ์ - ไม่เป็นผู้ที่มีร่างกายทุพพลภาพไร้ความสามารถ หรือมีจิตฟั่นเฟือนไม่สมประกอบ - ไม่เคยต้องคำวินิจฉัยลงโทษในอธิกรณ์ที่พึงรังเกียจมาก่อน - ไม่เคยถูกถอดถอน หรือถูกปลดจากตำแหน่งใด เพราะความผิดมาก่อนการพ้นจากตำแหน่งพระสังฆาธิการ การพ้นจากตำแหน่งพระสังฆาธิการ. พระสังฆาธิการจะพ้นจากตำแหน่งก็ต่อเมื่อ- มรณภาพ - พ้นจากความเป็นภิกษุ - ลาออก - ย้ายออกไปนอกเขตที่ตนมีสำนักอยู่ - ยกเป็นกิตติมศักดิ์ - รับตำแหน่งหน้าที่อื่น - ให้ออกจากตำแหน่งหน้าที่ - ถูกปลดออกจากตำแหน่งหน้าที่ - ถูกถอดถอนออกจากตำแหน่งหน้าที่ตำแหน่งที่ไม่ใช่พระสังฆาธิการตำแหน่งที่ไม่ใช่พระสังฆาธิการ. - สมเด็จพระสังฆราช - กรรมการมหาเถรสมาคม - แม่กองบาลีสนามหลวง - แม่กองธรรมสนามหลวง - แม่กองพระธรรมทูต - พระอุปัชฌาย์ที่ปรึกษาเจ้าคณะ ที่ปรึกษาเจ้าคณะ. พระสังฆาธิการระดับเจ้าคณะขึ้นไปที่ทำหน้าที่จนอายุ 80 ปีบริบูรณ์จะได้รับการยกย่องเป็นที่ปรึกษาเจ้าคณะ หรือในกรณีที่ยังหาผู้ดำรงตำแหน่งแทนไม่ได้ ทางมหาเถรสมาคมจะพิจารณาให้ดำรงตำแหน่งเดิมต่อไปอีกไม่เกิน 3 ปี แล้วแต่กรณี</doc>
