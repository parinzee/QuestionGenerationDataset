<doc id="181083" url="https://th.wikipedia.org/wiki?curid=181083" title="คู่ก๊วนป่วนเมษา">คู่ก๊วนป่วนเมษา คู่ก๊วนป่วนเมษา เป็นภาพยนตร์ไทย ออกฉายเมื่อ 10 เมษายน พ.ศ. 2551 กำกับโดย วรวิทย์ ผ่องอินทรกุล นำแสดงโดย สันติ วีระบุญชัย, โก๊ะตี๋ อารามบอย, อชิตะ ธนาศาสตนันท์, พิมพ์นิภา จิตตธีรโรจน์, สมบัติ เมทะนี, บุ๋มบิ๋ม สามโทน ทำรายได้รวม 6 ล้านบาทเนื้อเรื่องย่อ เนื้อเรื่องย่อ. มิตร (สันติ วีระบุญชัย) ผู้จัดการโรงแรมหนุ่ม ได้รับมอบหมายจากพ่อของ ฟ้า (พิมพ์นิภา จิตตธีรโรจน์) แฟนสาวให้ดูแลโรงแรมที่เชียงใหม่ ซึ่งเป็นธุรกิจของครอบครัวฟ้า โดยที่ฟ้าดูแลโรงแรมที่กระบี่ จึงทำให้ทั้งสองต้องแยกกัน มาวันหนึ่งฟ้าได้โทรมาบอกให้มิตรกลับบ้านที่กระบี่ในวันสงกรานต์นี้ เพราะเธอกำลังจะแต่งงาน มิตรจึงต้องเปลี่ยนกำหนดการทั้งหมดแล้วตัดสินใจเดินทางกลับอย่างเร่งด่วน แต่เนื่องจากรถของเขาเกิดอุบัติเหตุ จึงต้องหารถรับจ้างไปเองให้ได้ แล้วเขาก็ได้มาพบกับ บังเอิญ (โก๊ะตี๋ อารามบอย) เจ้าของรถตู้ สภาพโกโรโกโส 2 วันดี 4 วันซ่อม แต่มิตรไม่มีทางเลือก จึงต้องจ้างแถมโดนบังเอิญขูดเงินค่าจ้างราคาแพง แต่ก็ต้องจำยอมเดินทางไปเพราะหารถไม่ได้แล้ว ระหว่างทางพวกเขาได้รู้จักกับ พิม (อชิตะ ธนาศาสตนันท์) ซึ่งเป็นลูกสาวเจ้าพ่อ ขอติดรถไปลงที่กรุงเทพฯ ซึ่งพิมเองก็เข้ามาสร้างเรื่องวุ่นวายให้กับการเดินทางครั้งนี้เพิ่มขึ้นไปอีก การเดินทางจากเชียงใหม่ไปกระบี่ แสนจะยากลำบากทุลักทุเล มิตรและบังเอิญได้เจอกับปัญหามากมาย ทำให้ทั้งคู่เกิดความสนิทสนมกันและกลายเป็นคู่ก๊วนที่พร้อมจะป่วนในเทศกาลสงกรานต์</doc>
