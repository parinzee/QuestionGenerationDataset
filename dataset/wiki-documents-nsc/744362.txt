<doc id="744362" url="https://th.wikipedia.org/wiki?curid=744362" title="ดัสแอร์สเทอ">ดัสแอร์สเทอ ดัสแอร์สเทอ (, "ช่องที่ 1") หรือ แอร์สเทิสดอยท์เชิสแฟร์นเซเอิน (, "โทรทัศน์เยอรมันช่องที่ 1"') เป็นสถานีโทรทัศน์สาธารณะของประเทศเยอรมนี ผลิตร่วมกับการแพร่ภาพกระจายเสียงสาธารณะในภูมิภาคเยอรมนี และประสานงานโดยสมาคมอาแอร์เด (ARD)ประวัติ ประวัติ. ดัสแอร์สเทอ เริ่มทดลองออกอากาศเมื่อวันที่ 27 พฤศจิกายน พ.ศ. 2495 ออกอากาศทางภาคตะวันตกเฉียงเหนือของเยอรมันแบบเป็นทางการ เมื่อวันที่ 25 ธันวาคม พ.ศ. 2495 ซึ่งตอนนั้นใช้ชื่อสถานีว่า NWDR และออกอากาศทั่วประเทศเมื่อวันที่ 1 พฤศจิกายน พ.ศ. 2497 ภายในกรอบการทำงานของอาแอร์เด ภายใต้ชื่อ Deutsches Fernsehen ("โทรทัศน์เยอรมนี") ซึ่งเป็นช่องโทรทัศน์เพียงช่องเดียวของเยอรมนีตะวันตก ก่อนที่จะมีการจัดตั้งสถานีเซทเดเอฟ (ZDF) ในปี พ.ศ. 2506 ช่องรายการใหม่ประกอบด้วยการสนับสนุนร่วมกันผลิตรายการ เช่น ข่าวภาคค่ำ ทาเกสเชา (ออกอากาศครั้งแรกวันที่ 26 ธันวาคม พ.ศ. 2495) เช่นเดียวกับการออกอากาศเป็นรายบุคคลที่ผลิตโดยสมาชิกของสถานีอาแอร์เด รายการที่ได้รับการประสานงานโดยผู้อำนวยการโครงการในมิวนิก อาแอร์เดมีสถานีช่อง 2 ที่จัดไว้เป็นการชั่วคราว ออกอากาศเมื่อวันที่ 1 มิถุนายน พ.ศ. 2504 จนกระทั่งก่อตั้งสถานีโทรทัศน์เซทเดเอฟเมื่อวันที่ 1 เมษายน พ.ศ. 2506 และเป็นโทรทัศน์สีเมื่อวันที่ 25 สิงหาคม พ.ศ. 2510 ชื่อสถานีถูกเปลี่ยนไปเป็น แอร์สเทิสดอยท์เชิสแฟร์นเซเอิน ("โทรทัศน์เยอรมันช่องที่ 1") เมื่อวันที่ 30 กันยายน พ.ศ. 2527 และในปี พ.ศ. 2527 นี้เองทางสถานีได้ออกแบบโลโกใหม่เป็นรูปเลข "1" และมีอักษร ARD กำกับ ซึ่งยังคงใช้อยู่ในปัจจุบัน ซึ่งก่อนหน้านี้สัญลักษณ์ประจำสถานีเป็นรูปคลื่น สถานีได้เปลี่ยนชื่อเป็น Das Erste ในปี พ.ศ. 2540 แต่ Erstes Deutsches Fernsehen ยังคงถูกนำมาใช้เพื่อวัตถุประสงค์บางอย่าง (เช่นเสียงพูดก่อนเข้ารายการทาเกสเชา) อย่างไม่เป็นทางการ ซึ่งเป็นที่รู้จักกันในหมู่ผู้ชมอาแอร์เดโลโกสถานี โลโกสถานี. โลโกใช้ตั้งแต่ 28 กุมภาพันธ์ พ.ศ. 2558</doc>
