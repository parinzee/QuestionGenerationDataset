<doc id="733842" url="https://th.wikipedia.org/wiki?curid=733842" title="ชอว์น เมนเดส">ชอว์น เมนเดส ชอว์น ปีเตอร์ ราอูล เมนเดส ( เกิด 8 สิงหาคม ค.ศ. 1998) เป็นนักร้อง นักแต่งเพลง และนายแบบชาวแคนาดา เขากลายเป็นที่สนใจในปี 2013 หลังจากเขาโพสต์เพลงที่นำมาร้องใหม่เองลงในโปรแกรมประยุกต์แชร์วิดีโอชื่อ ไวน์ ในปีต่อมา เขาเป็นที่สนใจของแอนดรูว์ เกิร์ตเลอร์ ผู้จัดการศิลปิน และซิกกี แชร์ตัน ฝ่ายคัดสรรและพัฒนาศิลปินของค่ายไอส์แลนด์เรเคิดส์ และทำให้เขาเซ็นสัญญากับค่าย เมนเดสออกอีพีหนึ่งชุด และสตูดิโออัลบั้มแรก แฮนด์ริตเทน โดยมีซิงเกิล "สติตเชส" ขึ้นถึงสิบอันดับแรกในสหรัฐอเมริกาและแคนาดา และอันดับหนึ่งในสหราชอาณาจักร อัลบั้มที่สอง อิลลูมิเนต (2016) นำด้วยซิงเกิล "ทรีตยูเบตเทอร์" อัลบั้มสองอัลบั้มแรกขึ้นอันดับหนึ่งบนชาร์ตบิลบอร์ด 200ประวัติ ประวัติ. เมนเดส เกิดในโตรอนโต ประเทศแคนาดา เขาเป็นลูกชายของคาเรน มีอาชีพนายหน้าอสังหาริมทรัพย์ และมานูเอล เมนเดส เป็นนักธุรกิจ พ่อเขามีเชื้อสายโปรตุเกส ในขณะที่แม่ของเขาเป็นคนอังกฤษ เมนเดสกลายเป็นที่สนใจในปี 2013 หลังจากเขาโพสต์เพลงที่นำมาร้องใหม่เองลงในโปรแกรมประยุกต์แชร์วิดีโอชื่อ ไวน์ ทำให้เขามีผู้ติดตามถึง 1 ล้านคน จนผู้จัดการศิลปิน แอนดรูว์ เกิร์ตเลอร์ ได้มาเห็นจึงชักชวนไปเซ็นสัญญากับไอส์แลนด์เรเคิดส์ และปล่อยซิงเกิลเดี่ยวเปิดตัวครั้งแรกใน "Life of the Party" ในเดือนมิถุนายน 2014 เขากลายเป็นศิลปินที่อายุน้อยที่สุดที่ติดชาร์ตท็อป 25 และบิลบอร์ดฮอต 100 ในอันดับที่ 24 ก่อนที่เขาจะเซ็นสัญญาลงนามเป็นศิลปิน เมนเดสเคยไปออดิชั่นการเป็นสมาชิกของ MagCon Tour ร่วมกับศิลปินคนอื่น ๆ เช่น Nash Grier, Cameron Dallas, Jack & Jack เป็นต้น นอกจากนี้เมนเดสยังเคยทัวร์คอนเสิร์ตกับออสติน มาโฮนอีกด้วยผลงานสตูดิโออัลบั้มมิวสิควิดีโอทัวร์คอนเสิร์ตทัวร์คอนเสิร์ต. - 2014: Live on Tour (ทวีปอเมริกาเหนือ) - 2014: Jingle Ball Tour 2014|Jingle Ball Tour - 2015: The 1989 World Tour (ทวีปอเมริกาเหนือ) - 2014–15: ShawnsFirstHeadlinesรางวัลและการเสนอชื่อเข้าชิง</doc>
