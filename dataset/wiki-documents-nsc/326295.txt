<doc id="326295" url="https://th.wikipedia.org/wiki?curid=326295" title="กอนซาโล อิกัวอิน">กอนซาโล อิกัวอิน กอนซาโล เฆราร์โด อิกัวอิน (; เกิดเมื่อวันที่ 10 ธันวาคม ค.ศ. 1987) เป็นนักฟุตบอลอาชีพชาวอาร์เจนตินาเชื้อสายบาสก์ ปัจจุบันเล่นในตำแหน่งกองหน้า ให้กับยูเวนตุสและทีมชาติอาร์เจนตินา เป็นบุตรชายของอดีตนักฟุตบอลฆอร์เฆ อิกัวอิน และเป็นน้องชายของเฟเดริโก อิกัวอิน ในฤดูกาล 2015–16 ที่นาโปลีได้รองแชมป์ อิกัวอินซึ่งยังเป็นผู้เล่นของนาโปลีอยู่นั้นได้ทำสถิติใหม่ ด้วยการเป็นดาวซัลโวหรือผู้ทำประตูได้มากที่สุดในฤดูกาล ด้วยจำนวน 36 ประตู และเป็นการทำลายสถิติเก่าที่ยั่งยืนมานานกว่า 66 ปีด้วย หลังจบฤดูกาล ก่อนเริ่มต้นฤดูกาลใหม่ได้ไม่นาน อิกัวอินได้ย้ายไปยังยูเวนตุสด้วยค่าตัวถึง 75.3 ล้านปอนด์ (ประมาณ 3,462 ล้านบาท) นับว่าเป็นผู้เล่นที่มีราคาแพงเป็นอันดับ 4 ของโลกรองจากปอล ปอกบาจากแมนเชสเตอร์ยูไนเต็ด และแกเร็ธ เบล กับคริสเตียโน โรนัลโด จากเรอัลมาดริด</doc>
