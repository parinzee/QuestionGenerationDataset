<doc id="429340" url="https://th.wikipedia.org/wiki?curid=429340" title="เอชไอวี (อัลบั้ม)">เอชไอวี (อัลบั้ม) HIV เป็นสตูดิโออัลบั้มชุดที่ 4 ของไฮ-ร็อก ออกจัดจำหน่ายในช่วงปลายปี พ.ศ. 2539 โดยอัลบั้มชุดนี้เกิดขึ้นหลังจากที่ สุรัช ทับวัง หรือ เป้ นักร้องนำของวงได้ออกอัลบั้มชุดพิเศษ กับ พิสุทธิ์ ทรัพย์วิจิตร ในชุด ร็อกอำพัน ที่เป็นการนำเพลงของดิอิมพอสซิเบิ้ลมาทำดนตรีและร้องใหม่ในแบบเฮฟวี่เมทัล ในกลางปี พ.ศ. 2537 อัลบั้มชุดนี้ ทางวงนี้ได้มีส่วนร่วมอย่างเต็มที่โดยเป็นโปรดิวเซอร์เอง และเป้ในฐานะนักร้องนำ ได้แต่งเพลงและทำนองมากขึ้น โดยแนวดนตรีในชุดนี้ได้ลดความหนักแน่นในแบบเฮฟวี่เมทัลลงจากที่เคยเป็น ๆ มา โดยเปลี่ยนไปเป็นอัลเทอร์เนทีฟและฟังก์ร็อกมากขึ้น ตามกระแสความนิยมที่กำลังได้รับความนิยมในขณะนั้น รวมทั้งการแต่งกายด้วยที่ได้เปลี่ยนไปใส่ชุดที่เรียบขึ้น เป็นสีเดียวตลอดทั้งชุด คือ สีดำและสีทอง โดยชื่ออัลบั้มคำว่า "HIV" หรือ "H-IV" นั้นหมายถึง ไฮ-ร็อก ชุดที่ 4 โดยที่เลข 4 เป็นเลขโรมัน นั่นเอง ในขณะที่สมาชิกในวงได้เปลี่ยนแปลงตัวจาก เสรี วิหคเหิร หรือ แม็ก มือคีย์บอร์ด ซึ่งเป็นผู้ร่วมก่อตั้งวงมาด้วย เป็น ต้อม วัชระ จันทรบุตร ซึ่งจากการที่เปลี่ยนแปลงตัวตนเช่นนี้ ทำให้อัลบั้มชุดนี้ไม่ได้รับการตอบรับเท่าที่ควรเหมือนชุดก่อน ๆ ที่แล้วมา และนับเป็นสตูดิโออัลบั้มชุดสุดท้ายด้วยของทางวง ในนาม ไฮ-ร็อก ตราบจนปัจจุบันนี้ ซึ่งหลังจากนี้แล้ว ปี 2540 สมาชิกในวงก็ต่างแยกย้ายกันไปรายชื่อเพลง รายชื่อเพลง. 1.สรุปไปเลย (คำร้อง/ทำนอง :สุทธิพงษ์ วัฒนจัง เรียบเรียง:สุรพันธ์ จำลองกุล ,สุรัช ทับวัง 2.คำเดียวเท่านี้ (คำร้อง :สุทธิพงษ์ วัฒนจัง/ ทำนอง สุรัช ทับวัง /เรียบเรียง สุรพันธุ์ จำลองกุล,วัชระ จันทะบุตร 3.สั่น (คำร้อง:สุทธิพงษ์ วัฒนจัง/ ทำนอง ดำรงค์เดช เจริญบุตร /เรียบเรียง ดำรงเดช เจริญบุตร,สุรัช ทับวัง 4.รักไม่เคยทำร้าย (คำร้อง :สุทธิพงษ์ วัฒนจัง ทำนอง/เรียบเรียง :สุรพันธ์ จำลองกุล 5.คน (คำร้อง สุรัช ทับวัง,สุทธิพงษ์ วัฒนจัง /ทำนอง/เรียบเรียง :สุรัช ทับวัง 6.โดดเดี่ยว (คำร้อง สุรพันธ์ ชาญวิชณานันต์ /ทำนอง สุรพันธ์ ชาญวิชณานันต์ /เรียบเรียง อนุรักษ์ ยิ่งนคร 7.เลือดเข้าตา (คำร้อง สมชาย ผู้นำพล /ทำนอง สุรัช ทับวัง /เรียบเรียง สุรัช ทับวัง,อนุรักษ์ ยิ่งนคร 8.ฉันรักเธอ (คำร้อง สุทธิพงษ์ วัฒนจัง,สุรัช ทับวัง /ทำนอง/เรียบเรียง สุรัช ทับวัง 9.หลบไป...ไอ้น้อง (คำร้อง) พิสุทธิ์ ทรัพย์วิจิตร /ทำนอง/เรียบเรียง สุรัช ทับวัง 10.ขอร้อง (คำร้อง) สุทธิพงษ์ วัฒนจัง/ทำนอง/เรียบเรียง สุรัช ทับวัง</doc>
