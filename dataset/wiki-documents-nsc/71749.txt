<doc id="71749" url="https://th.wikipedia.org/wiki?curid=71749" title="ดูเนไดน์">ดูเนไดน์ ในปกรณัมของ เจ. อาร์. อาร์. โทลคีน ดูเนไดน์ (Dúnedain; เอกพจน์ คือ ดูนาดาน (Dúnadan)) คือ เผ่าพันธุ์ของมนุษย์ ผู้สืบสายเลือดจาก ชาวนูเมนอร์ ที่รอดจากการล่มสลายของอาณาจักรเกาะของพวกเขาและมายัง เอเรียดอร์ ในมิดเดิลเอิร์ธ นำโดย เอเลนดิล และบุตรชายของเขา คือ อิซิลดูร์ และ อนาริออน พวกเขายังถูกเรียกว่ามนุษย์แห่งตะวันตก (Men of the West) และ Men of Westernesse (แปลโดยตรงจากคำ ซินดาริน) พวกเขาตั้งรกรากส่วนใหญ่ใน อาร์นอร์ และ กอนดอร์ ชื่อภาษาเวสทรอน ของคำว่า ดูนาดาน เรียกง่าย ๆ ว่า อะดูน (Adûn) ซึ่งแปลว่า "ชาวตะวันตก" แต่ชื่อนี้มันถูกใช้น้อยมาก ชื่อนี้จะถูกรักษาไว้กับชาวนูเมนอร์ที่เป็นสหายกับพราย ส่วนพวกอื่นซึ่งเป็นศัตรูเหลือรอดจากการล่มสลายรู้จักกันในนาม ชาวนูเมนอร์ดำประวัติศาสตร์ ประวัติศาสตร์. หลังจากการล่มสลายของ อาร์นอร์ และ Arthedain ดูเนไดน์ทางเหนือจำนวนหนึ่งกลายเป็น พรานป่าทางเหนือ ประชากรดูเนไดน์ที่เหลือรอดล่าถอยสู่ทางใต้ของ ริเวนเดลล์ ในเวลาเดียวกัน ดูเนไดน์ทางใต้ได้แต่งงานกับมนุษย์ที่เรียกว่า Middle Men ยกเว้นในบางพื้นที่ (เช่น โดลอัมรอธ) ใน ยุคที่สี่ ดูเนไดน์แห่งกอนดอร์และอาร์นอร์ได้รวมกันอีกครั้งภายใต้กษัตริย์ อารากอร์นที่ 2 เอเลสซาร์ (ผู้ที่ถูกเรียกว่า ดูนาดาน เช่นกัน)ลักษณะพิเศษ ลักษณะพิเศษ. ชาวดูเนไดน์นั้นเหนือกว่ามนุษย์พวกอื่นในเรื่องความสูงศักดิ์ของวิญญาณและร่างกาย แม้ว่าพวกเขาจะสามารถตกเป็นของอำนาจมืดหากทุจริต ดูเนไดน์นั้นสูง มีผมสีเข้มและตาสีเทา นอกจากนั้นชาวดูเนไดน์โดยเฉพาะพวกชั้นสูง จะมีสติปัญญาและความสามารถในการตัดสินใจดี รวมทั้งการทำนายในเหตุการณ์พิเศษ พวกเขาได้ประโยชน์จากอายุที่ยาวนาน (บางคนมากกว่า 200 ปี) กว่ามนุษย์ทั่วไปและสามารถรักษาความแข็งแกร่งจนกระทั่งแทบวาระสุดท้ายของพวกเขา แม้ว่าเหตุผลจะไม่ได้รับการอธิบายในตำนานของยุค สิ่งหนึ่งที่นำไปสู่การลดจำนวนลงของดูเนไดน์คือแนวโน้มที่จะมีบุตรน้อย ในหลายกรณีมีเพียงคนเดียว อารากอร์นนั้นก็สืบสายเลือดจากตระกูลที่มีบุตรคนเดียวมาหลายชั่วคนแล้ว</doc>
