<doc id="234450" url="https://th.wikipedia.org/wiki?curid=234450" title="สภาเด็กและเยาวชนจังหวัดปัตตานี">สภาเด็กและเยาวชนจังหวัดปัตตานี สภาเด็กและเยาวชนจังหวัดปัตตานี ก่อตั้งขึ้นเมื่อเดือนเมษายน พ.ศ. 2549 พร้อมๆ กับสภาเด็กและเยาวชนทุกจังหวัดทั่วประเทศ ตามมติคณะรัฐมนตรี มีนายมะซายา บือราเฮง เยาวชนจากอำเภอสายบุรีได้รับเลือกจากสภาฯให้เป็นประธานสภาเด็กและเยาวชนจังหวัดปัตตานีคนแรกและมีนายสุไฮมี มะและ เยาวชนจากอำเภอหนองจิกได้รับเลือกจากเยาวชนในสภาฯให้เป็นประธานสภาเด็กและเยาวชนจังหวัดปัตตานี คนที่สอง ภายหลังได้มีการประกาศใช้กฎหมายพระราชบัญญัติส่งเสริมพัฒนาเด็กและเยาวชนแห่งชาติ พุทธศักราช 2549 มีผลให้สมาชิกภาพของสมาชิกสภาเด็กและเยาวชนทุกจังหวัดสิ้นสภาพไปโดยปริยาย และได้มีการจัดตั้งสภาเด็กและเยาวชนชุดใหม่ขึ้นมา ในส่วนของจังหวัดปัตตานีก็ได้มีการสรรหาเด็กและเยาวชนจากทุกภาคส่วนทุกอำเภอในจังหวัดปัตตานี มีนายรุสดี เป็นประธานสภาเด็กและเยาวชนจังหวัดปัตตานีคนปัจจุบัน</doc>
