<doc id="750416" url="https://th.wikipedia.org/wiki?curid=750416" title="ซน ฮึง-มิน">ซน ฮึง-มิน ซน ฮึง-มิน (; ) เกิดเมื่อวันที่ 8 กรกฎาคม ค.ศ. 1992 เป็นนักฟุตบอลชาวเกาหลีใต้ปัจจุบันเล่นให้กับทีม ทอตนัมฮอตสเปอร์ ในพรีเมียร์ลีกของประเทศอังกฤษ และทีมชาติเกาหลีใต้ แต่เดิมเป็นนักเตะของเอฟซีโซล ก่อนที่จะเข้าร่วมกับสโมสรเยาวชนฮัมบูร์เกอร์เอสเฟา เขาลงเล่นในบุนเดสลีกาลีกเยอรมนีเป็นครั้งแรกในปี ค.ศ. 2010 และในปี ค.ศ. 2013 เขาได้ย้ายเข้าสู่ทีมไบเออร์ 04 เลเวอร์คูเซิน ด้วยค่าตัว 10 ล้านยูโร ซึ่งสถิติใหม่ของสโมสร และเล่นให้แก่สโมสรในรายการยูฟ่ายูโรปาลีกและยูฟ่าแชมเปียนส์ลีก สองปีถัดมาเขาได้เซ็นสัญญากับทอตนัมฮอตสเปอร์ ด้วยค่าตัว 22 ล้านปอนด์ กลายเป็นนักเตะเอเชียที่มีค่าตัวแพงที่สุดในประวัติศาสตร์สโมสรอาชีพฮัมบูร์เกอร์เอสเฟา สโมสรอาชีพ. ฮัมบูร์เกอร์เอสเฟา. ในปีค.ศ. 2008 ซนได้ถอนตัวออกจากทีมเอฟซีโซล รุ่นอายุไม่เกิน 18 ปีของโรงเรียนมัธยมปลายด็องบุก และเข้าร่วมกับสโมสรเยาวชนฮัมบูร์เกอร์เอสเฟาขณะที่อายุเพียง 16 ปี จนท้ายที่สุดเขาได้ทำประตูได้ 6 เกม หลังจากที่เขาทำประตูในเกมที่พบกับสโมสรฟุตบอลเชลซี ในเดือนสิงหาคม เขาได้มีอาการบาดเจ็บเป็นระยะเวลาสองเดือน และกลับมาอีกครั้งเมื่อวันที่ 30 ตุลาคม ค.ศ. 2010 ประตูแรกของเขาเกิดขึ้นในนาทีที่ 24 ในเกมที่พบกับแอร์สเทอเอฟเซเคิล์นไบเออร์ 04 เลเวอร์คูเซิน ไบเออร์ 04 เลเวอร์คูเซิน. เมื่อวันที่ 13 มิถุนายน ค.ศ. 2013 ไบเออร์ 04 เลเวอร์คูเซินได้ประกาศคว้าตัวซนเข้าสู่ทีมด้วยค่าตัว 10 ล้านยูโร ด้วยสัญญาระยะเวลา 5 ปี ซึ่งค่าตัวของเขากลายเป็นสถิติใหม่ของสโมสรนับตั้งแต่ก่อตั้งมา ในช่วงก่อนฤดูกาลนั้นซนได้ปรับตัวเข้ากับทีมใหม่ได้เร็วมา เขาทำประตูไปได้ทั้งหมด 3 ประตู ใน 3 เกมแรกที่พบกับ 1860 มิวนิก, อูดีเนเซ และ เคเอเอส ยูเปน เมื่อวันที่ 9 พฤศจิกายน ค.ศ. 2013 ซนได้ทำแฮตทริกให้แก่เลเวอร์คูเซินและชนะไปด้วยผล 5–3 ในเกมที่พบกับฮัมบูร์เกอร์ ซึ่งเป็นทีมต้นสังกัดเก่าของเขา จบฤดูกาลนั้นเขาได้ทำประตูไปทั้งหมด 12 ประตู ใน 43 เกม ซนทำแฮตทริกอีกครั้งในเกมที่พ่ายให้แก่ เฟาเอฟเอล ว็อลฟส์บูร์ก ด้วยผล 4–5 เมื่อวันที่ 14 กุมภาพันธ์ ค.ศ. 2015 ในฤดูกาล 2014–15 เขาทำประตูไปได้ทั้งหมด 17 ประตู ใน 42 เกมทอตนัมฮอตสเปอร์ ทอตนัมฮอตสเปอร์. เมื่อวันที่ 28 สิงหาคม ค.ศ. 2015 ซนได้ตกลงร่วมเซ็นสัญญากับทอตนัมฮอตสเปอร์สโมสรฟุตบอลจากพรีเมียร์ลีกเป็นระยะเวลาสามปีด้วยค่าตัว 22 ล้านปอนด์ (30 ล้านยูโร) และได้รับการอนุมัติในการออกใบอณุญาตทำงาน การเซ็นสัญญาครั้งนี้ทำให้เขาได้สถิติใหม่กลายเป็นนักเตะเอเชียที่มีค่าตัวสูงที่สุดในประวัติศาสตร์ โดยสถิติเก่านั้นเคยเป็นของ ฮิเดะโตะชิ นะกะตะ นักฟุตบอลชาวญี่ปุ่นผู้ที่ย้ายจากปาร์มามายังโรมา ด้วยค่าตัว 25 ล้านยูโรในปี ค.ศ. 2001 ซนลงเล่นให้แก่ทีมครั้งแรกในเกมที่ออกไปเยือนซันเดอร์แลนด์ โดยลงมาแทนแอนดรอส ทาวน์เซนด์ในนาทีที่ 62 และจบเกมชนะด้วยผล 1–0 ประตูแรกของเขาในพรีเมียร์ลีกเกิดขึ้นในเกมที่พบกับคริสตัลพาเลซ เมื่อวันที่ 20 กันยายน ค.ศ. 2015สถิติอาชีพสโมสร</doc>
