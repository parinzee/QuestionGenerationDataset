<doc id="838935" url="https://th.wikipedia.org/wiki?curid=838935" title="เฮนรี แอดดิงตัน ไวเคานต์ซิดมัธที่ 1">เฮนรี แอดดิงตัน ไวเคานต์ซิดมัธที่ 1 เฮนรี แอดดิงตัน ไวเคานต์ซิดมัธที่ 1 () เป็นนักการเมืองและรัฐบุรุษชาวอังกฤษ ดำรงตำแหน่งนายกรัฐมนตรีควบรัฐมนตรีคลังระหว่าง ค.ศ. 1801 ถึง 1804 ในสมัยของเขาได้มีการลงนามในสนธิสัญญาอาเมียงกับฝรั่งเศสในค.ศ. 1802 ซึ่งยุติสงครามปฏิวัติฝรั่งเศส อย่างไรก็ตาม สงครามกับฝรั่งเศสก็ได้ปะทุขึ้นอีกครั้งเพียงหนึ่งปีให้หลัง สหราชอาณาจักรได้ประกาศสงครามต่อฝรั่งเศสอีกครั้งในต้นปี ค.ศ. 1803 อย่างไรก็ตาม สหราชอาณาจักรซึ่งอยู่ในสภาวะถังแตกและไร้พันธมิตรได้แต่เป็นฝ่ายตั้งรับ เขาพยายามเจรจากับรัสเซีย, ออสเตรีย และ ปรัสเซีย ในการต่อต้านนโปเลียน การที่ประเทศอยู่ในสภาวะถังแตกและไร้พันธมิตรในสงครามทำให้เขาถูกกดดันจากวิลเลียม พิตต์ให้ลาออกจากตำแหน่ง และพิตต์ก็กลายเป็นนายกฯคนต่อไป อย่างไรก็ตาม สัมพันธมิตรที่สามซึ่งประกอบด้วยสหราชอาณาจักร, รัสเซีย, ออสเตรีย และปรัสเซีย ได้ถือกำเนิดขึ้นไม่นานหลังที่เขาพ้นจากตำแหน่ง เฮนรี แอดดิงตัน เป็นบุตรของแอนโทนี แอดดิงตัน นักฟิสิกส์ที่มีชื่อเสียง กับนางแมรี ไฮลีย์ จากตำแหน่งหน้าที่การงานของบิดาทำให้เขาเป็นเพื่อนกับวิลเลียม พิตต์ ตั้งแต่สมัยเยาวัย</doc>
