<doc id="385520" url="https://th.wikipedia.org/wiki?curid=385520" title="บ้านนี้ต้องมีเหมียว">บ้านนี้ต้องมีเหมียว บ้านนี้ต้องมีเหมียว (, , โรมะจิ: chīzu suīto hōmu, ) เป็นการ์ตูนญี่ปุ่นแนวเซเน็น ซึ่งมีทั้งมังงะและอะนิเมะ สร้างสรรค์โดย คานาตะ โคนามิ ออกเป็นครั้งแรกเป็นมังงะในวีคลี่ มอร์นิ่ง ในปี พ.ศ. 2550 ในประเทศไทยตีพิมพ์และจัดจำหน่ายโดย สยามอินเตอร์คอมิกส์ เป็นเรื่องราวของ จี้ ซึ่งเป็นตัวละครเอกในเรื่อง เป็นลูกแมวลายสีขาว-เทา ตาโต ที่หลงกับแม่ มาอยู่กับครอบครัว ยามาดะ ที่อพาร์ตเมนต์แห่งหนึ่งที่ไม่อนุญาตให้เลี้ยงสัตว์เลี้ยง ครอบครัวยามาดะ ประกอบไปได้วย พ่อ ที่เป็นนักสร้างสรรค์โฆษณา แม่ ที่เป็นแม่บ้าน และ โยเฮ ลูกชายตัวเล็ก ๆ อายุ 4 ขวบ ของทั้งคู่ ที่เป็นเพื่อนเล่นของจี้ จี้มีนิสัยชอบกินและนอน และเล่นกับโยเฮหรือของใช้ในบ้านต่าง ๆ กลัวฟ้าผ่า, สุนัขหรือแมวตัวใหญ่กว่า บ้านนี้ต้องมีเหมียว ได้รับการสร้างเป็นอะนิเมะในปี พ.ศ. 2552 ออกอากาศทางสถานีโทรทัศน์โตเกียวและสถานีโทรทัศน์โอซะกะ ด้วยตอนสั้น ๆ เพียงตอนละ 3 นาทีเท่านั้น จนถึงปัจจุบันนี้ออกอากาศมาแล้ว 2 ปี ในประเทศไทย บ้านนี้ต้องมีเหมียวฉบับอะนิเมะออกวางจำหน่ายในรูปแบบวีซีดี, ดีวีดี โดยเดกซ์ และเคยออกอากาศทางช่องทรู สปาร์ค ต่อมาได้ออกอากาศทางสถานีโทรทัศน์ไทยพีบีเอส ทุกวันจันทร์-วันศุกร์ เวลา 18.45 น. เริ่มตั้งแต่วันที่ 25 กรกฎาคม พ.ศ. 2554ตัวละคร ตัวละคร. 1.จี้ แมวเหมียวที่ชอบกินและนอน กลัวฟ้าผ่าและแมวหรือสุนัขที่ตัวใหญ่กว่า 2.โยเฮ เด็กชายอายุ 4 ปี ดื้อซนชอบเล่นกับจี้เป็นคนที่ตั้งชื่อให้กับจี้ 3.แม่ เป็นแม่บ้านที่คอยจัดการกับจี้เมื่อจี้ดื้อ 4.พ่อ เป็นนักออกแบบสร้างสรรค์โฆษณารายชื่อตอนผู้ให้เสียงพากย์ผู้ให้เสียงพากย์. - ญี่ปุ่น - จี้ โดย ซะโตมิ โคโรงิ - โยเฮ โดย เอ็ตสึโกะ โคซะกุระ - พ่อ โดย ฮิเดโนบุ คิอุจิ - แม่ โดย โนริโกะ ฮิดากะ- ไทย - จี้ โดย วิภาดา จตุยศพร - โยเฮ โดย อรุณี นันทิวาส - พ่อ โดย ภัทรวุฒิ สมุทรนาวี - แม่ โดย ศันสนีย์ ติณห์กีรดีศ</doc>
