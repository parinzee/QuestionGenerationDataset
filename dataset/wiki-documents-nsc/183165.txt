<doc id="183165" url="https://th.wikipedia.org/wiki?curid=183165" title="โรเบิร์ต เบเดน โพเอลล์">โรเบิร์ต เบเดน โพเอลล์ ลอร์ด เบเดน โพเอลล์ หรือ บี.พี. มีชื่อเต็มว่า โรเบิร์ต สตีเฟนสัน สไมธ์ เบเดน โพเอลล์ (22 กุมภาพันธ์ พ.ศ. 2400 - 8 มกราคม พ.ศ. 2484) เป็นผู้ให้กำเนิดกิจการลูกเสือประวัติ ประวัติ. เบเดน โพเอลล์ เกิดเมื่อวันที่ 22 กุมภาพันธ์ พ.ศ. 2400 ที่กรุงลอนดอน ประเทศอังกฤษ บิดาชื่อ เอช.จี.เบเดน โพเอลล์ มารดาชื่อ เฮนริเอทต้า เกรซ สไมธ์ เป็นธิดาของพลเรือเอก ดับเบิลยู.ที.สไมธ์ แห่งราชนาวีอังกฤษ เมื่อ บี.พี อายุได้11-12 ปี ได้เข้าศึกษาที่โรงเรียนประถมชื่อ โรวฮิลล์และเข้าเรียนในโรงเรียนมัธยมชื่อชาเตอร์เฮาส์ ได้2ปี ต่อมาโรงเรียนได้ย้ายไปตั้งอยู่ในชนบท ณ เมืองโกคาลมิง เขามักใช้เวลาว่างเข้าไปใช้ชีวิตและศึกษาธรรมชาติในป่าโดยลำพัง ชีวิตวัยเด็กของ บี.พี.ได้รับความรู้เรื่องการว่ายน้ำ เล่นสเกต ขี่ม้า วัดแดดและดูดาว และนอกจากนี้เขายังชอบการวาดรูป ร้องเพลงและแสดงละคร ปีสุดท้ายที่เขาเรียนอยู่ที่ชาเตอร์เฮาส์ บี.พี. ได้ไปสมัครสอบเข้าเรียนที่มหาวิทยาลัยอ๊อกซฟอร์ดถึงสองครั้ง แต่สอบไม่ได้ ในปี พ.ศ. 2419 เขาสอบเข้าโรงเรียนนายร้อยแซนด์เฮิสต์ ได้ที่ 5 และได้รับแต่งตั้งเป็นนายร้อยตรีในกองทัพบกอังกฤษ และถูกส่งไปประจำการที่ประเทศอินเดีย เมื่ออายุ 19 ปี ชีวิตราชการทหารของบี.พี. ส่วนใหญ่อยู่ในประเทศอินเดียและทวีปแอฟริกา มีสิ่งที่ประทับใจที่เกี่ยวกับกิจการลูกเสือหลายครั้ง เช่น- ครั้งที่ 1 พ.ศ. 2431 ได้ไปปราบชนเผ่าซูลู ในแอฟริกาใต้จนสำเร็จ - ครั้งที่ 2 พ.ศ. 2432 ที่เกาะมอลต้า บี.พีได้รับแต่งตั้งเป็นผู้ช่วยทูตทหาร ทำหน่าที่เป็นทหารสืบราชการลับ - ครั้งที่ 3 พ.ศ. 2438 ทำการรบกับเผ่าอาซันติ ซึ่งมีกษัตริย์ชื่อว่าคิงเปรมเปห์ และเขาได้รับชัยชนะ - ครั้งที่ 4 พ.ศ. 2439 ได้ไปปราบพวกกบฏมาตาบิลีซึ่งเป็นเผ่าหนึ่งของซูลู - ครั้งที่ 5 พ.ศ. 2442 บี.พี.ได้นำกองทัพไปป้องกันการรุกรานของพวกบัวร ที่เมืองมาฟอีคิง จึงมีกองทัพใหญ่ไปช่วย จนพวกบัวร์ต้องล่าถอยไป ในการป้องกันเมืองมาฟอีคิงเขาได้ใช้เด็กอาสาสมัครทำหน้าที่ส่งข่าว ซึ่งเด็กก็ทำหน้าที่ได้ดี ทำให้บี.พี.ประทับใจในตัวเด็ก ใน พ.ศ. 2451 บี.พี. ได้ริเริ่มก่อตั้งกองลูกเสือขึ้นสำหรับเด็กชาย ต่อมาเขาได้สมรสกับโอลาฟ เบเดน โพเอลล์ ซึ่งมีอายุอ่อนกว่ากัน 32 ปี ในปี พ.ศ. 2455 ต่อมาโอลาฟ เบเดน โพเอลล์ ได้มีส่วนสำคัญในก่อตั้งกิจการผู้บำเพ็ญประโยชน์ สำหรับเด็กหญิง ร่วมกับน้องสาวของ บี.พี. คือ แอกเนส เบเดน โพเอลล์ เมื่อ บี.พี. มีอายุ 80 ปี ได้เดินทางกลับไปใช้ชีวิตอยู่ในแอฟริกา เพื่อพักผ่อนในช่วงสุดท้ายของชีวิต ที่ประเทศเคนยา จนถึงแก่กรรม เมื่อวันที่ 8 มกราคม พ.ศ. 2484 อายุ 83 ปี</doc>
