<doc id="746186" url="https://th.wikipedia.org/wiki?curid=746186" title="ซารา บาเรลลิส">ซารา บาเรลลิส ซารา เบธ บาเรลลิส ( เกิด 7 ธันวาคม ค.ศ. 1979) เป็นนักร้องนักแต่งเพลงชาวอเมริกัน และนักเขียนหนังสือขายดีของเดอะนิวยอร์กไทมส์ เจ้าของผลงานบันทึกความทรงจำเรื่อง ซาวส์ไลก์มี เธอประสบความสำเร็จใน ค.ศ. 2007 ด้วยซิงเกิล "เลิฟซอง" ขึ้นอันดับที่สี่บนชาร์ตบิลบอร์ดฮอต 100 บาเรลลิสขายผลงานเพลงได้มากกว่า 1 ล้านหน่วยและขายซิงเกิลได้มากกว่า 7 ล้านซิงเกิลในสหรัฐอเมริกาแห่งเดียว และได้เข้าชิงรางวัลแกรมมี 5 ครั้ง และได้เข้าชิงรางวัลแกรมมีสาขาอัลบั้มเพลงแห่งปี ซึ่งเป็นรางวัลที่นับว่ามีเกียรติที่สุดในอุตสาหกรรมดนตรีสหรัฐอเมริกา ในรายการ เดอะซิงออฟ ฤดูกาลที่สาม ออกอากาศทางช่องเอ็นบีซี บาเรลลิสได้เป็นกรรมการตัดสินคนดังร่วมกับเบ็น โฟลส์ และชอน สตอกแมน ในเดือนกุมภาพันธ์ ค.ศ. 2012 ช่องวีเอชวันจัดอันดับให้บาเรลลิสอยู่อันดับที่ 80 ใน 100 อันดับผู้หญิงในวงการดนตรียอดเยี่ยม</doc>
