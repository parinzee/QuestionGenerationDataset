<doc id="71838" url="https://th.wikipedia.org/wiki?curid=71838" title="สถาบันเทคโนโลยีแห่งสหพันธ์สวิสในซูริก">สถาบันเทคโนโลยีแห่งสหพันธ์สวิสในซูริก สถาบันเทคโนโลยีแห่งสหพันธ์สวิสในซูริก (, ชื่อเต็มในภาษาเยอรมันคือ โดยมีชื่อย่อที่เรียกกันโดยทั่วไปว่า ETH Zürich) เป็นมหาวิทยาลัยทางด้านวิทยาศาสตร์ในประเทศสวิตเซอร์แลนด์ สถาบันเทคโนโลยีแห่งสหพันธ์สวิสในซูริกเป็นมหาวิทยาลัยมีชื่อเสียงในระดับนานาชาติเป็นสมาชิกของ IDEA League และ International Alliance of Research Universities IARUประวัติ ประวัติ. สถาบันเทคโนโลยีแห่งสหพันธ์สวิสในซูริกได้รับการก่อตั้งในปี ค.ศ. 1854 โดยสมาพันธรัฐสวิส และเริ่มดำเนินการเรียนการสอนในปี ค.ศ. 1855 ในชื่อ Eidgenössische Polytechnische Schule ขณะนั้นสถาบันมีการจัดการเรียนการสอนเพียง 6 สาขาวิชาหลัก ได้แก่ สถาปัตยกรรมศาสตร์ วิศวกรรมโยธา วิศวกรรมเครื่องกล เคมี การป่าไม้ ส่วนคณะสุดท้ายเป็นการรวมตัวกันของภาควิชาย่อยต่าง ๆ เช่น คณิตศาสตร์ วิทยาศาสตร์ธรรมชาติ อักษรศาสตร์ รัฐศาสตร์ สถาบันเทคโนโลยีแห่งสหพันธ์สวิสในซูริกเป็นสถาบันการของสมาพันธรัฐ (federal institute) อยู่ภายใต้การควบคุมดูแลของรัฐบาลกลางประเทศสวิตเซอร์แลนด์ ซึ่งต่างจากมหาวิทยาลัยซูริกที่เป็นเพียงสถาบันการศึกษาของรัฐ (cantonal institute) ที่อยู่ภายใต้การควบคุมดูแลของรัฐซูริก ณ ช่วงเวลาของการก่อตั้งนั้น มีการวิพากษ์วิจารณ์โต้แย้งกันอย่างรุนแรงเกี่ยวกับการจัดตั้งมหาวิทยาลัยแห่งสมาพันธรัฐ โดยการโต้แย้งเกิดขึ้นระหว่างกลุ่มนักเสรีนิยมซึ่งสนับสนุนการจัดตั้งมหาวิทยาลัยแห่งสมาพันธรัฐ ด้วยเหตุผลที่ว่าเพื่อต้องการให้เกิดเสรีทางความคิดโดยไม่มีการปิดกั้น และฝ่ายของกลุ่มอนุรักษนิยมที่ต้องการให้แต่ละมหาวิทยาลัยอยู่ภายใต้การควบคุมดูแลของแต่ละรัฐ ในช่วงแรกของการก่อตั้ง ทั้งสองมหาวิทยาลัยได้ตั้งอยู่ร่วมกันในอาคารของมหาวิทยาลัยซูริก ในปี ค.ศ. 1909 สถาบันได้ปรับปรุงเปลี่ยนแปลงโครงสร้างหลักสูตรการเรียนการสอน เพื่อยกระดับสถาบันให้มีความเทียบเท่ากับระดับมหาวิทยาลัย และในปีเดียวกันนี้เอง สถาบันยังได้รับอนุญาตให้สามารถประสาทปริญญาบัตรการศึกษาระดับปริญญาเอกได้อีกด้วย ในปี ค.ศ. 1911 สถาบันได้เปลี่ยนชื่อมาเป็น สถาบันเทคโนโลยีแห่งสหพันธ์สวิสในซูริก ซึ่งเป็นชื่อที่ยังคงใช้อยู่จนถึงปัจจุบัน ในปี ค.ศ. 1924 สถาบันได้จัดระเบียบโครงสร้างภายในองค์กรอีกครั้ง ทำให้มีคณะวิชามากขึ้นถึง 12 คณะวิชาคณะวิชาในปัจจุบัน คณะวิชาในปัจจุบัน. ในปัจจุบัน สถาบันประกอบไปด้วยคณะวิชาต่าง ๆ ดังนี้ สถาปัตยกรรมศาสตร์และโยธา- ภาควิชาสถาปัตยกรรมศาสตร์ (D-ARCH) - ภาควิชาวิศวกรรมโยธา วิศวกรรมสิ่งแวดล้อม และวิศวกรรมสำรวจ (D-BAUG) วิศวกรรมศาสตร์และวิทยาศาสตร์- Biosystems Science and Engineering (D-BSSE) - ภาควิชาวิทยาศาสตร์คอมพิวเตอร์ (D-INFK) - ภาควิชาเทคโนโลยีสารสนเทศและวิศวกรรมไฟฟ้า (D-ITET) - ภาควิชาวิศวกรรมเครื่องกลและการผลิต (D-MAVT) - ภาควิชาวัสดุศาสตร์ (D-MATL) วิทยาศาสตร์ธรรมชาติและคณิตศาสตร์- ภาควิชาชีววิทยา (D-BIOL) - ภาควิชาเคมีและวิทยาศาสตร์ชีวภาพ (ประยุกต์) (D-CHAB) - ภาควิชาคณิตศาสตร์ (D-MATH) - ภาควิชาฟิสิกส์ (D-PHYS) วิทยาศาสตร์ธรรมชาติเชิงระบบ (System-oriented Natural Sciences)- ภาควิชาเกษตรศาสตร์และวิทยาศาสตร์การอาหาร (D-AGRL) - ภาควิชาธรณีวิทยา (D-ERDW) - ภาควิชาวิทยาศาสตร์สิ่งแวดล้อม (D-UWIS) วิทยาศาสตร์สาขาอื่น ๆ- มานุษยวิทยา, สังคมศาสตร์ และรัฐศาสตร์ (D-GESS) - ภาควิชาการจัดการ เทคโนโลยี และเศรษฐศาสตร์ (D-MTEC)ชื่อเสียงของมหาวิทยาลัย ชื่อเสียงของมหาวิทยาลัย. ETH มักถูกจัดอันดับอยู่ในกลุ่มของมหาวิทยาลัยชั้นนำในระดับนานาชาติอยู่เสมอ ซึ่งในการจัดอันดับแต่ละครั้งนั้น ETH มักจะได้รับอันดับเป็นมหาวิทยาลัยที่ดีที่สุดในประเทศสวิตเซอร์แลนด์ เป็นหนึ่งในมหาวิทยาลัยที่มีอันดับอยู่ในห้าอันดับแรกของยุโรป และเป็นหนึ่งในมหาวิทยาลัยที่มีอันดับอยู่ในสิบอันดับแรกของโลก ตลอดระยะเวลาที่ผ่านมาในอดีต ETH ได้รับชื่อเสียงโด่งดังโดยเฉพาะในสาขาวิชาเคมี คณิตศาสตร์ และฟิสิกส์ โดยมีบุคลากรของ ETH ที่ได้รับรางวัลโนเบลจากสาขาต่างๆ จำนวนมากถึง 21 ท่าน (โดยนับเฉพาะนักศึกษาที่จบการศึกษาจาก ETH และคณาจารย์ที่ได้รับการยกย่องจากผลงานของพวกเขาที่ได้คิดค้นขึ้นมาที่ ETH เท่านั้น) จากการจัดอันดับมหาวิทยาลัยในประเทศสวิตเซอร์แลนด์โดย swissUP Ranking และการจัดอันดับที่เผยแพร่โดย CHE ซึ่งเปรียบเทียบมหาวิทยาลัยที่อยู่ในกลุ่มของประเทศที่ใช้ภาษาเยอรมันเป็นหลัก ETH มักจะถูกจัดอยู่ในอันดับที่หนึ่ง ในสาขาวิชาทางด้านวิทยาศาสตร์ธรรมชาติ วิศวกรรมศาสตร์ และวิทยาการคอมพิวเตอร์</doc>
