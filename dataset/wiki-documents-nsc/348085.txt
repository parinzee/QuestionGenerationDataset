<doc id="348085" url="https://th.wikipedia.org/wiki?curid=348085" title="แคเธอริน ดัชเชสแห่งเคมบริดจ์">แคเธอริน ดัชเชสแห่งเคมบริดจ์ แคเธอริน ดัชเชสแห่งเคมบริดจ์ () หรือพระนามเมื่อเกิดว่า แคเธอริน อิลิซะเบธ "เคต" มิดเดิลตัน () เป็นพระชายาในเจ้าชายวิลเลียม ดยุกแห่งเคมบริดจ์ ประสูติเมื่อวันที่ 9 มกราคม พ.ศ. 2525 ณ โรงพยาบาลโรยัลบาร์กเชอร์ (Royal Berkshire Hospital) เมืองเรดดิง (Reading) บาร์กเชอร์ (Berkshire) ได้เข้าศึกษา ณ คณะศิลปศาสตร์ มหาวิทยาลัยเซนต์แอนดรูส์ ประเทศสกอตแลนด์ ในระหว่างศึกษาพระองค์ได้พบกับเจ้าชายวิลเลียมและได้คบหากันเมื่อปี พ.ศ. 2549 แม้ความสัมพันธ์จะห่างกันในปีต่อมา แต่ในเดือนเมษายน พ.ศ. 2551 พระองค์ก็ได้ร่วมงานประดับยศทางทหารอากาศของเจ้าชายวิลเลียม ในเดือนพฤศจิกายน พ.ศ. 2553 สำนักพระราชวังอังกฤษได้แถลงว่า เจ้าชายวิลเลียมได้ทรงหมั้นกับพระองค์ในประเทศเคนยา และเข้าพระราชพิธีเสกสมรสในวันที่ 29 เมษายน พ.ศ. 2554 ณ เวสต์มินสเตอร์แอบบีย์ หลังพระราชพิธีเสร็จสิ้นพระองค์ทรงได้รับพระราชทานพระอิสริยยศเป็นดัชเชสแห่งเคมบริดจ์ วันที่ 22 กรกฎาคม 2556 พระองค์ประสูติพระโอรส เจ้าชายจอร์จแห่งเคมบริดจ์ ซึ่งปัจจุบันอยู่อันดับสามในลำดับการสืบราชสันตติวงศ์อังกฤษ พระราชวังเคนซิงตันประกาศการทรงพระครรภ์ที่สองของพระองค์เมื่อวันที่ 8 กันยายน 2557 ในวันที่ 2 พฤษภาคม 2558 พระองค์ประสูติพระธิดาพระองค์แรก และเมื่อวันจันทร์ที่ 23 เมษายน 2561 เวลา 11.01 น. ณ โรงพยาบาลเซนต์แมรี่ กรุงลอนดอน ประเทศอังกฤษ สหราชอาณาจักรสำนักพระราชวังเคนซิงตัน ได้ออกแถลงการณ์อย่างเป็นทางการแล้วว่า แคทเธอรีน ดัชเชสแห่งเคมบริดจ์ มีพระประสูติกาลพระโอรส โดยพระโอรสมีน้ำหนัก 8 ปอนด์ 7 ออนซ์ (3.8 กิโลกรัม) และทรงมีพระพลานมัยแข็งแรงสมบูรณ์ดี โดยพระองค์ประสูติพระโอรสพระองค์ที่สอง</doc>
