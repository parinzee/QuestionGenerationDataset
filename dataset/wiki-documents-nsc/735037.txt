<doc id="735037" url="https://th.wikipedia.org/wiki?curid=735037" title="กาลิบ ยาฟารอฟ">กาลิบ ยาฟารอฟ กาลิบ มูซา โอกลู ยาฟารอฟ (Galib Musa oglu Jafarov; ) เกิดเมื่อ 9 พฤษภาคม พ.ศ. 2521 ที่จังหวัดอักโตเบ เป็นนักมวยสากลสมัครเล่นชาวคาซัคสถานที่มีเชื้อสายอาเซอร์ไบจาน ได้เหรียญทองมวยสากลสมัครเล่นชิงแชมป์โลกเมื่อ พ.ศ. 2546 ในรุ่นเฟเธอร์เวท ยาฟารอฟยังได้เข้าแข่งขันกีฬาโอลิมปิก พ.ศ. 2547 แต่แพ้ อเล็กเซย์ ติชต์เชนโกจากรัสเซียตกรอบ 8 คนสุดท้าย และได้เหรียญทองมวยสากลสมัครเล่นชิงแชมป์เอเชียในปีเดียวกัน ส่วนในเอเชียนเกมส์ เขาแพ้ โซริกต์บาตาเรียน เอนค์โซริกจากมองโกเลียในรอบรองชนะเลิศ ได้เพียงเหรียญทองแดง</doc>
