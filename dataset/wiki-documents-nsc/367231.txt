<doc id="367231" url="https://th.wikipedia.org/wiki?curid=367231" title="ณัฐชา วิทยากาศ">ณัฐชา วิทยากาศ ณัฐชา วิทยากาศ เกิดเมื่อ 23 มีนาคม พ.ศ. 2531 เป็นนักแสดงชาวไทยประวัติ ประวัติ. ณัฐชา วิทยากาศ หรือ นัต เกิดเมื่อวันพุธที่ 23 เดือน มีนาคม พ.ศ. 2531 ราศีมีน เป็นนักแสดงเชื้อชาติไทย สัญชาติไทย ส่วนสูง 163 เซนติเมตร น้ำหนัก 45 กิโลกรัม จบมัธยมศึกษาจากโรงเรียนสตรีนนทบุรี จังหวัดนนทบุรี จากนั้นเข้าศึกษาระดับอุดมศึกษาที่มหาวิทยาลัยจุฬาลงกรณ์มหาวิทยาลัย คณะศิลปกรรมศาสตร์ สาขาวิชานฤมิตศิลป และจบการศึกษาระดับปริญญาโทใน สาขาธุรกิจระหว่างประเทศ(International Business) ที่มหาวิทยาลัย มิดเดิลเซ็กส์ (Middlesex University) เมืองลอนดอน, ประเทศอังกฤษวงการบันเทิง วงการบันเทิง. ณัฐชา วิทยากาศ เข้าสู่วงการบันเทิงจากละครเรื่อง ตะวันชิงพลบ รับบท ต๋อย (พ.ศ. 2549) จากโครงการของโรงเรียนสอนการแสดงของกันตนา ภายใต้การบริหารงานโดยบริษัทบริษัท กันตนา เอ็ดดูเทนเมนท์ จำกัด และมีผลงานต่อมาคือละครเรื่องทะเลใจ รับบท บุหงัน จากนั้นได้เปลี่ยนบทบาทการแสดงมารับบทนางร้าย เป็นครั้งแรกในละครเรื่อง ธิดาซาตานในบท หญิงนิล ต่อมาใน พ.ศ. 2550 ณัฐชา วิทยากาศ รับบท วาสนา จากละครภูตพยาบาท ของค่ายกันตนาเช่นเดียวกัน และมีผลงานการแสดงมิวสิควีดีโอเพลง เลิกกับเขาเอาเท่าไร ของแทค ภรัญญู, มิวสิควีดีโอ การ์ดใบหนึ่ง ของเป๊ก ผลิตโชค อัลบั้ม I’m IN LOVE (พ.ศ. 2550) ณัฐชา วิทยากาศ ได้มาเล่นละครประวัติศาสตร์ไทยย้อนยุคเป็นครั้งแรก ในเรื่องรายากูนิง รับบท ศรีจุฬาลักษณ์ (พระวรราชชายา ของพระเจ้าปราสาททอง) (พ.ศ. 2551) และละครเพื่อนซ่าเทวดาจิ๋ว รับบท แองจี้ (พ.ศ. 2552) และนอกจากผลงานด้านการแสดงละครแล้ว ยังมีผลงานด้านมิวสิควีดีโอเพลง คนไม่รู้ตัว ของเตชินท์ ชยุติ ซึ่งเป็นอัลบั้ม เพลงประกอบละครเรื่องวิวาห์ว้าวุ่น (พ.ศ. 2553) รวมถึงผลงานถ่ายแบบนิตยสารหลายฉบับ ผลงานการแสดงในสื่อโฆษณา อาทิเช่น โฆษณาร้านอาหารญี่ปุ่น ฟูจิ, โฆษณาแชมพูสระผม แพนทีน เป็นต้น ใน พ.ศ. 2554 ณัฐชา วิทยากาศ ได้รับบท ดะราหวัน จากละคร สุดหัวใจ เจ้าชายเทวดา จนทำให้ได้รับเชิญในบทบาทของนักแสดงของสังกัดกันตนา อย่างต่อเนื่อง ไม่ว่าจะเป็น ป่านางเสือ 2, เสือสั่งฟ้า ภาค2, และรับบท แคท ในละครเรื่องแสนซนค้นรัก ต่อมาใน พ.ศ. 2556 ได้รับรางวัลชนะเลิศการแต่งกายประเภทผ้าฝ้ายหญิง และรางวัลรองชนะเลิศอันดับสองประเภทความคิดสร้างสรรค์ ในงานรามคำแหงรวมใจแต่งผ้าไทย เทิดไท้มหาราชินี ครั้งที่ 9 ซึ่งจัดเมื่อวันที่ 3 กันยายน 2556 ณ อาคารหอประชุม พ่อขุนรามคำแหงมหาราช จัดโดยสถาบันศิลปวัฒนธรรมเฉลิมพระเกียรติมหาวิทยาลัยรามคำแหง เป็นผลงานล่าสุดก่อนเดินทางไปศึกษาต่อปริญญาโทยังเมืองลอนดอน, ประเทศอังกฤษ ทำให้ห่างหายจากวงการบันเทิงอยู่ช่วงนึง จนปัจจุบันมีผลงานล่าสุดกับค่ายกันตนา ในบทของ บัว ในละครเรื่อง กอสซิป เกิร์ล ไทยแลนด์ (Gossip Girl Thailand) ทางสถานีวิทยุโทรทัศน์ไทยทีวีสีช่อง 3 และละครเรื่อง เจ้านาง รับบท เพทาย (พ.ศ. 2558)ผลงานละครโทรทัศน์ผลงาน. ละครโทรทัศน์. - ละคร ตะวันชิงพลบ รับบท ต๋อย พ.ศ. 2549 - ละคร ทะเลใจ รับบท บุหงัน พ.ศ. 2549 - ละคร ธิดาซาตาน รับบท หญิงนิล พ.ศ. 2549 - ละคร ภูตพยาบาท รับบท วาสนา พ.ศ. 2550 - ละคร รายากูนิง รับบท ศรีจุฬาลักษณ์ พ.ศ. 2551 - ละคร เพื่อนซ่าเทวดาจิ๋ว รับบท แองจี้ พ.ศ. 2552 - ละคร สุดหัวใจ เจ้าชายเทวดา รับบท ดะราหวัน พ.ศ. 2554 - ละคร ป่านางเสือ 2 (รับเชิญ) พ.ศ. 2556 - ละคร แสนซนค้นรัก รับบท แคท พ.ศ. 2556 - ละคร เสือสั่งฟ้า 2 พยัคฆ์ผยอง (รับเชิญ) พ.ศ. 2556 - ละคร เซน...สื่อรักสื่อวิญญาณ ตอน ใคร...ในบ้าน รับบท จอย (รับเชิญ) พ.ศ. 2556 - ละคร กอสซิป เกิร์ล ไทยแลนด์ (Gossip Girl Thailand) รับบท บัว พ.ศ. 2558 - ละคร เจ้านาง รับบท เพทาย พ.ศ. 2558 - ละคร รักร้าย รับบท (รับเชิญ) พ.ศ. 2560มิวสิควีดีโอมิวสิควีดีโอ. - มิวสิควีดีโอ เลิกกับเขาเอาเท่าไร ศิลปิน แทค ภรัญญู (พ.ศ. 2550) - มิวสิควีดีโอ การ์ดใบหนึ่ง ศิลปิน เป๊ก ผลิตโชค (อัลบั้ม I’m IN LOVE พ.ศ. 2550) - มิวสิควีดีโอ คนไม่รู้ตัว ศิลปิน เตชินท์ ชยุติ (อัลบั้ม เพลงประกอบละคร วิวาห์ว้าวุ่น พ.ศ. 2553) - มิวสิควีดีโอ ไม่อยากใช้แฟนร่วมกับใคร ศิลปิน นุ้ย สุวีณา อาร์สยาม (พ.ศ. 2554)โฆษณาโฆษณา. - โฆษณา ร้านอาหารญี่ปุ่น ฟูจิ - โฆษณา แชมพูสระผม แพนทีนรางวัลรางวัล. - รางวัลชนะเลิศการแต่งกาย ประเภทผ้าฝ้ายหญิง (งานรามคำแหงรวมใจแต่งผ้าไทย เทิดไท้มหาราชินี ครั้งที่ 9) เมื่อวันที่ 3 กันยายน 2556 - รองชนะเลิศอันดับสอง ประเภทความคิดสร้างสรรค์ (งานรามคำแหงรวมใจแต่งผ้าไทย เทิดไท้มหาราชินี ครั้งที่ 9) เมื่อวันที่ 3 กันยายน 2556</doc>
