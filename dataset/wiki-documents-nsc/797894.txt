<doc id="797894" url="https://th.wikipedia.org/wiki?curid=797894" title="อะชิกะงะ โยะชิฮิซะ">อะชิกะงะ โยะชิฮิซะ อะชิกะงะ โยะชิฮิซะ () (11 ธันวาคม ค.ศ. 1465 - 26 เมษายน ค.ศ. 1489 , 1473 - 26 เมษายน ค.ศ. 1489) โชกุนลำดับที่ 9 แห่ง รัฐบาลโชกุนอะชิกะงะ ใน ยุคมุโระมะชิ ดำรงตำแหน่งระหว่าง ค.ศ. 1473 - ค.ศ. 1489 เป็นบุตรชายคนเดียวของ อะชิกะงะ โยะชิมะซะ โชกุนลำดับที่ 8 ในปี ค.ศ. 1464 โชกุนโยะชิมะซะได้แต่งตั้ง อะชิกะงะ โยะชิมิ ผู้เป็นน้องชายขึ้นเป็นทายาทแต่ในปีต่อมาคือปี ค.ศ. 1465 โยะชิฮิซะบุตรชายคนเดียวของโยะชิมะซะถือกำเนิดทำให้โยะชิมิไม่พอใจและได้ก่อกบฏที่เรียกว่า สงครามโอนิน อันเป็นจุดกำเนิดของ ยุคเซ็งโงะกุ และในปี ค.ศ. 1469 โชกุนโยะชิมะซะได้แต่งตั้งโยะชิฮิซะในวัยเพียง 4 ปีขึ้นเป็นทายาทเหตุการณ์ในยุคของโยะชิฮิซะเหตุการณ์ในยุคของโยะชิฮิซะ. - ค.ศ. 1473 : โชกุนโยะชิมะซะสละตำแหน่งโชกุนให้กับโยะชิฮิซะในวัยเพียง 8 ปีขึ้นดำรงตำแหน่งโชกุนสืบต่อมาทำให้โยะชิมะซะได้ดำรงตำแหน่ง โอโงโช หรือโชกุนผู้สละตำแหน่งกุมอำนาจอยู่เบื้องหลังโชกุนโยะชิฮิซะ- ค.ศ. 1477 : สงครามโอนินที่ยืดเยื้อมานานถึง 10 ปีก็ได้สิ้นสุดลง- ค.ศ. 1479 : ได้มีการจัดตั้งคณะที่ปรึกษาของโชกุนโยะชิฮิซะ- 26 เมษายน ค.ศ. 1489 (วันที่ 26 เดือน 3 ปี โชเคียว ที่ 3) : โชกุนโยะชิฮิซะถึงแก่อสัญกรรมในค่ายที่พักระหว่างทำสงครามกับ ซะซะกิ ทะกะโยะริ ทำให้โอโงโชโยะชิมะซะกลับมามีอำนาจบริหารราชการแผ่นดิน- 27 มกราคม ค.ศ. 1490 (วันที่ 7 เดือน 1 ปี เอ็งโตะกุ ที่ 1): โอโงโชโยะชิมะซะถึงแก่อสัญกรรม หลังจากสงครามโอนิน รกกะกุ ทะกะโยะริ ไดเมียว แห่ง แคว้นโอมิ ได้ขยายดินแดนออกไปอย่างกว้างขวางทำให้ในปี ค.ศ. 1487 โชกุนโยะชิฮิซะจึงเริ่มทำสงครามปราบปรามทะกะโยะริแต่ก็ถึงแก่อสัญกรรมเสียก่อน ญาติของโยะชิฮิซะคือ อะชิกะงะ โยะชิตะเนะ บุตรชายของโยะชิมิได้ขึ้นเป็นโชกุนลำดับที่ 10 สืบต่อมา</doc>
