<doc id="178186" url="https://th.wikipedia.org/wiki?curid=178186" title="กุมารเวชศาสตร์">กุมารเวชศาสตร์ กุมารเวชศาสตร์ () เป็นสาขาวิชาหนึ่งของแพทยศาสตร์ที่เกี่ยวข้องกับการดูแลทางการแพทย์แก่ทารก, เด็ก, และวัยรุ่น กล่าวคือตั้งแต่แรกเกิดจนถึงอายุประมาณ 14-18 ปีขึ้นกับเกณฑ์ของแต่ละสถานที่และประเทศ แพทย์ผู้เชี่ยวชาญด้านกุมารเวชศาสตร์จะเรียกว่า กุมารแพทย์ (pediatrician) ซึ่งต้องสำเร็จการศึกษาแพทยศาสตรบัณฑิต และแพทย์ประจำบ้านด้านกุมารเวชศาสตร์ แล้วได้ผ่านการสอบเพื่อวุฒิบัตรและหนังสืออนุมัติเป็นผู้มีความรู้ความชำนาญในการประกอบวิชาชีพเวชกรรม สาขากุมารเวชศาสตร์ ซึ่งในประเทศไทยออกให้โดยแพทยสภา คำว่า pediatrics มาจากรากศัพท์ในภาษากรีก παῖdh pais แปลว่าเด็ก และ ἰατρός iatros แปลว่าแพทย์หรือผู้รักษา เมื่อรวมกันจึงแปลว่า ผู้ที่รักษาเด็ก สำหรับในภาษาไทย "กุมาร" หมายถึง เด็กเล็ก ซึ่งมาจากภาษาบาลี หมายถึง "เด็กผู้ชาย" หรือ "บุตรชาย"กุมารเวชศาสตร์เฉพาะทาง กุมารเวชศาสตร์เฉพาะทาง. ในประเทศไทย แพทยสภาเป็นองค์กรที่ออกวุฒิบัตรแสดงความรู้ความชำนาญในสาขาเฉพาะทางกุมารเวชศาสตร์ โดยจำแนกเป็นสาขาย่อยต่างๆ ของกุมารเวชศาสตร์ดังต่อไปนี้- กุมารเวชศาสตร์ทารกแรกเกิดและปริกำเนิด - กุมารเวชศาสตร์โรคติดเชื้อ - กุมารเวชศาสตร์โรคระบบทางเดินอาหารและโรคตับ - กุมารเวชศาสตร์ประสาทวิทยา - กุมารเวชศาสตร์โรคภูมิแพ้และภูมิคุ้มกัน - กุมารเวชศาสตร์โรคต่อมไร้ท่อและเมตาบอลิสม - กุมารเวชศาสตร์พัฒนาการและพฤติกรรม - กุมารเวชศาสตร์โรคไต - กุมารเวชศาสตร์โรคหัวใจ - กุมารเวชศาสตร์โรคระบบการหายใจ - กุมารเวชศาสตร์ตจวิทยา - โลหิตวิทยาและมะเร็งในเด็ก - กุมารเวชศาสตร์โรคเลือด</doc>
