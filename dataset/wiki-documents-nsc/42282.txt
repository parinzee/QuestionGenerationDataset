<doc id="42282" url="https://th.wikipedia.org/wiki?curid=42282" title="แหลมเหนือ">แหลมเหนือ แหลมเหนือ (อังกฤษ: North Cape; นอร์เวย์: Nordkapp) เป็นแหลมที่อยู่ปลายเกาะมาเกโรยา ในภาคเหนือของประเทศนอร์เวย์ ตัวแหลมมีความสูง 307 เมตรจากระดับน้ำทะเลเป็นหน้าผาที่สูงชันตั้งอยู่ ณ ละติจูด 71° 10’ 21” เหนือ และลองจิจูด 25° 47’ 40” ตะวันออก ซึ่งในความเป็นจริงแล้วยังมีแหลมชื่อ “คนิฟสเกลลอดเดน” ที่อยู่ห่างออกไปทางเหนือว่า 1500 เมตรที่อยู่ขึ้นไปทางเหนือมากกว่า แหลมเหนือได้รับการตั้งชื่อโดยนักสำรวจชาวอังกฤษชื่อ ริชาร์ด ชานเซลเลอร์ เมื่อ พ.ศ. 2076 ในขณะที่ผ่านจุดนี้ไปเพื่อค้นหาเส้นทางเดินเรือด้านตะวันออกเฉียงเหนือ หลังจากนั้น แหลมนี้ก็ได้มีผู้แวะมาเยือนเป็นครั้งคราวโดยนักสำรวจอื่นๆ ผู้ชอบการผจญภัยปีนป่ายหน้าผาที่ชันเกือบตั้งฉากเพื่อขึ้นไปยังบนที่ราบส่วนบน ผู้มาเยือนที่มีชื่อเสียงได้แก่ พระเจ้าออสกา ที่ 2 แห่งนอร์เวย์ ทรงเยือนเมื่อ พ.ศ. 2416 และพระบาทสมเด็จพระจุลจอมเกล้าเจ้าอยู่หัวทรงเยือนเมื่อวันที่ 12 กรกฎาคม พ.ศ. 2450 และในระหว่างสงครามโลกครั้งที่ 2 ได้มีการบสำคัญที่เรียกชื่อว่า การสู้รบแห่งแหลมเหนือ ในมหาสมุทรอาร์กติก ณ บริเวณใกล้กับแหลมเหนือ ปัจจุบันแหลมเหนือเป็นจุดดึงดูดนักท่องเที่ยวของนอร์เวย์ที่ผู้คนไปชมพระอาทิตย์เที่ยงคืนในฤดูร้อนกันมาก และที่แหลมแห่งนี้มีพิพิธภัณฑ์แสดงนิทรรศการประวัติของแหลมเหนือซึ่งรวมถึงพระราชประวัติในการเยือนเสด็จของพระบาทสมเด็จพระเจ้าอยู่หัวในครั้งนั้นด้วย</doc>
