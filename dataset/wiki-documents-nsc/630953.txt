<doc id="630953" url="https://th.wikipedia.org/wiki?curid=630953" title="ซูเปอร์มาริโอบราเธอส์">ซูเปอร์มาริโอบราเธอส์ ซูเปอร์มาริโอบราเธอส์ ( ; ) เป็นวิดีโอเกมแพลตฟอร์มที่พัฒนาโดยนินเทนโด อีเอดี (Nintendo Entertainment Analysis & Development) และจัดจำหน่ายโดยนินเทนโด เป็นภาคต่อไม่แท้ (pseudo-sequel) ของเกม มาริโอบราเธอส์ (ค.ศ. 1983) ออกจำหน่ายครั้งแรกในญี่ปุ่นบนเครื่องแฟมิลีคอมพิวเตอร์วันที่ 13 กันยายน ค.ศ. 1985 และแฟมิคอมในอเมริกาเหนือในปี ค.ศ. 1985 ยุโรปในวันที่ 15 พฤษภาคม ค.ศ. 1987 และออสเตรเลียในปี ค.ศ. 1987 เป็นเกมแรกของเกมชุดซูเปอร์มาริโอ ในเกมซูเปอร์มาริโอบราเธอส์ ผู้เล่นจะได้ควบคุมมาริโอ และในโหมดเล่นสองคน ผู้เล่นคนที่สองจะได้ควบคุมน้องชายของมาริโอชื่อ ลุยจิ ขณะที่เขาเดินทางฝ่าอาณาจักรเห็ดเพื่อช่วยเหลือเจ้าหญิงพีชจากตัวร้ายชื่อบาวเซอร์ หรือ ราชาคุปปะ ใน ค.ศ. 2005 ผลสำรวจไอจีเอ็นตั้งชื่อให้เกม "บุกเบิก" และ "มีอิทธิพลสูง" นี้เป็น "เกมที่ดีที่สุดตลอดกาล" โดยมองว่าเป็นเกมที่ฟื้นฟูยุคตกต่ำของตลาดวิดีโอเกมอเมริกันในยุค 1980 เกมมีอิทธิพลอย่างมาก ทำให้เกมประเภทจอเลื่อนไปด้านข้าง (side-scrolling) ได้รับความนิยมมากขึ้นไปอีก เกมขายดีอย่างมหาศาล และเป็นเกมที่ขายดีที่สุดเป็นเวลาประมาณ 3 ทศวรรษ จนกระทั่งโดนเกมวีสปอร์ตโค่นไป ความสำเร็จของเกมซูเปอร์มาริโอบราเธอส์ทำให้เกมได้ลงเครื่องเล่นหลักของนินเทนโดเกือบทุกเครื่อง นินเทนโดปล่อยเครื่องเล่นวี และนินเทนโด ดีเอสไอ ขนาด XL เวอร์ชันพิเศษสีแดง ลายมาริโอ เป็นเวอร์ชันจำกัดจำนวนในปลายปี ค.ศ. 2010 เนื่องในโอกาสครบรอบ 25 ปีของการจำหน่ายเกมการเล่น การเล่น. ปุ่มขึ้น(ไต่ต้นถั่ว) ปุ่มลง(ไต่ต้นถั่ว,ลงท่อ,หมอบ) ปุ่มซ้าย(เคลื่อนที่ไปทางซ้าย) ปุ่มขวา(เคลื่อนที่ไปทางขวา) A(กระโดด) B(ยิงลูกไฟ,วิ่งเร็ว) Select(เลือกผู้เล่น) Start(เริ่มเกม,หยุด) คำเตือน อย่าเล่นจนชีวิตเหลือ 0 License by nintendo Copyright 2018 nintendo</doc>
