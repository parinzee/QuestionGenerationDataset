<doc id="425749" url="https://th.wikipedia.org/wiki?curid=425749" title="สโมสรฟุตบอลเรนเจอส์">สโมสรฟุตบอลเรนเจอส์ สโมสรฟุตบอลเรนเจอส์ () เป็นสโมสรฟุตบอลจากเมืองกลาสโกว์ ประเทศสกอตแลนด์ เล่นอยู่ในสกอตติชพรีเมียร์ลีก นิยมเรียกกันว่า กลาสโกว์เรนเจอส์ (Glasgow Rangers) ถึงแม้ว่าคำว่ากลาสโกว์จะไม่ใช่เป็นส่วนหนึ่งของชื่อสโมสรอย่างเป็นทางการก็ตาม สโมสรมีสนามเหย้าคือสนามกีฬาไอบรอกซ์ สนามกีฬาที่นั่งล้วน จำนวน 50,817 ที่นั่ง ตั้งอยู่ทางทิศใต้-ตะวันตกของกลาสโกว์ เรนเจอส์ชนะในลีกแชมเปียนชิป 54 ครั้ง ชนะในแชมเปียนชิปมากกว่าสโมสรใดในโลก และยังชนะในสกอตติชลีกคัป 27 ครั้ง มากกว่าสโมสรสกอตแลนด์สโมสรใด และชนะสกอตติชคัป 33 ครั้ง ในปี ค.ศ. 1961 เรนเจอส์สามารถเข้าสู่รอบตัดสินในยูฟ่าคัพวินเนอร์สคัพ เป็นสโมสรอังกฤษสโมสรแรกที่สามารถเข้าสู่รอบตัดสินได้ในการแข่งขันของยูฟ่า เรนเจอส์ยังชนะเลิศในยูฟ่าคัพวินเนอร์สคัพ ในปี ค.ศ. 1972 ได้ตำแหน่งรองชนะเลิศในปี ค.ศ. 1961 และ ค.ศ. 1967 และยังได้ตำแหน่งรองชนะเลิศในยูฟ่ายูโรปาลีก ค.ศ. 2008 โดยเฉพาะในการได้แชมป์ยูฟ่าคัพวินเนอร์สคัพ ในปี ค.ศ. 1972 นั้น เรนเจอส์ได้สร้างประวัติศาสตร์ด้วยการใช้ผู้เล่น 11 คน เป็นชาวเมืองกลาสโกว์ล้วน ๆ ในปี ค.ศ. 2012 เรนเจอส์ประสบปัญหาด้านการเงินต้องเข้ารับการฟื้นฟูกิจการ ถูกลดชั้นไปเล่นดิวิชั่น 3 ของสกอตแลนด์ และเปลี่ยนชื่อเป็นเรนเจอส์เอฟซี (Rangers F.C.) และค่อย ๆ ฟื้นฟูกิจการจนกระทั่งกลับมาสู่สกอตติชพรีเมียร์ชิปได้อีกครั้ง ในฤดูกาล 2016–17</doc>
