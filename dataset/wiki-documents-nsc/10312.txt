<doc id="10312" url="https://th.wikipedia.org/wiki?curid=10312" title="สถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัย">สถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัย สถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัย (Sasin Graduate Institute of Business Administration of Chulalongkorn University) เป็นสถาบันที่เปิดทำการเรียนการสอนในระดับบัณฑิตศึกษา (นานาชาติ) ทางด้านบริหารธุรกิจ การตลาด การจัดการ และสาขาที่เกี่ยวข้อง โดยความร่วมมือกันระหว่าง จุฬาลงกรณ์มหาวิทยาลัย The Kellogg School of Management ของมหาวิทยาลัยนอร์ทเวสเทิร์น และ Wharton School ของมหาวิทยาลัยเพนซิลเวเนีย นอกจากนี้ สถาบันบัณฑิตบริหารธุรกิจศศินทร์ยังเป็นสถาบันแห่งแรกในไทยที่ได้รับการรับรองจากสมาคมเพื่อพัฒนาวิทยาลัยธุรกิจ (Association to Advance Collegiate Schools of Business) ด้วยประวัติ ประวัติ. ในการประชุมเมื่อวันที่ 15 กันยายน พ.ศ. 2525 สภาจุฬาลงกรณ์มหาวิทยาลัย ได้มีมติให้จัดตั้ง "สถาบันบัณฑิตบริหารธุรกิจแห่งจุฬาลงกรณ์มหาวิทยาลัย" ขึ้น ต่อมา ในวโรกาสวันเฉลิมพระชนมพรรษาครบ 5 รอบ ของ พระบาทสมเด็จพระเจ้าอยู่หัวภูมิพลอดุลยเดช ในวันที่ 5 ธันวาคม พ.ศ. 2530 พระบาทสมเด็จพระเจ้าอยู่หัวทรงพระกรุณาโปรดเกล้าฯ พระราชทานนาม "ศศินทร์" เป็นชื่อสถาบัน โดยมีที่มาจากคำในภาษาสันสกฤต 2 คำ ได้แก่ "ศศ" หมายถึง กระต่าย ซึ่งเป็นปีนักษัตรที่พระบาทสมเด็จพระเจ้าอยู่หัวทรงพระราชสมภพ และ "อินทร์" หมายถึง หัวหน้าหรือผู้เป็นใหญ่ ดังนั้น ศศินทร์ จึงหมายความว่า หัวหน้าของเหล่ากระต่าย นอกจากนี้ ยังพระราชทานนาม "ศศปาฐศาลา" เป็นชื่ออาคารเรียน และ "ศศนิเวศ" เป็นชื่อหอพักนานาชาติด้วย นอกจากนี้ สถาบันบัณฑิตบริหารธุรกิจศศินทร์ยังเปิดศูนย์การเรียนรู้นานาชาติขึ้นที่จังหวัดพังงาโดยได้รับพระราชทานชื่อจากพระบาทสมเด็จพระเจ้าอยู่หัวภูมิพลอดุลยเดชว่า "ศศภูมิ" ซึ่งหมายความว่า ที่อยู่หรือแผ่นดินของกระต่ายหลักสูตรหลักสูตร. - หลักสูตรบริหารธุรกิจมหาบัณฑิต : Master of Business Administration (MBA) - หลักสูตรบริหารธุรกิจมหาบัณฑิตการจัดการ : Master of Business Administration(Executive) (EMBA) - หลักสูตรประกาศนียบัตรบัณฑิต สาขาการจัดการทรัพยากรมนุษย์ : Graduate Diploma in Human Resource Management (Grad Dip in HRM) - หลักสูตรวิทยาศาสตรมหาบัณฑิต สาขาการจัดการทรัพยากรมนุษย์ : Master of Science in Human Resource Management (M.Sc. in HRM) - หลักสูตรผู้บริหารระดับสูง : Senior Executive Program (SEP) - หลักสูตรภาษาอังกฤษเพื่อการสื่อสารเชิงธุรกิจ : Management Communication in English (MCE) - Executive Education Programs (Exec Ed) - หลักสูตรบริหารธุรกิจดุษฎีบัณฑิต : Phd in Finance & Phd in MarketingSasin Japan Center (SJC) Sasin Japan Center (SJC). Sasin Japan Center (SJC) เป็นศูนย์ที่ปรึกษาด้านธุรกิจ ด้านการจัดการในรูปแบบของการจัดอบรม สัมมนา การศึกษาและวิจัยความเป็นไปได้ของการตลาด และการลงทุนของธุรกิจทุกประเภท รวมทั้งบทบาทในการเชื่อมความสัมพันธ์ระหว่างนักลงทุนญี่ปุ่นกับภาคธุรกิจต่างๆ ในประเทศไทย สำหรับการวิจัยและพัฒนานั้น SJC ได้รับความร่วมมือจาก JMAC (Japan Management Association Consulting) ซึ่งเป็นหน่วยงานที่ให้คำปรึกษาด้านธุรกิจที่มีชื่อเสียงและใหญ่ที่สุดในประเทศญี่ปุ่นศิษย์เก่าที่มีชื่อเสียงศิษย์เก่าที่มีชื่อเสียง. - กิตติรัตน์ ณ ระนอง อดีตผู้จัดการของตลาดหลักทรัพย์แห่งประเทศไทย - ชัยวัฒน์ อุทัยวรรณ กรรมการผู้จัดการใหญ่ ธนาคารนครหลวงไทย - สุรพงษ์ สืบวงศ์ลี อดีตรองนายกรัฐมนตรี อดีตรัฐมนตรีหลายกระทรวง กรรมการบริหารพรรคไทยรักไทย - สุรนันท์ เวชชาชีวะ อดีตกรรมการบริหารพรรคไทยรักไทย - พนิช วิกิตเศรษฐ์ อดีตรองผู้ว่าราชการกรุงเทพมหานครสมัยนายอภิรักษ์ โกษะโยธินสมัยแรก และสมาชิกสภาผู้แทนราษฎร พรรคประชาธิปัตย์ - วิรุฬ เตชะไพบูลย์ อดีตรัฐมนตรีช่วยว่าการกระทรวงพาณิชย์ และคณะทำงานด้านเศรษฐกิจ พรรคเพื่อไทย</doc>
