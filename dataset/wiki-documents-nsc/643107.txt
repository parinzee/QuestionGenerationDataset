<doc id="643107" url="https://th.wikipedia.org/wiki?curid=643107" title="คุกกี้โด">คุกกี้โด Cookie dough (คุกกี้โด หรือ คุกกี้ดิบ)หมายถึง ส่วนผสมของคุ้กกี้ซึ่งผ่านการคลุกเคล้าเข้าด้วยกันจนสามารถทำเป็นรูปร่างต่างๆได้ แต่ยังไม่ได้ผ่านการอบร้อนเพื่อให้ตัวแป้งสุกและแข็งตัว ส่วนผสมคุกกี้โดนี้มักจะถูกแบ่งออกเป็นส่วน และนำไปอบเป็นชิ้น หรือ รับประทานทั้งที่ยังดิบ คุกกี้โดเป็นขนมชนิดหนึ่งที่สามารถทำเองได้ที่บ้าน และหาซื้อชนิดสำเร็จรูปแช่แข็งที่มีขายโดยทั่วไปได้ (มักมาในรูปแบบก้อน หรือ บรรจุกระป๋อง) ขณะเดียวกันของหวานต่างๆที่มีส่วนผสมของคุกกี้โด เช่น ไอศกรีม ลูกกวาด หรือ มิลค์เชค เองก็มีให้เห็นตามท้องตลาดอยู่บ่อยครั้ง โดยคุกกี้โดสำเร็จรูปที่วางขายมักจะมาในรสชาติซึ่งเป็นที่นิยมโดยทั่วไป เช่น รสช้อคโกแลตชิพ, รสโอ้ตมีล เรซิ่น, รสเนยถั่ว, รสน้ำตาล, รสสนิกเกอร์ดูดเดิล, และรสไวท์ช้อคโกแลตแมคคาเดเมีย ไอศกรีมที่มีคุกกี้โดเป็นส่วนประกอบเริ่มมาได้รับความนิยมเป็นครั้งแรกจากไอศกรีมชั้นเลิศของฟิลล์ ซึ่งทำจากโฮมเมดคุกกี้โดและไอศกรีมยี่ห้อ เบ็นแอนด์เจอรี่ (Ben&Jerry) และช้อคโกแลตชิพคุ้กกี้โดซึ่งได้จากผู้แทนจำหน่ายอาหาร ไรโน ฟู้ดส์ส่วนผสมส่วนผสม. - เนย หรือ มาการีน - น้ำตาล - เบคกิ้งโซดา - เกลือ - วานิลลา - แป้ง - ผงฟู - ไข่ไก่ข้อกังวลเกี่ยวกับสุขภาพ ข้อกังวลเกี่ยวกับสุขภาพ. เนื่องจากคุกกี้โดมีไข่ดิบเป็นส่วนประกอบสำคัญ การบริโภคคุกกี้โดจึงเพิ่มความเสี่ยงต่อการเกิด โรคซัมโมเนลโลซิส ซึ่งเป็นโรคที่เกิดจากอาหารเป็นพิษ ด้วยเหตุนี้ องค์การอาหารและยาในสหรัฐอเมริกาจึงไม่เห็นด้วยเป็นอย่างยิ่งต่อการบริโภคอาหารชนิดใดก็ตามที่มีส่วนผสมของไข่ดิบ คุกกี้โดที่ถูกคิดค้นมาเพื่อรับประทานโดยเฉพาะ อย่างเช่นคุกกี้โดที่เป็นส่วนประกอบในไอศกรีม จึงจำเป็นต้องทำโดยปราศจากไข่ดิบ หรือ ทำจากไข่ไก่ที่ผ่านการฆ่าเชื้อโรคด้วยความร้อนสูงเท่านั้น ทั้งนี้เพื่อให้มั่นใจว่าปลอดภัยสำหรับการบริโภค ในเดือนมิถุนายน ปี 2009 องค์การอาหารและยาของสหรัฐอเมริกาได้ทำการประกาศเรียกคืน ผลิตภัณฑ์คุกกี้โด ซึ่งผลิตโดยบริษัท เนสท์เล่ เนื่องจากปริมาณเชื้ออีโคไลที่เจือปนในผลิตภัณฑ์ดังกล่าวอาจก่อให้เกิดอันตรายได้ ซึ่งได้มีการพบว่าผู้ป่วยจากเชื้ออีโคไลกว่า 7,000 ราย มีความเชื่อมโยงกับคุกกี้โดดังกล่าว หากแต่ไม่พบกรณีใดที่ส่งผลถึงทารกในครรภ์ ต่อมาในปี 2010 บริษัทเนสท์เล่ จึงได้ตัดสินใจหันมาใช้ความร้อนในกระบวนการที่เกี่ยวข้องกับการผลิตแป้งทั้งหมดที่ใช้ในการทำคุกกี้โด เพื่อให้ถูกสุขลักษณะ</doc>
