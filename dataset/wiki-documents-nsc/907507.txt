<doc id="907507" url="https://th.wikipedia.org/wiki?curid=907507" title="ตะละแม่ศรี">ตะละแม่ศรี ตะละแม่ศรี (, ตะละหมี่สิริ; หรือ တလမေသီရိ) เป็นเจ้าหญิงแห่งอาณาจักรเมาะตะมะ-หงสาวดี พระนางเป็นพระราชธิดาพระองค์ใหญ่ของพระยาอู่ รัชกาลที่ 8 และเป็นพระเชษฐภคินีต่างพระมารดาของพระเจ้าราชาธิราช รัชกาลที่ 9 พระนางอภิเษกครั้งแรกกับพญากือนาแห่งอาณาจักรล้านนา ประมาณ ค.ศ 1365 - 1371 ต่อมาพระองค์อภิเษกครั้งที่ 2 กับสมิงมะราหู บุตรชายของชัยสุระ ขุนนางผู้ร่ำรวยในราชสำนักและเป็นผู้ถูกขุนนางกล่าวหาว่าเป็นชายชู้กับพระมหาเทวีผู้เป็นพระปิตุจฉา (ป้า) ตะละแม่ศรีเป็นพระราชธิดาพระองค์เดียวของพระยาอู่กับนางอำเตียว พระนางประสูติที่เมืองเมาะตะมะ ซึ่งขณะนั้นเป็นเมืองหลวงของอาณาจักรหงสาวดี พระนางเป็นพระราชบุตรองค์ใหญ่ของพระยาอู่ มีพระอนุชาและพระขนิษฐาต่างพระมารดา 3 พระองค์คือ พระยาน้อย, ตะละแม่ท้าว และ พ่อขุนเมือง</doc>
