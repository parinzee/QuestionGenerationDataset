<doc id="129668" url="https://th.wikipedia.org/wiki?curid=129668" title="การสังหารหมู่ที่โรงเรียนโยเกลา">การสังหารหมู่ที่โรงเรียนโยเกลา การสังหารหมู่โรงเรียนโยเกลา เกิดขึ้นวันที่ 7 พฤศจิกายน พ.ศ. 2550 ที่โรงเรียนมัธยมโยเกลา () ที่โยเกลา เขตเทศบาลตูซุลา ประเทศฟินแลนด์ มีผู้เสียชีวิตจากเหตุการณ์ทั้งสิ้น 9 ราย เป็นนักเรียน 6 ราย อาจารย์ใหญ่ พยาบาลโรงเรียน และตัวผู้ก่อเหตุ ซึ่งเป็นนักเรียนชายวัย 18 ปี ชื่อเปกกา-เอริก เอาวิเนน ก่อนหน้าที่จะเกิดเหตุการณ์ เอาวิเนนได้เผยแพร่วิดีโอผ่านเว็บไซต์ยูทูบเกี่ยวกับการสังหารหมู่นี้ เหตุการณ์นี้เป็นการยิงกันภายในโรงเรียนครั้งที่สองของประเทศ ก่อนหน้านี้เคยเกิดเหตุการณ์ยิงกันในโรงเรียนที่เรามา เมื่อปีพ.ศ. 2532 ในประเทศฟินแลนด์ การเป็นเจ้าของปืนเป็นเรื่องปกติ แต่การใช้อาวุธปืนจนถึงแก่ชีวิตเป็นเรื่องที่เกิดขึ้นน้อยมากเหตุการณ์ เหตุการณ์. ตำรวจได้รับแจ้งเหตุเมื่อเวลา 11.44 น. ตามเวลาท้องถิ่น มีการประกาศในโรงเรียนให้นักเรียนทั้งหมดอยู่ในห้องเรียนและล็อกประตู หน่วยปฏิบัติการชุดแรกเข้าปิดล้อมโรงเรียนในเวลา 11.55 น. และสั่งให้ผู้ก่อเหตุมอบตัว แต่ผู้ก่อเหตุยิงไปทางเจ้าหน้าที่ ซึ่งไม่ได้รับบาดเจ็บใดๆ เสียงปืนนัดสุดท้ายดังขึ้นเมื่อเวลา 12.04 น. เมื่อเปกกา-เอริก เอาวิเนนยิงตัวเองที่ศีรษะ เอาวิเนนถูกพบในห้องน้ำของโรงเรียนเมื่อเวลา 13.53 น. และเสียชีวิตเมื่อเวลา 22.14 น. ที่โรงพยาบาล มีผู้เสียชีวิตจากเหตุการณ์เก้าคน เป็นนักเรียนชายห้าคน นักเรียนหญิงหนึ่งคน อาจารย์ใหญ่ และพยาบาลโรงเรียนผู้ก่อเหตุ ผู้ก่อเหตุ. ผู้ก่อเหตุยิงครั้งนี้เป็นนักเรียนชายอายุ 18 ปี ชื่อเปกกา-เอริก เอาวิเนน (Pekka-Eric Auvinen) ซึ่งเป็นนักเรียนของโรงเรียน เอาวิเนนเขียนถึงตัวเองเป็นภาษาอังกฤษในหน้าประวัติของเว็บไซต์ยูทูบว่า "I am a cynical existentialist, antihuman humanist, antisocial socialdarwinist, realistic idealist and godlike atheist." (ผมเป็นนักอัตถิภาวนิยมที่ไม่เชื่อความจริงใจ นักมนุษยนิยมที่ต่อต้านมนุษย์ โซเชียลดาร์วินนิสต์ที่ต่อต้านสังคม นักจิตนิยมแบบสัจนิยม และนักอเทวนิยมที่เป็นเหมือนพระเจ้า) ในหน้าประวัติยังกล่าวถึงความนิยม "การคัดเลือกตามธรรมชาติ" (natural selection) และความเกลียดชังมนุษยชาติ "ผมในฐานะผู้คัดเลือกตามธรรมชาติ จะทำลายทุกคนที่ผมเห็นว่าไม่เหมาะสม ความเสื่อมเสียของเผ่าพันธุ์มนุษย์ และความล้มเหลวของการคัดเลือกตามธรรมชาติ" เอาวิเนนยังเขียนว่า ทั้งหมดนี้เป็นสงครามของเขา และอย่าโทษคนอื่น ไม่ว่าจะเป็นพ่อแม่ เพื่อน หนังสือ เพลง เกม ก่อนที่จะเกิดเหตุการณ์ เอาวิเนนอัปโหลดวิดีโอในยูทูบผ่านบัญชีผู้ใช้ "sturmgeist89" ตั้งชื่อว่า "Jokela High School Massacre - 11/7/2007 (การสังหารหมู่ที่โรงเรียนมัธยมโยเกลา)" "naturalselection89" บัญชีผู้ใช้ก่อนหน้านั้นของเอาวิเนน ถูกห้ามใช้ในเดือนตุลาคม วิดีโอส่วนใหญ่ที่เขาอัปโหลดเกี่ยวข้องกับการยิงปืนและความรุนแรง เช่นเหตุการณ์สังหารหมู่ที่โรงเรียนมัธยมโคลัมไบน์ การโจมตีด้วยแก๊สซารินที่โตเกียว และการระเบิดในระหว่างสงครามอิรัก รวมถึงวิดีโอที่มีการอ้างอิงถึงเหตุการณ์ที่มหาวิทยาลัยเวอร์จิเนียเทค</doc>
