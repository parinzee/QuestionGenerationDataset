<doc id="201911" url="https://th.wikipedia.org/wiki?curid=201911" title="น้ำตาลโดนัท">น้ำตาลโดนัท น้ำตาลโดนัท (Donut sugar) คือ น้ำตาลเคลือบหน้าโดนัท (Coating Sugar) มีลักษณะเป็นผงละเอียด สีขาว หอม เย็น ไม่ละลาย สร้างรสสัมผัสที่ดี ถูกผลิตขึ้นเพื่อใช้เป็นวัตถุดิบในอุตสาหกรรมการทำโดนัท น้ำตาลโดนัท มีคุณสมบัติการใช้งานแตกต่างจากน้ำตาลไอซิ่ง (Icing Sugar) กล่าวคือน้ำตาลไอซิ่งทำหน้าที่เป็นสารให้ความหวานในผลิตภัณฑ์เบเกอรี่ แต่น้ำตาลโดนัทถูกใช้งานเพื่อตกแต่งหน้าโดนัทโดยเฉพาะ (Coating Sugar) ยังมีผู้ใช้บางส่วนเข้าใจผิด คิดว่าน้ำตาลไอซิ่งสามารถใช้แทนน้ำตาลโดนัทได้ ผลที่ตามมาคือ เกิดความเสียหายของชิ้นโดนัท ไอซิ่งที่เพิ่งจะโรยไว้ไม่นาน เกิดละลายกลายเป็นน้ำเชื่อม เปียกแฉะ ดังนั้นผู้ใช้ควรศึกษาคุณสมบัติและวิธีการใช้งานของวัตถุดิบให้ดีก่อนใช้งาน ขั้นตอนการใช้งานน้ำตาลโดนัทค่อนข้างง่าย เพียงนำน้ำตาลโดนัทมาโรยลงบนผิวหน้าของโดนัท หรือนำโดนัททั้งชิ้นคลุกลงในน้ำตาลโดนัท ในอดีตน้ำตาลโดนัทจะเป็นสินค้านำเข้า แต่ปัจจุบันคนไทยสามารถผลิตได้เองแล้ว อย่างไรก็ตามน้ำตาลโดนัทเป็นวัตถุดิบเฉพาะกลุ่ม ไม่มีวางจำหน่ายทั่วไป จึงหาซื้อได้ไม่ง่ายนัก จะมีวางขายอยู่เฉพาะในร้านจำหน่ายวัตถุดิบเบเกอรี่</doc>
