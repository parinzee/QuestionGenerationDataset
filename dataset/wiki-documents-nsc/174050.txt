<doc id="174050" url="https://th.wikipedia.org/wiki?curid=174050" title="หม่อมราชวงศ์รำพิอาภา เกษมศรี">หม่อมราชวงศ์รำพิอาภา เกษมศรี หม่อมราชวงศ์หญิงรำพิอาภา เกษมศรี หรือในชื่อเล่นว่า คุณหญิงเอ๋ย (25 ตุลาคม พ.ศ. 2480 - ) ภริยา หม่อมหลวงพีระพงศ์ เกษมศรี อดีตเอกอัครราชทูตผู้แทนถาวรแห่งประเทศไทยประจำสหประชาชาติ เอกอัครราชทูตไทย ณ กรุงโตเกียว และกรุงวอชิงตัน และอดีตราชเลขาธิการ หม่อมราชวงศ์รำพิอาภา เกษมศรี มีนามเดิมว่า หม่อมราชวงศ์รำพิอาภา สวัสดิวัตน์ เป็นธิดาของหม่อมเจ้านนทิยาวัด สวัสดิวัตน์ กับ หม่อมเจ้าหญิงสุวภาพเพราพรรณ วุฒิไชย มีพี่สาวคือ หม่อมราชวงศ์สุวนันท์ วัลยะเสวี (สวัสดิวัตน์) สำเร็จการศึกษาจากประเทศอังกฤษ สมรสกับ หม่อมหลวงพีระพงศ์ เกษมศรี มีบุตรธิดา 3 คน คือ- วนโสภิณ อมาตยกุล (เกษมศรี ณ อยุธยา) สมรสกับ อธิพงษ์ อมาตยกุล - นายแพทย์ทิวากร เกษมศรี ณ อยุธยา - พีระธน เกษมศรี ณ อยุธยา หม่อมราชวงศ์รำพิอาภา เกษมศรี เป็นประธานชมรมเพื่อความจริงและความโปร่งใส ซึ่งมีส่วนร่วมในการขับไล่ พ.ต.ท.ทักษิณ ชินวัตร ให้ลาออกจากตำแหน่งนายกรัฐมนตรีเครื่องราชอิสริยาภรณ์เครื่องราชอิสริยาภรณ์. - พ.ศ. 2542 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม) - พ.ศ. 2541 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2545 - เครื่องราชอิสริยาภรณ์จุลจอมเกล้า ชั้นทุติยจุลจอมเกล้า (ท.จ.)</doc>
