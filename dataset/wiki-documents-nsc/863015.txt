<doc id="863015" url="https://th.wikipedia.org/wiki?curid=863015" title="ตำบลโนนเจริญ">ตำบลโนนเจริญ ตำบลโนนเจริญ เป็นตำบลหนึ่งในอำเภอบ้านกรวด จังหวัดบุรีรัมย์ ปัจจุบันเป็นที่ตั้งของเทศบาลตำบลโนนเจริญประวัติ ประวัติ. บ้านโนนเจริญเดิมขึ้นอยู่กับตำบลบ้านกรวด อำเภอบ้านกรวด จังหวัดบุรีรัมย์ เดิมหมู่บ้านโนนเจริญเป็นหมู่บ้านที่มีเนินภูเขาเล็ก ๆ ตรงกลาง หมู่บ้าน (ปัจจุบัน คือ บริเวณวัดไตรคงคาราม) มีสระน้ำโบราณใหญ่ 2 สระ รอบหมู่บ้านชื่อ สระหนองสังข์ และสระบ้าน ซึ่งเป็นหมู่บ้านที่มีความอุดมสมบูรณ์ มีต้นไม้มากมายมีทางเดินของสัตว์ป่าลงมาดื่มน้ำในสระเป็นประจำ ชาวบ้านจึงพากันเรียกเนินเล็ก ๆ นี้ว่า โนนเจริญ ตามลักษณะความอุดมสมบูรณ์ของพื้นที่ ต่อมาได้แยกตั้งเป็นตำบลโนนเจริญ เมื่อปี พ.ศ. 2497 โดยมีนายนวล พาชื่นใจ เป็นกำนันคนแรก เทศบาลตำบลโนนเจริญ เป็นองค์กรปกครองส่วนท้องถิ่นประเภทเทศบาลตำบล มีพื้นที่ครอบคลุมทั่วทั้งตำบลโนนเจริญ เดิมเป็นองค์กรปกครองส่วนท้องถิ่นรูปแบบสภาตำบลเรียกว่า "สภาตำบลโนนเจริญ" จัดตั้งครั้งแรกเมื่อ พ.ศ. 2537 ต่อมาได้เลื่อนฐานะจากสภาตำบลเป็นองค์การบริหารส่วนตำบล เมื่อ 21 กุมภาพันธ์ พ.ศ. 2540 ต่อมาได้ยกฐานะเป็นเทศบาลตำบลโนนเจริญ ณ วันที่ 27 ตุลาคม พ.ศ. 2552 ตามพระราชบัญญัติเทศบาล พ.ศ. 2496 มีพื้นที่ทั้งหมด 21.679 ตารางกิโลเมตร ซึ่งครอบคลุมพื้นที่ทั้งตำบลโนนเจริญลักษณะภูมิศาสตร์ภูมิประเทศลักษณะภูมิศาสตร์. ภูมิประเทศ. - ลักษณะเป็นพื้นที่ราบลุ่ม โดยลาดเอียงจากทิศใต้ลงไปทิศเหนือ และสภาพทั่วไปเป็นดินร่วนปนทราย พื้นที่ส่วนใหญ่จึงเป็นพื้นที่ทำนาภูมิอากาศภูมิอากาศ. - ตำบลโนนเจริญ มีสภาพอากาศแบ่งออกเป็น 3 ฤดู ดังนี้- ฤดูร้อน : ปลายเดือนกุมภาพันธ์ ถึง พฤษภาคม - ฤดูฝน : เดือนพฤษภาคม ถึง ตุลาคม - ฤดูหนาว : เดือนพฤศจิกายน ถึง กุมภาพันธ์อาณาเขตอาณาเขต. - ทิศเหนือ ติดต่อกับตำบลเขาดินเหนือ - ทิศใต้ ติดต่อกับตำบลสายตะกู ตำบลจันทบเพชร - ทิศตะวันออก ติดต่อกับตำบลโคกกลาง อำเภอพนมดงรัก (จังหวัดสุรินทร์) - ทิศตะวันตก ติดต่อกับตำบลหินลาดการแบ่งเขตการปกครอง การแบ่งเขตการปกครอง. ตำบลโนนเจริญแบ่งออกเป็น 11 หมู่บ้าน ได้แก่- หมู่ที่ 1 บ้านโนนเจริญ - หมู่ที่ 2 บ้านโนนเจริญ - หมู่ที่ 3 บ้านโนนเจริญ - หมู่ที่ 4 บ้านโนนเจริญ - หมู่ที่ 5 บ้านโนนเจริญ - หมู่ที่ 6 บ้านหนองแวง - หมู่ที่ 7 บ้านหัวถนน - หมู่ที่ 8 บ้านสายโท 9 ซอย 3 - หมู่ที่ 9 บ้านโคกใหญ่ - หมู่ที่ 10 บ้านสามขาพัฒนา - หมู่ที่ 11 บ้านสันติสุขประชากร ประชากร. ตำบลโนนเจริญมีประชากรทั้งหมด 8,507 คน ประชากรส่วนใหญ่เป็นคนไทยอีสาน (ลาว) รองลงมาคือ เขมร ส่วย ไทย ไทยโคราชโครงสร้างพื้นฐาน โครงสร้างพื้นฐาน. การคมนาคม การคมนาคมติดต่อระหว่างตำบลและหมู่บ้านใช้การคมนาคมทางบกโดยทางรถยนต์เป็นหลักในการติดต่อและขนส่งผลิตผลทางการเกษตร โดยมีเส้นทางที่สำคัญ ดังนี้- ทางหลวงชนบท บร.3029 เชื่อมการคมนาคมระหว่างบ้านโนนเจริญกับบ้านพาชี - ทางหลวงชนบท บร.3056 เชื่อมการคมนาคมระหว่างบ้านโคกกระชายกับบ้านกรวด - ถนน รพช. บร. 3032 ขึ้นไปทางเหนือออกสู่ทางหลวงแผ่นดินหมายเลข 24 - ถนน รพช. บร. 3032 ลงไปทางใต้ออกสู่ทางหลวงแผ่นดินหมายเลข 2445 โทรคมนาคม เทศบาลตำบลโนนเจริญมีการใช้โทรศัพท์เคลื่อนที่และอินเทอร์เน็ตกันอย่างแพร่หลาย ในเขตเทศบาลมีเสาส่งสัญาณโทรศัพท์ทุกเครือข่ายครอบคลุมพื้นที่ทั้งตำบล และมีสายโทรศัพท์ผ่าน ทำให้การติดต่อสื่อสารทางโทรศัพท์และอินเทอร์เน็ตเป็นไปอย่างสะดวกรวดเร็วลักษณะสภาพทางเศรษฐกิจ ลักษณะสภาพทางเศรษฐกิจ. ราษฎรส่วนใหญ่ประมาณร้อยละ 70 ประกอบอาชีพเกษตรกรรมทำนาข้าว- ด้านพาณิชย์ มีการประกอบกิจการด้านการพาณิชยกรรมและการบริการจำนวนมาก เช่น ร้านค้า ร้านอาหาร สถานีบริการน้ำมัน ทวีกิจโนนเจริญ - ด้านการเงิน มีธนาคารและบริษัทสินเชื่อเข้ามาลงทุนได้แก่ ธนาคารเพื่อการเกษตรและสหกรณ์การเกษตร เมืองไทยลิสซิ่ง ศรีสวัสดิ์เงินติดล้อ - ด้านเกษตร ปัจจุบันราษฎรส่วนใหญ่ยังคงประกอบอาชีพเกษตรกรรม ได้แก่ การทำนาข้าว การทำสวนยาง ปลูกอ้อยด้านสาธารณสุขด้านสาธารณสุข. - โรงพยาบาลส่งเสริมสุขภาพ 1 แห่ง คือ โรงพยาบาลส่งเสริมสุขภาพตำบลโนนเจริญ ตั้งอยู่หมู่ที่ 5 บ้านโนนเจริญ ตำบลโนนเจริญ อำเภอบ้านกรวด จังหวัดบุรีรัมย์ด้านภาษาและวัฒนธรรมด้านภาษาและวัฒนธรรม. - ด้านภาษา ภาษาไทยถิ่นอีสานเป็นภาษาที่พูดกันที่มากที่สุดในเทศบาลตำบลโนนเจริญ นอกเหนือจากนั้นจะเป็นภาษาเขมร ส่วย ไทย ไทยเบิ้ง - ด้านประเพณีวัฒนธรรม มีงานประจำปี คือ ประเพณีลอยกระทง ซึ่งเป็นประเพณีประจำตำบล ประเพณีวันขึ้นปีใหม่ ประเพณีสงกรานต์ และงานบุญประเพณีในหมู่บ้านที่ยังทำอยู่ คือ บุญเบิกบ้าน บุญกุ้มข้าวใหญ่ ทำบุญเซ่นไหว้บรรพบุรุษตามความเชื่อด้านการศึกษา ด้านการศึกษา. การจัดการศึกษาในเขตเทศบาลตำบลโนนเจริญ มีตั้งแต่ระดับก่อนประถมศึกษาจนถึงระดับมัธยมศึกษา- ระดับก่อนประถมศึกษาและระดับประถมศึกษา 3 แห่ง โรงเรียนชุมชนบ้านโนนเจริญ โรงเรียนบ้านถนนโคกใหญ่ โรงเรียนบ้านหนองแวง - ระดับก่อนประถมศึกษา ประถมศึกษาและระดับมัธยมศึกษา (โรงเรียนขยายโอกาส) 1 แห่ง คือ โรงเรียนนิคมสร้างตนเอง 9 - ระดับมัธยมศึกษา 1 แห่ง คือ โรงเรียนโนนเจริญพิทยาคมวัด วัด. จำนวนวัดในเขตเทศบาล มีทั้งหมด 8 วัด คือ- วัดโนนเจริญ (ไตรคงคาราม) (วัดน้อย) - วัดสุภัทรบูรพาราม (วัดใหญ่) - วัดป่าโนนเจริญ - วัดสามขาพัฒนา (ตรีพัฒนาราม) - วัดโคกใหญ่ - วัดบ้านหัวถนน - วัดบ้านหนองแวง - วัดใหม่สามัคคีธรรมธนาคารธนาคาร. - ธนาคารเพื่อการเกษตรและสหกรณ์การเกษตร สาขาย่อยโนนเจริญสถานที่สำคัญสถานที่สำคัญ. - ศาลหลวงปู่ซาน เป็นศาลคู่บ้านคู่เมือง เป็นที่นับถือของชาวโนนเจริญ - เตาเผาสวาย - สถานีตำรวจภูธรโนนเจริญรายนามผู้บริหารรายนามผู้บริหาร. - นายกองค์การบริหารส่วนตำบลโนนเจริญ - นายกเทศมนตรีตำบลโนนเจริญ</doc>
