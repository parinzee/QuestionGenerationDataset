<doc id="423957" url="https://th.wikipedia.org/wiki?curid=423957" title="อินส์บรุค">อินส์บรุค อินส์บรุค () เป็นเมืองหลวงของรัฐทิโรล ซึ่งอยู่ทางตะวันตกของประเทศออสเตรีย ตั้งอยู่บนที่ราบลุ่มแม่น้ำอินน์ กลางหุบเขาของเทือกเขาแอลป์ ซึ่งสามารถมองเห็นยอดเขาสูงได้แก่ นอร์ดเคทเทอ (Nordkette, สูง 2,334 เมตร) อยู่ทางตอนเหนือของเมือง ยอดพัทแชร์โคเฟิล (Patscherkofel, สูง 2,246 เมตร) และแซร์เลส (Serles, สูง 2,718 เมตร) ที่ตั้งอยู่ทางตอนใต้ของเมือง เมืองอินส์บรุคมีชื่อเสียงในด้านเป็นศูนย์กลางของกีฬาฤดูหนาว ซึ่งเมืองแห่งนี้เคยเป็นเจ้าภาพจัดการแข่งขันกีฬาฤดูหนาวหลายครั้ง ได้แก่ โอลิมปิกฤดูหนาว 1964 และ 1976 พาราลิมปิกฤดูหนาว 1984 และ 1988 รวมถึงโอลิมปิกเยาวชนฤดูหนาวที่จัดขึ้นเป็นครั้งแรกในปี ค.ศ. 2012 ทำให้อินส์บรุคเป็นเมืองแรกของโลกที่ได้จัดกีฬาโอลิมปิกถึง 3 ครั้ง อินส์บรุคมีพื้นที่ 104.91 ตารางกิโลเมตร ปัจจุบันมีประชากร 121,791 คน คำว่า อินส์บรุค () มาจากคำว่า Inn ซึ่งเป็นชื่อแม่น้ำที่ไหลผ่านเมือง รวมกับ bruck ที่มาจากคำว่า Brücke ซึ่งเป็นคำในภาษาเยอรมันหมายถึง สะพาน ดังนั้นชื่อเมืองจึงมีความหมายว่า สะพานข้ามแม่น้ำอินน์เมืองพี่น้อง เมืองพี่น้อง. อินส์บรุคมีเมืองพี่น้องได้แก่- ไฟรบูร์ก เยอรมนี (ตั้งแต่ ค.ศ. 1963) - เกรอนอบล์ ฝรั่งเศส (ตั้งแต่ ค.ศ. 1963) - ซาราเยโว บอสเนียและเฮอร์เซโกวีนา (ตั้งแต่ ค.ศ. 1980) - ออลบอร์ เดนมาร์ก (ตั้งแต่ ค.ศ. 1982) - ทบิลิซี จอร์เจีย (ตั้งแต่ ค.ศ. 1982) - นิวออร์ลีนส์ สหรัฐอเมริกา (ตั้งแต่ ค.ศ. 1995) - อิซมีร์ ตุรกี</doc>
