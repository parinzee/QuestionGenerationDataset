<doc id="215353" url="https://th.wikipedia.org/wiki?curid=215353" title="จักรพรรดิหยวนเหวินจง">จักรพรรดิหยวนเหวินจง สมเด็จพระจักรพรรดิหยวนเหวินจง หรือ จายาตู ข่าน (16 กุมภาพันธ์ ค.ศ. 1304-2 กันยายน ค.ศ. 1332) จักรพรรดิองค์ที่ 8 แห่งราชวงศ์หยวน เป็นพระราชโอรสองค์ที่ 2 ในจักรพรรดิหยวนหวู่จง เมื่อจักรพรรดิเทียนซุนตี้สวรรคตลงในปี ค.ศ. 1328 (พ.ศ. 1871) พระองค์จึงขึ้นครองราชย์ ขณะชันษาได้ 24 พรรษา ทรงพระนามว่าจายาตู ข่าน หรือ จักรพรรดิหยวนเหวินจง ตลอดการครองราชย์ครั้งที่ 1 เพียง 1 ปี ทรงมีความรู้ที่ดีเรื่องประวัติศาสตร์และภาษาจีน รวมทั้งเรื่องวรรณกรรมและจิตรกรรม แต่ในปี ค.ศ. 1329 (พ.ศ. 1872) ทรงถูกพระเชษฐานามว่า คูสาลา ยึดราชสมบัติ และได้ขึ้นเป็น คูบุกตู ข่าน หรือจักรพรรดิหยวนหมิงจง ต่อมาทรงได้กลับมาครองราชย์ครั้งที่ 2 ตั้งแต่วันที่ 8 กันยายน ค.ศ. 1329-2 กันยายน ค.ศ. 1332 (พ.ศ. 1872-1875) จักรพรรดิหยวนเหวินจงสวรรคตเมื่อพระชนม์เพียง 29 พรรษา หลังจากพระองค์สวรรคต จักรพรรดิรัชกาลต่อมาคือจักรพรรดิหยวนหนิงจง พระราชนัดดาของพระองค์เอง</doc>
