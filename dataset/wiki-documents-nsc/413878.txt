<doc id="413878" url="https://th.wikipedia.org/wiki?curid=413878" title="เชอร์ล็อค โฮล์มส์ เกมพญายมเงามรณะ">เชอร์ล็อค โฮล์มส์ เกมพญายมเงามรณะ เชอร์ล็อก โฮล์มส์ เกมพญายมเงามรณะ () เป็นภาพยนตร์แอ็คชั่นสืบสวนของอังกฤษ-อเมริกา กำกับโดยกาย ริตชี และผลิตโดยโจเอล ซิลเวอร์, ไลโอเนล ไวแกรม, ซูซาน ดาวนีย์ และแดน ลิน ภาพยนตร์ชุดนี้เป็นภาคต่อของ เชอร์ล็อก โฮล์มส์ ดับแผนพิฆาตโลก ซึ่งเป็นภาพยนตร์ ค.ศ. 2009 โดยอิงจากตัวละครในชื่อเดียวกันที่สรรค์สร้างขึ้นโดยเซอร์อาร์เทอร์ โคนัน ดอยล์ เขียนบทโดยคีแรน มัลโรนีย์ กับมิเชล มัลโรนีย์ ส่วนโรเบิร์ต ดาวนีย์ จูเนียร์ และจู๊ด ลอว์ กลับมารับบทของพวกเขาอีกครั้งในบทของเชอร์ล็อก โฮมส์ และนายแพทย์จอห์น วอตสัน ตามลำดับ โดยเป็นคู่หูที่ต้องชิงไหวชิงพริบในการปราบศัตรูที่ร้ายกาจที่สุดของพวกเขานามว่า ศาสตราจารย์เจมส์ มอริอาร์ตี ซึ่งรับบทโดยแจเร็ด แฮร์ริส ภาพยนตร์ชุดนี้ได้รับอิทธิพลมาจากงานประพันธ์ของโคนัน ดอยล์ ที่มีชื่อว่า ปัจฉิมปัญหา (The Final Problem) แต่ก็เป็นเรื่องที่แต่งขึ้นใหม่มากกว่าการดัดแปลงจากของเดิมเนื้อเรื่องย่อ เนื้อเรื่องย่อ. เชอร์ล็อก โฮมส์ เคยเป็นผู้ได้รับการกล่าวขานว่าเป็นผู้ทรงสติปัญญาที่สุดในวงการ ทว่า ณ บัดนี้ ศาสตราจารย์มอริอาร์ตีได้ปรากฏขึ้นเป็นผู้จอมบงการคนใหม่โดยมีสติปัญญาเทียบเท่ากับเชอร์ล็อก โฮมส์ อีกทั้งมีความชั่วร้ายปราศจากการรู้ผิดชอบชั่วดี เมื่อเหตุการณ์ได้นำพาให้ทั้งคู่ได้มาพบกัน โฮมส์ได้ติดตามเบาะแสไปที่สโมสรใต้ดินอันเป็นที่เขาและไมครอฟต์ โฮมส์ ผู้เป็นพี่ชายได้ร่วมดื่มอวยพรให้แก่นายแพทย์วอตสัน และที่แห่งนี้โฮมส์ก็ได้พบกับซิม ผู้เป็นหมอดูไพ่ยิปซีที่สามารถล่วงรู้ถึงสิ่งต่าง ๆ ได้มากกว่าที่เธอได้บอกไว้ ส่งผลให้เธอตกเป็นเป้าหมายรายต่อไปจากฆาตกร การสืบสวนสอบสวนครั้งนี้เป็นมหันตภัยครั้งใหญ่ เมื่อวายร้ายรายนี้ได้พาโฮมส์, วอตสัน และซิม ออกจากอังกฤษไปยังฝรั่งเศส, เยอรมนี และสวิตเซอร์แลนด์ ซึ่งเป็นสถานที่ชี้ชะตาแห่งความเป็นความตายครั้งประวัติศาสตร์ของเชอร์ล็อก โฮมส์นักแสดงนำนักแสดงนำ. - โรเบิร์ต ดาวนีย์ จูเนียร์ รับบทเป็น เชอร์ล็อก โฮมส์ - จู๊ด ลอว์ รับบทเป็น นายแพทย์จอห์น วอตสัน - นูมี ราเพซ รับบทเป็น ซิม - แจเร็ด แฮร์ริส รับบทเป็น ศาสตราจารย์มอริอาร์ตี - สตีเฟน ฟราย รับบทเป็น ไมครอฟต์ โฮมส์ - ราเชล แม็กอดัมส์ รับบทเป็น ไอรีน แอดเลอร์บ็อกซ์ออฟฟิศ บ็อกซ์ออฟฟิศ. เชอร์ล็อก โฮล์มส์ เกมพญายมเงามรณะ ได้ขึ้นอยู่ในอันดับสูงสุดของบ็อกซ์ออฟฟิศสหรัฐและแคนาดา โดยวันเปิดตัวทำรายได้ที่ 14.6 ล้านเหรียญ ซึ่งลดลงจากยอดรวมวันเปิดตัวของภาคแรก (24.6 ล้านเหรียญ) ส่วนในสหราชอาณาจักร เกมพญายมเงามรณะ ประสบความสำเร็จด้วยรายได้ 3.83 ล้านปอนด์ในช่วงระยะเวลา 3 วัน เทียบได้กับ 3.08 ล้านปอนด์ของขอรายได้สองวันแรกของภาคแรก ในช่วงสุดสัปดาห์ที่มีการชะลอตัว ภาพยนตร์ชุดนี้ทำรายได้ 39.6 ล้านเหรียญ เป็นภาพยนตร์อันดับหนึ่งของบ็อกซ์ออฟฟิศ แต่มีรายได้น้อยกว่าการเปิดตัวในช่วงสุดสัปดาห์ของภาคแรก (62.3 ล้านเหรียญ) และภาพยนตร์นี้ ทำรายได้ที่ 14.7 ล้านเหรียญในต่างประเทศภาคต่อ ภาคต่อ. วอร์เนอร์บราเธอร์สได้ประกาศแผนร่างฉบับแรกสำหรับ เชอร์ล็อก โฮมส์ 3 ที่จะผลิตด้วยฝีมือของนักเขียนบทภาพยนตร์ ดริว เพียร์ซ ซึ่งกำลังเขียนบทอยู่ ดาวนีย์, จู๊ด ลอว์ และแจเร็ด แฮร์ริส ต่างได้ทำสัญญาร่วมกันสำหรับภาพยนตร์ชุดที่สาม</doc>
