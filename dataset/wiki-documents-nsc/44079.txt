<doc id="44079" url="https://th.wikipedia.org/wiki?curid=44079" title="เวนอม">เวนอม เวนอม () เป็นตัวละครในการ์ตูนของมาร์เวลคอมิกส์ ซึ่งเป็นศัตรูที่ร้ายกาจของสไปเดอร์-แมนบทบาทกับตัวละครอื่นๆ บทบาทกับตัวละครอื่นๆ. เป็นตัวละครที่ปรากฏตัวในช่วง"ซีเคร็ท วอร์ส" ตัวละครนี้เป็นที่โด่งดังเนื่องจากเป็นตัวละครที่เป็นปรสิต และเคยเข้าสิงสไปเดอร์-แมนจนทำให้ชุดสีแดง-น้ำเงินของเขากลายเป็นสีดำมาแล้ว และเคยเข้าสิงเอ็ดดี้ บร็อก,แอน เวย์อิง,แพทริคเซีย โรเบิร์ตสัน,แองเจโล ฟอร์ทูนาโต,แม็ค การ์แกน(สกอร์เปี้ยน) จนกลายเป็นอสุรกายเวนอมมาแล้ว ปัจจุบันตัวละครนี้เป็นปรสิตให้กับแฟลช ทอมป์สัน หรือ เอเจนต์เวนอมประวัติจุดเริ่มต้น ประวัติ. จุดเริ่มต้น. ในขณะที่สไปเดอร์-แมนกำลังต่อสู้บนดาวประหลาด (เนื้อเรื่องย่อยภาคซีเคร็ท วอร์ส) เขาต้องยอมเสียสละเครื่องยิงใยแมงมุมอาวุธหลักของเขาไปในการช่วยเหลือเพื่อนพ้องจากการโดนหินทับที่โมเลกุล-แมนทุ่มใส่ ทำให้สไปเดอร์-แมนต้องหาอาวุธใหม่มาทดแทน โดยได้ข่าวจากฮีโร่คนอื่นๆมาว่ามีเครื่องยนต์ประหลาดในห้องแลปทดลองใกล้ๆซึ่งสามารถซ่อมชุดของเขาได้ สไปเดอร์แมน จึงเริ่มตามหาเครื่องที่ว่านี้ แต่ด้วยความรู้เท่าไม่ถึงการณ์ ทำให้ไปเปิดผิดเครื่อง และปลดปล่อย“สสารเอเลี่ยนประหลาด” หลุดออกมาจากที่กักขัง ด้วยความประมาทของสไปเดอร์แมน ทำให้สสารเอเลี่ยนนั้นครอบคลุมร่างกายของเขา ทำให้ชุดสไปเดอร์แมนกลายเป็นร่างใหม่สีดำ ซึ่งค้นพบภายหลังว่ามันตอบสนองต่อสมองของเขา ซึ่งสามารถพรางกายให้เป็นชุดคนธรรมดา และสามารถพ่นใยแมงมุมอาวุธหลักได้อย่างไม่จำกัด พอกลับมาที่โลก สไปเดอร์แมนก็ได้ค้นพบความจริงที่น่าสะพรึงกลัวของชุดใหม่นี้ และพบว่า “มัน” ต้องการจะรวมร่างกับเขา โดยมันเข้าครอบงำร่างของเขาในเวลากลางคืน ในเวลาที่เขาหลับ ออกไปท่องราตรีต่อสู้กับเหล่าอธรรมอย่างโหดเหี้ยม ต่อมาด้วยความช่วยเหลือจากมนุษย์กายสิทธิ์(1 ใน แฟนแทสติก โฟร์) สไปเดอร์แมนจึงแยก"มัน"ออกจากตัวเขาได้ด้วยคลื่นโซนิค ซึ่งสามารถทำร้ายมันได้ แต่มันก็แหกกรงขังออกจากกลุ่มแฟนแทสติก โฟร์ได้ในที่สุด มันติดตามแลtพยายามจะรวมร่างกับสไปเดอร์-แมนอีกครั้งในหอระฆังโบสถ์ ด้วยพลังต่อต้านจากตัวสไปเดอร์-แมน และเสียงระฆัง ทำให้มันอ่อนแรงและหนีไปโดยทำท่าเหมือนจะตายแต่ก็หลบหนีไปได้เวนอมตัวแรก เวนอมตัวแรก. ในขณะนั้นเองเอ็ดดี้ บร็อกนักข่าวตกงานผู้มีความแค้นกับสไปเดอร์-แมน(เขาเคยเขียนข่าวว่าร้ายผิดคน แล้วสไปเดอร์แมนเปิดโปงคนร้ายตัวจริงได้ ทำให้นสพ.นั้นกลายเป็นตัวตลก และเอ็ดดี้ก็โดนไล่ออกเย้ยหยันในกลุ่มเพื่อนฝูง ได้งานไร้ศักดิ์ศรีต้องเขียนข่าวนินทาดาราสไตล์ปาปารัซซี่ ทำให้เกิดความแค้นในตัวสไปเดอร์-แมนเป็นอย่างมาก) เขาตัดสินใจจะฆ่าตัวตายประชดชีวิตและได้มาที่โบสถ์เพื่อขอโทษต่อพระเจ้าที่เขาไม่สามารถอดทนต่อไปได้อีก ด้วยความบังเอิญ"มัน"ซึ่งกำลังอ่อนแอ ได้เจอกับเอ็ดดี้ บร็อกและจู่โจมครอบงำร่างในที่สุด เนื่องจากว่า"มัน"ได้เคยรวมร่างกับสไปเดอร์-แมน มาก่อนทำให้ความทรงจำยังคงติดค้าง และตอนนี้เอ็ดดี้ บร็อก ก็ได้รู้จัก"ตัวจริงของสไปเดอร์-แมน"ซึ่งทำให้เพลิงแค้นในใจของเอ็ดดี้ ได้เบนเข็มมาใส่ทั้งปีเตอร์ ปาร์คเกอร์และสไปเดอร์-แมนและกลายเป็นศัตรูตัวสำคัญของสไปเดอร์-แมนไปในที่สุด เนื้อเรื่องได้ถูกเปลี่ยนแปลงโดยมาร์เวล เพื่อจะเสริมเรื่องราวของตัวละครให้กับเวนอม มากขึ้นโดยเอ็ดดี้นั้นเป็นมะเร็งขั้นสุดท้าย และจะตายใน3เดือน ซึ่งทำให้เขาตัดสินใจจะฆ่าตัวตาย (เปลี่ยนจากเนื้อเรื่องเก่าที่โดนไล่ออก กับถูกกดขี่ข่มเหงจากทุกคน) "มัน"โดยแท้จริงนั้นตกหลุมรักกับปีเตอร์ ปาร์คเกอร์ในการ์ตูนสไปเดอร์แมน เล่มที่ 371 สไปเดอร์แมนได้ปราบ"มัน"ด้วยการถอดชุดสไปเดอร์แมนออก แล้วเสนอร่างให้ครอบงำแต่อีกทางนึง ตัวเอ็ดดี้ บร็อก กลับคิดว่า"มัน"ก็เกลียดชังในตัวสไปเดอร์แมนพอๆกับเขา เมื่อยามที่ทั้งสองปะทะกัน"มัน" ได้พยายามอย่างมากที่จะแยกร่างออกจากเอ็ดดี้ เพื่อจะกลับไปรวมร่างกับสไปเดอร์-แมนอีกครั้ง แต่ทว่าการแยกร่างหลังจากการรวมตัวที่สมบูรณ์นั้นเป็นเรื่องที่"ทรมาน"มาก ตัวของเอ็ดดี้ บร็อกนั้นถึงกับช็อคจนสลบ ซึ่งเนื้อเรื่องต่อมาผู้เขียนตัดสินใจให้"มัน"สามารถเคลื่อนย้ายร่างตนได้อย่างอิสระ โดยนิสัยของ"มัน"ก็ได้ถูกเปลี่ยนไปด้วยครับ โดยตอนแรกมันรวมร่างกับเอ็ดดี้เพราะความเกลียดชังในตัวสไปเดอร์-แมน แต่ในเนื้อเรื่องใหม่ระบุให้มันกินสาร"อะดรีนาลีน"ในร่างกายมนุษย์เป็นอาหาร ซึ่งระหว่างครอบงำร่างของเอ็ดดี้นั้นเอง"มัน"ก็ผลิตสารขึ้นมาทำลายโรคมะเร็งจนสิ้น นอกเหนือจากพลังเหนือมนุษย์อันมหาศาลของเวนอม และความเกลียดชังที่มีต่อสไปเดอร์-แมน เวนอมเองก็พยายามที่จะไม่ทำร้ายผู้"บริสุทธิ์" ซึ่งเขามักจะพยายามหลีกเลี่ยงที่จะฆ่าผู้คนที่ไม่เกี่ยวข้อง(ส่วนมากก็คือพวกไทยมุงนั่นเอง) แต่เพราะความ"บ้าคลั่ง"ของมัน ทำให้คำจำกัดความของ"ผู้บริสุทธิ์"บางทีก็ถูกมองข้ามในบางครั้ง บางครั้งเวนอมเองก็ผนวกกำลังร่วมต่อสู้กับสไปเดอร์-แมน โดยส่วนมากก็เพื่อต่อกรกับร่างแยกของ"มัน"เอง นั่นก็คือศัตรูที่ร้ายยิ่งกว่าบ้ายิ่งกว่าโหดเหี้ยมยิ่งกว่า มันคือคาร์เนจซึ่งในเนื้อเรื่องย่อย เวนอม ได้ร่วมต่อสู้กับพวกแอนตี้ฮีโร่(ฮีโร่ที่ทำตัวไม่เหมือนฮีโร่)เช่นพวกพันนิชเชอร์,เบลดหรือโกสต์ ไรเดอร์ ในเวลาต่อมาเวนอมได้ถูกจับกุมและขึ้นศาลและควบคุม"มัน"ไม่ให้หลบหนี แต่ก็หลบหนีออกมาด้วยความช่วยเหลือของกลุ่มรัฐบาลมืดBlack-Opsซึ่งคณะกรรมการthe Overreach Committeeมอบหมายให้ เวนอม ทำงานให้พวกมันแกมบังคับด้วยการฝังระเบิดไว้ในหน้าอก หลังจากการต่อสู้ในหน้าที่หลายครั้ง ครั้งหนึ่งมีคำสั่งให้ไปขู่ขวัญเจ. โจนาห์ เจมส์สันแต่เวนอมกลับทำงานผิดพลาด เพราะเข้าใจผิดว่าให้ฆ่าเจ. โจนาห์ เจมส์สัน เนื่องจากพวกสายลับสื่อสารแบบกำกวม และไปฆ่าเจ.โจนาห์ เจมสันเขาเหวี่ยงโจนาห์ตกตึกลงมา แต่สไปเดอร์-แมนช่วยไว้ได้ เวนอมจึงต่อสู้กับ สไปเดอร์-แมนอีกครั้ง การต่อสู้นี้เกิดขึ้นในเขตก่อสร้างซึ่งสุดท้ายระเบิดติดไฟจำนวนมากบริเวณนั้นก็เกิดระเบิดขึ้น ทำให้เอ็ดดี้ บร็อกสูญเสียความทรงจำ เวนอมจึงลืมตัวจริงของสไปเดอร์-แมนไปด้วย หลังจากนั้นเวนอมก็ได้ผ่าตัดตัวเองและเอาระเบิดที่ฝังในหน้าอกออก แต่ในขณะที่เขากำลังจะเปิดโปงความชั่วร้ายของกลุ่มรัฐบาลมืดนั้นเอง สารเคมีในร่างกายของเขาก็ประทุทำให้เอ็ดดี้และ"มัน"แยกตัวออกจากกันและ"มัน"ก็เหมือนจะ"ตาย"อีกครั้ง ด้วยความประมาท"มัน"ได้ฟื้นสภาพและออกตามหาตัวเอ็ดดี้ บร็อก เพื่อกลายร่างเป็นเวนอมอีกครั้ง มันได้รวมร่างกับตัวอ่อนของเคลตัส คาซาดี้(ซึ่งก็คืออดีตคาร์เนจ) และเข้าร่วมกับกลุ่มซินิสเตอร์ซิกส์(ขบวนการวายร้ายที่มีความแค้นต่อสไปเดอร์แมน) แต่ก็ได้สำนึกตนและพยายามฆ่าคนในทีม เวนอม ต่อสู้กับ แซนด์แมน และ อิเล็คโทร และทิ้งไว้ให้ตาย ซึ่งในตอนนั้นเอง เวนอม ก็ได้จับมือญาติดีกับ สไปเดอร์แมน อีกครั้ง แต่ความแค้นก็ยังไม่จบสิ้น ถาโถมขึ้นมาใหม่เมื่อภรรยาของ เอ็ดดี้ บร็อก ฆ่าตัวตาย (ที่แท้จริงแล้วก็เพราะ เอ็ดดี้ แปลงร่างเป็น เวนอม กระโดดไล่ตาม สไปเดอร์แมน ต่อหน้าต่อหน้าต่อตา เธอเลยช็อคกระโดดตึกตาย) แต่การล้างแค้นก็ไม่ได้ชำระจนได้ เมื่อบุรุษผู้มีพลังลูกครึ่งของมนุษย์/เอเลี่ยน นามว่า“ซีเนเตอร์ วาร์ด” ได้แยกเอ็ดดี้ บร็อกกับ"มัน"ออกจากกันอีกครั้ง ร่างโคลนของตัวอ่อนเวนอมก็ปรากฏกายขึ้น (ซึ่งสร้างขึ้นมาจากการเก็บชิ้นส่วนตัวอ่อน โดยกลุ่มรัฐบาลในการต่อสู้ครั้งก่อนๆ) ซึ่งโคลนนี้สร้างขึ้นโดยกลุ่มเอเลี่ยนที่ทำงานปะปนแอบแฝงอยู่ในรัฐบาล ตัวอ่อนโคลนใหม่นี้แตกต่างกว่าตัวดั้งเดิม โดยมันจะเผาร่างของร่างต้นฆ่าร่างต้น เนื้อเรื่องตอนนี้เกี่ยวพันกับวูลฟ์เวอรีนของเอ็กซ์เมนด้วย เพราะเขาก็โดนมันครอบงำเหมือนกันในช่วงนึง แต่ด้วยพลังรักษาตัวขั้นสุดยอด ทำให้เขารอดมาได้และก็มีการถือกำเนิดชี-เวนอมร่างหญิง นักวิทยาศาสตร์ชื่อแพทริเซีย โรเบิร์ตสันแต่รอดมาได้เหมือนกันด้วยพลังแห่ง เอ็ดดี้ บร็อกก็ได้ผนวกกับภาคโคลนของ เวนอม และมีพลังมากขึ้นจากการเจียระไนของพวกเอเลี่ยน แต่ก็ต้องยอมรวมร่างโดยสมบูรณ์กับ"มัน"อีกครั้งเพราะมันจะช่วยไม่ให้เค้าตายจาก "มะเร็ง"... สไปเดอร์-แมนเองก็เกลี้ยกล่อมให้ตัวอ่อนนั้นยอมรวมร่างโดยสมบูรณ์กับเอ็ดดี้เช่นกันเวนอมตัวที่สอง เวนอมตัวที่สอง. หลังจากนั้นเอ็ดดี้ บร็อกเห็นสัจธรรมจากการศึกษาพระธรรมและเข้าอุปสมบท จึงขายตัวอ่อนเวนอมให้กับเจ้าพ่อมาเฟีย ดอน ฟอร์ทูนาโตไปในราคา100ล้านเหรียญ ซึ่งจะมอบเงินทั้งหมดให้กับการกุศล ก่อนที่เขาจะจากไปด้วยโรคมะเร็ง ต่อมาแองเจโล ฟอร์ทูนาโตลูกชายของดอน ได้กลายเป็นเวนอมตัวที่สอง แต่ก็ไม่นานนักในความเป็นจริง ร่างโคลนนี้กับร่างต้นก็ไม่ถือว่าเป็นเวนอมเพราะเป็นร่างโคลน) ที่แองเจโลเป็นได้ไม่นานก็เพราะความ "โง่เขลาเบาปัญญาเหยียบขี้ไก่ไม่ฝ่อ" ของเขา ทำให้ "มัน" ทิ้งร่างต้นระหว่างการกระโดด และทำให้ แองเจโลตกลงมาตายอนาจ ซึ่งในขณะนั้นเอ็ดดี้ บร็อกได้ยินข่าวการตายของแองเจโล ซึ่งเกิดมาจากการแยกร่างออกของตัวอ่อนเอ็ดดี้ บร็อกตัดสินใจเชือดข้อมือตนเอง แต่ก็ถูกช่วยไว้ได้และส่งไปโรงพยาบาล... และตัวอ่อนเวนอมก็กำลัง"คิดถึงบ้านเก่า"เวนอมตัวที่สาม เวนอมตัวที่สาม. หลังจากการตายของแองเจโล ตัวอ่อนได้รวมร่างกับแม็ค การ์แกนซึ่งก็คือวายร้ายสกอร์เปี้ยน และกลายเป็นส่วนหนึ่งของขบวนการอุบาทว์ "ซินิสเตอร์ ทเวลฟ์" แต่ก็ถูกปราบลงได้ด้วยพลังของสไปเดอร์-แมน ดิ อเวนเจอร์สรวมถึงกลุ่ม แฟนแทสติก โฟร์และ แดร์เดวิลเวนอมในสื่ออื่น เวนอมในสื่ออื่น. ในเนื้อเรื่องของหนังสือการ์ตูนต้นฉบับ การที่ปีเตอร์ ปาร์กเกอร์ รวมตัวเข้ากับสารซิมไบโอตไม่ได้ทำให้เกิดการเปลี่ยนแปลงใดๆ ทั้งด้านจิตใจและร่างกายนอกเหนือไปจากการที่ทำให้ปีเตอร์ออกไปโหนไยทั้งๆ ที่หลับอยู่จนอ่อนเพลียเวลาตื่นเท่านั้น แต่ในภาพยนตร์การ์ตูนชุดฉบับที่ออกฉายในทศวรรษ 1990 ได้มีการแต่งเนื้อเรื่องให้การรวมตัวเข้ากับสารซิมไบโอตทำให้ปีเตอร์มีพลังมากขึ้นและดึงเอาด้านมืดในตัวของเขาออกมาจนนำไปสู่ความพยายามในการแยกตัวออกจากสารซิมไบโอตในที่สุด ซึ่งแนวคิดนี้ถูกนำมาใช้ซ้ำหลายครั้งในเนื้อเรื่องฉบับอื่นๆ หลังจากนั้น เช่นในเนื้อเรื่องชุดอัลติเมตมาร์เวล และมาร์เวล มังกะเวิร์ส รวมไปถึงภาพยนตร์สไปเดอร์แมน 3 อีกด้วยภาพยนตร์ไอ้แมงมุม 3 ภาพยนตร์. ไอ้แมงมุม 3. เวนอมมีบทบาทในภาพยนตร์ลำดับที่สามของภาพยนตร์ชุดสไปเดอร์แมน โดยในเนื้อเรื่องของภาพยนตร์นี้ สารซิมไบโอตมีผลต่อบุคคลต่างๆในเรื่องในลักษณะที่แตกต่างไปจากหนังสือการ์ตูนต้นฉบับ คือไม่มีการแสดงชัดเจนว่าสารซิมไบโอตมีความรู้สึกนึกคิดแต่อย่างใด เพียงแค่เพิ่มความก้าวร้าวของบุคคลที่สิงสู่เท่านั้น ไม่ได้ควบคุมผู้ที่ถูกสารซิมไบโอตเกาะกินในฉบับภาพยนตร์คือเอ็ดดี้ บร็อก จูเนียร์ (รับบทโดยโทเฟอร์ เกรซ) ซึ่งถูกปีเตอร์ ปาร์กเกอร์ช่วงชิงหัวใจของเกวน สเตซี่ไป และแฉต่อหนังสือพิมพ์เดลี่บูเกิ้ลว่าเขาแต่งรูปที่นำมาขายทำข่าว จนมีความเกลียดชังปีเตอร์อย่างมาก เมื่อปีเตอร์ฉีกทำลายชุดดำซิมไบโอต สารซิมไบโอตก็ได้เข้าเกาะกินเอ็ดดี้แทนและเพิ่มพูนความเกลียดชังของเขาจนกลายเป็นเวนอมในที่สุด ผู้กำกับภาพยนตร์แซม ไรมี่ตัดสินใจเปลี่ยนแปลงรูปลักษณ์บางอย่างของเวนอม เช่นเปลี่ยนสัญลักษณ์รูปแมงมุมบนหน้าอกจากสีขาวเป็นสีเทาเข้มเพื่อแสดงถึงความมืดของสารซิมไบโอตและออกแบบให้มีลายใยแมงมุมบนตัวอย่างไม่เป็นระเบียบ นอกจากนั้นยังไม่มีมัดกล้ามเนื้อขนาดใหญ่เหมือนในหนังสือการ์ตูนต้นฉบับ อย่างไรก็ดีใบหน้าของเวนอมยังคงมีลักษณะใกล้เคียงกับต้นแบบ(รวมไปถึงปากที่กว้างกว่าคนปกติอย่างมากด้วย) และยังคงไม่สามารถถูกตรวจจับได้โดยสไปเดอร์เซนส์ของปีเตอร์จึงสามารถโจมตีปีเตอร์ได้โดยเจ้าตัวไม่ทันรู้สึกเช่นกัน รวมทั้งมีพละกำลังเหนือกว่าปีเตอร์อย่างมาก</doc>
