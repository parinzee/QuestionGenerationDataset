<doc id="931906" url="https://th.wikipedia.org/wiki?curid=931906" title="พระครูพิศิษฐชโลปการ (เกลี้ยง มนุญฺโญ)">พระครูพิศิษฐชโลปการ (เกลี้ยง มนุญฺโญ) พระครูพิศิษฐชโลปการ (หลวงปู่เกลี้ยง มนุญฺโญ) อดีตเจ้าอาวาสวัดเนินสุทธาวาส เกจิดังของอำเภอเมืองชลบุรี จังหวัดชลบุรี ท่านเป็นพระที่มีเมตตาสูง ท่านพัฒนาวัดเนินสุทธาวาสจนมีความเจริญรุ่งเรืองในทุกๆ ด้าน ท่านได้สร้างมหาธาตุเจดีย์มิ่งโมลีศรีบูรพา สำนักปฎิบัติธรรมชื่อว่า "สวนป่านันทวันอาศรม" วัดนันทวัน อยู่ที่ตำบลหนองข้างคอก อำเภอเมืองชลบุรี จังหวัดชลบุรี "ปัจจุบันสังขารท่านไม่เน่าเปลื่อย " ทางวัดยังคงเก็บรักษาไว้ในโรงแก้วให้ลูกศิษย์ลูกหาและประชาชนทั่วไปได้กราบไหว้ประวัติ ประวัติ. หลวงปู่เกลี้ยง มีนามเดิมว่า " เกลี้ยง " นามสกุล " สุทธิพงศ์ " บิดาชื่อ นายเปล่ง สุทธิพงษ์ มารดาชื่อ นางเนียม สุทธิพงษ์ (ฮั้นลี้) เกิดเมื่อวันที่ 20 มิถุนายน พ.ศ. 2461 ปีมะเมีย ที่บ้านหมู่ 10 ต.หนองข้างคอก อ.เมือง จ.ชลบุรี มีพี่น้องร่วมกัน 3 คน ท่านเป็นคนที่ 2 คือ ในวัยเยาว์ท่านไปอาศัยอยู่กับคุณตา-คุณยายที่บ้านหนองข้างคอก จนอายุได้ 8 ขวบ ก็ย้ายไปอยู่กับคุณปู่-คุณย่าที่บ้านหัวฝาด ต.บ้านสวน จ.ชลบุรี พ.ศ. 2470 (อายุ 9 ขวบ) ก็เข้าเรียนหนังสือที่โรงเรียนประชาบาลวัดเนิน เรียนอยู่ได้ประมาณ 2 ปี ก็ย้ายกลับไปอยู่กับคุณตา-คุณยาย และเรียนหนังสือที่โรงเรียนวัดผาสุการาม ต.หนองข้างคอก อ.เมืองชลบุรี จ.ชลบุรี ขณะท่านอายุได้เพียง 14 ปี มารดาท่านก็เสียชีวิตลง จึงได้บรรพชาเป็นสามเณรหรือบวชหน้าศพ เพื่ออุทิศผลบุญให้บุพการีเป็นเวลา 7 วัน เมื่อครบกำหนดก็ลาสิกขาไปช่วยบิดาทำนา และเรียนหนังสือต่อ จนอายุ 15 ปี ขณะอยู่ชั้นประถมปีที่ 3 เมื่ออายุได้ 17 ปี ก็ออก และย้ายมาปลูกบ้านอยู่ที่ ต.บ้านสวน อ.เมือง จ.ชลบุรี พออายุได้ 21 ปี ครบเกณฑ์ทหาร จึงไปรับการคัดเลือกทหาร แต่เมื่อไม่ถูกเกณฑ์ไปเป็นทหารท่านจึงได้ตัดสินใจบวชเป็นพระภิกษุในพระพุทธศาสนาอุปสมบท อุปสมบท. เมื่ออายุครบ 21 ปีบริบูรณ์ หลังไปเกณฑ์ทหารแล้ว โยมบิดาก็ให้อุปสมบท ณ พัทธสีมาวัดวัดเนิน (วัดเนินสุทธาวาส) ต.บางปลาสร้อย อ.เมืองชลบุรี จ.ชลบุรี เมื่อวันที่ 2 กรกฎาคม พ.ศ. 2482 โดยมี แล้วจำพรรษาอยู่วัดแห่งนี้ ท่านได้รับฉายาทางธรรมว่า " มนุญฺโญ " อุปสมบทได้ 5 พรรษา พระอธิการสัน เจ้าอาวาสวัดเนิน (ลาสิกขา) คณะสงฆ์จึงแต่งตั้งให้ พระเกลี้ยง (หลวงปู่เกลี้ยง) เป็นผู้รักษาการในตำแหน่งเจ้าอาวาสวัดเนิน (วัดสุทธาวาส) นาน 1 ปี จนกระทั่งวันที่ 1 ตุลาคม พ.ศ. 2487 ท่านจึงได้รับการแต่งตั้งเป็นเจ้าอาวาสวัดเนิน (วัดเนินสุทธาวาส)วิทยฐานะวิทยฐานะ. - พ.ศ. – จบการศึกษา ประถมศึกษาปีที่ 3 ที่โรงเรียนวัดผาสุการาม จ.ชลบุรี - พ.ศ. 2482 สอบได้ น.ธ. ตรี วัดเนินสุทธาวาส - พ.ศ. 2484 สอบได้ น.ธ. โท วัดเนินสุทธาวาส - พ.ศ. 2501 สอบได้ น.ธ. เอก วัดเนินสุทธาวาสงานปกครองงานปกครอง. - พ.ศ. 2486 เป็นรักษาการเจ้าอาวาส วัดเนิน (วัดเนินสุทธาวาส) - พ.ศ. 2487 เป็นเจ้าอาวาส วัดเนิน (วัดเนินสุทธาวาส) - พ.ศ. 2486 เป็นครูสอนพระปริยัติธรรมประจำสำนักเรียนวัดเนิน - พ.ศ. 2491 เป็นกรรมการตรวจธรรมสนามหลวง - พ.ศ. 2493 เป็นกรรมการศึกษาฝ่ายราชอาณาจักรประจำตำบลบางปลาสร้อย - พ.ศ. 2514 ได้รับแต่งตั้งเป็นพระอุปัชฌาย์ - พ.ศ. 2517 ได้รับการแต่งตั้ง เป็นเจ้าคณะตำบล ชั้นตรี - พ.ศ. 2521 ได้รับการแต่งตั้ง เป็นเจ้าคณะตำบล ชั้นเอกสมณศักดิ์สมณศักดิ์. - พ.ศ. 2504 เป็นพระครูประทวน นามที่ " พระครูเกลี้ยง " - พ.ศ. 2509 ได้รับพระราชทานเลื่อนสมณศักดิ์ เป็นพระครูสัญญาบัตร ชั้นตรี ที่ " พระครูพิศิษฐชโลปการ " (ว.5 ธันวาคม 2509) - พ.ศ. 2521 ได้รับพระราชทานเลื่อนสมณศักดิ์ เป็นพระครูสัญญาบัตร ชั้นโท ในราชทินนามเดิม (ว.5 ธันวาคม 2521) - พ.ศ. - ได้รับพระราชทานเลื่อนสมณศักดิ์ เป็นพระครูสัญญาบัตร ชั้นเอก ในราชทินนามเดิมงานด้านการศึกษางานด้านการศึกษา. - พ.ศ. 2499 พระอธิการเกลี้ยง มนุญโญ (สุทธิพงษ์) เจ้าอาวาสวัดเนินสุทธาวาส ได้ขออนุญาตจัดสร้างโรงเรียนเป็นอาคารถาวร ครึ่งตึกครึ่งไม้จากการบริจาคของท่านเจ้าอาวาส ประชาชน และเงินสมทบจากกระทรวงศึกษาธิการ ใช้ชื่อใหม่ว่า " โรงเรียนวัดเนินสุทธาวาส (สุทธิพงษ์ประชานุกูล) " - พ.ศ. - จัดตั้งโรงเรียนพระปริยัติธรรมแผนกบาลีขึ้น - พ.ศ. 2503 จัดให้มีการเรียนการสอบธรรมศึกษาในเรืองจำกลางชลบุรี - พ.ศ. 2505 จัดให้มีการเรียนการสอบมาโดยตลอด ในปีไหนมีนักเรียนสอบประโยคสูงๆ ได้ จัดฉลองให้เพื่อเป็นกำลังใจแก่นักเรียนต่อไป - พ.ศ. - ให้การสนับสนุนโครงการอาหารกลางวัดแก่เด็กนักเรียน โรงเรียนเทศบาลวัดเนินสุทธาวาส (สุทธิพงษ์ประชานุกูล)มรณภาพ มรณภาพ. พระครูพิศิษฐชโลปการ (หลวงปู่เกลี้ยง มนุญฺโญ) เจ้าอาวาสวัดเนินสุทธาวาส ตำบลบางปลาสร้อย อำเภอเมือง จังหวัดชลบุรี ท่านพักรักษาอยู่ที่โรงพยาบาลชลบุรี ด้วยโรคชรา มาเป็นเวลาหลายเดือนจนกระทั่ง เมื่อเวลา 20.40 น. ของวันที่ 2 กรกฎาคม พ.ศ. 2560 มรณภาพอย่างสงบโดยโรคชราภาพ สิริอายุได้ 99 ปี พรรษา 78</doc>
