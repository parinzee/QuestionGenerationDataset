<doc id="713536" url="https://th.wikipedia.org/wiki?curid=713536" title="วันผู้เสียสละแห่งพม่า">วันผู้เสียสละแห่งพม่า วันผู้เสียสละแห่งพม่า (Martyrs' Day; ภาษาพม่า: အာဇာနည်နေ့, ออกเสียง: [ʔàzànì nḛ]) เป็นวันหยุดแห่งชาติในพม่า ตรงกับวันที่ 19 กรกฎาคมของทุกปี เพื่อรำลึกถึงเหตุการณ์ที่นายพลอองซานและรัฐมนตรีคนอื่นๆของรัฐบาลเฉพาะกาลก่อนได้รับเอกราช 7 คน ถูกสังหารในวันเดียวกันคือ 19 กรกฎาคม พ.ศ. 2490 การรำลึกถึงวันนี้จัดขึ้นครั้งแรกในวันที่ 20 กรกฎาคม พ.ศ. 2490ประวัติ ประวัติ. ในวันที่ 19 กรกฎาคม พ.ศ. 2490 เวลาประมาณ 10.37 น. ตามเวลาท้องถิ่นในพม่า นำจำนวนมากของกลุ่มที่เรียกร้องเอกราชพม่าถูกยิงโดยกลุ่มชายติดอาวุธในเครื่องแบบเมื่อพวกเขาเข้าร่วมประชุมคณะรัฐมนตรีในย่างกุ้ง การลอบสังหารนี้วางแผนโดยกลุ่มการเมืองที่เป็นคู่แข่งคือกลุ่มของอูซอว์ ตามคำตัดสินของศาลพิเศษ ที่มีจอมยินต์เป็นประธานศาลและทนายความคือ อ่องทาจอ และซีบู ในคำตัดสินของศาลพิเศษลงวันที่ 30 ธันวาคม พ.ศ. 2490 ศาลได้ตัดสินประหารชีวิตอูซอว์และคนอื่นๆ ที่เหลือถูกตัดสินจำคุก อุทธรณ์ของอูซอว์และทีมของเขาถูกปฏิเสธเมื่อ 8 มีนาคม พ.ศ. 2491 ประธานาธิบดีของพม่า เจ้าฟ้าส่วยแต้กปฏิเสธที่จะอภัยโทษ อูซอว์ถูกประหารชีวิตด้วยการแขวนคอในเรือนจำอินเส่งเมื่อ 8 พฤษภาคม พ.ศ. 2491 ผู้กระทำผิดคนอื่นถูกลงโทษเช่นเดียวกัน ผู้ที่ทำความผิดน้อยถูกตัดสินจำคุกหลายปี ผู้ถูกลอบสังหารได้แก่ อองซาน นายกรัฐมนตรี บะโช รัฐมนตรีว่าการกระทรวงสารสนเทศ ม่านบะไคง์ รัฐมนตรีว่าการกระทรวงอุตสาหกรรม บะวี่น รัฐมนตรีว่าการกระทรวงการค้า ทะขิ่นเมียะ รัฐมนตรีว่าการกระทรวงกิจการภายใน อับดุล ราซัก รัฐมนตรีว่าการกระทรวงศึกษาธิการและการวางแผนแห่งชาติ โอน หม่อง รัฐมนตรีช่วยว่าการกระทรวงคมนาคม และโก่ ทเว่ รักษาความปลอดภัยของอับดุล ราซัก ติน ตุต รัฐมนตรีว่าการกระทรวงการคลังได้รับบาดเจ็บสาหัสแต่รอดชีวิต ชาวพม่าส่วนใหญ่เชื่อว่าอังกฤษมีส่วนร่วมในการลอบสังหาร เจ้าหน้าที่ชาวอังกฤษสองคนถูกจับกุมในเวลานั้น และคนหนึ่งเคยติดต่อกับคนของอูซอว์ หลังเหตุการณ์ลอบสังหาร เซอร์ ฮูเบิร์ต รานซ์ ผู้บริหารพม่าชาวอังกฤษได้แต่งตั้งอูนุเป็นประมุขของรัฐบาลเฉพาะกาลจนกระทั่งพม่าได้รับเอกราชในวันที่ 4 มกราคม พ.ศ. 2491 อูนุกลายเป็นนายกรัฐมนตรีคนแรกของพม่า วันที่ 19 กรกฎาคมกลายเป็นวันหยุดและเรียกว่าวันวิปโยคการรำลึกถึงบทกวีแห่งวันวิปโยค</doc>
