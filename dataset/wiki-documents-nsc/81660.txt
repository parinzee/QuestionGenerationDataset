<doc id="81660" url="https://th.wikipedia.org/wiki?curid=81660" title="จินตหรา พูนลาภ">จินตหรา พูนลาภ จินตหรา พูนลาภ มีชื่อจริงว่า "ทองใบ จันทร์เหลือง" เป็นซุปเปอร์สตาร์นักร้องลูกทุ่งหมอลำหมายเลข 1 ของประเทศไทย การันตีได้จากการครองขวัญใจมหาชนและมีเพลงดังต่อเนื่องกันเป็นเวลายาวนาน มีผลงานเป็นที่รู้จักมากมาย อาทิเพลง รักสลายดอกฝ้ายบาน พลังรัก ได้รับสมญานามว่า "นักร้องสาวเสียงพิณ" ,"แหบเสน่ห์" และ "ลูกคอ 9 ชั้น" พร้อมเอกลักษณ์ประจำตัวคือ ผมม้าสั้น และยังเป็นศิลปินต้นแบบของหลายๆศิลปินในยุคปัจจุบันประวัติ ประวัติ. จินตหรา พูนลาภ เกิดเมื่อวันเสาร์ที่ 6 มีนาคม พ.ศ. 2512 บ้านจานทุ่ง ต.สิงห์โคก อ.เกษตรวิสัย จ.ร้อยเอ็ด แต่เลือกฉลองวันที่ 12-13 มีนาคม และบอกว่าเกิด 2514 ทั้ง ๆ ในบัตรประชาชน เกิดตรงกับ 6 มีนาคม 2512 เป็นลูกคนที่ 4 จากทั้งหมด 5 คนของครอบครัวที่ประกอบอาชีพเกษตรกรรม เริ่มร้องเพลงตั้งแต่ยังเด็ก หลังจากชนะการประกวดร้องเพลงที่ จ. ขอนแก่น ได้รับการชักชวนจาก "เฮียยิ้ง" ชาย สีบัวเลิศ นักจัดรายการวิทยุเพลงลูกทุ่ง เพื่อเข้าเป็นนักร้องบันทึกเสียงกับค่ายแกรมมี่ และทำการตลาดโดยจีเอ็มเอ็ม ผลงานเพลงชุดแรกที่บันทึกเสียงคือ "ถูกหลอกออกโรงเรียน" สังกัดค่ายแกรมมี่ โดยได้รับการสนับสนุนจากปรีชา ทรัพย์โสภา นักจัดรายการวิทยุประเภทเล่าข่าวยามเช้าที่มีชื่อเสียงและได้รับความนิยม และประสบความสำเร็จด้วยเพลง "วานเพื่อนเขียนจดหมาย" ทำยอดขายได้ 8 แสนชุด งานเพลงในยุคแรกเป็นแบบลูกทุ่งภาคกลาง และลูกทุ่งอีสาน แต่หลังจากมีผลงาน 4 ชุด ได้เริ่มออกผลงานแนวหมอลำ หลังชุดที่ 16 ชาย สีบัวเลิศ ผู้ปั้นจินตหรา พูนลาภให้โด่งดัง ได้แยกตัวออกจากค่ายแกรมมี่ มาเปิดเป็นค่ายมาสเตอร์เทป โดยได้จินตหรา พูนลาภเป็นศิลปินเบอร์หนึ่งของค่าย จินตหรา พูนลาภได้รับความนิยมอย่างสูงสุดในการร่วมงานกับเบิร์ด ธงไชย ในเพลง "แฟนจ๋า" และ "มาทำไม" และในปี พ.ศ. 2547 ได้ร่วมแสดงบนเวทีเอ็มทีวี เอเชีย อวอร์ดส ที่สิงคโปร์ กับธงไชย แมคอินไตย์ แคทรียา อิงลิช และนัท มีเรีย ในเดือนกรกฎาคม พ.ศ. 2550 จินตหรา พูนลาภ ได้เซ็นสัญญากับค่ายใหม่อาร์สยาม ในสังกัดอาร์เอส หลังจากที่ค่ายเดิมคือมาสเตอร์เทปปิดตัวลง และหลังหมดสัญญากับค่ายอาร์สยามเมื่อ10ปี ปัจจุบันศิลปินอิสระ ชีวิตครอบครัว สมรสกับกอบกิตติ กวีสุนทรกุล หรือ "จังโก้" นักประพันธ์เพลงสังกัดค่ายเพลงพันธมิตร และผู้จัดการวงจินตหรา พูนลาภการศึกษาการศึกษา. - ได้รับปริญญาศิลปศาสตรบัณฑิตกิตติมศักดิ์ วิชานาฏศิลป์และการละคร มหาวิทยาลัยราชภัฏร้อยเอ็ด ในปี 2547 - สำเร็จการศึกษาระดับปริญญาตรี สาขารัฐประศาสนศาสตร์ คณะมนุษยศาสตร์และสังคมศาสตร์ มหาวิทยาลัยราชภัฏสวนสุนันทา ในปี 2550ผลงานอัลบั้มผลงานอัลบั้ม. - คิดถึงพี่ยาว,สาวจินตหรา (2528-2529) - ถูกหลอกออกโรงเรียน (2530) - วานเพื่อนเขียนจดหมาย (2530) - โสดบริสุทธิ์ (2531) - สาวเวียง หนุ่มไทย (2531) - แรงงานข้าวเหนียว (2531) - พลังรัก (2532) - ตามใจน้ำตา (2532) - สาวไร่มัน (2533) - สาวอีสานพลัดถิ่น (2533) - ขอเป็นคนสุดท้าย (2534) - จดหมายหลายฉบับ (2534) - อำนาจรัก (2534) - คอยรักต่างแดน (2535) - ลำ 3 แบบ 3 สไตล์ (2536) - ไร่อ้อยคอยรัก (2536) - เจ้าบ่าวหาย (2536) - สิ้นหวังที่วังตะไคร้ (2537) - สงสารหัวใจ (2538) - อวยพรให้เพื่อน (2538) - ขอรักฝ่ายเดียว (2539) - รักซ้อนรัก (2539) - รอพี่ที่ บ.ข.ส. (2540) - ดื่มเพื่อลืมเศร้า (2540) - รักโผล่โสนแย้ม (2540) - ผู้หนีช้ำ (2541) - รักสลายดอกฝ้ายบาน (2541) - น้ำตาสาววาริน (2542) - น้ำตาหล่นบนเถียงนา (2543) - สาวน้ำพองสะอื้น (2544) - แตงโมจินตหรา (2544) - ถ้วยป่นหลุดมือ (2544) - นัดรอบ่พ้ออ้าย (2545) - จินมาแล้วจ้า (2546) - รูปหล่อหลายเมีย (2546) - สาวชุมแพแพ้รัก (2547) - พญานาคฝากรัก (2547) - คนนำทางใจ (2548) - ฮัลโหลโทรผิด (2549) - ห่วงแฟนแดนชุมนุม (2549) - สาวทุ่งดอกจาน (2550) - ธนาคารน้ำตา (2550) - อยู่ข้างเธอเสมอ (2551) - มิสซิสเหี่ยน (2551-2552) - ชีวิตฉันขาดเธอไม่ได้ (2553) - ฝากคำขอโทษ (2553) - ขอใจฉันคืน (2554) - เคยรักกันบ้างไหม (2556) - อยากเป็นฉันในอ้อมกอดเธอ (2557) - เมียหลวงทวงสิทธิ์ (2558) - เต่างอย (2560)ผลงานเพลงผลงานเพลง. - ปีใหม่ใจเศร้า - เอม อภัสรา - ตรุษจีนเหมือนสิ้นใจ- เอม อภัสรา - แพ้ปริญญา - เอม อภัสรา - สาวลำน้ำพอง - เอม อภัสรา - ของเก่า - เอม อภัสรา - หนีแม่ไปแห่เทียน - เอม อภัสรา - หันหน้าเข้าวัด - เอม อภัสรา - สาวไร่มัน - เอม อภัสรา - คนคอยน้อยใจ - เอม อภัสรา - ขาดน้องพี่ไม่แคร์ - เอม อภัสรา - สุสานคนเศร้า - เอม อภัสรา - คนผิดหวัง - เอม อภัสรา - คำขาดเมียน้อย - สาลี่ ขนิษฐา - คำขาดเมียน้อย - กวาง ธัญชนก - ดอกติ้วบาน - อังคนางค์ คุณไชย - แรงงานข้าวเหนียว - ต่าย อรทัย - แรงงานข้าวเหนียว - ศิรินทรา นิยากร - ผู้หนีช้ำ - ต่าย อรทัย - ผัวข้อยเป็นเมียเขา - สาวิกา ไชยเดช - คนช้ำวันแต่ง (วันนี้เขาแต่งแน่) - ดอกรัก ดวงมาลา - สัญญาครั้งสุดท้าย (ขอเป็นคนสุดท้าย) - ดอกรัก ดวงมาลา - คิดออนซอน (หัวใจออนซอน) - เย็นจิตร พรเทวีคอนเสิร์ตใหญ่คอนเสิร์ตใหญ่. - มหกรรมทรัพย์สินทางปัญญา 2546 บริเวณท้องสนามหลวง คอนเสิร์ตสุดยิ่งใหญ่ในประวัติศาสตร์ ที่ทุกค่ายเพลงทุกแนวเพลงร่วมกัน - คอนเสิร์ต ฟ.แฟน - คอนเสิร์ต ฟ.แฟน ฟันแฟร์ - คอนเสิร์ต ฟ.แฟน ฟันแฟร์ ตอน ฟ.แฟนเมืองใต้ - คอนเสิร์ต ฟ.แฟน ฟันแฟร์ ตอน ฟ.แฟนถิ่นเหนือ - คอนเสิร์ต ฟ.แฟน ฟันแฟร์ ตอน ฟ.แฟนแดนอีสาน - คอนเสิร์ต MTV Asia Award 2004 ประเทศสิงคโปร์ - คอนเสิร์ต โปงลางสะออน ตอน อะเมซิ่งไทยแลนด์ อิมแพค อารีน่า เมืองทองธานี - คอนเสิร์ต ลูกทุ่งเฟสติวัล 10ปี อาร์สยาม เซ็นทรัล พระราม๒ - คอนเสิร์ต 75ปี AIA "75ปี 6ล้าน กรมธรรม์" อิมแพค อารีน่า เมืองทองธานี - คอนเสิร์ต Love in Asia Multi-Cultural Power Concert Ansan Wa Stadium โซล ประเทศเกาหลีใต้ - คอนเสิร์ต ลูกทุ่งเฟสติวัล ครั้งที่ 2 มอเตอร์สปอร์ตแลนด์ แดนเนรมิตเก่า - คอนเสิร์ต ลูกทุ่งเฟสติวัล ครั้งที่ 3 กรมทหารราบที่ 11 รักษาพระองค์ - คอนเสิร์ต เพลงประภาส 2 ณ โรงละครเคแบงก์สยามพิฆเนศ - คอนเสิร์ต J-DNA X-Treme Concertรางวัลเกียรติยศรางวัลเกียรติยศ. - รางวัลเพลงลูกทุ่งดีเด่น งานกึ่งศตวรรษลูกทุ่งไทย ครั้งที่ 2 คือเพลง แรงงานข้าวเหนียว เนื่องในงานกึ่งศตวรรษลูกทุ่งไทย จากสมเด็จพระเทพรัตนราชสุดาฯสยามบรมราชกุมารี พ.ศ. 2534 - [ รายชื่อเข้าชิงรางวัล ] "นักร้องหญิงยอดนิยม" จากบทเพลง "มาทำไม " ในงาน ทีวีพูล ท็อปอวร์อด 2003 (ผลสำรวจจากสวนดุสิตโพล ได้อันดับ 2 อย่างเฉียดฉิว) - ปริญญากิตติมศักดิ์ จากมหาวิทยาลัยราชภัฏร้อยเอ็ด - รางวัล นักร้องหญิงยอดเยี่ยม ปี 2553 กับบทเพลงชีวิตฉันขาดเธอไม่ได้ ในงาน "คมชัดลึกอวอร์ด ครั้งที่ 8 " ณ เซนทรัลลาดพร้าว 12 ม.ค. 2554 - รางวัลศิลปินลูกทุ่งฝ่ายหญิงยอดนิยม ปี 2553 กับบทเพลงชีวิตฉันขาดเธอไม่ได้ ในงาน "มหานครอวอร์ดส ครั้งที่ 7 รางวัลแห่งความภูมิใจเกียรติยศจากคนไทยทั้งประเทศ ณ ศูนย์วัฒนธรรมแห่งประเทศไทย 27 มีนาคม 2554 - รางวัลเพลงฮิตมาราธอน ปี 2553 กับบทเพลงชีวิตฉันขาดเธอไม่ได้ ในงาน "มหานครอวอร์ดส ครั้งที่ 7 รางวัลแห่งความภูมิใจเกียรติยศจากคนไทยทั้งประเทศ ณ ศูนย์วัฒนธรรมแห่งประเทศไทย 27 มีนาคม 2554 - [รายชื่อเข้าชิงรางวัล] "คำร้องยอดเยี่ยม" , "นักร้องลูกทุ่งหญิงยอดเยี่ยม" , "เพลงลูกทุ่งยอดเยี่ยม" จากเพลง ขอใจฉันคืน ในงานประกาศรางวัล คมชัดลึกอวอร์ด ครั้งที่9 ณ โรงละครอักษรา คิงพาวเวอร์ - [รายชื่อเข้าชิงรางวัล] "ศิลปินลูกทุ่งฝ่ายหญิงยอดนิยม" จากอัลบั้ม จินตหราครบเครื่อง ชุดที่5ฝากคำขอโทษ และรางวัล "เพลงลูกทุ่งยอดนิยม" จากเพลง ฝากคำขอโทษ ในงานประกาศรางวัล มหานครอวอร์ดส ครั้งที่8 ณ หอประชุมพ่อขุนรามคำแหงมหาราช - รางวัล daradaily The Great Awards 2012 สาขารางวัลนักร้องลูกทุ่งหญิง ที่สุดแห่งปี 2012 จากเพลงขอใจฉันคืน - [รายชื่อเข้าชิงรางวัล] นักร้องลูกทุ่งหญิงยอดเยี่ยม คมชัดลึกอวอร์ด ครั้งที่11 จากอัลบั้ม จินตหราครบเครื่องชุดที่7 เคยรักกันบ้างไหม - รับพระราชทานรางวัล "พระธาตุนาดูนทองคำ" ประเภทบุคคลดีเด่นในภาคตะวันออกเฉียงเหนือสาขาทำนุบำรุงศิลปวัฒธรรม จาก สมเด็จพระเทพรัตนราชสุดาฯสยามบรมราชกุมารี ในพิธีพระราชทานปริญญาบัตร ประจำปีพุทธศักราช 2557 ณ มหาวิทยาลัยมหาสารคาม (03 ธันวาคม 2557) - [รายชื่อเข้าชิงรางวัล] ศิลปินลูกทุ่งฝ่ายหญิงยอดนิยม จากอัลบั้ม จินตหราครบเครื่องชุดที่8 อยากเป็นฉันในอ้อมกอดเธอ มหานครอวอร์ดส ครั้งที่11 - รางวัลศิลปินเพลงประเภทคู่หรือกลุ่มยอดนิยม ร่วมกับ เวสป้า อาร์สยาม จากเพลง ติดฝนความคิดถึง มหานครอวอร์ดส ครั้งที่11 ณ ศูนวัฒนธรรมแห่งประเทศไทย 29 มกราคม 2558 - [รายชื่อเข้าชิงรางวัล] นักร้องลูกทุ่งหญิงยอดเยี่ยม คมชัดลึกอวอร์ด ครั้งที่12 จากเพลง "โทษฉันที่มันไม่ใช่" อัลบั้ม จินตหราครบเครื่องชุดที่8 อยากเป็นฉันในอ้อมกอดเธอ - รับประทานรางวัล"ตาชั่งทอง" บุคคลสงเคราะห์ดีเด่นแห่งปี 2558 ประทานรางวัลโดย สมเด็จพระวันรัต รักษาการเจ้าอาวาส วัดบวรนิเวศ จัดโดย คณะกรรมการสงเคราะห์เด็กและเยาวชน แห่งประเทศไทย กระทรวงยุติธรรม - [รายชื่อเข้าชิงรางวัล] นักร้องลูกทุ่งหญิงยอดเยี่ยม คมชัดลึกอวอร์ด ครั้งที่13 จากเพลง "แม่ค้าริมโขง" อัลบั้มจินตหราครบเครื่องชุดที่9 เมียหลวงทวงสิทธิ์ - [รายชื่อเข้าชิงรางวัล] ศิลปินลูกทุ่งฝ่ายหญิงยอดนิยม มหานครอวอร์ดส ครั้งที่13 "บทเพลงเพื่อพ่อ" มีนาคม 2560 จากเพลง "เมียหลวงทวงสิทธิ์" อัลบั้มจินตหราครบเครื่องชุดที่9 เมียหลวงทวงสิทธิ์ - [รายชื่อเข้าชิงรางวัล] เพลงลูกทุ่งแห่งปี จากเพลง "เต่างอย" JOOX Thailand Music Awards 2018 - [รายชื่อเข้าชิงรางวัล] นักร้องลูกทุ่งหญิง ขวัญใจมหาชน MAYA AWARDS 2018 (มายามหาชน ครั้งที่ 4)</doc>
