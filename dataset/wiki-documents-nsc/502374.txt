<doc id="502374" url="https://th.wikipedia.org/wiki?curid=502374" title="ตึกช้าง">ตึกช้าง ตึกช้าง () คือ ตึกระฟ้าแห่งหนึ่งซึ่งตั้งอยู่บนถนนพหลโยธิน และถนนรัชดาภิเษก แขวงจอมพล เขตจตุจักร ในเขตธุรกิจทางตอนเหนือของกรุงเทพมหานคร และเป็นอาคารที่มีชื่อเสียงในเอกลักษณ์ของช้าง ตึกแห่งนี้ คือ ความร่วมมือระหว่าง ศ.ดร.อรุณ ชัยเสรี และสถาปนิก นายองอาจ สาตรพันธุ์ ศิลปินแห่งชาติ สาขาทัศนศิลป์ ด้านสถาปัตยกรรมร่วมสมัย เป็นอาคารสูง 32 ชั้น สูง 102 เมตร (335 ฟุต) และสร้างเสร็จใน พ.ศ. 2540 (ค.ศ. 1997) ตึกช้างได้รับรางวัลอันดับ 1สำหรับตึกระฟ้าที่ห่วยแตกที่สุดในโลก 20 อันดับ โดย CNNgo ในเดือนกุมภาพันธ์ พ.ศ. 2554 (ค.ศ. 2011)แนวคิด แนวคิด. ตึกช้างมีแนวคิดการออกแบบมาจากพื้นฐานที่ว่า อาคารนี้เป็นอาคารประเภทอาคารสำนักงานและพักอาศัยรวม เป็นอาคารขนาดใหญ่พิเศษ รูปลักษณ์ของอาคารถูกบังคับตามพื้นที่ดินที่มีลักษณะยาวเป็นเส้นก๋วยเตี๋ยว ด้วยกฎหมายและความต้องการของเจ้าของโครงการ คือ ศ.ดร.อรุณ โดยเริ่มแรกอาคารถูกแบ่งออกเป็น 3 ทาวเวอร์ เนื่องจากต้องการพื้นที่ขายมากจึงจำเป็นต้องเชื่อม 3 ทาวเวอร์เข้าด้วยกัน แต่ด้วยข้อกำหนดเรื่องพื้นที่เปิดโล่ง จึงทำให้เชื่อมอาคารได้เพียงส่วนบนและเกิดช่องว่างขนาดใหญ่ 2 ช่อง ต่อมา ศ.ดร.อรุณ เห็นว่าอาคารมีลักษณะคล้ายช้างและส่วนตัวท่านชื่นชอบช้างอยู่แล้ว อาจารย์องอาจจึงออกแบบตกแต่งส่วนของอาคารเพิ่ม เพื่อให้เหมือนช้างจริงๆรายละเอียดของอาคาร รายละเอียดของอาคาร. ตึกช้างประกอบด้วย 7 ส่วน- อาคาร A - สำนักงาน- อาคาร B - สำนักงาน- อาคาร C - ที่พักอาศัย- ชั้นบนสุด - ห้องสูท- ลานสันทนาการ - สวนและสระว่ายน้ำ- ลานซื้อของ ธนาคาร ไปรษณีย์ และอู่ซ่อมรถสถานที่ใกล้เคียงสถานที่ใกล้เคียง. - เมเจอร์ ซีนีเพล็กซ์ รัชโยธิน - อินเด็กซ์ ลีฟวิ่งมอลล์ พหลโยธิน - เทสโก โลตัส - เซ็นทรัลพลาซา ลาดพร้าว - สถานีตำรวจนครบาลพหลโยธิน - สถานีรถไฟฟ้าบีทีเอส สถานีพหลโยธิน 24 (กำลังก่อสร้าง)</doc>
