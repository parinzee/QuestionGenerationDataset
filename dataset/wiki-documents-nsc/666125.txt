<doc id="666125" url="https://th.wikipedia.org/wiki?curid=666125" title="ปรงชะเมา">ปรงชะเมา ปรงชะเมา เป็นปรงในวงศ์ Cycadaceae เป็นปรงต้นเดี่ยวหรือแตกกิ่งข้าง ลำต้นเรียบสีเทา ก้านใบยาว ติดเมล็ดจำนวนมาก เป็นไม้ถิ่นเดียวในประเทศไทย พบทางภาคตะวันออก พบครั้งแรกที่อำเภอเขาชะเมา จังหวัดระยอง ชื่อสปีชีส์ตั้งตามชะเมาซึ่งเป็นสถานที่ค้นพบ ใช้เป็นไม้ประดับ ปรงชนิดนี้ขึ้นในบริเวณที่มีหินแกรไนต์ ห่างไกลจากพื้นที่เพาะปลูก ได้รับแสงเต็มที่ ลักษณะใกล้เคียงกับ Cycas pectinata การแพร่กระจายจำกัดในภูเขาลูกเดียวเท่านั้น</doc>
