<doc id="272165" url="https://th.wikipedia.org/wiki?curid=272165" title="ทีน่า เฟย์">ทีน่า เฟย์ เอลิซาเบธ สเตมาทีน่า "ทีน่า" เฟย์ () เกิดเมื่อวันที่ 18 พฤษภาคม ค.ศ. 1970 เป็นนักแสดงชาวอเมริกัน นักเขียน ดาราตลก และโปรดิวเซอร์รายการโทรทัศน์ เธอได้รับรางวัลเอมมี 7 ครั้ง รางวัลลูกโลกทองคำ 3 ครั้ง รางวัลแซกอวอร์ดส 3 ครั้ง และรางวัลสมาคมนักเขียนอเมริกา 4 ครั้ง เธอได้รับรางวัลคนบันเทิงแห่งปี จากสำนักข่าวเอพี หลังจากจบการศึกษาจากมหาวิทยาลัยเวอร์จิเนียในปี ค.ศ. 1992 เฟย์ย้ายมาอยู่ชิคาโก เธอเข้าเรียนการแสดงด้นตลกสดกับคณะ เดอะเซคันด์ซิตี ที่เธอได้มาเป็นผู้เล่นในปี 1994 จากนั้น 3 ปีต่อมา เฟย์ได้กลายเป็นนักเขียนบทให้กับสเกตช์คอเมดี รายการ แซเทอร์เดย์ไนต์ไลฟ์ เธอได้รับการเลื่อนตำแหน่งเป็นหัวหน้าทีมเขียนบทในปี 1999 ในปีต่อมาเธอได้กลายเป็นทีมแสดงในโชว์ ในช่วงที่เธออยู่ที่นั่นเธอเป็นผู้กระกาศข่าวร่วมในรายการ ในช่วงรายงานสุดสัปดาห์ หลังจากนั้นเธออกจากรายการ แซเทอร์เดย์ไนต์ไลฟ์ ในปี 2006 มาทำรายการโทรทัศน์ของตัวเองที่ชื่อ 30 Rock เป็นรายการตลกสถานการณ์ ที่ได้มาจากประสบการณ์ตอนอยู่ที่ แซเทอร์เดย์ไนต์ไลฟ์ ในซีรีส์นี้เฟย์เล่นเป็นหัวหน้านักเขียนบทของซีรีส์แต่งแนวสเกตช์คอเมดี ในปี 2004 เฟย์มีผลงานภาพยนตร์ครั้งแรกทั้งในฐานะนักเขียนและนักแสดงร่วม ในหนังตลกวัยรุ่นที่ชื่อ Mean Girls ในปี 2008 เธอแสดงในภาพยนตร์ตลกเรื่อง Baby Mama แสดงร่วมกับ เอมี โพห์เลอร์ ในปี 2009 เธอได้รับรางวัลเอมมีจากการแสดงล้อเลียนผู้เข้าสมัครรองประธานาธิบดีพรรคริพับลิกัน แซราห์ เพลิน ในการเป็นแขกรับเชิญให้กับ แซเทอร์เดย์ไนต์ไลฟ์</doc>
