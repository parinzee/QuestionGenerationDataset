<doc id="234272" url="https://th.wikipedia.org/wiki?curid=234272" title="ถนนราษฎร์ยินดี (เทศบาลนครหาดใหญ่)">ถนนราษฎร์ยินดี (เทศบาลนครหาดใหญ่) ถนนราษฎร์ยินดี () หรือถนนสามสิบเมตร () เป็นถนนสำคัญสายหนึ่งในเขตเทศบาลนครหาดใหญ่ อำเภอหาดใหญ่ จังหวัดสงขลา เส้นทางเริ่มต้นจากด้านทิศเหนือที่สามแยกตัดถนนเพชรเกษม ผ่านสี่แยกตัดถนนศุภสารรังสรรค์ สี่แยกตัดถนนธรรมนูญวิถี สิ้นสุดเส้นทางด้านทิศใต้ที่สามแยกตัดถนนศรีภูวนาถ สภาพเป็นถนนมีเกาะกลาง ตลอดสองข้างทางมีร้านค้าและอาคารสำนักงานอยู่เป็นจำนวนมาก ปัจจุบันทางเทศบาลนครหาดใหญ่ได้วางแผนเพื่อเตรียมปรับปรุงถนนสายนี้ จากเดิมที่เป็นถนนสายวัฒนธรรมให้พัฒนาเป็นถนนเศรษฐกิจใหม่ เพื่อขยายฐานเศรษฐกิจจากย่านใจกลางเมืองหาดใหญ่ที่มีอยู่เดิมบริเวณถนนนิพัทธ์อุทิศ 1,2 และ 3 และถนนธรรมนูญวิถี มาสู่ฝั่งตะวันออกของตัวเมือง ตามนโยบายของนายไพร พัฒโน นายกเทศมนตรี โดยมีต้นแบบจากถนนออร์ชาร์ดของสิงคโปร์ ซึ่งการดำเนินงานจะเริ่มจากการย้ายสายไฟฟ้าลงใต้ดิน ปรับภูมิทัศน์ และเพิ่มพื้นที่สีเขียว พร้อม ๆ กับการปรับภูมิทัศน์บริเวณคลองเตยที่อยู่ใกล้เคียงและย่านธุรกิจอื่นในเมืองหาดใหญ่</doc>
