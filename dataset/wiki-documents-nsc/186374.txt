<doc id="186374" url="https://th.wikipedia.org/wiki?curid=186374" title="ธงชาติอาร์เจนตินา">ธงชาติอาร์เจนตินา ธงชาติอาร์เจนตินา ถือกำเนิดขึ้นเมื่อปี พ.ศ. 2355 ลักษณะเป็นธงสามแถบแนวนอน ประกอบด้วยแถบสีฟ้า-สีขาว-สีฟ้า ซึ่งแต่ละแถบล้วนกว้างเท่ากัน ส่วนรูปดวงอาทิตย์สีเหลืองกลางธง ซึ่งมีชื่อเรียกว่า ดวงอาทิตย์แห่งเดือนพฤษภาคม () ได้เพิ่มเข้ามาภายหลังเมื่อ พ.ศ. 2361 รูปธงที่กล่าวมานี้เป็นธงชาติสำหรับพิธีการ () หากธงนี้ไม่มีรูปดวงอาทิตย์ จะถือเป็นธงชาติสำหรับประดับตกแต่ง () แม้ธงทั้งสองอย่างนี้จะมีศักดิ์เป็นธงชาติเหมือนกัน แต่ธงชาติสำหรับประดับตกแต่งจะต้องชักไว้ต่ำกว่าธงชาติสำหรับพิธีการเสมอ ตามหลักวิชาธัชวิทยาแล้ว จัดให้ธงชาติอาร์เจนตินาสำหรับพิธีการเป็นธงพลเรือน ธงราชการ ธงกองทัพและธงราชนาวี ส่วนธงชาติสำหรับประดับตกแต่ง จัดเป็นธงพลเรือนและธงเรือพลเรือนลักษณะอย่างเป็นทางการขนาดสัดส่วน ลักษณะอย่างเป็นทางการ. ขนาดสัดส่วน. นับตั้งแต่ พ.ศ. 2521 เป็นต้นมา สัดส่วนของธงชาติอาร์เจนตินาอย่างเป็นนั้นได้กำหนดให้มีความกว้างเป็น 9 ส่วน ยาว 14 ส่วน และแบบธงขนาดมาตรฐานนั้นเป็นธงขนาดกว้าง 90 เซนติเมตร ยาว 140 เซนติเมตร ภายในประกอบด้วยแถบแนวนอน 3 แถบ แถบบนและล่างเป็นสีฟ้า แถบกลางสีขาว แต่ละแถบนั้นกว้าง 30 เซนติเมตร ที่แถบกลางนั้นมีรูปพระอาทิตย์สีเหลืองทอง ซึ่งมีชื่อว่า ดวงอาทิตย์แห่งเดือนพฤษภาคม () รูปดังกล่าวนี้คือสัญลักษณ์ของเทพอินตี ผู้เป็นสุริยเทพตามความเชื่อของชาวอินคา อนึ่ง ยังมีการใช้ธงชาติอาร์เจนตินาที่มีสัดส่วนเป็น 1:2 และ 2:3 ด้วยเช่นกันระดับสี ระดับสี. ระดับสีที่ใช้ในธงชาติอย่างเป็นทางการกำหนดตามมาตรฐาน CIE 1976 ดังนี้ ส่วนตารางเบื้องล่างต่อไปนี้ เป็นการเทียบค่าระดับสีตามระบบสี RGB และระบบสีแพนโทนดวงอาทิตย์แห่งเดือนพฤษภาคม ดวงอาทิตย์แห่งเดือนพฤษภาคม. ดวงอาทิตย์แห่งเดือนพฤษภาคม () อันเป็นภาพสัญลักษณ์กลางธงชาตินั้น มีต้นแบบมาจากภาพดวงอาทิตย์ในเงินเหรียญ 8 เอสคูโดของอาร์เจนตินาในปี พ.ศ. 2356 (มีค่าเท่ากับ 1 ดอลลาร์สเปนในเวลานั้น) โดยรูปด้งกล่าวมีเส้นรัศมีตรงสลับกับเส้นรัศมีคดแผ่ออกมาอย่างละ 16 แฉก ถึงปี พ.ศ. 2521 มีการกำหนดอย่างชัดเจนว่าสีของดวงอาทิตย์นั้นใช้ดวงอาทิตย์เป็นสีเหลืองทอง (amarillo oro) โดยวงกลมตอนในนั้นมีเส้นผ่านศูนย์กลาง 10 เซนติเมตร ตอนนอกมีเส้นผ่านศูนย์กลางเป็น 25 เซนติเมตร (โดยรวมแล้ว รัศมีของรูปดวงอาทิตย์ทั้งหมดเป็น formula_1 เท่าของความกว้างแถบสีขาว ส่วนใบหน้าของดวงอาทิตย์นั้นมีเส้นผ่านศูนย์กลางเป็น formula_2 ของรูปดวงอาทิตย์นั้น) ส่วนรัศมีของดวงอาทิตย์ที่เปล่งออกมามี 32 แฉก โดยยังคงลักษณะเป็นเส้นรัศมีตรงและคดอย่างละ 16 แฉก รูปดังกล่าวนี้จะถูกปักไว้ในธงชาติสำหรับพิธีการเพลงธงชาติAurora (พระอาทิตย์ขึ้น) เพลงธงชาติ. Aurora (พระอาทิตย์ขึ้น). ประพันธ์โดย Luigi Illica และ Héctor Cipriano Quesada เรียบเรียงโดย Héctor Panizza เพลงดังกล่าวนี้ขับร้องขณะเชิญธงชาติขึ้นสู่ยอดเสา.Saludo a la bandera (เคารพธง)Mi Bandera (ธงชาติของฉัน)</doc>
