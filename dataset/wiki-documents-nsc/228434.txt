<doc id="228434" url="https://th.wikipedia.org/wiki?curid=228434" title="เทศบาลเมืองบางบัวทอง">เทศบาลเมืองบางบัวทอง เทศบาลเมืองบางบัวทอง หรือ เมืองบางบัวทอง เป็นหน่วยการปกครองส่วนท้องถิ่นระดับเทศบาลเมือง ในเขตอำเภอบางบัวทอง จังหวัดนนทบุรีจัดตั้งขึ้นเมื่อปี พ.ศ. 2480 ครอบคลุมพื้นที่ตำบลโสนลอยทั้งตำบล ตำบลบางบัวทอง (เฉพาะหมู่ที่ 2 และบางส่วนของหมู่ที่ 1, 3) ตำบลบางรักใหญ่ (เฉพาะบางส่วนของหมู่ที่ 1, 2, 6, 7) ตำบลพิมลราช (เฉพาะบางส่วนของหมู่ที่ 1-3) และตำบลบางรักพัฒนา (เฉพาะหมู่ที่ 1 และบางส่วนของหมู่ที่ 3, 5, 6)ประวัติ ประวัติ. เทศบาลเมืองบางบัวทองจัดตั้งขึ้นเมื่อวันที่ 14 มีนาคม พ.ศ. 2480 ตามพระราชกฤษฎีกาจัดตั้งเทศบาลเมืองบางบัวทอง จังหวัดนนทบุรี พ.ศ. 2480 กำหนดท้องที่บางส่วนของตำบลบางบัวทอง และตำบลโสนลอย อำเภอบางบัวทอง จังหวัดนนทบุรี ให้มีฐานะเป็นเทศบาล มีอาณาเขต 1 ตารางกิโลเมตร โดยมีขุนพิทักษ์ปทุมมาศ ซึ่งเดิมเป็นกำนันตำบลบางบัวทอง เป็นนายกเทศมนตรีคนแรก และนายเลี้ยง ทองไฮ้ กับ หม่อมหลวงแจ่ม อิศรางกูร ณ อยุธยา เป็นเทศมนตรีคณะแรก ต่อมาในวันที่ 26 มิถุนายน พ.ศ. 2538 มีการตราพระราชกฤษฎีกาเปลี่ยนแปลงเขตเทศบาลเมืองบางบัวทอง จังหวัดนนทบุรี พ.ศ. 2538 โดยขยายเขตเทศบาลเมืองบางบัวทองจาก 1 ตารางกิโลเมตร เป็น 13.5 ตารางกิโลเมตร นอกจากนี้ ยังมีกฎหมายระดับชาติอันเกี่ยวแก่เทศบาลเมืองบางบัวทองอีกสองฉบับคือ พระราชกฤษฎีกาให้ใช้พระราชบัญญัติควบคุมการก่อสร้างอาคาร พ.ศ. 2479 ในเขตเทศบาลเมืองบางบัวทอง จังหวัดนนทบุรี พ.ศ. 2503 เนื่องจากมีการขยายตัวทั้งการก่อสร้างอาคารและการผังเมืองอย่างมากและอย่างรวดเร็วในท้องที่เทศบาลเมืองบางบัวทอง จึงกำหนดให้บังคับใช้พระราชบัญญัติควบคุมการก่อสร้างอาคาร พ.ศ. 2479 ในเขตเทศบาลเมืองบางบัวทอง เพื่อประโยชน์ในความมั่นคงแข็งแรง การอนามัย การสุขาภิบาล การป้องกันอัคคีภัย และการผังเมือง ให้เป็นระเบียบเรียบร้อยต่อไป และพระราชบัญญัติโอนกิจการบริหารบางส่วนของเทศบาลเมืองบางบัวทอง จังหวัดนนทบุรี ไปเป็นของสำนักงานปลัดกระทรวงสาธารณสุข พ.ศ. 2526 เนื่องจากเทศบาลเมืองบางบัวทองยื่นคำขอให้กระทรวงสาธารณสุขรับโอนสถานีอนามัยชั้น 1 ไปดำเนินการต่อ เนื่องจากเทศบาลเมืองบางบัวทองไม่สามารถดำเนินการให้บริการ รักษาพยาบาลแก่ประชาชน ให้เจริญก้าวหน้าต่อไปได้อีกที่ตั้งและอาณาเขต ที่ตั้งและอาณาเขต. เทศบาลเมืองบางบัวทองมีระยะทางห่างจากตัวจังหวัดนนทบุรีประมาณ 15 กิโลเมตร และห่างจากกรุงเทพมหานครตามถนนบางกรวย-ไทรน้อย ประมาณ 22 กิโลเมตร มีอาณาเขตติดต่อกับองค์กรปกครองส่วนท้องถิ่นข้างเคียงดังต่อไปนี้- ทิศเหนือ ติดต่อกับเขตองค์การบริหารส่วนตำบลบางบัวทอง มีคลองสามวังฝั่งเหนือเป็นเส้นแบ่งเขต - ทิศตะวันออก ติดต่อกับเขตเทศบาลเมืองพิมลราชและองค์การบริหารส่วนตำบลอ้อมเกร็ด (อำเภอปากเกร็ด) มีเส้นขนานระยะ 100 เมตรจากคลองลำโพฝั่งตะวันออก คลองส่งน้ำชลประทานฝั่งใต้ และคลองบางบัวทองฝั่งตะวันออกเป็นเส้นแบ่งเขต - ทิศใต้ ติดต่อกับเขตองค์การบริหารส่วนตำบลบางรักพัฒนา องค์การบริหารส่วนตำบลบางรักใหญ่ และองค์การบริหารส่วนตำบลบางรักพัฒนา (อีกครั้งหนึ่ง) มีคลองบางรักใหญ่ฝั่งตะวันออก คลองบางพลูฝั่งตะวันออก เส้นขนานระยะ 300 เมตรจากกึ่งกลางถนนรัตนาธิเบศร์ และคลองบางไผ่ฝั่งตะวันตกเป็นเส้นแบ่งเขต - ทิศตะวันตก ติดต่อกับเขตองค์การบริหารส่วนตำบลบางรักพัฒนา เทศบาลเมืองพิมลราช (อีกครั้งหนึ่ง) และองค์การบริหารส่วนตำบลบางบัวทอง มีเส้นขนานระยะ 500 เมตรจากกึ่งกลางถนนกาญจนาภิเษกเป็นเส้นแบ่งเขตประชากร ประชากร. อาชีพหลักของประชากรในถิ่นนี้คือ ทำสวน รับราชการ รัฐวิสาหกิจ บริษัทเอกชน ธุรกิจส่วนตัว รับจ้างทั่วไป และทำงานเอกชน ในท้องที่เทศบาลเมืองบางบัวทอง และบางส่วนเดินทางไปทำงานในกรุงเทพมหานครการคมนาคมการคมนาคม. - ถนนบางกรวย-ไทรน้อย ถนนตัดผ่านเทศบาลเมืองบางบัวทอง - ถนนรัตนาธิเบศร์ ถนนเข้าสู่เทศบาลเมืองบางบัวทอง - ถนนกาญจนาภิเษก ถนนเข้าสู่เทศบาลเมืองบางบัวทอง - ถนนบางกรวย-ไทรน้อย ถนนเชื่อมต่อระหว่างอำเภอไทรน้อยกับเทศบาลเมืองบางบัวทอง - ถนนบ้านกล้วย-ไทรน้อย ถนนเชื่อมต่อระหว่างตำบลพิมลราชกับเทศบาลเมืองบางบัวทอง - ถนนบางรักใหญ่-บ้านใหม่ ถนนเชื่อมต่อระหว่างอำเภอบางใหญ่กับเทศบาลเมืองบางบัวทอง - ถนนบางไผ่-หนองเพรางาย (ถนนเต็มรักพัฒนา) ถนนเชื่อมต่อระหว่างตำบลอื่น ๆ กับเทศบาลเมืองบางบัวทอง - ถนนจันทร์ทองเอี่ยม ถนนเชื่อมต่อระหว่างตำบลบางรักพัฒนากับเทศบาลเมืองบางบัวทองสาธารณูปโภคสาธารณูปโภค. - ไฟฟ้า อยู่ในเขตการไฟฟ้านครหลวง เขตบางบัวทอง - ประปา อยู่ในเขตการประปานครหลวง สาขาบางบัวทอง - โทรศัพท์ อยู่ในเขตบริษัท ทีโอที จำกัด (มหาชน) เขตบางบัวทอง - การแพทย์ มีโรงพยาบาลหลายแห่งทั้งของรัฐบาล เช่น โรงพยาบาลบางบัวทอง และโรงพยาบาลของเอกชน - ไปรษณีย์ ดำเนินการโดยที่ทำการไปรษณีย์บางบัวทองรถโดยสารประจำทางรถโดยสารประจำทาง. - 127 บางบัวทอง-สะพานสมเด็จพระปิ่นเกล้า - 130 บางบัวทอง-นพวงศ์ - 134 เคหะบางบัวทอง-สถานีขนส่งผู้โดยสารกรุงเทพ (จตุจักร) (ไม่เข้าเมืองบางบัวทอง) - 177 วงกลมบางบัวทอง-อนุสาวรีย์ชัยสมรภูมิ - 364 บางบัวทอง-ลาดบัวหลวง - 370 บางบัวทอง-ปทุมธานี - 337 นนทบุรี-ปทุมธานี (ไม่เข้าเมืองบางบัวทอง) - 516 เคหะบางบัวทอง-เทเวศร์ (ไม่เข้าเมืองบางบัวทอง) - 528 ไทรน้อย-พระราม 9 - 680 รังสิต-บางใหญ่ (ไม่เข้าเมืองบางบัวทอง) - 1024 บางบัวทอง-นครอินทร์ (ข้ามสะพานพระนั่งเกล้า) - 1024ข บางบัวทอง-นนทบุรี (ข้ามสะพานพระราม 5) - 1003 บางบัวทอง-ท่าน้ำนนทบุรี , บางบัวทอง-ไทรน้อย - รถตู้ปรับอากาศ บางบัวทอง-พระปิ่นเกล้า - รถตู้ปรับอากาศ บางบัวทอง-พงษ์เพชร (งามวงศ์วาน) - รถตู้ปรับอากาศ บางบัวทอง-สีลม - รถตู้ปรับอากาศ บางบัวทอง-ลาดพร้าว (จตุจักร) - รถตู้ปรับอากาศ บางบัวทอง-ลาดพร้าว (จตุจักร) - รถตู้ปรับอากาศ บางบัวทอง-มหาวิทยาลัยเกษตรศาสตร์ - รถไฟฟ้ามหานคร สายสีม่วงสถานที่สำคัญสถานที่สำคัญ. - วัดบรมราชากาญจนาภิเษกอนุสรณ์ คณะสงฆ์จีนนิกายรังสรรค์ (วัดโพธิ์ทองหรือวัดเล่งเน่ยยี่ 2) - หอนาฬิกาเทศบาลเมืองบางบัวทอง ตั้งอยู่บริเวณทางเข้าตลาดเทศบาลเมืองบางบัวทอง เชิงสะพานข้ามคลองพระพิมลราชา - สวนสาธารณะเทศบาลเมืองบางบัวทอง - วัดละหาร วัดประจำเทศบาลเมืองบางบัวทอง - วัดบางไผ่ พระอารามหลวง - วัดพระแม่สกลสงเคราะห์ โบสถ์ศาสนาคริสต์ศาสนานิกายโรมันคาทอลิก - มัสยิดนะฮ์ฏอตุลอิสลาห์ สุเหร่าศาสนาอิสลาม - ตลาดสดเทศบาลเมืองบางบัวทอง ตั้งอยู่ริมคลองพระพิมลราชา - โรงพยาบาลบางบัวทอง กระทรวงสาธารณสุข - ตลาดน้ำพิมลราช ตั้งอยู่ใกล้กับโครงการส่งน้ำและบำรุงรักษาพระยาบรรลือ</doc>
