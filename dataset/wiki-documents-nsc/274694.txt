<doc id="274694" url="https://th.wikipedia.org/wiki?curid=274694" title="สนามกีฬาสมโภชเชียงใหม่ 700 ปี">สนามกีฬาสมโภชเชียงใหม่ 700 ปี สนามกีฬาสมโภชเชียงใหม่ 700 ปี เป็นสนามกีฬาที่มีขนาดความจุผู้เข้าชมได้จำนวนประมาณ 25,000 ที่นั่ง ตั้งอยู่ในพื้นที่ตำบลดอนแก้ว อำเภอแม่ริม จังหวัดเชียงใหม่ ก่อสร้างขึ้นใน "โครงการสร้างสนามกีฬาเมืองหลักเฉลิมฉลอง 700 ปี นพบุรีศรีนครพิงค์เชียงใหม่" ซึ่งได้รับอนุมัติจากคณะรัฐมนตรี เมื่อวันที่ 13 พฤษภาคม พ.ศ. 2532 ณ โรงแรมเชียงใหม่พลาซ่า จังหวัดเชียงใหม่การก่อสร้างสนามกีฬา การก่อสร้างสนามกีฬา. หลังจากที่คณะรัฐมนตรีได้มีมติอนุมัติให้ดำเนินโครงการก่อสร้างสนามกีฬาเฉลิมฉลอง 700 ปี นพบุรีศรีนครพิงค์เชียงใหม่แล้วนั้น การกีฬาแห่งประเทศไทย จึงได้ขออนุญาตใช้พื้นที่ราชพัสดุจากกรมธนารักษ์จำนวน 236 ไร่ 1 งาน 9 ตารางวา ตามระเบียบของกรมธนารักษ์ ซึ่งได้รับอนุมัติเมื่อวันที่ 9 ตุลาคม พ.ศ. 2532 ต่อมาวันที่ 8 ตุลาคม พ.ศ. 2534 คณะรัฐมนตรีได้มีมติให้จังหวัดเชียงใหม่ เป็นเจ้าภาพจัดการแข่งขันกีฬาซีเกมส์ ครั้งที่ 18 นับเป็นการแข่งขันกีฬาซีเกมส์ครั้งแรกที่จัดนอกเมืองหลวงของประเทศเจ้าภาพ ส่งผลให้หน่วยงานต่างๆ เริ่มให้ความสำคัญกับการสร้างสนามกีฬาแห่งนี้ โดยที่คณะรัฐมนตรี มีมติขยายวงเงินในการก่อสร้างเพิ่มอีก 538,455,000 บาท การกีฬาแห่งประเทศไทย จึงเริ่มจ้างบริษัทที่ปรึกษา เข้ามาออกแบบงานโครงการสร้างสนามกีฬาฯ และได้มีพิธีวางศิลาฤกษ์ในวันที่ 7 ตุลาคม พ.ศ. 2536 เวลา 11.59 - 12.19 น. โดย ฯพณฯ นายเทอดพงษ์ ไชยนันทน์ รัฐมนตรีประจำสำนักนายกรัฐมนตรี เป็นประธานอาคารสถานที่ภายในบริเวณยิมเนเซียมเหตุการณ์สำคัญการแข่งขันกีฬาเหตุการณ์สำคัญ. การแข่งขันกีฬา. - สนามกีฬาสมโภชเชียงใหม่ 700 ปี พร้อมด้วยสนามกีฬาบริเวณใกล้เคียง และหมู่บ้านพักนักกีฬา ถูกใช้เป็นสถานที่แข่งขันกีฬาซีเกมส์ ครั้งที่ 18 ในปี พ.ศ. 2538 - การแข่งขันกีฬามหาวิทยาลัยเทคโนโลยีราชมงคลแห่งประเทศไทย ครั้งที่ 25 หรือ "ล้านนาเกมส์ ครั้งที่ 25" (31 มกราคม - 7 กุมภาพันธ์ พ.ศ. 2552) - การแข่งขันรถจักรยานยนต์และรถยนต์ทางตรง 201 เมตร ข้างโรงเรียนนวมินทราชูทิศ พายัพ หรือ DRAG RACING ทุกวันอาทิตย์ สัปดาห์ที่ 2 ของเดือน ยกเว้น เดือน เมษายน เฉพาะ สัปดาห์ที่ 1 - การแข่งขันรถยนต์ทางเรียบ HONDA RACING FEST - การแข่งขันรถยนต์ทางเรียบ TOYOTA MOTOR SPORT - งานแสดงพลุนานาชาติเฉลิมพระเกียรติ เมื่อวันที่ 31 ธันวาคม 2553 - เคยใช้เป็นสนามเหย้าของสโมสรฟุตบอลเชียงราย ยูไนเต็ด ในการแข่งขันกีฬาฟุตบอลไทยพรีเมียร์ลีก เลก 2 ปี 2554 - ใช้เป็นสนามเหย้าของสโมสรฟุตบอลจังหวัดเชียงใหม่ ลีกภูมิภาค ดิวิชั่น 2ปี2555 - ใช้เป็นสนามเหย้าของสโมสรฟุตบอลทีทีเอ็ม เชียงใหม่ ในการแข่งขันกีฬาฟุตบอลไทยพรีเมียร์ลีกปี 2555 - การแข่งขันกีฬาแห่งชาติ ครั้งที่ 33 "เชียงใหม่เกมส์" วันที่ 13-24 ธันวาคม 2545 - การแข่งขันกีฬาแห่งชาติ ครั้งที่ 41 "เชียงใหม่เกมส์" วันที่ 9-19 ธันวาคม 2555 - การแข่งขันกีฬาคนพิการแห่งชาติ ครั้งที่ 31 "เวียงพิงค์เกมส์" วันที่ 15-19 มกราคม 2556การแสดงคอนเสิร์ตการแสดงคอนเสิร์ต. - คอนเสริต์ MTV EXIT Live In Chiangmai วันที่ 25 มิถุนายน 2554 - คอนเสริต์ คนหัวใจสิงห์ อัสนี-วสันต์ วันที่ 5 พฤศจิกายน 2554กิจกรรมทางการเมืองกิจกรรมทางการเมือง. - การชุมนุมของกลุ่มคนเสื้อแดง</doc>
