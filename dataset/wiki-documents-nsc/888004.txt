<doc id="888004" url="https://th.wikipedia.org/wiki?curid=888004" title="อุตสาหกรรมพลังงาน">อุตสาหกรรมพลังงาน อุตสาหกรรมพลังงาน คือทั้งหมดของอุตสาหกรรมที่เกี่ยวข้องในการผลิตและการขายพลังงาน รวมทั้งการสกัดน้ำมันเชื้อเพลิง, การผลิต, การกลั่น และจำหน่าย โดยสังคมยุคใหม่ใช้น้ำมันจำนวนมาก และอุตสาหกรรมพลังงานเป็นส่วนสำคัญของโครงสร้างพื้นฐาน และการดำรงของสังคมในเกือบทุกประเทศ โดยเฉพาะอย่างยิ่ง อุตสาหกรรมพลังงานประกอบด้วย:- อุตสาหกรรมปิโตรเลียม รวมทั้งบริษัทน้ำมัน, โรงกลั่นปิโตรเลียม, การขนส่งเชื้อเพลิง และการขายผู้ใช้ปลายทางที่ปั้มน้ำมัน - อุตสาหกรรมแก๊ส รวมทั้งการสกัดแก๊สธรรมชาติ และการผลิตแก๊สถ่านหิน รวมทั้งการจัดจำหน่ายและการขาย - อุตสาหกรรมพลังงานไฟฟ้า รวมทั้งการผลิตกระแสไฟฟ้า, การจ่ายกำลังไฟฟ้าและการขาย - อุตสาหกรรมถ่านหิน - อุตสาหกรรมพลังงานนิวเคลียร์ - อุตสาหกรรมพลังงานทดแทน ประกอบด้วยบริษัทพลังงานทางเลือกและพลังงานที่ยั่งยืน รวมทั้งที่เกี่ยวข้องกับกำลังไฟฟ้าพลังน้ำ, พลังงานลม และการผลิตพลังแสงอาทิตย์ ตลอดจนการผลิต, การจำหน่ายและการขายเชื้อเพลิงทดแทน - อุตสาหกรรมพลังงานแบบดั้งเดิมมาจากการเก็บรวบรวมและจำหน่ายฟืน โดยใช้สำหรับการปรุงอาหารและการทำความร้อน โดยเฉพาะอย่างยิ่งในประเทศที่ยากจนสภาพเศรษฐกิจ สภาพเศรษฐกิจ. การผลิตและการใช้ทรัพยากรพลังงานมีความสำคัญต่อเศรษฐกิจโลก กิจกรรมทางเศรษฐกิจทั้งหมดต้องใช้แหล่งพลังงาน ไม่ว่าจะเป็นการผลิตสินค้า, อำนวยการขนส่ง, การใช้คอมพิวเตอร์และเครื่องจักรอื่น ๆ ความต้องการพลังงานที่แพร่หลายอาจกระตุ้นให้เกิดการแข่งขันสาธารณูปโภคด้านพลังงาน และการจัดตั้งตลาดพลังงานค้าปลีก สังเกตได้จากการปรากฏตัวของภาคบริการ "การตลาดพลังงานและการบริการลูกค้า" (EMACS) ส่วนย่อย ภาคพลังงานคิดเป็น 4.6 เปอร์เซนต์ของสินเชื่อให้กู้ที่โดดเด่น เทียบกับ 3.1 เปอร์เซนต์จากทศวรรษก่อน ขณะที่พันธบัตรพลังงานมีสัดส่วน 15.7 เปอร์เซนต์ของตลาดตราสารหนี้ขยะมูลค่า 1.3 ล้านล้านดอลลาร์ เพิ่มขึ้นจาก 4.3 เปอร์เซนต์ในช่วงเวลาเดียวกันวิกฤตการณ์ วิกฤตการณ์. ความไม่มั่นคงทางเศรษฐกิจและการเมืองอาจนำไปสู่วิกฤตพลังงาน วิกฤตการณ์น้ำมันที่โดดเด่นคือวิกฤตน้ำมันในปี พ.ศ. 2516 และวิกฤตน้ำมันในปี พ.ศ. 2522 ครั้นการมาถึงจุดผลิตน้ำมันสูงสุด ซึ่งเป็นช่วงเวลาที่มีอัตราสูงสุดของการสกัดปิโตรเลียมทั่วโลก ก็มีแนวโน้มที่จะทำให้เกิดวิกฤตพลังงานอีกเช่นกัน</doc>
