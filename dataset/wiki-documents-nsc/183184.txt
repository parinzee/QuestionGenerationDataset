<doc id="183184" url="https://th.wikipedia.org/wiki?curid=183184" title="นักล่าล้างเผ่าพันธุ์ปีศาจ">นักล่าล้างเผ่าพันธุ์ปีศาจ นักล่าล้างเผ่าพันธุ์ปีศาจ () เป็นภาพยนตร์อเมริกันออกฉายเมื่อวันที่ 7 พฤษภาคม ค.ศ. 2004เนื้อเรื่องย่อ เนื้อเรื่องย่อ. แกเบรียล แวน เฮลซิง (ฮิว แจ็กแมน) คือชายผู้ต้องคำสาป ด้วยอดีตที่เขาไม่สามารถจดจำได้ และต้องถูกผลักดันด้วยภารกิจที่เขามิอาจปฏิเสธ แวน เฮลซิงที่ได้รับมอบหมายจากองค์กรลับแห่งหนึ่ง ให้ออกตามค้นหาและจัดการกับความชั่วร้ายบนโลกใบนี้ ความพยายามของเขา ในการกำจัดโลกของเหล่าสิ่งมีชีวิตในฝันร้าย กลับได้รับการตอบแทนด้วยฉายา ที่บัดนี้ได้ติดตามเขาไปเป็นเงา นั่นก็คือ 'ฆาตกร' แวน เฮลซิงเดินทางท่องไปทั่วโลก ในฐานะบุคคลที่ไม่มีเพื่อนฝูง เป็นผู้ต้องหลบหนี เป็นชายผู้โดดเดี่ยว และต้องถูกตามล่า โดยคนที่ไม่เข้าใจถึงธรรมชาติที่แท้จริงของหน้าที่ที่เขาต้องทำ เมื่อถูกส่งตัวมายังโลกที่แสนมืดมนของทรานซิลวาเนีย แวน เฮลซิงได้พบดินแดนแห่งหนึ่งที่ซึ่งสิ่งมีชีวิตแห่งความมืดในตำนานมีชีวิตโลดแล่น เป็นที่ที่ปกครองโดยแวมไพร์ที่ชั่วร้าย มีเสน่ห์ล่อลวง และมิอาจเอาชนะได้อย่าง เคานต์แดร็กคิวลา (ริชาร์ด ร็อกซ์เบิร์ก) แอนนา วาเลอเรียส (เคต เบ็คคินเซล) คือหนึ่งในสมาชิกกลุ่มสุดท้าย ของตระกูลขุนนางที่มีอำนาจ และปัจจุบันถูกแดร็กคิวล่าทำลายจนเกือบหมดสิ้น แอนนา ซึ่งเป็นนักล่าที่ไร้ความกลัว พยายามแก้แค้นแทนบรรพบุรุษ และต้องการยุติคำสาปโบราณ ด้วยการสังหารแดร็กคิวล่า เมื่อมีศัตรูร่วมกัน แวน เฮลซิงและแอนนา จึงร่วมมือกันวางแผนเพื่อทำลายแดร็กคิวล่า รวมไปถึงอาณาจักรที่น่าหวั่นเกรงของเขา แต่ในการท้าทายศัตรูที่ไม่มีวันตายผู้นี้ แวน เฮลซิงต้องเผยความลับที่เขาไม่เคยคิดฝัน และต้องเผชิญหน้ากับปริศนาแห่งอดีตที่ถูกปกปิดเอาไว้ของเขาเอง</doc>
