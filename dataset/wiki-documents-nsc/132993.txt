<doc id="132993" url="https://th.wikipedia.org/wiki?curid=132993" title="ผึ้งหลวง ส.สิงห์อยู่">ผึ้งหลวง ส.สิงห์อยู่ ผึ้งหลวง ส.สิงห์อยู่ เป็นอดีตแชมป์โลกในรุ่นแบนตั้มเวท (118 ปอนด์) ขององค์กรมวยโลก (WBO) 2 สมัยประวัติ ประวัติ. ผึ้งหลวง มีชื่อจริงว่า ปัญญา อุทก (ชื่อเล่น: บอมบ์) เกิดเมื่อวันที่ 16 เมษายน พ.ศ. 2531 ที่จังหวัดอุทัยธานี เป็นบุตรของนายวิรัตน์และนางสนิท อุทก จบการศึกษาจากโรงเรียนวัดดอนตูม ปัจจุบันอาศัยอยู่ที่อำเภอบ้านโป่ง จังหวัดราชบุรี เคยขึ้นชกมวยไทยมาก่อน แล้วจึงหันมาชกมวยสากลอาชีพภายใต้การจัดการของ ปริยากร รัตนสุบรรณ เมื่อ พ.ศ. 2547 โดยขณะนั้นผึ้งหลวงยังเป็นเพียงนักเรียนชั้นมัธยมศึกษาอยู่ และได้ครองแชมป์โลกเยาวชนรุ่นแบนตั้มเวท ของ WBC เมื่อ พ.ศ. 2549 ในวันที่ 20 ตุลาคม พ.ศ. 2555 ผึ้งหลวงได้ขึ้นชิงแชมป์โลกที่ว่างของ WBO รุ่นแบนตั้มเวท กับ เอเจ บานัล นักมวยชาวฟิลิปปินส์ ถึงประเทศฟิลิปปินส์ซึ่งเป็นถิ่นของบานัลเอง ผลปรากฏว่าผึ้งหลวงสามารถเอาชนะทีเคโอได้ในยกที่ 9 นับเป็นนักมวยชาวไทยคนแรกที่ได้แชมป์โลกจากประเทศฟิลิปปินส์ ต่อมาในวันที่ 3 มีนาคม พ.ศ. 2556 ผึ้งหลวงป้องกันตำแหน่งครั้งแรกกับ พอลลัส อัมบุนด้า นักมวยชาวนามิเบีย ถึงประเทศนามิเบีย (ตามเวลาในประเทศนามิเบียเป็นคืนวันที่ 2 มีนาคม) ปรากฏว่าผึ้งหลวงเป็นฝ่ายแพ้คะแนนไป 115-113, 116-112 และ116-112 ทำให้เสียตำแหน่งไปในการป้องกันตำแหน่งครั้งแรกนี่เอง ซึ่งในมุมมองของทางฝั่งผึ้งหลวงเห็นว่าเป็นฝ่ายถูกปล้นชัยชนะ โดยเฉพาะในยกสุดท้ายที่อัมบุนด้าถูกหมัดของผึ้งหลวงจนออกอาการเกือบจะล้ม แต่ก็โผเข้ามากอดถ่วงเวลา จนเอาตัวรอดไปได้ แต่กรรมการบนเวทีก็ไม่ได้สั่งห้าม ในวันที่ 10 พฤษภาคม พ.ศ. 2557 ผึ้งหลวงได้มีโอกาสขึ้นชิงแชมป์โลกอีกครั้ง ในฐานะที่เป็นรองแชมป์โลกอันดับ 1 ในรุ่นและสถาบันเดิมกับ โตโมกิ คาเมดะ นักมวยชาวญี่ปุ่น ที่ประเทศเม็กซิโก ซึ่งโตโมกิ คาเมดะ ยังไม่เคยมีสถิติแพ้หรือเสมอมาก่อนด้วย แต่ต่อมาได้เปลี่ยนมาชกที่ลาสเวกัส สหรัฐอเมริกา แทน และเปลี่ยนวันที่เป็น 13 กรกฎาคม ปีเดียวกัน ผลการชกปรากฏว่า ผึ้งหลวงเป็นฝ่ายแพ้ทีเคโอไปในยกที่ 7 ด้วยการถูกหมัดชกถูกลำตัว ต่อมาในวันที่ 7 สิงหาคม พ.ศ. 2558 ผึ้งหลวงได้มีโอกาสชิงแชมป์โลกอีกครั้ง กับ เรียว อะกะโฮะ นักมวยชาวญี่ปุ่น ที่จังหวัดราชบุรี เนื่องจากคาเมดะสละแชมป์โลก ปรากฏว่าผึ้งหลวงกลับมาเป็นแชมป์โลกได้อีกครั้ง เมื่อเอาชนะน็อกอะกะโฮะได้เพียงแค่ยกที่ 2 เท่านั้น แต่ในการป้องกันตำแหน่งครั้งที่สองกับมาร์ลอน ทาปาเลส ผู้ท้าชิงรองแชมป์โลกอันดับหนึ่งชาวฟิลิปปินส์ ในวันที่ 27 กรกฎาคม พ.ศ. 2559 ที่จังหวัดพระนครศรีอยุธยา ผึ้งหลวงเป็นฝ่ายแพ้น็อกไปในเวลา 37 วินาที ของยกที่ 11 ทั้งที่เป็นฝ่ายชกทาปาเลสลงไปให้กรรมการนับ 8 ได้ก่อนถึง 2 ครั้ง ในยกที่ 5 แต่ไม่สามารถที่จะเอาชนะทาปาเลสได้ ซ้ำในยกที่ 6 ยังเป็นฝ่ายถูกนับ 8 บ้าง และตั้งแต่ยกที่ 9 ก็ได้รับบาดเจ็บจนกรามหัก แต่ยังคงชกต่อไปจนกระทั่งแพ้ไปในที่สุด โดยขณะนั้นคะแนนของผึ้งหลวงยังนำอยู่จากกรรมการให้คะแนน 2 ท่าน จากทั้งหมด 3 ท่านเกียรติประวัติเกียรติประวัติ. - แชมป์เยาวชนรุ่นแบนตั้มเวท WBC (พ.ศ. 2549-2552)- ชิง 27 กรกฎาคม 2549 ชนะน็อก ยก 1 ไบรอัน วิซาร่า () ที่ จ.ราชบุรี - ป้องกันแชมป์ครั้งที่ 1, 10 พฤษภาคม 2550 ชนะน็อก ยก 1 เท็ด เทราส () ที่ เวทีมวยกรุงเทพ - ป้องกันแชมป์ครั้งที่ 2, 23 ตุลาคม 2550 ชนะคะแนน โมนิโก รอเลนเต้ () ที่ เวทีมวยชั่วคราว วัดตะเคียน จ.พระนครศรีอยุธยา - ป้องกันแชมป์ครั้งที่ 3, 17 มีนาคม 2551 ชนะคะแนน จาเวียร์ มาลูรัน (ฟิลิปปินส์) ที่ โรงเรียนลาดบัวหลวง อ.ลาดบัวหลวง จ.พระนครศรีอยุธยา - ป้องกันแชมป์ครั้งที่ 4, 12 กันยายน 2551 ชนะน็อก ยก 4 เจสัน เลสัน (ฟิลิปปินส์) ที่ เวทีมวยชั่วคราว หน้าที่ว่าการอำเภอผักไห่ จ.พระนครศรีอยุธยา - ป้องกันแชมป์ครั้งที่ 5, 6 กุมภาพันธ์ 2552 ชนะคะแนน อีเด็น ซอนโซนา (ฟิลิปปินส์) ที่ เวทีมวยชั่วคราว หน้าที่ว่าการอำเภอผักไห่ จ.พระนครศรีอยุธยา - เสียแชมป์ 14 มิถุนายน 2552 แพ้คะแนน สเตฟาน ซีโมเน่ () ที่ ฮอลออมนิสปอร์ต, ลองเกง, ลีแยฌ, เบลเยียม - แชมป์เยาวชนรุ่นแบนตั้มเวท WBO Asia Pacific (พ.ศ. 2552-2554)- ชิง 31 ตุลาคม 2552 ชนะน็อก ยก 1 จิโล เมอร์ลิน (ฟิลิปปินส์) ที่ อ.บางละมุง จ.ชลบุรี - ป้องกันแชมป์ครั้งที่ 1, 5 กุมภาพันธ์ 2553 ชนะน็อก ยก 2 เอลมา ฟรานซิสโก (ฟิลิปปินส์) ที่ หมู่บ้านเทพประทานพร อ.ศรีราชา จ.ชลบุรี - ป้องกันแชมป์ครั้งที่ 2, 25 สิงหาคม 2553 ชนะน็อก ยก 1 โจเอล ราโฟร์ (ฟิลิปปินส์) ที่ มหาวิทยาลัยเวสเทิร์น วิทยาเขตวัชรพล จ.ปทุมธานี - ป้องกันแชมป์ครั้งที่ 3, 4 กุมภาพันธ์ 2554 ชนะน็อก ยก 2 เฟร็ดดี้ มาติเนส (ฟิลิปปินส์) ที่ เขตบางเขน - ป้องกันแชมป์ครั้งที่ 4, 25 เมษายน 2554 ชนะน็อก ยกที่ 2 พอล อโพลินาริโอ (ฟิลิปปินส์) ที่ อำเภอหล่มสัก จังหวัดเพชรบูรณ์ - ป้องกันแชมป์ครั้งที่ 5, 25 พฤษภาคม 2554 ชนะน็อก ยก 4 ชาติชาย สิทธิ์สามารถ ที่ เทศบาลเมืองกาฬสินธุ์ จ.กาฬสินธุ์ - ป้องกันแชมป์ครั้งที่ 6, 17 สิงหาคม 2554 ชนะน็อก ยก 6 มาร์วิน แทมปัส (ฟิลิปปินส์) ที่ ที่ว่าการอำเภอแก่งกระจาน จ.เพชรบุรี - สละตำแหน่งเพื่อก้าวไปชิงแชมป์รุ่นแบนตัมเวท WBO โอเรียลทัล - แชมป์ WBO โอเรียลทัล รุ่นแบนตั้มเวท (พ.ศ. 2554-2555)- ชิง 11 ตุลาคม 2554 ชนะน็อก ยก 2 นาธาน โบลซิโอ (ฟิลิปปินส์) ที่ เวทีมวยบางเทา ต.เชิงทะเล อ.ถลาง จ.ภูเก็ต - ป้องกันแชมป์ครั้งที่ 1, 2 ธันวาคม 2554 ชนะแตก ยก 7 (รวมคะแนน เนื่องจากพีนาเกิดแผลแตกชกต่อไม่ได้). ดานิลโล พีนา (ฟิลิปปินส์) ที่ โรงเรียนราวต้นจันทร์ อ.ศรีสำโรง จ.สุโขทัย - ป้องกันแชมป์ครั้งที่ 2, 23 มีนาคม 2555 ชนะคะแนน เอลมา ฟรานซิสโก (ฟิลิปปินส์) ที่ มหาวิทยาลัยกรุงเทพธนบุรี - ป้องกันแชมป์ครั้งที่ 3, 6 กรกฎาคม 2555 ชนะน็อก ยก 5 ริคาโด โรล์ (ฟิลิปปินส์) ที่ จ.ภูเก็ต - สละตำแหน่งเพื่อก้าวไปชิงแชมป์โลกรุ่นแบนตัมเวท WBO - แชมป์โลกรุ่นแบนตั้มเวท WBO (พ.ศ. 2555-2556)- ชิง 20 ตุลาคม 2555 ชนะทีเคโอยก 9 เอเจ บานัล (ฟิลิปปินส์) ที่ มอลล์ออฟเอเชียอารีนา, ปาไซ - ป้องกันแชมป์ครั้งที่ 1, 3 มีนาคม 2556 แพ้คะแนน พอลลัส อัมบุนด้า () ที่ วินด์ฮุกคันทรีคลับรีสอร์ต กรุงวินด์ฮุก - แชมป์โลกรุ่นแบนตั้มเวท WBO สมัยที่ 2 (พ.ศ. 2558-2559)- ชิง 7 สิงหาคม 2558 ชนะน็อก ยก 2 เรียว อะกะโฮะ (ญี่ปุ่น) ที่ สนามกีฬาจังหวัดราชบุรี - ป้องกันแชมป์ครั้งที่ 1, 12 กุมภาพันธ์ 2559 ชนะทีดี ยก 8 เจโทร พาบูสตัน (ฟิลิปปินส์; พาบูสตันเกิดแผลแตก ไม่สามารถชกต่อได้ต้องรวมคะแนน) ที่โรงเรียนสูงเนิน อ.สูงเนิน จ.นครราชสีมา - ป้องกันแชมป์ครั้งที่ 2, 27 กรกฎาคม 2559 แพ้น็อก ยก 11 มาร์ลอน ทาปาเลส (ฟิลิปปินส์) ที่ศูนย์การค้าอยุธยาซิตีพาร์ก อ.พระนครศรีอยุธยา จ.พระนครศรีอยุธยา - แชมป์รุ่นแบนตั้มเวท WBO อินเตอร์เนชั่นแนล (พ.ศ. 2556)- ชิง 10 พฤษภาคม 2556 ชนะทีเคโอยก 2 จูม่า ฟันดิ (แทนซาเนีย) ที่ โรงเรียนหนองบัว อ.หนองบัว จ.นครสวรรค์ - ป้องกันแชมป์ครั้งที่ 1, 4 ตุลาคม 2556 ชนะน็อก ยก 3 ซัม รินแดม (อินโดนีเซีย) ที่ ศูนย์ฝึกนักศึกษาวิชาทหาร จังหวัดทหารบกนครสวรรค์ มณฑลทหารบกที่ 31 ค่ายจิรประวัติ ต.นครสวรรค์ออก อ.เมืองนครสวรรค์ จ.นครสวรรค์ - ป้องกันแชมป์ครั้งที่ 2, 13 ธันวาคม 2556 ชนะน็อก ยก 3 (ยอมแพ้) รอมนิค มาร์กอส (ฟิลิปปินส์) ที่ วัดอุดมมงคล อ.ห้วยแถลง จ.นครราชสีมา - แชมป์ WBO Asia pacific รุ่นแบนตั้มเวท- ชิง 24 ตุลาคม 2557 ชนะคะแนน ฟัดฮีลี มาฮีฮา () ที่ โรงเรียนวัดอัมพวา เขตบางกอกน้อย - ป้องกันแชมป์ครั้งที่ 1, 4 ธันวาคม 2557 ชนะน็อก ยกที่ 3 อีรานิโอ เซมิลลาโน่ (ฟิลิปปินส์) ที่ สนามหลวง - ป้องกันแชมป์ครั้งที่ 2, 6 พฤษภาคม 2558 ชนะน็อก ยกที่ 3 โนอูลดี้ มานาคาเน่ (อินโดนีเซีย) ที่ สนามกีฬาสมโภชเชียงใหม่ 700 ปี จังหวัดเชียงใหม่ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นแบนตั้มเวท องค์กรมวยโลก WBO 12 สิงหาคม 2557 แพ้น็อก ยกที่ 7 โตโมกิ คาเมดะ () ที่ เอ็มจีเอ็มแกรนด์ลาสเวกัส รัฐเนวาดา สหรัฐอเมริกา- รางวัลเกียรติยศบุคคลในวงการกีฬามวยประจำชาติ ครั้งที่ 1 (พ.ศ. 2556)- นักมวยสากลอาชีพดีเด่น</doc>
