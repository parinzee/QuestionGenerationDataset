<doc id="673710" url="https://th.wikipedia.org/wiki?curid=673710" title="พระยาอรรคราชวราทร (ภัสดา บุรณศิริ)">พระยาอรรคราชวราทร (ภัสดา บุรณศิริ) พระยาอรรคราชวราทร (ภัสดา บุรณศิริ) (23 มกราคม พ.ศ. 2403 - ) เป็นอธิบดีกรมกองตระเวน คนที่ 2 อดีตอัครราชทูตสยามประจำกรุงวอชิงตัน และอดีตอัครราชทูตสยามประจำกรุงอังกฤษประวัติ ประวัติ. พระยาอรรคราชวราทร (ภัสดา บุรณศิริ) เกิดเมื่อวันพุธขึ้น 12 ค่ำ เดือนสาม ปีวอก จุลศักราช 1222 ตรงกับวันที่ 23 มกราคม พ.ศ. 2403 เป็นบุตรของพระยาธรรมจรรยานุกูลมนตรี (จำเริญ บุรณศิริ) มีพี่น้องร่วมบิดา-มารดา 4 คนคือพระยามหานิเวศนานุรักษ์ (กระจ่าง บุรณศิริ) ,พระยาอรรคราชวราทร (ภัสดา บุรณศิริ) ,เจ้าจอมก้อนแก้ว ในรัชกาลที่ 5 ,พระยาอุเทนเทพโกสินทร์ (ประสาน บุรณศิริ)รับราชการรับราชการ. - พ.ศ. 2415 ได้ถวายตัวเป็นมหาดเล็กวิเศษในรัชการที่ 5 - พ.ศ. 2424 ได้รับพระราชทานบรรดาศักดิ์เป็นนายรองบำรุงราชบทมาลย์ - พ.ศ. 2425 ได้ทรงพระกรุณาโปรดเกล้าฯ ให้ออกไปศึกษาวิชา ณ ประเทศอังกฤษ - พ.ศ. 2432 กลับจากประเทศอังกฤษเข้ารับราชการในกรมมหาดเล็กและเป็นเลขานุการส่วนพระองค์เสนาบดีกระทรวงการต่างประเทศ - พ.ศ. 2434 ทรงพระกรุณาโปรดเกล้าฯ ให้ไปเป็นปลัดกรมกองตระเวรฝ่ายกองรักษาในกรมพระนครบาล - พ.ศ. 2435 เลื่อนตำแหน่งเป็นเจ้ากรมกองตระเวรฝ่ายกองรักษาในกระทรวงนครบาล และเลื่อนบรรดาศักดิ์เป็นพระอนันต์นรารักษ์ - วันที่ 1 เมษายน พ.ศ. 2440 ทรงพระกรุณาโปรดเกล้าฯ ให้ไปเป็นข้าหลวงจัดราชการเมืองสมุทรปราการและเมืองนครเขื่อนขันธ์ (จังหวัดสมุทรปราการและจังหวัดพระประแดง) - ธันวาคม พ.ศ. 2440 ได้รับพระราชทานเลื่อนบรรดาศักดิ์เป็นพระยาเพชรชฎา - พฤษภาคม พ.ศ. 2441 กลับจากข้าหลวงจัดราชการ มารับราชการในกองบัญชาการหน้าที่เจ้ากรมกองแปล - วันที่ 21 กันยายน พ.ศ. 2441 ได้รับพระราชทานตรามงกุฎสยามชั้นที่ 3 - วันที่ 2 กันยายน พ.ศ. 2444 ได้รับพระราชทานบรรดาศักดิ์เป็นพระยาอรรคราชวราทร และได้ทรงพระกรุณาโปรดเกล้าฯ ให้ไปเป็นอัครราชทูตสยามประจำกรุงวอชิงตัน - พ.ศ. 2449 ย้ายจากอัครราชทูตสยามประจำกรุงวอชิงตันกลับกรุงเทพฯเข้ารับราชการเป็นอธิบดีกองทูตและกองกงสุลในกระทรวงการต่างประเทศ - วันที่ 21 กันยายน พ.ศ. 2451 ได้รับพระราชทานเหรียญจักรพรรดิมาลา - วันที่ 28 กรกฎาคม พ.ศ. 2452 ได้รับพระราชทานตราช้างเผือกชั้นที่ 3 และทรงพระกรุณาโปรดเกล้าฯให้กลับไปเป็นอัครราชทูตสยามประจำกรุงวอชิงตัน - พ.ศ. 2454 ทรงพระกรุณาโปรดเกล้าฯ ย้ายจากอัครราชทูตสยามกรุงวอชิงตัน ไปเป็นอัครราชทูตประจำกรุงอังกฤษ และได้รับพระราชทานตรามงกุฎสยามชั้น 2 - กรกฎาคม พ.ศ. 2455 ย้ายจากอัครราชทูตกรุงอังกฤษกลับกรุงเทพฯ แลกราบถวายบังคมลาออกจากราชการ ทรงพระกรุณาโปรดเกล้าให้รับพระราชทานเบี้ยบำนาญเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นนิภาภรณ์ช้างเผือก - เครื่องราชอิสริยาภรณ์อันมีเกียรติยศยิ่งมงกุฎสยาม ชั้นมัณฑนาภรณ์มงกุฎสยาม - เหรียญจักรพรรดิมาลา</doc>
