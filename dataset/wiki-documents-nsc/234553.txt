<doc id="234553" url="https://th.wikipedia.org/wiki?curid=234553" title="ซีเนม่า พาราดิโซ">ซีเนม่า พาราดิโซ Nuovo Cinema Paradiso เป็นภาพยนตร์อิตาลีในปี 1988 เขียนบทและกำกับโดย Giuseppe Tornatore และออกฉายในระดับนานาชาติในชื่อ Cinema Paradiso ในฝรั่งเศส สเปน สหราชอาณาจักรและสหรัฐอเมริกา เดิมทีที่ภาพยนตร์ออกฉายในอิตาลี มีความยาว 155 นาที แต่ก็ทำรายได้ไม่ดีในอิตาลี จึงทำให้ต้องตัดความยาวเหลือเป็น 123 นาที สำหรับการออกฉายในระดับนานาชาติ และประสบความสำเร็จเป็นอย่างดี การออกฉายฉบับนี้ทำให้ได้รับรางวัลจูรีไพรซ์ ในงานเทศกาลภาพยนตร์เมืองคานส์ ปี 1989 และได้รับรางวัลออสการ์สาขาภาพยนตร์ต่างประเทศยอดเยี่ยม ต่อมาในปี 2002 มีการออกในฉบับ director's cut ที่ความยาว 173 นาที (ในสหรัฐอเมริกามีชื่อว่า Cinema Paradiso: The New Version) ภาพยนตร์นำแสดงโดย Jacques Perrin, Philippe Noiret, Leopoldo Trieste, Marco Leonardi, Agnese Nano และ Salvatore Cascio อำนวยการสร้างโดย Franco Cristaldi และ Giovanna Romagnoli ส่วนเพลงประพันธ์โดย Ennio Morricone ร่วมกับลูกชาย Andrea Morricone ภาพยนตร์เล่าความหลักของเรื่อง ที่เกิดขึ้นที่หมู่บ้านในซิซิลี เป็นเรื่องของผู้กำกับภาพยนตร์ที่ประสบความสำเร็จที่ชื่อ โตโต้ (Salvatore) ที่กลับมางานศพของเพื่อนเก่าต่างวัย ลุงอัลเฟรโด้ (Alfredo) นักฉายหนังท้องถิ่นของโรงภาพยนตร์ "Cinema Paradiso" โดยอัลเฟรโด้หวังที่จะเห็นเขาประสบความสำเร็จถึงแม้ว่าจะทำให้เขาใจสลายก็ตาม ภาพยนตร์มีกลิ่นอายและโทนเรื่องที่ตลกขบขัน การหวนรำลึกถึงอดีต โดยเล่าเรื่องถึงชีวิตวัยเด็ก การข้ามพ้นผ่านวัย และสิ่งสะท้อน (วัยผู้ใหญ่) เกี่ยวกับอดีต โดยจินตภาพของแต่ละฉากสามารถสะท้อนให้เห็นถึงความทรงจำของโตโต้เกี่ยวกับชีวิตวัยเด็กของเขา Cinema Paradiso ยังเทิดทูนภาพยนตร์ ผ่านนักฉายหนัง อย่างโตโต้ ที่พัฒนาความหลงใหลต่อภาพยนตร์ที่ก่อให้เกิดวิถีชีวิตของเขาในวัยผู้ใหญ่อีกด้วย</doc>
