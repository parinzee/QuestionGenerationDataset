<doc id="875516" url="https://th.wikipedia.org/wiki?curid=875516" title="ปลาทองทะเลหลังสีเหลือง">ปลาทองทะเลหลังสีเหลือง ปลาทองทะเลหลังสีเหลือง () ปลาทะเลขนาดเล็กชนิดหนึ่ง ในวงศ์ปลากะรัง (Serranidae) เป็นปลาทองทะเลชนิดหนึ่ง มีลักษณะเด่น คือ ลำตัวสีน้ำเงินมีด้านหลังสีเหลือง มีพฤติกรรมชอบอยู่รวมกันเป็นฝูงใหญ่ในแนวปะการัง บางครั้งอาจพบรวมฝูงกับปลากล้วยฟ้าครีบเหลือง หรือปลาข้างเหลือง (Caesio teres) วัยอ่อน ซึ่งมีลักษณะคล้ายคลึงกันจนยากจะแยกแยะ แต่ปลาทองทะลหลังสีเหลืองมีความตื่นตกใจต่อสัตว์นักล่ามากกว่า เมื่อตกใจจะหลุบหลบเข้าไปใต้กองหินหรือปะการัง เมื่ออันตรายผ่านพ้นไปแล้วค่อยโผล่ออกมารวมฝูงกันใหม่ ขณะที่ปลากล้วยฟ้าครีบเหลืองไม่มีพฤติกรรมเช่นนั้น ตัวผู้มีตัวเมียในฮาเร็มจำนวนมาก บางครั้งอาจถึง 10 ตัว ในแต่ละอาณาเขต บางครั้งเมื่อมีตัวผู้จากอาณาเขตอื่นล่วงล้ำเข้ามาก็จะมีการทะเลาะวิวาทกัน เป็นปลาที่กินแพลงก์ตอนที่ลอยตามกระแสน้ำเป็นอาหาร ด้วยการอ้าปากรอ พบกระจายพันธุ์อย่างกว้างขวางในมหาสมุทรอินเดีย ตั้งแต่ชายฝั่งทะเลของแอฟริกาตะวันออก, มัลดีฟส์, ทะเลแดง, ทะเลอันดามัน ไปจนถึงหมู่เกาะโคโคส และเกาะคริสต์มาสของออสเตรเลีย นิยมเลี้ยงเป็นปลาสวยงาม</doc>
