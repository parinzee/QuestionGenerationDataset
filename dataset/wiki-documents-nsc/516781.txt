<doc id="516781" url="https://th.wikipedia.org/wiki?curid=516781" title="โรงเรียนมหรรณพาราม">โรงเรียนมหรรณพาราม โรงเรียนมหรรณพาราม ตั้งอยู่ที่แขวงฉิมพลี เขตตลิ่งชัน กรุงเทพมหานคร ก่อตั้งเมื่อวันที่ 21 มีนาคม พ.ศ. 2516 เป็นโรงเรียนมัธยมในสังกัดกรมสามัญศึกษา โครงการก่อตั้งโรงเรียนแห่งนี้เกิดขึ้นในปี พ.ศ. 2515 โดยแต่เดิมเป็นโครงการย้ายโรงเรียนโพธิสารพิทยากร มาจากตำบลบางระมาด เขตตลิ่งชัน แต่กรมสามัญศึกษาได้ระงับการย้ายนั้น และใช้งบประมาณในการก่อตั้งโรงเรียนใหม่ขึ้นแทน เริ่มเปิดการเรียนการสอนในปีการศึกษา พ.ศ. 2516 โดยใช้ชื่อโรงเรียนว่า "โรงเรียนมหรรณพาราม" ตั้งชื่อโดยพระราชวรเวที เจ้าอาวาสวัดมหรรณพารามวรวิหาร ตามชื่อโรงเรียนวัดมหรรณพ์ โรงเรียนหลวงซึ่ง พระบาทสมเด็จพระจุลจอมเกล้าเจ้าอยู่หัวทรงตั้งขึ้นเป็นโรงเรียนสำหรับราษฎรแห่งแรกในประเทศไทย เมื่อ พ.ศ. 2427</doc>
