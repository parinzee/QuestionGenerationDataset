<doc id="189545" url="https://th.wikipedia.org/wiki?curid=189545" title="ถาวร เกียรติไชยากร">ถาวร เกียรติไชยากร ดร.ถาวร เกียรติไชยากร นายกสมาคมศิษย์เก่าวิทยาลัยครู-มหาวิทยาลัยราชภัฎเชียงใหม่ อดีตสมาชิกวุฒิสภา เกิดเมื่อวันที่ 20 สิงหาคม พ.ศ. 2495 ที่จังหวัดเชียงใหม่ น้องชายของสุรพล เกียรติไชยากร ส.ส.จังหวัดเชียงใหม่ ดร.ถาวร เป็นนักการเมืองที่ให้ความสำคัญกับงานด้านการศึกษา โดยการสนับสนุนให้มีการจัดตั้งมหาวิทยาลัยเทคโนโลยีราชมงคลล้านนา ภาคพายัพเชียงใหม่ (จอมทอง) และการพัฒนาสร้างชุมชนการเรียนรู้ของวิทยาลัยการอาชีพจอมทองการศึกษา การศึกษา. ดร.ถาวร เกียรติไชยากร สำเร็จการศึกษาจากมหาวิทยาลัยเทคโนโลยีราชมงคลล้านนา ภาคพายัพเชียงใหม่ ระดับปริญญาโทสาขาศิลปศาสตรมหาบัณฑิต จากมหาวิทยาลัยราชภัฏเชียงใหม่ และระดับปริญญาเอก สาขารัฐประศาสนศาสตรดุษฎีบัณฑิต จากมหาวิทยาลัยราชภัฏสวนดุสิตงานการเมือง งานการเมือง. ถาวร เกียรติไชยากร ได้รับเลือกตั้งเป็นสมาชิกวุฒิสภา จังหวัดเชียงใหม่ ในการเลือกตั้งสมาชิกวุฒิสภาไทยเป็นการทั่วไป พ.ศ. 2543 ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 ได้ลงสมัครรับเลือกตั้ง ส.ส. จังหวัดเชียงใหม่ สังกัดพรรคพลังประชาชน คู่กับนายสุรพล เกียรติไชยากร แต่นายสุรพลได้รับเลือกตั้งเป็น ส.ส.เพียงคนเดียว ในปี พ.ศ. 2555 ได้ลงสมัครรับเลือกตั้งนายกองค์การบริหารส่วนจังหวัดเชียงใหม่ ในนามกลุ่มเพื่อไทยเชียงใหม่ โดยได้รับการสนับสนุนจากนายสุรพล เกียรติไชยากร ส.ส.เชียงใหม่ แต่พ่ายแพ้ให้กับนายบุญเลิศ บูรณุปกรณ์ กลุ่มเพื่อไทยคุณธรรม ซึ่งได้รับการสนับสนุนจาก ส.ส.พรรคเพื่อไทย จังหวัดเชียงใหม่ ที่เหลือทั้งหมด โดยได้คะแนน 150,723 คะแนน และได้รับคะแนนในเขตอำเภอจอมทองมากกว่าผู้ชนะการเลือกตั้ง (นายบุญเลิศ บูรณุปกรณ์)เครื่องราชอิสริยาภรณ์เครื่องราชอิสริยาภรณ์. - มหาวชิรมงกุฏ (ม.ว.ม.) - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
