<doc id="780057" url="https://th.wikipedia.org/wiki?curid=780057" title="วรศักดิ์ นิมานันท์">วรศักดิ์ นิมานันท์ นายวรศักดิ์ นิมานันท์ อดีตสมาชิกสภาผู้แทนราษฎรจังหวัดเชียงใหม่ 3 สมัย สังกัดพรรคประชาธิปัตย์ และเป็นผู้ก่อตั้งโรงเรียนสอนคนตาบอดจังหวัดเชียงใหม่ประวัติ ประวัติ. วรศักดิ์ นิมานันท์ เดิมชื่อ เซ่งฮี้ นิ่มเสงเฮง เป็นบุตรคนที่ 4 ของขุนอนุพลนคร (กิมซิ้ว นิ่มเสงเฮง) คหบดีชาวเชียงใหม่ กับนางคำบาง นิมานันท์ เกิดเมื่อปี พ.ศ. 2461 สมรสกับนางลัดดา นิมานันท์ มีบุตรคือ สุรพล นิมานันท์ พิมลพร นิมานันท์ อมรพันธ์ นิมานันท์ (อดีตผู้ว่าราชการจังหวัดเชียงใหม่) สุกัญา นิมานันท์ และวราภรณ์ นิมานันท์ วรศักดิ์ นิมานันท์ จบการศึกษาชั้นมัธยมปีที่ 8 จากโรงเรียนปรินส์รอยแยลส์วิทยาลัย และเข้าศึกษาต่อวิชาธรรมศาสตร์และการเมือง ได้รับอนุปริญญาธรรมศาสตร์และนิติศาสตร์ จากมหาวิทยาลัยธรรมศาสตร์และการเมือง หลังจากจบการศึกษาจึงกลับมาช่วยกิจการโรงงานยาสูบของครอบครัว วรศักดิ์ นิมานันท์ เสียชีวิตในปี พ.ศ. 2533การเมือง การเมือง. วรศักดิ์ นิมานันท์ ได้รับเลือกตั้งเป็นสมาชิกสภาผู้แทนราษฎรจังหวัดเชียงใหม่ ในการเลือกตั้งสมาชิกสภาผู้แทนราษฎรไทยเป็นการทั่วไป กุมภาพันธ์ พ.ศ. 2500 ในสังกัดพรรคประชาธิปัตย์ ซึ่งในการเลือกตั้งครั้งนั้นนายวรศักดิ์ กล่าวไว้ว่าเป็นการเลือกตั้งที่ต้องต่อสู้กับอิทธิพลของพรรคเสรีมนังคศิลาที่ทุ่มเมทั้งหมดเพื่อเอาชนะโดยไม่หวั่นเกรงต่อกฎหมาย เขาเคยถูกทหารและตำรวจปิดล้อมบ้านมิให้ออกไปหาเสียง แต่ต่อมาสภาผู้แทนราษฎรชุดดังกล่าวต้องสิ้นสุดลงเนื่องจากจอมพลสฤษดิ์ ธนะรัชต์ เข้ายึดอำนาจการปกครองประเทศ เมื่อวันที่ 16 กันยายนของปีเดียวกัน วรศักดิ์ นิมานันท์ ได้รับการทาบทามจากคณะปฏิวัติให้ดำรงตำแหน่งเลขานุการรัฐมนตรีว่าการกระทรวงการคลัง ในรัฐบาลนายพจน์ สารสิน แต่นายวรศักดิ์ ปฏิเสธโดยให้เหตุผลว่า "ตำแหน่งที่มีเกียรตินั้นจะต้องเป็นไปตามครรลองของประชาธิปไตย ต้องได้รับเลือกจากประชาชน ไม่ใช่หัวหน้าคณะปฏิวัติจะมาหยิบยื่นให้" ต่อมาได้รับเลือกตั้งอีกครั้งในการเลือกตั้งเดือนธันวาคมของปีเดียวกัน วรศักดิ์ ได้รับเลือกตั้งสมัยที่ 3 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2512งานการศึกษา งานการศึกษา. วรศักดิ์ นิมานันท์ เป็นผู้ก่อตั้งโรงเรียนสอนคนตาบอดจังหวัดเชียงใหม่ ในนามมูลนิธิช่วยและให้การศึกษาคนตาบอดภาคเหนือแห่งประเทศไทย เปิดทำการเรียนการสอนเมื่อวันที่ 17 พฤษภาคม พ.ศ. 2503</doc>
