<doc id="221858" url="https://th.wikipedia.org/wiki?curid=221858" title="ดยุกแห่งแคลเรนซ์">ดยุกแห่งแคลเรนซ์ ดยุกแห่งแคลเรนซ์ () เป็นหนึ่งในบรรดาศักดิ์ดยุกของอังกฤษ โดยพระราชทานให้แก่สมาชิกที่มีอาวุโสน้อยกว่าในพระราชวงศ์ โดยมีการสถาปนาขึ้นมา 5 ครั้ง ครั้งแรกในปี ค.ศ. 1362 สำหรับไลโอเนลแห่งอันทเวิร์พ พระราชโอรสพระองค์ที่ 3 ในสมเด็จพระเจ้าเอ็ดเวิร์ดที่ 3 แห่งอังกฤษ ต่อมาหลังจากพระองค์สิ้นพระชนม์ การสถาปนาในครั้งแรกนี้จึงหมดลง ครั้งที่สองในปี ค.ศ. 1412 สำหรับทอมัสแห่งแลงคาสเตอร์ พระราชโอรสพระองค์ที่ 2 ในสมเด็จพระเจ้าเฮนรีที่ 4 แห่งอังกฤษ ตำแหน่งสิ้นสุดลงหลังจากที่พระองค์สิ้นพระชนม์เช่นเดียวกัน ครั้งที่สามในปี ค.ศ. 1461 สำหรับจอร์จ แพลนแทเจเนต พระอนุชาในสมเด็จพระเจ้าเอ็ดเวิร์ดที่ 4 แห่งอังกฤษ ครั้งต่อไป (ในตำแหน่งดยุกแห่งแคลเร็นซ์และเซนต์แอนดรูว์) ในปี ค.ศ. 1789 สำหรับเจ้าชายวิลเลียม พระราชโอรสพระองค์ที่ 3 ในสมเด็จพระเจ้าจอร์จที่ 3 แห่งสหราชอาณาจักร ต่อมาหลังจากพระองค์ขึ้นครองราชย์ต่อจากพระเชษฐา สมเด็จพระเจ้าจอร์จที่ 4 แห่งสหราชอาณาจักร ในปี ค.ศ. 1830 ตำแหน่งจึงรวมเป็นส่วนพระมหากษัตริย์ ครั้งสุดท้าย (ในตำแหน่งดยุกแห่งแคลเร็นซ์และอาวอนเดล) ในปี ค.ศ. 1890 สำหรับเจ้าฟ้าชายอัลเบิร์ต วิกเตอร์แห่งเวลส์ พระราชโอรสองค์โตในสมเด็จพระเจ้าเอ็ดเวิร์ดที่ 7 แห่งสหราชอาณาจักร ตำแหน่งสิ้นสุดหลังจากพระองค์สิ้นพระชนม์ดยุกแห่งแคลเร็นซ์ การสถาปนาครั้งที่ 1ดยุกแห่งแคลเร็นซ์ การสถาปนาครั้งที่ 1. - ไลโอเนลแห่งอันทเวิร์พ ดยุกแห่งแคลเรนซ์ (ค.ศ. 1338 - ค.ศ. 1368)ดยุกแห่งแคลเร็นซ์ การสถาปนาครั้งที่ 2ดยุกแห่งแคลเร็นซ์ การสถาปนาครั้งที่ 2. - ทอมัส ดยุกแห่งแคลเรนซ์ (ค.ศ. 1388 - ค.ศ. 1421)ดยุกแห่งแคลเร็นซ์ การสถาปนาครั้งที่ 3ดยุกแห่งแคลเร็นซ์ การสถาปนาครั้งที่ 3. - จอร์จ แพลนทาเจเน็ท ดยุกแห่งแคลเรนซ์ (ค.ศ. 1449 - ค.ศ. 1478)ดยุกแห่งแคลเร็นซ์และเซนต์แอนดรูว์ดยุกแห่งแคลเร็นซ์และเซนต์แอนดรูว์. - เจ้าชายวิลเลี่ยม ดยุกแห่งแคลเร็นซ์และเซนต์แอนดรูว์ที่ 1 (ค.ศ. 1765 - ค.ศ. 1837)ดยุกแห่งแคลเร็นซ์และอาวอนเดลดยุกแห่งแคลเร็นซ์และอาวอนเดล. - เจ้าฟ้าชายอัลเบิร์ต วิกเตอร์ ดยุกแห่งแคลเร็นซ์และอาวอนเดล (ค.ศ. 1862 - ค.ศ. 1892)</doc>
