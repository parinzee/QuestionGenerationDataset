<doc id="340964" url="https://th.wikipedia.org/wiki?curid=340964" title="พระราชินีจินซองแห่งซิลลา">พระราชินีจินซองแห่งซิลลา สมเด็จพระราชินีจินซองแห่งซิลลา (ครองราชย์ ค.ศ. 887 - ค.ศ. 897) สมเด็จพระราชินีแห่งอาณาจักรซิลลา หนึ่งใน สามก๊กแห่งเกาหลี เป็นกษัตริย์ลำดับที่ 51 แห่งอาณาจักรซิลลา สมเด็จพระราชินีจินซองเป็นพระราชธิดาของพระเจ้าคยองมุนแห่งซิลลาเป็นพระขนิษฐาของพระเจ้าฮอนคังแห่งซิลลาและพระเจ้าจองคังแห่งซิลลา พระนางขึ้นเป็นราชินีแห่งอาณาจักรซิลลาหลังจากพระเจ้าจองคังสวรรคตโดยไร้รัชทายาทเมื่อปี ค.ศ. 887 สมเด็จพระราชินีจินซองถูกบันทึกไว้ในบันทึกซัมกุก ซากิ ว่าเป็นราชินีที่ประพฤติตนผิดศีลธรรมอย่างมากเป็นราชินีที่มักมากในกามพระนางมักมีรับสั่งให้นำตัวเด็กหนุ่มวัยแรกรุ่นเข้ามาในพระราชวังบ่อยครั้งเพื่อมีความสัมพันธ์กับเด็กหนุ่มเหล่านั้นเป็นอันมาก ในตอนต้นรัชสมัยของพระนางนั้นอาณาจักรซิลลามีความวุ่นวายเกิดขึ้นเป็นอย่างมาก ทางการไม่สามารถเก็บภาษีจากราษฎรได้ ระบบการเกณฑ์ทหารของอาณาจักรซิลลาเริ่มล้มเหลว บ้านเมืองเริ่มเกิดความระส่ำระส่ายเป็นอย่างมากเกิดกบฏทั่วอาณาจักร ยางกิลได้ตั้งตนเป็นใหญ่ทางภาคตะวันตกเฉียงเหนือและทางภาคตะวันตกเฉียงใต้นั้น คยอน ฮวอน ได้ก่อกบฏและได้ก่อตั้งอาณาจักรฮูแพกเจขึ้นสถาปนาตนขึ้นเป็น พระเจ้าคยอน ฮวอน กษัตริย์พระองค์แรกแห่งอาณาจักรฮูแพกเจ ในปี ค.ศ. 895 พระนางได้ตั้ง องค์ชายคิมโย พระราชโอรสของพระเจ้าฮอนคังกับพระชายาอึยมยองขึ้นเป็นองค์รัชทายาทแห่งซิลลา และในปี ค.ศ. 897 พระนางสิ้นพระชนม์ขณะออกว่าราชการบนบัลลังก์ พระศพของพระนางได้ถูกนำไปฝั่งที่บริเวณทิศเหนือของวัดซาจาซาในเมืองคยองจู</doc>
