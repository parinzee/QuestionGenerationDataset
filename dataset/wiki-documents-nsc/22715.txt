<doc id="22715" url="https://th.wikipedia.org/wiki?curid=22715" title="กองทัพอากาศไทย">กองทัพอากาศไทย กองทัพอากาศไทย (อักษรย่อ: ทอ., ) เกิดขึ้นภายหลังจากการจัดตั้งกองทัพอากาศฝรั่งเศส ซึ่งเป็นกองทัพอากาศหน่วยแรกของโลกเพียง 4 ปีเท่านั้น ถือได้ว่าเป็นกองทัพอากาศที่ก่อตั้งเป็นลำดับแรกๆ ของเอเชีย และมีวีรกรรมครั้งสำคัญเกิดขึ้นมากมายในช่วงกรณีพิพาทไทย-อินโดจีนฝรั่งเศส ปัจจุบันมีกองบัญชาการอยู่ที่เขตสายไหม เขตดอนเมือง กรุงเทพมหานคร และภายในปี พ.ศ. 2554 หลังจากได้รับมอบฝูงบิน Gripen กับเครื่องบินเตือนภัยทางอากาศจากบริษัท Saab และการปรับปรุงครึ่งชีวิตให้กับฝูงบิน F-16-A/B ให้มีมาตรฐานเทียบเท่ากับรุ่น C/D กองทัพอากาศไทยจะมีอิทธิพลทางอากาศมากเป็นอันดับที่สองในภูมิภาคเอเชียตะวันออกเฉียงใต้รองจากสิงคโปร์ในแง่ของขีดความสามารถและความทันสมัยของอากาศยานประวัติ ประวัติ. แนวความคิดที่ให้มีเครื่องบินใช้ในราชการ ได้เริ่มขึ้นในรัชสมัยของ พระบาทสมเด็จพระมงกุฎเกล้าเจ้าอยู่หัว รัชกาลที่ ๖ เมื่อชาวเบลเยี่ยมชื่อ Van Den Born ได้นำเครื่องบินแบบออร์วิลไรท์มาแสดงการบินในประเทศไทยเป็นครั้งแรก ณ สนามม้าสระปทุม เพื่อเป็นการแสดงการบินสู่สายตาประชาชนชาวไทยในวันที่ 2 กุมภาพันธ์ พ.ศ. 2453 (ค.ศ. 1911) จอมพล สมเด็จพระเจ้าบรมวงศ์เธอ เจ้าฟ้าจักรพงษ์ภูวนาถ กรมหลวงพิษณุโลกประชานาถ ขณะนั้นทรงดำรงตำแหน่งเสนาธิการทหารบกทรงเห็นความจำเป็นที่ประเทศไทยจะต้องจัดหาอากาศยานไว้ป้องกันประเทศ จึงทรงดำริจัดตั้งกิจการการบินขึ้นเป็นแผนกหนึ่งของกองทัพบก อยู่ที่สนามราชกรีฑาสโมสร (สนามม้าสระปทุม) อยู่ภายใต้การบังคับบัญชาของนายพลโท พระเจ้าวรวงศ์เธอ พระองค์เจ้าบุรฉัตรไชยากร กรมขุนกำแพงเพ็ชรอัครโยธิน และส่งนายทหารไปเรียนวิชาการบินที่ประเทศฝรั่งเศส จำนวน 3 นายประกอบด้วย นายพันตรี หลวงศักดิ์ศัลยาวุธ (สุณี สุวรรณประทีป) ต่อมาเป็น พลอากาศโท พระยาเฉลิมอากาศ นายร้อยเอก หลวงอาวุธสิขิกร (หลง สินศุข) ต่อมาเป็น นาวาอากาศเอก พระยาเวหาสยานศิลปสิทธิ์ นายร้อยโท ทิพย์ เกตุทัต ต่อมาเป็น นาวาอากาศเอก พระยาทะยานพิฆาต ทั้งสามท่านได้เข้าเรียนที่บริษัทนีเออร์ปอร์ต (Nieuport Company) ในเดือนมกราคมปี พ.ศ. 2454 หลังจากท่านทั้งสามสำเร็จวิชาการบิน ก็ได้ซื้อเครื่องบิน 2 แบบ 8 ลำ คือ Nieuport และ Breguet แบบละ 4 ลำ โดยระยะแรกได้ใช้สนามม้าสระปทุมเป็นสนามบิน แต่ด้วยปัญหาบางประการทำให้สนามม้าสระปทุมไม่สามารถรองรับกิจการการบินที่เติบโตขึ้นได้ จอมพลสมเด็จเจ้าฟ้าจักรพงษ์ภูวนาถ ทรงย้ายที่ตั้งแผนกการบิน มาที่ตำบลดอนเมืองตั้งแต่วันที่ 1 มีนาคม พ.ศ. 2457 และทรงยกฐานะแผนกการบิน เป็น"กองบินทหารบก" ในวันที่ 27 มีนาคม พ.ศ. 2457 ต่อมากระทรวงกลาโหมได้ยึดถือวันนี้เป็น "วันที่ระลึกกองทัพอากาศ" หลังจากนั้นกิจการการบินได้เติบโตเรื่อยมา โดยกองบินทหารบกได้เข้าร่วมรบในสงครามโลกครั้งที่ 1 ในปี พ.ศ.2460 กับฝ่ายสัมพันธมิตร ทำให้ชื่อเสียงและเกียรติภูมิ ของชาติ เป็นที่ยอมรับ และได้รับการยกย่องเป็นอันมาก และในวันที่ 29 มีนาคม พ.ศ. 2461 กองบินทหารบกจึงได้รับการยกฐานะขึ้นเป็น "กรมอากาศยานทหารบก" หลังจากนั้นในปี พ.ศ. 2464 กระทรวงกลาโหมได้พิจารณาเห็นว่า กำลังทางอากาศไม่ได้เป็นกำลังเฉพาะในด้านยุทธศาสตร์ทางทหารเท่านั้น แต่มีประโยชน์อย่างกว้างขวางต่อกิจการด้านอื่น ๆ อีกด้วย ในวันที่ 1 ธันวาคม พ.ศ. 2464 จึงได้แก้ไขการเรียกชื่อจาก "กรมอากาศยานทหารบก" เป็น "กรมอากาศยาน" โดยให้อยู่ในบังคับบัญชาของรัฐมนตรีว่าการกระทรวงกลาโหมโดยตรง และในวันที่ 12 เมษายน พ.ศ. 2478 จึงได้รับการยกฐานะขึ้นเป็น "กรมทหารอากาศ" และวันที่ 9 เมษายน พ.ศ. 2480 จึงได้รับการยกฐานะขึ้นเป็น "กองทัพอากาศ" มียศและเครื่องแต่งกายเป็นของตนเอง โดยนาวาอากาศเอก พระเวชยันต์รังสฤษฎ์ เป็นผู้บัญชาการทหารอากาศคนแรก จึงถือเอาวันนี้เป็น "วันกองทัพอากาศ" และยกย่องถวายพระเกียรติจอมพล สมเด็จพระเจ้าบรมวงศ์เธอ เจ้าฟ้าจักรพงษ์ภูวนาถ กรมหลวงพิษณุโลกประชานาถ ว่าเป็น "พระบิดาแห่งกองทัพอากาศไทย" และยกย่องนายทหาร 3 ท่าน ที่ไปเรียนวิชาการบินรุ่นแรกว่าเป็น "บุพการีทหารอากาศ" กองทัพอากาศได้สร้างวีรกรรมและยุทธเวหาไว้มากมาย โดยเข้าร่วมรบในสงครามโลกครั้งที่ 2 และสงครามอินโดจีน สามารถสร้างความพรั่นพรึงให้กับอริราชศัตรูของชาติได้อย่างมาก ปัจจุบัน กองทัพอากาศมีกำลังทางอากาศทั้งสิ้น 11 กองบิน กับ 1โรงเรียนการบิน โดยมีอากาศยานรวมเกือบ 320 ลำ นอกจากนี้ กองทัพอากาศดอนเมือง ยังเคยเป็นสถานที่แข่งขันรายการเกมโชว์ทางโทรทัศน์อัจฉริยะข้ามคืน ล้านที่ 3 อีกด้วยภารกิจ ภารกิจ. กองทัพอากาศมีหน้าที่เตรียมกำลังกองทัพอากาศ การป้องกันราชอาณาจักร และดำเนินการเกี่ยวกับการใช้กำลังกองทัพอากาศตามอำนาจหน้าที่ของกระทรวงกลาโหม มีผู้บัญชาการทหารอากาศเป็นผู้บังคับบัญชารับผิดชอบส่วนราชการในสังกัดกองทัพอากาศกองบัญชาการกองทัพอากาศส่วนราชการในสังกัดกองทัพอากาศ. กองบัญชาการกองทัพอากาศ. - แผนกสนับสนุนกองบัญชาการกองทัพอากาศ - ศูนย์อำนวยการเครื่องบินพระราชพาหนะ - ศูนย์อำนวยการเฮลิคอปเตอร์พระราชพาหนะ - ศูนย์การสงครามทางอากาศ - สำนักงานพัฒนาระบบราชการกองทัพอากาศส่วนบัญชาการส่วนบัญชาการ. - สำนักงานเลขานุการกองทัพอากาศ - กรมสารบรรณทหารอากาศ- พิพิธภัณฑ์กองทัพอากาศ - กรมกำลังพลทหารอากาศ - กรมข่าวทหารอากาศ - กรมยุทธการทหารอากาศ - กรมส่งกำลังบำรุงทหารอากาศ - กรมกิจการพลเรือนทหารอากาศ - กรมเทคโนโลยีสารสนเทศและการสื่อสารทหารอากาศ - สำนักงานปลัดบัญชีทหารอากาศ - กรมการเงินทหารอากาศ - กรมจเรทหารอากาศ - สำนักงานตรวจสอบภายในทหารอากาศ - สำนักงานนิรภัยทหารอากาศ - สำนักงานพระธรรมนูญทหารอากาศส่วนกำลังรบส่วนกำลังรบ. - กองบิน 1 นครราชสีมา- ฝูงบิน 102 "Star" - ฝูงบิน 103 "Lightning" - กองบิน 2 ลพบุรี- ฝูงบิน 201 รักษาพระองค์ "Spider" - ฝูงบิน 203 "Scorpion" - สนามฝึกใช้อาวุธทางอากาศชัยบาดาล "chandy" - กองบิน 4 ตาคลี นครสวรรค์- ฝูงบิน 401 "Dragon" - ฝูงบิน 402 "Focus" - ฝูงบิน 403 "Cobra" - ฝูงบิน 404 "อากาศยานไร้นักบิน" - กองบิน 5 ประจวบคีรีขันธ์- ฝูงบิน 501 "Mosquito" - กองบิน 6 ดอนเมือง กรุงเทพมหานคร- ฝูงบิน 601 "Lucky" - ฝูงบิน 602 รักษาพระองค์ "Wihok" - ฝูงบิน 603 "Cowboy" - ฝูงบิน 604 "Sunny" - หน่วยบินเดโชชัย 3 - ฝูงบิน 904 "Starfire" - กองบิน 7 สุราษฏร์ธานี- ฝูงบิน 701 "Shark" - ฝูงบิน 702 "Orca" - กองบิน 21 อุบลราชธานี- ฝูงบิน 211 "Eagle" - กองบิน 23 อุดรธานี- ฝูงบิน 231 "Hunter" - กองบิน 46 พิษณุโลก- ฝูงบิน 461 "Vampire" - กองบิน 41 เชียงใหม่- ฝูงบิน 411 "Thunder" - กองบิน 56 หาดใหญ่ สงขลา*- ฝูงบิน 561 "Panther" - โรงเรียนการบิน กำแพงแสน- ฝูงฝึกขั้นต้น "Chicken" - ฝูงฝึกขั้นปลาย "Mustang" - กรมควบคุมการปฏิบัติทางอากาศ- หน่วยในระบบป้องกันทางอากาศ- ศูนย์ควบคุมการปฏิบัติการทางอากาศกรุงเทพ - ศูนย์ควบคุมการปฏิบัติการทางอากาศสุราษฎร์ธานี - ศูนย์ควบคุมและรายงานดอยอินทนนท์ - สถานีรายงานเขาเขียว - สถานีรายงานเขาพนมรุ้ง - สถานีรายงานภูสิงห์ - สถานีรายงานเขาจาน - สถานีรายงานบ้านเพ - สถานีรายงานเขาใหญ่ - สถานีรายงานพิษณุโลก - สถานีรายงานสุรินทร์ - สถานีรายงานภูเขียว - สถานีรายงานภูหมันขาว - สถานีรายงานเกาะสมุย - สถานีรายงานภูเก็ต - สถานีรายงานหาดใหญ่ - หน่วยในระบบควบคุมทางอากาศยุทธวิธี- ศูนย์สนับสนุนทางอากาศโดยตรงที่ 1 ดอนเมือง - ศูนย์สนับสนุนทางอากาศโดยตรงที่ 2 นครราชสีมา - ศูนย์สนับสนุนทางอากาศโดยตรงที่ 3 พิษณุโลก - ศูนย์สนับสนุนทางอากาศโดยตรงที่ 4 นครศรีธรรมราช - กองกำลังทางอากาศเฉพาะกิจที่ 9 ปัตตานี - ฝูงบินอิสระปฏิบัติราชการสนาม- ฝูงบิน 509 หัวหิน*** - ฝูงบิน 206 วัฒนานคร - ฝูงบิน 106 อู่ตะเภา - ฝูงบิน 207 ตราด - ฝูงบิน 237 น้ำพอง** - ฝูงบิน 236 สกลนคร - ฝูงบิน 238 นครพนม - ฝูงบิน 466 น่าน - ฝูงบิน 417 เชียงราย - หน่วยบัญชาการอากาศโยธิน ส่วนส่งกำลังบำรุงส่วนส่งกำลังบำรุง. - กรมช่างอากาศ - กรมสื่อสารอิเล็กทรอนิกส์ทหารอากาศ- สถานีวิทยุกระจายเสียงทหารอากาศ (สนว.กจ.ทอ.) - ช่องรายการโทรทัศน์กองทัพอากาศ (AFCTV หรือ Air Force Channel TV.) - กรมสรรพาวุธทหารอากาศ - กรมแพทย์ทหารอากาศ- โรงพยาบาลภูมิพลอดุลยเดช - โรงพยาบาลจันทรุเบกษา - กรมพลาธิการทหารอากาศ - กรมช่างโยธาทหารอากาศ - กรมขนส่งทหารอากาศส่วนการศึกษาส่วนการศึกษา. - กรมยุทธศึกษาทหารอากาศ- วิทยาลัยการทัพอากาศ - โรงเรียนเสนาธิการทหารอากาศ - โรงเรียนนายทหารอากาศอาวุโส - โรงเรียนนายทหารชั้นผู้บังคับฝูง - โรงเรียนนายทหารชั้นผู้บังคับหมวด - โรงเรียนครูทหาร - โรงเรียนนายทหารชั้นประทวน - โรงเรียนจ่าอากาศ - ศูนย์ภาษา - ศูนย์ทดสอบบุคคล - โรงเรียนนายเรืออากาศนวมินทกษัตริยาธิราชส่วนกิจการพิเศษส่วนกิจการพิเศษ. - ศูนย์วิจัยพัฒนาวิทยาศาสตร์เทคโนโลยีการบินและอวกาศกองทัพอากาศ - กรมสวัสดิการทหารอากาศ - สำนักงานผู้บังคับทหารอากาศดอนเมือง - สถาบันเวชศาสตร์การบินกองทัพอากาศอากาศยานที่ประจำการอากาศยานที่ปลดประจำการอาวุธประจำการการจัดหาอาวุธของกองทัพอากาศเครื่องบินรบและเครื่องบินฝึกการจัดหาอาวุธของกองทัพอากาศ. เครื่องบินรบและเครื่องบินฝึก. - โครงการจัดหาเครื่องบินขับไล่ทดแทน บ.ข.18 - วันที่ 17 ตุลาคม เวลา 13.00 น.ที่กองบัญชาการกองทัพอากาศ พล.อ.อ.ชลิต พุกผาสุข ผู้บัญชาการทหารอากาศ (ผบ.ทอ.) เปิดแถลงข่าวการจัดซื้อเครื่องบินขับไล่แบบกริพเพน/ซีดี จำนวน 12 ลำ ตามงบประมาณที่ ครม.อนุมัติไปเมื่อวันที่ 16 ตุลาคม ที่ผ่านมา โดยจะจัดซื้อลอตแรก จำนวน 6 ลำ เป็นจำนวนเงิน 1.9 หมื่นล้านบาท โดยเป็นงบประมาณผูกพัน 5 ปี ตั้งแต่ปี 2551-2555 โดยปี 2551 ตั้งงบไว้ที่ 1,900 ล้านบาท ปี 2552 จำนวน 7,065 ล้านบาท ปี 2553 จำนวน 5,595 ล้านบาท ปี 2554 จำนวน 2,960 ล้านบาท และปี 2555 จำนวน 1,480 ล้านบาท ส่วนลอตที่สองอีก6 ลำ เป็นงบประมาณผูกพันตั้งแต่ปี 2556-2560 เป็นจำนวนเงิน 15,400 ล้านบาท รวมทั้งสิ้น 12 ลำ เป็นจำนวนเงิน 34,400 ล้านบาท โดยเครื่องบินขับไล่รุ่นนี้จะนำมาทดแทนเครื่องบินขับไล่แบบเอฟ 5 ที่ประจำการอยู่ที่ จ.สุราษฎร์ธานี ซึ่งจะปลดประจำการในปี 2552-2554 แหล่งข่าวกองทัพอากาศเปิดเผยว่า กองทัพอากาศมีแผนในการจัดซื้อเครื่องบินขับไล่เพื่อมาทดแทนเครื่องบินแบบเอฟ 5 มาตั้งแต่สมัยรัฐบาลของ พ.ต.ท.ทักษิณ ชินวัตร อดีตนายกรัฐมนตรี โดย พล.อ.อ.ชลิต ได้แต่งตั้งคณะกรรมการขึ้นมาพิจารณาเพื่อคัดเลือกแบบ โดยกองทัพอากาศให้ความสนใจในเครื่องบิน 3 รุ่น คือ เครื่องบินเอฟ 16 ซีดีของสหรัฐอเมริกา เครื่องบินซู 30 ของรัสเซีย และเครื่องบินกริพเพนของสวีเดน ก่อนจะมีการคัดเลือกในที่สุด ในวันที่ 8 มกราคม 2551 คณะรัฐมนตรีได้มีมติอนุมัติให้กองทัพอากาศจัดหาเครื่องบินรบจำนวน 6 ลำ ดังมีการแถลงข่าวดังนี้ ประเด็นที่ 1 กระทรวงกลาโหมพิจารณาเห็นว่ากองทัพอากาศดำเนินการอันเป็นประโยชน์สูงสุดต่อทางราชการภายใต้มติ ครม. ตั้งแต่วันที่ 16 ตุลาคม และกรอบบันทึกความเข้าใจว่าด้วยความร่วมมือ ตามข้อ 2 โดยจำเป็นต้องจัดหาเครื่องบินประจำการ ดังนั้นเพื่อให้การดำเนินการโครงการเรียบร้อย ได้มีข้อเสนอ ดังนี้ 1. ให้กระทรวงกลาโหม โดยกองทัพอากาศ ดำเนินการจัดซื้อเครื่องบินกริปเปน จีอาร์ไอพีอีเอ็น 39 ซี/ดี จำนวน 6 เครื่อง พร้อมอุปกรณ์ อะไหล่ การฝึกอบรม การปรับปรุงอาคารสถานที่ และการบริหารโครงการ เป็นเงิน 19,000 ล้านบาท โดยวิธีรัฐบาลต่อรัฐบาล (จี2จี) ระหว่างรัฐบาลไทยกับรัฐบาลสวีเดน 2. ให้ผู้บัญชาการทหารอากาศ เป็นผู้รับมอบอำนาจลงนามในข้อตกลงการซื้อขายเครื่องบิน ในนามรัฐบาลไทย รวมทั้งแก้ไขข้อตกลงการซื้อขายเครื่องบินโดยวงเงินรวมไม่เปลี่ยนแปลง ทั้งนี้ มีการอธิบายจาก พล.อ.ชลิต พุกผาสุข ผู้บัญชาการทหารอากาศ ได้ข้อสรุปเพิ่มเติมว่า เมื่อเป็นเช่นนั้นแล้ว มีเงื่อนไขพิเศษที่รัฐบาลสวีเดนจะจัดให้ เป็นข้อที่ 3 คือ ทางรัฐบาลสวีเดน ในการเจรจากับคณะกรรมการ จะมีการจัดเครื่องบินควบคุมและแจ้งเตือนทางอากาศ ติดตั้งอุปกรณ์เรดาร์แบบอีรีอาย 1 เครื่อง หรือ 1 ลำ กับเครื่องบินลำเลียงแบบ SAAB-340 จำนวน 1 เครื่อง พร้อมทั้งทุนการศึกษาระดับปริญญาโท จำนวน 92 ทุน และระบบดาต้าลิงก์ สำหรับการป้องกันทางอากาศในระบบควบคุมและแจ้งเตือนภาคใต้ เพราะฉะนั้นเครื่องบินที่มีการตกลงนั้นแบ่งเป็น 2 ส่วน ลักษณะประเภทเครื่องบิน คือ 1 ที่นั่ง จำนวน 2 ลำ และ 2 ที่นั่ง จำนวน 4 ลำ รวม 6 ลำ เฉพาะค่าจัดซื้อเครื่องบินพร้อมอุปกรณ์อะไหล่ และการฝึกอบรม 18,284 ล้านบาท ส่วนเรื่องการปรับปรุงอาคารสถานที่และการบริหารโครงการ ในส่วนกองทัพอากาศรับผิดชอบ ซึ่งต้องดำเนินการก่อนและหลังการรับมอบเครื่องบิน เป็นเงิน 716 ล้านบาท ทั้งหมดมี 3 ประเด็นด้วยกัน- การพัฒนาเครื่องบินฝึกขั้นต้นใช้เอง - ในวันที่ 5 พ.ย. 50 พล.อ.อ.ชลิต พุกผาสุข ผู้บัญชาการทหารอากาศ เป็นประธานในพิธีประจำการ บ.ชอ.2 ซึ่งกองทัพอากาศพัฒนาขึ้นเอง โดยใช้เครื่องบินฝึกแบบที่ 15 (SF-260) ซึ่งปัจจุบันประจำการในประเทศฟิลิปปินส์ และฟิลิปปินส์เพิ่งสั่งซื้อเพิ่มเติม 18 ลำในปี พ.ศ. 2550 เป็นต้นแบบ แต่ได้แก้ไขแบบจากเดิม 3 ที่นั่งให้เป็น 4 ที่นั่ง โดยจะใช้เป็นต้นแบบในการทดลอง และศึกษาข้อมูลเพื่อพัฒนาเป็นเครื่องบิน บ.ทอ.6 เพื่อเข้าประจำการและมีแผน ผลิตเพื่อจำหน่ายให้แก่ประเทศเพื่อนบ้านในอนาคต- การจัดซื้อเครื่องบินฝึก DA42 Twin Star - เดือนตุลาคม 2551 กองทัพอากาศยังได้จัดซื้อเครื่องบินฝึกแบบ DA42 Twin Star จำนวน 6 ลำ เพื่อมาเป็นเครื่องบินฝึกให้กับศิษย์การบินที่จะไปทำการบินกับเครื่องบินลำเลียงและเครื่องบินพระที่นั่งของกองทัพอากาศ- ไทยให้ความสนใจ Mig-29m ข่าวลือเรื่องบริษัทที่ผลิตเครื่องบินรบมิคโกยันให้ข้อมูลแก่กองทัพอากาศไทย คาดว่าอาจจะเสนอ Mig-29m , Mig-29m2 แต่ยังไม่แน่ชัดเครื่องบินลำเลียงและเฮลิคอปเตอร์เครื่องบินลำเลียงและเฮลิคอปเตอร์. - การปรับปรุง C-130 - บริษัท Rockwell Collins ได้รับสัญญาจากบริษัทอุตสาหกรรมการบิน จำกัด ซึ่งเป็นรัฐวิสาหกิจของกองทัพอากาศ ให้จัดหาอุปกรณ์สื่อสาร นำร่อง ตรวจการณ์ และระบบจัดการจราจรทางอากาศสำหรับเครื่องบินลำเลียง C-130 ทั้ง 6 ลำ เป็นสัญญาที่สองหลังจากได้รับสัญญาแรกไปแล้วสำหรับ C-130 จำนวน 6 ลำแรก- การจัดหาเฮลิคอปเตอร์พระที่นั่งลำใหม่ - โดยปกติแล้ว เฮลิคอปเตอร์พระที่นั่งจะมีอายุการใช้งานในการเป็นเฮลิคอปเตอร์พระที่นั่งหลักค่อนข้างสั้นกว่าเครื่องบินพระที่นั่ง (เพื่อความปลอดภัยสูงสุด) โดยเฮลิคอปเตอร์พระที่นั่งลำที่ประจำการอยู่ในปัจจุบันมีอายุครบกำหนดแล้ว จึงมีการจัดหาฮ.พระที่นั่งลำใหม่ครับ คือ S-92 จาก Sikorsky โดยจัดหาจำนวน 3 ลำ และจะได้รับมอบในปี 2010. * การจัดซื้อเครื่องบินโดยสาร "Airbus A330-300" กองทัพอากาศได้จัดหาเครื่องบิน A330 จำนวน 1 ลำ จากบริษัท Airbus- การจัดซื้อเครื่องบินโดยสาร ATR-72 - กองทัพอากาศได้จัดหาเครื่องบินโดยสาร ATR-72 จำนวน 4 ลำ จากบริษัทผู้ผลิตในฝรั่งเศส เพื่อทดแทน Avro-748 ที่มีอายุการใช้งานนานเกือบ 40 ปี โดยจะได้รับมอบเครื่องบินในปี 2552การพัฒนาในอนาคตการพัฒนาในอนาคต. - RTAF-6 – เครื่องบินฝึก โดย อุตสาหกรรมการบินไทย - Tigershark II – อากาศยานไร้คนขับ โดย G-Force Composite - วิจัยจรวดอากาศสู่อากาศ โดย สถาบันเทคโนโลยีป้องกันประเทศ - วิจัยจรวดร่อนโจมตีภาคพื้นและโจมตีเรือ โดย สถาบันเทคโนโลยีป้องกันประเทศ</doc>
