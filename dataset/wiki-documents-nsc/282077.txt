<doc id="282077" url="https://th.wikipedia.org/wiki?curid=282077" title="ไอ้แมงมุม 2">ไอ้แมงมุม 2 ไอ้แมงมุม 2 () เป็นภาพยนตร์อเมริกันแนวซูเปอร์ฮีโร่ กำกับโดยแซม ไรมี เขียนบทโดย อัลวิน ซาร์เกนต์และพัฒนาโดย อัลเฟรด กัฟ, ไมลส์ มิลลาร์ และ ไมเคิล ชาบอน เป็นภาพยนตร์ภาค 2 ในภาพยนตร์ชุดไอ้แมงมุม สร้างมาจากตัวละครในการ์ตูนของมาร์เวล ไอ้แมงมุม ส่วนทีมนักแสดงยังคงกลับมาเล่นอย่าง โทบีย์ แม็กไกวร์ รับบท ปีเตอร์ ปาร์กเกอร์, เคิร์สเตน ดันสต์ รับบท แมรี เจน และ เจมส์ แฟรนโก รับบท แฮร์รี ออสบอร์น เป็นภาพยนตร์หลังภาคแรก 2 ปี โดยมีเนื้อเรื่องเกี่ยวกับ ปีเตอร์ ปาร์เกอร์ ที่ติดขัดกับชีวิตส่วนตัวและการทำหน้าที่เป็นไอ้แมงมุม มีตัวร้ายในเรื่องนี้คือ ดร. ออตโต อ็อกตาเวียส (อัลเฟรด โมลินา) ที่กลายเป็นคนเสียสติหลังจากได้ทดลองผิดพลาดและการเสียชีวิตของภรรยา ได้ใช้หนวดเครื่องกลและตั้งฉายาว่า อ็อกตาเวียส ทำให้ผู้คนในนครนิวยอร์กต่างหวาดผวาต่ออันตรายที่เขาทำ ภาพยนตร์ออกฉายเมื่อวันที่ 30 มิถุนายน ค.ศ. 2004 ในสหรัฐอเมริกา โดยโคลัมเบียพิกเจอส์ ได้รับคำวิจารณ์ด้านบวก ทำรายได้มากกว่า 783 ล้านเหรียญสหรัฐทั่วโลกและยังได้รับรางวัลออสการ์ สาขาเทคนิคพิเศษยอดเยี่ยม หลังจากนั้นได้สร้างภาคต่อ ไอ้แมงมุม 3 ในเวลาต่อมานักแสดง</doc>
