<doc id="38153" url="https://th.wikipedia.org/wiki?curid=38153" title="วีเอชวัน">วีเอชวัน วีเอชวัน (VH1) ย่อมาจาก Video Hits One เป็นสถานีโทรทัศน์ทางดนตรีอเมริกัน เริ่มออกอากาศ ตั้งแต่ วันที่ 1 มกราคม ค.ศ. 1985 ครั้งแรกในอเมริกา เดิมเจ้าของเป็น Warner-Amex Satellite Entertainment ตอนนี้เจ้าของคือ เอ็มทีวี วีเอชวัน เป็นช่องเครือลูกของ เอ็มทีวี เน็ตเวิร์ก ซึ่งเป็นของ บ. Viacom วีเอชวันในช่วงแรกเน้นเปิดเพลงฮิต เพลงแนว Easy-listening เช่น เอลตัน จอห์น, ไดอาน่า รอสส์,บิลลี่ โจเอล เป็นต้น โดยเน้นกลุ่มผู้ดู อายุ ตั้งแต่ 18-35 ปีวีเอชวัน ประเทศไทย วีเอชวัน ประเทศไทย. เป็นสถานีโทรทัศน์ทางดนตรี 24 ชั่วโมง ที่เน้นกลุ่มผู้ดู อายุ ตั้งแต่ 25-44 ปี โดยเปิดเพลงสากล 100 % เปิดตัว อย่างเป็นทางการเมื่อวันที่ 11 สิงหาคม ค.ศ. 2003 โดยเดิม เริ่มแรกได้ออกอากาศทางยูบีซี ช่อง 50 แล้วย้ายมาออกอากาศทางยูบีซี ช่อง 33 เปิดเพลงเก่าที่หาดูยาก ควบคู่กับเพลงใหม่ล่าสุด และ รายการสารคดีเกี่ยวกับเพลง เอ็นเตอร์เทนเมนต์ และเรื่องซุบซิบดาราต่างประเทศ มีรายการเป็นที่นิยมอย่าง VH1 All Access และ VH1 Fabulous Life เป็นต้น วีเอชวันไทยแลนด์ ประกาศย้ายการออกอากาศในไทยวันที่ 1 พฤศจิกายน 2549 จากเคเบิลทีวี ช่องยูบีซีไปแพร่ภาพทางทีวีดาวเทียม ดีทีเอช และเคเบิลท้องถิ่น โดยเริ่มเปิดเพลงไทยบ้าง แต่ก็ยังคงเน้นเปิดเพลงสากลเป็นหลัก ล่าสุดวีเอ็ชวันไทยแลนด์ ได้ยุติการออกอากาศจากสไมล์ทีวี เน็ตเวิร์ค หลังจากเอ็มทีวีไทยแลนด์ได้กลับมาออกอากาศทางทรูวิชั่นส์ เมื่อวันที่ 16 พฤษภาคม พ.ศ. 2551</doc>
