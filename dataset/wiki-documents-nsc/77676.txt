<doc id="77676" url="https://th.wikipedia.org/wiki?curid=77676" title="สไตรเกอร์แพ็ค">สไตรเกอร์แพ็ค สไตรเกอร์แพ็คเป็นระบบอาวุธและอุปกรณ์สำหรับซึ่งปรากฏในซีรีส์กันดั้มซึ่งใช้ระบบปฏิทิน Cosmic Era สไตรเกอร์แพ็คได้รับการพัฒนาโดยสหพันธ์แอ็ตแลนติกในกลุ่มพันธมิตรโลก โดยเริ่มแรกได้ทดลองใช้ GAT-X105 สไตรค์กันดั้มและต่อมาได้กลายเป็นระบบมาตรฐานของโมบิลสูทรุ่นผลิตจำนวนมาก สไตรเกอร์แพ็คแต่ละรูปแบบประกอบด้วยอาวุธและอุปกรณ์ที่แตกต่างกันไป โมบิลสูทที่รองรับสไตรเกอร์แพ็คจึงสามารถปฏิบัติการได้หลายรูปแบบโดยการเปลี่ยนสไตรเกอร์แพ็คตามสถานการณ์ สไตรเกอร์แพ็คยังมีแบตเตอรี่ซึ่งเป็นแหล่งพลังงานของโมบิลสูท การเปลี่ยนสไตรเกอร์แพ็คจึงเป็นการเพิ่มระยะเวลาในการปฏิบัติการไปด้วย นอกจากโมบิลสูทแล้ว เครื่องบินรบ FX-550 สกายแกรสเปอร์และ FXet-565 คอสโมแกรสเปอร์ยังสามารถใช้งานสไตรเกอร์แพ็คได้ หน้าที่หลักของเครื่องบินทั้งสองแบบก็คือการบรรทุกสไตรเกอร์แพ็คสำหรับให้โมบิลสูทเปลี่ยนกลางสนามรบ นอกจากกลุ่มพันธมิตรโลกแล้ว อาณาจักรอ็อบได้ใช้อะไหล่ของสไตรค์กันดั้มสร้างเป็นMBF-02 สไตรค์รูจซึ่งยังคงความสามารถในการใช้งานสไตรเกอร์แพ็คไว้ รวมทั้งยังได้พัฒนาสไตรเกอร์แพ็คของตนเองคือP204QX ไลท์นิ่งสไตรเกอร์ ซาฟท์ยังได้พัฒนา ZGMF-X12A เทสตาเมนต์กันดั้มซึ่งสามารถใช้งานสไตรเกอร์แพ็คของกลุ่มพันธมิตรโลกได้ จั๊งค์กิลด์ยังได้สร้างZGMF-X12 กันดั้มแอสเทรย์เอาต์เฟรมโดยใช้ชิ้นส่วนของเทสตาเมนต์กันดั้มที่ยังไม่เสร็จสมบูรณ์และยังคงความสามารถในการใช้สไตรเกอร์แพ็คไว้ รวมทั้งยังได้พัฒนาสไตรเกอร์แพ็ค Gไฟลท์ ในเนื้อเรื่องของโมบิลสูทกันดั้มซี้ดเดสทินี ซาฟท์จึงได้พัฒนาระบบอาวุธของตนเองโดยใช้แนวคิดจากสไตรเกอร์แพ็ค นั่นก็คือระบบวิซาร์ดสำหรับโมบิลสูทรุ่นผลิตจำนวนมาก และระบบซิลลูเอ็ตสำหรับ ZGMF-X56S อิมพัลส์กันดั้ม โดยเฉพาะรายละเอียดเอลสไตรเกอร์ รายละเอียด. เอลสไตรเกอร์. ปรากฏในอะนิเมะ โมบิลสูทกันดั้มซี้ด เอลสไตรเกอร์แพ็คเป็นแบ็คแพ็คสำหรับเพิ่มการขับเคลื่อนของโมบิลสูท ทำให้ใช้งานในอวกาศได้ดีขึ้นและสามารถบินในชั้นบรรยากาศโลกได้ เอลสไตรเกอร์มีอาวุธเพิ่มเข้ามาคือบีมเซเบอร์สองเล่ม โมบิลสูทที่ใช้งานเอลสไตรเกอร์มักจะใช้งานอุปกรณ์มาตรฐานคือ บีมไรเฟิลและโล่เอาไว้ด้วย ทั้งนี้ยังมีเอลสไตรเกอร์แบบพิเศษซึ่งไม่มีบีมเซเบอร์สำหรับใช้กับเครื่องบินรบ คอสโมแกรสเปอร์ซอร์ดสไตรเกอร์ ซอร์ดสไตรเกอร์. ปรากฏในโมบิลสูทกันดั้มซี้ด เป็นสไตรเกอร์แพ็คซึ่งใช้สำหรับการรบระยะประชิดและทำลายยานรบโดยการใช้ดาบซึ่งยาวถึง 15.78 เมตร ดาบต่อต้านยานรบนี้มีส่วนคมเป็นเลเซอร์และสามารถผ่าโมบิลสูทเป็นสองท่อนหรือสร้างความเสียหายให้กับยานรบได้อย่างใหญ่หลวงและสามารถยิงลำแสงจากปลายด้ามจับได้ นอกจากนั้นก็มีจรวดตะขอ "แพนเซอร์ ไอเซ่น"ซึ่งใช้ในการยึดจับเป้าหมายในระยะห่างและบูมเมอแรงก์บีม "ไมดาสเมซเซอร์" ในนิยายประกอบภาพ กันดั้มซี้ด C.E. 73 สตาร์เกเซอร์ แฟนธอมเพนรีพอร์ต มีซอร์ดสไตรเกอร์แบบอนาเธอร์ไทรอัลซึ่งย้ายไมดาสเมซเซอร์ไปรวมกับแพนเซอร์ไอเซนและติดไว้ที่แขนทั้งสองข้างลันเชอร์สไตรเกอร์ ลันเชอร์สไตรเกอร์. ปรากฏในโมบิลสูทกันดั้มซี้ด เป็นสไตรเกอร์แพ็คซึ่งใช้สำหรับการยิงโจมตีในระยะไกล โดยมีอาวุธหลักเป็นปืนอิมพัลส์ 320มม. "อักนี" ติดตั้งไว้กับไหล่ซ้าย ส่วนไหล่ขวาติดตั้งเวพ่อนพ็อดซึ่งรวมกันลันเชอร์ 350 มม.และวัลแคน 120 มม.ไว้ด้วยกัน ในนิยายประกอบภาพ กันดั้มซี้ด C.E. 73 สตาร์เกเซอร์ แฟนธอมเพนรีพอร์ต มีลันเชอร์สไตรเกอร์แบบอนาเธอร์ไทรอัลซึ่งติดตั้งท่อขับดันเสริมเพื่อไม่ให้ความเร็วลดลงมามากเหมือนแบบเดิมกันบาเรลสไตรเกอร์ กันบาเรลสไตรเกอร์. สไตรเกอร์แพ็คซึ่งเป็นส่วนหนึ่งของดีไซน์ต้นฉบับ กันดั้มซี้ด โมบิลสูทวาริเอชัน กันบาเรลสไตรเกอร์ใช้รูปแบบของโมบิลอาเมอร์ TS-MA2mod.00 โมเบียสซีโร่ โดยปรับปรุงอาวุธกันบาเรลให้เป็นเรลกันและมิสไซล์แทนปืนกล ลักษณะพิเศษของกันบาเรลสไตรเกอร์ก็คือสามารถใช้งานเป็นยานซึ่งมีคนบังคับได้อินเทอเกรทเวพอนสไตรเกอร์ อินเทอเกรทเวพอนสไตรเกอร์. สไตรเกอร์แพ็คซึ่งเป็นส่วนหนึ่งของดีไซน์ต้นฉบับ กันดั้มซี้ด โมบิลสูทวาริเอชัน นิยมเรียกสั้นๆว่าI.W.S.P. (Integrated Weapons Striker Pack) เป็นแพ็คที่รวมสไตรเกอร์แพ็คทั้งสามคือเอล, ลันเชอร์และซอร์ดเข้าด้วยกัน ทำให้สามารถใช้งานได้ในทุกสถานการณ์โดยไม่จำเป็นต้องเปลี่ยนสไตรเกอร์แพ็ค ส่วนหลักของ I.W.S.P. นั้นทำงานเหมือนแบคแพ็คของเอลสไตรเกอร์ ซึ่งส่วนนี้ได้ติดตั้งเรลกันและปืนใหญ่ไว้ด้วย(สำหรับใช้โจมตีระยะไกลแบบลันเชอร์สไตรเกอร์)และดาบผ่ายานรบขนาดเล็ก ซึ่งไม่ใช่แบบดาบเลเซอร์เหมือนของซอร์ดสไตรเกอร์แต่เป็นดาบคาตานะโลหะที่ยาว 9 เมตร โล่ของ I.W.S.P. นั้นติดตั้งปืนกลแก็ตลิ่งและบูมเมอแรงบีมเอาไว้ เดิมทีการพัฒนาสไตรเกอร์แพ็คนี้ของพันธมิตรโลกประสพความล้มเหลว แต่อาณาจักรอ็อบก็ได้พัฒนาต่อจนสมบูรณ์ในเวลาไม่นานก่อนที่จะจบสงครามวาเลนไทน์เลือด โดยเปลี่ยนรหัสจาก AQM/E-M1 ไปเป็น P202QX และได้เตรียมที่จะใช้งานกับสไตรค์รูจ แต่เนื่องจากคางาริ ยูระ อัซฮาซึ่งเป็นนักบินไม่สามารถควบคุมระบบอาวุธที่ซับซ้อนขนาดนี้ได้อย่างมีประสิทธิภาพจึงไม่ได้ใช้งานจริง แต่ในช่วงที่อ็อบร่วมมือกับพันธมิตรโลกต่อสู้กับซาฟท์นั้นได้ให้หน่วยแฟนธอมเพนยืมไปใช้ไลท์นิ่งสไตรเกอร์ ไลท์นิ่งสไตรเกอร์. สไตรเกอร์แพ็คซึ่งเป็นส่วนหนึ่งของดีไซน์ต้นฉบับ กันดั้มซี้ด โมบิลสูทวาริเอชัน เป็นสไตรเกอร์แพ็คที่สร้างมาเพื่อเพิ่มระยะเวลาในการปฏิบัติการของโมบิลสูท โดยมีแบ็ตเตอรี่และระบบหล่อเย็นที่มีประสิทธิภาพมากกว่ามิชชั่นแพ็คอื่นๆ เดิมทีการพัฒนาสไตรเกอร์แพ็คนี้ของพันธมิตรโลกประสพความล้มเหลว แต่อาณาจักรอ็อบก็ได้พัฒนาต่อจนสมบูรณ์ ไลท์นิ่งสไตรค์กันดั้มมีความจุของพลังงานมากกว่ามิชชั่นแพ็คอื่นๆเป็น 150% มีอาวุธหลักเป็นปืนแม่เหล็กไฟฟ้าที่ทรงอานุภาพ จุดเด่นของไลท์นิ่งสไตรค์ก็คือความสามารถในการถ่ายพลังงานของตนให้กับโมบิลสูทเครื่องอื่นเจ็ตสไตรเกอร์ เจ็ตสไตรเกอร์. ปรากฏในอะนิเมะ โมบิลสูทกันดั้มซี้ดเดสทินี เจ็ตสไตรเกอร์เป็นสไตรเกอร์แพ็คสำหรับใช้เพิ่มการขับเคลื่อนที่พัฒนาต่อมาจากเอลสไตรเกอร์ โดยเปลี่ยนอาวุธที่ติดตั้งอยู่จากบีมเซเบอร์เป็นมิสไซล์แบบต่างๆและติดตั้งถังเชื้อเพลิงเสริมเอาไว้ เจ็ตสไตรเกอร์มีลักษณะคล้ายกับลิฟเตอร์ยูนิตซึ่งปรากฏในอะนิเมะเรื่องเมทัลอาเมอร์ดรากูนาร์ด็อปเปลฮอร์นสไตรเกอร์ ด็อปเปลฮอร์นสไตรเกอร์. ปรากฏในโมบิลสูทกันดั้มซี้ดเดสทินี ด็อปเปลฮอร์นสไตรเกอร์เป็นสไตรเกอร์แพ็คสำหรับใช้ในการยิงสนับสนุนระยะไกลเหมือนลันเชอร์สไตรเกอร์โดยมีลักษณะเป็นแบ็คแพ็คขนาดใหญ่ซึ่งติดตั้งปืนใหญ่ไร้แรงสะท้อนไว้สองกระบอก โมบิลสูทที่ใช้งานด็อปเปลฮอร์นสไตรเกอร์ยังคงสามารถใช้อุปกรณ์มาตรฐานอย่างบีมคาไบน์และโล่ได้มัลติสไตรเกอร์ มัลติสไตรเกอร์. ปรากฏในโมบิลสูทกันดั้มซี้ดเดสทินี เป็นสไตรเกอร์แพ็คสำหรับติดตั้งมิสไซขนาดใหญ่ มีขนาดใหญ่จึงใช้ได้ในอวกาศเท่านั้น ซึ่งในเรื่องจะติดตั้งมิสไซล์หัวรบนิวเคลียร์จีไฟลท์ จีไฟลท์. ปรากฏในมังงะ โมบิลสูทกันดั้มซี้ด เดสทินีแอสเทรย์ เป็นสไตรเกอร์แพ็คที่พัฒนาโดยจั๊งค์กิลด์สำหรับกันดั้มแอสเทรย์เอาต์เฟรม Gไฟลท์ประกอบด้วยบูสเตอร์และโล่ขนาดใหญ่ ซึ่งทำให้เอาต์เฟรมสามารถแปลงร่างได้และมีความสามารถในการบินสูงกว่าเอลสไตรเกอร์AQM/E-X05 ดีไวน์สไตรเกอร์ AQM/E-X05 ดีไวน์สไตรเกอร์. ปรากฏในโมบิลสูทกันดั้มซี้ด เดสทินีแอสเทรย์ เป็นสไตรเกอร์แพ็คสำหรับให้เทสตาเมนต์กันดั้มใช้งาน มีลักษณะเด่นที่สามารถใช้เกราะวาริเอเบิ้ลเฟสชิฟท์ได้ เวลาใช้งานปกติดีไวน์สไตรเกอร์จะเป็นแบ็คแพ็คสำหรับเพิ่มการขับเคลื่อนเหมือนเอลสไตรเกอร์ แต่จะแปลงสภาพเป็นกงเล็บขนาดใหญ่"ไทรเครอสรุ่นปรับปรุง"สำหรับสวมที่แขนในเวลาต่อสู้นัวร์สไตรเกอร์ นัวร์สไตรเกอร์. ปรากฏในกันดั้มซี้ด C.E.73 สตาร์เกเซอร์ นัวร์สไตรเกอร์เป็นสไตรเกอร์แพ็คซึ่งบริษัทแอ็คทายออนพัฒนาสำหรับGAT-X105E สไตรค์E นัวร์สไตรเกอร์มีลักษณะคล้ายกับI.W.S.P.เพราะนัวร์สไตรเกอร์เป็นแบ็คแพ็คที่ทำให้สไตรค์นัวร์บินได้และติดตั้งลิเนียร์กันแฝดกับบีมเบลด"ฟลากาแล็ค 3"เอาไว้รวมถึงมีจรวดตะขอในตัวสเปคคิวลัมสไตรเกอร์ สเปคคิวลัมสไตรเกอร์. ปรากฏในโมบิลสูทกันดั้มซี้ด เฟรมแอสเทรย์ เป็นรุ่นอนาเธอร์ไทรอัลของเอลสไตรเกอร์ซึ่งบริษัทฟุจิยามะสำหรับให้ไรโกกันดั้มใช้งาน โดยย้ายท่อขับดันหลักไปติดไว้กับไพลอนใต้ปีกแทนตำแหน่งเดิม ทำให้มีประสิทธิภาพมากขึ้น นอกจากนั้นสเปคคิวลัมสไตรเกอร์ยังสามารถติดมิสไซล์พ็อดได้คาลิเบิร์นสไตรเกอร์ คาลิเบิร์นสไตรเกอร์. ปรากฏในโมบิลสูทกันดั้มซี้ด เฟรมแอสเทรย์ เป็นรุ่นอนาเธอร์ไทรอัลของซอร์ดสไตรเกอร์ซึ่งบริษัทฟุจิยามะสำหรับให้ไรโกกันดั้มใช้งาน โดยย้ายไมดาสเมเซอร์ไปติดไว้กับแขนขวาและเพิ่มบีมเซเบอร์ขนาดใหญ่ "คาลัดบอล์ก" เข้าไปเป็นดาบต่อต้านยานรบเล่มที่สองซัมบุลลิทสไตรเกอร์ ซัมบุลลิทสไตรเกอร์. ปรากฏในโมบิลสูทกันดั้มซี้ด เฟรมแอสเทรย์ เป็นรุ่นอนาเธอร์ไทรอัลของลันเชอร์สไตรเกอร์ซึ่งบริษัทฟุจิยามะสำหรับให้ไรโกกันดั้มใช้งาน โดยเปลี่ยนกล่องอาวุธเป็นมิสไซล์ลันเชอร์แปดลำกล้องและย้ายไปติดไว้ที่ไหล่ซ้าย ทั้งยังติดบาซูก้าฝาครอบพลาสม่าของคาลามิตี้กันดั้ม "โทเดสบล็อก" ไว้ที่ไหล่ขวาชิลด์สไตรเกอร์ ชิลด์สไตรเกอร์. ปรากฏในโมบิลสูทกันดั้มซี้ด วีเอสแอสเทรย์ เป็นสไตรเกอร์แพ็คมาตรฐานของเกลสไตรค์กันดั้ม ชิลด์สไตรเกอร์นี้ดัดแปลงมาจากเอลสไตรเกอร์ โดยมีระบบขับเคลื่อนเสริมแบบติดที่ไหล่ทั้งสองข้างเพื่อให้สามารถหยุดหรือเปลี่ยนทิศทางกลางอากาศได้ ชิลด์สไตรเกอร์ยังมีแขนกลสำหรับติดตั้งโล่ไว้ด้านบนเพื่อใช้ป้องกันการโจมตีของศัตรูและเพิ่มแรงยกขณะลอยตัวกลางอากาศบัสเตอร์สไตรเกอร์ บัสเตอร์สไตรเกอร์. ปรากฏในโมบิลสูทกันดั้มซี้ด วีเอสแอสเทรย์ เป็นสไตรเกอร์แพ็คมาตรฐานของเฮลบัสเตอร์กันดั้ม โดยติดกันลันเชอร์และปืนพลังงานที่สามารถประกอบกันเป็นกระบอกเดียวได้ไว้ เดิมทีนั้นเป็นสไตรเกอร์แพ็คที่กลุ่มพันธมิตรโลกพัฒนาแต่ก็ล้มเลิกไปบาซูก้าสไตรเกอร์ บาซูก้าสไตรเกอร์. ปรากฏในโมบิลสูทกันดั้มซี้ด วีเอสแอสเทรย์เป็นสไตรเกอร์แพ็คมาตรฐานของเรเกนดูเอลกันดั้ม เป็นแขนกลสำหรับใช้จับอาวุธปืนหนัก ซึ่งปกติแล้วจะติดเรลบาซูก้า 350 มม. "เกโบลก์" เอสไว้ แต่ก็สามารถเปลี่ยนเป็นปืนอักนีของลันเชอร์สไตรเกอร์ได้ดรากูนสไตรเกอร์ ดรากูนสไตรเกอร์. ปรากฏในโมบิลสูทกันดั้มซี้ด วีเอสแอสเทรย์เป็นสไตรเกอร์แพ็คมาตรฐานของนิกซ์โปรวิเดนซ์กันดั้ม มีลักษณะเป็นท่อขับดันกำลังสูงที่ติดบีมไรเฟิล "ยูดิเคียม" ไว้กับแขนกล ดรากูนสไตรเกอร์นั้นสามารถแยกจากตัวโมบิลสูทและควบคุมจากระยะไกลได้ด้วยดรากูนซิสเต็ม (DRAGOON - Disconnected Rapid Armament Group Overlook Operation Network) ซึ่งใช้การส่งสัญญาณคลื่นควอนตัมที่ไม่ถูกนิวตรอนแจมเมอร์รบกวนซิลลูเอ็ตแพ็ค ซิลลูเอ็ตแพ็ค. ระบบอาวุธและอุปกรณ์แบบพิเศษซึ่งซาฟท์พัฒนาโดยใช้แนวคิดเดียวกับสไตรเกอร์แพ็ค ลักษณะที่แตกต่างจากสไตรเกอร์แพ็คก็คือซิลลูเอ็ตแพ็คจะไม่มีแบตเตอรี่ในตัว เท่าที่ปรากฏมีโมบิลสูทเพียงรุ่นเดียวเท่านั้นที่สามารถใช้งานซิลลูเอ็ตแพ็คได้อย่างเต็มรูปแบบนั่นก็คือ ZGMF-X56S อิมพัลส์กันดั้ม แต่กันดั้มแอสเทรย์เอาต์เฟรมสามารถใช้งานซิลลูเอ็ตแพ็คได้โดยการติดตั้งอแด็ปเตอร์มัลติแพ็ค เนื่องจากระบบโครงสร้างแบบคอร์สเปลนเดอร์ของอิมพัลส์กันดั้ม ซิลลูเอ็ตแพ็คจะติดตั้งกับยานไร้คนบังคับซิลลูเอ็ตฟลายเยอร์และปล่อยออกจากยานมิเนอร์ว่าเพื่อประกอบกับอิมพัลส์กันดั้มกลางสนามรบ ซิลลูเอ็ตแพ็คบางแบบจำเป็นจะต้องใช้งานคู่กับเลกฟลายเยอร์แบบพิเศษของอิมพัลส์กันดั้มเพื่อให้ใช้งานได้อย่างสมบูรณ์ฟอร์ซซิลลูเอ็ต ฟอร์ซซิลลูเอ็ต. ซิลลูเอ็ตแพ็คสำหรับเพิ่มการขับเคลื่อนซึ่งจำลองมาจากเอลสไตรเกอร์แต่สามารถบินกลางอากาศได้ดีกว่าซอร์ดซิลลูเอ็ต ซอร์ดซิลลูเอ็ต. ซิลลูเอ็ตแพ็คที่เน้นการต่อสู้ในระยะประชิดโดยจำลองมาจากซอร์ดสไตรเกอร์ ดาบเอ็กซ์คาลิเบอร์สองเล่มสามารถนำมาประกอบกันเป็นดาบสองปลายได้ ซอร์ดซิลลูเอ็ตมีท่อขับดันเสริมติดตั้งไว้เพื่อไม่ให้ความเร็วของอิมพัลส์กันดั้มลดลงเพราะน้ำหนักที่เพิ่มขึ้นบลาสต์ซิลลูเอ็ต บลาสต์ซิลลูเอ็ต. ซิลลูเอ็ตแพ็คที่เน้นการต่อสู้ในระยะไกลโดยจำลองมาจากลันเชอร์สไตรเกอร์ มีอาวุธหลักเป็นบีมแคนน่อนกำลังสูงสองกระบอก, เรลกันแฝดและมิสไซล์ลันเชอร์ พร้อมกับมีบีมจาเวลินเป็นอาวุธในระยะประชิดตัว เนื่องจากมีน้ำหนักมาก ความคล่องแคล่วของอิมพัลส์กันดั้มจะลดลงมาเมื่อใช้ซิลลูเอ็ตแพ็คนี้เดสทินีซิลลูเอ็ต เดสทินีซิลลูเอ็ต. ปรากฏในดีไซน์ต้นฉบับ กันดั้มซี้ดเดสทินี โมบิลสูทวาริเอชัน ซิลลูเอ็ตแพ็คสำหรับทดสอบระบบของZGMF-X42S เดสทินีกันดั้ม เดสทินีซิลลูเอ็ตมีความสามารถเทียบได้กับซิลลูเอ็ตแพ็คพื้นฐานทั้งสามรวมกัน แต่เนื่องจากต้องใช้พลังงานสูงมากจึงไม่สามารถใช้ในการรบจริงได้ ในเนื้อเรื่องของโมบิลสูทกันดั้มซี้ด เดสทินีแอสเทรย์ ฉบับนิยายภาพ ซาฟท์ได้ปรับปรุงเดสทินีซิลลูเอ็ตจนสามารถใช้ในการต่อสู้ได้และได้ติดตั้งให้กับอิมพัลส์กันดั้มที่สร้างเพิ่มในภายหลังไกอา อบีส และ คาออสซิลลูเอ็ต ไกอา อบีส และ คาออสซิลลูเอ็ต. ปรากฏในโมบิลสูทกันดั้มซี้ด เดสทินีแอสเทรย์ ζ ไกอาร์ซิลลูเอ็ต, ε อบีสซิลลูเอ็ต และ δ คาออสซิลลูเอ็ต เป็นซิลลูเอ็ตแพ็คซึ่งทำให้อิมพัลส์กันดั้มสามารถจำลองความสามารถของ ZGMF-X88S ไกอากันดั้ม, ZGMF-X31S อบีสกันดั้มและ ZGMF-X24S เคออสกันดั้มได้ตามลำดับ โดยที่อิมพัลส์กันดั้มจะต้องเปลี่ยนชิ้นส่วนขาเป็นเลกฟลายเยอร์แบบพิเศษเพื่อให้ใช้งานซิลลูเอ็ตแพ็คทั้งสามแบบได้อย่างสมบูรณ์ ซึ่งจะทำให้อิมพัลส์สามารถแปลงร่างได้เหมือนกับโมบิลสูทต้นฉบับวิซาร์ดแพ็ค วิซาร์ดแพ็ค. ระบบอาวุธและอุปกรณ์แบบพิเศษซึ่งซาฟท์พัฒนาโดยใช้แนวคิดเดียวกับสไตรเกอร์แพ็ค ลักษณะที่แตกต่างจากสไตรเกอร์แพ็คและซิลลูเอ็ตแพ็คก็คือวิซาร์ดแพ็คนี้ไม่สามารถถอดเปลี่ยนกลางสนามรบได้ โมบิลสูทของซาฟท์ที่ใช้งานวิซาร์ดแพ็คได้ก็คือ ZGMF-1000 ซาคุวอริเออร์, ZGMF-1001 ซาคุแฟนธ่อม, ZGMF-XX09T ดอมทรูเปอร์และTMF/A-802W2 บาคูวฮาวน์ แต่กันดั้มแอสเทรย์เอาต์เฟรมสามารถใช้งานวิซาร์ดแพ็คได้โดยการติดตั้งอแด็ปเตอร์มัลติแพ็คเบลซวิซาร์ด เบลซวิซาร์ด. วิซาร์ดแพ็คสำหรับเพิ่มการขับเคลื่อนซึ่งจำลองมาจากเอลสไตรเกอร์ เบลซวิซาร์ดด้อยกว่าเอลสไตรเกอร์เพราะไม่สามารถใช้บินในชั้นบรรยากาศโลกได้ ติดตั้งมิสไซล์นำวิถีเป็นอาวุธเสริมกันเนอร์วิซาร์ด กันเนอร์วิซาร์ด. วิซาร์ดแพ็คสำหรับใช้ยิงสนับสนุนระยะไกล โดยใช้บีมแคนน่อนกำลังสูง"ออธรอส"ซึ่งใช้พลังงานจากถังพลังงานที่ติดอยู่ด้านหลังสแลชวิซาร์ด สแลชวิซาร์ด. วิซาร์ดแพ็คสำหรับใช้ในการต่อสู้ระยะประชิด โดยมีขวานบีมด้ามยาวแบบสองคมเป็นอาวุธหลักและติดตั้งปืนกลบีมแก็ตลิ่งสองกระบอกไว้ด้านหลังเป็นอาวุธเสริมน็อคติลุกาวิซาร์ด น็อคติลุกาวิซาร์ด. ปรากฏในดีไซน์ต้นฉบับกันดั้มซี้ดเดสทินี โมบิลสูทวาริเอชัน เป็นวิซาร์ดแพ็คสำหรับใช้งานโดยซาคุวอริเออร์ที่ได้รับการดัดแปลงสำหรับใช้โจมตีชายฝั่ง น็อคติลุกาวิซาร์ดประกอบด้วยแบ็คแพ็คติดใบพัดสำหรับขับเคลื่อนและแผ่นรองเท้าสำหรับใช้ไถลไปตามผิวน้ำ ที่แผ่นรองเท้านี้ยังใช้เก็บตอร์ปิโดและทุ่นระเบิดน้ำลึกซึ่งเป็นอาวุธสำหรับใช้งานใต้น้ำEX-R4 คอมมานด์วิซาร์ด EX-R4 คอมมานด์วิซาร์ด. ปรากฏในดีไซน์ต้นฉบับกันดั้มซี้ดเดสทินี โมบิลสูทวาริเอชัน เป็นวิซาร์ดแพ็คซึ่งใช้ในตำแหน่งบัญชาการและสื่อสารโดยเฉพาะ คอมมานด์วิซาร์ดเป็นแบ็คแพ็คอุปกรณ์อิเล็กทรอนิกขนาดใหญ่และใช้งานร่วมกับซาคุCCI ซึ่งเป็นซาคุวอริเออร์ที่ได้รับการปรับปรุงมาเป็นพิเศษเท่านั้นEX-G1 ไนท์วิซาร์ด EX-G1 ไนท์วิซาร์ด. ปรากฏในดีไซน์ต้นฉบับกันดั้มซี้ดเดสทินี โมบิลสูทวาริเอชัน เป็นวิซาร์ดแพ็คซึ่งใช้งานโดยZGMF-XX09T ดอมทรูเปอร์รุ่นดั้งเดิม ไนท์วิซาร์ดเป็นแบ็คแพ็คขนาดใหญ่ซึ่งใช้บรรทุกกระสุนของบาซูก้า "กิก้าลันเชอร์"และหอกหัวสว่าน "ฟอดิโอ"EX-EZ1200 อีซี่วิซาร์ด EX-EZ1200 อีซี่วิซาร์ด. วิซาร์ดแพ็คที่ใช้งานโดยZGMF-XX09T ดอมทรูเปอร์ซึ่งกลุ่มผู้ภักดีต่อลักซ์ ไคลน์พัฒนามาจากดอมทรูเปอร์รุ่นดั้งเดิมของซาฟท์ อีซี่วิซาร์ดเป็นแบ็คแพ็คขนาดเล็กซึ่งติดตั้งบีมเซเบอร์และท่อขับดันเอาไว้บูสเตอร์วิซาร์ด บูสเตอร์วิซาร์ด. ปรากฏในกันดั้มซี้ด เดสทินีแอสเทรย์' เป็นวิซาร์ดรุ่นพิเศษสำหรับซาคุแฟนธอมของอีไลจา คีล เป็นวิซาร์ดสำหรับเพิ่มการขับเคลื่อนคล้ายกับเบลซวิซาร์ด แต่ไม่มีอาวุธเสริมและสามารถใช้บินกลางอากาศได้เคอเบรอสวิซาร์ด เคอเบรอสวิซาร์ด. ปรากฏในกันดั้มซี้ด C.E.73 สตาร์เกเซอร์ เป็นวิซาร์ดที่ออกแบบให้TMF/A-802W2 บาคูวฮาวน์ใช้งานแต่ก็สามารถให้ซาคุซีรีส์ใช้ได้ตามปกติ โดยมีหัวของบาคูวเสริมอีกสองหัว หัวเสริมนี้จะมีส่วนคอซึ่งยาวกว่าปกติและปรับให้โค้งงอได้ ในหัวเสริมนี้ติดอาวุธไว้เป็นเขี้ยวบีม เขาบีม และ บีมแคนน่อน</doc>
