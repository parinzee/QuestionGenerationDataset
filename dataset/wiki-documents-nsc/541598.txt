<doc id="541598" url="https://th.wikipedia.org/wiki?curid=541598" title="เพชฌฆาตหน้ากากพญายม">เพชฌฆาตหน้ากากพญายม เพชฌฆาตหน้ากากพญายม () เป็นภาพยนตร์แอ็คชันตื่นเต้น กำกับโดย เจมส์ แมคเทียค บทภาพยนตร์โดย พี่น้องวาโชสกี ออกฉายเมื่อปี 2548 เนื้อเรื่องมาจากหนังสือการ์ตูนชื่อเรื่องเดียวกัน โดย อลัน มัวร์และเดวิด ลอยด์ ภาพยนตร์ดังกล่าวมีฉากท้องเรื่องในกรุงลอนดอน ซึ่งเป็นสังคมดิสโทเปียในอนาคตอันใกล้ ฮิวโก วีฟวิงแสดงเป็นวี นักสู้เพื่อเสรีภาพผู้กล้าหาญและมีบารมี ผู้พยายามจุดชนวนการปฏิวัติต่อระบอบฟาสซิสต์อันโหดร้าย นำโดย อดัม ซุทเลอร์ ซึ่งกดขี่ประเทศ นาตาลี พอร์ตแมนแสดงเป็นอีวี เด็กหญิงชนชั้นกรรมกรซึ่งทราบภารกิจของวี และสตีเฟน รีแสดงเป็นนักสืบผู้นำการค้นหาอย่างเต็มที่เพื่อหยุดวี กลุ่มการเมืองหลายกลุ่มมองภาพยนตร์ดังกล่าวว่าเป็นอุปมานิทัศน์ของการกดขี่โดยรัฐบาล นักอิสรนิยมและนักอนาธิปไตยได้ใช้สนับสนุนความเชื่อของตนเรื่องย่อ เรื่องย่อ. ช่วงปลายคริสต์ทศวรรษ 2020s โลกอยู่ในความวุ่นวายและสงคราม สหราชอาณาจักรอยู่ได้อย่างไม่วุ่นวายนักภายใต้ระบอบฟาสซิสต์ของพรรค Norsefire นักโทษการเมือง คนรักร่วมเพศ และผู้ที่สังคมไม่ต้องการถูกขังรวมกันอยู่ในค่ายกักกัน Evey Hammond เป็นผู้ประกาศข่าวหญิงของโทรทัศน์รัฐบาล เธอเกือบถูกตำรวจลับ "Fingermen" ข่มขืน แต่มีผู้สวมหน้ากากกาย ฟอคส์ ที่ชื่อว่า "V" มาช่วยไว้ เขาพาเธอไปที่หลังคาเพื่อดูเขาทำลาย the Old Bailey (อาคารศาลเก่าแก่ของลอนดอน) พรรค Norsefire ประกาศว่าเหตุการณ์ดังกล่าวเป็นการทำลายอาคารที่โครงสร้างไม่แข็งแรงในกรณีฉุกเฉิน แต่ V ตัดการถ่ายทอดโทรทัศน์ไปแล้วอ้างเป็นความรับผิดชอบในทันที เขาขอให้ชาวอังกฤษลุกขึ้นต่อต้านรัฐบาลและพบกับเขาอีกครั้งในหนึ่งปีข้างหน้า ในวันที่ 5 พฤศจิกายน ด้านนอกอาคารรัฐสภาอังกฤษซึ่งเขาจะทำลายมันลงเสีย Evey ช่วย V หลบหนี แต่ว่าถูกทำให้สลบลงไปเสียก่อน V นำ Evey กลับมายังที่ซ่อนตัวใน the Shadow Gallery ซึ่งเขาบอกเธอให้ซ่อนตัวอยู่จนกว่าจะถึงวันที่ 5 พฤศจิกายน (Guy Fawkes Night) ในปีถัดไป หลังจากรู้ว่า V ได้สังหารเจ้าหน้าที่รัฐ เธอจึงหนีไปยังบ้านของหัวหน้าซึ่งเป็นผู้ดำเนินรายการตลกและสนทนาทั่วไปชื่อว่า Gordon Deitrich เพื่อให้ Evey เชื่อใจ Deitrich ได้แสดงห้องลับซึ่งเขาเก็บของต้องห้ามไว้มากมาย อาทิ อัลกุรอาน ภาพวาดรูปภาพทางเพศโดย Robert Mapplethorpe Deitrich อธิบายว่าเขาต้องปกปิดเพศสภาวะของเขาเพื่อรักษาอาชีพการงานในสถานีโทรทัศน์ เนื่องจาก Deitrich ได้แสดงโชว์เสียดสีรัฐบาลอย่างรุนแรง จึงถูกตรวจค้นและถูกสังหารระหว่างตรวจค้น Evey ถูกจับกุมและถูกทรมานเพื่อให้บอกที่ซ่อนของ V ระหว่างที่ถูกขังอยู่นั้นเธอได้อ่านบันทึกของนักโทษอีกคนหนึ่งชื่อว่า Valerie Page ซึ่งถูกจับเพราะเป็นเลสเบี้ยน ผู้คุมบอก Evey ว่าเธอจะถูกประหารหากไม่บอกที่ซ่อนของ V เธอเลือกที่จะตาย ผู้คุมปล่อยเธอ และเธอพบว่าการจับกุมนี้เป็นเพียงการกระทำของ V เพื่อจะปลดปล่อยเธอจากความกลัว แต่บันทึกของนักโทษนั้นเป็นเรื่องจริง เป็นบันทึกของนักโทษที่ส่งมอบต่อมาให้ V หลายปีก่อนในช่วงที่เขาถูกจองจำเช่นกัน แม้ว่า Evey จะโกรธและเกลียด V สำหรับสิ่งที่เขากระทำ เธอกลับพบว่าเธอแข็งแกร่งขึ้น เธอจากไปพร้อมกับสัญญาว่าจะกลับมาก่อนวันที่ 5 พฤศจิกายน นักสืบ Finch หัวหน้าตำรวจ Scotland Yard สืบหาตัวตนที่แท้จริงของ V และพบว่าเขาเป็นส่วนหนึ่งของโครงการอาวุธชีวภาพในสถานกักกันสำหรับ "ผู้เบี่ยงเบนทางสังคม" และผู้ขัดขืนทางการเมือง ใน Larkhill Finch พบว่าโครงการดังกล่าวที่ดำเนินการโดยเลขาธิการ Adam Sutler ทำให้เกิด "St. Mary's Virus" ซึ่งแพร่หลายออกไปทำให้คนตายกว่า 80,000 คน และทำให้เข้าใจกันไปว่าเป็นการก่อการร้าย ซึ่งความกลัวของประชาชนทำให้พรรค Norsefire ชนะการเลือกตั้งครั้งต่อมา และทำลายเสียงพรรคฝ่ายค้านทั้งหมด ทำให้สหราชอาณาจักรกลายเป็นรัฐเผด็จการ เมื่อใกล้วันที่ 5 พฤศจิกายน V ได้แจกจ่ายหน้ากากกาย ฟอคส์ออกไป สร้างความปั่นปวนในสหราชอาณาจักร ประชาชนต่างตั้งคำถามกับการปกครองของพรรค Norsefire ในคืนก่อนวันที่ 5 Evey ไปหา V และพบว่ามีรถไฟบรรจุระเบิดอยู่ในรถไฟใต้ดินลอนดอนเตรียมที่จะระเบิดรัฐสภา เขาให้ทางเลือกแก่ Evey ที่จะใช้มันหรือไม่ก็ได้ โดยเขาคิดว่าตัวเขาเองไม่เหมาะที่จะตัดสินใจ V ออกไปพบกับหัวหน้าตำรวจลับ Creedy ซึ่งสร้างเงื่อนไขว่าจะให้ตัว Sutler ให้แลกกับการที่ V ยอมมอบตัว เมื่อ Creedy จัดการกับ Sutler แล้ว แต่ V ไม่ยอมมอบตัว จึงถูกยิงเข้าบาดเจ็บสาหัส แต่ก็เอาตัวรอดมาได้และฆ่า Creedy และลูกน้องตาย V กลับไปหา Evey เพื่อขอบคุณสำหรับทุกสิ่งทุกอย่างและบอกรักเธอก่อนที่จะตายลงในอ้อมแขนของ Evey Evey วางศพของ V ไว้บนรถไฟ ขณะเดียวกัน Finch ก็มาพบเข้าพอดี เนื่องจาก Finch ได้รับรู้การฉ้อราษฎร์บังหลวงของรัฐบาลพรรค Norsefire จึงปล่อยให้ Evey ส่งรถไฟไปตามทางได้ ชาวลอนดอนนับพันคนใส่หน้ากากกาย ฟอคส์ เดินขบวนโดยปราศจากอาวุธไปดูการระเบิดรัฐสภา เนื่องจากทั้ง Sutler และ Creedy ตายไปแล้ว จึงไม่มีใครออกคำสั่งให้ยิงประชาชนที่ลุกฮือ ทั้งรัฐสภา 1812 โอเวอร์เชอร์ และบิ๊กเบน ถูกระเบิดพินาศลงไปพร้อมกัน Finch ถาม Evey ว่า V เป็นใคร เธอตอบว่า "เขาคือพวกเราทุกคน"ตัวอักษร V และเลข 6</doc>
