<doc id="348540" url="https://th.wikipedia.org/wiki?curid=348540" title="ทะเลทรายขาว">ทะเลทรายขาว ทะเลทรายสีขาว () หรือ "ไวท์แซนด์" ตั้งอยู่ในรัฐนิวเม็กซิโก สหรัฐอเมริกา ครอบคลุมอาณาเขตพื้นที่กว่า 700 ตารางกิโลเมตร ตั้งอยู่ระหว่างเทือกเขาซาคราเมนโตทางตะวันออก และเทือกเขาซาน อันเดรียส อยู่ระหว่างเทือกเขาทั้งสองทำให้ทะเลทรายสีขาวจึงอยู่ในแอ่งที่ชื่อว่าทูลาโรซา เป็นอนุสรณ์สถานแห่งชาติสหรัฐอเมริกาต้นกำเนิดทะเลทรายสีขาว ต้นกำเนิดทะเลทรายสีขาว. ทะเลทรายสีขาว เกิดจากเมื่อ 65 ล้านปีที่แล้ว บริเวณแถบนี้เป็นทะเลมาก่อน เกิดแรงดันจากเปลือกโลกมหาศาลบีบอัดจึงเกิดเทือกเขาซาคราเมนโตและเทือกเขาซาน อันเดรียส ซึ่งมีตะกอนยิบซั่มมหาศาลถูกดันขึ้นมาด้วย หลังจากนั้นเกิดฝนตกชะล้างตะกอนยิปซัมจากเทือกเขาทั้งสองไหลลงสู่ทะเลสาบที่ชื่อว่าลูเซโรซึ่งก็ไหลลงสู่จุดที่ต่ำที่สุดคือแอ่งทูลาโรซานั้นเอง และเมื่อน้ำระเหยออกไปหมดจนทะเลสาบน้ำเค็มเหือดแห้งไปหมด ยิปซัมก็ได้แห้งแข็งเป็นผลึกยิปซัม หรือที่เรียกว่า ซีลีไนต์ แต่ผ่านไปในระยะเวลานาน ทำให้ผลึกยิบซัมถูกกัดกร่อนจนกลายเป็นยิปซัมผงละเอียดเต็มไปหมด และกลายเป็นทะเลทรายขาวในปัจจุบัน และก็เป็นแหล่งยิปซัมที่ใหญ่ที่สุดในโลกด้วยเช่นกันสิ่งมีชีวิต สิ่งมีชีวิต. เนื่องบริเวณทะเลทรายสีขาวเป็นผงยิปซัมละเอียด และเป็นปริมาณน้ำฝนต่ำมากและสภาพความเป็นด่างสูง จึงไม่เหมาะแก่การเติบโตของสิ่งมีชีวิต- พืชพรรณ มีเพียงไม่กี่ชนิดที่โตได้ เช่น ยักคา ซูเมก และ คัตตันวูด ซึ่งมีรากที่ยาวสามารถหยั่งได้ลึกถึง 30 เมตร - สัตว์ สำหรับสัตว์ที่อาศัยอยู่ก็ไม่เพียงไม่กี่ชนิดเช่นกัน เช่นกิ้งก่าเผือกไร้หู และ หนูกระเป๋าอาปาเช่ แต่บริเวณรอบนอกของทะเลทรายสีขาวยังพอมีแหล่งน้ำอยู่บ้าง จึงเป็นที่อยู่ของพืชและสัตว์กว่า 500 ชนิด รวมทั้งดอกไม้สีสดหลากสี และสัตว์ที่อาศัยอยู่บริเวณนี้ ได้แก่ หมาป่าไคโยตี สกั๊งค์ หนูจิงโจ้ กระรอกดินโกเฟอร์ เม่น และ งู</doc>
