<doc id="845085" url="https://th.wikipedia.org/wiki?curid=845085" title="ซุนโห">ซุนโห ซุนโห ( , ค.ศ. 224 — ค.ศ. 253) มีพระนามรองว่า จื่อเซี่ยว เป็นรัชทายาทองค์ที่ 2 แห่ง ง่อก๊ก ในช่วง ยุคสามก๊ก ซุนโหประสูติเมื่อ ค.ศ. 224 เป็นพระราชโอรสองค์ที่ 2 ของ พระเจ้าซุนกวน ที่ประสูติแต่พระสนมหวังมีพระปรีชาสามารถในการรบและการขี่ม้าเมื่อ ซุนเต๋ง พระเชษฐาต่างพระมารดาซึ่งเป็นที่รัชทายาทสิ้นพระชนม์ใน ค.ศ. 241 ซุนโหซึ่งเป็นพระราชโอรสที่พระเจ้าซุนกวนโปรดปรานมากจึงได้รับการสถาปนาเป็นรัชทายาทแทนภายใต้การสนับสนุนของ ลกซุน และ จูกัดเก๊ก แต่ซุนโหก็มักจะมีปัญหากระทบกระทั่งกับ ซุนป๋า พระอนุชาอยู่บ่อยครั้งสร้างความไม่สบายพระทัยให้กับพระเจ้าซุนกวนกระทั่งใน ค.ศ. 250 พระเจ้าซุนกวนตัดสินพระทัยปลดซุนโหออกจากตำแหน่งรัชทายาทและสถาปนา ซุนเหลียง พระอนุชาต่างพระมารดาของซุนโหเป็นรัชทายาทแทน ซุนโหสิ้นพระชนม์เมื่อ ค.ศ. 253 อันตรงกับปีที่ 2 ในรัชสมัย พระเจ้าซุนเหลียง ขณะพระชนมายุเพียง 29 พรรษาเมื่อ พระเจ้าซุนโฮ ผู้เป็นพระโอรสของซุนโหที่ประสูติแต่พระสนมเหอขึ้นสืบราชบัลลังก์เป็นจักรพรรดิองค์สุดท้ายแห่งราชวงศ์ง่อได้สถาปนาพระบิดาและพระมารดาเป็น จักรพรรดิเหวิน และ พระพันปีเหอ (เหอไทเฮา)</doc>
