<doc id="215725" url="https://th.wikipedia.org/wiki?curid=215725" title="เทศบาลเมืองสามพราน">เทศบาลเมืองสามพราน เทศบาลเมืองสามพราน เป็นเทศบาลแห่งหนึ่งในเขตอำเภอสามพราน จังหวัดนครปฐมประวัติเทศบาล ประวัติเทศบาล. เทศบาลเมืองสามพรานเป็นหน่วยงานการปกครองส่วนท้องถิ่นรูปแบบหนึ่ง เดิมมีฐานะเป็นสุขาภิบาลซึ่งได้ก่อตั้งเมื่อ พ.ศ. 2498 ตามประกาศของกระทรวงมหาดไทยวันที่ 31 สิงหาคม 2498 และลงประกาศในราชกิจจานุเบกษา เล่มที่ 72 ตอนที่ 74 ลงวันที่ 17 กันยายน 2498 และแก้ไขเปลี่ยนแปลงเขตสุขาภิบาลสามพรานใหม่ ตามประกาศกระทรวงมหาดไทยลงวันที่ 14 กันยายน 2519 ต่อมาได้รับการเปลี่ยนแปลงฐานะเป็นเทศบาลตำบลสามพราน โดยพระราชบัญญัติเปลี่ยนฐานะของสุขาภิบาลเป็นเทศบาล พ.ศ. 2542 ซึ่งมีผลบังคับใช้ในวันที่ 25 พฤษภาคม 2542 และได้เปลี่ยนแปลงฐานะจากเทศบาลตำบลสามพรานมาเป็นเทศบาลเมืองสามพรานตั้งแต่วันที่ 1 กุมภาพันธ์ 2551ที่ตั้งและอาณาเขตที่ตั้ง ที่ตั้งและอาณาเขต. ที่ตั้ง. เทศบาลเมืองสามพรานตั้งอยู่ที่ตำบลสามพราน อำเภอสามพราน จังหวัดนครปฐม ห่างจากกรุงเทพมหานครไปตามเส้นทางถนนเพชรเกษมประมาณ 35 กิโลเมตร หรือเส้นทางถนนบรมราชชนนี (ปิ่นเกล้า-นครชัยศรี) ประมาณ 50 กิโลเมตรอาณาเขตอาณาเขต. - ทิศเหนือ จรดหมู่ที่ 6 องค์การบริหารส่วนตำบลคลองใหม่ และหมู่ที่ 1 องค์การบริหารส่วนตำบลท่าตลาด - ทิศตะวันออก จรดแม่น้ำท่าจีน (นครชัยศรี) หมู่ที่ 2 องค์การบริหารส่วนตำบลท่าตลาด หมู่ที่ 5 องค์การบริหารส่วนตำบลยายชา และหมู่ที่ 7 องค์การบริหารส่วนตำบลสามพราน - ทิศใต้ จรดแม่น้ำท่าจีน (นครชัยศรี) - ทิศตะวันตก จรดหมู่ที่ 6 และหมู่ที่ 7 องค์การบริหารส่วนตำบลคลองใหม่</doc>
