<doc id="257922" url="https://th.wikipedia.org/wiki?curid=257922" title="บันทึกเส้นทางการเดินเรือในทะเลอีริทเธรียน">บันทึกเส้นทางการเดินเรือในทะเลอีริทเธรียน บันทึกเส้นทางการเดินเรือในทะเลอีริทเธรียน (, ) คือบันทึกเส้นทางการเดินเรือ (Periplus) ของกรีกที่บรรยายการเดินเรือและการค้าขายจากเมืองท่าของโรมันอียิปต์เช่น เบเรนีซ ตามชายฝั่งทะเลแดง และเมืองอื่นๆ ตามชายฝั่งแอฟริกาตะวันออกเฉียงเหนือและอินเดีย เนื้อหาของบันทึกสันนิษฐานกันว่าเขียนขึ้นระหว่างคริสต์ศตวรรษที่ 1 ถึงที่ 3 แต่กลางคริสต์ศตวรรษที่ 1 เป็นช่วงเวลาที่ยอมรับกันโดยทั่วไป แม้จะไม่ทราบชื่อผู้บันทึก แต่ก็ทราบได้ว่าบันทึกโดยผู้มีความเข้าใจในบริเวณนั้นด้วยตนเอง และให้คำบรรยายถึงความรู้ความเข้าใจที่เป็นเอกลักษณ์ของบุคคลในสมัยนั้นเกี่ยวกับดินแดนในบริเวณมหาสมุทรอินเดีย แม้ว่าคำว่า “ทะเลอีริทเธรียน“ () ในภาษากรีกจะแปลตรงตัวว่า “ทะเลแดง“ แต่ทะเลแดงของกรีกรวมอ่าวเปอร์เซียและมหาสมุทรอินเดียด้วย</doc>
