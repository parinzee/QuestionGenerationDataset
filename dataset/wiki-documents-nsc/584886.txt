<doc id="584886" url="https://th.wikipedia.org/wiki?curid=584886" title="แอสตันมาร์ติน ดีบีเอส วี12">แอสตันมาร์ติน ดีบีเอส วี12 แอสตันมาร์ติน ดีบีเอส วี12 () เป็นรถยนต์นั่งประเภทหรูหราสมรรถนะสูง เครื่องยนต์หน้าลำ ขับเคลื่อนสองล้อท้าย (FR) 2 ประตู 2+2 ที่นั่ง ผลิตโดยบริษัทรถยนต์สัญชาติอังกฤษ แอสตันมาร์ติน ในระหว่างปี ค.ศ. 2007 - 2012 ดีบีเอส วี12 พัฒนามาจาก แอสตันมาร์ติน ดีบี9 โดยชื่อ "ดีบีเอส" เป็นชื่อรุ่นที่เคยมีมาก่อนหน้านี้แล้ว ในปี ค.ศ. 1967 - 72 แล้วก็ได้ยุติการผลิตลงไม่มีโฉมต่อ จนต่อมาชื่อนี้ถูกได้นำมาใช้อีกครั้ง เพื่อมาแทนที่ แอสตันมาร์ติน แวนควิซ เอส ในปี ค.ศ. 2004 รถได้เปิดตัวครั้งแรกที่งาน Pebble Beach Concours d'Elegance ในวันที่ 16 สิงหาคม ค.ศ. 2007 มาพร้อมกับสีภายนอกใหม่ล่าสุดของ ค่ายแอสตันมาร์ติน ใช้ชื่อสีว่า "สีเทากราไฟท์" ( Graphite grey ) ผสมเข้ากับโทนสีฟ้า จึงใช้ชื่อสีนี้เป็นนามเฉพาะว่า "คาซิโน ไอซ์" ( Casino Ice ) รถทุกคันจะเริ่มจัดส่งสินค้าในไตรมาสที่ 1 ปี ค.ศ. 2008 ตัวถังของรถได้ถูกผลิตที่โรงงานในเกย์ดอน, วอร์วิคเชียร์ ( Gaydon, Warwickshire ) ส่วนตัวเครื่องยนต์ผลิตที่โรงงานในกรุงโคโลญ เยอรมนี ดีบีเอส ได้เคยถูกนำไปใช้ในภาพยนตร์เรื่องเจมส์ บอนด์ ภาค คาซิโน โรเยล ซึ่งเป็นครั้งแรกที่ แดเนี่ยล เคร็ก แสดงเป็น เจมส์ บอนด์ และอีกภาค คือ 007 พยัคฆ์ร้ายทวงแค้นระห่ำโลก ซึ่งทั้ง 2 ภาคใช้แอสตันมาร์ติน ดีบีเอส เป็นพาหนะหลักของตัวเอกดีบีเอส โวเลนต์ ดีบีเอส โวเลนต์. เป็นโฉมเสริมแต่งของ ดีบีเอส เปิดเผยสู่สาธารณชนครั้งแรกในเฟซบุ๊ก เดือนกุมภาพันธ์ ปี ค.ศ. 2009 และเปิดตัวรถครั้งแรกที่งาน เจนีวา มอเตอร์ โชว์ ในวันที่ 3 มีนาคม ปี ค.ศ. 2009และในรุ่นเปิดประทุน ก็ได้เปิดตัวในเดือนสิงหาคม ปี 2009 ที่งาน Concours d'Elegance มลรัฐแคลิฟอร์เนีย สำหรับตัวรุ่นเปิดประทุนนี้ สามารถพับเก็บหลังคาได้โดยระบบอัตโนมัติ ซึ่งใช้เวลาเพียง 14 วินาทีข้อมูลจำเพาะข้อมูลจำเพาะ. - เครื่องยนต์: 5.9 ลิตร 48 วาว์ล V12 - เกียร์: ธรรมดา 6 จังหวะ & อัตโนมัติ 6 จังหวะ - การขับเคลื่อน: ขับเคลื่อนล้อหลัง - RWD (Rear Wheel Drive) - น้ำหนักเปล่า: 1,695 กิโลกรัม (3,737 lb) - อัตราการกินน้ำมันในตัวเมือง: 12 ไมล์/กรัม (20 L/100 km; 14 mpg-imp) - อัตราการกินน้ำมันบนไฮเวย์: 18 ไมล์/กรัม (13 L/100 km; 22 mpg-imp) - กำลัง: 510 แรงม้า (380 kW; 517 PS) ที่ 6500 rpm - แรงบิด: 420 lb·ft (569 N·m) at 5750 rpm - ความยาวฐานล้อ: 107.9 นิ้ว (2,741 มม.) - ความยาว: 185.9 นิ้ว (4,722 มม.) - ความกว้าง: 75.0 นิ้ว (1,905 มม.) - ความสูง: 50.4 นิ้ว (1,280 มม.)</doc>
