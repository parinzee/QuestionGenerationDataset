<doc id="852227" url="https://th.wikipedia.org/wiki?curid=852227" title="แม่น้ำซองกาเลีย">แม่น้ำซองกาเลีย แม่น้ำซองกาเลีย เป็นแม่น้ำสายหนึ่งในจังหวัดกาญจนบุรี ที่ไหลไปรวมกันกับแม่น้ำอีกสองสาย คือ แม่น้ำบีคลี่ และแม่น้ำรันตี ณ จุดที่เรียกว่า "สามสบ" หรือ "สามประสบ" ที่อำเภอสังขละบุรี บริเวณสะพานมอญ และวัดวังก์วิเวการาม โดยคำว่า "ซองกาเลีย" เป็นภาษามอญ แปลว่า "ฝั่งโน้น" เป็นแม่น้ำที่แบ่งตัวอำเภอสังขละบุรีออกเป็นสองฝั่ง มีจุดกำเนิดจากลำห้วยโรคี่ในผืนป่าของทุ่งใหญ่นเรศวรฝั่งทิศตะวันตก ไหลผ่านคดเคี้ยวผ่านชุมชนและหมู่บ้านของชาวกะเหรี่ยงหลายแห่ง ปัจจุบันนิยมใช้เป็นสถานที่ท่องเที่ยวแบบผจญภัยด้วยการล่องเรือคายักจากสะพานซองกาเลียไปยังสะพานมอญ</doc>
