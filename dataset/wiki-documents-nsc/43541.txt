<doc id="43541" url="https://th.wikipedia.org/wiki?curid=43541" title="เพลย์สเตชัน เน็ตเวิร์ก">เพลย์สเตชัน เน็ตเวิร์ก เพลย์สเตชันเน็ตเวิร์ก (PlayStation Network หรือมักย่อว่า PSN) เป็นเครือข่ายเกมออนไลน์ของโซนี่ ซึ่งอนุญาตให้ผู้ใช้เครื่องเล่นเกมเพลย์สเตชัน 3 และเครื่องเล่นเกมพกพาเพลย์สเตชันพอร์เทเบิล (PSP) สามารถเล่นเกมร่วมกันผู้เล่นคนอื่น ๆ ในเครือข่ายได้ รวมถึงเข้าถึงบริการเครือข่ายสังคมออนไลน์และความบันเทิงดิจิทัล เช่น วีดิโอออนไลน์ เมื่อวันที่ 20 เมษายน 2554 โซนี่ได้ระงับการให้บริการเพลย์สเตชันเน็ตเวิร์กและเครือข่ายโซนี่ออนไลน์เอนเทอร์เทนเมนต์ เนื่องจากพบว่ามี "ข้อมูลส่วนบุคคลถูกขโมย อันเป็นผลจากการเจาะเข้าระบบอย่างผิดกฎหมาย" ในเวลานั้น เครือข่ายดังกล่าวมีเครื่องเซิร์ฟเวอร์ประมาณ 130 เครื่อง, ซอฟต์แวร์ประมาณ 50 โปรแกรม และผู้ใช้ลงทะเบียนประมาณ 77 ล้านบัญชีประวัติ ประวัติ. เพลย์สเตชัน เน็ตเวิร์กแพลต ถูกพัฒนาขึ้นโดย บริษัท โซนี่ คอมพิวเตอร์ เอ็นเตอร์เทนเม้นท์ ยุโรป (Sony Computer Entertainment (SCE) Europe) กับ โซนี่ ออนไลน์ เอนเตอร์เทนเม้นท์ (Sony Online Entertainment : SOE) และจะร่วมกับ Central Station ในอังกฤษ และคาดว่าจะเชื่อมกับ Connect.com ปี 2006 โซนี่ประกาศเปิดตัวเครือข่ายออนไลน์สำหรับเครื่องเกมเพลย์สเตชัน 3 ในการประชุม PlayStation Business Briefing ในโตเกียว โดยใช้ชื่อชั่วคราวว่า "เพลย์สเตชันเน็ตเวิร์กแพลตฟอร์ม" (PlayStation Network Platform) โซนี่ยังได้ยืนยันว่าบริการดังกล่าวจะเป็นบริการที่เชื่อมต่อตลอดเวลา (always on) ไม่เสียค่าใช้จ่าย และมีความสามารถในการเล่นเกมแบบหลายคนพร้อมกัน รายการความสามารถแบบสมบูรณ์นั้นถูกประกาศในการแถลงข่าวของงานแสดงเกม Tokyo Game Show 2006 ในเวลาที่เครือข่ายดังกล่าวเปิดให้บริการ หน้าจอลงทะเบียนนั้นสามารถเข้าถึงได้ด้วยเครื่องเพลย์สเตชัน 3 หรือ PSP เท่านั้น ในเวลาต่อมา โซนี่ได้เปิดให้ลงทะเบียนผ่านทางเว็บไซต์เพลย์สเตชันเน็ตเวิร์กได้การหยุดการให้บริการเมื่อเมษายน 2554 การหยุดการให้บริการเมื่อเมษายน 2554. การหยุดการให้บริการเพลย์สเตชันเน็ตเวิร์กในเดือนเมษายน 2554 เริ่มขึ้นเมื่อวันที่ 20 เมษายน 2554 และกระทบผู้ใช้ที่ลงทะเบียน 77 ล้านคน การหยุดการให้บริการนี้ เป็นการหยุดที่ยาวนานที่สุด นับตั้งแต่เริ่มให้บริการในปี 2549 ในการสอบสวนกรณีนี้ ผู้เชี่ยวชาญด้านความมั่นคงของระบบคอมพิวเตอร์ ได้ให้ปากคำกับคณะอนุกรรมการกำกับการสืบสวนด้านพาณิชย์ อุตสาหกรรม และการค้า ของสภาผู้แทนราษฎรสหรัฐ ว่า โซนี่ใช้ซอฟต์แวร์เว็บเซิร์ฟเวอร์ Apache รุ่นเก่าที่ "ไม่ได้ลงแพตซ์ และไม่ได้ติดตั้งไฟร์วอลล์" โดยปัญหาดังกล่าวนี้ได้ "ถูกรายการลงในเว็บบอร์ดสาธารณะที่พนักงานโซนี่คอยติดตามอยู่" สองถึงสามเดือน ก่อนที่จะถูกเจาะระบบรักษาความปลอดภัย โดยกลุ่มสิทธิผู้บริโภคได้กล่าวถึงกรณีนี้ว่า ถ้าเรื่องนี้เป็นความจริงก็ "เป็นเรื่องที่ให้อภัยไม่ได้"บริการ บริการ. ในการประชุมทางธุรกิจของเพลย์สเตชันเมื่อวันที่ 15 มีนาคม 2549 โซนี่ได้ยืนยันว่า เครือข่ายดังกล่าวจะเป็นระบบที่มีโครงสร้างคล้ายกับระบบ เอ็กซ์บ็อกซ์ ไลฟ์ (Xbox Live) ของไมโครซอฟท์ โดยบริการในรูปแบบ "basic" ของ PSN จะเทียบเท่ากับบริการ "silver" ของเอ็กซ์บ็อกซ์ ไลฟ์ และโซนี่จะให้บริการฟรีไม่เสียค่าใช้จ่าย บริการที่จะมีให้ในระบบ PSN ทั้งหมดดังต่อไปนี้ ระบบการสื่อสาร/สังคมออนไลน์:- การลงทะเบียนผ่านระบบลงทะเยน - ห้องล็อบบี้/ที่สร้างและค้นหาการแข่งขัน - คะแนน/จัดลำดับคะแนน - การรับ/ส่งข้อมูล - สร้างรายการรายชื่อเพื่อน ระบบสร้างภาพแทนตัว - ระบบแชทด้วยเสียง/วิดีโอ - ระบส่งข้อความ (คล้ายกับ อีเมล) ระบบการซื้อขาย- ร้านขายของในแต่ละเกม - ดาวน์โหลดข้อมูล - การเริ่มเกมจากข้อมูลเกมในฮาร์ดไดรฟ์ - การบอกรับเป็นสมาชิก - การแลกสิ่งของ - การโอนเงินในจำนวนน้อยผ่านระบบเครือข่าย (ไมโครเพย์เมนต์) - การจัดการเกี่ยวกับชื่อ ระบบข้อมูลผู้ใช้- ระบบเก็บข้อมูลการลงทะเบียน - การเข้าระบบ/เก็บข้อมูลรายชื่อผู้ใช้งาน</doc>
