<doc id="406993" url="https://th.wikipedia.org/wiki?curid=406993" title="ดวงดาว มิกะ">ดวงดาว มิกะ ดวงดาว มิกะ (; ) เกิดวันที่ 1 ธันวาคม ค.ศ. 1985 เป็นทั้งนักมวยไทยและคิกบ็อกซิ่งชาวญี่ปุ่น ชื่อจริงของเธอคือ นะงะอิ มิกะ (長井 未果) เธอเกิดที่จังหวัดกุมมะ และอยู่ในสังกัดค่ายมวยกุมมะไวล์ดซีซาร์ ทั้งนี้ ในวันที่ 8 กรกฎาคม ค.ศ. 2012 ได้มีแผนจะให้เธอเข้าร่วมแข่งขันในรายการ "เจ-เกิร์ล 2012 แพลตตินัมอินเดอะริงเธิร์ด" โดยชื่อที่เธอใช้ในการแข่งขันคือ ดวงดาว มิกะ ซึ่งคำว่า ดวงดาว มีความหมายถึง "ดาว" ในภาษาไทยประวัติ ประวัติ. วันที่ 1 กรกฎาคม ค.ศ. 2007 เธอได้เข้าร่วมแข่งขันครั้งแรกในรายการ เจ-เกิลส์ (เทศกาลทานาบาตะ) โดยมีคู่ชกคือ ทาจิมะ ฮารุ ซึ่งเธอเป็นฝ่ายแพ้คะแนน และใช้ชื่อในการแข่งขันครั้งนี้คือ นะกะอิ มิฮาเตะ วันที่ 4 พฤศจิกายน ค.ศ. 2007 เธอได้เข้าร่วมแข่งขันรายการ เจ-เกิลส์ (เทศกาลคาเซบานะ) โดยได้พบกับ เรนะ คุโบตะ และดวงดาวเป็นฝ่ายแพ้คะแนน จากการแข่งขันในครั้งนี้ เธอใช้ชื่อ ดวงดาว มิกะ ในการแข่งขัน เธอยังได้รับชัยชนะในหลายเกมการแข่งขัน ในรุ่นมินิฟลายเวทและแบนตั้มเวท แต่ไม่ได้ผลตอบรับที่ดีเท่าใดนัก วันที่ 21 มิถุนายน ค.ศ. 2009 ได้มีการแข่งขันจัดขึ้นที่ดิฟเฟอร์อาริอาเกะอารีนา ในกรุงโตเกียว กับรายการ เอ็ม-วัน แฟร์เท็กซ์ เบียร์สิงห์มวยไทยชาเลนจ์ 2009 ยอดนักสู้ Vol.2 ในรุ่นฟลายเวทหญิงของเอ็ม-วัน โดยดวงดาวได้พบกับ โอกาดะ อาสึโกะ ซึ่งดวงดาวเป็นฝ่ายชนะคะแนน 2-0 6 มิถุนายน ค.ศ. 2010 เธอได้เข้าแข่งขันชู้ตบ็อกซิ่งเป็นครั้งแรก โดยได้พบกับ เรนะ คุโบตะ จากการโจมตีเข้าเป้า 2 ครั้ง ส่งผลให้ดวงดาวเป็นฝ่ายแพ้คะแนน 0-3สถิติการแข่งขัน</doc>
