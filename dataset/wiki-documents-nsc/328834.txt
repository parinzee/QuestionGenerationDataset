<doc id="328834" url="https://th.wikipedia.org/wiki?curid=328834" title="โรงเรียนคลองบ้านระกาศ">โรงเรียนคลองบ้านระกาศ โรงเรียนคลองบ้านระกาศ เป็นสถานศึกษาขนาดเล็ก ที่เปิดสอนในระดับชั้นประถมศึกษา สังกัดสำนักงานคณะกรรมการประถมศึกษาแห่งชาติ กระทรวงศึกษาธิการ ตั้งอยู่ที่ 134 หมู่ 7 ตำบลบ้านระกาศ อำเภอบางบ่อ จังหวัดสมุทรปราการ 20000ประวัติโรงเรียน ประวัติโรงเรียน. โรงเรียนคลองบ้านระกาศ ตั้งอยู่เลขที่ 134 หมู่ที่ 7 ตำบลบ้านระกาศ อำเภอบางบ่อ จังหวัดสมุทรปราการ สร้างเมื่อ วันที่ 1 เดือนมิถุนายน พ.ศ.2483 เปิดทำการสอนเมื่อวันที่ 5 เดือนพฤษภาคม พ.ศ.2483 เดิมชื่อว่าโรงเรียนประชาบาลคลองบ้านระกาศ 3 เปิดสอนครั้งแรก มีครู 1 คน มีนักเรียน 26 คน สอนตั้งแต่ชั้นประถมศึกษาปีที่ 1 ถึงชั้นประถมศึกษาปีที่ 4 ครูใหญ่คนแรกคือเสงี่ยม พิลาบูรณะ โรงเรียนคลองบ้านระกาศสร้างขึ้นโดยรับบริจาคที่ดินจากฉิว แป้นเหมือน ด้วยเนื้อที่ 1 ไร่ 3 งาน 35 ตารางวา สร้างเป็นอาคารแบบศาลาคลุมดินทรงมะนิลา จากเงินบริจาคของประชาชนหมู่ 7 ตำบลบ้านระกาศ อำเภอบางบ่อ จังหวัดสมุทรปราการ ต่อมาวาด วัฒนานนท์ ได้บริจาคที่ดินเพิ่มเติม จำนวน 1 ไร่ 3 ตารางวา รวมปัจจุบันโรงเรียนคลองบ้านระกาศ มีที่ดิน 2 ไร่ 3 งาน 38 ตารางวา อาคารเรียนมีการเปลี่ยนแปลงมาตลอด จนถึงปัจจุบันโรงเรียนคลองบ้านระกาศมีอาคารเรียน 3 หลัง อาคารอเนกประสงค์ 1 หลัง บ้านพักครู 2 หลัง วันจันทร์ที่ 18 พฤษภาคม พ.ศ. 2552 เวลา 18.40 น. พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุได้เสด็จไปทรงวางศิลาฤกษ์อาคารเรียนหลังใหม่ ปัจจุบันโรงเรียนเปิดสอนระดับก่อนปฐมวัย ชั้นอนุบาล 1-2 ระดับช่วงชั้นที่ 1 ป. 1-3 และช่วงชั้นที่ 2 ป. 4-6 มีผู้บริหารสถานศึกษา และผู้รักษาการในตำแหน่งรวม 20 คน โรงเรียนคลองบ้านระกาศ มีสภาพแวดล้อมเป็นชนบท ประชาชนส่วนใหญ่มีอาชีพเลี้ยงกุ้ง เลี้ยงปลาและรับจ้างในโรงงาน ฐานะทางเศรษฐกิจของคนในชุมชนอยู่ในฐานนะปานกลาง นักเรียนมีผลการเรียนแต่ละกลุ่มวิชาระดับปานกลาง โรงเรียนมีภูมิปัญญาท้องถิ่นเกี่ยวกับการเลี้ยงกุ้ง เลี้ยงปลา อาหารไทย และทอเสื่อ เอกลักษณ์ของโรงเรียนโดดเด่นเรื่องสิ่งแวดล้อมระดับชั้นที่เปิดสอน ระดับชั้นที่เปิดสอน. โรงเรียนคลองบ้านระกาศ เปิดสอนชั้นประถมศึกษาปีที่ 1 ถึงชั้นประถมศึกษาปีที่ 6</doc>
