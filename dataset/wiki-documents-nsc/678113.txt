<doc id="678113" url="https://th.wikipedia.org/wiki?curid=678113" title="เพชฌฆาตดาวโจร">เพชฌฆาตดาวโจร เพชฌฆาตดาวโจร เป็นละครโทรทัศน์ไทยที่ออกอากาศในปี พ.ศ. 2559 ผลิตโดย เอ็กแซ็กท์ - ซีเนริโอ และ กู๊ดซีนส์ สร้างจากเค้าโครงเรื่องจริงของ "ตี๋ใหญ่" อาชญากรที่โด่งดังจากการเป็นโจรปล้นฆ่าชื่อเสียงโด่งดังในราวก่อนปี พ.ศ. 2520 และอิงจากบทประพันธ์ของ พล.ต.ท.สมเกียรติ พ่วงทรัพย์ (ยศในปัจจุบัน-อดีตผู้บัญชาการตำรวจสันติบาล) พร้อมทั้งดัดแปลงเรื่องให้เป็นเรื่องใหม่ โดยผู้ที่รับบทเล้ง คือ ภาคิน คำวิลัยศักดิ์ และนายตำรวจผู้ตามล่าเล้ง คือ ศักดิ์สิทธิ์ แท่งทอง ออกอากาศทุกวันพุธ-พฤหัสบดี เวลา 20.30 ทางช่องวัน เริ่มตอนแรกเมื่อวันที่ 12 พฤษภาคม พ.ศ. 2559–6 กรกฎาคม พ.ศ. 2559รายชื่อนักแสดงรายชื่อนักแสดง. - ศักดิ์สิทธิ์ แท่งทอง รับบทเป็น พันตำรวจเอก สันติ ไทยวานิช - นพพล โกมารชุน รับบทเป็น โสภณ วงศ์รุ่งเรือง (พ่อของตี๋เล้ง เม้ง และอาหลิน) - ภาคิน คำวิลัยศักดิ์ รับบทเป็น เล้ง - รัชวิน วงศ์วิริยะ รับบทเป็น พรพรรณ (พร) - กุลณัฐ กุลปรียาวัฒน์ รับบทเป็น นิตยา ไทยวานิช - เพ็ญพักตร์ ศิริกุล รับบทเป็น อำภา วงศ์รุ่งเรือง (แม่ของตี๋เล้ง เม้ง และอาหลิน) - ปิยา พงศ์กุลภา รับบทเป็น ราณี เริงใจ - อาณัตพล ศิริชุมแสง รับบทเป็น แดง - สิรินทร์ ก่อเกียรติ รับบทเป็น จูดี้ - พงษ์สิรี บรรลือวงศ์ รับบทเป็น พันตำรวจเอก วันชาติ เก้าเกณฑ์ แย้มเดช (ชาติ) - ภัทรพล กันตพจน์ รับบทเป็น เปี๊ยก - นัทธพงศ์ พรมสิงห์ รับบทเป็น เขียว - ณัฐกฤต เกษตรภิบาล รับบทเป็น เม้ง (น้องชายของอาเล้ง) - พลภัคค์ วัชรพงศ์หิรัญ รับบทเป็น อั๋น - อรุชา โตสวัสดิ์ รับบทเป็น ร้อยตำรวจเอกศักดา ยาอินทร์ - ปราบ ยุทธพิชัย รับบทเป็น พันตำรวจโท วศิน โชคพิชิต - ภูษณิศา ปิติธนสารสมบัติ รับบทเป็น อาหลิน (น้องสาวของอาเล้ง) - ปารเมศ เหล่ามัง รับบทเป็น จ่าสม - ไพฑูรย์ ส่งอุบล รับบทเป็น จ่านืตนักแสดงรับเชิญนักแสดงรับเชิญ. - พศิน เรืองวุฒิ รับบทเป็น มาณ มหานาค - กษมา นิสสัยพันธ์ รับบทเป็น ซินแสฮง - จิราวัฒน์ วชิรศรัณย์ภัทร รับบทเป็น เฒ่าแก่มนตรี (พ่อของอาภรณ์) - อัศนัย ยั่งยืน รับบทเป็น เคี้ยง - ชลพินทุ์ อุดมโชค รับบทเป็น อาภรณ์ - จุฑารัตน์ อนุศิลป์ รับบทเป็น มะลิวัลย์ - สุรจิต บุญญานนท์ รับบทเป็น ท่านผู้ช่วยรัฐมนตรีสุพล (รัฐมนตรีช่วยว่าการกระทรวงมหาดไทย) - ธนภัทร สีงามรัตน์ รับบทเป็น พลตำรวจโท นริส วรดล - นิธิโรจน์ สิมะกำธรณ์ รับบทเป็น น้าอ๋อง - ด.ต.สิริเวช เจริญชนม์ รับบทเป็น ตำรวจ - ปณต สุขจิตร์ รับบทเป็น นักเลงอันธพาลตอนหนุ่ม - ชญานิน เต่าวิเศษ รับบท เล้ง (วัยเด็ก) - ณปภัช วรพฤทธานนท์ รับบท ครีม (น้องของพร)เรื่องย่อ เรื่องย่อ. สันติ (ศักดิ์สิทธิ์ แท่งทอง) นายตำรวจมือดี เจ้าของฉายา “สารวัตรปืนสั่ง” เพราะกระสุนทุกนัดที่ส่งออกไป ล้วนแต่ปลิดชีพโจรผู้ร้ายได้ทุกครั้งแม้ว่าเขาจะไม่ตั้งใจก็ตาม หลวงพ่อสุก ที่สันตินับถือเคยดูดวงให้ว่าเขาเกิดในฤกษ์เพชฌฆาต หากไม่ได้ทำอาชีพที่ต้องฆ่าก็อาจจะเป็นฆาตกร หลวงพ่อจึงแนะให้สันติไปเป็นตำรวจและสอนให้สวดมนต์ภาวนารักษาจิตใจให้เข้มแข็ง สันติพบรักกับ นิตยา (กุลณัฐ ปรียะวัฒน์) ลูกสาวนายตำรวจใหญ่ เธอจึงเข้าใจงานของสันติและเป็นกำลังใจให้เขาเสมอ สันติถูกส่งไปประจำที่พยุหคีรีเพื่อปราบโจรที่มีชุกชุมในช่วงนั้น ส่วนที่ดำเนินสะดวก เล้ง (ภาคิน คำวิลัยศักดิ์) เกิดในครอบครัวชาวจีนยากจน เล้งเป็นลูกชายคนโต มีน้องชายหญิงอีกหลายคน ตอนเล้งอายุได้ 5 ขวบ ซินแสฮง (กษมา นิสัยพันธุ์) ทำนายว่าเล้งเกิดในฤกษ์ดาวโจร ถ้าไม่เป็นพ่อค้าที่มั่งคั่งก็มักจะเป็นมหาโจรที่ยิ่งใหญ่ ด้วยความรักลูก อำภา(เพ็ญพักตร์ ศิริกุล) แม่ของเล้งยังคิดในแง่ดีว่าเล้งอาจจะเป็นพ่อค้าที่ร่ำรวยก็ได้ แต่ โสภณ (นพพล โกมารชุน) พ่อของเล้งกลับกังวลในคำทำนายเพราะในวัยหนุ่มโสภณเคยเป็นอั้งยี่มาก่อน จึงกลัวว่าสายเลือดนักเลงของตนจะถ่ายทอดไปถึงเล้ง โสภณจึงเลี้ยงเล้งอย่างเข้มงวดไม่ให้ใช้ความรุนแรงใดๆ เป็นอันขาด แม้จะถูกรังแกสิ่งเดียวที่เล้งถูกสอนให้ทำก็คือ หนี เล้งโตขึ้นมาเป็นชายหนุ่มเรียบร้อยและอดทนตามที่พ่อตั้งใจ เล้งออกจากโรงเรียนเพื่อช่วยพ่อแม่ทำงานส่งเสียน้องๆ อำภาดีใจที่เห็นลูกชายขยันทำงานหาเงินได้มาก ยิ่งเชื่อว่าเล้งจะเป็นพ่อค้าที่ร่ำรวย แต่โสภณยังคงหวาดระแวงเพราะคำเตือนอีกอย่างของซินแสฮงก็คือ ชะตาของเล้งเป็นดวงนารีพิฆาต วันหนึ่งคำทำนายก็เป็นจริง เมื่อ จู (เมย์-สิรินทร์ ก่อเกียรติ) ลูกแม่ค้าแถวบ้านมายั่วยวนให้ท่าเล้ง จน เคี้ยง แฟนหนุ่มของจูที่เป็นนักเลงจับได้พาพวกมารุมกระทืบ เล้งทนไม่ไหวเลยฮึดสู้จนชนะ ครั้งนั้นทำให้เล้งเป็นฮีโร่ของเด็กผู้ชายแถวบ้าน ยกให้เล้งเป็นลูกพี่คนใหม่ แถมเล้งยังได้ฉลองความเป็นหนุ่มครั้งแรกกับจูแทนคำขอบใจ เคี้ยงผูกใจเจ็บยกพวกกลับมาแก้แค้น เล้งพลาดทำเคี้ยงตายเลยรีบเอาศพทิ้งน้ำ แล้วกลับมาบอกพ่อกับแม่ว่าจะไปค้าขายผลไม้ที่กรุงเทพฯ ตอนแรกโสภณไม่อยากให้ไป แต่ เปี๊ยก (ดิว-ภัทรพล กันตพจน์) นักเลงตัวเอ้ย่านนั้นเข้ามาคบหากับเล้ง ทำให้โสภณยิ่งไม่สบายใจ จนมีคนพบศพเคี้ยงลอยอืดขึ้นมา แม้จะไม่มีหลักฐานแต่โสภณรู้ว่าต้องเป็นฝีมือเล้งแน่ๆ เลยยอมให้เล้งหนีไปกรุงเทพฯ ระหว่างนั้น สันติก้าวหน้าในหน้าที่การงานอย่างรวดเร็ว ฉายา “สันติปืนสั่ง” แพร่ไปในหมู่โจรผู้ร้ายจนกลัวกันหัวหด สันติจึงได้รับการเลื่อนขั้นและย้ายมาประจำที่ดำเนินสะดวก สันติเข้าไปช่วยตำรวจท้องที่สืบหาตัวคนที่ฆ่าเคี้ยง และสงสัยว่าเล้งมีส่วนเกี่ยวข้อง แต่ยังไม่มีหลักฐาน ซินแสฮงดูโหวงเฮ้งของสันติแล้วเตือนโสภณว่าอย่าให้เล้งเจอหน้าคนคนนี้เด็ดขาด สันติเป็นดาวเพชฌฆาต เป็นคนที่เกิดมาเพื่อดับดาวโจร ที่กรุงเทพฯ เล้งมาทำงานกับ ฉลอง ญาติที่อาศัยอยู่ข้างโรงหนัง เล้งได้พบกับ พร (รัชวิน วงศ์วิริยะ) ลูกคนมีฐานะย่านนั้น เล้งหลงรักพรหัวปักหัวปำ นอกจากเล้งจะหลอกพรว่าเป็นนักศึกษารามฯ แล้ว เล้งยังต้องหาเงินมาแต่งตัวดีๆ และซื้อของให้พร ทำให้เล้งต้องเข้าไปสู่ความชั่วขั้นที่สอง คือ การพนัน ที่บ่อนเล้งได้พบกับ แดง (อาณัตพล ศิริชุมแสง) นักเลงดำเนินสะดวก แดงมีเรื่องกับ มาน (พศิน เรืองวุฒิ) นักเลงคุมบ่อน เล้งช่วยแดงจนกลายเป็นเพื่อนรักกัน เล้งถูกบ่อนโกงจนเป็นหนี้และถูกมานตามล่า แดงชวนเล้งปล้นแม่ค้าเอาเงินมาใช้หนี้ เหมือนโชคชะตาจะเป็นใจการปล้นนั้นง่ายดาย เล้งมีเงินใช้หนี้บ่อนแล้วยังมีเหลือเอาไปให้พร รวมทั้งซื้อของส่งไปให้ที่บ้าน เลี้ยงดูบริวาร สร้างบารมีขึ้นมาจนเป็นที่หมั่นไส้ของมาน ความผยองของเล้งกับแดงสร้างความไม่พอใจให้กับมาน จนถึงขั้นนัดระเบิดศึกกัน พวกเล้งเสียเปรียบเพราะคนน้อยแต่ได้เปี๊ยกที่หนีมาจากดำเนินสะดวกมาเสริมทัพ พวกเล้งเป็นฝ่ายชนะและเป็นหัวหน้าคุมย่านนั้นแทนมาน เล้งเสพติดอำนาจบารมีและเงินทองที่ได้มาจากการปล้นจนถอนตัวไม่ขึ้น เล้งไปเรียนวิชาอาคมสักยันต์และอื่นๆ จนกลายเป็นจอมโจรเล้งที่น่าเกรงขาม เมื่อมีอำนาจก็มีหญิงสาวเข้ามาหาเล้งไม่ขาดสาย หนึ่งในนั้นก็คือ รานี (กิฟท์ซ่า-ปิยา พงศ์กุลภา) นักร้องประจำไนท์คลับ แต่เล้งมีพรเป็นรักแท้และรักเดียว เล้งให้แหวนเป็นสัญญาใจว่าจะหาเงินมาสู่ขอพร พรรับรักและตกเป็นของเล้งด้วยความเต็มใจ โดยที่ไม่รู้เลยว่าเล้งเป็นโจร รานีผิดหวังจากเล้งก็หันไปหาแดงเพื่อประชด แดงดีใจเพราะแอบชอบรานีอยู่แล้ว เมื่อเล้งคิดจะแต่งงานกับพร จึงวางแผนปล้นถี่ยิบเพื่อเอาเงินมาตั้งตัว การปล้นกระหน่ำของเล้งทำให้ตำรวจต้องเพิ่มกำลังคน สันติถูกย้ายเข้ากรุงเทพฯ เพื่อปราบแก๊งค์เล้ง โสภณรู้ข่าวการย้ายของสันติก็ยิ่งห่วง ทั้งโสภณและอำภาจึงมากรุงเทพฯ เพื่อขอให้เล้งเลิกเป็นโจรและเข้ามอบตัว แต่เล้งไม่ต้องการติดคุก เพราะเล้งมีความฝันถึงชีวิตที่ร่ำรวยและมีความสุขกับพร เล้งเชื่อว่าตัวเองเก่งพอจะเอาตัวรอดได้ โสภณและอำภาเลยต้องกลับดำเนินสะดวกด้วยความระทมใจ การปล้นแต่ละครั้งเล้งจะได้เงินมากกว่าทุกคน ทำให้แดงเริ่มไม่พอใจ เพราะส่วนหนึ่งมาจากการเป่าหูของรานี แดงเริ่มมีความคิดจะแยกตัว อั๋น (เพลิง-พลภัคค์ วัชรพงศ์หิรัญ) ที่จงรักภักดีกับเล้งมาก เริ่มระแคะระคายแผนการของแดงจึงแอบเตือนเล้ง สันติทุ่มสุดตัวเพื่อปราบแก๊งค์เล้ง เล้งพยายามหลีกเลี่ยงการปะทะกับสันติตามคำเตือนของโสภณ สันติพบว่าเล้งเป็นโจรที่ฉลาดมาก เวลาลงมือจะทั้งแปลงโฉมปลอมชื่อจนไม่มีใครรู้ตัวจริง สันติจึงส่งสายลับแฝงตัวเข้าไปในแก๊งค์เล้ง เพื่อหาจุดอ่อนของเล้งให้ได้และพบว่าจุดอ่อนเดียวของเล้งก็คือ พร สันติให้นิตยาไปกล่อมพรให้เป็นสายตำรวจ แต่นิตยายังไม่ทันได้เปิดเผยว่าเล้งคือใคร เล้งก็พาพรย้ายหนีไปก่อน ส่วนจูพอรู้ข่าวเล้งมีเงินทองมากมายก็หอบเสื้อผ้ามาแสดงตัวว่าเป็นเมียของเล้ง เล้งไม่ได้รักจูเลยขอร้องให้กลับไปอยู่ดำเนินสะดวกและจะส่งเงินไปให้ แต่ เม้ง (ตึก-ณัฐกฤต เกษตรภิบาล) น้องชายของเล้งมาสารภาพว่าจูมีอะไรกับเม้งแล้ว เล้งจึงประกาศยกจูให้เม้ง จูเจ็บใจเลยบอกความจริงพรว่าเล้งเป็นโจร พรพยายามตัดใจจากเล้งแต่ก็เพิ่งรู้ว่าตั้งท้อง พรจึงขอร้องให้เล้งเลิกเป็นโจรเพื่อเห็นแก่ตนและลูก เล้งก็รับปาก เล้งวางแผนปล้นใหญ่ครั้งสุดท้าย ตั้งใจจะล้างมือจากการเป็นโจร แดงไม่พอใจทำให้ทั้งคู่ทะเลาะกันจนถึงขั้นแตกหัก แดงขอแยกทาง เล้งก็ยอมด้วยดี การปล้นใหญ่ครั้งนี้จะเป็นการปล้นด้วยกันครั้งสุดท้ายของทั้งคู่ ในวันปล้นเจ้าทรัพย์สู้ยิบตา แดงจะฆ่าเจ้าทรัพย์และเมียที่กำลังท้อง เล้งห้ามแดงจนแดงพลาดท่าโดนเจ้าทรัพย์ทำร้ายตาข้างซ้ายบาดเจ็บ แดงคลั่งฆ่าเจ้าทรัพย์และเมียตายอย่างเหี้ยมโหดก่อนจะหนีไป เหตุการณ์ครั้งนี้ทำให้ตาซ้ายของแดงพิการ แดงแค้นเล้งว่าเป็นต้นเหตุ ยิ่งมีรานีคอยเป่าหูความแค้นที่แดงมีต่อเล้งยิ่งล้ำลึก เล้งเอาเงินที่มีอยู่ไปซ่อนแล้วกบดาน รอเรื่องเงียบแล้วค่อยออกมาหาพร แต่แดงพาพวกออกปล้นอย่างโหดเหี้ยมในนามของเล้ง ตำรวจจึงประกาศล่าตัวเล้งพร้อมตั้งค่าหัวสูงลิบ โสภณรู้ว่าสิ่งที่เกิดขึ้นไม่ใช่ฝีมือของเล้ง จึงไปบอกกับสันติว่าเขากำลังจะฆ่าคนผิด สันติบอกว่าถ้าหากเล้งไม่ได้ทำจริงๆ ก็ให้มอบตัว เขาจะช่วยไม่ให้เล้งต้องโทษถึงประหาร ขณะเดียวกันหนอนที่สันติส่งเข้าไปแทรกซึมในกลุ่มของเล้ง ก็คืบคลานเข้าไปเป็นคนสนิทของเล้งได้สำเร็จ เล้งรู้ว่าการปล้นเป็นฝีมือของแดงที่จงใจให้ตนต้องเดินอยู่ในเส้นทางโจรตลอดไป เล้งจึงตัดสินใจว่าถ้าหากจะใช้ชีวิตอย่างปกติสุขมีเพียงทางเดียว คือ ต้องกำจัดแดง เล้งให้ ชาติ (ปูไข่-พงศ์สิรี บรรลือวงศ์) เป็นไส้ศึกทำเป็นทรยศไปเข้ากับแดง สืบจนรู้ว่าแดงเตรียมการปล้นครั้งใหญ่ แต่สิ่งที่เล้งและแดงไม่รู้ก็คือชาติเป็นตำรวจที่ปลอมตัวเข้ามาในแก๊งค์เล้ง แผนการปล้นสะเทือนฟ้าครั้งนี้จึงถูกรายงานไปที่สันติ สันติจึงคิดวางแผนซ้อนแผนเพื่อจับมหาโจรกลุ่มนี้ให้ได้บุคลิคตัวละครบุคลิคตัวละคร. - ศักดิ์สิทธิ์ แท่งทอง รับบท สันติ นายตำรวจเจ้าของฉายา “สารวัตรปืนสั่ง” นิสัยเถรตรง รักความยุติธรรม สันติเกิดในฤกษ์เพชฌฆาต ดวงชะตาทำให้สันติต้องตามจับ เล้ง จอมโจรที่เป็นที่ต้องการ ตัวของทางการ- ภาคิน คำวิลัยศักดิ์ รับบท เล้ง เด็กหนุ่มชาวดำเนินสะดวก เล้งเกิดในฤกษ์ดาวโจร ซินแสได้ทำนายไว้ว่าถ้าเล้งไม่เป็นพ่อค้าที่มั่งคั่ง ก็จะเป็นมหาโจรที่ยิ่งใหญ่ ด้วยโชคชะตาและการตัดสินใจของเล้ง ทำให้เขาเลือกที่จะเข้าสู่เส้นทางโจร เล้งจึงต้องเผชิญกับการตามล่าของ สันติ ตำรวจที่เกิดมาเพื่อดับดาวโจร- นพพล โกมารชุน รับบท โสภณ พ่อของ เล้ง เป็นคนเข้มงวดและดุกับลูกๆ เสมอ โสภณเคยเป็นอั้งยี่มาก่อน จึงกลัวว่าสายเลือดนักเลงของตนจะถ่ายทอดไปถึงเล้ง ยิ่งได้ฟังคำทำนายของซินแส โสภณก็ยิ่งกังวล- เพ็ญพักตร์ ศิริกุล รับบท อำภา แม่ของ เล้ง เป็นคนมองโลกในแง่ดี คอยปรามไม่ให้ โสภณ เข้มงวดกับลูกๆ จนเกินไป แม้ลึกๆ แล้วอำภาจะกังวลว่าเล้งจะเป็นโจรตามคำทำนาย แต่ก็ยังเชื่อในความดีของลูก จึงพยายามชักจูงให้เล้งสนใจอาชีพพ่อค้าและขยันทำมาหากิน- รัชวิน วงศ์วิริยะ รับบท พร สาวกรุงเทพฯ นิสัยขยัน อดทน ถูกป้าซึ่งเป็นญาติผู้ใหญ่คนเดียวที่เหลืออยู่ทอดทิ้ง พรจึงต้องหาเงินส่งตัวเองเรียนให้จบ พรคือรักแรกพบของ เล้ง เธอจึงได้รับความช่วยเหลือเรื่องเงินจากเล้งเสมอ โดยที่ไม่รู้ว่าเขาเป็นโจร ด้วยความดีของเล้ง พรจึงตก หลุมรักเล้งในที่สุด- กุลณัฐ ปรียะวัฒน์ รับบท นิตยา ภรรยาของ สันติ เป็นลูกสาวนายตำรวจใหญ่ เป็นคนใจกล้า ไม่กลัวอันตราย รักความถูกต้อง เข้าใจการทำงานของสันติเป็นอย่างดี และคอยเป็นกำลังใจให้เขาเสมอ- อาณัตพล ศิริชุมแสง รับบท แดง นักเลงชาวดำเนินสะดวก ลูกน้องของ เดชา นักการเมืองท้องถิ่น นิสัยโหด ไม่ยอมคน แดงเป็นคนชวน เล้ง ปล้นครั้งแรก ทำให้เล้งเข้าสู่เส้นทางโจรเต็มตัว แดงหลงรัก รานี นักร้องไนท์คลับ เงินที่ได้จากการปล้นก็เอามาปรนเปรอรานี- ปิยา พงศ์กุลภา รับบท รานี นักร้องไนท์คลับสุดเซ็กซี่ ลูกน้องของ เดชา นิสัยทะเยอทะยาน รานีถูก- สิรินทร์ ก่อเกียรติ รับบท จู ลูกสาวแม่ค้าในตลาดย่านดำเนินสะดวก เป็นสาวเปรี้ยว ไม่เคยหวงเนื้อหวงตัว หลงรัก เล้ง เพราะเล้งช่วยตนจากการถูกแฟนนักเลงซ้อม จูยอมเป็นเมียของเล้งอย่างเต็มใจ และพยายามทำทุกอย่างเพื่อให้เล้งรักตนคนเดียว- ณัฐกฤต เกษตรภิบาล รับบท เม้ง น้องชายของ เล้ง เป็นเด็กขี้เล่น นิสัยกวน ไม่สนใจเรียน เห็นเล้งเป็น ฮีโร่ อยากเป็นโจรเหมือนพี่ชายเพราะมองว่าสนุกและได้เงินเยอะ เม้งแอบรัก จู มาตลอด พยายามทำให้จูหันมารักตนบ้าง- พงศ์สิรี บรรลือวงศ์ รับบท ชาติ ผู้กองขาลุย หนึ่งในทีมตำรวจมือดีของ สันติ นิสัยกล้าได้กล้าเสีย ฉลาด วางแผนเก่ง ถูกส่งมาร่วมทีมกับสันติเพื่อตามจับแก๊งค์โจรของ เล้ง- ปราบ ยุทธพิชัย รับบท วศิน สารวัตรมือปราบ เป็นคนมีอุดมการณ์ ร่วมทีมกับ สันติ ตามจับพวก เล้ง ต้องการจับแก๊งค์เล้งให้ได้ เพื่อให้โจรผู้ร้ายหมดไปจากสังคม- อรุชา โตสวัสดิ์ รับบท ศักดา นายตำรวจหนุ่มอนาคตไกล นิสัยขยัน ไฟแรง เอาการเอางาน ขอเข้าร่วมทีมกับ สันติ เพื่อตามจับ เล้ง และพรรคพวกมารับโทษให้ได้- ภัทรพล กันตพจน์ รับบท เปี๊ยก นักเลงชาวดำเนินสะดวก มาจากครอบครัวที่มีฐานะดี แต่ใจฝักใฝ่ในทางโจร ปล้นบ้านพ่อของตัวเอง จนถูกหมายจับต้องหนีมากรุงเทพฯ ทำให้ได้ร่วมปล้นกับ เล้ง และ แดง- นัทธพงศ์ พรมสิงห์ รับบท เขียว เพื่อนของ เล้ง รู้จักกันตั้งแต่อยู่ที่ดำเนินสะดวก นิสัยรักสนุก บ้าบิ่น ไม่กลัวตาย ถูก เปี๊ยก ชักชวนให้ปล้น จนเข้าสู่เส้นทางโจรเต็มตัวในที่สุด- พลภัคค์ วัชรพงศ์หิรัญ รับบท อั๋น เพื่อนของ เล้ง คอยช่วยเล้งสู้กับนักเลงคู่ปรับที่ดำเนินสะดวกตั้งแต่ยังไม่เป็นโจร ถูก เปี๊ยก ชักชวนให้ปล้นจนถูกหมายจับ ทำให้กลายเป็นโจรเต็มตัว จงรักภักดีกับเล้งมาก- ศตวรรษ ดุลยวิจิตร รับบท เดชา นักการเมืองท้องถิ่นที่ดำเนินสะดวก เบื้องหน้าดูเป็นคนดี แต่เบื้องหลังเป็นคนเลือดเย็น โหดเหี้ยม เลี้ยงดูนักเลงไว้เพื่อให้ทำงานสกปรกแทนตน ต้องการให้ เล้ง มาเป็นลูกน้อง จึงขู่จะฆ่าครอบครัวเล้ง จนเล้งต้องยอมทำตามคำสั่ง- พศิน เรืองวุฒิ รับบท มาน นักเลงคุมบ่อนการพนันในกรุงเทพฯ คู่ปรับของ เล้ง นิสัยโหดเหี้ยม ดุดัน คอยหาเรื่องเล้ง จนเล้งทนไม่ไหวยกพวกดวลกับพวกมาน และมานก็แพ้เล้งในที่สุด- ปรารถนา สัชฌุกร รับบท เอี่ยม แม่ของ จู เป็นแม่ค้าอยู่ที่ตลาดดำเนินสะดวก เป็นคนเห็นแก่เงินและความสุขสบาย พอเห็น เล้ง มีเงินทองมาให้จูมากมาย จึงยอมให้จูบคบเล้ง ทั้งๆ ที่เล้งเป็นโจร- กษมา นิสสัยพันธ์ รับบท ซินแสฮง ซินแสเพื่อนสนิทของ โสภณ คอยให้คำปรึกษาโสภณกับ อำภา ในการเลี้ยงดู เล้ง เป็นคนทำนายดวงให้เล้งตั้งแต่ยังเด็ก คอยเตือนโสภณให้ช่วยเล้งออกจากเส้นทางโจร- ภูษณิศา ปิติธนสารสมบัติ รับบท หลิน น้องสาวของ เล้ง เป็นเด็กรักดี เชื่อฟังพ่อแม่ รักและเคารพเล้งมาก แม้จะไม่เห็นด้วยที่เล้งเป็นโจร แต่ก็ไม่อยากเห็นพี่ชายถูกจับ จึงแอบช่วยเล้งหนีตำรวจเสมองานสร้างการตอบรับ การตอบรับ. ด้านเสียงวิจารณ์ เว็บไซต์จีเอ็มเอ็ม แกรมมี่ ได้ทำสกู๊ปข่าวสัมภาษณ์ถึงโตโน่ ภาคิน นักแสดงนำของเรื่องว่า เป็นละครบู๊ดราม่า รู้สึกปลื้มใจที่เสียงตอบรับดีเกินคาด แต่ก็ขอย้ำว่าอยากให้ดูชีวิตของเล้งไว้เป็นเยี่ยง แต่อย่าเอาเป็นแบบอย่าง ด้านผู้ชมละครก็ให้การตอบรับค่อนข้างดีมาก แถมยังย้ำกับผู้ชมทางบ้านด้วยว่ายังมีแง่คิดคติสอนใจคนดูแน่นอนทั้งในมุมสว่างและมุมมืดของชีวิตคนเรา ทางด้านเว็บไซต์ไทยรัฐออนไลน์ ก็ได้ทำสกู๊ปพิเศษถึงละครและมีรายละเอียดของบทความที่มีทั้งข้อวิพากษ์วิจารณ์ติติงทั้งในแง่ดีและในแง่ลบของละครเรื่องนี้ด้วยเพลงประกอบละครเพลงประกอบละคร. - พ.ศ. 2559 - เพลง ยังไงก็โดน - ขับร้องโดย ภาคิน คำวิลัยศักดิ์ - เพลง ข้าน้อยสมควรตาย - ขับร้องโดย บิ๊กแอส - เพลง แผลในใจ - ขับร้องโดย อำพล ลำพูน</doc>
