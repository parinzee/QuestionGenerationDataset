<doc id="677517" url="https://th.wikipedia.org/wiki?curid=677517" title="เซฟมายไลฟ์">เซฟมายไลฟ์ เซฟมายไลฟ์ () เป็นสตูดิโออัลบั้มชุดที่ 4 ของวงร็อค บอดี้สแลม และเป็นสตูดิโออัลบั้มชุดที่ 2 ที่ออกกับค่ายจีนี่เรคอร์ดส ใต้สังกัดจีเอ็มเอ็ม แกรมมี่ อัลบั้มนี้ พูนศักดิ์ จตุระบุล (อ๊อฟ บิ๊กแอส) เป็นโปรดิวเซอร์ อัลบั้มนี้เป็นอัลบั้มชุดแรกของบอดี้แสลมที่ได้มีแนวดนตรีโพรเกรสซีฟร็อกเพิ่มมากขึ้นในอัลบั้มชุดนี้ โดยมีเพลงฮิตอย่าง "ยาพิษ" "อกหัก" และ "แค่หลับตา" เดิมที วงตั้งใจใช้ชื่ออัลบั้มว่า Music Save My Life เพราะอยากที่จะขอบคุณดนตรี ที่ทำให้พวกเขาใช้ชีวิตอย่างมีความสุข แต่ด้วยความที่อยากให้อัลบั้มนี้เป็นของทุกคน จึงตัดคำว่า Music ออก เพื่อให้ทุกคนย้อนคิดถึงสิ่งที่ทำแล้วรู้สึกดีแทนเนื้อหาเพลงในอัลบั้ม เนื้อหาเพลงในอัลบั้ม. ซิงเกิลเปิดตัว "ยาพิษ" มีที่มาจากวันหนึ่งของการซ้อมดนตรี ที่ทุกคนพร้อมใจกันคิดอะไรไม่ค่อยออก ระหว่างพักซ้อม ตูน ได้หยิบกีตาร์ขึ้นมาเล่นไปเรื่อยๆ ในจังหวะช้าๆ แบบอาร์แอนด์บี จน ยอด มือกีตาร์ของวงได้ยินเข้าก็มาร่วมเล่นด้วย จากนั้น ปิ๊ด มือเบส ก็เข้ามาสมทบ ตามมาด้วย ชัช เข้ามาตีกลองด้วยอีกคน กระทั่งสุดท้าย อ๊อฟ โปรดิวเซอร์ของอัลบั้ม เข้ามาบอกให้ ชัช ตีกลองแบบดิสโก้ จึงได้ออกมาเป็นเพลง ยาพิษ หลายเพลงในอัลบั้มนี้มีภาษาสวยงามแฝงด้วยปรัชญาชีวิต เช่น เพลง "อกหัก" ที่สื่อถึงชีวิตที่โดนทำร้าย แต่ก็ต้องไม่โดนทำลายเพราะความรัก กับเพลง "คนมีตังค์" กล่าวถึงความพอเพียงของชีวิต ในบางเพลง ยังมีศิลปินรับเชิญ เช่น นัท ปนัดดา เรืองวุฒิ ในเพลง "แค่หลับตา" และ โก้ เศกพล อุ่นสำราญ (โก้ Mr.Saxman) ที่มาบรรเลงแซ็กโซโฟนในเพลงช้าอย่าง "นาฬิกาตาย"รายชื่อเพลงบุคคลที่เกี่ยวข้องบุคคลที่เกี่ยวข้อง. - บอดี้แสลม - อาทิวราห์ คงมาลัย (ตูน) - ธนดล ช้างเสวก (ปิ๊ด) - ธนชัย ตันตระกูล (ยอด) - สุชัฒติ จั่นอี๊ด (ชัช)</doc>
