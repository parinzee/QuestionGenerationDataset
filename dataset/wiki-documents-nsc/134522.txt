<doc id="134522" url="https://th.wikipedia.org/wiki?curid=134522" title="จอห์นนี่ เหงียน">จอห์นนี่ เหงียน จอห์นนี เหงียน (; 16 กุมภาพันธ์ พ.ศ. 2517 — ) เป็นทั้งนักแสดงชาวเวียดนาม-อเมริกัน, นักออกแบบท่าการต่อสู้ และนักแสดงแทน มีชื่อเสียงในการแสดงบทต่อสู้ ในภาพยนตร์ และซีรีส์ของอเมริกัน จอห์นนี เหงียน เกิดที่จังหวัดบินดง เวียดนามใต้ เมื่ออายุได้ 8 ปี ช่วงที่เกิดสงครามเวียดนาม ครอบครัวเขาขึ้นเรืออพยพออกนอกประเทศ ไปอยู่ที่ลอสแอนเจลิส สหรัฐอเมริกา เขาเป็นลูกครึ่งเวียดนาม-จีน เนื่องจากมีมารดาเชื้อสายจีน เขาฝึกศิลปะการต่อสู้เช่น กังฟู ไอคิโด้ ไต้ชิ และวูซู จอห์นนี่ยังเป็นนักกีฬาวูซูทีมชาติสหรัฐ และเคยได้รับเหรียญทองในการแข่งขัน Pan America Form and Sword ในปี พ.ศ. 2541 และเริ่มงานเป็นนักแสดงแทนในบทบู๊ ตั้งแต่ พ.ศ. 2540 ในภาพยนตร์ซีรีส์ Buffy the Vampire Slayer และภาพยนตร์ Mortal Kombat จอห์นนี เหงียน เริ่มเป็นที่รู้จักในประเทศไทย จากผลงานแสดงภาพยนตร์ ต้มยำกุ้ง และในประเทศไทยจอห์นนี เหงียนเป็นพรีเซ็นเตอร์โฆษณาชุด KHeroes พันธุ์ใหม่ ของบริษัทในเครือธนาคารกสิกรไทย หลังจากนั้นไปร่วมงานกับอุตสาหกรรมภาพยนตร์แห่งเวียดนามในการผลิตภาพยนตร์เรื่อง The Rebel ในปี พ.ศ. 2549 ซึ่งจอห์นนี่ เหงียน ได้ร่วมงานแสดงอีกทั้งยังเป็นผู้ช่วยผู้กำกับ ผู้ช่วยเขียนบท ต่อมาปี พ.ศ. 2550 นี้เขามีงานเรื่อง Saigon Eclipse ซึ่งถือเป็นบทนำครั้งแรกของเขา นอกจากบทบาทการแสดงแล้วจอห์นนี่ เหงียน ยังมีผลงานเพลงป็อปในกลุ่มชาวเวียดนามโพ้นทะเล (ชาวเวียดนามในอเมริกา) ภายใต้สังกัดแวนสัน โปรดักชั่น โดยแสดงมิวสิกวิดีโอคู่กับภรรยา ชื่อ เวียต ทิ (Viet Thi) โดยปัจจุบันนี้ได้หย่ากันแล้ว โดยมีบุตรสาวด้วยกัน 2 คน ปัจจุบันจอห์นนี่กำลังสานสัมพันธ์กับโง ตรัญ วาน (Ngo Thanh Van)ผลงานภาพยนตร์ผลงานภาพยนตร์. - We Were Soldier (2002) - Cradle 2 the Grave (2003) - First Morning (2004) - Ella Enchanted (2004) - Spiderman 2 (2004) - ต้มยำกุ้ง (2005) - The Rebel (2006) - Saigon Eclipse (2007) - Confessions of an Action Star (2008) - 5 หัวใจฮีโร่ (Power Kids – 2009) - Monk on Fire (2009)</doc>
