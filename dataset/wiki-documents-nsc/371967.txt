<doc id="371967" url="https://th.wikipedia.org/wiki?curid=371967" title="บารัก โอบามา (หนังสือการ์ตูน)">บารัก โอบามา (หนังสือการ์ตูน) บารัก โอบามา () เป็นการ์ตูนเกาหลีที่เล่าถึงชีวประวัติของบารัก โอบามา โดยมี อี แทซู เป็นผู้เขียนภาพและเรื่องประกอบ และเจเน็ต เจแวน ชิน เป็นผู้แปลในฉบับภาษาอังกฤษจากต้นฉบับภาษาเกาหลีอีกทอดหนึ่ง จัดพิมพ์โดย เจ.อี.แช แอนด์บริตานีโปเกอ-โมฮัมเหม็ด ในเวอร์ชันสหรัฐ ส่วนฉบับภาษาไทยจัดแปลโดย วลี จิตจำรัสรัตน์ จัดพิมพ์โดยสำนักพิมพ์นานมีบุ๊คส์ ดาซานบุ๊คส์ เป็นผู้จัดพิมพ์ในฉบับภาษาเกาหลี โดยจัดพิมพ์ภายใต้การยอมรับจากยู.เอส.อิมปรินท์จอยฟูลสตอรี่เพลส ซึ่งเป็นผู้จัดพิมพ์หนังสือสำหรับเยาวชน หนังสือการ์ตูนบารัก โอบามา ได้รับการเปิดตัวในฉบับภาษาอังกฤษที่สหรัฐอเมริกาวันที่ 21 เมษายน ค.ศ. 2009 หนังสือครอบคลุมตั้งแต่สมัยโอบามาในวัยเยาว์ไปจนถึงการเลือกตั้งประธานาธิบดีสหรัฐอเมริกา ค.ศ. 2008 โดยการจัดพิมพ์หนังสือได้มีการเลื่อนออกไปในภายหลังเนื้อเรื่องย่อ เนื้อเรื่องย่อ. เป็นเรื่องราวของบารัก โอบามา ซึ่งเล่าถึงประวัติตั้งแต่ยังเป็นเด็ก เขามีพ่อเป็นคนผิวดำชาวเคนยา และแม่เป็นคนผิวขาวชาวอเมริกัน ในภายหลัง ทั้งคู่ได้แยกทางกัน ต่อมา เขาได้เดินทางไปยังประเทศอินโดนีเซียโดยอาศัยอยู่กับพ่อเลี้ยง แต่เนื่องด้วยผิวสีที่แตกต่างจากเด็กทั่วไปจึงไม่สามารถใช้ชีวิตเข้ากับเพื่อนๆได้เท่าใดนัก ในภายหลังเขาได้มาอยู่ที่ฮาวายร่วมกับตาและยาย เมื่อเข้าเรียนหนังสือ เขาก็พบกับปัญหาการเหยียดสีผิวอีกครั้ง เขารู้สึกกดดันต่อการถูกเหยียดสีผิว สาเหตุดังกล่าวนี้เอง ที่ส่งผลให้เขาหันมาทำงานด้านสิทธิมนุษยชน โดยเน้นที่คนผิวดำและผู้ยากไร้ หลังจากนั้นเขาได้เป็นนักเคลื่อนไหวเพื่อสังคม ก่อนที่จะตัดสินใจเข้าสู่เส้นทางการเมือง และได้รับเลือกเป็นประธานาธิบดีสหรัฐอเมริกาคนที่ 44 ในที่สุด</doc>
