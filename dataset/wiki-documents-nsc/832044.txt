<doc id="832044" url="https://th.wikipedia.org/wiki?curid=832044" title="อัศวินคอมพิวเตอร์">อัศวินคอมพิวเตอร์ อัศวินคอมพิวเตอร์ (Knight Rider) เป็นซีรีส์โทรทัศน์ของอเมริกันสร้างและผลิตโดย เกลน เอ. ลาร์สัน (Glen A. Larson) ซีรีส์ที่เป็นต้นฉบับดั้งเดิมออกอากาศทางสถานีโทรทัศน์เอ็นบีซี หรือ บริษัทการกระจายเสียงและแพร่ภาพแห่งชาติ (เอ็นบีซี) ตั้งแต่ปี 1982 จนถึงปี 1986 โดยการรับบทบาทการแสดงของ เดวิด แฮสเซิลเฮฟฟ์ (David Hasselhoff) ที่รับบทเป็น ไมเคิล ไนท์ (Michael Knight), นักต่อสู้กับเหล่าอาชญากรรมยุคไฮเทค โดยได้รับความช่วยเหลือจากเพื่อนคู่หูอย่าง เจ้า "คิทท์" (KITT), รถสปอร์ตสมองกลอัจฉริยะขั้นสูงที่สามารถคิด, พูด, และตัดสินใจได้เอง และถูกสร้างให้เป็นรถที่เกือบจะไม่มีสิ่งใดทำลายล้างได้ นี้เป็นซีรีส์ชุดสุดท้ายที่ลาร์สัน วางแผนที่จะถ่ายทำที่บริษัทยูนิเวอร์แซลเทเลวิชั่น (Universal Television) ก่อนที่เขาจะตัดสินใจย้ายไปถ่ายทำที่บริษัททเวนตีท์เซนจูรีฟอกซ์ (20th Century Fox) ซีรีส์โทรทัศน์เรื่องนี้ เคยนำมาออกอากาศฉายในเมืองไทย โดย สถานีโทรทัศน์ไทยทีวีสีช่อง 3 เมื่อหลายสิบปีก่อน ในช่วงเวลาทุก ๆ บ่ายวันเสาร์ โดยทีมพากษ์ให้เสียงภาษาไทยในสมัยนั้นคือ "อินทรี" โดยจะมีคำโปรยตอนต้น ๆ เรื่อง ที่ว่า "ให้เสียงภาษาไทยโดย อินทรี"</doc>
