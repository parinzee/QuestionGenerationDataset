<doc id="775837" url="https://th.wikipedia.org/wiki?curid=775837" title="วิลเลียม เฮิร์ต">วิลเลียม เฮิร์ต วิลเลียม แมคคอร์ด เฮิร์ต (; เกิด 20 มีนาคม ค.ศ. 1950) เป็นนักแสดงชาวอเมริกัน เขาเข้าเรียนการแสดงที่โรงเรียนจูลิอาร์ดและเริ่มการแสดงบนเวทีในปี 1970 เฮิร์ตเริ่มการแสดงเรื่องแรกในภาพยนตร์จินตนิยายเรื่อง Altered States (1980) ในบทศาสตราจารย์เอ็ดเวิร์ด เจสซัป ซึ่งทำให้เขาได้รับการเสนอชื่อเข้าชิงรางวัลลูกโลกทองคำในสาขานักแสดงหน้าใหม่ยอดเยี่ยม จากนั้นเขารับบทบาทเป็นนักทนายความผู้ที่ต้องทนทุกข์ความทรมานกับการล่อลวงของแคทลีน เทอร์เนอร์ในภาพยนตร๋นีโอนัวร์เรื่อง Body Heat (1981) ในปี 1985 เฮิร์ตกวาดรางวัลด้านการแสดงในสาขานักแสดงนำรวมทั้งรางวัลออสการ์และรางวัลแบฟตา ในบท "นักโทษเกย์" ในภาพยนตร์เรื่อง Kiss of the Spider Woman เขายังได้รับการเสนอชื่อเข้าชิงรางวัลออสการ์ 2 ครั้ง สำหรับการแสดงนำในภาพยนตร์เรื่อง Children of a Lesser God (1986) และ Broadcast News (1987) เขายังได้รับการเสนอชื่อเข้าชิงรางวัลออสการ์เป็นครั้งที่ 4 ในภาพยนตร์อาชญากรรม-ระทึกขวัญเรื่อง A History of Violence (2005) กำกับโดยเดวิด โครเนนเบิร์ก สำหรับภาพยนตร์อื่นๆ ของเขาที่โดดเด่นในปีที่ผ่านมา เช่น จักรกลอัจฉริยะ (2001), The Village (2004), Syriana (2005), The Good Shepherd (2006), Mr. Brooks (2007), Into the Wild (2007), มนุษย์ตัวเขียวจอมพลัง (2008) และ Robin Hood (2010)</doc>
