<doc id="48232" url="https://th.wikipedia.org/wiki?curid=48232" title="แสงหิรัญ ลูกบ้านใหญ่">แสงหิรัญ ลูกบ้านใหญ่ แสงหิรัญ ลูกบ้านใหญ่ มีชื่อจริงว่า อดิรัญ จันทร์ทอง เกิดเมื่อวันที่ 12 มิถุนายน พ.ศ. 2523 ที่อำเภอวังวิเศษ จังหวัดตรัง เป็นนักมวยหมัดหนักและมีชื่อเสียงโด่งดังมาก่อนจากการชกมวยไทย ได้แชมป์ถึง 3 รุ่นทั้งสนามมวยเวทีลุมพินี, แชมป์ประเทศไทย และแชมป์เวทีมวยช่อง 7 สี เมื่อหันมาชกมวยสากลก็ทำสถิติการชกได้ดี จนได้แชมป์ ABC ทั้งรุ่นแบนตั้มเวทและซูเปอร์แบนตั้มเวท และได้โอกาสขึ้นชกเพื่อคัดตัวไปเป็นผู้ท้าชิงแชมป์โลกในรุ่นซูเปอร์แบนตั้มเวท สภามวยโลก (WBC) กับ นภาพล เกียรติศักดิ์โชคชัย นักมวยชาวไทยด้วยกันเอง แต่ทว่าต้องคลาดคลากันถึง 3 ครั้ง 3 ครา ด้วยครั้งแรกแสงหิรัญต้องผ่าตัดไส้ติ่ง ครั้งที่ 2 นภาพลบาดเจ็บไหล่หลุด และครั้งที่ 3 สภามวยโลก เลื่อนการชกออกไป จนเมื่อวันที่ 20 กันยายน พ.ศ. 2550 ทั้งคู่พบกัน ที่จังหวัดสุพรรณบุรี ผลการชก แสงหิรัญที่ร้างเวทีไปถึง 1 ปีเต็ม ทำได้ดีกว่าในยกต้น ๆ ทำคะแนนนำไปก่อน แต่หลังจากยก 6 ไปแล้ว นภาพลเร่งเครื่องแรงขึ้น ขณะที่แสงหิรัญกลับหมดแรง จนถูกน็อกในยกที่ 10 ชวดแชมป์และเป็นการแพ้ครั้งแรกในชีวิตการชกมวยสากลของแสงหิรัญด้วย แต่ทว่าเมื่อนภาพลขึ้นชิงแชมป์โลกกับ โตชิอากิ นิชิโอกะ แชมป์โลกชาวญี่ปุ่น ในปี พ.ศ. 2551 ก็เป็นฝ่ายแพ้คะแนนไปแบบขาดลอย เมื่อไม่ประสบความสำเร็จในแบบมวยสากล แสงหิรัญจึงได้กลับมาชกมวยไทยต่อ และต่อมา แสงหิรัญได้พบกับ อภิสิทธิ์ เค.ที.ยิม ในคู่เอกของรายการศึกมวยไทย 7 สี ซึ่งอภิสิทธิ์เป็นฝ่ายชนะคะแนน ในวันที่ 13 พฤศจิกายน พ.ศ. 2554เกียรติประวัติเกียรติประวัติ. - แชมป์ ABC รุ่นแบนตัมเวท (2546 -2549)- ชิง 8 กรกฎาคม 2546 ชนะน็อค ยก 3 โรแลนโด กีรองโก (ฟิลิปปินส์) ที่ ตลาดปฐวิกรณ์ - ป้องกันแชมป์ครั้งที่ 1, 19 กันยายน 2546 ชนะน็อค ยก 2 เจส มาคา (ฟิลิปปินส์) ที่ จังหวัดนนทบุรี - ป้องกันครั้งที่ 2, 22 มีนาคม. 2547 ชนะน็อค ยก 2 โนเอล ซุงกาอิด (ฟิลิปปินส์) ที่จังหวัดนนทบุรี - ป้องกันครั้งที่ 3, 31 พฤษภาคม 2547 ชนะคะแนน รอลลี่ ลูนาส (ฟิลิปปินส์) ที่ โรงเรียนมัธยมวัดมกุฏกษัตริย์ - ป้องกันแชมป์ครั้งที่ 4, 4 ก.ย. 2547 ชนะน็อค พีเดอริโต้ ลอเรนเต้ (ฟิลิปปินส์) ยก 9 - ป้องกันแชมป์ครั้งที่ 5, 27 ตุลาคม. 2547 ชนะคะแนน ดอนดอน ลาปุส (ฟิลิปปินส์) ที่ จังหวัดศรีสะเกษ - ป้องกันแชมป์ครั้งที่ 6, 8 มีนาคม 2548 ชนะน็อค ยก 4 โรเดล โอราอิส (ฟิลิปปินส์) ที่ จังหวัดนครราชสีมา - ป้องกันแชมป์ครั้งที่ 7, 7 มิถุนายน. 2548 ชนะน็อค ยก 3 จูน แม็กซีปอก (ฟิลิปปินส์) ที่ ลานกีฬาเคหะชุมชนห้วยขวาง เขตดินแดง - ป้องกันแชมป์ครั้งที่ 8, 1 สิงหาคม 2548 ชนะน็อค แจ๊ค อาซิส (ฟิลิปปินส์) ที่ บางกอกใหญ่ - ป้องกันแชมป์ครั้งที่ 9, 21 กันยายน 2548 ชนะน็อค ยก 3 ฮอนด้า โฮเวน (ฟิลิปปินส์) ที่ ตลาดปฐวิกรณ์ - ป้องกันแชมป์ครั้งที่ 10, 3 พฤศจิกายน 2548 ชนะน็อค ยก 6 จูเลียส ทาโรน่า (ฟิลิปปินส์) ที่ ลาดกระบัง - ป้องกันแชมป์ครั้งที่ 11, 16 ธันวาคม 2548 ชนะคะแนน อเล็กซ์ อาซิส (ฟิลิปปินส์) ที่ จังหวัดตรัง - ป้องกันแชมป์ครั้งที่ 12, 30 มกราคม 2549 ชนะแตก ยก 5 โรเบิร์ต ดาลินเซ (ฟิลิปปินส์) ที่ ตลาดไท - ป้องกันแชมป์ครั้งที่ 13, 20 มีนาคม 2549 ชนะน็อค ยก รีโก เกมอนด์ (ฟิลิปปินส์) ที่มหาวิทยาลัยสุโขทัยธรรมาธิราช</doc>
