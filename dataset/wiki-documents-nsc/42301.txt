<doc id="42301" url="https://th.wikipedia.org/wiki?curid=42301" title="โซลอาฟเตอร์ซิกซ์">โซลอาฟเตอร์ซิกซ์ โซลอาฟเตอร์ซิกซ์ () เป็นการรวมตัวกันของ 3 หนุ่ม ปึ่ง, ปิงปอง และบิ๊ก ผู้หลงใหลในดนตรีโซล โดยชื่อวงมาจากการนัดซ้อมดนตรีหลังเวลา 6 โมงเย็น ออกผลงานครั้งแรกในสังกัดเบเกอรี่มิวสิก กับอัลบั้ม "Soul After Six" ในปี พ.ศ. 2539 มีเพลงที่โด่งดังอย่าง "ก้อนหินละเมอ" ที่กลายเป็นเพลงฮิตตลอดกาลไปในเวลาต่อมา หลังจากพวกเขาแยกย้ายกันไปหาประสบการณ์เป็นเวลาถึง 6 ปี ก็กลับมาออกอัลบั้มอีกครั้งในปี พ.ศ. 2545 กับอัลบั้มชุด "The Rhythm" ซึ่งได้กระแสตอบรับที่ไม่มากนัก แต่พวกเขาก็มีผลงานตามออกมา ชื่อ "Mellow Moods" ที่เป็นการนำเพลงเก่าในสังกัดมาทำใหม่ และได้รับการตอบรับที่ดีมาก หลังจากห่างหายไปเกือบ 10 ปี ระหว่างปี พ.ศ. 2555-2556 ทางวงได้ปล่อยเพลงใหม่ออกมา โดยมีชื่อว่า "เวลา", "คนละทางเดียวกัน" และ "กลัว"สมาชิกสมาชิก. - ณรงค์ฤทธิ์ สุพรรณเภสัช (ปึ่ง) - เปียโน, เปียโนโรดส์, ร้องนำ, คอรัส - วิศรุตเทพ สุพรรณเภสัช (ปิงปอง) - ร้องประสาน, เปียโนโรดส์, กลอง, เปียโน - ศรุต วิจิตรานนท์ (บิ๊ก) - เบสผลงานอัลบั้มผลงาน. อัลบั้ม. - Soul After Six (พ.ศ. 2539) - The Rhythm (พ.ศ. 2545)อัลบั้มพิเศษอัลบั้มพิเศษ. - Mellow Moods (พ.ศ. 2546)ซิงเกิลซิงเกิล. - เวลา (ปี 2555) - คนละทางเดียวกัน (ปี 2556) - กลัว (ปี 2556) - ลำพัง (ปี 2559)รางวัลรางวัล. - รางวัลศิลปินกลุ่มยอดเยี่ยม - รางวัลแฮมเบอร์เกอร์อวอร์ดส์ ครั้งที่ 1ข้อมูลเพิ่มเติมข้อมูลเพิ่มเติม. - วิศรุตเทพ สุพรรณเภสัช ทำกิจการสถานบันเทิง ชื่อ "แจ่มบาร์" ในย่านทองหล่อ ระหว่างปี 2003-2010 - ศรุต วิจิตรานนท์ มือเบสของวง เดิมชื่อ วิทย์ วิจิตรานนท์ และมีอีกหนึ่งอาชีพในการเป็นนักแสดงทาง ช่อง 7</doc>
