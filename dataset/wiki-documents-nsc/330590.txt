<doc id="330590" url="https://th.wikipedia.org/wiki?curid=330590" title="อรรถชัย อนันตเมฆ">อรรถชัย อนันตเมฆ อรรถชัย อนันตเมฆ เกิดเมื่อวันที่ (22 เมษายน พ.ศ. 2508 - ) ที่จังหวัดนราธิวาส จบการศึกษาจากโรงเรียนเซนต์ดอมินิกรุ่นที่ 15 และภาควิชาภูมิสถาปัตยกรรม คณะสถาปัตยกรรมศาสตร์ จุฬาลงกรณ์มหาวิทยาลัย เมื่อปี พ.ศ. 2531 เข้าสู่วงการบันเทิงด้วยการเป็นนายแบบโดม่อนแมนมาก่อน จากนั้นจึงมีผลงานการแสดงครั้งแรกจากภาพยนตร์เรื่อง เธอร้องไห้เมื่อคืนนี้ ในปี พ.ศ. 2530 จากการกำกับของ เพิ่มพล เชยอรุณ ต่อด้วยผลงานทางภาพยนตร์และละครโทรทัศน์ ซึ่งบทบาทช่วงแรกมักได้รับเป็นพระเอกกับพระรอง ต่อมาจึงพลิกบทบาทส่วนใหญ่เป็นตัวร้าย ในระหว่างที่มีชื่อเสียงช่วงแรก เคยมีข่าวคราวว่าคบหาอยู่กับ ริสา หงษ์หิรัญ ดารานักแสดง นางแบบสาว และรองมิสไทยแลนด์เวิลด์ อันดับ 1 ในปี พ.ศ. 2531 ทั้งยังเคยเป็นข่าวโด่งดังเนื่องจาก ถูกจับกุมในคดีเมาแล้วขับ และหมิ่นประมาทเจ้าหน้าที่พนักงาน ผลงานในระยะหลัง เป็นครูสอนการแสดงที่สถาบันการแสดงของกันตนา รวมทั้งเป็นพิธีกรในรายการเรียลลิตี้โชว์ ทางช่อง 7 ชุด เกมชีวิต ในปี พ.ศ. 2543 และรับบทเป็นอาจารย์ในละครชุด น้องใหม่ร้ายบริสุทธิ์ ทางช่อง 3 และบท พระมหินทราธิราช ในละครอิงประวัติศาสตร์เรื่อง กษัตริยา ทางช่อง 5 ในปี พ.ศ. 2545 ในปี พ.ศ. 2552 ในการชุมนุมของกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. อรรถชัยได้ขึ้นเวทีปราศรัยด้วย โดยได้กล่าวพาดพิงไปถึง ศรัณยู วงศ์กระจ่าง ซึ่งเป็นนักแสดงรุ่นพี่ซึ่งเป็นแนวร่วมคนสำคัญของทางกลุ่มพันธมิตรประชาชนเพื่อประชาธิปไตย ที่เป็นกลุ่มที่ขัดแย้งกันด้วย และในการชุมนุมปี พ.ศ. 2553 ก็ได้ถูกหมายเรียกในข้อหากระทำผิดพระราชบัญญัติความมั่นคงโดยฝ่าฝืนประกาศของ ผู้อำนวยการศูนย์อำนวยการรักษาความสงบเรียบร้อยภายในประเทศ (ศอ.รส.) แต่ต่อมาในรัฐบาลที่มีนางสาวยิ่งลักษณ์ ชินวัตร เป็นนายกรัฐมนตรี ในกลางปี พ.ศ. 2554 อรรถชัยได้รับแต่งตั้งให้เป็นข้าราชการการเมืองประจำสำนักเลขาธิการนายกรัฐมนตรี พร้อมด้วยแกนนำกลุ่ม นปช.อีกหลายคน อาทิ ไพจิตร อักษรณรงค์ หรือรังษี เสรีชัยศาลทหารออกหมายจับเมื่อวันที่ 9 มิถุนายน พ.ศ. 2557 ฐานขัดคำสั่งคณะรักษาความสงบแห่งชาติที่ 14/2557ผลงานละครโทรทัศน์ผลงานซิตคอมผลงานซิตคอม. - พ.ศ. 2534-พ.ศ. 2535: 25 ขวาสุด ช่อง 7 (นักแสดงประจำ) - พ.ศ. 2545: ระเบิดเถิดเทิง ช่อง 5 (นักแสดงรับเชิญ)งานบทประพันธ์ละครงานบทประพันธ์ละคร. - พ.ศ. 2546: พ่อดอกรักเร่ ไอทีวี - พ.ศ. 2549: นรกตัวสุดท้าย ช่อง 3 - พ.ศ. 2550: เขาหาว่าหนูเป็นเจ้าหญิง ช่อง 7เครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นตริตาภรณ์มงกุฏไทย (ต.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นจัตุรถาภรณ์ช้างเผือก (จ.ช.)</doc>
