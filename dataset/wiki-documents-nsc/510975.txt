<doc id="510975" url="https://th.wikipedia.org/wiki?curid=510975" title="วัลเทอร์ ยุงฮันส์">วัลเทอร์ ยุงฮันส์ วัลเทอร์ ยุงฮันส์ () เกิดวันที่ 26 ตุลาคม ค.ศ. 1958 ที่ฮัมบูร์ก เป็นนักฟุตบอลชาวเยอรมันซึ่งเล่นในตำแหน่งผู้รักษาประตู และเป็นผู้ฝึกสอนผู้รักษาประตูให้แก่สโมสรฟุตบอลบาเยิร์นมิวนิก IIผลงานในระดับอาชีพ ผลงานในระดับอาชีพ. ยุงฮันส์เริ่มอาชีพของเขากับบาเยิร์นมิวนิกใน ค.ศ. 1977 ซึ่งเขาเป็นตัวสำรองให้กับนักฟุตบอลระดับตำนานอย่างเซพพ์ ไมเออร์ ใน ค.ศ. 1979 ไมเออร์ต้องยุติอาชีพของเขาหลังประสพอุบัติเหตุทางรถยนต์ ส่วนยุงฮันส์ก็ได้พบกับความสำเร็จในทันที และทีมบาเยิร์นได้ชนะรายการบุนเดสลีกาใน ค.ศ. 1980 และ 1981 ร่วมกับเขาในช่วงที่รับตำแหน่ง ทีมบาเยิร์นยังชนะการแข่งขันเดเอฟเบโพคาลและตำแหน่งรองชนะเลิศรายการยูฟ่าแชมเปียนส์ลีกใน ค.ศ. 1982 แม้ว่ายุงฮันส์จะไม่ได้เล่นในรอบชิงชนะเลิศก็ตาม ยุงฮันส์ยังเป็นส่วนหนึ่งของทีมเยอรมนีที่ชนะเลิศชิงแชมป์ยุโรปใน ค.ศ. 1980 แต่เนื่องด้วยในฐานะผู้รักษาประตูตัวเลือกที่สาม เขาจึงมิได้ทำการร่วมเล่นในรอบใด ๆ และเป็นความจริงที่ว่าเขาไม่เคยลงเล่นให้แก่ทีมชาติเยอรมนีชุดใหญ่ ยุงฮันส์ได้ย้ายออกจากทีมบาเยิร์นเพื่อร่วมเล่นให้แก่ทีมชาลเกหลังจากได้รับการลดขั้นมาเป็นตัวเลือกที่สอง โดยใช้เวลาสี่ฤดูกาลในเกลเซนเคียร์เชิน การแข่งขันในระดับอาชีพครั้งต่อมาของเขาหยุดอยู่ที่กรุงเบอร์ลินที่ซึ่งเขาได้เข้าร่วมทีมสโมสรกีฬาแฮร์ทาเบอร์ลิน ในท้ายที่สุด ก่อนที่จะยุติการเล่นในระดับอาชีพของเขาใน ค.ศ. 1996 สำหรับสองฤดูกาลในการแข่งขันบุนเดสลีกา 2 ร่วมกับฟอร์ทูนาโคโลญจน์ผลงานการฝึกสอน ผลงานการฝึกสอน. ใน ค.ศ. 2007 ยุงฮันส์ได้หวนกลับคืนสู่สโมสรฟุตบอลบาเยิร์น ที่ซึ่งเขาได้ทำหน้าที่แทนเซพพ์ ไมเออร์ อีกครั้ง โดยครั้งนี้เป็นในฐานะของผู้ฝึกสอนผู้รักษาประตู ก่อนที่ไมเออร์จะยุติการทำหน้าที่ดังกล่าวใน ค.ศ. 2008เกียรติประวัติเกียรติประวัติ. - บุนเดสลีกา: ฤดูกาล 1979–80, 1980–81 - ชิงแชมป์แห่งชาติยุโรป: ฤดูกาล 1980 - เดเอฟเบโพคาล: ฤดูกาล 1981–82 - ยูโรเปียนคัพ: รองชนะเลิศฤดูกาล 1981–82 - บุนเดสลีกา 2: ฤดูกาล 1989–90; รองชนะเลิศฤดูกาล 1983–84</doc>
