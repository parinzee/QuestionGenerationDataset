<doc id="324164" url="https://th.wikipedia.org/wiki?curid=324164" title="เจ้าหญิงมารี หลุยส์แห่งบัลแกเรีย">เจ้าหญิงมารี หลุยส์แห่งบัลแกเรีย เจ้าหญิงมารี หลุยส์แห่งบัลแกเรีย (; 13 มกราคม พ.ศ. 2476 — ) เป็นพระธิดาในพระเจ้าซาร์บอริสที่ 3 แห่งบัลแกเรียกับเจ้าหญิงโจวันนาแห่งอิตาลี พระองค์เป็นพระเซษฐภคินีใน พระเจ้าซาร์ซิเมออนที่ 2 แห่งบัลแกเรียพระประวัติ พระประวัติ. เจ้าหญิงมารี หลุยส์แห่งบัลแกเรียทรงประสูติที่กรุงโซเฟีย ประเทศบัลแกเรีย ในวันที่ 13 มกราคม พ.ศ. 2476 เป็นพระธิดาในพระเจ้าซาร์บอริสที่ 3 แห่งบัลแกเรียกับเจ้าหญิงโจวันนาแห่งอิตาลี ในช่วงสงครามโลกครั้งที่ 2 พระเจ้าซาร์บอริสที่ 3 ซึ่งเป็นพระราชบิดาสทรงอาเจียนอย่างรุนแรงและเสด็จสวรรคตในวันที่ 28 สิงหาคม พ.ศ. 2486 สิริพระชนมายุ 49 พรรษา หลังจากเสด็จไปพบปะกับอดอล์ฟ ฮิตเลอร์ ผู้นำนาซีเยอรมนี ทำให้พระอนุชาคือเจ้าชายซิเมออน ต้องครองราชสมบัติเป็นพระเจ้าซาร์ซิเมออนที่ 2 แห่งบัลแกเรีย ซึ่งยังมีพระชนมายุ 6 พรรษา ทำให้ต้องผู้สำเร็จราชการแผ่นดินแทนพระองค์ ซึ่งเป็นพระปิตุลาของพระองค์คือ เจ้าชายคิริลแห่งบัลแกเรีย หลังสงครามโลกครั้งที่ 2 บัลแกเรียถูกโจมตีโดยสหภาพโซเวียต เจ้าชายคิริลและคณะผู้สำเร็จราชการ,อดีตรัฐมนตรี 22 คน,ผู้แทนราษฎร 67 คน,ที่ปรึกษาพระราชวงศ์ 8 คนและเจ้าหน้าที่ระดับสูง 47 คน รวมถึงผู้ต่อต้านโซเวียตกว่าพันคนถูกสั่งประหารชีวิตทั้งหมด พระราชวงศ์ที่เหลือได้แก่ สมเด็จพระราชินีโจวันนา พระราชมารดา,พระเจ้าซาร์ซิเมออนที่ 2 พระอนุชา,เจ้าหญิงมารี หลุยส์แห่งบัลแกเรีย และเจ้าหญิงยูโดเซียแห่งบัลแกเรีย พระปิตุจฉาได้รับการอนุญาตให้พำนักที่พระราชวังวรานา ในขณะที่ได้มีการแต่งตั้งคณะผู้สำเร็จราชการคอมมิวนิสต์ชุดใหม่ ในวันที่ 15 กันยายน พ.ศ. 2489 คณะผู้สำเร็จราชการชุดใหม่ได้มีมติให้ล้มล้างพระราชวงศ์บัลแกเรีย โดยให้พระราชวงศ์เตรียมตัว 1 เดือนเพื่อออกจากประเทศแต่เพียงวันเดียวคือในวันที่ 16 กันยายน พ.ศ. 2489 พระราชวงศ์ได้ถูกบังคับให้ออกจากบัลแกเรีย เจ้าหญิงมารี หลุยส์พร้อมพระมารดาและพระอนุชาได้เสด็จลี้ภัยไปยังอเล็กซานเดรีย ประเทศอียิปต์ ซึ่งพระอัยกาของพระนางคือ สมเด็จพระเจ้าวิคเตอร์ เอ็มมานูเอลที่ 3 แห่งอิตาลีพำนักอยู่หลังจากทรงลี้ภัยจากอิตาลี และในเดือนกรกฎาคม พ.ศ. 2494 รัฐบาลสเปนนำโดยจอมพลฟรันซิสโก ฟรังโกได้เชิญพระราชวงศ์ลี้ภัยที่ประเทศสเปน เจ้าหญิงมารี หลุยส์ทรงอภิเษกสมรสกับเจ้าชายคาร์ลแห่งไลนินเจนอย่างเป็นทางการในวันที่ 14 กุมภาพันธ์ พ.ศ. 2500 ที่อมอร์บาช และอภิเษกตามศาสนพิธีในวันที่ 20 กุมภาพันธ์ พ.ศ. 2500 ที่ คานส์ ทั้ง 2 พระองค์มีพระโอรส 2 พระองค์ ได้แก่- เจ้าชายบอริสแห่งไลนินเจน (ประสูติ พ.ศ. 2503) - เจ้าชายเฮอร์มาน ฟรีดิชแห่งไลนินเจน (ประสูติ พ.ศ. 2506) เจ้าชายคาร์ลและเจ้าหญิงมารี หลุยส์ทรงหย่าขาดกันในวันที่ 4 ธันวาคม พ.ศ. 2511 ในวันที่ 16 พฤศจิกายน พ.ศ. 2512 ทรงอภิเษกสมรสกับ บรอนิสลอว์ โครว์บอก ที่โตรอนโต ประเทศแคนาดา ปัจจุบันทั้งคู่ประทับอยู่ที่ เมดิสัน รัฐนิวเจอร์ซีย์ มีพระธิดา 1 พระองค์และพระโอรส 1 พระองค์ ได้แก่- อเล็กซานดรา นาเด็จดา (เกิด พ.ศ. 2513) - พอล อลาสแตร์ อันโตนี (เกิด พ.ศ. 2515) ปัจจุบันเจ้าหญิงมารี หลุยส์ทรงเป็นสมาชิกในการจัดการดูแลมหาวิทยาลัยอเมริกันแห่งบัลแกเรีย</doc>
