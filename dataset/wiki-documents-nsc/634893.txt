<doc id="634893" url="https://th.wikipedia.org/wiki?curid=634893" title="วัดเจ้าเจ็ดใน">วัดเจ้าเจ็ดใน วัดเจ้าเจ็ดใน เป็นวัดราษฏร์ ตั้งอยู่บนริมฝั่งลำคลองเจ้าเจ็ด เลขที่ ๓๔ ถนนเทศบาลเจ้าเจ็ด หมู่ที่ ๓ ตำบลเจ้าเจ็ด อำเภอเสนา จังหวัดพระนครศรีอยุธยา สังกัดคณะสงฆ์มหานิกายอาณาเขต อาณาเขต. มีที่ดินตั้งวัดเนื้อที่ ๑๕ ไร่ ๒ งาน ๔๐ ตารางวา โฉนดเลขที่ ๑๑๘๙๑, ๑๒๒๑๕, ๑๕๒๒๓, ๑๕๙๕๒, อาณาเขต- ทิศเหนือ ติดต่อกับวัดเจ้าเจ็ดนอก - ทิศใต้ ติดต่อกับคลองสาธารณะ - ทิศตะวันออก ติดต่อกับถนนเทศบาลเจ้าเจ็ด - ทิศตะวันตก ติดต่อกับหมู่บ้านประชาชน มีที่ธรณีสงฆ์ จำนวน ๓ แปลง เนื้อที่ ๒๓ ไร่ ๓ งาน ๑๐ ตารางวา.ประวัติ ประวัติ. วัดเจ้าเจ็ดใน เป็นวัดโบราณมีมาช้านาน เกิดขึ้นในสมัยหลังจากเสียกรุงศรีอยุธยาแก่พม่าแล้วใหม่ ๆ สร้างขึ้นเป็นวัดนับตั้งแต่ประมาณ พ.ศ. ๒๓๓๕ (ตามหนังสือรับรองสภาพวัดทั่วราชอาณาจักร เล่ม ๔กองพุทธศาสนสถาน กรมการศาสนากระทรวงศึกษาธิการ)ตามคำบอกเล่า และสันนิษฐานว่า พื้นที่ตั้งวัดเป็นท้องที่ลุ่ม ลาด มักถูกน้ำท่วมเป็นประจำในฤดูฝน อยู่ริมคลองเจ้าเจ็ด ซึ่งมีป่าพงรกร้างมาก จึงเป็นที่อาศัยของสัตว์ร้ายต่างๆ เช่น จระเข้ ช้าง และเสือ เป็นต้น และเป็นที่เหมาะสำหรับลี้ภัยสงครามพม่าของบรรดา เจ้าฟ้ามหากษัตริย์ในครั้งนั้น เมื่อบรรดาเจ้าฟ้ามหากษัตริย์ทั้งหลายลี้ภัยสงครามมาพำนักอาศัยอยู่ในเขตนี้ตำบลนี้จึงได้สร้างปูชนียวัตถุสิ่งใดสิ่งหนึ่งไว้ ประชาชนได้ถือเอาเป็นนิมิตที่ดีงามจึงร่วมใจกันสร้างเสริมต่อเติมให้เป็นวัดขึ้นมา ณ ที่นี้ และเพราะเจ้าฟ้ามหากษัตริย์ทั้งหลายที่ลี้ภัยสงครามมาหลายพระองค์ด้วยกัน ซึ่งคงนับได้ ๗ พระองค์ จึงได้ขนานนามวัดนี้ว่า “ วัดเจ้าเจ็ด ” ต่อมาภายหลังได้เกิดมีวัดขึ้นอีกวัดหนึ่ง ซึ่งตั้งอยู่ทางทิศเหนือของวัดเจ้าเจ็ดนี้ มีเนื้อที่ติดต่อกัน ดังนั้นวัดเจ้าเจ็ดจึงมีคำว่า“ใน”ต่อท้ายอีกคำหนึ่ง ซึ่งมีชื่อเรียกในปัจจุบันว่า “วัดเจ้าเจ็ดใน”ส่วนวัดเจ้าเจ็ดที่อยู่ทางด้านทิศเหนือเรียก “วัดเจ้าเจ็ดนอก”ศาสนวัตถุศาสนวัตถุ. - ๑.๑ พระประธานในอุโบสถ พุทธลักษณะ เป็นพระพุทธรูป ปางสมาธิ ขนาดพระเพลากว้าง ๕๙ นิ้ว สูง ๖๕ นิ้ว- ๑.๒ พระพุทธรูป พุทธลักษณะ ปางสมาธิ พระนามว่า “พระพุทธเกสร” สร้างด้วยเกษรดอกไม้สถานที่สำคัญสถานที่สำคัญ. - พลับพลาใจสมาน เป็นอาคารไม้ สร้างเมื่อ วันที่ ๕ ตุลาคม พ.ศ. ๒๕๐๕ เพื่อเป็นเรือนรับรองพระบาทสมเด็จพระเจ้าอยู่หัว และสมเด็จพระนางเจ้าพระบรมราชินีนาถเสด็จพระราชดำเนิน พร้อมบรมวงศ์ศานุวงศ์ เป็นการส่วนพระองค์ทรงบำเพ็ญพระราชกุศลถวายผ้าพระกฐินต้น ที่วัดเจ้าเจ็ดใน เมื่อวันที่ ๕ พฤศจิกายน พ.ศ. ๒๕๐๕ และตั้งแต่นั้นมา ทางวัดเจ้าเจ็ดในได้ถือวันที่พระบาทสมเด็จพระเจ้าอยู่หัวเสด็จมาทอดพระกฐินต้น ซึ่งตรงกับวันขึ้น ๙ คำ เดือน ๑๒ ได้จัดงานแห่พระพุทธเกสรไปตามลำคลองเจ้าเจ็ดมุ่งสู่วัดกระโดงทอง โดยมีขบวนเรือร่วมแห่ที่สวยงาม และเมื่อกลับจาดวัดกระโดงทองแล้ว ก็จัดให้มีการถวายพระพรพระบรมสาทิสลักษณ์ พระบาทสมเด็จพระเจ้าอยู่หัว ณ ในพลับพลาใจสมาน เพื่อเป็นพุทธบูชา และราชานุสรณ์ จนมาถึงปัจจุบันนี้.เสนาสนะเสนาสนะ. 1. อุโบสถ กว้าง ๘ เมตร ยาว ๑๙.๕๐ เมตร สร้าง พ.ศ. ๒๔๕๐ โครงสร้างคอนกรีตได้รับพระราชทานวิสุงคามสีมาครั้งหลังเมื่อ ๒๓ เมษายน พ.ศ. ๒๔๕๐ อุโบสถ 2. วิหาร สร้างเมื่อปี พ.ศ. ๒๔๕๓ โดยพระธรรมดิลก (หลวงพ่ออิ่ม) กับหลวงพ่อปั้น 3. หอไตร สร้างด้วยคอนกรีต เป็นรูปทรง จตุรมุข ๒ ชั้น ชั้นบน เก็บพระธรรมคัมภีร์พระไตรปิฎก ชั้นล่างสำหรับเก็บน้ำเอาไว้ใช้ในยามหน้าแล้ง สร้างเมื่อประมาณ ปี พ.ศ. สมัยหลวงพ่อปั้นเป็นเจ้าอาวาส 4. หอสวดมนต์ (หลังใหม่) สร้างเมื่อปี พ.ศ. ๒๕๓๗-๒๕๓๙ เป็นทรงไทร ๒ ชั้น 5. กุฏิสงฆ์ จำนวน ๒๑ หลัง (ใหม่) สร้างเมื่อปี พ.ศ. ๒๕๓๗-๒๕๓๘ ลักษณะ เป็นอาคารไม้ทรงไทย 6. ศาลาการเปรียญ สร้างเมื่อ พ.ศ.- กว้าง - เมตร ยาว - เมตร บูรณะครั้งใหม่ เมื่อ พ.ศ. ๒๕๕๑ 7. มณฑป จตุรมุข สร้างเมื่อปี พ.ศ. ๒๕๓๔-๓๖ เป็นที่ประดิษฐานอดีตพระมหาเถระของวัดเจ้าเจ็ดใน นอกจากนี้ ยังมี ฌาปนสถาน ๑ หลัง ศาลาบำเพ็ญกุศล ศาลาอเนกประสงค์ เรือนเก็บพัสดุ โรงครัว และ ซุ้มประตูวัดลำดับเจ้าอาวาสระเบียงภาพ</doc>
