<doc id="85091" url="https://th.wikipedia.org/wiki?curid=85091" title="วิศิษฏ์ ศาสนเที่ยง">วิศิษฏ์ ศาสนเที่ยง วิศิษฏ์ ศาสนเที่ยง เป็นผู้กำกับภาพยนตร์และนักเขียนบทภาพยนตร์ ถือเป็นคลื่นลูกใหม่รุ่นเดียวกับ เป็นเอก รัตนเรือง, นนทรีย์ นิมิบุตร, อภิชาติพงศ์ วีระเศรษฐกุล และ จิระ มะลิกุล สไตล์การกำกับภาพยนตร์ของวิศิษฎ์จะเป็นแนวจินตนาการเหนือจริงและใช้สีสันฉูดฉาด และในหลายฉากที่เขากำกับมักจะยกย่องความคลาสสิกของหนังไทยในยุคเก่าอยู่เสมอๆ อย่างเช่นในเรื่อง ฟ้าทะลายโจรประวัติ ประวัติ. วิศิษฏ์ ศาสนเที่ยง เกิดวันที่ 25 เมษายน พ.ศ. 2507 ที่กรุงเทพมหานคร สำเร็จการศึกษาระดับปริญญาตรีจากคณะมัณฑนศิลป์ มหาวิทยาลัยศิลปากร เริ่มทำงานโฆษณากับ บริษัท ลินตาส ( ประเทศไทย ) จำกัด ในตำแหน่งครีเอทีฟ และ บริษัทโฆษณาระดับแถวหน้าอีกหลายบริษัท และปัจจุบันเป็นผู้กำกับโฆษณาให้กับบริษัท เดอะฟิล์ม แฟคตอรี่ จำกัด มีผลงานด้านโฆษณาเป็นที่รู้จักจำนวนมาก วิศิษฏ์ ศาสนเที่ยง เริ่มเข้าสู่วงการภาพยนตร์ไทยด้วยการเขียนบทภาพยนตร์เรื่อง 2499 อันธพาลครองเมือง เมื่อปี พ.ศ. 2540 และ นางนาก ในปี พ.ศ. 2542 มีผลงานการกำกับภาพยนตร์เรื่องแรกของตนเองเรื่อง ฟ้าทะลายโจร อำนวยการสร้างระหว่าง ไฟว์สตาร์ โปรดักชั่น และ ฟิล์มบางกอก เป็นภาพยนตร์ที่มีความโดดเด่นทางด้านการใช้สีอันฉูดฉาด ซึ่งได้รับการพูดถึงมากด้วยการนำเสนอที่ไม่เหมือนใคร อีกทั้งได้รับรางวัล Dragons & Tigers award for young cinema จาก Vancouver Film Festival, Canada ในปี ค.ศ. 2000 และยังเป็นภาพยนตร์ไทยเรื่องแรกที่ได้รับการคัดเลือกเข้าชิงเทศกาลภาพยนตร์นานาชาติที่เมืองคานส์ปี ค.ศ. 2009 อย่างเป็นทางการในสายอันเซอร์เทิล รีการ์ต (Un Certain Regards) หรือ ภาพยนตร์ที่น่าจับตามอง จากนั้นเขาได้สร้างผลงานการกำกับอันดับสองเรื่อง หมานคร อำนวยการสร้างโดย ไฟว์สตาร์ โปรดักชั่น เป็นการนำเสนอเรื่องราวของสังคมเมืองซึ่งอยู่ในรูปแบบของภาพยนตร์แฟนตาซีเหนือจริง จนได้รับรางวัลสุพรรณหงส์ ปี ค.ศ. 2004 สาขาการสร้างภาพพิเศษยอดเยี่ยม นอกจากนี้ยังได้ถูกคัดเลือกเข้าร่วมฉายในเทศกาลภาพยนตร์ต่างประเทศในปี ค.ศ. 2004 ไม่ว่าจะเป็นเทศกาลภาพยนตร์นานาชาติโลคาโน (58th Locarno International Film Festival) ประเทศสวิสเซอร์แลนด์ , เทศกาลโตรอลโต อินเตอร์เนชั่น ฟิล์ม เฟสติวัล (Toronto International Film Festival) และ งานดรากอล แอนด์ ไทเกอร์ ซีรีส์ (Dragons & Tigers Series) ในเทศกาลแวนคูเวอร์ อินเตอร์เนชั่นแนล ฟิล์ม เฟสติวัล (Vancouver International Film Festival) อีกทั้งยังได้รับรางวัลจากเทศกาลภาพยนตร์แฟนตาเซีย (FANTASIA : NORTH AMERICA’S PREMIER GENRE FILM FESTIVAL) ที่ Montreal ประเทศแคนาดา ครั้งที่ 10 โดยสามารถคว้ารางวัล 2 รางวัลมหาชน Best Asian Film (Bronze Prize) และ Most Groundbreaking Film (Silver Prize) มาครอง และยังมีรางวัลอื่นๆ อีกมากมาย นอกจากนี้ หมานคร ยังได้รับการยกย่องให้เป็น 1 ใน 10 ของหนังที่ดีที่สุดในโลกปี ค.ศ. 2004 จากนิตยสาร ไทม์แมกกาซีน และด้วยผลงานกำกับภาพยนตร์ที่มีความโดดเด่นเฉพาะตัวทั้ง 2 เรื่อง ทำให้เขาได้รับรางวัลศิลปาธร สาขาภาพยนตร์ ครั้งที่ 3 ประจำปี พ.ศ. 2549 จัดโดยสำนักงานศิลปวัฒนธรรม กระทรวงวัฒนธรรม เป็นรางวัลจัดขึ้นเพื่อเป็นการสนับสนุน ส่งเสริม ยกย่อง เชิดชูเกียรติศิลปินร่วมสมัยให้มีกำลังใจในการสร้างสรรค์ผลงานที่มีคุณภาพ ปี พ.ศ. 2553 อินทรีแดง ภาพยนตร์แอ๊คชั่นแนวซูเปอร์ฮีโร่ ที่สร้างใหม่จาก อินทรีแดง ที่เคยโด่งดังในอดีต ที่สร้างชื่อให้แก่ มิตร ชัยบัญชา อดีตนักแสดงชื่อดังจนกลายเป็นพระเอกอมตะ ไม่ประสบความสำเร็จทางรายได้เลย วิศิษฎ์ ถึงกับประกาศว่าจะไม่สร้างภาคต่อ และจะไม่สร้างภาพยนตร์ต่อไปอีกแล้ว แต่ล่าสุดปลายปี พ.ศ. 2558 วิศิษฏ์ได้กลับมาสร้างภาพยนตร์เรื่อง "รุ่นพี่" เป็นภาพยนตร์แนววัยรุ่น ลึกลับ ความรักเสมือนดั่งเทพนิยาย (Teenage Horror Romantic Fiction) โดยมีนักแสดงนำคือ ญานนีน ภารวี ไวเกล และ พงศกร โตสุวรรณรางวัลภาพยนตร์ที่ได้รับรางวัลภาพยนตร์ที่ได้รับ. - 2543 – Dragons and Tigers Awards, Vancouver International Film Festival, ฟ้าทะลายโจร - 2549 – Critics Prize, Deauville Asian Film Festival, หมานคร - 2549 – Silver Prize for Most Groundbreaking Film, Bronze Prize for Best Asian Film, Fantasia Festival, หมานคร - 2549 – Silpathorn Award for Filmmaking, Office of Contemporary Arts and Culture, Thailand กระทรวงวัฒนธรรมรายชื่อภาพยนตร์รายชื่อภาพยนตร์. - 2499 อันธพาลครองเมือง (2540) (เขียนบท) - นางนาก (2542) (เขียนบท) - ฟ้าทะลายโจร (2543) - หมานคร (2547) - เปนชู้กับผี (2549) - นรสิงหาวตาร (Norasinghavatar) (2550) ภาพยนตร์สั้นในชุด แด่พระผู้ทรงธรรม - เฉือน (2552) (บทภาพยนตร์) - ทัศนา (2552) ภาพยนตร์สั้นในชุด สวัสดีบางกอก - อินทรีแดง (2553) (เขียนบท และ กำกับภาพยนตร์) - รุ่นพี่ (2558) (เขียนบท และ กำกับภาพยนตร์) - Armful (อยู่ในช่วงโปรดักชั่น) - น้ำพริก (อยู่ในช่วงโปรดักชั่น)</doc>
