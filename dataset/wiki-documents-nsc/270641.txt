<doc id="270641" url="https://th.wikipedia.org/wiki?curid=270641" title="ซาร์เจินต์เปปเปอส์โลนลีฮาตส์คลับแบนด์">ซาร์เจินต์เปปเปอส์โลนลีฮาตส์คลับแบนด์ เซอร์เจียนต์เปปเปอส์โลนลีฮาตส์คลับแบนด์ () เป็นผลงานสตูดิโออัลบั้มชุดที่ 8 ของวงร็อกจากอังกฤษ เดอะบีตเทิลส์ ออกขายเมื่อวันที่ 1 มิถุนายน ค.ศ. 1967 เป็นอัลบั้มที่เป็นที่รู้จักในแนวเพลงแบบไซเคเดลิกร็อก เป็นที่โดดเด่นได้รับเสียงวิจารณ์ที่ดี ถือเป็น 1 อัลบั้มที่ทรงอิทธิพลตลอดกาล อัลบั้มชุดนี้ทำการบันทึกเสียงร่วม 129 วันโดยเริ่มในเดือนธันวาคม ค.ศ. 1966 ถือเป็นอัลบั้มที่ทำการทดลองที่แตกต่างไปจากอัลบั้มชุดก่อน อย่างชุด Revolver ในปี 1966 และยังใช้วงออร์เครสตรา มีการจ้างนักดนตรีอาชีพและเทคนิคและปฏิรูปการผลิตแบบใหม่ อัลบั้มมีองค์ประกอบของมิวสิกฮอล ร็อกแอนด์โรล ดนตรีคลาสสิกตะวันตกและดนตรีพื้นบ้านอินเดีย ส่วนเนื้อเพลงเกี่ยวข้อกับชีวิตวัยเด็กและชีวิตประจำวัน อัลบั้มมีแนวคิดหลวม ๆ ของวงที่เดอะบีตเทิลส์จะแสดงเป็นวงสมมติที่มีชื่อตามปกอัลบั้ม งานศิลป์บนปกเป็นภาพวงยืนอยู่หน้าคนมีชื่อเสียงที่ปะติดปะต่อมา ที่ต่อมาแนวคิดนี้ถูกนำมาเลียนแบบอย่างกว้างขวาง อัลบั้มประสบความสำเร็จด้านยอดขาย ติดชาร์ตอันดับ 1 บนยูเคอัลบั้มชาร์ต นาน 27 สัปดาห์ และ อันดับ 1 บนบิลบอร์ด 200 นาน 15 สัปดาห์ ได้รับเสียงวิจารณ์ที่ดีเมื่อครั้งออก โดยได้รับ 4 รางวัลแกรมมี่ในปี 1968 ยังติดอันดับ 1 หรือใกล้เคียงในผลงานอัลบั้มยอดเยี่ยมตลอดกาล รวมถึงอันดับ 1 ในการจัดอันดับของนิตยสารโรลลิงสโตนในปี 2003 ในหัวข้อ 500 อัลบั้มที่ยอดเยี่ยมที่สุดตลอดกาลและอัลบั้มนี้ได้จัดอันดับอยู่ในอันดับอัลบั้มเพลงทั่วโลกยอดขายสูงสุดตลอดกาล</doc>
