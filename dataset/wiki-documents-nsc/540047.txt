<doc id="540047" url="https://th.wikipedia.org/wiki?curid=540047" title="วัดไทยสิริราชคฤห์">วัดไทยสิริราชคฤห์ วัดไทยสิริราชคฤห์ เป็นวัดไทยแห่งแรก ในเมืองราชคฤห์ เมืองในสมัยพุทธกาลที่มีประวัติความเกี่ยวข้องกับพระพุทธศาสนามากที่สุดแห่งหนึ่ง วัดแห่งนี้ เริ่มก่อสร้างมาตั้งแต่ปี พ.ศ. 2546 มีเนื้อที่ราว 10 ไร่ (4 เอเคอร์) อยู่ห่างจากวัดเวฬุวันมหาวิหาร สถานที่พระสัมมาสัมพูทธเจ้าทรงแสดงโอวาทปาฏิโมกข์ และพระอารามแห่งแรกในพระพุทธศาสนา ประมาณ 500 เมตร ปัจจุบันมีพระครูปลัดสุวัฒนพุทธิคุณ (วิเชียร วชิรวํโส ดร.) เป็นประธานสงฆ์ประวัติเริ่มการสร้างวัด ประวัติเริ่มการสร้างวัด. วัดไทยสิริราชคฤห์ ได้เริ่มก่อตั้งขึ้นเมื่อปี พ.ศ. 2544 โดยมี พระครูปลัดสุวัฒนพุทธิคุณ (วิเชียร วชิรวํโส ดร.) เป็นผู้ริเริ่มดำเนินการก่อสร้าง ในนามพุทธบริษัทชาวไทย โดยดำริจากการจัดงานฉลองอรรถกถาฉบับมหาจุฬาฯ สังคายนาย้อนยุค ณ ถ้ำสัตบรรณคูหา เมื่อปี พ.ศ. 2544 โดยที่ตั้งของวัดไทยสิริราชคฤห์ อยู่บริเวณด้านภูเขาเวภารบรรพต สถานที่ทำปฐมสังคายนาในสมัยพุทธกาล การก่อสร้างวัดไทยสิริราชคฤห์ในระยะแรก ได้รับความอนุเคราะห์จาก พระครูสิทธิปริยัติวิเทศ (พระมหาฉลอง จนฺทสิริ) และนายไซเลนเดอร์ ชาวเมืองราชคฤห์ ดำเนินการจัดหาซื้อที่จากชาวอินเดีย โดยความอุปถัมภ์จากพุทธบริษัทไทย จนสามารถประกอบพิธีวางศิลาฤกษ์เมื่อวันที่ 16 กุมภาพันธ์ พ.ศ. 2546 ตรงกับวันมาฆบูชา โดยมีพระพุทธวงศมุนี (บุญมา ทีปธมฺโม) อดีตเจ้าอาวาสวัดจักรวรรดราชาวาส เป็นประธานวางศิลาฤกษ์ โดยการก่อสร้างวัดไทยสิริราชคฤห์ มีพระเทพโพธิวิเทศ (ทองยอด ภูริปาโล) เจ้าอาวาสวัดไทยพุทธคยา เป็นประธานการก่อสร้าง และมีผู้ถวายปัจจัยในการก่อสร้างและถวายความอุปถัมภ์ในนามพุทธบริษัทชาวไทยตลอดมาจนถึงปัจจุบันที่ตั้งและอาณาเขตของวัดไทย ที่ตั้งและอาณาเขตของวัดไทย. วัดไทยสิริราชคฤห์ ตั้งอยู่บริเวณทิศเหนือ ด้านล่างของภูเขาเวภารบรรพต สถานที่ทำปฐมสังคายนาในสมัยพุทธกาล และตั้งอยู่ทางทิศตะวันตก ห่างจากวัดเวฬุวันมหาวิหาร พระอารามแห่งแรกในพระพุทธศาสนา ประมาณ 500 เมตรรายนามเจ้าอาวาสสิ่งก่อสร้าง สิ่งก่อสร้าง. ศาสนสถานและถาวรวัตถุภายในวัดไทยสิริราชคฤห์ ได้เริ่มดำเนินการก่อสร้างมาตั้งแต่ ปี พ.ศ. 2546 จนถึงปัจจุบัน ประกอบไปด้วย กุฎิพระจำพรรษา จำนวน 9 หลัง, อาคารสถานพยาบาล 2 ชั้น 5 ห้อง 1 หลัง, อาคารปฏิบัติธรรมเฉลิมพระเกียรติ สูง 5 ชั้น 15 ห้อง 1 หลัง, ศาลาโรงทาน จำนวน 1 หลัง, วิหารพระพุทธมงคลราชคฤห์ 1 หลัง, ลานธรรมจักร, เสาหินพระเจ้าอโศฏ, ซุ้มประตูทรงไทยขนาดใหญ่ 1 หลัง, อาคารโรงเรียนวิถีพุทธ 5 ห้อง 1 หลัง, ห้องน้ำรวม 13 ห้อง, กำแพงรอบวัด, ก้องเก็บพัสดุ และสำนักงานกลางของวัด เป็นต้นการติดต่อที่พักสำหรับผู้แสวงบุญชาวไทยการติดต่อที่พักสำหรับผู้แสวงบุญชาวไทย. - ผู้แสวงบุญที่ประสงค์จะพักที่วัดไทยสิริราชคฤห์ ควรแจ้งให้ทางวัดทราบล่วงหน้าก่อนการเดินทาง โทรศัพท์ 0099-91-942106621</doc>
