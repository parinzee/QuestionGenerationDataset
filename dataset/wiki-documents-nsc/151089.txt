<doc id="151089" url="https://th.wikipedia.org/wiki?curid=151089" title="วันเลิฟ">วันเลิฟ "วันเลิฟ" คืออัลบั้มของทาทา ยัง ออกจำหน่ายในช่วงวันที่ 5 - 6 มีนาคม พ.ศ. 2551 เป็นอัลบั้มภาษาไทยชุดที่ 10 และเป็นอัลบั้มที่ 15 เมื่อนับรวมอัลบั้มภาษาอังกฤษด้วย พร้อมกันนี้ยังได้ออกวีซีดี วันเลิฟ เป็นอัลบั้มคาราโอเกะคู่กันอีกด้วย ซึ่งออกจำหน่ายเมื่อวันที่4 เมษายน พ.ศ. 2551ข้อมูลอัลบั้ม ข้อมูลอัลบั้ม. หลังจากห่างหายการทำอัลบั้มภาษาไทยไปกว่า 4 ปี ทาทา ยัง ได้กลับมาร่วมงานกับนักประพันธ์เพลง และผู้อำนวยการสร้างชื่อดัง ในอัลบั้มนี้ทาทา ได้เปลี่ยนภาพลักษณ์ความเป็นสาวเซ็กซี่ของเธอ ออกมาในรูปแบบความเป็นกันเอง สบายๆ อัลบั้มนี้เริ้มบันทึกเสียงตั้งแต่ช่วงเดือนสิงหาคม พ.ศ. 2550 "วันเลิฟ" เป็นผลงานการประพันธ์ของ เล็ก ปุ้ยสงคราม, มานพ สุขพาสน์เจริญ และ Bobby Sukishiwara อำนวยการสร้างโดย Bobby Sukishiwara และ Rock-A-Holix Production ซึ่งออกจำหน่ายเป็นซิงเกิลแรกของอัลบั้มนี้ นอกจากนี้ เล็ก ปุ้ยสงครามยังประพันธ์เพลงอีก 3 เพลงในอัลบั้มนี้ และมานพ สุขพาสน์เจริญยังประพันธ์เพลง "บ้านเดียวกัน" ในอัลบั้มนี้อีกด้วย "วันเลิฟ" ได้รับความนิยมขึ้นชาร์ตอันดับ 7 ในชาร์ตซี๊ด และอันดับ 10 ชาร์ตฮอตเวฟ "ต้นเหตุแห่งความเศร้า" เพลงบัลลาร์ดฟังสบายๆ เป็นผลงานการประพันธ์ของ เล็ก ปุ้ยสงคราม (ผู้ประพันธ์เพลง "วันเลิฟ) และจรส ฟูพร้อมวงศ์ อำนวยการสร้างโดย Bobby Sukishiwara และ Rock-A-Holix Production เผยแพร่เป็นซิงเกิลที่ 2 ต่อจากเพลง "วันเลิฟ" เริ่มเผยแพร่ในวันเดียวกันกับที่วันจำหน่ายอัลบั้ม "ไอล์บียัวร์เฟิร์ส, ยัวร์ลาสแอนด์ยัวร์เอฟรีธิง" เพลงป๊อปจังหวะสนุกสนาน ผลงานการประพันธ์ของ ชาญชัย แซ่ก้วย และ S-TER อำนวยการสร้างโดย Bobby Sukishiwara และ Rock-A-Holix Production เป็นซิงเกิลที่ 3 ของอัลบั้มนี้ "อำ" เป็นซิงเกิลที่ 4 ของอัลบั้มนี้ อันเป็นผลงานการประพันธ์ของ เล็ก ปุ้ยสงคราม, Bobby Sukishiwara เป็นอีกหนึ่งเพลงป๊อปจังหวะสนุกสนาน มีชื่อในภาษาอังกฤษว่า "Kidding"การสนับสนุนยอดขายของอัลบั้มโครงการทาทายัง วันเลิฟ การสนับสนุนยอดขายของอัลบั้ม. โครงการทาทายัง วันเลิฟ. โครงการทาทา ยัง วันเลิฟ เป็นหนึ่งในโครงการสนับสนุนยอดขายของอัลบั้มนี้ โดยมีการจัดโครงการนี้ออกเป็นโครงการย่อยๆ ซึ่งมีกิจกรรมดังต่อไปนี้- วันเลิฟ วันลีฟ : กิจกรรมที่จะสื่อสารความรักต่อสิ่งแวดล้อม ด้วยการใช้ใบไม้เป็นสัญลักษณ์แทนความรักของทุกคนต่อสิ่งแวดล้อม เพียงคนละ 1 บาท รับใบไม้ 1 ใบ รวมพลังกันที่ต้นไม้วันเลิฟ วันลีฟโดยรายได้ทั้งหมดสมทบทุนมูลนิธิชัยพัฒนา - วันเลิฟ วันบุก : กิจกรรมบริจาคหนังสือ - วันเลิฟ วันเมมโมรี: กิจกรรมส่งภาพ - วันเลิฟวันวอยซ์ - วันเลิฟ วันบาท:สมทบทุนมูลนิธิชัยพัฒนาฯ เพื่อช่วยสนับสนุน และส่งเสริมในเรื่องของสิ่งแวดล้อมในประเทศคอนเสิร์ตทัวร์ ทาทายัง วันเลิฟ รักเดียวเพื่อเมืองไทยรายชื่อเพลง</doc>
