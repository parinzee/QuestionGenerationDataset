<doc id="799177" url="https://th.wikipedia.org/wiki?curid=799177" title="แมงมุมแวมไพร์">แมงมุมแวมไพร์ แมงมุมแวมไพร์ หรือ แมงมุมผีดูดเลือด (; ) เป็นแมงมุมขนาดเล็ก จำพวกแมงมุมกระโดดชนิดหนึ่ง เป็นแมงมุมที่มีพฤติกรรมกินเลือดของสัตว์ไม่มีกระดูกสันหลังทางอ้อม โดยเฉพาะยุง โดยเฉพาะชนิด Anopheles gambiae ซึ่งเป็นพาหะสำคัญในการแพร่โรคมาลาเรีย ในยุงตัวเมียที่กินเลือดมาแล้วเต็มท้อง จากการศึกษาของนักวิทยาศาสตร์ในปี ค.ศ. 2012 ซึ่งต่อยอดจากการศึกษาที่มีผู้ทำไว้ในปี ค.ศ. 2003 พบว่าแมงมุมแวมไพร์จะเลือกยุงตัวเมียที่มีเลือดเต็มท้อง มากกว่ายุงตัวเมียที่ยังไม่ได้กินเลือดหรือยุงตัวผู้ โดยการทดลองในห้องปฏิบัติการพบว่า แมงมุมแวมไพร์ใช้การมองเห็นเป็นหลักในการคัดเลือก สะท้อนให้เห็นว่าประสิทธิภาพการรับรู้ด้วยสายตาของแมงมุมกระโดดเป็นไปอย่างดีเยี่ยม โดยแยกแยะเพศของยุงจากหนวดของทั้งสองเพศที่แตกต่างกัน กอรปกับลักษณะของท้องยุงตัวที่ป่องและมีสีแดงว่าได้กินเลือดแล้วเรียบร้อย โดยอาจจะเป็นการมองเห็นภาพแบบสามมิติด้วย เป็นแมงมุมที่กระจายพันธุ์ในเคนยาและอูกันดา ในแถบแอฟริกาตะวันออก</doc>
