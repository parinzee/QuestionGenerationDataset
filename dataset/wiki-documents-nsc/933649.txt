<doc id="933649" url="https://th.wikipedia.org/wiki?curid=933649" title="ปาเวล เนดเวต">ปาเวล เนดเวต ปาเวล เนดเวต (; เกิดวันที่ 30 ตุลาคม ค.ศ. 1972) เป็นอดีตนักฟุตบอลอาชีพชาวเช็กเกียที่เคยเล่นในตำแหน่งกองกลาง และเป็นหนึ่งในนักฟุตบอลชาวเช็กเกียที่ประสบความสำเร็จมากที่สุด เขาคว้าแชมป์ระดับประเทศและทวีปกับลาซีโอ ซึ่งชนะเลิศวินเนอร์สคัพสมัยสุดท้าย ส่วนในการเล่นกับยูเวนตุส เขาพาทีมเข้ารอบยูฟ่าแชมเปียนส์ลีก นัดชิงชนะเลิศ 2003 เนดเวตเป็นผู้เล่นที่สำคัญคนหนึ่งของทีมชาติเช็กเกีย เขาเคยพาทีมชาติเข้าชิงชนะเลิศในฟุตบอลชิงแชมป์แห่งชาติยุโรป 1996 และได้รับการแต่งตั้งเป็นกัปตันทีมในการแข่งขันฟุตบอลชิงแชมป์แห่งชาติยุโรป 2004 ที่เช็กเกียตกรอบรองชนะเลิศด้วยการแพ้กรีซ แต่เนดเวตก็ติดทีมยอดเยี่ยมประจำการแข่งขัน หลังจากนั้น เขาพาทีมชาติผ่านเข้าไปเล่นรอบสุดท้ายของฟุตบอลโลก 2006 นับเป็นครั้งแรกหลังจากที่เชโกสโลวะเกียแยกประเทศ ในการแข่งขัน เนดเวตมีการเล่นที่ว่องไวและกระปรี้กระเปร่า จนได้รับฉายาว่า "" ("Czech Fury") โดยแฟนชาวอิตาลี และฉายา "ปืนใหญ่ของเช็ก" โดยสื่อภาษาอังกฤษ ส่วนฉายาท้องถิ่นคือ Méďa ("หมีน้อย") เนื่องจากนามสกุลของเขาคล้ายคำว่า Medvěd ที่แปลว่าหมีในภาษาเช็ก เนดเวตได้รับรางวัลนักฟุตบอลยอดเยี่ยมแห่งปีของทวีปยุโรปในปี ค.ศ. 2003 โดยเขาเป็นชาวเช็กคนแรกที่ได้รับรางวัลนี้ แต่เป็นครั้งแรกหลังจากการแยกประเทศของเชโกสโลวะเกีย ในช่วงการค้าแข้งของเขา เขาได้รางวัลส่วนตัวหลายรางวัล รวมไปถึงรางวัลเท้าทองคำสมัยที่สองในปี ค.ศ. 2004, นักฟุตบอลชาวเช็กยอดเยี่ยมแห่งปี (สี่สมัย) และลูกบอลทองคำ (หกสมัย) เขามีชื่อติดฟีฟ่า 100 โดยเปเล่ และติดทีมแห่งปีของยูฟ่าในปี ค.ศ. 2003, 2004 และ 2005 เขาเกษียณอาชีพหลังจบฤดูกาล 2008–09 สิ้นสุดการค้าแข้ง 19 ปี เขาลงเล่นเกมลีก 501 นัด (ยิงได้ 110 ประตู) และลงเล่นให้กับทีมชาติ 91 นัด (ยิงได้ 18 ประตู)สถิติอาชีพสโมสร สถิติอาชีพ. สโมสร. อ้างอิง: ลีก, โกปปาอีตาเลีย (ยูเวนตุส), การแข่งขันระดับทวีปยุโรป- หมายเหตุทีมชาติประตูในนามทีมชาติ ทีมชาติ. ประตูในนามทีมชาติ. อ้างอิง:เกียรติประวัติสโมสรเกียรติประวัติ. สโมสร. - สปาร์ตาปราก - เชโกสโลวักเฟิสต์ลีก: 1992–93 - เช็กเฟิสต์ลีก: 1993–94, 1994–95 - เช็กคัพ: 1996- ลาซีโอ - เซเรียอา: 1999–2000 - โกปปาอีตาเลีย: 1997–98, 1999–2000 - ซูแปร์โกปปาอีตาเลียนา: 1998, 2000 - ยูฟ่าคัพวินเนอร์สคัพ: 1998–99 - ยูฟ่าซูเปอร์คัพ: 1999 - ยูฟ่าคัพ: รองชนะเลิศ 1997–98- ยูเวนตุส - เซเรียอา: 2001–02, 2002–03 - ซูแปร์โกปปาอีตาเลียนา: 2002, 2003 - เซเรียบี: 2006–07 - ยูฟ่าแชมเปียนส์ลีก: รองชนะเลิศ 2002–03 - โกปปาอีตาเลีย: รองชนะเลิศ 2001–02, 2003–04ทีมชาติทีมชาติ. - เช็กเกีย - ฟุตบอลชิงแชมป์แห่งชาติยุโรป:- รองชนะเลิศ: 1996 - รอบรองชนะเลิศ: 2004 - ฟีฟ่าคอนเฟเดอเรชันส์คัพ:- อันดับที่สาม: 1997ส่วนตัวส่วนตัว. - ลูกบอลทองคำ: 1998, 2000, 2001, 2003, 2004, 2009 - Největší Čech (รายนามชาวเช็กที่ยิ่งใหญ่): อันดับที่ 41 - นักฟุตบอลชาวเช็กแห่งปี: 1998, 2000, 2003, 2004 - ทีมแห่งปีของสื่อกีฬายุโรป: 2000–01, 2002–03 - นักกีฬาแห่งปีของเช็กเกีย: 2003 - นักฟุตบอลแห่งปีของเซเรียอา: 2003 - นักฟุตบอลต่างประเทศแห่งปีเซเรียอา: 2003 - กองกลางแห่งปีของสโมสรยูฟ่า: 2002–03 - ผู้เล่นแห่งปีของเวิลด์ซอกเกอร์: 2003 - นักฟุตบอลยอดเยี่ยมแห่งปีของทวีปยุโรป: 2003 - ทีมแห่งปีของยูฟ่า: 2003, 2004, 2005 - ทีมยอดเยี่ยมของฟุตบอลชิงแชมป์แห่งชาติยุโรป: 2004 - เท้าทองคำ: 2004 - ฟีฟ่า 100: 2004 - รางวัลฟุตบอลระหว่างประเทศเอฟเอไอ – International Personality: 2012 - สุดยอดทีมแห่งปีของยูฟ่า (ตัวสำรอง; เผยแพร่ในปี ค.ศ. 2015)</doc>
