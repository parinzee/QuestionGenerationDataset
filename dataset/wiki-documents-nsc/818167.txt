<doc id="818167" url="https://th.wikipedia.org/wiki?curid=818167" title="โยชูอา คิมมิช">โยชูอา คิมมิช โยชัว คิมมิช () เกิดเมื่อ 8 กุมภาพันธ์ พ.ศ. 2538 เป็นนักฟุตบอลตำแหน่งกองกลางสัญชาติเยอรมัน ปัจจุบันเล่นให้กับสโมสรฟุตบอลบาเยิร์นมิวนิก และฟุตบอลทีมชาติเยอรมนีอาชีพในสโมสรช่วงต้นถึงชตุทท์การ์ท อาชีพในสโมสร. ช่วงต้นถึงชตุทท์การ์ท. โยชัว คิมมิชเริ่มเล่นฟุตบอลให้แก่สโมสรเฟาเอฟเบเบอซิงเงิน (VfB Bösingen) ในเขตเบอซิงเงิน อำเภอรอทท์ไวล์ (Landkreis Rottweil) ซึ่งเป็นอำเภอบ้านเกิดของเขาในรัฐบาเดิน-เวือร์ทเทมแบร์ก ประเทศเยอรมนี ต่อมาเมื่ออายุได้ 12 ปี คิมมิชย้ายไปเล่นฟุตบอลที่สโมสรเฟาเอฟเบชตุทท์การ์ท แผนกเยาวชน หลังจากที่คิมมิชผ่านชั้นอายุทุกชั้นแล้ว เขาได้ลงแข่งในรายการบุนเดสลีกาชุดเยาวชนระดับสูงสุด (รุ่นอายุไม่เกิน 19 ปี) ฤดูกาล 2012-13 ทั้งสิ้น 21 ครั้ง นอกจากความสำเร็จในด้านฟุตบอลแล้ว ชีวิตการเรียนยังอยู่ในขั้นดีอีกด้วย คิมมิชจบระดับการศึกษาพื้นฐานขั้นสูงสุดของเยอรมัน (Abitur) ด้วยเกรดเฉลี่ย 1.7 ตามระบบการศึกษาเยอรมัน (1 คือดีที่สุด)ไลพ์ซิจ ไลพ์ซิจ. หลังจากที่คิมมิชได้เป็นหนึ่งในทีมเยาวชนชุดเอของสโมสรเฟาเอฟเบชตุทท์การ์ทแล้ว เขาได้เซ็นสัญญาและย้ายไปเล่นให้กับสโมสรแอร์เบ ไลพ์ซิจตั้งแต่ฤดูกาล 2013-14 ซึ่งลงแข่งในรายการลีการะดับ 3 (เมื่อสิ้นฤดูกาลสโมสรได้เลื่อนระดับชั้นขึ้นไปยังบุนเดสลีการะดับสอง) คิมมิชทำสัญญากับสโมสรเป็นเวลาสองปี และจะต่อไปอีกสองปีโดยอัตโนมัติหากเฟาเอฟเบชตุทท์การ์ทไม่ซื้อตัวกลับ คิมมิชลงเล่นให้กับแอร์เบไลพ์ซิจเป็นฤดูกาลแรกในตำแหน่งของนักฟุตบอลอาวุโส จำนวนทั้งสิ้น 26 ครั้งในลีกา และสามารถทำประตูได้ 1 ครั้ง คิมมิชลงสนามครั้งแรกเมื่อวันที่ 28 กันยายน พ.ศ. 2556 (2013) วันที่ 11 ของรายการ ในการเปลี่ยนตัวกับทีอาโก ร็อกเคินบาค นาทีที่ 55 นัดเปิดบ้านพบกับสโมสร SpVgg อุนเทอร์ฮาคิง ซึ่งได้ผลเสมอ 2:2 คิมมิชทำประตูแรกของเขาในฐานะฟุตบอลอาชีพในนัดที่ไปเยือนสโมสร 1. เอฟเซซาร์บรึคเคิน (1. FC Saarbrücken) เมื่อวันที่ 30 พฤศจิกายน พ.ศ. 2556 (วันที่ 18 ของรายการ) และเอาชนะไปด้วยประตู 3:2 หลังจากนั้นเป็นต้นมา เขาถูกจัดให้อยู่ในตำแหน่งเปิดนัดทุก ๆ นัดที่เขาลงเล่น เมื่อสิ้นฤดูกาล สโมสรแอร์เบไลพ์ซิจมีคะแนนมากที่สุดเป็นอันดับสองของตาราง ทำให้คิมมิชและสโมสรเลื่อนระดับขึ้นไปเล่นยังรายการซไวเทอบุนเดสลีกา ในรายการนี้ คิมมิชได้ลงเล่นครั้งแรกเมื่อวันที่ 10 สิงหาคม พ.ศ. 2557 ซึ่งเป็นวันที่สองของรายการ ในนัดเยือนสโมสรเทเอสเฟา 1860 มึนเชิน และเอาชนะไปได้ 3 ประตูต่อ 0บาเยิร์นมิวนิก บาเยิร์นมิวนิก. คิมมิชทำสัญญากับสโมสรฟุตบอลบาเยิร์นมิวนิกตั้งแต่ฤดูกาล 2015–16 โดยสัญญาดังกล่าวจะสิ้นสุดในวันที่ 30 มิถุนายน พ.ศ. 2563 ค่าตัวส่วนใหญ่จ่ายให้กับเฟาเอฟเบชตุทท์การ์ท เนื่องจากก่อนหน้านี้ชตุทท์การ์ทได้เรียกตัวคิมมิชกลับจากไลพ์ซิจและขายให้กับบาเยิร์นมิวนิกโดยตรง คิมมิชมีพัฒนาการทางด้านกีฬาดีขึ้นมากในบาเยิร์นมิวนิก ในเดือนพฤศจิกายน พ.ศ. 2558 อเล็กซานเดอร์ ซอร์นิเกอร์ หัวหน้าผู้ฝึกสอนของสโมสรชตุทท์การ์ทในขณะนั้นถึงกับออกมากล่าวว่าการให้คิมมิชย้ายสโมสรนั้นเป็น "การตัดสินใจที่ผิดพลาดมหันต์" คิมมิชลงแข่งให้บาเยิร์นมิวนิกครั้งแรกเมื่อวันที่ 9 สิงหาคม พ.ศ. 2558 (2015) ในรายการเดเอฟเบโพคาล รอบแรก พบกับเอฟเซ เนิททิงเงิน และเอาชนะไปได้ 1:3 เขาลงแข่งในรายการบุนเดสลีกาครั้งแรกเมื่อวันที่ 12 กันยายน ปีเดียวกัน (วันที่ 4 ของรายการ) ซึ่งบาเยิร์นมิวนิกเปิดบ้านพบกับเอฟเซ เอาก์สบูร์ก จากการเปลี่ยนตัวกับฟิลิปป์ ลาห์มในช่วงทดเวลาบาดเจ็บ นัดนั้นบาเยิร์นเอาชนะเอาก์สบูร์กไปได้ 2:1 คิมมิชลงแข่งครั้งแรกในรายการยูฟ่าแชมเปียนส์ลีก เมื่อวันที่ 16 กันยายน ปีเดียวกัน ในนัดที่บาเยิร์นมิวนิกไปเยือนโอลิมเปียกอส เขาได้ลงในนาทีที่ 76 จากการเปลี่ยนตัวกับชาบี อาลอนโซ ซึ่งบาเยิร์นเอาชนะไปได้ คิมมิชลงเล่นเป็น 11 ตัวจริงครั้งแรกในบุนเดสลีกาเมื่อวันที่ 19 กันยายน พ.ศ. 2558 ในนัดเยือนสโมสรเอสเฟา ดาร์มชตัดท์ 98 และชนะไปด้วยประตู 3:0 และลงเล่นเป็น 11 ตัวจริงครั้งแรกในยูฟ่าแชมเปียนส์ลีกเมื่อวันที่ 29 กันยายน ปีเดียวกัน ในนัดเปิดบ้านพบกับดีนาโมซาเกร็บ และเอาชนะไปได้ 5:0 วันที่ 7 พฤษภาคม พ.ศ. 2559 เมื่อใกล้สิ้นฤดูกาลบุนเดสลีกา (วันที่ 33 จาก 34 วันของรายการ) เป็นที่ทราบกันแล้วว่าบาเยิร์นมิวนิกสามารถคว้าแชมป์บุนเดสลีกาได้อีกสมัย ทำให้คิมมิชได้รับรางวัลนี้เป็นครั้งแรก ต่อมาเมื่อวันที่ 21 พฤษภาคม ปีเดียวกัน บาเยิร์นมิวนิกพร้อมทั้งคิมมิชก็สามารถเอาชนะโบรุสเซียดอร์ทมุนด์ในรายการถ้วยเดเอฟเบโพคาลซึ่งจัดขึ้นในกรุงเบอร์ลิน คิมมิชได้ลงเป็นผู้เล่น 11 ตัวจริงในนัดดังกล่าวและได้เป็นหนึ่งในผู้ดวลลูกโทษ และยังเอาชนะไปด้วยประตู 4:3 ถือเป็นครั้งแรกของคิมมิชที่ได้รับแชมป์ในรายการใหญ่ของประเทศ 2 รายการในปีเดียว คิมมิชทำประตูแรกให้กับบาเยิร์นในรายการบุนเดสลีกา ฤดูกาล 2016–17 เมื่อวันที่ 2 ของรายการในนัดเจอกับสโมสรฟุตบอลชาลเก 04 ซึ่งบาเยิร์นชนะไปด้วยประตู 2:0 สี่วันต่อมา เมื่อวันที่ 13 กันยายน พ.ศ. 2559 คิมมิชสามารถทำประตูที่ 3:0 และ 4:0 ในนัดที่บาเยิร์นเปิดบ้านเอาชนะรอสตอฟไปได้ 5:0 ในรายการยูฟ่าแชมเปียนส์ลีก ซึ่งเป็นประตูแรกของเขาในรายการนี้อาชีพในทีมชาติ อาชีพในทีมชาติ. คิมมิชเริ่มอาชีพนักฟุตบอลทีมชาติตั้งแต่ พ.ศ. 2554 ในทีมชาติชุดอายุไม่เกิน 17 ปี ลงแข่งทั้งสิ้น 2 ครั้ง (วันที่ 12 และ 15 พฤศจิกายน ในนัดพบกับอาเซอร์ไบจาน) ต่อมาในปี พ.ศ. 2556 ในชุดอายุไม่เกิน 18 ปี เขาลงแข่งทั้งสิ้น 5 ครั้ง และในชุดอายุไม่เกิน 19 ปี คิมมิชลงแข่งครั้งแรกเมื่อวันที่ 13 พฤศจิกายน พ.ศ. 2556 นัดเจอกับฝรั่งเศสในบายอนและเอาชนะไปได้ 4:3 เขายังเป็นผู้ยิงประตูตีเสมอ 2:2 ในนัดดังกล่าว ซึ่งถือเป็นประตูแรกของเขาในนามทีมชาติอีกด้วย คิมมิชได้เป็นนักเตะในทีมชาติชุดอายุไม่เกิน 21 ปีและลงแข่งครั้งแรกเมื่อวันที่ 10 และ 14 ตุลาคม พ.ศ. 2557 อยู่ตำแหน่งผู้เล่นสำรอง ในนัดเจอกับยูเครน รอบเพลออฟของรายการฟุตบอลชิงแชมป์แห่งชาติยุโรป รุ่นอายุไม่เกิน 21 ปี ซึ่งจัดขึ้นในเดือนมิถุนายนปีต่อมา วันที่ 17 พฤษภาคม พ.ศ. 2559 คิมมิชถูกเสนอชื่อเบื้องต้นในฐานะผู้เล่นทีมชาติเยอรมนีชุดใหญ่ในรายการฟุตบอลชิงแชมป์แห่งชาติยุโรป 2016 เป็นครั้งแรก คิมมิชลงเล่นในฐานะนักฟุตบอลทีมชาติครั้งแรกเมื่อวันที่ 29 พฤษภาคม พ.ศ. 2559 ในนัดอุ่นเครื่องเจอกับทีมชาติสโลวาเกียที่เมืองเอาก์สบูร์ก ซึ่งเยอรมนีแพ้ด้วยประตู 1:3 ในขณะเดียวกันนั้น คิมมิชก็ได้รับเลือกให้ลงเล่นในยูโร 2016 อย่างเป็นทางการ คิมมิชลงเล่นในรายการฟุตบอลชิงแชมป์แห่งชาติยุโรป 2016ที่จัดขึ้นในฝรั่งเศส รอบแบ่งกลุ่มนัดที่ 3 เยอรมนีเจอกับไอร์แลนด์เหนือ ซึ่งเป็นนัดที่สองที่คิมมิชลงเล่นในฐานะทีมชาติ เมื่อจบรายการ คิมมิชสอบผ่านในการเป็นกองหลังฟุลแบ็คขวาและถูกยกให้เป็นตำแหน่งหลักแก่เขา นอกจากนี้เขายังถูกเลือกให้เป็นผู้เล่นหนึ่งในทีมแห่งรายการ (Team of the Tournament) ประจำยูโร 2016 อีกด้วย คิมมิชทำประตูแรกในฐานะทีมชาติเมื่อวันที่ 4 กันยายน พ.ศ. 2559 ในการแข่งขันฟุตบอลโลก 2018 รอบคัดเลือก ซึ่งเขาสามารถทำประตูที่ 2 ในนาทีที่ 45 ในนัดที่เยอรมนีชนะนอร์เวย์ 3:0 ซึ่งจัดขึ้นในกรุงออสโลสถิติอาชีพสโมสรประตูในนามทีมชาติเกียรติประวัติสโมสรเกียรติประวัติ. สโมสร. - บาเยิร์นมิวนิก - บุนเดสลีกา: 2015–16, 2016–17 - เดเอฟเบโพคาล: 2015–16 - เดเอฟเอล-ซูเปอร์คัพ: 2016, 2017ทีมชาติทีมชาติ. - ฟุตบอลชิงแชมป์แห่งชาติยุโรป รุ่นอายุไม่เกิน 19 ปี: 2014 - ฟุตบอลชิงแชมป์แห่งชาติยุโรป 2016: รอบรองชนะเลิศ - ฟีฟ่าคอนเฟเดอเรชันส์คัพ: 2017ส่วนตัวส่วนตัว. - ระดับชาติ - ฟุตบอลชิงแชมป์แห่งชาติยุโรป - ทีมแห่งทัวร์นาเมนท์: 2016</doc>
