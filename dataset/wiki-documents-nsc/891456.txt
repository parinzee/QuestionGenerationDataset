<doc id="891456" url="https://th.wikipedia.org/wiki?curid=891456" title="สึเกเม็ง">สึเกเม็ง สึเกเม็ง () คือราเม็งประเภทหนึ่งซึ่งจะแยกเส้นกับซุปออกไว้คนละชาม เวลารับประทานก็คีบเส้นไปจุ่มในถ้วยซุป สึเกเม็งบางประเภทก็ใช้เส้นโซบะหรือเส้นอูดงแทนเส้นราเม็ง บางครั้งมักมีการวางวัตถุดิบอย่างแผ่นสาหร่าย, ไข่ฝอย ไว้บนเส้น ซุปของสึเกเม็งเป็นซุปที่เคี่ยวด้วยเวลานานจึงมีความเข้มข้นมากกว่าซุปของราเม็ง สึเกเม็งถือกำเนิดขึ้นใน พ.ศ. 2504 โดยนายคาซูโอะ ยามางิชิ เจ้าของร้านอาหารนามว่า ไดโชเก็ง ในกรุงโตเกียว ก่อนที่เมนูนี้จะแพร่หลายในโตเกียวและทั่วทั้งประเทศญี่ปุ่น ปัจจุบันร้านไดโชเก็งมีสาขามากกว่าร้อยแห่งในประเทศญี่ปุ่น ถือเป็นร้านต้นตำรับของสึเกเม็ง</doc>
