<doc id="235464" url="https://th.wikipedia.org/wiki?curid=235464" title="พระเจ้าหลุยส์ที่ 11 แห่งฝรั่งเศส">พระเจ้าหลุยส์ที่ 11 แห่งฝรั่งเศส พระเจ้าหลุยส์ที่ 11 แห่งฝรั่งเศส ( หรือ ) (3 กรกฎาคม ค.ศ. 1423 - 7 เมษายน ค.ศ. 1498) ทรงเป็นพระมหากษัตริย์แห่งฝรั่งเศสแห่งราชวงศ์วาลัวส์ ผู้ครองราชบัลลังก์ฝรั่งเศสระหว่างวันที่ 22 กรกฎาคม ค.ศ. 1461 จนเสด็จสวรรคตเมื่อวันที่ 30 สิงหาคม ค.ศ. 1483 พระเจ้าหลุยส์ที่ 11 เสด็จพระราชสมภพเมื่อวันที่ 3 กรกฎาคม ค.ศ. 1423 ที่บูร์กในประเทศฝรั่งเศส พระองค์เป็นพระราชโอรสในพระเจ้าชาร์ลส์ที่ 7 และ พระราชินีมารีแห่งราชวงศ์อองชู พระองค์เป็นพระปนัดดาในพระเจ้าชาร์ลส์ที่ 6 และพระราชินีอิสซาเบลลา เป็นพระมหากษัตริย์ผู้ทรงมีความปรีชาสามารถที่สุดพระองค์หนึ่งในการพยายามรวบรวมอำนาจในฝรั่งเศส ในยี่สิบสองปีของการครองราชย์พระองค์ทรงต้องใช้กลวิธีทางการเมืองต่างๆ หรือ “ชักใยแมงมุม” ของการคบคิดและแผนต่างๆ ที่ทำให้ทรงได้รับพระฉายานามว่า “พระราชาแมงมุม” แผนการต่างๆ ของพระองค์ทำให้เกิดศัตรูขึ้นหลายคนที่รวมทั้งพระเจ้าชาร์ลส์ที่ 7 พระราชบิดาของพระองค์เอง, ชาร์ลส์แห่งวาลัวส์ ดยุคแห่งเบร์รี (Charles de Valois, Duc de Berry) พระอนุชา และชาร์ลส์เดอะโบลด์ ดยุคแห่งเบอร์กันดี ผู้เป็นศัตรูคนสำคัญที่สุด พระองค์ทรงมีชื่อเสียงว่าเป็นผู้มีความเจ้าเล่ห์และบางครั้งก็ออกไปทางโหดร้าย จุดประสงค์ในการครองแผ่นดินของพระองค์คือการพยายามลดอำนาจของขุนนางและเพิ่มอำนาจให้แก่สถาบันพระมหากษัตริย์</doc>
