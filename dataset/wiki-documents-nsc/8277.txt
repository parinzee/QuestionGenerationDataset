<doc id="8277" url="https://th.wikipedia.org/wiki?curid=8277" title="แบทแมน">แบทแมน แบทแมน () เป็นตัวละครซูเปอร์ฮีโร่ ที่ปรากฏในหนังสือการ์ตูนของดีซีคอมิกส์ ตัวละครถูกสร้างโดยบ็อบ เคน และ บิล ฟิงเกอร์ ปรากฏตัวครั้งแรกใน ดีเทคทีฟ คอมิคส์ (Detective Comics #27 (พฤษภาคม 1939) มีชื่อดั้งเดิมคือ the Bat-Man และชื่ออื่น ๆ เช่น The Caped Crusader , The Dark Knight และ The World's Greatest Detective แบทแมนเป็นชื่อนามแฝงของ บรูซ เวย์น เศรษฐีชาวอเมริกัน และเจ้าของธุรกิจเวย์น เอ็นเทอร์ไพรซ์ หลังจากที่โทมัสและมาร์ธา พ่อและแม่ของเขาถูกฆาตกรรมเมื่อตอนที่เขายังเป็นเด็ก เขาปฏิญาณว่าตนว่าจะจับอาชญากรดังกล่าวมาลงโทษให้ได้ บรูซฝึกซ้อมตนเองทั้งร่างกาย จิตใจและสติปัญญาเพื่อใช้ในการรับมือกับเหล่าอาชญกรทุกรูปแบบ แบทแมนดำเนินเรื่องใน ก็อธแธมซิตี้ และยังมีตัวละครที่คอยสนับสนุนอย่าง พ่อบ้าน อัลเฟรด เพนนีเวิร์ธ , ข้าราชการตำรวจ เจมส์ กอร์ดอน และพันธมิตรคู่ซี้อย่าง โรบิน โดยมีลักษณะแตกต่างจากซูเปอร์ฮีโร่อื่น ๆ ทั่วไป คือ แบทแมนไม่ได้มีพลังวิเศษ แต่ใช้ความสามารถทางสติปัญญา และศิลปะการต่อสู้ เขาก็ไม่ย้อท้อในการปราบอาชญกรหลากหลายรูปแบบ โดยศัตรูวายร้ายตัวฉกาจของแบทแมนก็คือโจ๊กเกอร์ เบน แอฟเฟล็ก สวมบทเป็นแบทแมนปรากฏตัวในจักรวาลขยายดีซีในภาพยนตร์ได้แก่แบทแมน ปะทะ ซูเปอร์แมน แสงอรุณแห่งยุติธรรม, ทีมพลีชีพ มหาวายร้าย, จัสติซ ลีกประวัติการสร้างและการตีพิมพ์ ประวัติการสร้างและการตีพิมพ์. เริ่มต้นในปี พ.ศ. 2482 (ค.ศ 1939) ค่ายพิมพ์ เนชันแนล พับบลิคเคชั่น (National Publication) (ปัจจุบันเปลี่ยนมาเป็น ดีซี คอมิคส์) ซึ่งปัจจุบันเป็นส่วนหนึ่งของบริษัท ไทม์วอร์เนอร์ (Time Warner) ได้ประสบความสำเร็จจากเรื่องซุปเปอร์แมนในต้องการตัวละครเพิ่ม บ็อบ เคน ได้สร้างตัวละครซุปเปอร์ฮีโร่ชื่อ เบิร์ดแมน (Birdman) ด้วยความร่วมมือจาก บิล ฟิงเกอร์ ได้เปลี่ยนจากหน้ากากนก มาเป็นหมวกคลุมทั้งหัว และได้เปลี่ยนจากปีกนกมาเป็นผ้าคลุม และได้เปลี่ยนชื่อมาเป็น ไรแมน ในภายหลัง มีหลายคนให้ความเห็นว่า ลักษณะของของแบทแมนได้แรงบันดาลใจมาจากตัวละครอย่าง หน้ากากโซโร , แฟนทอม , เชอร์ล็อก โฮมส์ , ซูเปอร์แมน , ดิก เทรซี หรือแม้แต่ภาพวาดของเลโอนาร์โด ดา วินชี ในช่วงเริ่มต้น แบทแมนมีลักษณะของคนที่ต้องการล้างแค้น ใช้ความรุนแรงและปืนพก หลังจากนั้นแบทแมนก็ได้โด่งดังไปทั่ว เพราะความรุนแรงของเนื้อเรื่อง ถึงขนาดที่แผนกเนชั่นแนลคอมิกบุกส์ ได้เปลี่ยนมาเป็น บริษัทเนชั่นแนลคอมิกบุกส์ หลังจากนั้น ทางบริษัทได้ปรับเปลี่ยนความรุนแรงให้ลดลงเพื่อเพิ่มผู้อ่านในกลุ่มเยาวชน และเคนได้คิดตัวละครขึ้นมาใหม่คือ พัค ในขณะที่ ฟิงเกอร์ได้คิดตัวละคร โรบิน หลังจากนั้น คู่หูแบทแมนกับโรบิน ก็ฮิตติดตลาดกลายเป็นขวัญใจของผู้คนในช่วงนั้นมาจนถึงทุกวันนี้ตัวละครและประวัติ ตัวละครและประวัติ. ในเรื่อง แบทแมนคือเศรษฐีชื่อ บรูซ เวย์น ที่สูญเสียพ่อแม่ โทมัสและมาร์ธา เวย์นไปตั้งแต่เด็กจากการถูกฆ่าชิงทรัพย์ จึงทำให้เขาต้องเป็นแบทแมนออกไปกำจัดเหล่าอาชญากรพร้อมกับคู่หูของเขาโรบิน และพบเจอกับเหล่าวายร้ายมากหน้าหลายตา เช่น Joker , Two-Face , Penguin เป็นต้นภาพยนตร์ ภาพยนตร์. เรื่องราวของแบทแมน สร้างเป็นภาพยนตร์หลายครั้ง ดังนี้- Batman (1943) ซีรีส์ - Batman and Robin (1949) ซีรีส์ - Batman (1966) - อดัม เวสต์ (มนุษย์ค้างคาว) และ เบิร์ต วอร์ด (โรบิน) ร่วมด้วย ซีซ่าร์ โรเมโร (โจ๊กเกอร์) , ลี เมริเวเธอร์ (นางแมวป่า) ฯลฯ - Batman (1966-1968) ซีรีส์ - คู่แสดงนำเดิม ร่วมด้วย อีวอน เครก (แบทเกิร์ล) , ซีซ่าร์ โรเมโร (โจ๊กเกอร์) , จูลี่ นิวม่า / ลี เมริเวเธอร์ / เออธ่า คิตต์ (แคทวูแมน) , แฟรงค์ กอร์ชิน (เดอะริดเลอร์) ฯลฯ - Batman (1989) กำกับโดย ทิม เบอร์ตัน - ไมเคิล คีตัน (แบทแมน) , แจ๊ค นิโคลสัน (โจ๊กเกอร์) - Batman Returns (1992) กำกับโดย ทิม เบอร์ตัน - แบทแมน (เดิม) , มิเชล ไฟเฟอร์ (แคทวูแมน) และ แดนนี เดอวิโต (เพนกวิน) - Batman Forever (1995) กำกับโดย โจเอล ชูมัคเกอร์ - วัล คิลเมอร์ (แบทแมน) , จิม แครี่ย์ (เดอะริดเลอร์) และ ทอมมี่ ลี โจนส์ (ทูเฟซ) - Batman & Robin (1997): กำกับโดย โจเอล ชูมัคเกอร์ - จอร์จ คลูนีย์ (แบทแมน) , อาร์โนลด์ ชวาร์เซเน็กเกอร์ (มร.ฟรีซ) และ อูม่า เทอร์แมน (พอยซันไอวี่ ) นอกจากนี้ยังมีบทบาทของโรบินและแบทเกิร์ลด้วย - Batman Begins (2005) ต้นกำเนิดแบทแมน กำกับโดย คริสโตเฟอร์ โนแลน - คริสเตียน เบล (แบทแมน) ตัวร้ายคือ ราซ อัล กูล และ สแกร์โครว (ดร.โจนาธาน เครน) - The Dark Knight (2008): (ภาคต่อของ Batman Begins) กำกับโดย คริสโตเฟอร์ โนแลน - ตัวร้ายคือโจ๊กเกอร์ และเปิดตัว ฮาร์วีย์ เดนท์ อัยการของเมืองก็อทแธม - The Dark Knight Rises (2012): ภาคจบของไตรภาค The Dark Knight กำกับโดย คริสโตเฟอร์ โนแลน - แอนน์ แฮททาเวย์ (แคทวูแมน) , เบน - Gotham (2014) ทีวีซีรีส์: เป็นจุดเริ่มต้นเรื่องราวก่อนหน้าที่จะมีแบทแมน ของสารวัตรเจมส์ กอร์ดอนและเหล่าตัวร้ายในเมืองกอตแทมนักแสดง</doc>
