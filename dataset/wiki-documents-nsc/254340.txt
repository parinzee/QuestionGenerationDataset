<doc id="254340" url="https://th.wikipedia.org/wiki?curid=254340" title="(เดย์ลองทูบี) โคลสทูยู">(เดย์ลองทูบี) โคลสทูยู "(เดย์ลองทูบี) โคลสทูยู" () เป็นเพลงดังที่แต่งโดยเบิร์ต แบแคแรกและฮัล เดวิด บันทึกเสียงครั้งแรกโดยริชาร์ด แชมเบอร์เลน ออกวางขายในชื่อ "They Long to Be Close to You" (ไม่มีวงเล็บ) ซึ่งเป็นซิงเกิ้ลหน้าหลังของเพลงดัง "Blue Guitar" แต่ต่อมาบันทึกเสียงโดย ดิออน วอร์วิก ในปี 1963 และนำมาบันทึกเสียงโดยการเรียบเรียงใหม่ของเบิร์ต แบแคแรกในปี 1968 แต่เวอร์ชันที่เป็นที่รู้จักที่สุดคือของวง เดอะคาร์เพนเทอร์ส ในปี 1970 เป็นเพลงฮิตเพลงแรกของพวกเขา ขึ้นอันดับ 1 ในอเมริกา และ 6 ในอังกฤษ เป็นเพลงที่ทำให้วงนี้ได้รับรางวัล Grammy ถึง 2 รางวัลคือ Best New Artist (ศิลปินหน้าใหม่ยอดเยี่ยม) และ Best Contemporary Vocal Performance by a Duo, Group or Chorus โดยครั้งแรกที่ปล่อยออกมาเป็นซิงเกิลเขียนเพียงแค่ Close To You เท่านั้น ปัจจุบันเพลงนี้ถูกบรรจุอยู่ใน Grammy Hall of Fame ด้วยรายละเอียดอื่น ๆ รายละเอียดอื่น ๆ. เพลงนี้เป็นซิงเกิ้ลแรกจากอัลบั้มที่ 2 ของวงคาร์เพนเทอร์ส Close To You หลังจากที่เพลง Ticket To Ride ซิงเกิ้ลก่อนหน้านั้นไม่ค่อยประสบความสำเร็จเท่าที่ควร (อันดับที่ 54 ในอเมริกา) และอัลบั้มแรก Offering ไม่สามารถทำตลาดได้ แต่จากการให้โอกาสอีกครั้งของ เฮิร์บ อัลเพิร์ต ทำให้พวกเขาได้รับโอกาสที่ทำงานเพลงอีกชุด (They Long To Be) Close To You ถูกเรียบเรียงออกมา 3 ครั้งโดยริชาร์ด คาร์เพนเทอร์ส จนผ่านความเห็นชอบจาก เฮิร์บ และถูกปล่อยออกมาเป็นซิงเกิ้ลที่ 2 ถัดจาก Ticket To Ride โดยที่เฮิร์บเองได้ถามริชาร์ดถึงเพลงนี้ว่าผลน่าจะเป็นอย่าง ซึ่งริชาร์ดเองก็ไม่มั่นใจนักโดยตอบเฮิร์บไปว่าถ้าไม่ขึ้นอันดับที่ 1 ก็ไม่เข้าชาร์ทเลย (สมัยกลางยุค 60s ถึงต้น 70s ดนตรีร็อคแอนด์โรลยังครองตลาด) ผลคือเพลงนี้ไต่สู่ชาร์ทอเมริกาได้อย่างรวดเร็วจากสัปดาห์หนึ่งไปสัปดาห์หนึ่งจนขึ้นสู่อันดับที่ 1 และครองอันดับได้นาน 4 สัปดาห์ทีเดียว มียอดจำหน่ายเกินกว่า 1 ล้านแผ่นในอเมริกาและเป็นแผ่นเสียงทองคำแผ่นแรกของวง เพลงนี้ทำให้วงคาร์เพนเทอร์สประสบความสำเร็จและเริ่มต้นเป็นที่รู้จักของแฟนเพลง</doc>
