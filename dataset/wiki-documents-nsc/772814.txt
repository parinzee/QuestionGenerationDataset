<doc id="772814" url="https://th.wikipedia.org/wiki?curid=772814" title="การผ่อนคลายความตึงเครียดสหรัฐ–คิวบา">การผ่อนคลายความตึงเครียดสหรัฐ–คิวบา การผ่อนคลายความตึงเครียดคิวบา (; ) เป็นการฟื้นความสัมพันธ์คิวบา–สหรัฐอเมริกาซึ่งเริ่มในเดือนธันวาคม 2557 ยุติความเป็นปรปักษ์ระหว่างสองประเทศที่กินเวลา 54 ปี ในเดือนมีนาคม 2559 บารัก โอบามาเป็นประธานาธิบดีสหรัฐคนแรกที่เยือนคิวบานับแต่ปี 2471 วันที่ 17 ธันวาคม 2557 ประธานาธิบดีสหรัฐ บารัก โอบามา และประธานาธิบดีคิวบา ราอูล กัสโตร ประกาศการเริ่มกระบวนการปรับความสัมพันธ์ระหว่างคิวบาและสหรัฐให้เป็นปกติ ความตกลงการปรับให้เป็นปกติมีการเจรจาทางลับหลายเดือนก่อนหน้านั้น ซึ่งอำนวยความสะดวกโดยสมเด็จพระสันตะปาปาฟรานซิส และส่วนใหญ่มีรัฐบาลแคนาดาเป็นเจ้าภาพ มีการจัดการประชุมทั้งในประเทศแคนาดาและนครวาติกัน ความตกลงนี้จะยกเลิกการจำกัดการท่องเที่ยวของสหรัฐบางส่วน มีการจำกัดเงินที่ส่งไปให้น้อยลง การเข้าถึงระบบการเงินคิวบาของธนาคารสหรัฐ และการเปิดสถานเอกอัครราชทูตสหรัฐในกรุงฮาวานาและสถานเอกอัครราชทูตคิวบาในกรุงวอชิงตัน ดี.ซี. ใหม่ ซึ่งทั้งสองถูกปิดในปี 2504 หลังการยุติความสัมพันธ์ทางทูตอันเป็นผลจากคิวบาเป็นพันธมิตรใกล้ชิดกับสหภาพโซเวียต วันที่ 14 เมษายน 2558 รัฐบาลโอบามาประกาศว่า ประเทศคิวบาจะถูกถอดจากรายการรัฐผู้สนับสนุนการก่อการร้ายของสหรัฐ และมีผลอย่างเป็นทางการในวันที่ 29 พฤษภาคม 2558 เป็นสัญลักษณ์ว่าสหรัฐออกจากความขัดแย้งสงครามเย็นและความตึงเครียดต่อความสัมพันธ์คิวบา–สหรัฐ วันที่ 20 กรกฎาคม 2558 "ส่วนผลประโยชน์" ของคิวบาและสหรัฐในกรุงวอชิงตันและฮาวานาตามลำดับมีการยกระดับเป็นสถานเอกอัครราชทูต</doc>
