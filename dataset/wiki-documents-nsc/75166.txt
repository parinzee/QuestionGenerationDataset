<doc id="75166" url="https://th.wikipedia.org/wiki?curid=75166" title="ตาอูมาตาฟากาตังกีฮังกาโกอาอูอาอูโอตามาทีอาโปกาอีเฟนูอากีตานาตาฮู">ตาอูมาตาฟากาตังกีฮังกาโกอาอูอาอูโอตามาทีอาโปกาอีเฟนูอากีตานาตาฮู ตาอูมาตาฟากาตังกีฮังกาโกอาอูอาอูโอตามาทีอาโปกาอีเฟนูอากีตานาตาฮู เป็นชื่อเนินเขาแห่งหนึ่งในประเทศนิวซีแลนด์ ซึ่งมีความสูง 305 เมตรจากระดับน้ำทะเล อยู่ติดกับเมืองโปรังกาฮาอู (Porangahau) ทางใต้ของไวปูกูราอู (Waipukurau) ในทางตอนใต้ของอ่าวเฮวค์ (Hawke's Bay) สะกดในภาษามาวรีว่า "Taumata­whakatangihanga­koauau­o­tamatea­turi­pukakapiki­maunga­horo­nuku­pokai­whenua­kitanatahu" คนท้องถิ่นมักจะเรียกสั้น ๆ ว่า ตาอูมาตา (Taumata) เพื่อความสะดวกในการสนทนา ฐานข้อมูลชื่อสถานที่ทางภูมิศาสตร์ของนิวซีแลนด์ซึ่งควบคุมดูแลโดยสารสนเทศที่ดินแห่งนิวซีแลนด์ (LINZ) บันทึกชื่อไว้ว่า "Taumata­whakatangihanga­koauau­o­tamatea­pokai­whenua­ki­tana­tahu" (สั้นกว่าภาษามาวรี) มันได้รับการยกย่องว่าเป็นชื่อสถานที่ที่ยาวที่สุดในประเทศที่พูดภาษาอังกฤษ และเป็นชื่อสถานที่ที่ยาวเป็นอันดับสองของโลก ตามที่ปรากฏใน Wises New Zealand Guide และรายงานใน New Zealand Heraldความหมาย ความหมาย. ชื่อที่ปรากฏอยู่บนป้ายซึ่งใช้ชื่อในรูปแบบที่สอง สามารถแปลความหมายอย่างหยาบ ๆ ได้ว่า: จุดยอดของเนินเขา ที่ซึ่งผู้ชายคนหนึ่งที่มีเข่าอันใหญ่โต ได้ไถลลง ปีนขึ้น และกลืนกินภูเขาต่าง ๆ เป็นผู้ซึ่งรู้จักกันดีว่าเป็นผู้กินผืนดิน (land eater) และเป่าขลุ่ยจมูกให้สุดที่รักของเขาฟัง</doc>
