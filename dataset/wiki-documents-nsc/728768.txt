<doc id="728768" url="https://th.wikipedia.org/wiki?curid=728768" title="สถานีขนส่งผู้โดยสารกรุงเทพ (บางนา)">สถานีขนส่งผู้โดยสารกรุงเทพ (บางนา) สถานีขนส่งผู้โดยสารกรุงเทพฯ (บางนา) เป็นโครงการสถานีขนส่งในอนาคต สำหรับใช้รับส่งผู้โดยสารจากภาคตะวันออกเลียบชายฝั่ง โดยสถานีขนส่งแห่งนี้ ตั้งอยู่ร่วมกับศูนย์การค้าแบงค็อก มอลล์ ถนนเทพรัตน บนพื้นที่จำนวน 7 ไร่ 3 งาน 5 ตารางวาเท่ากับสถานีเดิม โดยสถานีดังกล่าวเป็นการย้ายสถานีขนส่งจากสถานีเอกมัยเดิมมาตั้งใหม่ร่วมกับโครงการศูนย์การค้าแบงค็อก มอลล์ ของกลุ่มเดอะมอลล์ เพื่อเป็นการเติมเต็มให้โครงการศูนย์การค้ากลายเป็นย่านการค้าที่สำคัญอีกย่านหนึ่งของกรุงเทพมหานคร มีกำหนดการก่อสร้างภายในปี พ.ศ. 2562 และกำหนดเปิดใช้งานภายในปี พ.ศ. 2566 พร้อมกับการเปิดให้บริการของศูนย์การค้าลักษณะอาคารสถานีขนส่ง ลักษณะอาคารสถานีขนส่ง. ตัวสถานีขนส่งใช้พื้นที่ชั้น G ร่วมกับศูนย์การค้าแบงค็อก มอลล์ มีการแบ่งช่องจำหน่ายบัตรโดยสารออกเป็นรูปแบบเดียวกับสถานีรับส่งผู้โดยสารอากาศยานภายในเมือง และจัดทำให้เสมือนกับการใช้บริการที่สนามบินทั้งหมด ตัวชานชาลาจะแบ่งออกเป็นทั้งหมดสามฝั่ง ประกอบด้วยชานชาลาสำหรับจอดรถประจำทางปรับอากาศชั้น 1 และชั้น 2 และชานชาลาสำหรับจอดรถตู้ร่วมให้บริการ ภายในอาคารยังประกอบไปด้วยพื้นที่พาณิชยกรรมขนาดใหญ่ของกลุ่มเดอะมอลล์ ไม่ว่าจะเป็นซูเปอร์มาร์เก็ต ห้างสรรพสินค้า โรงภาพยนตร์ในเครือเมเจอร์ซีนีเพล็กซ์ ศูนย์สุขภาพ ร้านค้า ร้านอาหาร และศูนย์ประชุมขนาดใหญ่เป็นต้นระบบขนส่งมวลชนเชื่อมต่อกับสถานีรถโดยสารประจำทาง ขสมก.ระบบขนส่งมวลชนเชื่อมต่อกับสถานี. รถโดยสารประจำทาง ขสมก.. - ถนนสุขุมวิท : ทางเข้าสถานีขนส่งฝั่งถนนสุขุมวิท สาย 2, 23, 25, 45, 116, 507, 508, 511 - ถนนสุขุมวิท : ทางด่วนสี่แยกบางนา-ตราด สาย 2 (ทางด่วน), 23 (ทางด่วน), 25 (ทางด่วน), 45 (ทางด่วน), 102, 129, 142, 508 (ทางด่วน), 511 (ทางด่วน), 536 - ถนนบางนา-ตราด : มหาวิทยาลัยรามคำแหง วิทยาเขตบางนา สาย 180, 139, 38, 46, 48, 1141 - ถนนบางนา-ตราด : ท่าอากาศยานสุวรรณภูมิ สาย 558 - ถนนบางนา-ตราด : เคหะบางพลี สาย 132, 133 - ถนนบางนา-ตราด : บางปะกง(อู่พานทอง) สาย 365 - ถนนบางนา-ตราด : อู่เมกาบางนา สาย 2 (พิเศษ), 23 (พิเศษ), 45 (พิเศษ)รถไฟฟ้าบีทีเอสรถไฟฟ้าบีทีเอส. - สายสุขุมวิท : สถานีอุดมสุข และ สถานีบางนา (มีทางเดินลอยฟ้าสร้างจากสถานีบางนาจนถึงสถานีอุดมสุขตามถนนสุขุมวิท ระหว่างทางเดินสามารถเชื่อมต่อกับศูนย์ไบเทค และอาคารเดอะคอสท์บางนาได้) - สายสุวรรณภูมิ : สถานีไบเทคบางนา (โครงการ)</doc>
