<doc id="117699" url="https://th.wikipedia.org/wiki?curid=117699" title="ดาวีด ฌีโนลา">ดาวีด ฌีโนลา ดาวีด ฌีโนลา () อดีตเป็นนักฟุตบอลชาวฝรั่งเศส เกิดเมื่อวันที่ 25 มกราคม ค.ศ. 1967 (พ.ศ. 2510) เขาเกิดที่เมืองกาแซ็ง (Gassin) ซึ่งอยู่ทางทิศตะวันออกเฉียงใต้ของประเทศฝรั่งเศส เขาเริ่มเล่นฟุตบอลในระดับสโมสรกับทีมตูลง (Toulon) ในระหว่างปี ค.ศ. 1985-88, ทีมแอร์เซแอ็ฟ ปารี (RCF Paris) ในระหว่างปี ค.ศ. 1985-90, ทีมแบร็สต์ (Brest) ในระหว่างปี ค.ศ. 1990-92, ทีมปารีแซ็ง-แฌร์แม็ง (Paris Saint-Germain) ในระหว่างปี ค.ศ. 1992-95, ทีมนิวคาสเซิลยูไนเต็ด (Newcastle United) ในระหว่างปี ค.ศ. 1995-97, ทีมทอตนัมฮอตสเปอร์ (Tottenham Hotspur) ในระหว่างปี ค.ศ. 1997-2000, ทีมแอสตันวิลลา (Aston Villa) ในระหว่างปี ค.ศ. 2001-02 และทีมเอฟเวอร์ตัน (Everton) ในปี ค.ศ. 2002 ในปี ค.ศ. 1999 เขาได้รับรางวัลนักฟุตบอลยอดเยี่ยมแห่งปี จากการโหวตของบรรดานักฟุตบอลในพรีเมียร์ลีก และรางวัลนักฟุตบอลยอดเยี่ยมแห่งปี จากการโหวตของสมาคมนักข่าวกีฬาฟุตบอล และในปีเดียวกันนั้น เขาก็ได้ครองถ้วยชนะเลิศลีกคัพ (League Cup) ร่วมกับทีมทอตนัมฮอตสเปอร์ซึ่งเขาเล่นอยู่ในขณะนั้นอีกด้วย</doc>
