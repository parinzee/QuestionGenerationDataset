<doc id="414757" url="https://th.wikipedia.org/wiki?curid=414757" title="แผ่นดินไหวในรัฐสิกขิม พ.ศ. 2554">แผ่นดินไหวในรัฐสิกขิม พ.ศ. 2554 แผ่นดินไหวในรัฐสิกขิม พ.ศ. 2554 หรือรู้จักกันว่า แผ่นดินไหวหิมาลัย พ.ศ. 2554 เป็นแผ่นดินไหวแมกนิจูด 6.9 มีศูนย์กลางอยู่ภายในพื้นที่อนุรักษ์กันเจนชุงคา ใกล้พรมแดนเนปาลและรัฐสิกขิมของอินเดีย เมื่อเวลา 18.10 น. ตามเวลาท้องถิ่น (12:40 UTC) ของวันที่ 18 กันยายน พ.ศ. 2554 แผ่นดินไหวครั้งนี้สามารถรู้สึกได้ทั้งอินเดียตะวันออกเฉียงเหนือ เนปาล ภูฏาน บังกลาเทศและทิเบตใต้ มีผู้เสียชีวิตจากเหตุแผ่นดินไหวอย่างน้อย 111 คน ผู้เสียชีวิตส่วนใหญ่อยู่ในรัฐสิกขิม โดยมีรายงานการเสียชีวิตทั้งในและใกล้ Singtam ในเขตสิกขิมตะวันออก อาคารหลายหลังพังทลายในกังต๊อก มีผู้เสียชีวิตสิบเอ็ดคนในเนปาล รวมทั้งสามคนหลังกำแพงถล่มลงในสถานทูตอังกฤษในกรุงกาฐมาณฑุ ที่อื่น ความเสียหายทางโครงสร้างเกิดขึ้นในบังกลาเทศ ภูฏาน และทั่วประเทศทิเบต มีผู้เสียชีวิตยืนยันอีกเจ็ดคนในทิเบต แผ่นดินไหวครั้งนี้เป็นแผ่นดินไหวสำคัญครั้งที่สี่ในอินเดียจนถึงเดือนกันยายน พ.ศ. 2554</doc>
