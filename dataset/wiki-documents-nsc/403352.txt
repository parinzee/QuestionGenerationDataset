<doc id="403352" url="https://th.wikipedia.org/wiki?curid=403352" title="การลงประชามติแยกรัฐควิเบกเป็นเอกราช พ.ศ. 2538">การลงประชามติแยกรัฐควิเบกเป็นเอกราช พ.ศ. 2538 การลงประชามติแยกรัฐควิเบกเป็นเอกราช พ.ศ. 2538 เป็นการลงประชามติครั้งที่สองซึ่งถามผู้มีสิทธิ์เลือกตั้งในรัฐควิเบก ประเทศแคนาดา ว่ารัฐควิเบกควรแยกตัวจากแคนาดาและจัดเป็นรัฐอิสระหรือไม่ โดยคำถามว่า: "คุณเห็นด้วยหรือไม่ที่ควิเบกควรเป็นเอกราชหลังทำคำเสนออย่างเป็นทางการต่อแคนาดาสำหรับความร่วมมือทางเศรษฐกิจและการเมืองแบบใหม่ภายในขอบเขตของร่างกฎหมายซึ่งเกี่ยวข้องกับอนาคตของควิเบกและของความตกลงที่ลงนามเมื่อวันที่ 12 มิถุนายน พ.ศ. 2538" การลงประชามติ พ.ศ. 2538 แตกต่างจากการลงประชามติแยกรัฐควิเบกเป็นเอกราชครั้งแรกเมื่อ พ.ศ. 2523 ตรงที่ คำถามเมื่อ พ.ศ. 2523 นั้นเสนอเพื่อเจรจา "เอกราช-ความสัมพันธ์" กับรัฐบาลแคนาดา ขณะที่คำถามเมื่อ พ.ศ. 2538 เสนอ "เอกราช" ตลอดจนข้อเสนอความร่วมมือแบบรับเลือกกับส่วนที่เหลือของแคนาดา การลงประชามติมีขึ้นในวันที่ 30 ตุลาคม พ.ศ. 2538 ผลปรากฏว่า รัฐควิเบกยังคงเป็นส่วนหนึ่งของแคนาดาต่อไป ด้วยคะแนนเสียงเฉียดฉิว 50.58% ต่อ 49.42%ผล ผล. ขณะมีการลงประชามติ สมเด็จพระราชินีกำลังประทับอยู่ที่จุดแวะเติมน้ำมันในลอสแอนเจลิสระหว่างทางไปยังการประชุมประมุขรัฐบาลเครือจักรภพ พ.ศ. 2538 ในออกแลนด์ ประเทศนิวซีแลนด์ พระองค์ทรงขอให้นักบินยังไม่นำเครื่องขึ้นจนกว่าจะทรงทราบผลการลงประชามติ การแยกรัฐควิเบกเป็นเอกราชนั้นถูกปฏิเสธโดยผู้มีสิทธิ์เลือกตั้ง แต่มีช่องว่างน้อยกว่าใน พ.ศ. 2523 โดย 50.58% เลือก "ไม่" และ 49.42% เลือก "ใช่" สถิติ 94% ของผู้ลงทะเบียนในรัฐควิเบก 5,087,009 คน ไปใช้สิทธิ์ ผลเลือก "ใช่" ส่วนใหญ่อยู่ในหน่วยเลือกตั้งสภานิติบัญญัติแห่งชาติ 81 หน่วยจาก 125 หน่วย แต่มีแนวโน้มเป็นหน่วยที่มีประชากรน้อย ยกเว้นพื้นที่ชนพื้นเมือง การเลือก "ไม่" ส่วนใหญ่กระจุกตัวอยู่ในหน่วยเลือกตั้งเขตเมือง</doc>
