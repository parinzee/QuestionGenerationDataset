<doc id="735677" url="https://th.wikipedia.org/wiki?curid=735677" title="ศาลเจ้าอะสึตะ">ศาลเจ้าอะสึตะ ศาลเจ้าอะสึตะ () เป็นศาลเจ้าชินโต ตั้งอยู่ในเขตอะสึตะ นครนะโงะยะ ในจังหวัดไอชิ เชื่อกันว่าก่อตั้งในรัชสมัยจักรพรรดิเคโก (ค.ศ. 71-130) บางครั้งคนท้องถิ่นจะเรียกศาลเจ้านี้ว่า อะสึตะ-ซะมะ หรืออย่างสั้นๆว่า มิยะ ศาลเจ้าแห่งนี้เป็นศาลเจ้าที่เก่าแก่เป็นอันดับสองในญี่ปุ่น รองจากศาลเจ้าใหญ่อิเซะในจังหวัดมิเอะและมีพื้นที่กว่าสองแสนตารางเมตร ในแต่ละมีมีนักท่องเที่ยวเข้าเยี่ยมชมศาลเจ้าแห่งนี้กว่า 9 ล้านคน และในแต่ละปีจะมีการจัดเทศกาลและพิธีกรรมที่ศาลเจ้าแห่งนี้กว่า 70 ครั้ง ศาลาพระคลัง (บุงกะเด็ง) ของศาลเจ้าอะสึตะ เป็นที่เก็บรักษาโบราณวัตถุมากกว่า 4,000 ชิ้น ซึ่งรวมไปถึงพระราชทรัพย์ทางวัฒนธรรม 174 ชิ้น ตลอดจนดาบสั้น คุซะนะงิ หนึ่งในสามราชกกุธภัณฑ์ซึ่งเป็นหนึ่งในสมบัติที่สำคัญที่สุดของชาติญี่ปุ่น</doc>
