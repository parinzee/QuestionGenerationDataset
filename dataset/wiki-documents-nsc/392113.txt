<doc id="392113" url="https://th.wikipedia.org/wiki?curid=392113" title="สมปอง สอเหลบ">สมปอง สอเหลบ สมปอง สอเหลบ เป็นนักฟุตบอลชาวไทย เขาเล่นให้กับไทยลีกดิวิชั่น 1 ในสังกัดสโมสรฟุตบอลจังหวัดบุรีรัมย์ เขาได้รับการเปิดตัวครั้งแรกในฟุตบอลทีมชาติไทยระดับอาวุโสในปี พ.ศ. 2553 และเล่นในโตโยต้า ลีกคัพ 2553 รอบชิงชนะเลิศ เขาได้ช่วยให้ทีมการท่าเรือไทย ชนะสโมสรฟุตบอลบุรีรัมย์ พีอีเอ 2 ประตูต่อ 1ประวัติ ประวัติ. สมปอง สอเหลบ เกิดวันที่ 30 กรกฎาคม พ.ศ. 2529 ที่จังหวัดสตูล และเริ่มต้นในอาชีพนักกีฬาฟุตบอลอย่างจริงจังที่โรงเรียนสตูลวิทยา โรงเรียนกรุงเทพคริสเตียน และสตูล ยูไนเต็ด ตามลำดับ ต่อมา ใน พ.ศ. 2550 ได้ย้ายไปเล่นให้กับการท่าเรือไทย เอฟ.ซี. ต่อมา เขาได้รับเลือกเป็น 1 ใน 3 นักเตะไทยที่ได้รับเชิญไปฝึกกับทางสโมสรฟุตบอลเอฟเวอร์ตัน ร่วมกับ รัตตพล ปิยะวุฒิสกุล และ ธีรเทพ วิโนทัย จากนั้น ช่วง พ.ศ. 2551-2552 ได้อยู่ร่วมกับทีมบีบีซียู ก่อนที่ทางการท่าเรือไทย เอฟ.ซี. จะซื้อตัวกลับมาร่วมกับทีมเดิม พ.ศ. 2554 เขาย้ายมาสังกัดสโมสรฟุตบอลจังหวัดบุรีรัมย์ ก่อนที่ล่าสุด ปี พ.ศ. 2555 สะสม พบประเสริฐ ได้ดึงเขามาร่วมงานที่ แบงค็อก ยูไนเต็ด และเขาถูกวางให้เป็นกำลังหลักของทีม แบงค็อก ยูไนเต็ด อีกด้วย นอกจากนี้ เขายังเป็นหนึ่งในนักฟุตบอลคนสำคัญของทีมชาติไทย ที่สามารถทำประตูได้ในการแข่งขันกับทีมชาติโอมาน ในการแข่งขันฟุตบอลโลก 2014 รอบคัดเลือก โดยทีมชาติไทยเป็นฝ่ายชนะ 3 ประตูต่อ 0เครื่องราชอิสริยาภรณ์เครื่องราชอิสริยาภรณ์. - พ.ศ. 2552 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเบญจมดิเรกคุณาภรณ์</doc>
