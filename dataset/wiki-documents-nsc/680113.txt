<doc id="680113" url="https://th.wikipedia.org/wiki?curid=680113" title="อีญากี อูร์ดังการิน">อีญากี อูร์ดังการิน อีญากี อูร์ดังการิน อี ลีบาร์ต (; เกิด: 15 มกราคม พ.ศ. 2511) อดีตนักกีฬาแฮนด์บอลชาวสเปน พระภัสดาในอินฟันตากริสตีนา เฟเดรีกา พระราชธิดาในสมเด็จพระราชาธิบดีควน การ์โลสที่ 1 กับสมเด็จพระราชินีโซเฟียแห่งสเปนประวัติ ประวัติ. อีญากี อูร์ดังการิน เกิดเมื่อวันที่ 15 มกราคม พ.ศ. 2511 ณ เมืองซูมาร์รากา แคว้นประเทศบาสก์ ประเทศสเปน เป็นบุตรของควน มารีอา อูร์ดังการิน เบร์รีโอโชอา (Juan María Urdangarín Berriochoa) กับแกลร์ ฟร็องซวซ ลีบาร์ต กูร์แต็ง (Claire Françoise Liebaert Courtain) บิดามีเชื้อสายบาสก์ ส่วนมารดาเป็นชาวเบลเยียมจากเมืองแอนต์เวิร์ป ซึ่งมีเชื้อสายวัลลูนและเฟลมิช เขามีพี่น้องหกคนนักกีฬาแฮนด์บอล นักกีฬาแฮนด์บอล. อีญากี อูร์ดังการิน เป็นนักกีฬาแฮนด์อาชีพขณะที่มีอายุได้ 18 ปี สังกัดสโมสรฟุตบอลบาร์เซโลนา ส่วนแฮนด์บอล (FC Barcelona Handbol) จนกระทั่งเกษียณเมื่อปี พ.ศ. 2543 โดยเขาติดทีมชาติสามครั้งในการแข่งขันโอลิมปิกฤดูร้อนเมื่อปี พ.ศ. 2535, 2539 และ 2543 ซึ่งในปีสุดท้ายเขาได้เป็นกัปตันทีม และแฮนด์บอลทีมชาติสเปนในช่วงที่เขาเล่นนั้นสามารถคว้าเหรียญทองแดงในปี พ.ศ. 2539 และ 2543เสกสมรส เสกสมรส. อินฟันตากริสตีนา เสกสมรสกับอีญากี อูร์ดังการิน เมื่อวันที่ 4 ตุลาคม พ.ศ. 2540 ณ เมืองบาร์เซโลนา และเนื่องจากก่อนหน้านี้อินฟันตากริสตีนาได้รับพระราชทานพระอิสริยยศ "ดัชเชสแห่งปัลมาเดมายอร์กา" จากพระราชบิดา ด้วยเหตุนี้นายอูร์ดังการินจึงมีพระยศเป็น "ดยุกแห่งปัลมาเดมายอร์กา" ตามภริยา ทั้งสองมีพระบุตรด้วยกัน 4 คน ได้แก่1. ดอนควน อูร์ดังการิน (29 กันยายน พ.ศ. 2542) 2. ดอนปาโบล อูร์ดังการิน (6 ธันวาคม พ.ศ. 2543) 3. ดอนมีเกล อูร์ดังการิน (30 เมษายน พ.ศ. 2545) 4. ดอญญาอีเรเน อูร์ดังการิน (5 มิถุนายน พ.ศ. 2548)การฉ้อโกง การฉ้อโกง. ดยุกและดัชเชสแห่งปัลมาเดมายอร์กาตกเป็นข่าวด้วยถูกตั้งข้อหาฉ้อโกงและฟอกเงิน โดยเรื่องเกิดขึ้นเมื่อปี พ.ศ. 2555 เมื่อดยุกแห่งปัลมาเดมายอร์กาใช้เส้นสายให้องค์กรการกุศลส่วนตัวได้กำไรจากรัฐบาล 5,600,000 ยูโร จากการเก็บเงินเกินจำนวนจากรัฐบาลท้องถิ่นเพื่อใช้ในการแข่งกีฬา ในเดือนกันยายนปีถัดมา ดัชเชสแห่งปัลมาเดมายอร์กาได้ตกเป็นผู้ต้องสงสัยว่าทรงรับผลประโยชน์ด้วย ด้วยดัชเชสดำรงตำแหน่งเป็นกรรมการบริหาร ทั้งยังร่วมกันตั้งบริษัทบังหน้าเพื่อทำการฟอกเงิน จากกรณีอื้อฉาวดังกล่าว ทางเว็บไซต์ของพระบรมวงศานุวงศ์สเปนได้ทำการลบข้อมูลเกี่ยวกับอูร์ดันการินออกเมื่อวันที่ 26 มกราคม พ.ศ. 2556 จนกระทั่งเมื่อวันที่ 12 มิถุนายน พ.ศ. 2558 สมเด็จพระราชาธิบดีแห่งสเปนได้มีพระบรมราชโองการถอดพระอิสริยยศอินฟันตากริสตีนาออกจากการเป็น "ดัชเชสแห่งปัลมาเดมายอร์กา" จึงทำให้นายอูร์ดันการินพ้นจากการเป็นดยุกแห่งปัลมาเดมายอร์กาโดยปริยาย</doc>
