<doc id="79112" url="https://th.wikipedia.org/wiki?curid=79112" title="วัฒนา เมืองสุข">วัฒนา เมืองสุข วัฒนา เมืองสุข (28 พฤษภาคม พ.ศ. 2500 — ) อดีตสมาชิกสภาผู้แทนราษฎรแบบบัญชีรายชื่อ พรรคเพื่อไทย อดีตรัฐมนตรีว่าการกระทรวงการพัฒนาสังคมและความมั่นคงของมนุษย์ กระทรวงอุตสาหกรรม กระทรวงพาณิชย์ รัฐมนตรีช่วยว่าการกระทรวงพาณิชย์ และอดีตสมาชิกสภาผู้แทนราษฎรจังหวัดปราจีนบุรีประวัติ ประวัติ. นายวัฒนา เมืองสุข เกิดที่จังหวัดปราจีนบุรี ในครอบครัวของชนชั้นกลางที่พ่อแม่ประกอบอาชีพค้าขายและเกษตรกร และมีกิจการวิ่งรถโดยสารระหว่างจังหวัดนครนายกกับปราจีนบุรี สำเร็จการศึกษาระดับมัธยมศึกษาจากโรงเรียนสวนกุหลาบวิทยาลัย ปริญญาตรี นิติศาสตรบัณฑิต เนติบัณฑิตไทย และระดับปริญญาโท ศิลปศาสตรมหาบัณฑิต (สาขากฎหมายเศรษฐกิจ) จากจุฬาลงกรณ์มหาวิทยาลัย โดยเข้ามาอาศัยอยู่ในกรุงเทพมหานครด้วยการเป็นเด็กวัด ที่วัดเทพศิรินทราวาส ราชวรวิหารการทำงาน การทำงาน. นายวัฒนา เมืองสุข เริ่มทำงานเป็นทนายความ ประจำสำนักกฎหมายดิศญุตม์และวัฒนา ตั้งแต่ปี พ.ศ. 2525 จนกระทั่งในปี พ.ศ. 2539 ได้รับเลือกตั้งเป็นสมาชิกสภาผู้แทนราษฎร จังหวัดปราจีนบุรี สังกัดพรรคชาติพัฒนา และปี พ.ศ. 2543 สังกัดพรรคไทยรักไทย จนได้รับตำแหน่งทางการเมือง ดังนี้- พ.ศ. 2541 - 2542 เลขานุการรัฐมนตรีประจำสำนักนายกรัฐมนตรี (นายพิทักษ์ อินทรวิทยนันท์) - พ.ศ. 2544 -2545 รองเลขาธิการนายกรัฐมนตรีฝ่ายการเมือง - พ.ศ. 2545 รัฐมนตรีช่วยว่าการกระทรวงพาณิชย์ - พ.ศ. 2546 รัฐมนตรีว่าการกระทรวงพาณิชย์ - พ.ศ. 2548 รัฐมนตรีว่าการกระทรวงอุตสาหกรรม - พ.ศ. 2548 รัฐมนตรีว่าการกระทรวงการพัฒนาสังคมและความมั่นคงของมนุษย์ ต่อมาในปี พ.ศ. 2554 ได้สมัครรับเลือกตั้งในระบบบัญชีรายชื่อ ลำดับที่ 22 สังกัดพรรคเพื่อไทย ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 ได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 58ข้อวิจารณ์ ข้อวิจารณ์. ในวันที่ 1 มีนาคม พ.ศ. 2555 เขาเสนอให้ยุบ ศาลปกครองศาลรัฐธรรมนูญ ให้กลายไปเป็นแผนกหนึ่งในศาลฎีกาเท่านั้นโดยประเด็นนี้ทำให้สื่อมวลชนมองว่าพรรคเพื่อไทยมีความเป็นศัตรูกับ หัสวุฒิ วิฑิตวิริยกุล ในวันที่ 11 สิงหาคม 2557 พลเอกประยุทธ์ จันทร์โอชา พูดโดยระบุว่า รู้ไหมเมื่อปี 2553 นายวัฒนา อยู่ตรงกลางราชประสงค์ ประตูน้ำ เขานี่เหละเป็นคนต่อรองมาตลอดกับศูนย์อำนวยการแก้ไขสถานการณ์ฉุกเฉิน (ศอฉ.) อย่างงี้ อย่างงั้น เดี่ยวผมจะเลิก นั้นแหละคือเขา รู้ซะบ้าง ทั้งแก๊งนั้นแหละ เราก็โอเค ใครจะป่วยจะไข้ก็ดูแล หวังว่ามันคงจะเรียบร้อย ปรากฏว่า ความรุนแรงก็เกิดขึ้น ก็คนเหล่านี้รู้เรื่องทั้งหมด ผมถามว่าคุณจะเชื่อใคร เชื่อเขาหรือเชื่อผม พล.อ.ประยุทธ์ จันทร์โอชา กล่าว ในวันที่ 2 มีนาคม พ.ศ. 2559 เขาตกเป็นผู้ต้องหาในคดีความผิดตามพระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ. 2550 โดยเจ้าหน้าที่ทหารเป็นผู้สั่งฟ้องและจับกุมในวันดังกล่าวก่อนที่จะนำตัวขึ้นศาลในวันที่ 3 มีนาคม พ.ศ. 2559 ศาลอนุมัติฝากขัง 12 วัน ก่อนที่เขาจะขอประกันตัวโดยวางเงินหนึ่งแสนบาท ศาลอนุญาตแต่ห้ามเดินทางออกนอกประเทศ ในวันที่ 20 เมษายน พ.ศ. 2559 ที่ พ.อ.จรัญ สังข์ศิริ คณะทำงานด้านกฎหมาย รับมอบอำนาจจากหัวหน้าคณะทำงานด้านกฎหมายส่วนรักษาความสงบเรียบร้อย สำนักงานเลขาธิการ คณะรักษาความสงบแห่งชาติ เดินทางเข้าพบ พ.ต.ท.สมนึก สันติภาคะนันท์ เพื่อแจ้งความดำเนินคดีกับนายวัฒนา เมืองสุข ในข้อหาฝ่าฝืนคำสั่ง คณะรักษาความสงบแห่งชาติ คำสั่งที่ 39/2557 ว่าด้วยเรื่องห้ามเคลื่อนไหวทางการเมือง แต่นายวัฒนาผิดเงื่อนไข เนื่องจากพยายามออกมาโพสต์เฟซบุ๊กตอบโต้การบริหารงานของรัฐบาลหลายครั้ง มีโทษจำคุก 2 ปี ปรับไม่เกิน 4 หมื่นบาท หรือทั้งจำทั้งปรับ วันที่ 1 ตุลาคม 2559 เขาเข้าร่วมกับกลุ่มนปช. สหรัฐอเมริกา ในปีเดียวกัน ปปช.มีความเห็นให้ไต่สวนกรีณีทุจริตต่อหน้าที่ คดีบ้านเอื้ออาทรในวันที่ 18 เมษายน พ.ศ. 2560 ตำรวจกองบังคับการปราบปรามการกระทำความผิดเกี่ยวกับอาชญากรรมทางเทคโนโลยี แจ้งความดำเนินคดี ตามพระราชบัญญัติ คอมพิวเตอร์ โดยกล่าวหาว่าเขานำเข้าข้อมูลอันเป็นเท็จ ต่อมาเมื่อวันที่ 14 มิ.ย. 2560 มีบุคคลจากสำนักงานคณะกรรมการป้องกันและปราบปรามการทุจริตแห่งชาติ เปิดเผยว่า เมื่อช่วงต้นปีที่ผ่านมา คณะกรรมการ ป.ป.ช. มีมติชี้มูลความผิดนายวัฒนา เมืองสุข เมื่อครั้งดำรงตำแหน่ง รมว.การพัฒนาสังคมและความมั่นคงของมนุษย์ สมัยรัฐบาลนายทักษิณ ชินวัตร และอดีตรัฐมนตรีหลายสมัย กับพวก กรณีถูกกล่าวหาว่า ทุจริตโครงการบ้านเอื้ออาทรเครื่องราชอิสริยาภรณ์เครื่องราชอิสริยาภรณ์. - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ม.ป.ช.) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)ชีวิตครอบครัว ชีวิตครอบครัว. นายวัฒนา สมรสกับนางพัชรา เจียรวนนท์ บุตรสาวของนายสุเมธ เจียรวนนท์ ผู้บริหารเครือบริษัทซีพี ในขณะที่ประกอบอาชีพเป็นทนายความอยู่ โดยที่นางพชราเป็นลูกความ ทำการสู่ขอถึงที่อาคารซีพีทาวเวอร์ ที่ถนนสีลม โดยที่นายวัฒนาเป็นเถ้าแก่เอง เมื่อปี พ.ศ. 2535 ทั้งคู่มีบุตรด้วยกันทั้งหมด 3 คน เป็นชาย 1 หญิง 2</doc>
