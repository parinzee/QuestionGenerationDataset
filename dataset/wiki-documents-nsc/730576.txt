<doc id="730576" url="https://th.wikipedia.org/wiki?curid=730576" title="ห้องสมุด (ทำเนียบขาว)">ห้องสมุด (ทำเนียบขาว) ห้องสมุดทำเนียบขาว ตั้งอยู่ชั้นระดับพื้นดินของทำเนียบขาว ซึ่งเป็นที่พำนักและที่ทำงานอย่างเป็นทางการของประธานาธิบดีสหรัฐอเมริกา ห้องมีขนาดความกว้างประมาณ 8.2 เมตร คูณ 7.0 เมตร หรือ 57.4 ตารางเมตร (27 ฟุต คูณ 23 ฟุต หรือ 621 ตารางฟุต) และตั้งอยู่ในส่วนตะวันออกเฉียงเหนือจองตึก ห้องสมุดถูกใช้เป็นส่วนรับรองแขกสำหรับการจิบน้ำชาหรือการพบปะพูดคุยกับประธานาธิบดีและสุภาพสตรีหมายเลขหนึ่ง ในช่วงการบูรณะทำเนียบขาวครั้งใหญ่ในคริสต์ทศวรรษที่ 1950 ระแนงไม้ของตึกหลังเก่าถูกรื้ออกและนำมาใช้ปูเป็นแนวกำแพงของห้องสมุด ส่วนวัสดุจากตึกหลังเก่าหลายชนิดถูกนำมาใช้ทำกำแพงของห้องในชั้นใต้ดินประวัติ ประวัติ. ประธานาธิบดีจอห์น แอดัมส์ ผู้พำนักอยู่ ณ ทำเนียบขาวเป็นคนแรก ใช้ห้องนี้เป็นห้องซักรีด ซึ่งมีการกล่าวว่าในขณะนั้นเต็มไปด้วย "อ่าง ถัง และของจิปาถะนานาชนิด" ต่อมาในสมัยของประธานาธิบดีมิลลาร์ด ฟิลล์มอร์ (ค.ศ. 1850 - ค.ศ. 1853) จึงได้มีการเสนอของบประมาณจากรัฐสภาสนับสนุนการก่อสร้างห้องสมุดประจำทำเนียบ ดังนั้นห้องสมุดนี้จึงถูกสร้างขึ้นในสมัยประธานาธิบดีฟิลล์มอร์ ซึ่งมีสุภาพสตรีหมายเลขหนึ่งในขณะนั้นอย่าง อบิเกล ฟิลล์มอร์ เป็นแกนนำในการจัดสร้าง แต่เดิมห้องสมุดตั้งอยู่ในห้องรูปไข่สีเหลือง (Yellow Oval Room) จนกระทั่งปี ค.ศ. 1929 ในสมัยประธานาธิบดีเฮอร์เบิร์ต ฮูเวอร์ ได้มีการย้ายห้องสมุดมายังตำแหน่งปัจจุบัน ซึ่ง ณ เวลาดังกล่าวแทบจะมีหนังสือหลงเหลืออยู่ในคฤหาสน์เลย ดังนั้นสมาคมผู้ค้าหนังสือแห่งสหรัฐอเมริกาจึงได้ร่วมกันบริจาคหนังสือให้แก่ทำเนียบขาว และทำเช่นนั้นในสมัยประธานาธิบดีอีกหลายคนถัดมา ห้องได้รับการปรับปรุงเล็กน้อย ก่อนที่จะได่รับการรื้อสร้างใหม่หมดในปี ค.ศ. 1952 ซึ่งเป็นช่วงบูรณะทำนเยบขาวครั้งใหญ่โดยประธานาธิบดีแฮร์รี เอส. ทรูแมน โดยนำเอาไม้ซุงจากตึกหลังเก่ามาทำเป็นระแนงกำแพงไม้ จนกระทั่งในสมัยประธานาธิบดีจอห์น เอฟ. เคนเนดี ได้มีการปรับปรุงห้องสมุดใหม่ด้วยการทาสีระแนงไม้ที่แต่เดิมไม่ได้ถูกทาสี และเปลี่ยนไปเป็นห้องนั่งเล่นที่ตกแต่งแบบเฟเดอรัล (Federal style) โดยนักออกแบบภายใน สเตฟาน บูแดง ต่อมาเพื่อเป็นการเฉลิมฉลองในวาระที่มากีส์เดอลาฟาแยตมาเยือนสหรัฐอเมริกาในปี ค.ศ. 1824 – ค.ศ. 1825 ไซมอน วิลลาร์ด จึงได้จัดสร้างนาฬิกาแบบประภาคารขึ้นและนำมาไว้ยังห้องสมุดแห่งนี้ นอกจากนี้ห้องสมุดยังสามารถใช้เป็นทางเดินเชื่อมต่อไปยังห้องรับรองของสุภาพบุรุษและห้องน้ำภายในทำเนียบขาวได้อีกด้วยเนื้อหาเพิ่มเติมเนื้อหาเพิ่มเติม. - Abbott James A., and Elaine M. Rice. Designing Camelot: The Kennedy White House Restoration. Van Nostrand Reinhold: 1998. ISBN 0-442-02532-7. - Abbott, James A. Jansen. Acanthus Press: 2006. ISBN 0-926494-33-3. - Garrett, Wendell. Our Changing White House. Northeastern University Press: 1995. ISBN 1-55553-222-5. - Leish, Kenneth. The White House. Newsweek Book Division: 1972. ISBN 0-88225-020-5. - McKellar, Kenneth, Douglas W. Orr, Edward Martin, et al. Report of the Commission on the Renovation of the Executive Mansion. Commission on the Renovation of the Executive Mansion, Government Printing Office: 1952. - Monkman, Betty C. The White House: The Historic Furnishing & First Families. Abbeville Press: 2000. ISBN 0-7892-0624-2. - Parisian, Catherine E., ed. The First White House Library: A History and Annotated Catalogue. Pennsylvania State University Press for the Bibliographical Society of America and the National First Ladies' Library, 2010. ISBN 978-0-271-03713-4. - Seale, William. The President's House. White House Historical Association and the National Geographic Society: 1986. ISBN 0-912308-28-1. - Seale, William, The White House: The History of an American Idea. White House Historical Association: 1992, 2001. ISBN 0-912308-85-0. - West, J.B. with Mary Lynn Kotz. Upstairs at the White House: My Life with the First Ladies. Coward, McCann & Geoghegan: 1973. SBN 698-10546-X. - Exhibition Catalogue, Sale 6834: The Estate of Jacqueline Kennedy Onassis April 23–26, 1996. Sothebys, Inc.: 1996. - The White House: An Historic Guide. White House Historical Association and the National Geographic Society: 2001. ISBN 0-912308-79-6.</doc>
