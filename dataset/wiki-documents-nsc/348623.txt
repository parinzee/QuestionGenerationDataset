<doc id="348623" url="https://th.wikipedia.org/wiki?curid=348623" title="เกรซ มหาดำรงค์กุล">เกรซ มหาดำรงค์กุล เกรซ มหาดำรงค์กุล (1 ตุลาคม พ.ศ. 2512) ชื่อเล่น เกรซ เป็นนักแสดงและพิธีกรหญิงชาวไทยประวัติ ประวัติ. เกรซเป็นบุตรคนที่สองจากทั้งหมดสามคนของชัยโรจน์ มหาดำรงค์กุล (ก่าวโดเจ่ง) กับกลอเรีย มหาดำรงค์กุล ครอบครัวฝ่ายบิดาเป็นชาวไทยเชื้อสายจีนไหหลำแซ่ก่าว ส่วนมารดาเป็นนักแสดงชาวไต้หวันที่มีผลงานในวงการบันเทิงฮ่องกง เธอมีพี่สาวและน้องชายอย่างละหนึ่งคน และได้รับการเลี้ยงดูอย่างชาวจีน เข้าศึกษาระดับมัธยมศึกษาที่โรงเรียนเซนต์โยเซฟคอนเวนต์ แล้วย้ายไปศึกษาต่อระดับไฮสกูลจากรัฐอินดีแอนา สหรัฐ ปริญญาตรีสาขาโฆษณากราฟิก มหาวิทยาลัยเปปเปอร์ไดน์, ปริญญาโทบริหารธุรกิจจากสถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัย และสาขาการสื่อสารการตลาดแบบบูรณาการ มหาวิทยาลัยแคลิฟอร์เนีย เบิร์กลีย์ ส่วนตัวนับถือศาสนาคริสต์ แต่ก็ทำกิจกรรมในศาสนาพุทธบ้างในบางครั้ง นอกจากนี้เธอยังสามารถพูดได้ถึง 5 ภาษา ได้แก่ ภาษาไทย, กวางตุ้ง, จีนกลาง, อังกฤษ และญี่ปุ่น นอกจากผลงานในวงการบันเทิงเธอมักทำกิจกรรมช่วยเหลือสังคมต่าง ๆ หลายครั้งจนเป็นที่กล่าวถึง เป็นต้นว่า การช่วยเหลือด้วยการบริจาคสิ่งของในเหตุการณ์อุทกภัยในประเทศไทย พ.ศ. 2554 และแผ่นดินไหวในประเทศเนปาล พ.ศ. 2558 อันทำให้เธอได้รับรางวัลสาวเปรียวในด้านส่งเสริมสังคม และรางวัลศิลปินไทยหัวใจโพธิสัตว์ เกรซสมรสกับนาวาโท จงเจต วัชรานันท์ เมื่อวันที่ 26 มกราคม พ.ศ. 2555 หลังคบหากัน 8 ปีเมื่อคราวถ่ายภาพยนตร์ ตำนานสมเด็จพระนเรศวรมหาราช การสมรสนี้ได้รับเกียรติจากหม่อมเจ้าชาตรีเฉลิม ยุคล และหม่อมกมลา ยุคล ณ อยุธยาเป็นประธานในพิธี ทั้งสองมีบุตรสาวหนึ่งคนชื่อ ด.ญจาติม มหาดำรงค์กุล ที่เกิดจากการอุ้มบุญเพราะทั้งสองมีบุตรยาก หลังทำกิฟต์มาแล้ว 12 ครั้งแต่ไม่ประสบความสำเร็จ เมื่อวันที่26 มีนาคม พ.ศ. 2561 เกรซได้คลอดลูกชายคนแรกด.ช.จินต มหาดำรงค์กุล ที่โรงพยาบาลBNHอินเตอร์เนชชันเนลผลงานภาพยนตร์ละครโทรทัศน์มิวสิกวีดีโอโฆษณาผลงาน. โฆษณา. - โฆษณา แชมพูออร์แกนิกส์ (1993) - โฆษณา แชมพูออร์แกนิกส์ (1994) - โฆษณา เอนิว เพอร์เฟ็คติ้งโลชั่น (1995) - โฆษณา Johnnie Walker Black Label (1995) - โฆษณา แอนลีน (2002) - โฆษณา การ์นิเย่ นูทริส (2003) - โฆษณา แอมเวย์ (2007)พิธีกรพิธีกร. - ที่นี่...ประเทศไทย - สยามทูเดย์ - บ้านเลขที่ 5 @ไทยแลนด์ - เงินทองของง่าย - รายการสั้น 1 นาที "นานาไอเดีย" - รายการสั้น 1 นาที "Tea Forteen" - รายการสั้น 1 นาที "หมู่บ้านวังทองกรุ๊ป" - Showroom my living - GMM News ข่าวของคนรุ่นใหม่ - Home Makeover ปรับบ้าน...เปลี่ยนชีวิตรางวัลรางวัล. - รางวัลส่งเสริมสังคม สาขาสาวเปรียว - Most Eligible Bachelor จาก Tattlier Magazing - Cosmo Fun Fearless Female 2007 จาก Cosmopolitan Magazine - OK! Awards 2015 สาขา Most Stylish Woman</doc>
