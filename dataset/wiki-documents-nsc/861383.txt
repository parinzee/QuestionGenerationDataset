<doc id="861383" url="https://th.wikipedia.org/wiki?curid=861383" title="หม่อมผัน วรวรรณ ณ อยุธยา">หม่อมผัน วรวรรณ ณ อยุธยา หม่อมผัน วรวรรณ ณ อยุธยา (5 เมษายน พ.ศ. 2415 - 3 พฤษภาคม พ.ศ. 2493) เป็นหม่อมในพระเจ้าบรมวงศ์เธอ พระองค์เจ้าวรวรรณากร กรมพระนราธิปประพันธ์พงศ์ประวัติ ประวัติ. หม่อมผัน วรวรรณ ณ อยุธยา เกิดเมื่อวันที่ 5 เมษายน พ.ศ. 2415 เป็นธิดาของพระสุนทรธรารัต (เพิ่ม สวัสดิ์-ชูโต) มารดาชื่อม่วง (สกุลเดิม อภัยกุล) เป็นหลานของพระยาสุรเสนา (สวัสดิ์ ชูโต) เมื่อหม่อมผันโตเป็นสาว มีหน้าตาสะสวย พระเจ้าน้องยาเธอ พระองค์เจ้าวรวรรณากร เสด็จมาหาพระยาสุรเสนาที่บ้านแล้วพบหม่อมผัน จึงมาขอจากพระยาสุรเสนาไปเป็นหม่อม หม่อมผันเป็นที่โปรดปราณมากถึงขนาดมีหม่อมเจ้ากับกรมพระนราธิปประพันธ์พงศ์ถึง 10 องค์ได้แก่1. หม่อมเจ้าสกลวรรณากร วรวรรณ 2. หม่อมเจ้าพรพิมลพรรณ วรวรรณ 3. หม่อมเจ้าวัลภากร วรวรรณ 4. หม่อมเจ้านิตยากร วรวรรณ 5. หม่อมเจ้าอรทิพยประพันธ์ วรวรรณ 6. หม่อมเจ้าสิทธยากร วรวรรณ 7. หม่อมเจ้าไปรมากร วรวรรณ 8. หม่อมเจ้าบรรเจิดวรรณวรางค์ วรวรรณ 9. หม่อมเจ้าสรรพางค์พิมล วรวรรณ 10. หม่อมเจ้าอุบลพรรณี วรวรรณ หม่อมผันป่วยด้วยโรคมะเร็ง รักษาตัวอยู่หลายปี จนกระทั่งถึงแก่กรรมเมื่อวันที่ 3 พฤษภาคม พ.ศ. 2493 สิริอายุ 78 ปี พระราชทานเพลิงศพ ณ เมรุวัดมกุฏกษัตริยารามราชวรวิหาร เมื่อวันที่ 9 มีนาคม พ.ศ. 2496</doc>
