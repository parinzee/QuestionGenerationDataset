<doc id="838719" url="https://th.wikipedia.org/wiki?curid=838719" title="433 อีรอส">433 อีรอส 433 อีรอส () เป็นดาวเคราะห์น้อยใกล้โลกชนิดเอส ขนาดประมาณ 34.4×11.2×11.2 กิโลเมตร เป็นดาวเคราะห์น้อยใกล้โลกขนาดใหญ่สุดเป็นอันดับสองรองจาก 1036 แกนีมีด มีการค้นพบในปี 1898 และเป็นดาวเคราะห์น้อยใกล้โลกดวงแรกที่ถูกค้นพบ เป็นดาวเคราะห์น้อยดวงแรกที่มียานไปโคจรรอบ (ในปี 2000) จัดอยู่ในกลุ่มอะมอร์ (Amor) อีรอสเป็นดาวเคราะห์น้อยตัดวงโคจรดาวอังคาร (Mars-crosser) เป็นดวงแรกที่ทราบ วัตถุในวงโคจรดังกล่าวสามารถอยู่ตรงนั้นได้เพียงไม่กี่ร้อยล้านปีก่อนวงโคจรจะถูกรบกวนจากอันตรกิริยาความโน้มถ่วง การหาปฏิพันธ์พลวัตเสนอว่าอีรอสอาจเปลี่ยนเป็นตัดวงโคจรโลก (Earth-crosser) ในระยะเวลาสองล้านปี และมีโอกาสประมาณ 50% ในการเปลี่ยนแปลงดังกล่าวในเวลา 10–10 ปี เป็นดาวเคราะห์น้อยที่อาจพุ่งชนโลก มีขนาดใหญ่ประมาณห้าเท่าของอุกกาบาตพุ่งชนโลกที่ก่อให้เกิดหลุมอุกกาบาตชีคชุลูบ (Chicxulub) ซึ่งนำไปสู่การสูญพันธุ์ของไดโนเสาร์ ยานเนียร์ชูเมกเกอร์ไปถึงอีรอสสองครั้ง ครั้งแรกบินผ่านในปี 1998 และครั้งที่สองโคจรรอบในปี 2000 เมื่อได้ถ่ายภาพพื้นผิวของดาวอย่างกว้างขวาง เมื่อวันที่ 12 กุมภาพันธ์ 2001 เมื่อสิ้นสุดภารกิจ ยานลงจอดบนพื้นผิวดาวเคราะห์น้อยโดยใช้เจ็ตขับเคลื่อน</doc>
