<doc id="183785" url="https://th.wikipedia.org/wiki?curid=183785" title="ซูเปอร์จูเนียร์ เอ็ม">ซูเปอร์จูเนียร์ เอ็ม ซูเปอร์จูเนียร์ เอ็ม () เป็นกลุ่มย่อยลำดับที่ 3 ของซูเปอร์จูเนียร์ และนับเป็นกลุ่มดนตรีนานาชาติกลุ่มแรกในอุตสาหกรรมดนตรีของประเทศจีน ที่มีสมาชิกจากทั้งจีนและเกาหลีใต้ ประกอบไปด้วยสมาชิกจากซูเปอร์จูเนียร์จำนวน 7 คนคือ หานเกิง(หัวหน้ากลุ่ม), ดงแฮ, ซีวอน, รยออุค, คยูฮยอน, ซองมิน และ อึนฮยอก และสมาชิกนอกวงอีก 2 คน คือ เฮนรี่ และ โจวมี่ โดย ซองมิน และ อึนฮยอก ได้ถูกเพิ่มเข้าในยูนิตนี้ตอนอัลบั้มที่ 3 Perfection ปัจจุบันหานเกิงได้ถอนตัวออกจากหัวหน้าวงซูเปอร์จูเนียร์ เอ็ม และให้ซองมินเป็นหัวหน้าวงแทน และเฮนรี่ก็ได้ออกจากวงเช่นเดียวกัน เนื่องจากหมดสัญญากับทางค่ายประวัติและความเป็นมาก่อนการเปิดตัวอย่างเป็นทางการ ประวัติและความเป็นมา. ก่อนการเปิดตัวอย่างเป็นทางการ. ซูเปอร์จูเนียร์ เอ็ม ถูกก่อตั้งขึ้นสืบเนื่องจากความนิยมอย่างล้นหลามของซูเปอร์จูเนียร์ในประเทศจีน เอสเอ็ม เอนเตอร์เทนเม้นท์ ในฐานะต้นสังกัดจึงมีแนวคิดที่ตั้งกลุ่มย่อยเพิ่มขึ้นมาอีก 1 กลุ่มเพื่อบุกตลาดดนตรีในประเทศจีนเป็นการเฉพาะ โดย เอสเอ็ม เอนเตอร์เทนเม้นท์ ได้ประกาศต่อสื่อมวลชนเมื่อวันที่ 2 ตุลาคม พ.ศ. 2550 เกี่ยวกับกลุ่มย่อยที่จะตั้งขึ้น โดยมี ฮันคยอง และ เฮนรี่ ศิลปินฝึกหัด เป็นสองคนแรกที่ถูกวางตัวเอาไว้ว่าจะเป็นสองในเจ็ดสมาชิกของกลุ่มย่อยนี้ หลังจากนั้น 5 เดือน ซีว็อน สมาชิกอีกคนของซูเปอร์จูเนียร์ได้ออกมาพูดถึง การเข้าร่วมกลุ่มย่อยเป็นคนที่ 3 แต่อย่างไรก็ดี รายชื่อสมาชิกของซูเปอร์จูเนียร์ เอ็ม ก็ยังไม่ได้รับการเปิดเผยจนกระทั่งเดือนเมษายน ต่อมา ในวันที่ 4 - 7 เมษายน พ.ศ. 2551 สมาชิกของ ซูเปอร์จูเนียร์ เอ็ม ได้รับการเปิดเผยผ่านทางสื่อต่างๆ ในรูปแบบคลิปแนะนำตัว ฮันคยอง ถูกเปิดตัวเป็นคนแรกในวันที่ 4 เมษายน วันที่ 5 เมษายน ดงแฮ และ ซีว็อนถูกประกาศว่าเป็นสมาชิกคนที่ 2 และ 3 วันที่ 6 เมษายน เฮนรี่ ถูกประกาศว่าเป็นสมาชิกคนที่ 4 ตามด้วยกยูฮย็อน เป็นคนที่ 5 โจวมี่ ถูกประกาศว่าเป็นสมาชิกคนที่ 6 ในวันที่ 7 เมษายน ตามด้วย เรียวอุค เป็นคนสุดท้าย และวันที่ 8 เมษายน คลิปเปิดตัวของสมาชิกทั้ง 5 และแขกรับเชิญอีก 2 คนได้ถูกเปิดขึ้น ซึ่งวันนั้นเป็นวันเปิดตัวอย่างเป็นทางการของ ซูเปอร์จูเนียร์ เอ็ม ด้วย คลิปดังกล่าวมีผู้เข้าชมกว่า 14 ล้านคน ภายใน 5 วัน หลังจากถูกปล่อยออกมาที่มาของชื่อ ซูเปอร์จูเนียร์ เอ็ม ที่มาของชื่อ ซูเปอร์จูเนียร์ เอ็ม. ก่อนที่มาจะเป็น ซูเปอร์จูเนียร์ เอ็ม นั้น เอสเอ็ม เอนเตอร์เทนเม้นท์ เคยตั้งชื่ออย่างไม่เป็นทางการของกลุ่มย่อยนี้ว่า ซูเปอร์จูเนียร์ ไชน่า (Super Junior-China) จนกระทั่งเมื่อวันที่ 3 เมษายน พ.ศ. 2551 เอสเอ็ม เอนเตอร์เทนเม้นท์ได้ประกาศชื่ออย่างเป็นทางการออกมา ซึ่งก็คือ ซูเปอร์จูเนียร์ เอ็ม นั่นเอง ตัวอักษรเอ็ม(M) นี้มาจากคำว่า แมนดาริน(Mandarin) ซึ่งก็คือ ภาษาจีนกลางนั่นเอง การตั้งชื่อเช่นนี้ ก็หมายถึงจุดมุ่งหมายของการตั้งกลุ่มย่อย ซูเปอร์จูเนียร์ เอ็ม ซึ่งก็คือ การบุกตลาดอุตสาหกรรมเพลงจีน ซึ่งไม่ได้จำกัดแค่ประเทศจีนแต่เพียงเท่านั้น นอกจากนี้ ตัวอักษรเอ็ม(M)ยังสามารถสื่อถึงเหตุผลอื่นได้อีก เช่น เป็นตัวอักษรแรกของชื่ออัลบั้มของพวกเขาซึ่งก็คือ Me(ภาษาจีน: 迷)ซึ่งมีความหมายว่า เสน่ห์ หรือ แฟน ในภาษาจีนกลาง ในที่นี้ หมายถึง ความต้องการของ ซูเปอร์จูเนียร์ เอ็ม ที่จะเข้าถึงแฟนๆทุกคนนั่นเองพ.ศ. 2551 : เปิดตัวสู่สาธารณชนและความสำเร็จ พ.ศ. 2551 : เปิดตัวสู่สาธารณชนและความสำเร็จ. ซูเปอร์จูเนียร์ เอ็ม เปิดตัวในประเทศจีนเมื่อวันที่ 8 เมษายน พ.ศ. 2551 ที่งาน 8th Annual Music Chart Awards พร้อมๆการปล่อมซิงเกิ้ล "U" พร้อมทั้งมิวสิกวิดีโอ หลังจากนั้น อัลบั้ม "Me" ถูกวางจำหน่ายเมื่อวันที่ 23 เมษายน พ.ศ. 2551 ในหลายๆพื้นที่ของจีน ส่วนเวอร์ชันภาษาเกาหลี ถูกวางจำหน่ายในเกาหลีใต้เมื่อวันที่ 30 เมษายน พ.ศ. 2551 นอกจากนี้ ในวันที่ 2 พฤษภาคม พ.ศ. 2551 "Me" ยังได้ถูกวางจำหน่ายในพื้นที่ๆอื่นนอกประเทศจีน อย่าง ฮ่องกง และไต้หวัน อีกด้วย เมื่อวันที่ 29 สิงหาคม พ.ศ. 2551 ซูเปอร์จูเนียร์ เอ็ม ร่วมกับศิลปินชาวจีนคนอื่นๆ เช่น เฉินหลง และโจลิน ใช่ ได้ร่วมกันขึ้นแสดงในพิธีเปิดคอนเสิร์ต Golden Eagle ครั้งที่ 7 ซึ่งนับการขึ้นแสดงเพลง "U" เป็นครั้งสุดท้าย ก่อนจะเริ่มโปรโมตซิงเกิ้ลที่ 2 ในชื่อเดียวกับอัลบั้ม "Me" โดยขึ้นแสดงซิงเกิ้ลดังกล่าวครั้งแรกในคอนเสิร์ต SMTOWN Live '08 ที่จัดขึ้นที่นครเซี่ยงไฮ้ ประเทศจีน เมื่อวันที่ 13 กันยายน พ.ศ. 2551 ที่ผ่านมา และได้ปล่อยมิวสิกวิดีโอตามออกมาในวันถัดไปทางช่อง Sohuอัลบั้มที่ 2 อัลบั้มที่ 2. ในราวเดือนสิงหาคม พ.ศ. 2551 ที่ผ่านมา มีการเปิดเผยถึงความเป็นไปได้ของอัลบั้มที่ 2 ของทางกลุ่ม โดยมีการวางแผงเมื่อ29 กันยายน พ.ศ. 2552อัลบั้มที่ 3 อัลบั้มที่ 3. ในเดือนกุมภาพันธ์ พ.ศ. 2554 นี้ได้มีอัลบั้มใหม่ชื่ออัลบั้มว่า Perfection เปิดตัวด้วยเพลง Perfection และได้เพิ่มสมาชิกเข้ามาใหม่คือ ซ็องมิน กับ อึนฮย็อก MV เพลงตัวเต็มจะออกว่าที่21 กุมภาพันธ์ พ.ศ. 2554 และจะว่าขายอัลบั้มที่ไต้หวันวันที่25 กุมภาพันธ์ พ.ศ. 2554 **เพิ่มเติมในอัลบั้มนี้จะไม่มีฮันกย็องเพราะเค้าต้องไปทำงานที่จีนในระยะเวลาหนึ่ง**อัลบั้มที่ 4 อัลบั้มที่ 4. ในเดือนมกราคม พ.ศ. 2556 นี้ได้มีอัลบั้มใหม่ชื่ออัลบั้มว่า BREAK DOWN เปิดตัวด้วยเพลง BREAK DOWN และ MV เพลงตัวเต็มออกอากาศวันที่6 มกราคม พ.ศ. 2556 และจะว่าขายอัลบั้มที่ไต้หวัน เพิ่มเติมในอัลบั้มนี้จะไม่มีฮันกย็องเพราะเค้าได้ลาออกจากซูเปอร์จูเนียร์แล้วแนวดนตรี แนวดนตรี. แนวดนตรีของ ซูเปอร์จูเนียร์ เอ็มจัดอยู่ในประเภทป็อป, แดนซ์ และ อาร์แอนด์บี ซึ่งค่อนข้างคล้ายกับ ซูเปอร์จูเนียร์ อย่างไรก็ดี จุดแตกต่างที่สำคัญก็คือ ภาษาที่ใช้ในเพลง ซูเปอร์จูเนียร์ เอ็ม ได้ใช้ภาษาจีนกลางเป็นหลัก และได้มีการนำเพลงฮิตหลายๆเพลงของซูเปอร์จูเนียร์มาขับร้องใหม่เป็นภาษาจีนกลาง อันเนื่องมาจากจุดมุ่งหมายหลักของกลุ่ม ซึ่งอยู่ที่ตลาดเพลงจีนนั่นเองผลงานสตูดิโออัลบั้ม</doc>
