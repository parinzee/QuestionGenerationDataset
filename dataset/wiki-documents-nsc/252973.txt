<doc id="252973" url="https://th.wikipedia.org/wiki?curid=252973" title="จักรพรรดิเฮราคลิอัส">จักรพรรดิเฮราคลิอัส จักรพรรดิเฮราคลิอัส หรือ จักรพรรดิเฮราเคลออส(, ) (ราว ค.ศ. 575 – 11 กุมภาพันธ์ ค.ศ. 641) เฮราคลิอัสเป็นจักรพรรดิเชื้อสายอาร์มีเนียแห่งจักรวรรดิไบแซนไทน์ ของราชวงศ์เฮราเคลียน ผู้ทรงครองราชย์เป็นเวลากว่าสามสิบปีระหว่างวันที่ 5 ตุลาคม ค.ศ. 610 จนเสด็จสวรรคตเมื่อวันที่ 11 กุมภาพันธ์ ค.ศ. 641 การเรืองอำนาจของพระองค์เริ่มขึ้นในปี ค.ศ. 608 เมื่อพระองค์และพระราชบิดาเฮราคลิอัสผู้อาวุโสผู้เป็นรองอุปราชแห่งอาณาจักรอุปราชแห่งแอฟริกา (Exarchate of Africa) สามารถนำการปฏิวัติต่อต้านจักรพรรดิโฟคาสผู้ไม่เป็นที่นิยมได้สำเร็จ ในระหว่างรัชสมัยที่ทรงปกครองพระองค์ก็ทรงเข้าทำการรณรงค์หลายครั้ง รวมทั้งในการสงครามกับพระมหากษัตริย์เปอร์เชียคอสเราที่ 2 (Khosrau II) แห่งจักรวรรดิซาสซานิยะห์ (Sassanid Empire) และทรงเป็นจักรพรรดิไบแซนไทน์องค์แรกที่เข้าต่อสู้ในสงครามไบแซนไทน์-อาหรับ (Byzantine-Arab Wars) ที่ต่อเนื่องมาจนกระทั่งปี ค.ศ. 1180 เมื่อสมเด็จพระสันตะปาปาจอห์นที่ 4ทรงขอ จักรพรรดิเฮราคลิอัสก็ทรงส่งครูและผู้สอนศาสนาไปยังบริเวณดาลเมเชีย (Dalmatia) ซึ่งเป็นกลุ่มจังหวัดใหม่ของโครเอเชียที่เป็นตั้งถิ่นฐานของพอร์กาและบรรดาพี่น้องผู้ยังเป็นเพกันสลาฟ พระองค์ทรงเป็นผู้ยกเลิกการใช้ภาษาละตินในหนังสือราชการ และหันไปรับวัฒนธรรมกรีกมาแทนที่ (Hellenisation) นอกจากนั้นแล้วก็ยังทรงได้ชื่อว่าเป็นผู้ก่อตั้งระบบการบริหารแบบธีม (Thematic system) แต่นักประวัติศาสตร์สมัยใหม่ไม่เห็นด้วยและเห็นว่าทรงมีส่วนเกี่ยวข้องในการวิวัฒนาการระบบนี้แต่เพียงเล็กน้อย</doc>
