<doc id="488049" url="https://th.wikipedia.org/wiki?curid=488049" title="ฮีโร่">ฮีโร่ ฮีโร่ (; จีนตัวเต็ม: 英雄; จีนตัวย่อ: 英雄; พินอิน: Yīngxióng) ภาพยนตร์กำลังภายในสัญชาติจีน ออกฉายในปี ค.ศ. 2002เรื่องย่อ เรื่องย่อ. ในยุคจ้านกว๋อ (475-221 ปีก่อนคริสตกาล) แผ่นดินจีนได้ถูกแบ่งออกเป็น 7 แคว้น คือ ฉิน, เจ้า, ฮั่น, เว่ย, หยาน, ชู และฉี เป็นเวลาหลายปีที่แคว้นต่าง ๆ ได้ต่อสู้อย่างบ้าคลั่ง เพื่อแก่งแย่งอำนาจ ยังผลให้ประชาชนจำนวนมาก ต้องล้มตายและทนทุกข์ทรมาน นานนับทศวรรษ ในบรรดาแคว้นทั้ง 7 แคว้นฉินนั้นแข็งแกร่งที่สุด ด้วยแสนยานุภาพของพลธนู ฉินอ๋อง ปรารถนาอย่างแรงกล้า ที่จะครอบครองแผ่นดินทั้งหมด เพื่อขึ้นครองเป็นฮ่องเต้องค์แรก พระองค์จึงตกเป็นเป้าสังหารของอีกทั้ง 6 แคว้น ในบรรดามือสังหารทั้งหลาย จะหาผู้ใดที่น่าสะพรึงกลัว เท่ากับ 3 จอมยุทธ กระบี่หัก, หิมะเหิน และ ฟ้าเวิ้ง นั้นหามีไม่ ผู้ใดก็ตามที่สามารถเอาชนะยอดฝีมือทั้ง 3 ได้ ฉินอ๋องจะพระราชทานยศศักดิ์, ทรัพย์สินเงินทองกองเท่าภูเขา และได้รับสิทธิพิเศษ ในการเข้าเฝ้าเป็นการส่วนพระองค์ แต่การเอาชนะจอมยุทธนั้น เป็นสิ่งที่เป็นไปได้ยากยิ่ง กว่า 10 ปีที่มิมีผู้ใดมีความสามารถพอ ที่จะได้เป็นเจ้าของรางวัล ดังนั้นเมื่อ ไร้นาม นายอำเภอผู้มีทีท่าน่าสงสัย มาขอเข้าเฝ้าพร้อมหลักฐาน ซึ่งเป็นอาวุธประจำกายของมือสังหารทั้ง 3 อ๋องฉินจึงแทบคอยไม่ไหว ที่จะได้ฟังเรื่องจากปากเขา ขณะที่นั่งอยู่ในท้องพระโรง ห่างจากพระองค์เพียง 10 ก้าว ไร้นามจึงแถลงไข ถึงเรื่องราวอันโลดโผนของเขา ฉินอ๋องทรงครุ่นคิดถึงรายละเอียดทุกตอน ของเรื่องราวที่น่าสงสัยนี้ แต่แล้วบางอย่างที่ไม่คาดฝันก็เกิดขึ้น เพราะทรงมีเรื่องเล่าที่แตกต่างออกไปว่า เหตุใด ไร้นามจึงได้มานั่งอยู่ต่อเบื้องพระพักตร์ของพระองคงนักแสดงนักแสดง. - หลี่ เหลียนเจี๋ย...ไร้นาม - เฉิน ต๋าวหมิง...ฉินอ๋อง - เหลียง เฉาเหว่ย...กระบี่หัก - จาง ม่านอวี้...หิมะเหิน - เจิน จื่อตัน...ฟ้าเวิ้ง - จาง ซิยี่...ปานเดือนเบื้องหลังการสร้างและคำวิจารณ์ เบื้องหลังการสร้างและคำวิจารณ์. Hero เป็นภาพยนตร์ฟอร์มใหญ่จากการกำกับและสร้างโดย จาง อี้โหมว ผู้กำกับภาพยนตร์ชาวจีนที่มีชื่อเสียง และได้ชื่อว่าเป็น "ผู้กำกับรุ่นที่ 5" โดยดัดแปลงมาจากเหตุการณ์ช่วงหนึ่งในประวัติศาสตร์ของยุคสมัยนั้น คือ การลอบสังหารฉินซีฮ่องเต้ โดย จิงเคอ โดยดัดแปลงตัวละครจิงเคอ เป็น ไร้นาม และฉินอ๋อง ก็คือ ฉินซีฮ่องเต้ ในอนาคต ซึ่งจาง อี้โหมว เป็นหนึ่งในผู้เขียนบทเอง และได้นักแสดงชั้นนำหลายคนมารับบทบาทที่แตกต่างกันออกไป ภาพยนตร์ประสบความสำเร็จอย่างยิ่งเมื่อเข้าฉาย ได้รับการเสนอชื่อเข้าชิงรางวัลออสการ์ครั้งที่ 75 และรางวัลลูกโลกทองคำ สาขาภาพยนตร์ภาษาต่างประเทศยอดเยี่ยม ในฐานะตัวแทนจากประเทศจีน</doc>
