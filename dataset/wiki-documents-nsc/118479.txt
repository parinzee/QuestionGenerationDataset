<doc id="118479" url="https://th.wikipedia.org/wiki?curid=118479" title="สุชิน ควรสงวน">สุชิน ควรสงวน สุชิน ควรสงวน หรือ ชิน โฟร์เอส นักจัดรายการวิทยุ เจ้าของค่ายเพลงลูกทุ่ง นักแสดง และนักการเมือง สุชิน เป็นชาวจังหวัดพระนครศรีอยุธยา เข้ามาจัดรายการวิทยุเพลงลูกทุ่งตั้งแต่อายุ 17-18 ปี ต่อมาร่วมหุ้นกับเพื่อน ก่อตั้งค่ายเพลงเล็กๆ ชื่อ โฟร์เอส หรือ บริษัท โฟร์เอสสตูดิโอ จำกัด เมื่อ พ.ศ. 2536 มีนักร้องในสังกัดเช่น ไวพจน์ เพชรสุพรรณ ยุ้ย ญาติเยอะ สายัณห์ สัญญา ยอดรัก สลักใจ กาญจนา มาศิริ ทศพล หิมพานต์ อ๊อด โฟร์เอส รายการเพลงลูกทุ่งของค่ายจะเช่าเวลาออกอากาศทางสถานีโทรทัศน์ โดยสุชินจะออกมาโฆษณาเทปด้วยตัวเอง สวมแว่นดำ พูดคำพูดที่เป็นเอกลักษณ์ว่า โฟร์เอสสร้างสรรค์ผลงานเพลงดีมีคุณภาพ อีกแล้วครับท่าน สุชิน มีผลงานแสดงภาพยนตร์เรื่อง บอดี้การ์ดหน้าเหลี่ยม 2 รับบทเป็น เฮียสุชิน เจ้าของบริษัท G"RSM' (ล้อเลียน จีเอ็มเอ็ม แกรมมี่) และเคยลงสมัครรับเลือกตั้ง ส.ส. แบบสัดส่วน พรรคชาติไทย แต่ไม่ได้รับการเลือกตั้ง ปัจจุบัน สุชินเป็นสมาชิกพรรคชาติไทยพัฒนา และเป็นกรรมการผู้จัดการบริษัท "ชิน โฟร์เอส" และ "อีกแล้วครับท่าน" หลังจากที่บริษัทโฟร์เอสเดิมเกิดการแยกตัว</doc>
