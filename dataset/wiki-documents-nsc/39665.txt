<doc id="39665" url="https://th.wikipedia.org/wiki?curid=39665" title="บรรจบ บรรณรุจิ">บรรจบ บรรณรุจิ ผู้ช่วยศาสตราจารย์ ร้อยโท ดร. บรรจบ บรรณรุจิ (นามสกุลเดิม: ปั๋งมี) (12 มกราคม พ.ศ. 2496 - ) อดีตอนุศาสนาจารย์ ประจำกรมยุทธศึกษาทหารบก และกรมการศาสนา กระทรวงศึกษาธิการ ปัจจุบันดำรงตำแหน่งผู้ช่วยศาสตราจารย์ ภาควิชาภาษาตะวันออก จุฬาลงกรณ์มหาวิทยาลัยประวัติกำเนิด ประวัติ. กำเนิด. ผู้ช่วยศาสตราจารย์ ร้อยโท ดร. บรรจบ บรรณรุจิ เกิดเมื่อวันที่ 12 มกราคม พ.ศ. 2496 ณ บ้านเลขที่ 18 หมู่ 2 ตำบลธรรมเสน อำเภอโพธาราม จังหวัดราชบุรีการบรรพชา การบรรพชา. ท่านได้บรรพชาเป็นสามเณร ที่วัดแก้วฟ้า อำเภอโพธาราม จังหวัดราชบุรี จนกระทั่งปี พ.ศ. 2516 สอบได้เปรียญธรรม 9 ประโยคขณะยังเป็นสามเณร จึงได้รับพระราชทานพระบรมราชานุเคราะห์จากพระบาทสมเด็จพระปรมินทรมหาภูมิพลอดุลยเดชทรงรับเป็น นาคหลวง อุปสมบท ณ วัดพระศรีรัตนศาสดาราม โดยมีสมเด็จพระอริยวงศาคตญาณ สมเด็จพระสังฆราช (ปุ่น ปุณฺณสิริ) เป็นพระอุปัชฌาย์ สมเด็จพระพุทธโฆษาจารย์ (พุฒ สุวฑฺฒโน) เป็นพระอนุสาวนาจารย์การศึกษา การศึกษา. ผศ. ร.ท. ดร.บรรจบ สอบได้เปรียญธรรม 9 ประโยค (ป.ธ.9) ในปี พ.ศ. 2516 เมื่อขณะที่เป็นสามเณร จากนั้นเข้าศึกษาระดับปริญญาตรีที่มหาวิทยาลัยมหาจุฬาลงกรณราชวิทยาลัย ได้รับวุฒิพุทธศาสตรบัณฑิต (พธ.บ.) เมื่อ พ.ศ. 2521 สำเร็จการศึกษาในระดับปริญญาโทเมื่อ พ.ศ. 2532 ในหลักสูตรอักษรศาสตรมหาบัณฑิต (อ.ม.) สาขาภาษาบาลีและสันสกฤต คณะอักษรศาสตร์ จุฬาลงกรณ์มหาวิทยาลัย และได้ศึกษาต่อที่ประเทศอินเดียและสำเร็จระดับปริญญาเอกเมื่อ พ.ศ. 2540 สาขาพุทธปรัชญา ณ มหาวิทยาลัยมคธ ประเทศอินเดียหน้าที่การงานปัจจุบัน หน้าที่การงานปัจจุบัน. ปัจจุบันดำรงตำแหน่งเป็นผู้ช่วยศาสตราจารย์ ภาควิชาภาษาตะวันออก จุฬาลงกรณ์มหาวิทยาลัย และดำรงตำแหน่งเป็นภาคีสมาชิก สาขาศาสนศาสตร์ สำนักธรรมศาสตร์และการเมือง ราชบัณฑิตยสถานผลงานงานวิชาการ ผลงาน. งานวิชาการ. ท่านมีงานเขียนหลากหลายรูปแบบ ทั้งที่เป็นตำราเรียนและหนังสือปรัชญาพุทธศาสนาเช่น จิต มโน วิญญาณ, ปฏิจจสมุปบาท, อสีติมหาสาวก, ภิกษุณี:พุทธสาวิกาครั้งพุทธกาล, พุทธประวัติ:ประสูติ-ตรัสรู้, พระเวสสันดร:มหาบุรุษแห่งหิมพานต์, ไวยากรณ์ภาษาบาลี, ไวยากรณ์บาลีเบื้องต้น เป็นต้น งานวิจัย เช่น ปัญญาในธัมมจักกัปปวัฒนสูตร:ชื่อเรียกและพัฒนาการ, โสตัตถกีมหานิทาน:การชำระและการศึกษาวิเคราะห์ ฯลฯ นอกจากนี้แล้วยังมีบทความในวารสารหลายฉบับ เช่น บวชที่มา:ความหมาย และอิทธิพล, โคลนนิงแล้วได้อะไร คำถามจากวิทยาศาสตร์-คำตอบจากพุทธศาสนา, พระนางพิมพา วารสารราชบัณฑิตยสถาน เมษายน - มิถุนายน พ.ศ. 2539, พระพุทธศาสนาในจีนสองยุค วารสารราชบัณฑิตยสถาน กรกฎาคม - กันยายน พ.ศ. 2540, คำสอนของพระพุทธเจ้าในชื่อต่าง ๆ วารสารศาสนปริทรรศน์ พฤศจิกายน พ.ศ. 2542, พระพุทธศาสนาในฐานะเป็นฐานหนึ่งของปัญญาไทย วารสารราชบัณฑิตยสถานฉบับพิเศษ เมษายน พ.ศ. 2543 ฯลฯงานบริการวิชาการ งานบริการวิชาการ. นอกจากงานประจำที่สอนนิสิตในจุฬาลงกรณ์ และเป็นภาคีสมาชิกของราชบัณฑิตยสถานแล้ว ท่านยังมีงานบริการวิชาการอื่น ๆ อีกเช่น กรรมการจัดทำพจนานุกรมศัพท์พระไตรปิฎก ราชบัณฑิตยสถาน, กรรมการจัดทำพจนานุกรมศัพท์ศาสนาสากล ราชบัณฑิตยสถาน ฯลฯงานเผยแผ่พุทธศาสนา งานเผยแผ่พุทธศาสนา. ท่านนำที่พักส่วนตัวเปิดเป็นสถานที่ฝึกสอน อบรม ความรู้ทางด้านพุทธศาสนา โดยเปิดเป็นสาขาที่ ๙ ของสถาบันจิตตานุภาพ ซึ่งก่อตั้งโดยพระธรรมมงคลญาณ (วิริยังค์ สิรินฺธโร) ชื่อว่า บ้านบรรณรุจิ โดยมีการเปิดสอนในหลักสูตรครูสมาธิและหลักสูตรพระไตรปิฎกศึกษา</doc>
