<doc id="826102" url="https://th.wikipedia.org/wiki?curid=826102" title="เดอะเชนสโมเกอส์">เดอะเชนสโมเกอส์ เดอะเชนสโมเกอส์ () เป็นคู่ดีเจชาวอเมริกัน ประกอบด้วยแอนดรูว์ แทกการ์ต และอเล็กซ์ พอลล์ ทั้งคู่มีซิงเกิลติดยี่สิบอันดับแรกในหลายประเทศ โดยมีเพลง "#เซลฟี" ขึ้นอันดับที่ 16 ในชาร์ตบิลบอร์ดฮอต 100 อันดับที่สามในประเทศออสเตรเลีย และอันดับที่ 11 ในสหราชอาณาจักร พวกเขาออกอีพีชุดแรก บูเคต์ ในเดือนตุลาคม ค.ศ. 2015 ซิงเกิล "โรซิส" ขึ้นสิบอันดับแรกในชาร์ตบิลบอร์ดฮอต 100 ขณะที่ซิงเกิล "โดนต์เลตมีดาวน์" ติดห้าอันดับแรก "โคลเซอร์" ขับร้องรับเชิญโดยฮาลซีย์ กลายเป็นซิงเกิลอันดับหนึ่งซิงเกิลแรกของพวกเขา เดอะเชนสโมเกอส์ออกอีพีชุดที่สอง คอลลาจ เมื่อเดือนพฤศจิกายน ค.ศ. 2016 ประกอบด้วยหลายซิงเกิลที่ถูกปล่อยก่อนหน้านี้ สตูดิโออัลบั้มแรกของพวกเขา เมโมรีส์ดูน็อตโอเพน วางจำหน่ายวันที่ 7 เมษายน ค.ศ. 2017พื้นเพสมาชิกอเล็กซานเดอร์ พอลล์ พื้นเพ. สมาชิก. อเล็กซานเดอร์ พอลล์. อเล็กซานเดอร์ พอลล์ (เกิด 16 พฤษภาคม ค.ศ. 1985) เป็นมีเชื้อสายฝรั่งเศส และเติบโตในเวสต์เชสเตอร์ รัฐนิวยอร์ก แม่ของเขาเป็นแม่บ้าน และพ่อของเขาเป็นนักจัดซื้องานศิลปะแอนดรูว์ แทกการ์ต แอนดรูว์ แทกการ์ต. แอนดรูว์ แทกการ์ต (เกิด 31 ธันวาคม ค.ศ. 1989) มีเชื้อสายสกอตแลนด์ และเติบโตในฟรีพอร์ต รัฐเมน แม่ของเขาเป็นครู พ่อของเขาค้าขายสิ่งใส่เทียมทางแพทย์ เขาเริ่มสนใจดนตรีอิเล็กทรอนิกส์แดนซ์เมื่ออายุ 15 ปี ขณะอยู่ประเทศอาร์เจนตินา ซึ่งเขาได้ฟังดนตรีของเดวิด เกตตา ดาฟต์พังก์ และเทรนเทเมิลเลอร์จากที่นั่นแนวดนตรี แนวดนตรี. แทกการ์ตบรรยายถึงแนวดนตรีของตนเองว่า "สร้างความกลมกลืนระหว่างดนตรีอินดี ป็อป แดนซ์ และฮิปฮอป" ทั้งคู่กล่าวว่าตนได้รับอิทธิพลจากฟาร์เรลล์ วิลเลียมส์ และเดดเมาส์ ในปี ค.ศ. 2016 พวกเขาเป็นส่วนหนึ่งในการโฆษณาแนวเพลงฟิวเจอร์เบส เพลง "โรซิส" เป็นเพลงแนวฟิวเจอร์เบสเพลงแรกที่ประสบความสำเร็จทั่วโลก</doc>
