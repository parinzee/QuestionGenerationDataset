<doc id="55081" url="https://th.wikipedia.org/wiki?curid=55081" title="เนตร ศศิประภายิม">เนตร ศศิประภายิม เนตร ศศิประภายิม มีชื่อจริงว่า ธเนศ จิตกวี เกิดเมื่อวันที่ 29 มิถุนายน พ.ศ. 2525 ที่จังหวัดระนองประวัติ ประวัติ. เนตรเป็นบุตรของนายสุวิทย์ นางลำดวน จิตรกวี เริ่มชกมวยเมื่ออายุ 8 ขวบในงานวัดประจำปีแถวบ้าน เมื่อเห็นว่าลูกต้องการเอาดีทางการชกมวย พ่อจึงส่งมาอยู่ค่ายศศิประภายิม ของฐากูร ผ่องสุภา ขึ้นชกมวยไทยใช้ชื่อว่า เนตร ชมภูทอง แต่เส้นทางการชกมวยไทยไม่โด่งดังมาก มีจุดเด่นที่เป็นมวยหมัดหนัก เคยชกกับมวยมีชื่อเช่น ลูกรัก ศ.กัตติกา ต่อมามีปัญหาในการคุมน้ำหนักตัวจึงเลิกชกไป เนตรหยุดชกไป 2 ปี ฐากูร ผ่องสุภา จึงตามตัวกลับมาชกมวยอีกครั้ง โดยให้หันมาชกมวยสากล ขึ้นชกครั้งแรก พบกับ วิษณุ ก่อเกียรติยิม มวยสร้างของก่อเกียรติ พณิชยารมณ์ ผลปรากฏว่าเนตรชนะคะแนนอย่างงดงาม ก่อเกียรติจึงหันมาสร้างสรรค์เนตรแทน สนับสนุนให้ชิงแชมป์ PABA ซึ่งเนตรสามารถคว้าแชมป์มาครองได้ และเข้าสู่อันดับโลกของสมาคมมวยโลก (WBA) จนได้ชิงแชมป์โลกรุ่นไลท์ฟลายเวท WBA ถึง 2 ครั้ง แต่ไม่สำเร็จ ปัจจุบัน เนตรหันไปทำธุรกิจมวยหูและเป็นเซียนมวยประจำตามสนามมวยต่างๆเกียรติประวัติเกียรติประวัติ. - แชมป์ PABA รุ่นไลท์ฟลายเวท (2548 - 2554)- ชิง, 29 มิถุนายน 2548 ชนะน็อค ยก 2 อัลวี่ อันฮับซีน (อินโดนีเซีย) ที่ จ.อุบลราชธานี - ป้องกันแชมป์ครั้งที่ 1, 22 กุมภาพันธ์ 2549 ชนะน็อค ยก 2 จอห์นดัต ซิเรกา (อินโดนีเซีย) ที่ จ.แม่ฮ่องสอน - ป้องกันแชมป์ครั้งที่ 2, 14 กรกฎาคม 2549 ชนะน็อค ยก 5 เดนนิส จูนติลลาโน (ฟิลิปปินส์) ที่ จ.นครสวรรค์ - ป้องกันแชมป์ครั้งที่ 3, 15 ธันวาคม 2549 ชนะน็อค ยก 7 ลิตเติล โรสแมน (อินโดนีเซีย) ที่ จ.ชุมพร - ป้องกันแชมป์ครั้งที่ 4, 16 กุมภาพันธ์ 2550 ชนะน็อค ยก 3 เรย์ โอราริส (ฟิลิปปินส์) ที่ จ.ชลบุรี - ป้องกันแชมป์ครั้งที่ 5, 8 ตุลาคม 2553 ชนะน็อคยกที่ 4 ริคกี้ มานูโฟ (อินโดนีเซีย) ที่ จังหวัดชุมพร - ป้องกันแชมป์ครั้งที่ 6, 10 กุมภาพันธ์ 2554 ชนะน็อคยกที่ 10 เจสัน โรโตนี่ (ฟิลิปปินส์) ที่ จังหวัดพัทลุง - ป้องกันแชมป์ครั้งที่ 7, 23 กันยายน 2554 ชนะน็อคยกที่ 2 โดมิ เนโนเคบา (อินโดนีเซีย) ที่ จังหวัดชุมพร- แชมป์ WBC เอเชีย รุ่นไลท์ฟลายเวท (2555 - ปัจจุบัน)- ชิง, 29 มิถุนายน 2555 ชนะคะแนน เกบอย แมนซาลาเยา (ฟิลิปปินส์) ที่ จ.สมุทรปราการ - ป้องกันแชมป์ครั้งที่ 1, 10 สิงหาคม 2555 ชนะน็อค ยก 5 แจ็ค อามิซ่า (อินโดนีเซีย) ที่ จ.กาญจนบุรี - ป้องกันแชมป์ครั้งที่ 2, 6 พฤศจิกายน 2555 ชนะทีเคโอ ยก 2 บิมโบ นาซิโอนาเลส (ฟิลิปปินส์) ที่ จ.ชลบุรี - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลท์ฟลายเวท WBA เมื่อ 23 มิถุนายน 2550 แพ้น็อค ยก 8 ฮวน คาร์ลอส เวโรโค (อาร์เจนตินา) ที่ Polideportivo Vicente Polimeni ลาส เฮย์ราส จ.แมนโดซ่า - ชิงแชมป์โลกรุ่นไลท์ฟลายเวท WBA เมื่อ 20 พฤศจิกายน 2554 แพ้คะแนน โฮเซ่ อัลเฟรโด โรดริเกวซ (เม็กซิโก) ที่ เวทีมวยยิมนาซิโอ เมืองซินาเลา</doc>
