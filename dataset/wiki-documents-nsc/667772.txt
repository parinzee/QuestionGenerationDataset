<doc id="667772" url="https://th.wikipedia.org/wiki?curid=667772" title="กองทัพปฏิวัติโซมี">กองทัพปฏิวัติโซมี กองทัพปฏิวัติโซมี (The Zomi Revolutionary Army) ก่อตั้งเมื่อ พ.ศ. 2536 ที่พะเปียน รัฐกะฉิ่น ประเทศพม่า เป็นองค์กรติดอาวุธขององค์กรปฏิวัติโซมี ปู เค กุยเต ผู้นำชาวโซมีจากเทือกเขามิกิรแห่งอัสสัมเป็นประธานผู้ก่อตั้งขององค์กร กองทัพนี้เป็นกลุ่มต่อต้านที่ประกาศปกป้องชาวโซมีและรวมชาวโซมีในพม่า (รัฐฉิ่น) บังกลาเทศ (เทือกเขาจิตตะกอง) และอินเดียตะวันออกเฉียงเหนือ (มณีปุระและไมโซรัม) เป้าหมายเพื่อรวมชาวโซมีทั้งหมดให้อยู่ภายใต้การปกครองของรัฐบาลเดียวเรียกโซกัมหมายถึงแผ่นดินของโซมี ในสหภาพอินเดียพื้นที่ปฏิบัติการ พื้นที่ปฏิบัติการ. พื้นที่ปฏิบัติการอยู่ในรัฐมณีปุระ โดยเฉพาะบริเวณที่ใกล้พม่า เคยเคลื่อนไหวในพื้นที่รอยต่อระหว่างมณีปุระกับไมโซรัม กองทัพมีรายได้จากค่าคุ้มครองที่ได้จากประชาชนในเขตที่มีอิทธิพลเหตุการณ์ในอดีต เหตุการณ์ในอดีต. ในวันที่ 9 มิถุนายน พ.ศ. 2548 กองทัพได้ทำลายรถบรรทุกที่บรรทุกของแนวร่วมปฏิวัติโซมี ทำให้มีทหารเสียชีวิต 3 คน บาดเจ็บ 1 คน วันที่ 20 กันยายน พ.ศ. 2548 กองทัพโจมตีแนวร่วมปฏิวัติโซมีมีทหารถูกฆ่า 6 คน ฝ่ายกองทัพบาดเจ็บ 1 คน 20 สิงหาคม พ.ศ. 2549 ทหารของกองทัพอินเดียฆ่าพลเรือน 2 คน และมีผู้บาดเจ็บอีก 4 คน ในพื้นที่เคลื่อนไหวของกองทัพ 15 มกราคม พ.ศ. 2553 ทหารของกองทัพเสียชีวิต 2 คนในการปะทะกับแนวร่วมประชาชนปฏิวัติซึ่งเป็นกองกำลังติดอาวุธของกองทัพปลดปล่อยประชาชนที่อยู่ภายในรัฐมณีปุระ</doc>
