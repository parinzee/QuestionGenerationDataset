<doc id="870512" url="https://th.wikipedia.org/wiki?curid=870512" title="สายธารหัวใจ">สายธารหัวใจ สายธารหัวใจ เป็นละครโทรทัศน์แนวเมโลดราม่า สร้างจากบทประพันธ์ของ วาสนา ถูกนำมาสร้างเป็นละครโทรทัศน์ถึง 2 ครั้งด้วยกันการสร้างเป็นละครโทรทัศน์ การสร้างเป็นละครโทรทัศน์. ครั้งแรกเมื่อปี พ.ศ. 2543 ผลิตโดย กันตนา เขียนบทโทรทัศน์โดย คนหลังม่าน กำกับการแสดงโดย ฐาปกรณ์ ดิษยนันทน์ นำแสดงโดย มณฑล จิรา, อิศริยา สายสนั่น, ราโมน่า ซาโนลารี่, ภักดีหาญส์ หิมะทองคำ, อภิชาติ พัวพิมล, เมย์ เฟื่องอารมย์ และนักแสดงมากฝีมืออีกคับคั่ง ออกอากาศทุกวันศุกร์ - อาทิตย์ เวลา 20.20 - 22.20 น. เริ่ม 10 ธันวาคม พ.ศ. 2543 - 13 มกราคม พ.ศ. 2544 และนำกลับมาสร้างใหม่อีกครั้งในปี พ.ศ. 2560 ผลิตโดย เมคเกอร์ กรุ๊ป เขียนบทโทรทัศน์โดย คนเขียนเงา กำกับการแสดงโดย ฤทัยวรรณ วงศ์สิรสวัสดิ์, ชนะ คราประยูร นำแสดงโดย เจมส์ มาร์, ชาลิดา วิจิตรวงศ์ทอง, คาริสา สปริงเกตต์, รังสิต ศิรนานนท์, อเล็กซานเดอร์ เรนเดลล์, พริมา พันธุ์เจริญ ออกอากาศทุกวันพุธ - พฤหัสบดี เวลา 20.20 - 22.50 น. เริ่ม 1 พฤศจิกายน พ.ศ. 2560 - 6 ธันวาคม พ.ศ. 2560เรื่องย่อ เรื่องย่อ. “การยึดมั่นถือมั่นคือจุดเริ่มต้นของโศกนาฏกรรมทำลายชีวิตให้พินาศย่อยยับชีวิตต้องร้อนรุ่มทุกข์ทรมานไม่ต่างกับการอยู่ในนรกแต่ถ้ามี“สติ”คอยกำกับ….กิเลสในหัวใจก็จะถูกดับให้มอดลง แล้วชีวิตก็จะพบกับความสุข...ซึ่งเป็นความสุขจากภายในและเป็นความสุขที่แท้จริง...” ณรังค์...ชายหนุ่มผู้ต่ำต้อยด้อยค่า ถูก ม.จ แม้นเทพ จงสวัสดิ์ เลี้ยงดูอย่างขี้ข้ารับใช้ที่ไม่มีวันได้เผยอหน้าตีเสมอ “รักแรก” อย่าง ม.ร.ว หญิง ปฐวี ธิดาหัวแก้วหัวแหวนของท่านชายแม้นเทพ ณรังค์ก้มหน้ายอมรับชะตากรรมการถูกกดขี่ด้วยความเต็มใจ และยอมถูกผูกโซ่ตรวนพันธนาการตัวเองไว้กับคำว่า “บุญคุณ” ยอมทำทุกอย่างเพื่อพิสูจน์คุณค่าของตัวเองให้คนที่เคยดูถูกยอมรับ แม้กระทั่งการยอมแต่งงานตามคำสั่งกับ ละมุล ลูกสาวจากเมียบ่าวของท่านชายแม้นเทพ ทั้งที่รู้สึกกับเธอแค่เพียงน้องสาว การปล่อยตัวเองให้ไหลไปตามสายธารแห่งกิเลสของท่านชายแม้นเทพและคุณหญิงปฐวี ทำให้ ณรังค์เห็นถึงความเสื่อมถอยของเกียรติยศและศักดิ์ศรีของวังจงสวัสดิ์และผู้ที่เกี่ยวข้องอย่างช้าๆ... และเมื่อ สิริกันยา หญิงสาวที่มีปมชีวิตไม่ต่างไปจากณรังค์ ผู้ที่ต้องต่อสู้ดิ้นรนเอาชีวิตรอดจากความยากแค้นและพยายามถีบตัวเองให้พ้นจากการถูกดูแคลนของย่าแท้ๆ...ได้เข้ามาใกล้ชิด ณรังค์ได้ซึมซับวิธีคิดของสิริกันยา ทำให้ณรังค์ได้เรียนรู้ว่าคุณค่าของตัวเองนั้น เกิดขึ้นได้โดยไม่จำเป็นต้องรอให้ใครมาตัดสินหรือให้ค่า และคุณค่าของตัวเองอยู่ที่การไม่เพิกเฉยเมื่อเห็นความไม่ถูกต้อง ยิ่งมันเกิดขึ้นจากน้ำมือของผู้มีพระคุณ ณรังค์ยิ่งต้องขวาง การตอบแทนบุญคุณที่ดีที่สุดคือการทำให้เกิด “สติ” ขึ้นในใจของทุกคนให้ได้! สายธารหัวใจของณรังค์และสิริกันยาได้มาบรรจบกัน ทำให้เกิดพลังแห่งความชุ่มเย็นที่จะช่วยหลั่งรดดับมอดไฟกิเลสของคนรอบตัว...แม้บางอย่างมันจะสายเกินไป!นักแสดงการตอบรับเรตติ้ง</doc>
