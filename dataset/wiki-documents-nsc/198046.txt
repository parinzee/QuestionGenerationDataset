<doc id="198046" url="https://th.wikipedia.org/wiki?curid=198046" title="โคกิ คะเมะดะ">โคกิ คะเมะดะ โคกิ คะเมะดะ () หรือ คะเมะดะ โกกิ นักมวยสากลชาวญี่ปุ่น เกิดเมื่อวันที่ 17 พฤศจิกายน พ.ศ. 2529 ที่เมืองโอซะกะ ประเทศญี่ปุ่นประวัติ ประวัติ. คะเมะดะเป็นบุตรคนโตของ ชิโร คะเมะดะ ผู้เป็นเทรนเนอร์และพ่อของตนเอง ทั้งตัวของโคกิ คะเมะดะเองก็ยังมีน้องชายอีก 2 คน ที่เป็นนักมวยเช่นเดียวกัน นั่นก็คือ ไดกิ คะเมะดะ และ โตโมะกิ คะเมะดะ ได้ชื่อว่าเป็นนักมวยที่มีทั้งชาวญี่ปุ่นรักและชังในเวลาเดียวกัน เนื่องจากมีบุคลิกท่าทางการชกมวยและการสัมภาษณ์ทางสื่อมวลชนที่กวนประสาท คะเมะดะเริ่มต้นการชกมวยอาชีพ 8 ครั้งแรก ด้วยการชนะนักมวยชาวไทยล้วน ๆ รวมทั้งการชนะน็อค สมาน ส.จาตุรงค์ อดีตแชมป์โลกชาวไทยใน ยกที่ 1 ในการชกครั้งที่ 7 ด้วย จากนั้น ได้ครองแชมป์ OPBF รุ่นฟลายเวทและแชมป์โลกของสมาคมมวยโลก (WBA) ในรุ่นจูเนียร์ฟลายเวท แล้วสละเพื่อขึ้นไปชกในรุ่นฟลายเวท เมื่อไดกิ คะเมะดะ น้องชายทำผิดกติกาในการชกกับ ไดสุเกะ ไนโต ในการชิงแชมป์ฟลายเวท สภามวยโลก (WBC) ทำให้ตระกูลคะเมะดะทั้งหมดถูกสั่งห้ามชกในญี่ปุ่น ต้องเดินทางไปชกที่เม็กซิโกอยู่ 2 ครั้ง แต่ก็ได้รับอนุญาตให้กลับมาชกได้ในบ้านเกิดอีกครั้ง ในที่สุด คะเมะก็ได้มีโอกาสขึ้นชิงแชมป์โลกอีกครั้งในรุ่นฟลายเวท ของสภามวยโลก กับ ไดสุเกะ ไนโตะ นักมวยเพื่อนร่วมชาติที่คว้าแชมป์มาจาก พงษ์ศักดิ์เล็ก กระทิงแดงยิม นักมวยชาวไทย ผลการชกปรากฏว่าคะเมะดะเป็นฝ่ายเอาชนะคะแนนไปได้อย่างขาดลอย 116-112, 117-111 และ 117-111 แต่เมื่อมาป้องกันตำแหน่งครั้งแรกกับ พงษ์ศักดิ์เล็ก แล้ว เมื่อวันที่ 27 มีนาคม พ.ศ. 2553 คะเมะดะเป็นฝ่ายมีแผลแตกตั้งแต่ยกที่ 4 และพงษ์ศักดิ์เล็กเป็นฝ่ายถูกตัดคะแนนในยกที่ 5 จากหัวชน แต่ก็ไม่อาจทำอะไรพงษ์ศักดิ์เล็กได้ชัดเจน จึงเป็นฝ่ายแพ้คะแนนไปอย่างไม่เป็นเอกฉันท์ 114-114, 116-112 และ 115-112 เสียแชมป์โลกไปเพียงการป้องกันตำแหน่งครั้งแรกเท่านั้นเอง ต่อมา โคกิ คะเมะดะ ได้เลื่อนรุ่นขึ้นไปชกในรุ่นแบนตั้มเวท และสามารถคว้าแชมป์โลกในรุ่นนี้มาได้ของสมาคมมวยโลก ในปลายปี พ.ศ. 2553 ในการป้องกันตำแหน่งกับ พนมรุ้งเล็ก ไก่ย่างห้าดาวยิม นักมวยชาวไทยเมื่อต้นเดือนเมษายน พ.ศ. 2556 ปรากฏว่าคะเมะดะเอาชนะคะแนนไม่เป็นเอกฉันท์ ท่ามกลางเสียงวิจารณ์จากสื่อมวลชนชาติที่เป็นกลางหรือแม้แต่ของญี่ปุ่นเองก็ตาม เห็นว่าคะเมะดะไม่สมควรที่จะเป็นผู้ชนะ และเจ้าตัวเองก็ได้ยอมรับด้วยว่า ตัวเองชกได้แย่ในครั้งนี้และกล่าวขอโทษต่อแฟน ๆ มวยบนเวทีหลังการชกเสร็จถึง 6 ครั้ง โคกิ คะเมะดะ ได้ป้องกันตำแหน่งไปอีก 2 ครั้ง และได้สละตำแหน่งเมื่อเดือนเมษายน ปีถัดมา เพื่อที่จะลดรุ่นลงไปชกในรุ่นจูเนียร์แบนตั้มเวทแทน โดยมีเป้าหมายจะขอชิงแชมป์โลกรุ่นนี้ของ WBA กับ โคเฮอิ โคโนะ นักมวยเพื่อนร่วมชาติที่ได้ตำแหน่งมาจากการเอาชนะทีเคโอ เด่นเก้าแสน กระทิงแดงยิม ซึ่งเป็นแชมป์เฉพาะกาลชาวไทย ไปก่อนหน้านี้ไม่นานเกียรติประวัติเกียรติประวัติ. - แชมป์ OPBF รุ่นฟลายเวท- ชิง 21 สิงหาคม 2548 ชนะน็อค วันมีโชค สิงห์วังชา ยก 3 ที่ ญี่ปุ่น สละแชมป์- แชมป์โลกรุ่นไลท์ฟลายเวท WBA- ชิง 2 สิงหาคม 2549 ชนะคะแนน ฮวน ลันดาเอตา ที่ ญี่ปุ่น - ป้องกันตำแหน่งครั้งที่ 1, 20 ธันวาคม 2549 ชนะคะแนน ฮวน ลันดาเอตา ที่ ญี่ปุ่น - สละแชมป์ - แชมป์โลกรุ่นฟลายเวท WBC (2552-2553)- ชิง 29 พฤศจิกายน 2552 ชนะคะแนน ไดสุเกะ ไนโตะ ที่ ไซตะมะซูเปอร์อารีนา ไซตะมะ - ป้องกันตำแหน่งครั้งที่ 1, 27 มีนาคม 2553 แพ้คะแนน พงษ์ศักดิ์เล็ก ไก่ย่างห้าดาวยิม ที่ อะริอะเกะคอลิเซียม โตเกียว - แชมป์โลกรุ่นแบนตั้มเวท WBA (2553-2557)- ชิง 26 ธันวาคม 2553 ชนะคะแนน อเล็กซานเดอร์ มูนอซ ที่ ไซตามะ - ป้องกันตำแหน่งครั้งที่ 1, 7 พฤษภาคม 2554 ชนะน็อกยก 11 เดเนียล ดิแอ๊ซ ที่ โอซากา - ป้องกันตำแหน่งครั้งที่ 2, 31 สิงหาคม 2554 ชนะคะแนน เดวิด เดอ ลา โมล่า ที่โตเกียว - ป้องกันตำแหน่งครั้งที่ 3, 7 ธันวาคม 2554 ชนะน็อกยก 4 มาริโอ มาเซียส ที่ โอซากา - ป้องกันตำแหน่งครั้งที่ 4, 4 เมษายน 2555 ชนะคะแนน เนาล์ดี มานาคาเน่ ที่ โยโกฮาม่า - ป้องกันตำแหน่งครั้งที่ 5, 4 ธันวาคม 2555 ชนะคะแนน (ไม่เอกฉันท์) ฮูโก้ รุยซ์ ที่ โอซากา - ป้องกันตำแหน่งครั้งที่ 6, 7 เมษายน 2556 ชนะคะแนน (ไม่เอกฉันท์) พนมรุ้งเล็ก ไก่ย่างห้าดาวยิม ที่ โอซากา - ป้องกันตำแหน่งครั้งที่ 7, 23 กรกฎาคม 2556 ชนะคะแนน จอห์น มาร์ค อะโพลินาริโอ (ฟิลิปปินส์) ที่ โตเกียว - ป้องกันตำแหน่งครั้งที่ 8, 19 พฤศจิกายน 2556 ชนะคะแนน (ไม่เอกฉันท์) จุง โอห์-ซอน (เกาหลีใต้) ที่เชจู ประเทศเกาหลีใต้</doc>
