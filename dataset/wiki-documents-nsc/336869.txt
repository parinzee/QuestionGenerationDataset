<doc id="336869" url="https://th.wikipedia.org/wiki?curid=336869" title="แบล๊คโร้ค">แบล๊คโร้ค แบล็คโร้คออนไลน์ (ภาษาอังกฤษ: Black Rogue) หรือเกม ซิลค์โร้ดออนไลน์ (ภาษาเกาหลี: 실크로드 온라인; ภาษาอังกฤษ: Silkroad Online) เป็นเกมออนไลน์ประเภท MMORPG ที่พัฒนาโดย Joymax Co., Ltd. และเปิดให้บริการโดย Yahoo Korea ก่อนที่จะถูกย้ายมาเปิดให้บริการโดย Joymax เองและ Neowiz Games ได้เข้ามาเป็นผู้ให้บริการร่วมในปัจจุบัน เนื้อเรื่องของเกมถูกจำลองขึ้นมาจากเหตุการณ์จริง เมื่อสมัยคริสต์ศตวรรษที่ 2 ซึ่งเป็นเหตุการณ์ที่ก่อให้เกิด เส้นทางสายไหม ขึ้น เส้นทางการค้าขายระหว่างจีนและยุโรปที่เป็นตำนานมากว่าหลายศตวรรษ นอกจากการกำหนดเนื้อเรื่องหลักให้เป็นในลักษณะนี้แล้ว ยังมีผู้ร่วมเดินทางในเส้นทางดังกล่าวถึง 3 รูปแบบ และนอกจากนั้น ยังมีมินิเกมต่างๆ ในเกมให้ทำอีกมากมาย ปัจจุบันมีการตั้งเซิร์ฟเวอร์เกมซิลค์โร้ดออนไลน์อยู่หลายประเทศ แต่ในประเทศไทย บริษัท อินิทรี ดิจิตอล จำกัด ได้เข้าไปซื้อลิขสิทธิ์ตัวเกมและขออนุญาตดัดแปลงเนื้อหาเกมบางส่วนให้เหมาะสมกับผู้เล่นในประเทศ เพราะนอกจากจะมีปัญหาในเรื่องของความรุนแรงแล้ว ยังมีในเรื่องของบทบาทที่ไม่เหมาะสมกับเยาวชนเท่าไหร่นัก หลังจากปรับแต่งตัวเกมแล้ว บริษัท อินิทรี ดิจิตอล จำกัด ก็ได้เปิดตัวเกมนี้ในชื่อว่า แบล็คโร้คออนไลน์ ในวันที่ 16 มิถุนายน 2552 ที่ลาน Centerpoint @ Central World โดยมีผู้เล่น และสื่อมวลชนต่างให้ความสนใจอย่างคับคั่ง ก่อนจะเปิดให้ทดลองเล่นอย่างเป็นทางการในงาน Ini3 Tripple Throne เมื่อต้นเดือนตุลาคม 2552เนื้อเรื่องของเกม เนื้อเรื่องของเกม. สมัยจักรวรรดิโรมันเรืองอำนาจในยุโรป ผู้คนในอาณาจักรต่างได้ยินเสียงล่ำลือและยอมรับกันโดยทั่วไปถึงความสวยงามของสินค้าล้ำค่าจากประเทศทางตะวันออกที่เรียกกันว่า “ผ้าไหม” เป็นอย่างดี ศูนย์กลางของดินแดนตะวันตกคืออาณาจักรโรมัน และศูนย์กลางของดินแดนตะวันออกคือประเทศจีน แต่ด้วยความยากลำบากทางสภาพภูมิประเทศจึงทำให้การติดต่อซื้อขายระหว่างทั้งสองอารยธรรมไม่รุ่งเรืองอย่างที่คิด เพราะต้องซื้อขายผ่านดินแดนทางผ่านไม่ได้ทำการค้าซึ่งกันและกันโดยตรง จนถึงคริสตศวรรษที่ 2 Janggeon ทูตจากอาณาจักรฮาน (อาณาจักรโบราณของจีน) ภายใต้พระบัญชาของจักรพรรดิ์วูดี (มูจี) ได้ออกทำการสำรวจเส้นทางจากประเทศจีน ผ่านประเทศอินเดีย ไปจนถึงดินแดนตะวันตก จึงทำให้การเดินทางติดต่อค้าขายระหว่างทั้ง 2 อารยธรรมเกิดเป็นความจริงขึ้นมาได้นับตั้งแต่นั้น เส้นทางที่ Janggeon ได้ทำการบุกเบิก ก็คือ “เส้นทางสายไหม” นั่นเอง นับจากนั้นมา เส้นทางสายไหม ก็หนาแน่นไปด้วยผู้คนมากมายหลากหลายเชื้อชาติ ไม่ว่าจะเป็น นักเดินทาง, นักสู้ หรือ พ่อค้า ก็ต่างมุ่งหน้ามายังเส้นทางแห่งนี้ เรียกได้ว่านับแต่ Janggeon ได้ให้กำเนิดเส้นทางสายไหมขึ้นมานั้น เส้นทางแห่งนี้ก็เปรียบเหมือนรุ่งอรุณแห่งชีวิตของคนทั้งโลกเลยก็ว่าได้ จวบจนเวลาผ่านไปกว่า 800 ปี... - อาณาจักรถัง ก็กำลังจะล่มสลายด้วยปัญหาของโรคระบาด - เกิดกบฏในพื้นที่ดินแดนอาหรับ แต่ก่อกำเนิดศาสนาอิสลามขึ้นพร้อมกับการสถาปณาจักรวรรดิอิสลาม - เกิดสงครามปราบการจลาจลระหว่างจักรวรรดิโรมันและกองกำลังต่อต้าน - ศูนย์กลางของจักรวรรดิโรมันผู้ยึดครองดินแดนตะวันตกอย่าง กรุงโรม ล่มสลาย ความสับสนวุ่นวาย กลียุคพลันบังเกิด... เพื่อปกป้องเส้นทางแห่งประวัติศาสตร์ไม่ให้ถูกทำลายไปด้วยปัจจัยร้ายแรงที่รุมเร้า เหล่านักเดินทางทั้งหลายจึงเดินทางมุ่งหน้ามายัง “เส้นทางสายไหม” มีเพียงผู้ที่แกร่งกล้าเท่านั้นที่จะยืนอยู่ได้จนถึงวินาทีสุดท้าย...ลักษณะของเกม ลักษณะของเกม. ตัวเกมจะแบ่งอารยธรรมของตัวละครออกเป็น 2 ฝ่าย (จากการอัปเดต Legend I ที่ผ่านมา) ซึ่งมีวิธีการควบคุม และวิธีการเล่นที่แตกต่างกันโดยสิ้นเชิง นอกจากนี้ ตัวเกมยังมีระบบ Berserk Mode เป็นการทำให้ตัวละครอยู่ในสภาวะ Berserk มีผลให้อัตราการโจมตีแรงขึ้น HP/MP ฟื้นเร็วขึ้น ระบบฝ่ายในเกมนี้จะแบ่งออกเป็น 3 ฝ่าย ได้แก่ Killer Rogue (Thief), Hunter Rogue (Hunter) และ Merchant Rogue (Merchant) ซึ่งทั้งสามฝ่ายจะมีความสัมพันธ์กันคือ Killer Rogue จะเป็นนักฆ่า นักทำลาย เหยื่อของ Killer Rogue ก็คือ Merchant Rogue ของที่ได้ก็เป็นของล้ำค่าที่ Merchant Rogue กำลังจะนำไปขายต่างเมือง เพื่อให้ได้มาซึ่งเงินทอง ด้าน Merchant Rogue เมื่ออยู่ในสถานะขนส่งสินค้า จะไม่สามารถโจมตีอะไรได้เลย รวมไปถึงมอนสเตอร์ ดังนั้นหน้าที่ในการปกป้อง Merchant Rogue เพื่อให้ไปถึงจุดหมายปลายทางได้เร็วที่สุด ก็คือการจ้างวาน Hunter Rogue มาคอยคุ้มกันนั่นเอง ซึ่งผลตอบแทนระหว่าง Hunter กับ Merchant นั้น ผู้เล่นไม่จำเป็นต้องตกลงกันเอง ตัวเกมจะทำหน้าที่การแบ่งของรางวัลให้ตามผลงานที่ทำได้ นอกจากระบบหลักๆ อย่างการปล้นสะดมภ์สินค้า หรือกองคาราวานสินค้าแล้วนั้น ตัวเกมยังมีระบบการชิงปราสาทหรือ Fortress Wars ซึ่งผลตอบแทนที่ได้ ก็คือการปรับลดอัตราภาษีในฝ่ายของตน ดังนั้นการแข่งขัน Fortress Wars นอกจากจะเป็นการแข่งขันระหว่างฝ่ายแล้วนั้น ยังเป็นการแข่งขันระหว่างกิลด์ด้วย กิลด์ใดที่ได้ครอบครองปราสาท ก็จะสามารถประกาศศักดิ์ศรี ประกาศความยิ่งใหญ่ของกิลด์ตัวเองได้ รวมถึงจะได้รับส่วนแบ่งจากภาษีที่ถูกปรับเพิ่มได้อีกด้วยปัญหาหลังจากเปิดให้บริการจริง ปัญหาหลังจากเปิดให้บริการจริง. หลังจากเปิดให้บริการอย่างเป็นทางการเมื่อวันที่ 22 ตุลาคมที่ผ่านมา แบล็คโร้คก็กลายเป็นเกมออนไลน์ยอดนิยมของผู้เล่นไปชั่วขณะ แต่ก็มีปัญหาหลังจากเปิดให้บริการไปได้ไม่กี่เดือน ซึ่งปัญหาดังกล่าวมีดังนี้- ในช่วงแรกของการเปิดให้บริการตัวละครมีให้เลือกแค่ฝ่ายตะวันออกเท่านั้น : อันนี้เป็นความเห็นจากผู้พัฒนาตัวเกมว่าจะให้เปิดแค่ฝ่ายตะวันออกฝ่ายเดียวก่อน เพราะคำนึงถึงกลุ่มผู้ที่ไม่ได้สัมผัสเกมซิลค์โร้ด และมาสัมผัสความสนุกในแบบแบล็คโร้คแทน และในเมื่อฝ่ายตะวันตกเป็นฝ่ายที่อัปเดตเข้ามาทีหลัง จึงอาจทำให้ผู้เล่นรู้สึกว่าการที่ได้เล่นฝ่ายตะวันออกก่อนแล้วมาเล่นฝ่ายตะวันตก จะเห็นถึงความแตกต่างของการเล่นที่แตกต่างกันไป นี่ยังไม่รวมถึงตัวละครฝ่ายตะวันตกกลาง (เปอร์เซีย) ด้วย - ปัญหาความไม่สงบของผู้เล่น จากการทำมินิเกมกองคาราวาน : เนื่องจากเกมแบล็คโร้ค เป็น MMORPG Free-PK เกมแรกของค่าย Ini3 ที่มีแต่เกมแนวสนุกสนานแบบเด็กๆ เมื่อมาเจอความสนุกแบบ Hardcore ก็ทำให้ผู้เล่นไม่ได้รับความสนุกในระบบที่วางไว้ จนต้องมีการถกเถียงในประเด็นนี้ ในเมื่อปัญหานี้ไม่ลงรอยกันทั้งสองฝ่าย ในที่สุดก็ต้องมีการเปิดเซิร์ฟเวอร์ตามคำเรียกร้องเพิ่มเพื่อเป็นการแก้ไขปัญหานี้ โดยเซิร์ฟเวอร์ใหม่ที่เปิดขึ้นคือ Hardcore Server ซึ่งจะเป็น PK เซิร์ฟเวอร์แบบอิสระเพียงเซิร์ฟเวอร์เดียว (ส่วนเซิร์ฟเวอร์ที่เหลือ ยังคงมีระบบ Free-PK แต่จะ PK กันได้ ก็ต้องยินยอมกันทั้งสองฝ่ายหรือเปิดระบบ PVP แทนนั่นเอง เพื่อเป็นการป้องกันความผิดพลาดในระบบบางระบบ)ปัญหาเรื่องโปรแกรมช่วยเล่น หรือ บอท (Bot) ปัญหาเรื่องโปรแกรมช่วยเล่น หรือ บอท (Bot). ในช่วงแรกของการเปิดให้บริการ เนื่องจากเกมซิลค์โร้ดออนไลน์เป็นเกมที่ได้รับความนิยมสูงมากในต่างประเทศ อย่างในกรณีเซิร์ฟเวอร์อินเตอร์ที่มีปัญหาในเรื่องของโปรแกรมช่วยเล่นที่แน่นเซิร์ฟเวอร์มากจนผู้เล่นธรรมดาไม่สามารถเข้าเล่นได้ตามปกติ และอาจะต้องใช้วิธีการล็อกอินซ้ำๆ เพื่อเข้าสู่ระบบ ถึงแม้จะมี Premium Item ช่วยก็ตามแต่ก็ยังไม่สามารถแก้ไขได้ทัน ส่วนตัวแบล็คโร้คออนไลน์ เนื่องจากในช่วงแรกของการให้บริการเป็นการเปิดให้เล่นแบบ Close Beta ที่ไม่มีการ Reset Server เพื่อเปิดในช่วง Open Beta ต่อ ทำให้ผู้เล่นที่ได้รับ Activation Code ก็เกิดการอยากเลเวลเยอะเอาไว้ก่อนที่จะเล่นไม่ทัน จนในที่สุดชาวต่างชาติที่ได้เข้ามาเล่นในเซิร์ฟเวอร์ไทย ก็ได้นำโปรแกรมช่วยเล่นของซิลค์โร้ดเซิร์ฟเวอร์อินเตอร์ มาดัดแปลงและทดลองใช้งานในแบล็คโร้ดก็พบว่าสามารถทำงานได้อย่างราบรื่น เมื่อทีมงานเห็นความผิดปกติ จึงเริ่มออกไล่แบนตัวละครที่ใช้โปรแกรมช่วยเล่นไปเรื่อยๆ จนกระทั่งในที่สุดโปรแกรมช่วยเล่นก็เยอะกว่าผู้เล่นจริงๆ ทำให้ทางฝ่ายบริหารของบริษัท อินิทรี ดิจิตอล จำกัด ที่เป็นผู้ให้บริการ ต้องประชุมกันและวางแผนกับฝ่ายกฎหมาย เพื่อที่จะได้นำ พระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ. 2550 หรือ พรบ.คอมพิวเตอร์ มาดำเนินคดีความทางกฎหมายตามมาตราที่ 9, 10 และ 14(1) ของ พรบ. ฉบับดังกล่าว นอกจากการประกาศการใช้ พรบ. แล้วนั้น ทีมงานแบล็คโร้คได้ทำการร่วมมือกับผู้พัฒนาตัวเกมในการที่จะเขียนโค้ดเพื่อป้องกันบอทอีกทาง โดยการเลือกใช้ nProtect GameGuard แบบเดียวกับที่ใช้ในเกมอื่นๆ ของค่ายมาทำการติดตั้งลงไปเพื่อป้องกันโปรแกรมช่วยเล่น และโปรแกรมดักจับข้อมูลอีกทาง จนในที่สุด เซิร์ฟเวอร์เกมแบล็คโร้คในไทยก็กลับสู่สภาวะปกติ</doc>
