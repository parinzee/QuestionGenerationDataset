<doc id="71034" url="https://th.wikipedia.org/wiki?curid=71034" title="ดาร์ธ มอล">ดาร์ธ มอล ดาร์ธ มอล () คือตัวละครตัวหนึ่งในมหากาพย์ภาพยนตร์แนววิทยาศาสตร์ สตาร์ วอร์ส แสดงโดยเรย์ พาร์ค มีบทบาทสำคัญเป็นตัวร้ายหลักตัวหนึ่งใน และเนื้อหาในจักรวาลแคนอนและจักรวาลขยายอีกจำนวนมาก ดาร์ธ มอล เป็นลอร์ดมืดแห่งซิธ และเป็นศิษย์คนแรกเท่าที่ทราบของดาร์ธ ซิเดียส ในวัยเด็กนั้น มอลถูกลักพาตัวมาโดยซิเดียส และถูกฝึกสอนในวิถีแห่งด้านมืดของพลังอย่างลับๆ ด้วยความที่เขาเติบโตมาภายใต้การสั่งสอนของดาร์ธ ซิเดียส ทำให้ความรู้สึกเพียงอย่างเดียวที่มอลได้เรียนรู้ก็คือความกระหายเลือดและความโกรธเกรี้ยว มอลเป็นผู้เชี่ยวชาญในศาสตร์การต่อสู้ด้วยกระบี่แสงแบบจูโยและจาร์ไค รวมไปถึงศิลปะป้องกันตัวเทราส คาซี และเลือกที่จะใช้กระบี่แสงสองคมในการต่อสู้ ในช่วงปีก่อนจะถึงการรุกรานนาบูนั้นซิเดียสได้ส่งมอลออกไปในภารกิจลอบสังหารบุคคลทางการเมืองหลายภารกิจ ที่น่าจดจำที่สุดคือการลอบสังหารสมาชิกกลุ่มองค์กรสุริยะทมิฬ แต่มอลก็ยังปรารถนาที่จะได้ต่อกรกับเจได ในปีที่ 32 ก่อนยุทธการยาวิน ซิเดียสส่งมอลไปสังหารอาจารย์เจไดไควกอน จินน์ และโอบีวัน เคโนบี พาดาวันของไควกอน หลังจากติดตามทั้งสองไปได้จนถึงทาทูอีนและนาบู เขาก็ได้ปะทะกับเจไดทั้งคู่ในยุทธการธีดครั้งที่ 2 มอลได้สังหารไควกอนเป็นผลสำเร็จ แต่กลับผิดพลาดอย่างมหันต์ที่ประมาทพาดาวันเจไดอย่างโอบีวัน เคโนบี ภายหลังการต่อสู้ช่วงสั้นๆ ทว่ารวดเร็วนั้น โอบีวันก็สังหารซิธลอร์ดชาวซาบรากตนนี้ลง เป็นการปิดชีวิตของดาร์ธ มอล แต่ในตอนหลัง ผู้ทำนายแห่งด้านมืด ก็ได้โคลนนิ่งดาร์ธ มอลขึ้นมาเนื่องจากเชื่อว่า ดาร์ธ เวเดอร์ไม่เหมาะสมที่จะเป็นผู้รับใช้ของซีเดียส และได้สู้กัน แต่ในท้ายที่สุด เวเดอร์ก็ชนะโคลนซิธลอร์ดคนนี้ซึ่งเรียกว่า ดอพเพลงการ์ และสังหารเขาได้ในที่สุดเหตุการณ์ เหตุการณ์. แต่แค่นั้นยังไม่หมด ในหนังแอนิแมชั่น Star wars : Clone wars และ Rebels ซึ่งได้รับการยืนยันว่าเป็นเนื้อหาอย่างเป็นทางการได้บอกว่า แท้ที่จริงแล้วดาร์ธ มอลนั้นยังไม่ตายเพราะเขาถูกโอบีวันฟันกระบี่แสงไปที่เอวจนทำให้ร่างกายขาดเป็นสองท่อนและตกลงไปในช่องระบายอากาศบนดาวนาบู ต่อมาก็ทำการหลบหนีไปยัง โลธอล ไมเนอร์ ในช่วงปีที่ 2 ก่อนยุทธการยาวิน มอลได้เดินทางไปที่ดาวทาทูอิน จากการนำทางของโฮโลครอน ได้พบกับเบน(โอบีวัน)เคโนบีที่ช่วยหลือเอซรา บริดเจอร์ มอลและเบนก็ได้ต่อสู้ 3กระบวนท่า มอลพลาดท่า จึงถูกฟันที่กลางร่าง ก่อนตายมอลได้สั่งเสียโอบีวันว่า เขาคือผู้ที่ถูกเลอก เขาจะแก้แค้นให้เรา ก่อนสิ้นลมเบื้องหลัง</doc>
