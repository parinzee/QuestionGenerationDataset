<doc id="407314" url="https://th.wikipedia.org/wiki?curid=407314" title="หม่อมราชวงศ์บุตรี วีระไวทยะ">หม่อมราชวงศ์บุตรี วีระไวทยะ ท่านผู้หญิงบุตรี วีระไวทยะ คุณข้าหลวงในพระนางเจ้าสุวัทนา พระวรราชเทวี ผู้บริหารงานในพระองค์สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี และประจำสำนักพระราชวังพิเศษ สำนักพระราชวัง อดีตรองราชเลขาธิการ สำนักราชเลขาธิการประวัติ ประวัติ. ท่านผู้หญิงบุตรี วีระไวทยะ มีนามเดิมว่า หม่อมราชวงศ์บุตรี กฤดากร เกิดเมื่อวันที่ 29 มีนาคม พ.ศ. 2485 เป็นธิดาคนเดียวของพลโทหม่อมเจ้าชิดชนก กฤดากรและหม่อมหลวงต่อ ชุมสาย ท่านผู้หญิงบุตรี วีระไวทยะ ได้สมรสกับนายมีชัย วีระไวทยะ อดีตรัฐมนตรีช่วยว่าการกระทรวงอุตสาหกรรม ในสมัยรัฐบาลพลเอกเปรม ติณสูลานนท์ และ รัฐมนตรีประจำสำนักนายกรัฐมนตรี สมัยรัฐบาลอานันท์ ปันยารชุน มีบุตรสาว 1 คน คือ- นางสุจิมา วีระไวทยะ (แสงชัยวุฒิกุล) ในวัยเยาว์ท่านผู้หญิงบุตรี ได้รับการส่งตัวไปอยู่ใน ถวายตัวเป็นข้าหลวงรุ่นเยาว์ใน พระนางเจ้าสุวัทนา พระวรราชเทวี ในขณะประทับอยู่ที่เมืองไบรตัน ประเทศอังกฤษ ซึ่ง หม่อมหลวงต่อ ชุมสาย มารดาของท่านผู้หญิงก็เป็นข้าหลวงในพระนางเจ้าสุวัทนาฯ ซึ่งพระนางเจ้าสุวัทนาก็ทรงชุบเลี้ยงและให้ได้รับการศึกษาจากโรงเรียนชั้นดี ในประเทศอังกฤษ โดยบรรดาข้าหลวงรุ่นเยาว์นี้ จะมีหน้าที่เป็นพระสหายของสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี พระราชธิดาพระองค์เดียวในรัชกาลที่ 6 ต่อมาเมื่อพระบาทสมเด็จพระปรมินทรมหาภูมิพลอดุลยเดช มีพระราชกระแสทูลชวนให้ พระนางเจ้าสุวัทนา พระวรราชเทวี และ สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เสด็จนิวัตประเทศไทยเป็นการถาวร ท่านผู้หญิงบุตรี ได้ทูลขอพระราชาทานพระอนุญาตจากพระนางเจ้าสุวัทนาฯ ขอศึกษาต่อที่อังกฤษ ซึ่งพระนางเจ้าสุวัทนาฯ ก็พระราชทานพระอนุญาตตามนั้น เมื่อกลับเมืองไทย ท่านผู้หญิงบุตรี วีระไวทยะ ได้กลับมาถวายงานรับใช้ใต้ฝ่าพระบาทพระนางเจ้าสุวัทนา พระวรราชเทวี เรื่อยมาจนพระนางเจ้าสุวัทนาฯ สิ้นพระชนม์ในปี 2528 จึงถวายงานรับใช้สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี ต่อมา ท่านผู้หญิงเคยดำรงตำแหน่งเลขาธิการคณะองคมนตรี และเป็นที่ไว้วางพระราชหฤทัยจากพระบาทสมเด็จพระปรมินทรมหาภูมิพลอดุลยเดช ให้เป็นผู้บริหารงานในพระองค์สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี ต่อจากคุณหญิงสัตยวดี จารุดุล พระขนิษฐาในพระนางเจ้าสุวัทนา พระวรราชเทวี ปัจจุบัน ท่านผู้หญิงดำรงตำแหน่งรองราชเลขาธิการ สำนักราชเลขาธิการ ท่านผู้หญิงบุตรี วีระไวทยะ ได้รับพระราชทานเครื่องราชอิสริยาภรณ์มหาปรมาภรณ์ช้างเผือก มหาวชิรมงกุฎ และทุติยจุลจอมเกล้าวิเศษเครื่องราชอิสริยาภรณ์เครื่องราชอิสริยาภรณ์. - พ.ศ. 2538 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2534 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2541 - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษ ฝ่ายใน (ท.จ.ว.) - พ.ศ. 2535 - เหรียญจักรพรรดิมาลา - พ.ศ. 2555 - เหรียญลูกเสือสดุดี ชั้นที่ ๑ - พ.ศ. 2520 - เหรียญรัตนาภรณ์ รัชกาลที่ ๙ ชั้น ๓ (ภ.ป.ร. ๓) - พ.ศ. 2528 - เหรียญราชรุจิ ทอง รัชกาลที่ ๙ (ร.จ.ท.๙)</doc>
