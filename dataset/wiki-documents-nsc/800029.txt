<doc id="800029" url="https://th.wikipedia.org/wiki?curid=800029" title="จักรพรรดิโกะ-สึชิมิกะโดะ">จักรพรรดิโกะ-สึชิมิกะโดะ จักรพรรดิโกะ-สึชิมิกะโดะ ( , ) จักรพรรดิองค์ที่ 103 แห่ง ราชวงศ์ญี่ปุ่น ตามที่ได้บันทึกไว้ใน รายพระนามจักรพรรดิญี่ปุ่น จักรพรรดิโกะ-สึชิมิกะโดะทรงครองสิริราชสมบัติระหว่าง ค.ศ. 1464 - ค.ศ. 1500 พระนามของจักรพรรดิโกะ-สึชิมิกะโดะนำมาจากพระนามของ จักรพรรดิสึชิมิกะโดะ จักรพรรดิใน คริสต์ศตวรรษที่ 12 เมื่อใส่คำว่าโกะเข้าไปในพระนามทำให้พระนามของพระองค์มีความหมายว่า จักรพรรดิสึชิมิกะโดะยุคหลัง หรือ จักรพรรดิสึชิมิกะโดะที่ 2พระราชประวัติ พระราชประวัติ. ก่อนจะขึ้นสืบ ราชบัลลังก์ดอกเบญจมาศ จักรพรรดิโกะ-สึชิมิกะโดะทรงมีพระนามเดิมว่า เจ้าชายนะรุฮิโตะ ( , ) ซึ่งพระนามของพระองค์เป็นพระนามเดียวกับ มกุฎราชกุมารนะรุฮิโตะ รัชทายาทองค์ปัจจุบันของญี่ปุ่นเพียงแต่พระนามของทั้งสองพระองค์เขียนแตกต่างกัน ทรงเป็นพระราชโอรสพระองค์เดียวใน จักรพรรดิโกะ-ฮะนะโซะโนะ จักรพรรดิองค์ที่ 102 ที่ประสูติแต่ โอโนะมิกะโดะ (ฟุจิวะระ) โนะบุโกเหตุการณ์ในพระชนม์ชีพของจักรพรรดิโกะ-สึชิมิกะโดะเหตุการณ์ในพระชนม์ชีพของจักรพรรดิโกะ-สึชิมิกะโดะ. - 21 สิงหาคม ค.ศ. 1464 (วันที่ 19 เดือน 7 ปี คังโช ที่ 5) : ปีที่ 36 ในรัชสมัย จักรพรรดิโกะ-ฮะนะโซะโนะ พระองค์สละราชบัลลังก์ให้กับพระราชโอรสคือ เจ้าชายนะรุฮิโตะ ขึ้นสืบราชบัลลังก์ต่อมาเป็น จักรพรรดิโกะ-สึชิมิกะโดะ หลังจากนั้นไม่นานได้มีการจัดพระราชพิธีราชาภิเษกที่ พระราชวังหลวงเคียวโตะ โดยอดีตจักรพรรดิโกะ-ฮะนะโซะโนะได้เป็น ไดโจเท็นโน (มหาจักรพรรดิ) ในปี ค.ศ. 1467 ได้เกิด สงครามโอนิน ที่ได้สร้างความเสียหายแก่นครหลวงเคียวโตะอย่างมากทำให้ฐานะทางการเงินของราชสำนักย่ำแย่อย่างหนัก- 18 มกราคม ค.ศ. 1471 (วันที่ 27 เดือน 12 ปี บุนเม ที่ 2) : อดีตจักรพรรดิโกะ-ฮะนะโซะโนะสวรรคตทำให้จักรพรรดิโกะ-ฮะนะโซะโนะทรงบริหารราชการแผ่นดินด้วยพระองค์เอง- 21 ตุลาคม ค.ศ. 1500 (วันที่ 28 เดือน 9 ปี เมโอะ ที่ 9) : ปีที่ 36 ในรัชสมัยจักรพรรดิโกะ-สึชิมิกะโดะสวรรคตเมื่อพระชนมายุ 58 พรรษาเจ้าชายคะสึฮิโตะพระราชโอรสองค์ใหญ่ที่รัชทายาทจึงขึ้นสืบราชบัลลังก์ต่อมาเป็น จักรพรรดิโกะ-คะชิวะบะระ จักรพรรดิโกะ-สึชิมิกะโดะนับเป็นจักรพรรดิที่ครองสิริราชสมบัติยาวนานที่สุดเป็นอันดับ 2 คือ 36 ปีเป็นรองแค่ จักรพรรดิเมจิ ที่ครองสิริราชสมบัติยาวนานถึง 45 ปีแผนผังจักรพรรดิญี่ปุ่น</doc>
