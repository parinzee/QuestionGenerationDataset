<doc id="291659" url="https://th.wikipedia.org/wiki?curid=291659" title="กีฬามหาวิทยาลัยแห่งประเทศไทย ครั้งที่ 31">กีฬามหาวิทยาลัยแห่งประเทศไทย ครั้งที่ 31 กีฬามหาวิทยาลัยแห่งประเทศไทย ครั้งที่ 31 หรือ ทองกวาวเกมส์ จัดการแข่งขันวันที่ 10- 17 มกราคม พ.ศ. 2547 ณ มหาวิทยาลัยเชียงใหม่ จังหวัดเชียงใหม่ โดยมีมหาวิทยาลัยเชียงใหม่เป็นเจ้าภาพจัดการแข่งขันสัญลักษณ์ประจำการแข่งขันตราสัญลักษณ์ สัญลักษณ์ประจำการแข่งขัน. ตราสัญลักษณ์. ตราสัญลักษณ์ประจำการแข่งขันกีฬามหาวิทยาลัยแห่งประเทศไทย ครั้งที่ 31 ได้รับแรงบันดาลใจมาจากตราสัญลักษณ์ของมหาวิทยาลัยเชียงใหม่ ซึ่งมีลักษณะเป็นรูปช้างชูคบเพลิง โดยนำเสนอในรูปแบบเป็นการเชิดชูการกีฬาแทน โดยใช้ "วงกลม" เพื่อแสดงถึงการกีฬา เพราะสามารถสื่อให้เห็นถึงกีฬาหลายชนิด เช่น ฟุตบอล วอลเลย์บอล บาสเกตบอล สำหรับสีที่ใช้ คือ สีแสด มาจากสีของดอกทองกวาวซึ่งเป็นสัญลักษณ์สำคัญในการแข่งขันกีฬาครั้งนี้ และยังได้สื่อถึงไฟแห่งการกีฬาที่กำลังจะลุกโชติช่วง ในการแข่งขันกีฬามหาวิทยาลัยครั้งนี้ด้วย นอกจากนั้น สัญลักษณ์ได้ถูกคลี่คลายรูปทรงออกมาให้ใกล้เคียงกับรูปทรงพื้นฐานเลขาคณิต เพื่อให้สามารถมองออกเป็นสิ่งต่าง ๆ ได้แล้วแต่สายตาของผู้ดูอีกด้วย คือ สามารถมองเป็น เลข ๔ เพื่อฉลองในโอกาสสถาปนามหาวิทยาลัยเชียงใหม่ครบ 40 ปี หรือรูปเปลวเพลิงของคบเพลิงแห่งการกีฬาได้เช่นเดียวกันตัวนำโชค ตัวนำโชค. ตัวนำโชค คือ ลูกช้างสีม่วง เพราะความหมายของลูกช้างนั้นก็คือสัญลักษณ์ของมหาวิทยาลัยเชียงใหม่ อีกทั้งยังมีความหมายถึงความร่าเริง สง่างาม และตื่นตัวที่จะใฝ่หาความรู้ โดยดึงจุดเด่นของวัตนธรรมอันเป็นเอกลักษณ์ของภาคเหนือมาแสดงออกในรูปแบบของ เครื่องแต่งกาย ท่าทางและเส้นสายที่ออกแบบ โดยอิงมาจากจิตรกรรมไทยของภาคเหนือมาเป็นจุดเด่นในการออกแบบท่าทางของลูกช้างเพื่อแสดงออกถึงความยินดีที่มหาวิทยาลัยเชียงใหม่ได้รับเกียรติเป็นเจ้าภาพและจะครบรอบของการสถาปนามหาวิทยาลัยครบ 40 ปี ชื่อของลูกช้างสีม่วง คือ สะบัดชัย ชื่อเรียกของกลองชนิดหนึ่งในภาคเหนือ อันเป็นเอกลักษณ์ทางวัฒนธรรมที่ดีงามโดยกลองสะบัดชัยนั้นจะตีก็เพื่อปลุกใจให้ฮึกเหิม และยังสื่อความหมายได้ว่า ชัยชนะที่ยิ่งใหญ่ แต่ชัยชนะในที่นี้นั้นก็จะหมายถึงชัยชนะในเรื่องของมิตรภาพที่จะเกิดในการแข่งขันครั้งนี้มากกว่าชัยชนะในเกมกีฬาชนิดกีฬาสรุปเหรียญการแข่งขัน สรุปเหรียญการแข่งขัน. สรุปเหรียญการแข่งขัน 5 สถาบันแรก คือ</doc>
