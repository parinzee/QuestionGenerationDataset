<doc id="528551" url="https://th.wikipedia.org/wiki?curid=528551" title="อรเณศ ดีคาบาเลส">อรเณศ ดีคาบาเลส อรเณศ ดีคาบาเลส (ชื่อเดิม: อมราวดี) เกิดวันที่ 6 กันยายน พ.ศ. 2537 เป็นนักแสดงและนักกีฬาแบดมินตันชาวไทยเชื้อสายฟิลิปปินส์ เกิดและเติบโตที่เชียงใหม่ มีผลงานเรื่องแรกคือภาพยนตร์ คู่กรรม รับบทเป็น อังศุมาลิน แสดงร่วมกับณเดชน์ คูกิมิยะ เข้าสู่วงการบันเทิงจากการทาบทามของศุภชัย ศรีวิจิตรประวัติ ประวัติ. อรเณศ ดีคาบาเลส เกิดวันอังคารที่ 6 กันยายน พ.ศ. 2537 มีภูมิลำเนาอยู่ที่จังหวัดเชียงใหม่ นับถือศาสนาคริสต์ มีกรุ๊ปเลือด A (เอ) เป็นบุตรของอัลเบิร์ตโต ดีคาบาเลส มีเชื้อสายไทย, ฟิลิปปินส์, สวิตเซอร์แลนด์, อังกฤษ สเปน และมอญ ส่วนมารดาชื่อชฎาพร ไชยกอ เป็นชาวไทยเชื้อสายจีน ต่อมาออกมาว่ามีเชื้อสายลาหู่ มีชื่อเดิมว่า "อมราวดี" ต่อมาเมื่อสู่เข้าวงการบันเทิงจึงเปลี่ยนชื่อเป็น "อรเณศ" ส่วนนามสกุล "ดี คาบาเลส" นั้น ดี (D) มาจากนามสกุลของย่า คือ โทณะวณิก (Donavanik) ส่วน คาบาเลส เป็นนามสกุลของปู่ บิดาจึงนำมารวมกันเป็น ดีคาบาเลส มีพี่น้องทั้งหมด 3 คน อรเณศเป็นคนกลาง มีพี่สาวชื่อ อนงค์นาถ ดีคาบาเลส และน้องชายชื่อ กฤษฎา ไชยกอ นอกจากนี้ เธอยังมีลูกพี่ลูกน้องชื่อวิภาวี ดีคาบาเลส ซึ่งเป็นนักกีฬาจักรยานทีมชาติไทย เธอเข้ารับการศึกษาระดับชั้นอนุบาลถึงประถมศึกษาตอนปลายจากโรงเรียนพระหฤทัย เชียงใหม่, ระดับชั้นมัธยมศึกษาปีที่ 1-4 ที่โรงเรียนเรยีนาเชลีวิทยาลัย, ระดับชั้นมัธยมศึกษาปีที่ 5-6 ที่โรงเรียนวารีเชียงใหม่ สายวิทย์-คณิต และระดับอุดมศึกษา คณะวิทยาศาสตร์การกีฬา จุฬาลงกรณ์มหาวิทยาลัยนักกีฬาแบดมินตัน นักกีฬาแบดมินตัน. อรเณศ ดีคาบาเลส เริ่มมีความสนใจแบดมินตันอย่างจริงจังขณะอายุได้ 5 ปี โดยมีพ่อของเธอ ซึ่งเป็นโค้ชแบดมินตันทีมจังหวัดเป็นผู้ฝึกสอน ครั้นเมื่ออายุ 8-9 ปี เธอก็ได้รับการฝึกสอนโดย จางลี่ ซึ่งเป็นผู้ฝึกสอนเชื้อสายจีน และหลังจากนั้น อรเณศก็ได้รับการฝึกสอนจากโค้ชเฉียว ซึ่งเป็นแชมป์โลกประเภทชายคู่ทำหน้าที่เป็นผู้ฝึกสอน เมื่ออายุ 9 ปี อรเณศ ดีคาบาเลส ยังเคยเล่นแบดมินตันกับรัชนก อินทนนท์ มาแล้วครั้งหนึ่ง รวมถึงเธอยังมีนักแบดมินตันที่ชื่นชอบและเป็นต้นแบบคือ ซู หลิน นอกจากนี้ อรเณศได้เป็นนักกีฬาแบดมินตัน กีฬาเยาวชนภาค มีผลงานโดดเด่นคว้ารางวัลชนะเลิศหญิงเดี่ยวภาคเหนือ รุ่นอายุไม่เกิน 18 ปี และใน พ.ศ. 2556 เธอได้จับคู่กับสาวิตรี อมิตรพ่าย ซึ่งเป็นนักกีฬาแบดมินตันทีมชาติไทย เข้าแข่งขันรายการซียูโอเพน 2013 ที่จัดขึ้น ณ จุฬาลงกรณ์มหาวิทยาลัย ล่าสุดในปี พ.ศ. 2560 เธอได้ลงแข่งขันรายการ Astec Chiangmai Badminton Sawasdee Cup 2017 รายการแข่งขันแบดมินตันนานาชาติที่จัดขึ้นที่จังหวัดเชียงใหม่ ซึ่งเป็นการลงสนามแข่งขันรายการใหญ่ในรอบ 5 ปี เธอได้จับคู่กับอนงค์นาถ ดีคาบาเลส พี่สาวของเธอ โดยทั้งคู่ได้ลงแข่งขันในประเภทหญิงคู่ รุ่นอายุ 20-24 ปี ผลการแข่งขันทั้งคู่ชนะเลิศคว้าเหรียญทองมาครองได้สำเร็จสู่วงการบันเทิง สู่วงการบันเทิง. เมื่อปี พ.ศ. 2554 ก่อนเข้าสู่วงการบันเทิงเคยประกวดมิสทีนไทยแลนด์ ผ่านเข้าสู่รอบสุดท้ายแต่ได้ถอนตัวออกจากการประกวดเนื่องจากติดภารกิจการแข่งขันกีฬาเยาวชนแห่งชาติ ต่อมาศุภชัย ศรีวิจิตร หนีวิกฤตอุทุกภัยน้ำท่วมจากกรุงเทพไปเชียงใหม่ และพบอรเณศขณะกำลังซ้อมแบดมินตันอยู่ที่มหาวิทยาลัยเชียงใหม่ จึงติดต่อให้มาแคสติ้งเรื่อง คู่กรรม ของค่ายเอ็ม เทอร์ตี้ไนน์ เมื่อเรียนอยู่ชั้นมัธยมศึกษาปีที่ 6 จากนั้นอรเณศและมารดาก็มาหาศุภชัยที่บ้านแล้วได้แคสติ้งกับกิตติกร เลียวศิริกุล ไม่นานก็ติดต่อกลับมาบอกให้มาเวิร์กช็อป จนผ่านการคัดเลือกได้แสดงนำร่วมกับณเดชน์ คูกิมิยะ ในบท อังศุมาลินผลงานละครโทรทัศน์ผลงาน. ละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3ภาพยนตร์มิวสิกวิดีโอมิวสิกวิดีโอ. - เพลง อังศุมาลิน ศิลปิน ณเดชน์ คูกิมิยะ (เพลงประกอบภาพยนตร์ คู่กรรม) (2556) - เพลง ฉันจะดูแลเธอ ศิลปิน ธนิน มนูญศิลป์ (เพลงประกอบละคร สวยร้ายสายลับ) (2557) - เพลง เซตแล้วตบ ศิลปิน ดาราช่อง 3 (2560)- LOVE IS IN THE AIR : CHANNEL3 CHARITY CONCERT (2560)</doc>
