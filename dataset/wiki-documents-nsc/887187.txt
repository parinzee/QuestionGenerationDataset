<doc id="887187" url="https://th.wikipedia.org/wiki?curid=887187" title="อเล็กซานเดอร์ที่ 4 แห่งมาเกโดนีอา">อเล็กซานเดอร์ที่ 4 แห่งมาเกโดนีอา พระเจ้าอเล็กซานเดอร์ที่ 4 แห่งมาเกโดนีอา (, สิงหาคม 323 – 309 ปีก่อนคริสตกาล) กษัตริย์แห่ง มาเกโดนีอา และเป็นกษัตริย์องค์สุดท้ายแห่ง ราชวงศ์อาร์กีแอด โดยพระองค์เป็นพระราชโอรสองค์เดียวใน พระเจ้าอเล็กซานเดอร์มหาราช พระเจ้าอเล็กซานเดอร์ที่ 4 ประสูติเมื่อเดือนสิงหาคม 323 ปีก่อนคริสตกาล ที่ นครบาบิโลเนีย หรือก่อนที่พระราชบิดาคือพระเจ้าอเล็กซานเดอร์มหาราชจะสวรรคตได้ไม่นานโดยประสูติแต่ พระนางโรซานาแห่งแบคเทรีย เมื่อพระราชบิดาสวรรคตแล้วเหล่าขุนนางข้าราชการเห็นว่าราชบัลลังก์สมควรจะยกให้เจ้าชายฟิลิปโปสผู้เป็นพระปิตุลา (อา) ขึ้นสืบราชบัลลังก์เป็น พระเจ้าพีลิปโปสที่ 3 แทนเนื่องจากเจ้าชายอเล็กซานเดอร์ยังทรงพระเยาว์ เมื่อพระเจ้าพีลิปโปสที่ 3 ถูกจับสำเร็จโทษโดยขุนศึกของพระเจ้าอเล็กซานเดอร์มหาราชนาม แคสซานเดอร์ เมื่อ 317 ปีก่อนคริสตกาล เจ้าชายอเล็กซานเดอร์พระชนมายุเพียง 6 พรรษาจึงขึ้นสืบราชบัลลังก์ต่อมาแต่ครองราชบัลลังก์ได้เพียง 8 ปีก็สวรรคตโดยถูกปลงพระชนม์ตามคำสั่งของแคสซานเดอร์เมื่อ 309 ปีก่อนคริสตกาล ทำให้ราชวงศ์อาร์กีแอดที่อยู่มาอย่างยาวนานกว่า 560 ปีต้องสิ้นสุดลงพร้อมกับการที่แคสซานเดอร์ได้สถาปนาตนเองเป็นปฐมกษัตริย์ราชวงศ์ใหม่ปกครองมาเกโดนีอา</doc>
