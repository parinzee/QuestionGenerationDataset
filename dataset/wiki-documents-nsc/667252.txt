<doc id="667252" url="https://th.wikipedia.org/wiki?curid=667252" title="โตเกียวกูล">โตเกียวกูล โตเกียวกูล () เป็นการ์ตูนญี่ปุ่นแนวเซเน็ง โดย ซุย อิชิดะ ซึ่งได้รับการตีพิมพ์ลงในนิตยสาร ยังค์จัมป์รายสัปดาห์ ของสำนักพิมพ์ชูเอชะ ระหว่างปี พ.ศ. 2554–2557 ซึ่งฉบับมังงะมีอยู่ด้วยกันทั้งหมด 14 เล่ม ต่อมา ได้ถูกนำไปสร้างเป็นอะนิเมะ โดยสตูดิโอปิเอโรซึ่งมีอยู่สองภาคด้วยกัน ภาคแรกออกอากาศระหว่าง กรกฎาคม–กันยายน พ.ศ. 2557 ส่วนภาคสองออกอากาศระหว่าง มกราคม–มีนาคม พ.ศ. 2558 ในประเทศไทย เรี่องนี้ได้ลิขสิทธิ์ฉบับมังงะโดยสยามอินเตอร์มัลติมีเดีย ได้สิทธิ์การจัดจำหน่ายทั้งภาคแรก และภาค รี ส่วนฉบับอะนิเมะได้ลิขสิทธิ์โดยทีไอจีเอ ได้สิทธิ์การออกฉายและจัดจำหน่ายอะนิเมะทั้งสองภาคเนื้อเรื่อง เนื้อเรื่อง. ในโตเกียวเขต 20 เค็น คาเนกิ เด็กหนุ่มหาลัยผู้ซึ่งพ่อแม่ได้เสียชีวิตไปแล้ว ได้ถูกกูลสาวตนหนึ่งชื่อ ริเสะ หลอกล่อเพื่อหวังจะฆ่าเขากิน ระหว่างที่กำลังหลบหนี ได้เกิดอุบัติเหตุกับทั้งสอง เพื่อช่วยชีวิตของคาเนกิ แพทย์จึงได้ผ่าตัดนำอวัยวะภายในบางส่วนจากริเสะที่เสียชีวิตแล้ว มาทดแทนอวัยวะของคาเนกิ เมื่อคาเนกิฟื้นขึ้น เขาพบว่ามีความผิดปกติกับตัวเอง และค้นพบว่าตัวเองได้ได้กลายเป็นครึ่งมนุษย์ครึ่งกูล(กูลตาเดียว) และไม่สามารถทานอาหารของมนุษย์ได้ ระหว่างที่เขากำลังทุกข์ทรมานกับความหิวโหยและความเจ็บปวดจากการกลายเป็นกูล เขาก็ได้รับความช่วยเหลือจากเหล่ากูลที่สังกัดร้านกาแฟนามว่า "อันเทย์คุ" ซึ่งสมาชิกของร้านกาแฟแห่งนี้ล้วนเป็นกูล สิ่งเหล่านี้ทำให้คาเนกิเริ่มยอมรับในตัวตนของกูล และเพื่อที่จะได้เข้าใจกูลและเรียนรู้วิถีของกูล พร้อมๆกับการที่เขาตัองใช้ชีวิตอย่างเสแสร้งและปิดบังความจริงไม่ให้คนอื่นที่เป็นคนธรรมดารู้ =ตัวละคร= คาเนกิ เคน [金木 研 kaneki ken] ฮิเดะโยชิ นางาจิกะ [永近 英良 Hideyoshi Nagachika] ริเสะ คามิชิโระ [神代 利世 Rize Kamishiro] โทวกะ คิริชิมะ [霧嶋 董香 Touka Kirishima] นิชิกิ นิชิโอะ [西尾 錦 Nishiki nishio] โยชิมุระ [芳村 Yoshimura] ฮินามิ ฟูเองุจิ [笛口 雛実 Hinami Fueguchi] เรียวโกะ ฟูเองุจิ [笛口 リョーコ Ryouko Fueguchi] ชู ซึกิยามะ [月山 習 Shuu Tsukiyama] คุเรโอะ มาโดะ [真戸 呉緒 Kureo Mado] โคทาโร่ อาม่อน [亜門 鋼太朗 Koutarou Amon] ยาคุโมะ โอโมริ (เจสัน) [大守 八雲 Yakumo Oomori]รายชื่อตอน</doc>
