<doc id="197923" url="https://th.wikipedia.org/wiki?curid=197923" title="แอนจี เสจ">แอนจี เสจ แอนจี เสจ เกิดที่ลอนดอน ประเทศอังกฤษ และเติบโตขึ้นในเทมส์วัลเลย์ ลอนดอนและเคนต์ จบการศึกษาด้านกราฟิกดีไซน์และการทำภาพประกอบจากโรงเรียนศิลปะในเมืองเลสเตอร์ (Leicester) มีผลงานต่างๆมากมาย แต่นิยายเรื่องเซ็ปติมัส ฮีป เป็นนิยายเรื่องแรกของเธอ และเป็นผลงานที่เธอเองบอกว่ายอดเยี่ยมที่สุดเท่าที่เธอเคยเขียนหนังสือมา ซึ่งหนังสือเล่มนี้ขายดีจนเธอเปลี่ยนโคลงเรื่อง จากแรกเริ่มเดิมทีเธอวางแผนว่าจะเขียน 3 เล่ม แต่เธอเปลี่ยนเพราะแฟนหนังสือเรียกร้องมาอย่างมากมายประวัติ ประวัติ. แอนจี เสจ เกิดที่ลอนดอน ประเทศอังกฤษ และเติบโตขึ้นในเทมส์วัลเลย์ ลอนดอนและเคนต์ จบการศึกษาด้านกราฟิกดีไซน์และการทำภาพประกอบจากโรงเรียนศิลปะในเมืองเลสเตอร์ (Leicester) ในวัยเด็กแอนจี เสจ มักจะแอบหลบไปหลังบ้านพร้อมกับหนังสือเล่มหนึ่งติดมือเสมอ ๆ ด้วยความที่เป็นคนรักการอ่าน เธอจึงมีนักเขียนในดวงใจหลายคน อาทิ E. Nesbit , Jacqueline Wilson , Roal Dahl และ J.K. Rowling นอกจากนี้การที่พ่อของเธอทำงานในบริษัทผลิตหนังสือ เสจจึงได้รับหนังสือตัวอย่างที่มีหน้าว่าง ๆ ให้เธอขีดเขียนเรื่องราวและรูปต่าง ๆ ลงไปเสมอ แอนจี เสจเป็นนักเขียนและนักวาดภาพประกอบหนังสือสำหรับเด็กที่มีผลงานมาแล้วมากกว่า 10 เล่ม แต่หนังสือชุด เซ็ปติมัส ฮีป ปาฏิหาริย์หมายเลขเจ็ด นี้เป็นนวนิยายเรื่องแรกของเธอ และเป็นเรื่องที่เสจยอมรับว่าเป็นงานเขียนที่ดีที่สุดที่เธอเคยเขียนมา และแรงบันดาลใจที่ทำให้แอนจี เสจ เขียนหนังสือเล่มนี้ขึ้น ก็คือการที่เธอรักการอ่านเป็นชีวิตจิตใจนั่นเอง ปัจจุบันแอนจี เสจอาศัยอยู่ที่บ้านริมห้วย ในมณฑลคอร์นวอลล์ ประเทศอังกฤษกับลูกสาวสองคน เธอใช้เวลาส่วนใหญ่เขียนหนังสือและเฝ้ามองเรือจับหอยนางรมที่แล่นผ่านไปมา สถานที่แห่งนี้เองที่เสจใช้เป็นฉากสำคัญในเซ็ปติมัส ฮีป และเธอยังมีเรือเล็ก ๆ สีเขียวลำหนึ่งชื่อ"มิวเรียล" เหมือนเรือน้อยที่ครอบครัวฮีปใช้ในเรื่องด้วยผลงาน ผลงาน. ผลงาน :- ทายาทราชินี : เล่ม 1 ชุด เซ็ปติมัส ฮีป ปาฏิหาริย์หมายเลขเจ็ด - มนตรามหาภัย : เล่ม 2 ชุด เซ็ปติมัส ฮีป ปาฏิหาริย์หมายเลขเจ็ด - จอมขมังเวช : เล่ม 3 ชุด เซ็ปติมัส ฮีป ปาฏิหาริย์หมายเลขเจ็ด - ภารกิจดับชะตา: เล่ม 4 ชุด เซ็ปติมัส ฮีป ปาฏิหาริย์หมายเลขเจ็ด - หมู่เกาะอาภรรพ์: เล่ม 5 ชุด เซ็ปติมัส ฮีป ปาฏิหาริย์หมายเลขเจ็ด - ผจญศาสตร์มืด: เล่ม 6 ชุด เซ็ปติมัส ฮีป ปาฏิหาริย์หมายเลขเจ็ด - อนุภาพแห่งไฟ: เล่ม 7 ชุด เซ็ปติมัส ฮีป ปาฏิหาริย์หมายเลขเจ็ด - คางคกมืด: เล่ม พิเศษ ชุด เซ็ปติมัส ฮีป ปาฏิหาริย์หมายเลขเจ็ด</doc>
