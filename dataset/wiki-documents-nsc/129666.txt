<doc id="129666" url="https://th.wikipedia.org/wiki?curid=129666" title="ผุสดี ตามไท">ผุสดี ตามไท ผู้ช่วยศาสตราจารย์ ผุสดี ตามไท กรรมการที่ปรึกษาพรรคประชาธิปัตย์ อดีตรองผู้ว่าราชการกรุงเทพมหานคร และอดีตสมาชิกสภาผู้แทนราษฎร แบบบัญชีรายชื่อ และอดีตที่ปรึกษาผู้ว่าราชการกรุงเทพมหานคร (นายอภิรักษ์ โกษะโยธิน)ประวัติ ประวัติ. ผุสดั ตามไท เกิดวันที่ 16 มกราคม พ.ศ. 2494 ที่ อำเภอเมือง จังหวัดตรัง เป็นบุตรของ นายจรัส ปิยกุล และนางพรรณฉวี ปิยกุล สมรสกับ นายบดินทร์ ตามไท นักวิชาการอิสระ ประธานมูลนิธิธรรมไทย ผู้ช่วยศาสตราจารย์ ผุสดี ตามไท หรือ ผู้ช่วยศาสตราจารย์ ดร.ผุสดี ตามไท เป็นหนึ่งในนักการเมืองสตรี ที่มีบทบาทในการรณรงค์ความเสมอภาคหญิงชาย โดยดำรงตำแหน่งในองค์กรต่างๆ เช่น ผู้อำนวยการสถาบันผู้หญิงกับการเมือง ผู้ประสานงานเครือข่ายผู้หญิงกับรัฐธรรมนูญ กรรมการส่งเสริมและประสานงานสตรีแห่งชาติ ในการเลือกตั้ง 23 ธันวาคม พ.ศ. 2550 ดร.ผุสดี ตามไท ลงสมัครรับเลือกตั้ง สมาชิกสภาผู้แทนราษฎร แบบสัดส่วน กลุ่มที่ 6 (กรุงเทพมหานคร) ในนามพรรคประชาธิปัตย์ และชนะการเลือกตั้ง ต่อมาในการเลือกตั้ง พ.ศ. 2554 ได้ลงสมัครรับเลือกตั้งในระบบบัญชีรายชื่อ และได้รับเลือกตั้งเป็น ส.ส.อีกสมัย แต่ได้ยื่นหนังสือลาออกอย่างเป็นทางการเมื่อวันที่ 1 เมษายน พ.ศ. 2556 ต่อนายสมศักดิ์ เกียรติสุรนนท์ ประธานรัฐสภา เพื่อไปดำรงตำแหน่งรองผู้ว่าราชการกรุงเทพมหานครการศึกษาการศึกษา. - สำเร็จประถมศึกษา และมัธยมศึกษาจาก โรงเรียนวัฒนาวิทยาลัย กรุงเทพมหานคร - พ.ศ. 2515 : ปริญญาตรี วิทยาศาสตร์บัณฑิต (เคมี) คณะวิทยาศาสตร์ มหาวิทยาลัยเกษตรศาสตร์ - พ.ศ. 2518 : ปริญญาโท (วิทยาศาสตร์ศึกษา) มหาวิทยาลัยอินเดียนา  สหรัฐอเมริกา โดยทุนจากองค์การการศึกษาวิทยาศาสตร์และวัฒนธรรมแห่งสหประชาชาติ (UNESCO) - พ.ศ. 2525 : ปริญญาเอก (วิทยาศาสตร์ศึกษา) มหาวิทยาลัยอินเดียนา สหรัฐอเมริกา โดยทุนจากองค์การการศึกษาวิทยาศาสตร์และวัฒนธรรมแห่งสหประชาชาติ (UNESCO)งานวิชาการและงานบริหารงานวิชาการและงานบริหาร. - อาจารย์ คณะวิทยาศาสตร์ มหาวิทยาลัยเกษตรศาสตร์ - หัวหน้าโครงการพัฒนาและส่งเสริมผู้มีปรีชาญาณทางวิทยาศาสตร์ นักวิชาการพัฒนาหลักสูตรวิทยาศาสตร์ สถาบันส่งเสริมการสอนวิทยาศาสตร์และเทคโนโลยี (สสวท.) - อาจารย์ใหญ่ โรงเรียนนานาชาติใหม่แห่งประเทศไทย (NIST) กรุงเทพมหานคร - พ.ศ. 2560 ผู้อำนวยการโรงเรียนวัฒนาวิทยาลัยงานการเมืองงานการเมือง. - คณะทำงานด้านสิ่งแวดล้อม รัฐมนตรีว่าการกระทรวงอุตสาหกรรม (ศ.ดร.สิปปนนท์ เกตุทัต) - ผู้อำนวยการสถาบันผู้หญิงกับการเมือง - ผู้ประสานงานเครือข่ายผู้หญิงกับรัฐธรรมนูญ - รองประธานกรรมาธิการวิสามัญ รับฟังความคิดเห็นและประชาสัมพันธ์ สภาร่างรัฐธรรมนูญ จ.เชียงใหม่ - รองเลขานุการกรรมาธิการวิสามัญของวุฒิสภาพิจารณาร่าง พ.ร.บ. คณะกรรมการสิทธิมนุษยชนแห่งชาติ - สมาชิกสภาผู้แทนราษฎร ระบบบัญชีรายชื่อ พรรคประชาธิปัตย์ - กรรมาธิการการแรงงาน - กรรมาธิการการยุติธรรมและสิทธิมนุษยชน - เป็นวิทยากรให้องค์กรต่าง ๆ ทั้งภาครัฐและเอกชนเรื่องรัฐธรรมนูญ สิทธิ กลไกคุ้มครองสิทธิ ความเสมอภาคสิทธิมนุษยชน - รองผู้ว่าราชการกรุงเทพมหานคร ดูแลงานด้านสังคมและคุณภาพชีวิตงานสังคมงานสังคม. - กรรมการส่งเสริมและประสานงานสตรีแห่งชาติ สำนักนายกรัฐมนตรี - ประธานเครือข่ายผู้หญิงชุมชนแออัด กรุงเทพมหานคร - ร่วมก่อตั้งและเป็นกรรมการมูลนิธิ / สมาคม ที่ส่งเสริมศักยภาพและโอกาสในชีวิตของทุกคน เช่น สมาคมไทยคราฟท์ มูลนิธิธรรมไทย มูลนิธิการศึกษาไทยการดำรงตำแหน่งอื่นๆการดำรงตำแหน่งอื่นๆ. - ผู้อำนวยการพรรคประชาธิปัตย์ - กรรมการมูลนิธิธรรมไทย - กรรมการสมาคมศิษย์วังหลังวัฒนาเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม) - พ.ศ. 2552 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
