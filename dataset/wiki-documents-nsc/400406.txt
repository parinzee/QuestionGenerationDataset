<doc id="400406" url="https://th.wikipedia.org/wiki?curid=400406" title="ทวีพร คลังพลอย">ทวีพร คลังพลอย ทวีพร คลังพลอย นางสาวไทยประจำปีพุทธศักราช ๒๕๒๙ เกิดเมื่อวันที่ ๑๒ กันยายน พ.ศ. ๒๕๐๗ ณ จังหวัดนครสวรรค์ ในปีนั้นนางสาวไทยจัดประกวด ณ ห้องบางกอกคอนเวนชั่น เซนเตอร์ เซ็นทรัลพลาซา ลาดพร้าว โดยการประกวดในปีนั้นเป็นที่กล่าวถึงในสือมวลชน เนื่องจากผู้ชมต่างคาดหวังว่า รองอันดับหนึ่ง คือ สรารัตน์ หรุ่มเรืองวงศ์ จะต้องได้ครองมงกุฎ แต่เมื่อผลประกาศว่า ทวีพร คลังพลอยได้เป็นผู้ชนะจึงมีเสียงโห่จากผู้ชม โดยในปีนั้น ธารทิพย์ พงษ์สุข เป็นผู้สวมมงกุฎให้ นับเป็นปีแรกและปีเดียวที่นางสาวไทยในปีที่ผ่านมาสวมมงกุฎให้ผู้ได้รับตำแหน่ง ทวีพรเป็นตัวแทนสาวไทยไปประกวดนางงามจักรวาล 1986 ณ กรุง ปานามาซิตี ประเทศ ปานามา และไม่สามารถผ่านเข้ารอบใดๆ ส่วนรองอันดับหนึ่ง คือ สรารัตน์ ไปประกวดมิสเอเชียแปซิฟิก และ ได้รับตำแหน่งรองอันดับสอง รองอันดับสี่ในปีนั้น คือ นางสาวพัชรีพร จันทร์สว่าง เป็นดารานักร้องในกลุ่ม ๑๘ กะรัต และมีชื่อเสียงจากภาพยนตร์เรื่อง ๑๘ กะรัต</doc>
