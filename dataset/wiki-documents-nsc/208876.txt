<doc id="208876" url="https://th.wikipedia.org/wiki?curid=208876" title="สี่สหายล่าไอเย็น">สี่สหายล่าไอเย็น สี่สหาย ล่าไอเย็น เป็นแอนิเมชันแนวผจญภัยแฟนตาซีซึ่งผลิตโดยบริษัทวิธิตาแอนิเมชัน ในเครือบรรลือกรุ๊ป ออกอากาศทางสถานีโทรทัศน์สีกองทัพบกช่อง 7 ทุกวันอังคาร และวันพุธ เวลา 18.00-18.15 น. โดยเริ่มตอนแรกเมื่อวันที่ 8 ตุลาคม พ.ศ. 2551 จุดประสงค์ของแอนิเมชันเพื่อปลูกจิตสำนึกแก่กับเยาวชนไทยและครอบครัว ให้รู้และตระหนักถึงปัญหาสภาวะโลกร้อน ทราบถึงสาเหตุที่แท้จริงและวิธีการแก้ไขที่ถูกต้องอย่างจริงจัง ทั้งยังได้มีการนำเอา สัญลักษณ์อย่าง "ผลึกน้ำแข็งเทียม" และ "เทพธิดาน้ำแข็ง" เป็นตัวเดินเรื่องโดยมีกลิ่นอายของความเป็นการ์ตูนญี่ปุ่น สอดแทรกสาระถึงสาเหตุของการเกิดสภาวะโลกร้อน วิธีการช่วยลดโลกร้อนแบบปฏิบัติได้จริง พร้อมเสนอสิ่งประดิษฐ์ที่ถูกค้นพบใหม่ ๆ บนโลกใบนี้เนื้อเรื่อง เนื้อเรื่อง. 4 สหายล่าไอเย็น เป็นเรื่องราวการเดินทางทั่วโลกพร้อมภารกิจสำคัญในการฝ่าฝันอุปสรรคต่าง ๆ ในการตามล่าหาองศาไอเย็นให้เต็มผลึกน้ำแข็งเทียมเพื่อหยุดสภาวะโลกร้อน นำทีมโดยเด็กชายนักประดิษฐ์วัย 12 ปี จากขั้วโลกเหนือที่อยากเห็นทุกคนมีความสุข จึงร่วมขบวนการเดินทางตามล่าหาไอเย็นกับเพื่อนที่เป็นสัตว์อีก 3 ตัวที่ต่างมีอุดมการณ์ร่วมกัน ได้แก่ หมีสีน้ำตาลสายพันธุ์อลาสก้า เพนกวินเพื่อนตัวเล็กใจใหญ่ แมวน้ำสาวน้อยน่ารักที่รอบรู้ทุกอย่าง</doc>
