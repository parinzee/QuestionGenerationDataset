<doc id="740208" url="https://th.wikipedia.org/wiki?curid=740208" title="พิกเชอร์ทูเบิร์น">พิกเชอร์ทูเบิร์น "พิกเชอร์ทูเบิร์น" () เป็นเพลงของนักร้องนักแต่งเพลงชาวอเมริกัน เทย์เลอร์ สวิฟต์ เพลงเขียนร่วมกันโดยสวิฟต์ และลิซ โรส และผลิตโดยนาธาน แชปแมน เพลงอกจำหน่ายในวันที่ 3 กุมภาพันธ์ ค.ศ. 2008 โดยสังกัดบิกแมชีนเรเคิดส์ เป็นซิงเกิลที่สี่จากสตูดิโออัลบั้ม เทย์เลอร์ สวิฟต์ (2006) เพลงได้รับแรงบันดาลใจจากนิสัยหลงตัวเองและหยิ่งยโสของเพื่อนร่วมห้องสมัยไฮสกูล และเป็นคนรักเก่าชื่อ จอร์ดอน อัลฟอร์ด ซึ่งสวิฟต์ไม่เคยสร้างความสัมพันธ์อย่างจริงจังด้วย เพื่อย้อนรำลึก สวิฟต์กล่าวว่าเธอได้พัฒนาระดับความเป็นส่วนตัว และในฐานะนักแต่งเพลง กล่าวว่าเธอแสดงอารมณ์แตกต่างไปนับตั้งแต่เพลง "พิกเชอร์ทูเบิร์น" เพลงถูกเลือกเป็นซิงเกิลจากปฏิกิริยาของแฟนเพลงในคอนเสิร์ต ด้านดนตรี เพลงเป็นแนวคันทรีร็อก ใช้เครื่องดนตรีเป็นกีตาร์ แบนโจ และกลอง อย่างโดดเด่น เนื้อเพลงเกี่ยวข้องกับการจุดไฟเผาภาพถ่ายของคนรักเก่า "พิกเชอร์ทูเบิร์น" ได้รับคำยกย่องจากนักวิจารณ์เพลงซึ่งสนับสนุนการส่งสารในแบบผู้หญิง ซิงเกิลประสบความสำเร็จเชิงพาณิชย์ ขึ้นอันดับที่ 28 บนชาร์ตบิลบอร์ดฮอต 100 และอันดับที่ 3 บนชาร์ตเพลงคันทรี เพลงได้รับการรับรองระดับทองคำขาวจากสมาคมผู้ประกอบกิจการเพลงของสหรัฐอเมริกา (RIAA) และขายได้มากกว่า 1 ล้านยอดดาวน์โหลด ในประเทศแคนาดา เพลงติดห้าสิบอันดับแรกและได้รับการรับรองระดับทองคำ มิวสิกวิดีโอเพลง "พิกเชอร์ทูเบิร์น" กำกับโดยเทรย์ แฟนจอย และแสดงสวิฟต์จินตนาการถึงการแก้แค้นคนรักเก่า หลังจากเธอค้นพบว่าเขาอยู่กับผู้หญิงอีกคน วิดีโอยังมีสวิฟต์และวงดนตรีของเธอแสดงโดยมีพื้นหลังเป็นการแสดงดอกไม้ไฟหรือไพโรเทคนิคส์ (pyrotechnics) สวิฟต์ส่งเสริมเพลง "พิกเชอร์ทูเบิร์น" ผ่านการแสดงสด รวมถึงการแสดงเปิดคอนเสิร์ตให้นักร้องแนวคันทรีคนอื่น เพลงยังถูกนำไปเล่นในทัวร์คอนเสิร์ต เฟียร์เลสทัวร์ (2009–10) ด้วยเบื้องหลัง เบื้องหลัง. "พิกเชอร์ทูเบิร์น" มีแรงบันดาลใจจากคนรักหนุ่มสมัยเรียนไฮสกูล ปัจจุบันเป็นนักดับเพลิง จอร์แดน อัลฟอร์ด ซึ่งสวิฟต์ไม่เคยมีความสัมพันธ์รักใคร่อย่างเป็นทางการ เธอเป็นเพื่อนร่วมห้องกับเขาที่เฮนเดอร์สันวิลล์ไฮสกูล ในรัฐเทนเนสซี และพวกเขาเคยคบหากัน ก่อนที่เขาจะคบกับเชลซี เพื่อนร่วมห้องที่ปัจจุบันกลายเป็นภรรยาของเขา "พวกเขาคบกันในปีแรก แต่หลังจากนั้น เป็นไปตามสูตรของผู้หญิงแล้ว เมื่อคุณคบกับคนรักเก่าแล้ว คุณจะไม่ใช่เพื่อนกันอีก พิกเชอร์ทูเบิร์นเกิดขึ้นเพื่อเขา เพราะเขามีรถบรรทุกเก่า ๆ คันให่ญ่ และของเก่า ๆ อยู่ตลอดเวลา" เทย์เลอร์ สวิฟต์กล่าว เธอรู้สึกท้อแท้เนื่องจากนิสัยบ่อยครั้งหลงตัวเองและหยิ่งยโสของเขาบ่อยครั้ง และตัดสินใจเขียนเพลงเกี่ยวกับความรู้สึกที่้เธอมีต่อคนรักของเขาหลังเลิกกิจกรรมที่โรงเรียน โดยเขียนเพลงส่งให้สังกัดโซนีมิวสิก/เอทีวีมิวสิก สวิฟต์แต่งเพลงด้วยกีตาร์ร่วมกับลิซ โรส และใส่มุขตลกลงไปในเพลง (เป็นความคิดของสวิฟต์) สวิฟต์พบว่าเธอนั่งเล่นกีตาร์อยู่ และพูดว่า "ฉันเกลียดรถบรรทุกคันนี้ที่เขาไม่ให้ฉันขับ เขาเป็นคนใจแคบ คุณพระช่วย" บรรทัดนี้สุดท้ายแล้วได้ถูกปรับเปลี่ยนแล้วนำใส่ในเพลงด้วย สวิฟต์กล่าวว่ามันฟังดูซื่อสัตย์อย่างร้ายกาจ และอ้างว่าเป็นตัวอย่างของการแสดงความรู้สึกเมื่อคนคนหนึ่งหักอกเธอ ทำร้ายจิตใจเธอ หรือเป็นปฏิปักษ์ต่อเธอ ยิ่งไปกว่านั้น เธอกล่าวว่า "พิกเชอร์ทูเบิร์น" เป็นเพลงเดียวจากอัลบั้มเทย์เลอร์ สวิฟต์ที่ขับออกมาจากความโกรธ เป็นประเด็นที่เธอรู้สึกว่าวัยรุ่นส่วนใหญ่จะระบุชัดเจนได้ "มันโอเคถ้าจะโกรธหลังเลิกราหรือหลังความสัมพันธ์มีบางอย่างผิดปกติ" สวิฟต์กล่าว ใจความจากเพลง "พิกเชอร์ทูเบิร์น" ไม่ได้บ่งบอกชัดเจนว่ามีแรงบันดาลใจมาจากเขา เพลงถูกเลือกให้เป็นซิงเกิลโดยสังเกตจากปฏิกิริยาในคอนเสิร์ต สวิฟต์จำได้ว่า แม้ว่า "ทิม แม็กกรอว์" (2006) เป็นแค่ซิงเกิลเดียวของเธอในขณะที่เธอเริ่มเล่นเปิดคอนเสิร์ตให้วงแรสคอลแฟลตส์ ในทัวร์ชื่อมีแอนด์มายแกงทัวร์ "พิกเชอร์ทูเบิร์น" เป็นการแสดงที่คนดูรู้สึกตื่นเต้นมากที่สุด โดยที่ส่วนมากร้องตะโกนตาม "อย่างสุดปอด" (at the top of their lungs) หากนึกย้อนกลับไป สวิฟต์กล่าวว่า เพลงนี้เป็นเพลงธรรมดาที่กล่าวถึงช่วงชีวิตในวัยรุ่นและแสดงให้เห็นกระบวนการจัดการอารมณ์ของเธอในขณะนั้น เธอเสริว่า "ฉันไม่รู้เรื่องอะไรเลยในขณะนั้น" เธออธิบายว่า "ฉันตั้งชื่อให้เพลงนี้ว่า 'พิกเชอร์ทูเบิร์น' ที่เล่าเรื่องเกี่ยวกับ 'ฉันเกลียดรถบรรทักของคุณเพียงใด' และ 'ฉันเกลียดที่คุณเมินฉันเพียงใด' 'ฉันเกลียดคุณ' ตอนนี้ สิ่งที่ฉันอยากจะพูด และการที่ฉันรู้สึกถึงความเจ็บปวดนั้น มันแตกต่างกันมาก" แม้ว่าเธอพัฒนาระดับความเป็นส่วนตัวและการเป็นนักแต่งเพลงแล้ว เธอไม่รู้สึกเสียใจกับเพลง "พิกเชอร์ทูเบิร์น" แต่กลับมีความสุข จนเธอสามารถบอกได้ว่า "อารมณ์ที่คุณมีเมื่อคุณโกรธ คุณเกลียดทุกสิ่งทุกอย่าง มันเหมือนคุณบันทึกอนุทินเป็นเวลาหลายปี และนั่นเป็นพรสวรรค์" เธอกล่าว</doc>
