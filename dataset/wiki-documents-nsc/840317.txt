<doc id="840317" url="https://th.wikipedia.org/wiki?curid=840317" title="พระนางชินมย็องซุนซ็อง">พระนางชินมย็องซุนซ็อง สมเด็จพระจักรพรรดินีชินมย็องซุนซ็อง ตระกูลยู แห่งชุงจู () พระมเหสีองค์ที่ 3 ใน พระเจ้าแทโจ ปฐมกษัตริย์แห่งราชวงศ์โครยอ พระราชมารดาของพระราชาแห่งโครยอถึง 2 พระองค์คือ พระเจ้าจองจงที่ 1 พระราชาลำดับที่ 3 และ พระเจ้าควางจง พระราชาลำดับที่ 4 เป็นพระอัยยิกาในพระเจ้าคย็องจง พระราชาลำดับที่ 5 และเป็นพระปัยยิกาในพระเจ้ามกจง พระราชาลำดับที่ 7 พระราชินีชินมย็องซุนซ็องประสูติในตระกูลยู แห่งชุงจูเมื่อ ค.ศ. 900 ได้รับการสถาปนาเป็นพระมเหสีเมื่อ ค.ศ. 918 เป็นปีเดียวกับที่พระสวามีได้ขึ้นครองราชบัลลังก์เป็นปฐมกษัตริย์แห่งโครยอเมื่อองค์ชายวังโยพระโอรสพระองค์ใหญ่ของพระองค์ได้ขึ้นสืบราชบัลลังก์เป็นพระเจ้าจองจงที่ 1 ใน ค.ศ. 945 ก็ได้สถาปนาเป็นพระพันปีหลวง กระทั่งพระนางได้เสด็จสวรรคตลงเมื่อ ค.ศ. 951 ตรงกับปีที่ 2 ในรัชสมัยพระเจ้าควางจงผู้เป็นพระโอรสองค์รองขณะมีพระชนมายุเพียง 50—51 พรรษา</doc>
