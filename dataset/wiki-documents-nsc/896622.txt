<doc id="896622" url="https://th.wikipedia.org/wiki?curid=896622" title="แฟร์ดีนันด์ พอร์เชอ">แฟร์ดีนันด์ พอร์เชอ แฟร์ดีนันด์ พอร์เชอ (; 3 กันยายน ค.ศ. 1875 – 30 มกราคม ค.ศ. 1951) เป็นวิศวกรยานยนต์และเป็นผู้ก่อตั้งบริษัทรถปอร์เช่ เขาได้เป็นที่รู้จักกันดีจากการสร้างเชื้อเพลิงแบบแก๊สโซลีนเป็นครั้งแรก รวมทั้งการประดิษฐ์ยานพาหนะไฮบริดอิเล็คทริก (Hybrid electric vehicle), Lohner-Porsche, รถเต่าโฟล์กสวาเกน (Volkswagen Beetle), เมอร์เซเดส-เบนซ์ เอสเอส/เอสเอสเค (Mercedes-Benz SS/SSK) และการพัฒนาที่สำคัญอื่น ๆ อีกมากมายและรถยนต์ปอร์เช่ นอกจากนี้พอร์เชอได้ออกแบบรถเบนซ์รุ่น Tropfenwagen ปี ค.ศ. 1923 ซึ่งเป็นรถแข่งคันแรกที่มีเครื่องยนต์ขนาดกลางรูปแบบขับล้อหลัง ด้วยความมีส่วนสำคัญในการมีส่วนช่วยในความพยายามในการทำสงครามของเยอรมนีในสงครามโลกครั้งที่สอง,พอร์เชอได้มีส่วนเกี่ยวข้องในการผลิตรถถังขั้นสูง เช่น VK 4501 (P), ไทเกอร์ 1, ไทเกอร์ 2, เอเลเฟนท์, และ แพนเซอร์ 8 มัส,เช่นเดียวกับระบบอาวุธอื่น ๆ รวมทั้งจรวดวี-1 (V-1 flying bomb) พอร์เชอได้เป็นสมาชิกของพรรคนาซีและได้ถูกกล่าวหาว่าเป็นเอ็สเอ็ส เขาได้เป็นผู้รับรางวัลแห่งชาติเยอรมันสำหรับศิลปะและวิทยาศาสตร์ (German National Prize for Art and Science), แหวนแห่งเกียรติเอ็สเอ็ส (SS-Ehrenring), และ กางเขนเมอริทวอร์ (War Merit Cross) และได้ถูกเรียกว่า วิศวกรเยอรมันที่ยอดเยี่ยมโดยเจ้าหน้าที่นาซี พอร์เชอได้รับการแต่งตั้งให้เข้าสู่หอเกียรติคุณมอเตอร์สปอร์ตระหว่างประเทศ (International Motorsports Hall of Fame) ในปี ค.ศ. 1996 และได้ชนะเลิศในรางวัลวิศวกรรถยนต์แห่งศตวรรษในปี ค.ศ. 1999</doc>
