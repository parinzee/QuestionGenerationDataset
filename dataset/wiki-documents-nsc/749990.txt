<doc id="749990" url="https://th.wikipedia.org/wiki?curid=749990" title="เกมแพลตฟอร์ม">เกมแพลตฟอร์ม เกมแพลตฟอร์ม เป็นวิดีโอเกมที่เกี่ยวข้องกับการให้ตัวละครหรืออวตารกระโดดข้ามระหว่างแท่นที่แขวนอยู่ ข้ามอุปสรรค หรือทั้งสองอย่างเพื่อเดินหน้าไปตามเกม ความท้าทายเหล่านี้รู้จักกันว่าเป็นปริศนาก้าวกระโดด หรือฟรีรันนิง ผู้เล่นควบคุมการกระโดดเพื่อป้องกันไม่ให้ตัวละครตกจากแท่นหรือพลาดจังหวะการกระโดดที่จำเป็น คุณสมบัติที่พบได้มากที่สุดในเกมประเภทนี้คือปุ่มกระโดด การกระโดดในเกมประเภทนี้อาจรวมถึงการโหนจากแขนยืดได้ อย่างในเกมริสตาร์ หรือไบโอนิกคอมมานโด หรือการเด้งจากกระดานสปริงหรือแทรมโปลิน อย่างในเกม อัลฟาเวฟส์ เกมที่มีการกระโดดให้อัตโนมัติอย่างเช่นเกม เดอะเลเจนด์ออฟเซลดา ไม่รวมอยู่ในเกมประเภทนี้ เกมแพลตฟอร์มเริ่มขึ้นในต้นคริสต์ทศวรรษ 1980 และด้วยคอมพิวเตอร์กราฟิกส์สามมิติทำให้เกมเป็นที่นิยมในกลางคริสต์ทศวรรษ 1990 คำว่าแพลตฟอร์มอธิบายถึงเกมที่ตัวละครกระโดดบนแท่นหรือแพลตฟอร์มเป็นส่วนหนึ่งของการเล่นเกมและเริ่มมีการนำมาใช้หลังจากเกิดเกมประเภทนี้ขึ้นก่อน ค.ศ. 1983 ประเภทนี้ไม่เป็นประเภทเกมโดยแท้ โดยเกมรูปแบบนี้มักจะมาคู่กับเกมประเภทอื่น ๆ เช่น เกมยิงอย่างเกม คอนทรา เกมผจญภัยอย่างเกม แฟลชแบ็ก หรือเกมสวมบทบาทอย่าง</doc>
