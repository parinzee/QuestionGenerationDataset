<doc id="438388" url="https://th.wikipedia.org/wiki?curid=438388" title="เดกซ์แทรน">เดกซ์แทรน เดกซ์แทรน (Dextran) เป็นโพลีแซกคาไรด์ที่พบในยีสต์และแบคทีเรีย เป็นสายของกลูโคสที่ต่อด้วยพันธะไกลโคซิดิกแบบ α1→6 เป็นหลัก และแตกกิ่งแบบ α-1,3 แต่ก็มีพันธะแบบอื่นๆปน ขึ้นกับชนิดของแบคทีเรียและยีสต์ จัดเป็นโพลีเมอร์ที่แตกกิ่งและซับซ้อน ในทางการแพทย์ ใช้รักษาโรคเส้นโลหิตตีบ ลดความหนืดของเลือด และใช้เป็นตัวเพิ่มปริมาตรสำหรับโรคโลหิตจาง ในแบคทีเรียผลิตกรดแลกติกจะสร้างเดกซ์แทรนจากซูโครส โดยชนิดที่รู้จักกันดีคือ Leuconostoc mesenteroides และ Streptococcus mutans นอกจากนั้น Lactobacillus brevis ยังสร้างผลึกของ tibicos ในคีเฟอร์ ซึ่งเป็นเครื่องดื่มที่มีประโยชน์ต่อสุขภาพ หลุยส์ ปาสเตอร์เป็นคนแรกที่ค้นพบเดกซ์แทรนในฐานะผลิตภัณฑ์จากจุลินทรีย์ในไวน์</doc>
