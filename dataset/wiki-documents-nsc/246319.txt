<doc id="246319" url="https://th.wikipedia.org/wiki?curid=246319" title="คาร์ล ดักลาส">คาร์ล ดักลาส คาร์ล ดักลาส () นักร้องชาวจาเมกา มีชื่อเสียงจากเพลง "Kung Fu Fighting" ที่ขึ้นถึงอันดับหนึ่งทั้งฝั่งสหรัฐอเมริกาจากการจัดอันดับของนิตยสารบิลบอร์ด และฝั่งสหราชอาณาจักรในปี 1974 และเป็นนักร้องชาวจาเมกาคนแรกที่มีซิงเกิลฮิตติดอันดับหนึ่งในสหรัฐอเมริกา คาร์ล ดักลาสเกิดที่จาเมกา ศึกษาต่อที่สหรัฐอเมริกา และประเทศอังกฤษ โดยจบด้านวิศวกรรมเสียง จากนั้นจึงเริ่มเป็นนักร้องและนักแต่งเพลง เขาเริ่มแต่งเพลง Kung Fu Fighting หลังจากมีความสนใจ และหัดเรียนยูโดและกังฟูในปี 1973 ประกอบกับกระแสความนิยมในศิลปะการต่อสู้แบบตะวันออก ทั้งจากภาพยนตร์กังฟูที่นำแสดงโดยบรูซ ลี และภาพยนตร์ซีรีส์ของเดวิด คาราดีน ทำให้ซิงเกิลเพลงนี้ได้รับความสนใจ ขายได้มากกว่าหนึ่งล้านแผ่นในสหรัฐอเมริกา ประมาณห้าแสนแผ่นในอังกฤษ และประมาณสี่ล้านแผ่นทั่วโลก ได้รับใบรับรองแผ่นเสียงทองจาก RIAA และรางวัลแกรมมีในฐานะซิงเกิลที่มียอดขายสูงสุดแห่งปี 1974 ในภายหลัง คาร์ล ดักลาส ย้ายไปใช้ชีวิตที่ฮัมบูร์ก ประเทศเยอรมนี เพื่อทำบริษัทผลิตเพลงประกอบภาพยนตร์ และภาพยนตร์โฆษณา ปัจจุบันเขาใช้ชีวิตอยู่ที่ลอสแอนเจลิส สหรัฐอเมริกา</doc>
