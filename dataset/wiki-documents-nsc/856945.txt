<doc id="856945" url="https://th.wikipedia.org/wiki?curid=856945" title="โบสถ์ชิลก็อล">โบสถ์ชิลก็อล โบสถ์ชิลก็อล () เป็นโบสถ์คริสต์นิกายโปรเตสแตนต์หนึ่งในสองแห่งของประเทศเกาหลีเหนือ ตั้งอยู่บนถนนควังบก เขตควังบก ทางตะวันตกของเปียงยาง โบสถ์นี้ถูกสร้างเพื่ออุทิศแด่คัง พัน-ซ็อก มัคนายิกาเพรสไบทีเรียน มารดาของคิม อิล-ซ็องประวัติ ประวัติ. โบสถ์ชิลก็อลก่อตั้งขึ้นเมื่อปี พ.ศ. 2442 โดยคัง พัน-ซ็อกได้เข้าร่วมนมัสการที่คริสตจักรนี้ และคิม อิล-ซ็อง บุตรชาย ก็เคยเข้ามากับเธอบ้างในบางโอกาส ครั้นเมื่อเกิดสงครามเกาหลี โบสถ์ได้ถูกระเบิดของทหารอเมริกันทำลายเมื่อเดือนมิถุนายน พ.ศ. 2493 คิม อิล-ซ็องจึงมีคำสั่งให้บูรณะโบสถ์ใหม่ ณ จุดเดิมที่มารดาของเขาเคยยืน โบสถ์ถูกสร้างใหม่ตามรูปแบบเดิมในปี พ.ศ. 2532 และอยู่ในการดูแลของสหพันธ์คริสเตียนเกาหลี นอกจากนี้ยังมีการสร้างพิพิธภัณฑ์ที่อุทิศแด่คัง พัน-ซ็อกใกล้ ๆ โบสถ์การประกอบศาสนกิจ การประกอบศาสนกิจ. โบสถ์เปิดต้อนรับศาสนิกชนมาปฏิบัติศาสนกิจอย่างเป็นทางการ คอยต้อนรับนักท่องเที่ยวต่างชาติในเปียงยาง นักการทูต และสมาชิกจากองค์กรต่างประเทศอยู่ตลอด ในโบสถ์จะมีการเทศนาเกี่ยวกับความรักชาติ เอกภาพของชาติและมีการเฉลิมฉลองที่นั่น ทั้งมีการอธิษฐานให้เกิดการรวมชาติเกาหลี มีผู้เข้าโบสถ์ชิลก็อล 150 คน ผู้อพยพลี้ภัยเกาหลีเหนือไม่เคยล่วงรู้ถึงการดำรงอยู่ของโบสถ์นี้เสียด้วยซ้ำ โบสถ์อยู่ในการดูแลของหัวหน้าฆราวาส (lay leadership) และมีศิษยาภิบาล แต่ไม่ทราบว่าใครเป็นศิษยาภิบาลประจำโบสถ์ดังกล่าว แม้โบสถ์ชิลก็อลจะมีลักษณะเป็นโบสถ์โปรเตสแตนต์ก็ตาม แต่ก็มิได้ระบุว่าสังกัดนิกายใดอย่างเป็นทางการการเมือง การเมือง. มิชชันนารีชาวเกาหลีใต้ลงความเห็นว่าโบสถ์ชิลก็อลถูกใช้เป็นเครื่องมือในการโฆษณาชวนเชื่อของรัฐบาลเกาหลีเหนือ แต่วันที่ 28 มิถุนายน 2553 ฮัน ซัง-รย็อล (Han Sang-ryeol) ศิษยาภิบาลเกาหลีใต้ได้เข้าเยี่ยมโบสถ์ชิลก็อล ซึ่งเป็นการเดินทางไปเกาหลีเหนืออย่างผิดกฎหมายของประเทศเกาหลีใต้ หลังเขาเดินทางกลับสู่ประเทศแม่จึงถูกตัดสินจำคุก 5 ปี</doc>
