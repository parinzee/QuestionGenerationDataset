<doc id="153761" url="https://th.wikipedia.org/wiki?curid=153761" title="ศูนย์แพทยศาสตรศึกษาชั้นคลินิก โรงพยาบาลพิจิตร">ศูนย์แพทยศาสตรศึกษาชั้นคลินิก โรงพยาบาลพิจิตร ศูนย์แพทยศาสตรศึกษาชั้นคลินิก โรงพยาบาลพิจิตร เป็นศูนย์แพทยศาสตรศึกษาชั้นคลินิก สังกัดโรงพยาบาลพิจิตร กระทรวงสาธารณสุข และเป็นสถาบันร่วมผลิตแพทย์กับคณะแพทยศาสตร์ มหาวิทยาลัยนเรศวร โดยก่อตั้งเมื่อปี พ.ศ. 2547 ตั้งอยู่ในเขตภาคเหนือตอนล่าง ณ อำเภอเมืองพิจิตร จังหวัดพิจิตรประวัติ ประวัติ. คณะรัฐมนตรีได้มีมติเมื่อวันที่ 15 มิถุนายน พ.ศ. 2547 เห็นชอบให้โรงพยาบาลพิจิตรดำเนินงานโครงการร่วมผลิตแพทย์เพิ่มเพื่อชาวชนบท โดยร่วมมือกับคณะแพทยศาสตร์ มหาวิทยาลัยนเรศวร และสามารถรับนิสิตแพทย์ ได้ตั้งแต่ปีการศึกษา 2548 เป็นต้นไป ศูนย์แพทยศาสตรศึกษาชั้นคลินิก ซึ่งใช้ในภาษาอังกฤษว่า Medical Education Center มีฐานะเป็นฝ่ายหนึ่งของโรงพยาบาลพิจิตร มีหน้าที่จัดการเรียนการสอนชั้นคลินิก ให้กับนิสิตแพทย์ของคณะแพทยศาสตร์ มหาวิทยาลัยนเรศวร ในโครงการร่วมผลิตแพทย์เพิ่มเพื่อชาวชนบท ในโครงการร่วมผลิตแพทย์แนวใหม่ (New Track) โดยได้เปิดดำเนินการสอนเมื่อวันที่ 18 มีนาคม พ.ศ. 2548 มีนิสิตแพทย์ระดับคลินิก ชั้นปีที่ 4-6 จำนวนปีละประมาณ 10 คน โครงการร่วมผลิตแพทย์แนวใหม่ (New Track)ของคณะแพทยศาสตร์ มหาวิทยาลัยนเรศวร และโรงพยาบาลพิจิตร เป็นโครงการร่วมผลิตแพทย์โดยการรับบุคคลเข้าศึกษาจากผู้ที่สำเร็จการศึกษาในระดับปริญญาตรีแล้ว โดยมีเงื่อนไขและคุณสมบัติเฉพาะตามที่ประกาศของคณะแพทยศาสตร์ มหาวิทยาลัยนเรศวร ในแต่ละปี โครงการร่วมผลิตแพทย์แนวใหม่ (New Track) ถือเป็นอีกโครงการการหนึ่งของสำนักงานบริหารโครงการร่วมผลิตแพทย์เพิ่มเพื่อชาวชนบท สำนักปลัดกระทรวงสาธารณสุข โดยเปิดโอกาสให้ข้าราชการหรือพนักงานของรัฐในสังกัดกระทรวงสาธารณสุขได้ศึกษาในหลักสูตรแพทยศาสตรบัณฑิต เพื่อแก้ไขการขาดแคลนแพทย์ในส่วนภูมิภาคต่อไป ทั้งนี้ คณะแพทยศาสตร์ มหาวิทยาลัยนเรศวร ได้เข้ามาร่วมพัฒนาในด้านการจัดทำหลักสูตรรายวิชาและการพัฒนาอาจารย์แพทย์และบุคลากรร่วมกัน รวมทั้งการชี้แจงนโยบายด้านการประกันคุณภาพการศึกษาของมหาวิทยาลัยนเรศวร ต่อมาได้มีคำสั่งแต่งตั้งผู้อำนวยการศูนย์แพทยศาสตรศึกษาชั้นคลินิก เป็นรองคณบดีฝ่ายคลินิก คณะแพทยศาสตร์ มหาวิทยาลัยนเรศวร มาจนถึงปัจจุบันหลักสูตรการศึกษา หลักสูตรการศึกษา. ปัจจุบัน ศูนย์แพทยศาสตรศึกษาชั้นคลินิก โรงพยาบาลพิจิตร จัดการเรียนการสอนในระดับชั้นคลินิก ตามหลักสูตรแพทยศาสตรบัณฑิต ของคณะแพทยศาสตร์ มหาวิทยาลัยนเรศวร ใน 1 หลักสูตร ได้แก่ระยะเวลาในการศึกษา ระยะเวลาในการศึกษา. ใช้ระยะเวลาในการศึกษาตลอดหลักสูตรรวม 5 ปี ดังนี้- หมายเหตุ นิสิตแพทย์กลุ่มนี้ไม่ต้องศีกษาในระดับชั้นเตรียมแพทยศาสตร์ (ชั้นปี 1) เนื่องจากเป็นบัณฑิตผู้สำเร็จการศึกษาระดับปริญญาตรีในสาขาวิทยาศาสตร์สุขภาพหรือสาขาวิทยาศาสตร์มาแล้วการรับบุคคลเข้าศึกษาในหลักสูตรแพทยศาสตรบัณฑิต การรับบุคคลเข้าศึกษาในหลักสูตรแพทยศาสตรบัณฑิต. โครงการแพทย์แนวใหม่ (New tract) ของมหาวิทยาลัยนเรศวร เป็นโครงการร่วมผลิตแพทย์เพิ่มเพื่อชาวชนบท (CPIRD) เช่นเดียวกัน รับสมัครเข้าศึกษาเฉพาะข้าราชการหรือพนักงานของรัฐในสังกัดสำนักงานปลัดกระทรวงสาธารณสุขที่สำเร็จการศึกษาทางด้านวิทยาศาสตร์หรือวิทยาศาสตร์สุขภาพ และมีประสบการณ์การทำงานทางด้านสาธารณสุขไม่น้อยกว่า 2 ปี และอายุนับถึงวันสมัครไม่เกิน 30 ปี โดยนิสิตแพทย์กลุ่มนี้จะทำการเรียนชั้นคลินิกที่ศูนย์แพทยศาสตรศึกษาชั้นคลินิก โรงพยาบาลพิจิตร, ศูนย์แพทยศาสตรศึกษาชั้นคลินิก โรงพยาบาลสมเด็จพระเจ้าตากสินมหาราช และศูนย์แพทยศาสตรศึกษาชั้นคลินิก โรงพยาบาลแพร่ เมื่อจบการศึกษาแล้วจะต้องทำงานใช้ทุนในจังหวัดภูมิลำเนาของตนเองเป็นเวลา 3 ปี โครงการนี้จะดำเนินการเปิดรับสมัครในช่วงเดือนกันยายนของทุกปี ตามประกาศรับตรงของมหาวิทยาลัยนเรศวร</doc>
