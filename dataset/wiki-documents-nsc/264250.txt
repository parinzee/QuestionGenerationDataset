<doc id="264250" url="https://th.wikipedia.org/wiki?curid=264250" title="ตราแผ่นดินของเซอร์เบีย">ตราแผ่นดินของเซอร์เบีย ตราแผ่นดินของเซอร์เบีย () เป็นตราอาร์มของประเทศเซอร์เบียเป็นตราเดียวกับที่ใช้โดยราชวงศ์โอเบรอโนวิค (House of Obrenović) ที่ใช้ครั้งแรกในปี ค.ศ. 1882 และมาเริ่มใช้เป็นครั้งที่ 2 ในปี ค.ศ. 2004) ตัวตราเป็นเหยี่ยวสองหัวสีเงินของราชวงศ์เนมันจิค (House of Nemanjić) (ผู้นำมาจากราชวงศ์พาลาโอโลกอส (Palaiologos) ของจักรวรรดิไบแซนไทน์) รอบและหลังเหยี่ยวเป็นเสื้อคลุมขนเออร์มินซึ่งเดิมสวมโดยกษัตริย์ เหยี่ยวสองหัวใช้มาตั้งแต่สมัยไบแซนไทน์ส่วนกางเขนเซอร์เบียใช้มาตั้งแต่คริสต์ศตวรรษที่ 12ลักษณะ ลักษณะ. สัญลักษณ์ส่วนใหญ่เป็นสัญลักษณ์แทนรัฐเซอร์เบีย ที่เป็นเหยี่ยวสองหัวบนโล่แดง ร่างและปีกเป็นสีเงิน ลิ้น จะงอยปาก ขา และกรงเล็บเป็นสีทอง ระหว่างสัญลักษณ์ดอกลิลลีสองดอก โล่เป็นสัญลักษณ์ของเซอร์เบีย ภายในโล่สีแดงเป็นกางเขนระหว่างเหล็กจุดไฟ (firesteel) สีเงินสี่อันในช่องระหว่างกางเขนสี่ช่อง ทั้งสี่อันหันออกไปทางด้านนอก แม้ว่าในปัจจุบันเซอร์เบียจะเป็นสาธารณรัฐ แต่ตราอาร์มใหม่ก็ยังคงมีมงกุฎของราชอาณาจักรเดิมของเซอร์เบีย ซึ่งตามปกติแล้วเป็นสัญลักษณ์ของชาติที่มีกษัตริย์ ในปีที่ผ่านมาเมื่อไม่นานมานี้ประเทศในยุโรปตะวันออกหลายชาติใช้มงกุฎในการแสดงถึงการเป็นรัฐที่สืบเนื่องมาจากระบบกษัตริย์เดิมแม้ว่าในปัจจุบันจะเป็นสาธารณรัฐ</doc>
