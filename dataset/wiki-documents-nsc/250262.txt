<doc id="250262" url="https://th.wikipedia.org/wiki?curid=250262" title="แสลงใจ (อัลบั้มเพลง)">แสลงใจ (อัลบั้มเพลง) แสลงใจ เป็นอัลบั้มเดี่ยวชุดที่ 5 ของ แจ้ ดนุพล วางแผงครั้งแรกในปีพ.ศ. 2533 และเป็นอัลบั้มชุดสุดท้ายของแจ้ ดนุพลที่ทำกับ นิธิทัศน์ โปรโมชั่น หลังจากจบอัลบั้มชุดนี้แล้วแจ้ ดนุพลก็หมดสัญญากับนิธิทัศน์พอดี เนื่องจากแจ้ไปเปิดบริษัท อินเทอร์นอล นั่นเอง ในอัลบั้มชุดนี้ มีเพลงสำคัญอย่าง แสลงใจ ซึ่งเป็นการนำเอาทำนองเพลงประกอบละครจีนเรื่องฤทธิ์ดาบวงพระจันทร์มาใส่เนื้อร้องภาษาไทย และเพลง หอบฝัน ซึ่งเป็นเพลงที่มีทำนองมาจากเพลงญี่ปุ่น โดยเพลงนี้แจ้ได้ร้องไว้ 2 เวอร์ชัน คือ ภาคภาษาไทย และภาษาจีน ถือเป็นอัลบั้มที่สองของแจ้ที่ได้ร้องถึงสองภาษา หลังจากเคยร้องเพลง และแล้ว ทั้งภาษาไทยและอังกฤษมาแล้วในอัลบั้มที่สุดของที่สุด นอกจากนี้ยังมีเพลง คนเก่งต้องรอ ซึ่งแต่งคำร้องโดย สมพจน์ สิงห์สุวรรณ แต่งขึ้นจากความรู้สึกศรัทธาต่อ พล.อ.ชวลิต ยงใจยุทธ รองนายกรัฐมนตรี และรัฐมนตรีว่าการกระทรวงกลาโหมในขณะนั้น ซึ่งท่านเป็นคนที่เก่งมากในสายตา หากแต่ยังขาดจังหวะและโอกาสเท่านั้น จึงหยิบยกแนวคิดชีวิตการงานของบุคคลดังกล่าวมาเขียนเป็นบทเพลงเพลงในอัลบั้มแสลงใจเพลงในอัลบั้มแสลงใจ. - แสลงใจ - หอบฝัน ทำนองจากเพลงดังของMr. Kohji Makaino นักแต่งเพลงชาวญี่ปุ่น - ทิ้งไว้..ที่ทำงาน - หนัก - ปีนฟ้า - หอบฝัน (ภาษาจีน) - แทนใจ - คนเก่งต้องรอ - ขอหยุดแค่ฝัน - กล่อมใบไม้หลับ</doc>
