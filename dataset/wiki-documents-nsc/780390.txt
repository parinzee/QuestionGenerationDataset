<doc id="780390" url="https://th.wikipedia.org/wiki?curid=780390" title="เบรนตัน ทเวทส์">เบรนตัน ทเวทส์ เบรนตัน ทเวทส์ (; เกิด 10 สิงหาคม ค.ศ. 1989) เป็นนักแสดงชาวออสเตรเลีย รับบทสำคัญเป็น ลุค กัลลาเกอร์ ในภาพยตร์ชุดทางโทรทัศน์เรื่อง Slide ทางช่อง Fox8 และรับบทเป็น สตู เฮนเดอร์สัน ในภาพยตร์ชุดทางโทรทัศน์เรื่อง Home and Away (2011–2012) นับตั้งแต่ย้ายไปอยู่ที่สหรัฐอเมริกา ทเวทส์ได้มีบทบาทสำคัญในภาพยนตร์เรื่อง (2012), Oculus (2013), The Giver (2014), Gods of Egypt (2016) และ สงครามแค้นโจรสลัดไร้ชีพ (2017)ชีวิตช่วงต้น ชีวิตช่วงต้น. เบรนตัน ทเวทส์ เกิดเมื่อวันที่ 10 สิงหาคม ค.ศ. 1989ในเมืองแคนส์ รัฐควีนส์แลนด์ เขาเป็นบุตรชายของปีเตอร์ และ ฟิโอน่า ทเวทส์ เขามีน้องสาวชื่อ สเตซี ทเวทส์เข้าเรียนในระดับมัธยมศึกษาที่โรงเรียนมัธยมแคนส์ในเขตเหนือสุดของรัฐควีนส์แลนด์ ทเวทส์จบการศึกษาในปี ค.ศ. 2006 ในช่วงวัยหนุ่ม ทเวทส์มีความสนใจอยากเป็นตำรวจหรือเจ้าหน้าที่ดับเพลิงเพราะมีที่มาจากภาพยนตร์ที่เขาเคยดู แต่เขาหันเหความสนใจไปที่การสร้างภาพยนตร์ เมื่ออายุ 16 ทเวทส์แสดงครั้งแรกต่อหน้าผู้ชมในเรื่อง โรเมโอและจูเลียต จากประพันธ์ของวิลเลียม เชกสเปียร์ ทเวทส์ เรียนการแสดงที่ Queensland University of Technology (QUT) เป็นเวลาสามปีก่อนที่จะจบการศึกษาในปี 2010 จากนั้นเขาย้ายไปอยู่ที่ซิดนีย์ เข้าร่วมแสดงภาพยตร์ชุดทางโทรทัศน์เรื่อง Home and Away ก่อนที่จะย้ายไปอยู่ที่สหรัฐอเมริกาในปี 2011-2012 เพื่อไล่ล่าหน้าที่อาชีพของเขาอาชีพ อาชีพ. ก่อนที่จะจบการศึกษาจาก Queensland University of Technology, ทเวทส์ เปิดตัวในภาพยนตร์ครั้งแรกเรื่อง Charge Over You, 2010 เป็นภาพยนตร์อิสระ หลังจากที่เขาจบการศึกษา, ทเวทส์ ปรากฏตัวในตอนของ Sea Patrol และในหนังสั้นเรื่อง Headsmen ในเดือนพฤศจิกายน 2010, ทเวทส์, พร้อมกับ อเดล เปโรวิค, เบน ชูมันน์, เอมิลี โรบินส์, และ กราซี กิลเบิร์ต แสดงในภาพยนตร์ชุดทางโทรทัศน์เรื่อง Slide ของช่อง Fox8 ออสเตรเลีย.เนื้อเรื่องพูดถึงการติดตามห้าวัยรุ่นบริสเบนเพื่อทำให้พวกเขาเติบโตเป็นผู้ใหญ่. ทเวทส์ มองตัวละครของเขา ลุค แกลลาเกอร์ ว่า "เขามองเกี่ยวกับการดิ้นรนปัญหาภายในครอบครัว เขาวาดฝันในโอกาสที่จะหาเพื่อนที่ดีขึ้นและมีโอกาสที่จะเป็นส่วนหนึ่งของกลุ่ม เขาเจ๋งและเป็นเด็กที่ได้รับการยอมรับ มีเพื่อนบางคนที่เขารักและช่วยให้เขาเป็นผู้ใหญ่." ทเวทส์ ปรากฏตัวครั้งแรกของเขาใน Slide รอบปฐมทัศน์เมื่อวันที่ 16 สิงหาคม 2011 ในฤดูกาลที่หนึ่ง. หลังจากนั้นไม่นาน ทเวทส์ ย้ายจากแคนส์ไปซิดนีย์ ในเดือนเมษายนปี 2011 เขามีกำหนดเวลาห้าเดือนในการรับบทบาทเป็น สตู เฮนเดอร์สัน ในฤดูกาลที่ 24 ของภาพยตร์ชุดทางโทรทัศน์เรื่อง Home and Away. ทเวทส์ เห็นว่าการแสดงเป็นประสบการณ์การเรียนรู้ที่ดีและกล่าวว่าเขามีนักแสดงร่วมที่ทำงานด้วยกันง่าย. ทเวทส์ ปรากฏตัวครั้งแรกของเขาในฐานะสมาชิกของกลุ่ม River Boys, เมื่อ 23 สิงหาคม 2011. ทริสแทน สวานวิค จากหนังสือพิมพ์ The Courier-Mail กล่าวถึง ทเวทส์ ว่า "เขาน่ารักเกินไปที่จะทำให้ตัวเองดูเท่ห์ในกลุ่ม River Boy" แต่รอยสักปลอมนั้นทำให้การแสดงดูสมดุล ทเวทส์ กล่าวถึงตัวละครที่เขาแสดงว่า "สตู เจ๋ง, เขามีบางอย่างที่ต้องต่อสู้, เขาเข้าใจผู้หญิง, อารมณ์ขันสุดยอด" ทเวทส์ ย้ายไปยังประเทศสหรัฐอเมริกา เขาเซ็นสัญญานำชายเมื่อปี 2012 ในการเล่นภาพยนตร์โทรทัศน์เรื่อง เป็นฝ่ายตรงข้ามกับนักแสดงหญิงชาวออสเตรเลีย อินเดียนา อีแวนส์. ภาพยนตร์ได้รับความคิดเห็นที่หลากหลายโดยทั่วไปและเว็บไซต์ Zap2it ยกย่องทั้ง ทเวทส์ และ อีแวนส์ ว่าส่วนใหญ่เชื่อในการแสดง. ในปี 2013 ทเวทส์ แสดงภาพยนตร์เกี่ยวกับจิตวิทยา สยองขวัญเหนือธรรมชาติเรื่อง Oculus รับบทเป็น ทิม รัสเซลล์. การผลิตเริ่มต้นในเดือนตุลาคม ปี 2012 ที่รัฐแอละแบมา และเสร็จสมบูรณ์ในไม่กี่สัปดาห์ต่อมา. ภาพยนตร์เรื่องนี้เปิดตัวครั้งแรกวันที่ 5 กันยายน ณ เทศกาลภาพยนตร์นานาชาติโตรอนโต 2013 และได้รับการปล่อยทั่วโลกวันที่ 11 เมษายน 2014. การแสดงเป็นรัสเซลล์ได้รับการต้อบรับอย่างดีจากเว็บไซต์ Indiewire ซึ่งอ้างว่า ทเวทส์ แสดงความกลัวออกมาได้น่าเชื่อ ตลอดระยะเวลาทั้งหมดของหนัง. ในปี 2014 ทเวทส์ กลับไปออสเตรเลียในช่วงเวลาสั้นๆสำหรับถ่ายทำภาพยนตร์เรื่อง Son of a Gun ที่ถ่ายทำหลักในเมืองเพิร์ท, คาลกูร์ลี และ เมลเบิร์น ทเวทส์ ออดิชั่นเป็นเจอาร์ ถึง 10 ครั้งก่อนที่จะได้รับบทบาท. ทเวทส์ กล่าวเกี่ยวกับตัวละครของเขาว่า "ผมรีบคว้าการออดิชั่นเมื่อมีโอกาสนี้ขึ้นมาและผมพบว่าตัวละครตัวนี้เป็นเด็กที่มีความอ่อนแอมากท่ามกลางคนแปลกหน้า เป็นแรงดลใจ ผมแค่คิดว่ามันน่าสนใจเหมือนชีวิตวัยหนุ่มของตัวเอง" ทเวทส์ ได้รับเสียงชื่นชมสำหรับภาพของเจอาร์ และซิดนีย์ข่าวเช้า ยกย่องบทบาทของเขาว่าเป็นพระเอกเตรียมรบของแผน. ภาพยนตร์ฉายรอบปฐมทัศน์ในออสเตรเลียวันที่ 16 ตุลาคม 2014. ทเวทส์ ปรากฏใน มาเลฟิเซนต์ กำเนิดนางฟ้าปีศาจ เป็น เจ้าชายฟิลลิป พร้อมกับ แองเจลินา โจลี และ แอล แฟนนิง. นอกจากนี้เขาได้แสดงภาพยนตร์เรื่อง The Signal เป็นดารานำชายรับบทเป็น นิค อีสท์แมน ฝ่ายตรงข้ามกับ ลอว์เรนซ์ ฟิชเบิร์น และ โอลิเวีย คุก. ภาพยนตร์เรื่องนี้เปิดตัวที่ เทศกาลภาพยนตร์ซันแดนซ์ ในเดือนมกราคมปี 2014, เจ็ดเดือนหลังจากที่ถ่ายทำในทะเลทรายรัฐนิวเม็กซิโก ทเวทส์ ได้รับคำกล่าวจาก The Plain Dealer สังเกตว่าผลงานของเขาใน The Signal "เป็นที่น่าสนใจในการขับเคลื่อนการแสดงจากสิ่งประหลาดรอบตัวเขา." นอกจากนี้เขายังได้ร่วมแสดงใน The Giver รับบทโจนัส พร้อมกับ เจฟฟ์ บริดเจส และ เมอรีล สตรีป ส่วนใหญ่ถ่ายทำในแอฟริกาใต้ ภาพยนตร์เรื่องนี้มีการวิจารณ์โดยทั่วไปในเชิงลบ, เดอะเดลีเทลิกราฟ วิจารณ์ ทเวทส์ ว่า "เขาพยายามเพื่อให้เราเห็นภาพซ้อนของพระเอก ขัดแย้งกับหนังเรื่องนี้" อย่างไรก็ตามได้รับการตอบรับอย่างดีจาก Huffington Post ที่ชมเชยการแสดงของ ทเวทส์ และโดย The Plain Dealer ซึ่งตั้งข้อสังเกตว่า ทเวทส์ ทำงานได้ดีกับบทบาทของผู้นำ เขาได้รับรางวัล Breakthrough จากองค์กรออสเตรเลียฟิล์ม สำหรับบทบาทของเขาในThe Giver ทเวทส์ นำแสดงใน Gods of Egypt พร้อมกับ เจอราร์ด บัตเลอร์ และ เจฟฟรีย์ รัช รับบทเป็นเบค มนุษย์ผู้ลักทรัพย์. การถ่ายเริ่มต้นขึ้นเมื่อ 20 มีนาคม 2014 ที่ฟ็อกซ์สตูดิโอในซิดนีย์, ออสเตรเลีย, และภาพยนตร์เรื่องนี้ได้รับการปล่อยตัวทั่วโลกวันที่ 26 กุมภาพันธ์ 2016. ทเวทส์ ได้แสดงในภาพยนตร์เรื่อง สงครามแค้นโจรสลัดไร้ชีพ ซึ่งเข้าฉายในวันที่ 26 พฤษภาคม 2017 ทเวทส์ สวมบทบาทเป็นเฮนรี่ อยู่ฝ่ายตรงข้ามกับ จอห์นนี เดปป์, เจฟฟรีย์ รัช และ คาเบียร์ บาร์เดน การถ่ายทำของภาพยนตร์เรื่องนี้เริ่มต้นในเดือนกุมภาพันธ์ปี 2015 ใน โกลด์โคสต์ รัฐควีนส์แลนด์, ออสเตรเลีย ในปี 2017 ทเวทส์ จะมีบทบาทนำในภาพยนตร์คริสเตียน เรื่อง An Interview with God รับบทบาทเป็นนักข่าวหนุ่มนามว่า พอล แอชเชอร์ ร่วมแสดงกับนักแสดงรางวัลออสการ์ เดวิด สเตรทธาร์นชีวิตส่วนตัว ชีวิตส่วนตัว. ทเวทส์ ได้ออกเดทกับ Chloe Pacey ตั้งแต่ปี 2015 หลังจากที่ทั้งสองได้เป็นเพื่อนร่วมห้องในขณะที่ ทเวทส์ อยู่ในออสเตรเลียเพื่อถ่ายทำหนังโจรสลัด บุตรสาวของทั้งคู่เกิดในเดือนมีนาคม ปี 2016ผลงานรางวัลและชื่อเข้าชิง</doc>
