<doc id="209906" url="https://th.wikipedia.org/wiki?curid=209906" title="พอล พ็อตส์">พอล พ็อตส์ พอล โรเบิร์ต พ็อตส์ () เป็นนักร้องโอเปร่าระดับเสียงเทเนอร์ ชาวอังกฤษ เกิดเมื่อวันที่ 13 ตุลาคม ค.ศ. 1970 เป็นผู้ชนะเลิศรายการแข่งขันทางโทรทัศน์ชุด Britain's Got Talent โดยร้องเพลงโอเปร่า "Nessun Dorma" จาก Turandotประวัติ ประวัติ. พ็อตส์เกิดที่เมืองบริสตอล ประเทศอังกฤษ บิดาคือนายโรแลนด์ พ็อตส์ เป็นคนขับรถประจำทาง มารดาคือนางยอนเน พนักงานแคชเชียร์ในซูเปอร์มาเก็ต มีน้องชาย 2 คนและน้องสาว 1 คน พ็อตส์เข้าเรียนที่โรงเรียนเซนต์แมรี เรดคลิฟฟ์ และรักการร้องเพลงมาตั้งแต่เด็ก เขาได้เข้าร่วมวงประสานเสียงของโรงเรียนเชสเตอร์ปาร์คจูเนียร์ และวงประสานเสียงของโบสถ์ในบริสตอลหลายแห่ง พ็อตส์ในวัยเด็กมักถูกเพื่อนล้อเลียนเสมอ ทำให้เขาเป็นคนขาดความมั่นใจในตัวเอง ในการสัมภาษณ์ของพ็อตส์ก่อนการแสดงในรอบรองชนะเลิศ พ็อตส์เล่าว่าสาเหตุการล้อเลียนสำคัญก็คือเสียงของเขาเอง พ็อตส์จบการศึกษาจากมหาวิทยาลัยพลีมัธเซนต์มาร์คแอนด์เซนต์จอห์น สาขามนุษยศาสตร์ ในปี ค.ศ. 1993 ด้วยคะแนนเกียรตินิยม และเป็นสมาชิกสภา Liberal Democrats ของเมืองบริสตอลตั้งแต่ ค.ศ. 1996 ถึง 2003ประสบการณ์ทำงานก่อนหน้า ประสบการณ์ทำงานก่อนหน้า. พ็อตส์เริ่มร้องเพลงโอเปร่าในการแข่งขันคาราโอเกะในปี ค.ศ. 1999 โดยแต่งเป็น ลูชิอาโน ปาวารอตติ ปีเดียวกันนั้นเขาได้เข้าแข่งขันในรายการ My Kind of Music ของ Michael Barrymore ซึ่งแม้เขาจะไม่สามารถชนะเลิศ แต่ก็ได้เงินรางวัลไปถึง 8,000 ปอนด์ ซึ่งมากพอจะช่วยค่าใช้จ่ายในการเดินทางไปเรียนร้องเพลงที่อิตาลีตามความใฝ่ฝัน พ็อตส์ได้เริ่มงานแสดงโดยรับบทเล็กๆ ในละคร The Prince of Persia และ เรื่อง Turandot ของ Puccini ต่อมาเขาได้แสดงเป็น Don Basilio ใน Marriage of Figaro ของโมซาร์ทในปี 2000; Don Carlos ใน Don Carlos ของแวร์ดี ในปี 2001; Don Ottavio ใน Don Giovanni ของโมซาร์ทในปี 2003; และเป็น Radames ใน Aida ของแวร์ดี ในปี 2003 จากการให้สัมภาษณ์ พ็อตส์เล่าว่าเขาต้องแสดงใน Aida ทั้งๆ ที่เป็นเนื้องอก (adrenal tumor) และหมอสั่งให้งดทำงานแล้ว หลังจากผ่าตัดไม่นานเขาก็แสดงใน Manon Lescaut อีก จนกระทั่งเกิดอุบัติเหตุกับรถจักรยานในปี 2003 ทำให้กระดูกไหปลาร้าหัก พ็อตส์จึงไม่สามารถดำเนินอาชีพนักร้องโอเปร่าได้อีก เขาหันไปเป็นเซลส์ขายโทรศัพท์มือถือ แต่ด้วยปัญหาด้านการเงินทำให้เขาหวนกลับมาเข้าแข่งขันในรายการ Britain's Got Talent ทั้งที่ไม่ได้ร้องเพลงมานานถึง 4 ปีแล้วบริเทนส์กอตแทเลินต์ บริเทนส์กอตแทเลินต์. วันที่ 9 มิถุนายน ค.ศ. 2007 เป็นวันที่ออกอากาศเทปการทดสอบรอบคัดเลือกของรายการ Britain's Got Talent ซึ่งเป็นรายการทางโทรทัศน์ออกฉายในประเทศอังกฤษ การคัดเลือกจัดที่เวลส์มิลเลนเนียมเซ็นเตอร์ ที่เมืองคาร์ดิฟเมื่อวันที่ 17 มีนาคม ค.ศ. 2007 พ็อตส์ผู้ประหม่าได้ร้องเพลง "Nessun Dorma" ของ Giacomo Puccini และได้รับการตอบรับด้วยการยืนขึ้นปรบมืออย่างยาวนานของผู้ชมในห้องส่งกว่า 2,000 คน พ็อตส์ผ่านเข้าสู่รอบชนะเลิศการแข่งขันรายการนั้นโดยได้รับการโหวตจากผู้ชมทางบ้านสูงที่สุด เขาร้องเพลง "Nessun Dorma" อีกครั้งในรอบชิงชนะเลิศเมื่อวันที่ 17 มิถุนายน ค.ศ. 2007 และได้รับรางวัลชนะเลิศโดยได้รับการโหวตสูงที่สุดกว่า 2 ล้านโหวต รวมถึงได้รับเกียรติเข้าร่วมการแสดง Royal Variety Performance ในวันที่ 3 ธันวาคม 2007 โดยได้แสดงต่อหน้าพระที่นั่งของสมเด็จพระบรมราชินีนาถเอลิซาเบ็ธการงานอาชีพหลังการแข่งขัน การงานอาชีพหลังการแข่งขัน. พ็อตส์ได้เข้าร่วมการแสดงดนตรีมากมาย และได้ออกอัลบั้มเดี่ยว ชุด One Chance ที่กลายเป็นเพลงฮิตขึ้นอันดับหนึ่งของแทบทุกประเทศในยุโรป เดือนธันวาคม ค.ศ. 2007 นายกรัฐมนตรี กอร์ดอน บราวน์ ได้มอบรางวัล discography plaque ให้แก่พ็อตส์ในโอกาสที่จำหน่ายอัลบั้ม One Chance ได้มากกว่า 2,000,000 ชุด อันเป็นที่เชิดหน้าชูตาในฐานะนักร้องโอเปร่าจากประเทศอังกฤษ นอกจากนี้ยังมีการนำเอาชีวประวัติของเขาไปสร้างภาพยนตร์ชื่อเรื่อง One Chance นำแสดงโดยนักร้องและพิธีกรชื่อดัง เจมส์ คอร์เดน และกำกับภาพยนตร์โดย เดวิด แฟรงเคล (จาก The Devil Wears Prada) ออกฉายในประเทศอังกฤษ เมื่อวันที่ 25 ตุลาคม ค.ศ. 2013Discographyอัลบั้ม Discography. อัลบั้ม. นับถึงปัจจุบัน One Chance ยังคงเป็นอันดับหนึ่งของอัลบั้มชาร์ตในประเทศอังกฤษติดต่อกันเป็นเวลา 56 สัปดาห์ซิงเกิล ซิงเกิล. ในเยอรมัน เพลง "Nessun Dorma" ของพอล พ็อตส์ เป็นซิลเกิลที่ถูกดาวน์โหลดมากที่สุดเป็นประวัติการณ์ในชาร์ตเพลงเยอรมัน รวมถึงเป็นอันดับเพลงคลาสสิกสูงที่สุดในชาร์ตเพลงเยอรมันด้วย โดยที่เพลง "Nessun Dorma" ของ ลูชิอาโน ปาวารอตติ ในปี 1990 อยู่ที่อันดับที่ 61</doc>
