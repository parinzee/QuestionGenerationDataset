<doc id="881346" url="https://th.wikipedia.org/wiki?curid=881346" title="มังกรหยก ตอน เฮ้งเต็งเอี๊ยง">มังกรหยก ตอน เฮ้งเต็งเอี๊ยง มังกรหยก ตอน เฮ้งเต็งเอี๊ยง () เป็นละครโทรทัศน์ที่สร้างขึ้นในปี ค.ศ. 1992 อิงเรื่องราวมาจากวรรณกรรมชิ้นเอกของจีนเรื่อง มังกรหยก และ มังกรหยก ภาค 2 ของกิมย้ง นำแสดงโดย เจิ้ง อี้เจี้ยน, ฟีโอน่า เหลียง ออกอากาศทางช่อง 3 แฟมิลี่ เป็นตอนแรกในวันที่ 25 สิงหาคม พ.ศ. 2560เนื้อเรื่องย่อ เนื้อเรื่องย่อ. ในสมัยราชวงศ์ซ่ง เทียนแซ พบว่าศิษย์ผู้พี่ของเขา เฮี้ยงแซ เห็นแก่คัมภีร์เก้าอิมจนยอมทรยศต่อบ้านเมือง เทียนแซ จึงร่วมต่อต้านศัตรูและกำจัดเฮี้ยงแซศิษย์ทรยศ แต่เฮี้ยงแซได้จับลูกและเมียของเขาเป็นตัวประกัน เทียนแซพยายามช่วยเหลือแต่ถูกเฮี้ยงแซทำร้ายจนตาย ก่อนตายเทียนแซได้ฝากลูกชายไว้กับ เฮ้งเซี้ยะแซ ศิษย์พี่อีกคนที่คอยช่วยเหลือเขา แต่เฮ้งเซี๊ยะแซกลับหลงกลจนไปมีความสัมพันธ์กับหลิงซู่ น้องสาวของเฮี้ยงแซอย่างไม่ตั้งใจ เมื่อรู้ตัวเขาจึงพยายามพาลูกชายของเทียนแซหลบหนีแต่ถูกเฮี้ยงแซทำร้ายจนตก หน้าผา โชคดีที่ทั้งคู่รอดชีวิตมาได้แต่เฮ้งเซี้ยะแซต้องสูญเสียความทรงจำไป ต่อมาลูกชายของเทียนแซ เฮ้งเต่งเอี๊ยง เติบโตมาโดยไม่รู้เรื่องราวภายนอก จนกระทั่งเขาได้รู้จักกับหยวนเอี้ยนฟง (หลอเจียเหลียง) องค์ชายใหญ่แห่งราชวงศ์กิมที่ได้ช่วยชีวิตเขา ทั้งสองจึงได้กลายเป็นมิตรกัน และเมื่อเขารู้ความจริงว่าเฮี้ยงแซคือคนที่ฆ่าพ่อแม่ เขาจึงประกาศจะตามล้างแค้นแต่เขากลับไปหลงรักหลินเจ้าอิง ซึ่งมีเป้าหมายมาเพื่อฆ่า เฮ้งเซี้ยะแซ พ่อบุญธรรมของเขา ในที่สุดเขาจะตัดสินใจเช่นไร และเรื่องราวบุญคุณความแค้นในครั้งนี้จะลงเอยอย่างไรนักแสดงนำนักแสดงนำ. - เจิ้ง อี้เจี้ยน รับบท หวัง ฉงหยาง - ฟีโอน่า เหลียง รับบท หลิน เจ้าอิง - หลอ เจียเหลียง รับบท หยวน งันฟง - กวน หลี่เจี๋ย รับบท เทียนแซ - วีเวียน เจ้า รับบท ฉิง ยุกซี - หลิน ซ่างอู่ รับบท เฮี้ยงแซ - หลี่ ฮั่นฉือ รับบท เฮ้งเซี้ยะแซ</doc>
