<doc id="377761" url="https://th.wikipedia.org/wiki?curid=377761" title="หม่อมหลวงขาบ กุญชร">หม่อมหลวงขาบ กุญชร พลโท หม่อมหลวงขาบ กุญชร (10 ตุลาคม พ.ศ. 2448-19 กันยายน พ.ศ. 2529) อดีตเลขาธิการนายกรัฐมนตรี (จอมพล ป. พิบูลสงคราม) และอดีตโฆษกประจำสำนักนายกรัฐมนตรี ในรัฐบาลของจอมพลสฤษดิ์ ธนะรัชต์ประวัติ ประวัติ. หม่อมหลวงขาบ กุญชร หรือในอีกชื่อหนึ่งว่า หม่อมหลวงขาบมงคล เกิดเมื่อวันที่ 10 ตุลาคม พ.ศ. 2448 ในวังของพระเจ้าบรมวงศ์เธอ พระองค์เจ้ากุญชร กรมพระพิทักษเทเวศร์ (วังบ้านหม้อ) เป็นบุตรคนที่ 30 ของพันเอก เจ้าพระยาเทเวศร์วงศ์วิวัฒน์ (หม่อมราชวงศ์หลาน กุญชร) และหม่อมจันทร์ กุญชร ณ อยุธยา ได้รับประทานนาม "ขาบมงคล" จากพระสัมพันธวงศ์เธอ พระองค์เจ้าพรรณราย หม่อมหลวงขาบ สมรสครั้งแรกกับ นางสาวเทียบ ฤทธาคนี (2455-2511)ธิดานายพันโท พระยาทัพพสาธก์เสนา (นวม ฤทธาคนี)และคุณหญิงเนย มีบุตร-ธิดา รวม 6 คนคือ- ทวีวัฒน์ กุญชร ณ อยุธยา - พันตำรวจเอก (พิเศษ) วรวัฒน์ กุญชร ณ อยุธยา - อุรัชช์ ลอเรนส์ - พลโท วิวัฒน์ กุญชร ณ อยุธยา - กนิษฐา วิลสัน - เทียมแข จรูญโรจน์ ณ อยุธยา สมรสกับไชยา สุริยัน ภายหลังคุณเทียบ ถึงแก่กรรมแล้ว จึงได้สมรสอีกครั้งกับสินีนาฏ โพธิเวส นักแสดงอาวุโส มีบุตรสาว 3 คน คือ- เตือนใจ ดีเทศน์ - เพ็ญแข กุญชร ณ อยุธยา - พิมพ์แข กุญชร ณ อยุธยา นักแสดง หม่อมหลวงขาบ ถึงแก่อนิจกรรมด้วยโรคชรา เมื่อวันที่ 19 กันยายน พ.ศ. 2529การศึกษา การศึกษา. หม่อมหลวงขาบ ได้เข้าศึกษาที่โรงเรียนวัดหัวลำโพง ก่อนจะเข้าศึกษาต่อเป็นนักเรียนนายทหารบก ในปี พ.ศ. 2456 และได้รับทุนของกระทรวงกลาโหมให้ไปศึกษาต่อที่ประเทศอังกฤษ แล้วกลับมารับราชการประจำที่ กองพันทหารที่ 2 กรมทหารปืนใหญ่ที่ 1 รักษาพระองค์การทำงาน การทำงาน. หม่อมหลวงขาบ บรรจุเข้ารับราชการในยศ "ร้อยตรี" เมื่อปี พ.ศ. 2469 เป็นผู้มีความสามารถในด้านการทหาร จึงได้รับมอบหมายให้ปฏิบัติหน้าที่เสนาธิการทหาร ทูตฝ่ายทหารประจำสหรัฐอเมริกา ปลัดกระทรวงกลาโหม อธิบดีกรมประชาสัมพันธ์ และในทางการเมืองยังเคยเป็นสมาชิกสภาผู้แทนราษฎร และโฆษกประจำสำนักนายกรัฐมนตรี ในรัฐบาลของจอมพลสฤษดิ์ ธนะรัชต์อีกด้วยเครื่องราชย์อิสริยาภรณ์เครื่องราชย์อิสริยาภรณ์. - พ.ศ. 2477 - เหรียญพิทักษ์รัฐธรรมนูญ</doc>
