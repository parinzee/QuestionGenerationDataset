<doc id="820990" url="https://th.wikipedia.org/wiki?curid=820990" title="อีสซึ่น">อีสซึ่น อีสซึ่น (Isn't) คือชื่อวงดนตรีแนวโฟล์ก, ป็อปร็อก ของประเทศไทย เกิดจากการรวมตัวกันของ อัสนี โชติกุล, วสันต์ โชติกุล และ จุมพฏ ปัญญามงคล หลังจากที่อัสนี และ วสันต์ ได้เข้าประกวดดนตรีโฟล์กและได้รับรางวัลชนะเลิศ ทำให้ได้ออกผลงานเพลงในนามวง อีสซึ่น โดยมีผลงานสตูดิโออัลบั้มชุดแรกในปี พ.ศ. 2519 ชื่อ ทัศนาจร ชีวิต และความรัก โดยมีการนำเพลง ทัศนาจร ของวงดิ อิมพอสซิเบิ้ล กลับมาบรรเลงใหม่ ร้องโดยอัสนี โชติกุล และมีเพลงที่ได้รับความนิยมคือเพลง วิญญาณในภาพถ่าย ที่เป็นการนำเพลงลูกกรุงที่ต้นฉบับบรรเลงโดยวงมิตรสังคม ขับร้องโดย ทิวา เด่นประภา มาบรรเลงใหม่ในแบบโฟล์ก เดือน กรกฎาคม พ.ศ. 2520 อีสซึ่น ได้ออกอัลบั้มชุดที่สอง กีร์ต้าที่รัก และประสบความสำเร็จอย่างมากจากเพลง หนึ่งมิตรชิดใกล้ ที่ขับร้องโดย วสันต์ โชติกุล ซึ่งเพลงนี้ทำให้วงอีสซึ่นเป็นที่รู้จักในวงการเพลงไทย โดยมีศิลปินรายอื่นนำกลับมาร้องซ้ำอย่างมากมายจนถึงปัจจุบัน หลังจากที่วสันต์ โชติกุล แยกตัวออกไปทำงานเพลงร่วมกับ อัสนี โชติกุล ในนาม อัสนี-วสันต์ วงอีสซึ่นก็ได้เปลี่ยนนักร้องนำใหม่เป็น จิรภัทร เอมซ์บุตร และ มีเพลงที่โด่งดังจากการขับร้องของ จิรภัทร เอมซ์บุตร คือเพลง อยากบอกให้รู้ประวัติพ.ศ. 2519 - 2527 ประวัติ. พ.ศ. 2519 - 2527. ปี พ.ศ. 2518 อัสนี โชติกุล และ วสันต์ โชติกุล ได้เข้าร่วมประกวดวงดนตรีโฟล์ก ที่จัดขึ้นโดยชมรมโฟล์กซองแห่งประเทศไทย และสามารถสร้างความโดดเด่นบนเวทีประกวดด้วยการใช้เพลงที่มีทำนองอีสานมาผสมผสานกับเพลงโฟล์กได้อย่างลงตัว เช่นการใช้เพลง สาวตางาม ที่เคยขับร้องโดย หม่อมราชวงศ์ ถนัดศรี สวัสดิวัตน์ มาบรรเลงด้วยกีตาร์ในการเข้าประกวด ซึ่งสร้างความแปลกใหม่ในสมัยนั้นอย่างมาก ทำให้ได้รับรางวัลชนะเลิศไปในที่สุด หลังจากที่คว้ารางวัลชนะเลิศจากการประกวดวงดนตรีโฟล์กซอง วิมล จงวิไล นักแต่งเพลงชื่อดังซึ่งเป็นหนึ่งในคณะกรรมการตัดสิน ได้ชักชวนให้มาบันทึกเสียงเพื่อทำอัลบั้มเพลงไทย วสันต์ โชติกุล จึงได้ชักชวน จุมพฏ ปัญญามงคล ที่เรียนอยู่ด้วยกันที่วิทยาลัยเพาะช่างให้เข้าร่วมวงในตำแหน่งมือกลอง ชื่อวง อีสซึ่น (Isn't) มาจากคำว่า อีสาน โดยวงอีสซึ่น ได้ออกผลงานเพลงชุดแรก ภายใต้สังกัดเมโทร เรคคอร์ด ในปี พ.ศ. 2519 ในชุด ทัศนาจร ชีวิต และความรัก จากการประพันธ์เพลงส่วนใหญ่โดยวิมล จงวิไล และมีนักร้องรับเชิญคือ วาสนา จงวิไล จากวงดนตรีมิตรสังคม มาช่วยขับร้องในบางเพลง ซึ่งมีเพลงที่ทำให้ได้รับความสนใจและทำให้วงเริ่มเป็นที่รู้จักเช่นเพลง วิญญาณในภาพถ่าย และเพลง สาวตางาม ที่ทางวงเคยใช้ในการประกวดบนเวที ในปี พ.ศ. 2520 วงอีสซึ่น ออกสตูดิโออัลบั้มชุดที่ 2 ในชื่อ กีร์ต้าที่รัก และประสบความสำเร็จอย่างมากกับเพลง หนึ่งมิตรชิดใกล้ ที่ร้องโดย วสันต์ โชติกุล ถือเป็นหนึ่งในเพลงที่โด่งดังที่สุดเพลงหนึ่งของวงอีสซึ่น และในปี พ.ศ. 2521 วงอีสซึ่นก็ได้ออกสตูดิโออัลบั้มชุดที่ 3 The Isn't 78 โดยมีเพลงดังอย่าง พบกันหน้าสยามสแควร์ และเพลง สาละวัน ที่ได้นำเพลงอีสานมาประยุกต์กับดนตรีสมัยใหม่ในยุคนั้น โดยมีดนตรีแนวเดียวกับเพลง แม่สาวตางาม ที่เป็นเอกลักษณ์ของทางวง โดยหลังจากที่ทำอัลบั้ม นักสู้ที่ราบสูง และ กระดิ่งจักรยาน อัสนี โชติกุล ก็ได้ขอแยกตัวไป ก่อนที่จะไปอยู่วง โอเรียนเต็ล ฟังก์ ของ เรวัต พุทธินันท์ และ บัตเตอร์ฟลาย และได้ร่วมทำงานเบื้องหลังให้กับศิลปินอีกมากมาย ส่วน วสันต์ โชติกุล ยังคงออกผลงานเพลงกับวงอีสซึ่นต่อไป โดยวสันต์ โชติกุล มีผลงานเพลงที่ทำร่วมกับวงอีสซึ่น 2 ชุด นั้นก็คือ สาวหนุ่มกลุ่มรัก และอัลบั้ม บทเพลง ที่ทาง อัสนี โชติกุล ได้กลับมาร่วมงานกับวงอีสซึ่นอีกครั้งในนามของโปรดิวเซอร์ในอัลบั้มชุดนี้แยกย้าย แยกย้าย. ในปี พ.ศ. 2529 วสันต์ โชติกุล ได้ขอแยกตัวไปทำอัลบั้มเพลงร่วมกับ อัสนี โชติกุล ในผลงานเพลงชุด บ้าหอบฟาง ในนามของ อัสนี-วสันต์ กับสังกัดไนท์สปอร์ตโปรดักชั่น ก่อนที่จะออกผลงานเพลงในแนวร็อคมาจนถึงปัจจุบัน และในปี พ.ศ. 2531 วสันต์ โชติกุล ได้ออกอัลบั้มเดี่ยวที่ทำร่วมกับวงอีสซึ่น ในชื่ออัลบั้ม กีตาร์โต๊ะ ในสังกัด แกรมมี่ เอ็นเตอร์เทนเมนท์ โดยมีเพลงที่ประสบความสำเร็จอย่าง ให้เธอ และ เลยตามเลย โดยได้นำดนตรีในสำเนียงอิสานและได้นำกีตาร์มาใช้แทนเสียงซึง ซึ่งเป็นแนวดนตรีที่ทางวงอีสซึ่นเคยทำในอดีต ก่อนที่จะแยกย้ายกันไปอีกครั้ง สำหรับข้อมูลอื่น ๆ ดูที่ อัสนี-วสันต์รวมตัวสตูดิโออัลบั้มสตูดิโออัลบั้ม. - อัลบั้มปกติ - ทัศนาจร ชีวิต และความรัก (พ.ศ. 2519) - กีร์ต้าที่รัก (พ.ศ. 2520) - The Isn't 78 (พ.ศ. 2521) - นักสู้จากที่ราบสูง (พ.ศ. 2521) - กระดิ่งจักรยาน (พ.ศ. 2522) - สาวหนุ่มกลุ่มรัก (พ.ศ. 2524) - บทเพลง (พ.ศ. 2527) - ลอยตัว (พ.ศ. 2538) - ทศนิยม - อสงไขย (พ.ศ. 2551) - ตามน้ำ (พ.ศ. 2555)- ผลงานร่วมกับศิลปินอื่น - กีตาร์โต๊ะ - ผลงานร่วมกับ วสันต์ โชติกุล (พ.ศ. 2531) - แหวน Off Road 1 + 2 อคูสติกสไตล์ อีสซึ่น - ผลงานร่วมกับ แหวน ฐิติมา สุตสุนทร (พ.ศ. 2542)- อื่น ๆ - เพลง เธอกับฉัน - เพลงประกอบภาพยนตร์เรื่อง เพียงคำเดียว (พ.ศ. 2521)</doc>
