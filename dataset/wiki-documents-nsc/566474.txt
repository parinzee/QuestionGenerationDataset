<doc id="566474" url="https://th.wikipedia.org/wiki?curid=566474" title="โคเซ เบเซร์รา">โคเซ เบเซร์รา โคเซ เบเซร์รา () เป็นอดีตแชมป์โลกชาวเม็กซิโก เกิดที่กวาดาลาฮาราเมื่อ 15 เมษายน พ.ศ. 2479 สถิติการชก 75 ครั้ง ชนะ 68 (น็อค 42) เสมอ 3 แพ้ 4ประวัติ ประวัติ. เบเซอร์ราขึ้นชกมวยสากลครั้งแรกเมื่อ 30 สิงหาคม พ.ศ. 2496 ชนะน็อค เรย์ โกเมซ ยก 4 ที่เม็กซิโก ชกชนะรวดมาตลอด มาชกแพ้ครั้งแรกเมื่อ 18 กุมภาพันธ์ พ.ศ. 2499 แพ้คะแนน กัชโชโร มาร์ติเนซ ที่ เม็กซิโก เบเซอร์รามีโอกาสได้ชิงแชมป์โลกรุ่นแบนตัมเวตครั้งแรกเมื่อ 8 กรกฎาคม พ.ศ. 2502 ปรากฏว่าเป็นฝ่ายชนะน็อกอัลฟองเซ อลิมี ยก 8 ที่แคลิฟอร์เนียได้แชมป์มาครอง ลังจากได้เป็นแชมป์ เขาขึ้นชกนอกรอบในอีกสามเดือนถัดมา ชนะน็อค วัลท์ อินแกรม ยก 9 ซึ่งหลังจากการชกครั้งนี้ อินแกรมได้รับความกระทบกระเทือนมากจนเสียชีวิตไปในที่สุด หลังจากนั้นชกป้องกันแชมป์ไว้ได้ 2 ครั้ง ก่อนจะชกนอกรอบเมื่อ 30 สิงหาคม พ.ศ. 2503 แพ้น็อก อีลอย ซานเชส ยก 8 ทำให้เบเซอร์ราถึงกับประกาศสละแชมป์โลกและแขวนนวมไป เบเซอร์รากลับมาชกอีกครั้งเมื่อ 13 ตุลาคม พ.ศ. 2505 โดยเป็นการชกเป็นการกุศลเพื่อหาเงินช้วยเหลือรูดี้ โกโรนาโด ที่ได้รับบาดเจ็บจากการชกมวย ซึ่งเบเซอร์ราเป็นฝ่ายชนะคะแนน อัลเบร์โต มาร์ติเนซไปอย่างสูสี หลังจากนั้น เบเซอร์ราได้มอบเงินรายได้ของเขาจากการชกครั้งนี้ให้ครอบครัวของโกโรนาโดแล้วจึงแขวนนวมไปอย่างถาวรเกียรติประวัติเกียรติประวัติ. - แชมป์โลกรุ่นแบนตัมเวต- ชิง 8 กรกฎาคม 2502 ชนะน็อก อัลฟองเซ อลิมี ยก 8 - ป้องกันแชมป์ครั้งที่ 1, 4 กุมภาพันธ์ 2503 ชนะน็อก อัลฟองเซ อลิมี ยก 9 - ป้องกันแชมป์ครั้งที่ 2, 23 พฤษภาคม 2503 ชนะคะแนน เคนจิ โยเนกุระ ที่ ญี่ปุ่น - 2504 สละแชมป์</doc>
