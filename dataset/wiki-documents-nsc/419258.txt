<doc id="419258" url="https://th.wikipedia.org/wiki?curid=419258" title="การแถลงนโยบายประจำปีต่อรัฐสภา (สหรัฐอเมริกา)">การแถลงนโยบายประจำปีต่อรัฐสภา (สหรัฐอเมริกา) การแถลงนโยบายประจำปีต่อรัฐสภา () เป็นการรายงานประจำปีโดยประธานาธิบดีแห่งสหรัฐอเมริกาต่อรัฐสภาสหรัฐอเมริกา การแถลงนโยบายดังกล่าวไม่เพียงรายงานสถานะของชาติเท่านั้น แต่ยังให้ประธานาธิบดีร่างโครงวาระนิติบัญญัติ (ซึ่งเขาต้องการความร่วมมือจากรัฐสภา) และบุริมภาพแห่งชาติของเขา การปฏิบัตินี้มาจากคำสั่งกำหนดต่อประธานาธิบดีในมาตรา 2 ของรัฐธรรมนูญแห่งสหรัฐอเมริกา ตามประเพณี ประธานาธิบดีแถลงนโยบายเป็นประจำทุกปี ขณะที่การแถลงนโยบายดังกล่าวไม่จำเป็นต้องเป็นการกล่าวสุนทรพจน์ แต่ประธานาธิบดีทุกคนนับแต่วูดโรว์ วิลสันได้แปลงรายงานการแถลงนโยบายเป็นการกล่าวสุนทรพจน์ก่อนสมัยประชุมร่วมสองสภา ก่อนหน้านั้น ประธานาธิบดีส่วนใหญ่ส่งการแถลงนโยบายเป็นรายงานลายลักษณ์อักษร นับแต่วิลสัน การแถลงนโยบายประจำปีตามปกติมีขึ้นในเดือนมกราคมก่อนสมัยประชุมร่วมสองสภาของสหรัฐอเมริกา และจัดขึ้นในห้องประชุมสภาผู้แทนราษฎรในอาคารรัฐสภาสหรัฐอเมริกา สิ่งที่ริเริ่มขึ้นเป็นการสื่อสารระหว่างประธานาธิบดีกับรัฐสภาได้กลายมาเป็นการสื่อสารระหว่างประธานาธิบดีกับประชาชนแห่งสหรัฐอเมริกา นับแต่การประดิษฐ์วิทยุ และจากนั้นโทรทัศน์ สุนทรพจน์นี้ได้รับการกระจายเสียงสดในเครือข่ายส่วนมาก จองรายการตามกำหนด เพื่อเข้าถึงผู้ชมทางโทรทัศน์ใหญ่ที่สุด สุนทรพจน์นี้ ซึ่งเดิมมีขึ้นในช่วงกลางวัน ปัจจุบันจึงมักมีขึ้นในช่วงเย็น หลังเวลา 21.00 น. เวลาตะวันออก (UTC−05) เช่นเดียวกัน ในช่วงทศวรรษล่าสุด ประธานาธิบดีที่เพิ่งรับตำแหน่งใหม่ ๆ อย่างเป็นทางการถูกเลือกให้กล่าวสุนทรพจน์ต่อสมัยประชุมร่วมสองสภาในช่วงไม่กี่เดือนแรกในการดำรงตำแหน่งประธานาธิบดี แต่ไม่นับว่าเป็นการแถลงนโยบายประจำปีอย่างเป็นทางการ</doc>
