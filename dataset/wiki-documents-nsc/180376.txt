<doc id="180376" url="https://th.wikipedia.org/wiki?curid=180376" title="ชนาพัทธ์ ณ นคร">ชนาพัทธ์ ณ นคร นายชนาพัทธ์ ณ นคร หรือ "เตมูจิน" อดีตที่ปรึกษารัฐมนตรีช่วยว่าการกระทรวงแรงงานและสวัสดิการสังคม สมัยรัฐบาล พล.อ. ชวลิต ยงใจยุทธ นายชนาพัทธ์ เกิดเมื่อวันที่ 10 กันยายน พ.ศ. 2514 ที่จังหวัดนครศรีธรรมราช มีชื่อเสียงขึ้นมาจากการเป็นผู้ที่ตอบกระทู้ต่าง ๆ ในเว็บไซต์พันทิปดอตคอม โดยเฉพาะประเด็นที่เกี่ยวกับการเมือง โดยใช้นามแฝงว่า เตมูจิน ต่อมานายชนาพัทธ์ เป็นผู้นำของขบวนการภาคประชาชนที่ใช้ชื่อว่า กลุ่มประชาชนผู้รักประชาธิปไตย ที่มีการเคลื่อนไหวในลักษณะที่สนับสนุน พ.ต.ท.ทักษิณ ชินวัตร และพรรคไทยรักไทย และต่อต้านผู้ที่ต่อต้าน พ.ต.ท.ทักษิณ ชินวัตร ภายหลังการรัฐประหารในวันที่ 19 กันยายน พ.ศ. 2549 นายชนาพัทธ์เริ่มมีท่าทีที่เปลี่ยนไป โดยเริ่มเป็นผู้เปิดประเด็นเปิดโปงขบวนการต่าง ๆ ที่เกี่ยวข้องกับการเคลื่อนไหวของฝ่ายรัฐบาล พ.ต.ท.ทักษิณ ที่ต่อต้านฝ่ายที่กระทำการรัฐประหาร เช่น เป็นผู้ออกมาเปิดโปงว่า นายเนวิน ชิดชอบ เป็นผู้จ้างวานให้มีการชุมนุมเพื่อต่อต้านรัฐบาลหลังการรัฐประหารและคณะมนตรีความมั่นคงแห่งชาติ (คมช.) หรือกล่าวหากลุ่มเครือข่าย 19 กันยา ต้านรัฐประหาร เป็นต้น วันที่ 9 กรกฎาคม พ.ศ. 2551 ศาลอาญาพิพากษาคดีที่นายชนาพัทธ์ ให้สัมภาษณ์สื่อมวลชน เมื่อวันที่ 1 ธ.ค. 2549 ว่า นายเนวิน ชิดชอบ อดีตรัฐมนตรีประจำสำนักนายกรัฐมนตรี ว่า สนับสนุนเงินจำนวน 10 ล้านบาท ให้กับ นายสุดชาย บุญไชย ในการเคลื่อนไหวทางการเมืองเพื่อต่อต้านรัฐบาลพลเอกสุรยุทธ จุลานนท์ รวมถึงคณะมนตรีความมั่นคงแห่งชาติ (คมช.) ว่าไม่มีมูลความจริง และทำให้นายเนวินได้รับความเสียหาย ศาลพิพากษาลงโทษจำคุกนายชนาพัทธ์ 6 เดือน พร้อมทั้งปรับ 10,000 บาท ความผิดฐานหมิ่นประมาทด้วยการโฆษณา แต่ให้รอลงอาญา 2 ปี และล่าสุดถูกตัดสินจำคุก 2 เดือน ฐานหมิ่นประมาทนายนพดล</doc>
