<doc id="373842" url="https://th.wikipedia.org/wiki?curid=373842" title="เบอร์ไซติส">เบอร์ไซติส เบอร์ไซติส () คืออาการบวมอักเสบของข้อต่อที่หัวไหล่ บางคนเป็นมากจนยกแขนไม่ขึ้นเลย ส่วนที่เป็นส่วนสำคัญอันหนึ่งของไหล่คือ เบอร์ซา (bursa) ซึ่งมีลักษณะเป็นถุง ทำหน้าที่หล่อลื่นข้อต่อ เมื่อถุงเบอร์ซานี้เกิดเป็นอาร์ไทรทีสขึ้นมา ก็ทำให้ไหล่ปวดอักเสบเคลื่อนไหวเมื่อไหร่ ก็เจ็บเมื่อนั้น ภาษาชาวบ้านเรียกว่า "ไหล่ติด" ถ้าภาษาแพทย์ก็คือ "เบอร์ไซติส" เบอร์ซา หมายถึง ถุงเล็กๆหลายๆถุงรอบบริเวณไหล่ ถุงเล็กเหล่านี้บริเวณถุงรอบนอกเป็นเส้นใยและใต้เส้นใยก็เป็นเนื้อถุง ภายในถุงจะมีน้ำหล่อเลี้ยงที่เรียกว่า synovial fluid จะเป็นถุงอยู่รอบๆบริเวณข้อต่อของไหล่ หน้าที่ของถุงเบอร์ซาเหล่านี้ก็คือ ป้องกันการกระแทกกระเทือน เพราะไหล่ของเราต้องทำงานหนักและกระดูกใช้งานหนัก ถุงเบอร์ซาจะช่วยป้องกันมิให้ การกระแทกกระเทือนบริเวณไหล่ข้อต่อของไหล่เกิดการชอกช้ำบางครั้ง เมื่อเกิดการกระแทกแรงๆหรือไหล่ของเราใช้งานหนักมากเกินไป ถุงเบอร์ซาจะรับการกระแทกแรงๆไม่ได้ เกิดการอักเสบบริเวณไหล่ เมื่อเจ็บปวดมากๆ เราก็เลยไม่กล้าเคลื่อนไหวไหล่ ไหล่ก็จะเกิดการยึดติดกันถาวร ทำให้การเคลื่อนไหวเป็นไปได้ยาก และการเจ็บปวดก็เกิดมากขึ้นเป็นทวีคูณ</doc>
