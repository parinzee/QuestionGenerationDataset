<doc id="310242" url="https://th.wikipedia.org/wiki?curid=310242" title="อัลคาไลน์ ฟอสฟาเตส">อัลคาไลน์ ฟอสฟาเตส อัลคาไลน์ฟอสฟาเตส () () เป็นเอนไซม์ไฮโดรเลสที่ทำหน้าที่ย้ายหมู่ฟอสเฟตจากโมเลกุลหลายชนิด เช่นนิวคลีโอไทด์ โปรตีน และอัลคาลอยด์ กระบวนการดึงหมู่ฟอสเฟตออกเรียกว่า ดีฟอสโฟริเลชัน (dephosphorylation) ซึ่งจากชื่อก็แสดงให้เห็นว่าอัลคาไลน์ฟอสฟาเตสทำงานได้ดีในสภาพแวดล้อมที่เป็นเป็นเบส (alkaline) ค่า pH ที่เหมาะสมที่สุดของการทำงานของเอนไซม์นี้ใน E. coli อยู่ที่ 8.0 ในขณะที่เอนไซม์นี้ในวัวทำงานได้ดีที่ pH สูงกว่าคือ 8.5มนุษย์สรีรวิทยา มนุษย์. สรีรวิทยา. ALP ในมนุษย์นั้นพบได้ในเนื้อเยื่อทั้งหมดทั่วร่างกาย แต่จะพบมากที่ตับ ท่อน้ำดี ไต กระดูก และรก มนุษย์และสัตว์เลี้ยงลูกด้วยนมส่วนใหญ่มี isozyme ของ ALP ดังต่อไปนี้- ALPI - ลำไส้ - ALPL - ไม่จำเพาะกับเนื้อเยื่อใด (ตับ/กระดูก/ไต) - ALPP - รก (Regan isozyme)ที่ใช้ในการวินิจฉัย ที่ใช้ในการวินิจฉัย. ระดับปกติของ ALP อยู่ที่ 20-140 IU/L โดยระดับ ALP ที่สูงขึ้นอาจแสดงว่ามีการอุดตันของทางเดินน้ำดี ระดับ ALP อาจสูงขึ้นได้มากในเด็กและสตรีมีครรภ์ และอาจบ่งบอกว่ากำลังมีการสร้างกระดูกเกิดขึ้นเนื่องจาก ALP เป็นผลพลอยได้จากการทำงานของออสตีโอบลาสต์ (osteoblast) (เช่นในโรคพาเจ็ตของกระดูก หรือ Paget's disease of bone) การมีระดับ ALP ต่ำนั้นพบได้น้อยกว่า</doc>
