<doc id="377675" url="https://th.wikipedia.org/wiki?curid=377675" title="โรงเรียนวัดม่วงชุมวิทยา">โรงเรียนวัดม่วงชุมวิทยา โรงเรียนวัดม่วงชุมวิทยา () เป็นโรงเรียนพระปริยัติธรรม แผนกสามัญศึกษา กองพุทธศาสนศึกษา สังกัดสำนักงานพระพุทธศาสนาแห่งชาติ และ ตั้งอยู่ที่อำเภอภูซาง จังหวัดพะเยา ปัจจุบันได้เปิดให้มีการเรียนการสอนตั้งแต่ระดับชั้นมัธยมศึกษาปีที่ 1 ถึงมัธยมศึกษาปีที่ 6 เป็นโรงเรียนสามเณร ซึ่งปัจจุบันประสบภาวะการขาดแคลนหนังสือ แต่ยังคงได้รับการบริจาคและช่วยเหลือ และเป็นหนึ่งในโรงเรียนของโครงการจัดหาหนังสือสำหรับสามเณรในโรงเรียนพระปริยัติธรรม 82 แห่ง เนื่องในวโรกาสที่พระบาทสมเด็จพระเจ้าอยู่หัวทรงเจริญพระชนมพรรษาครบ 82 พรรษา ทั้งนี้ ทางโรงเรียนมักจัดกิจกรรม และมีส่วนร่วมทางพุทธศาสนาอยู่เสมอมาประวัติ ประวัติ. โรงเรียนวัดม่วงชุมวิทยาก่อตั้งขึ้นเมื่อวันจันทร์ที่ 1 พฤษภาคม พ.ศ. 2542 โดยมีคณะสงฆ์อำเภอเชียงคำและอำเภอภูซาง และพระมหาวีรวงศ์ ปคุโณ ดำรงตำแหน่งเจ้าอาวาสวัดม่วงชุมในขณะนั้น ได้ร่วมกันขออนุญาตจัดตั้งโรงเรียนวัดม่วงชุมวิทยาขึ้น และในเดือนตุลาคมปีเดียวกันนั้น พระมหาวีรวงศ์ ปคุโณ ได้ลาออกจากตำแหน่งเจ้าอาวาสวัดม่วงชุม ทางคณะสงฆ์โดยมีพระครูโอภาสธรรมากร เจ้าคณะตำบลภูซางเป็นประธาน ได้เสนอแต่งตั้งพระสิงห์คำ จิตฺตวํโส รักษาการเจ้าอาวาสแทนและเป็นเจ้าอาวาสวัดม่วงชุมในเวลาต่อมา- พ.ศ. 2543 ทางโรงเรียนได้รับใบอนุญาตให้จัดตั้งโรงเรียนพระปริยัติธรรม แผนกสามัญศึกษา เมื่อวันที่ 21 ธันวาคม พ.ศ. 2543 โดยมีพระสิงห์คำ จิตฺตวํโส เจ้าอาวาสวัดม่วงชุม เป็นผู้รับใบอนุญาตในขณะนั้น และได้เสนอขอแต่งตั้งพระครูสิริขันติวราภรณ์ ให้ดำรงตำแหน่งเป็นผู้จัดการโรงเรียนรูปแรก - พ.ศ. 2544 พระครูสิริขันติวราภรณ์ ผู้จัดการโรงเรียน ได้เสนอแต่งตั้งพระมหาไพรัช วิโรจโน ให้ดำรงตำแหน่งเป็นอาจารย์ใหญ่รูปแรกของโรงเรียน ตามใบแต่งตั้งเลขที่ 4/2544 ตั้งแต่วันที่ 22 ธันวาคม 2543 เป็นต้นไป ให้ไว้ ณ วันที่ 6 กุมภาพันธ์ พ.ศ. 2544 - พ.ศ. 2545 พระสิงห์คำ จิตฺตวํโส เจ้าอาวาสวัดม่วงชุม ได้ลาสิกขาออกไปเมื่อวันที่ 30 เมษายน พ.ศ. 2545 คณะสงฆ์อำเภอภูซาง โดยมีพระครูโอภาสธรรมากร เจ้าคณะตำบลภูซางเป็นประธาน ได้เสนอขอแต่งตั้งให้พระมหาไพรัช วิโรจโน ดำรงตำแหน่งเจ้าอาวาสวัดม่วงชุมแทนเจ้าอาวาสองค์เก่า ตั้งแต่วันที่ 1 กรกฎาคม พ.ศ. 2545 - พ.ศ. 2546 พระมหาไพรัช วิโรจโน ได้ลาออกจากตำแหน่งอาจารย์ใหญ่และได้ลาสิกขาออกไป เมื่อวันที่ 31 มกราคม พ.ศ. 2546 ด้วยเหตุนั้น ทางพระครูสิริขันติวราภรณ์ ผู้จัดการโรงเรียนวัดม่วงชุมวิทยา จึงได้ขอเสนอแต่งตั้งเจ้าอธิการกิตติโชติ โชติธมฺโม ดำรงตำแหน่งรักษาการแทนอาจารย์ใหญ่ ตามใบแต่งตั้งเลขที่ 01/2546 ตั้งแต่วันที่ 30 มกราคม พ.ศ. 2546 ในเวลาต่อมาทางคณะสงฆ์อำเภอเชียงคำและอำเภอภูซางได้เสนอแต่งตั้งพระมหาจิตรการก์ อภิปุญฺโญ ดำรงตำแหน่งรักษาการแทนเจ้าอาวาสวัดม่วงชุม ตั้งแต่วันที่ 1 พฤษภาคม พ.ศ. 2546 และพระมหาจิตรการก์ อภิปุญฺโญ ดำรงตำแหน่งผู้อำนวยการโรงเรียนวัดม่วงชุมวิทยาประวัติการสร้างตึกและอาคารเรียนประวัติการสร้างตึกและอาคารเรียน. - ในปี 2542 - 2543 ของปีเริ่มแรกการศึกษาใหม่นั้น โรงเรียนยังไม่มีตึกอาคารเรียนหรือสถานที่เป็นของตนเอง จึงได้ขออาศัยหอประชุมประจำหมู่บ้านภายในวัดม่วงชุมเป็นอาคารเรียนชั่วคราว โดยขอเปิดเรียนจำนวน 1 ห้อง มีคณะครูจำนวน 6 รูป/คน และมีนักเรียนจำนวนรุ่นแรก 27 รูป ในปีการศึกษาถัดมา ทางโรงเรียนได้เปิดสอนระดับชั้นมัธยมศึกษาปีที่ 1 มีนักเรียนจำนวน 26 รูป และระดับชั้นมัธยมศึกษาปีที่ 2 มีนักเรียนจำนวน 20 รูป ชั้นละ 1 ห้องเรียน รวมนักเรียนในปีการศึกษา พ.ศ. 2543 รวมทั้งหมด 46 รูป มีบุคลากรครู 5 รูป/คน- ในปีเดียวกันนี้เอง ทางโรงเรียนได้จัดสร้างอาคารเรียนชั่วคราวขึ้นอีก 1 หลัง 2 ห้องเรียน - ในปี พ.ศ. 2544 ทางโรงเรียนได้เปิดสอนระดับชั้นมัธยมศึกษาปีที่ 1 - 3 จำนวน 3 ห้องเรียน มีจำนวนนักเรียนและบุคลากรครูทั้งหมด 79 รูป/คน โดยแบ่งเป็นชัั้นมัธยมศึกษาปีที่ 1 มีนักเรียนจำนวน 29 รูป ชั้นมัธยมศึกษาปีที่ 2 มีนักเรียนจำนวน 33 รูป ชั้นมัธยมศึกษาปีที่ 3 มีนักเรียนจำนวน 17 รูป บุคลากรครู 6 รูป/คน- ปัจจุบัน โรงเรียนวัดม่วงชุมวิทยาได้ขออาศัยใช้สถานที่ซึ่งแต่เดิมเป็นที่ตั้งของโรงเรียนบ้านม่วงชุม สังกัดสำนักงานคณะกรรมการการศึกษาขั้นพื้นฐาน (ประเทศไทย) สปช. กระทรวงศึกษาธิการ ซึ่งเป็นโรงเรียนประถมศึกษาประจำหมู่บ้าน ในปี พ.ศ. 2544 โรงเรียนบ้านม่วงชุมได้ยุบไปรวมกับโรงเรียนบ้านป่าสัก ตำบลป่าสัก อำเภอภูซาง จังหวัดพะเยา ทางโรงเรียนวัดม่วงชุมวิทยาจึงได้ทำหนังสือถึงหัวหน้าสำนักงานการประถมศึกษาอำเภอ ขอใช้อาคารสถานที่ของโรงเรียนบ้านม่วงชุม เพื่อจัดการเรียนการสอนให้แก่พระภิกษุสามเณรโรงเรียนวัดม่วงชุมวิทยา และได้เข้าใช้อาคารสถานที่ของโรงเรียนบ้านม่วงชุมตั้งแต่วันที่ 3 ธันวาคม พ.ศ. 2544 เป็นต้นมาจนถึงปัจจุบัน - ขนาดและอาคารเรียน ปัจจุบัน โรงเรียนวัดม่วงชุมวิทยามีเนื้อที่ 10 ไร่ อาคารสถานที่จำแนกได้ดังนี้1. อาคารก่ออิฐถือปูนชั้นเดียว 1 หลัง ขนาดกว้าง 7 เมตรยาว 60 เมตร จำนวน 6 ห้อง ใช้เป็นห้องเรียนสำหรับนักเรียนมัธยมชั้นปีที่ 1-3 จำนวน 3 ห้องเรียน ห้องสหกรณ์ 1 ห้อง ห้องพยาบาล 1 ห้อง 2. อาคารไม้ กว้าง 7 เมตร ยาว 12 เมตร 1 หลัง 3. อาคารอเนกประสงค์ (หอประชุม) 1 หลัง ใช้เป็นหอประชุม ห้องแนะแนว ห้องปฏิบัติการทางวิทยาศาสตร์ และห้องทำกิจกรรมเนื่องในโอกาสต่างๆ ตลอดอบรมจริยธรรมแก่นักเรียน 4. โรงอาหาร 1 หลัง 5. ห้องสุขา 1 หลัง- ก่อสร้างอาคารเรียนหลังใหม่หลังแรก ในปีพ.ศ. 2553 ทางโรงเรียนได้ทำการขออนุญาตเปิดการเรียนการสอนชั้นมัธยมศึกษาปีที่ 4 - 5 ขึ้น แต่ยังไม่มีห้องเรียนรองรับนักเรียนที่จะเข้ามารับการศึกษาใหม่ ดังนั้นทางโรงเรียนวัดม่วงชุมวิทยา จึงได้ดำเนินการก่อสร้างอาคารเรียนเพิ่มขึ้นอีก 1 หลัง ลักษณะเป็นอาคารคอนกรีตเสริมเหล็ก 2 ชั้น กว้าง 10.50 เมตร ยาว 27 เมตร ชั้นบนมีห้องเรียน จำนวน 3 ห้อง ชั้นล่าง มีห้องพักครู 1 ห้อง ห้องประชุม 1 ห้อง ห้องสมุด 1 ห้อง เพื่อเป็นสถานที่รองรับพระภิกษุ-สามเณรที่เข้ามาเรียนเพิ่มมากขึ้น โดยงบประมาณส่วนหนึ่งได้มาจากหน่วยงานภาครัฐและภาคเอกชน และภาคประชาชนผู้มีจิตศรัทธา แต่งบประมาณที่ได้รับก็ยังไม่เพียงพอต่อการดำเนินงาน เมื่อวันอาทิตย์ที่ 13 พฤศจิกายน พ.ศ. 2553 ท่านเจ้าคุณพระราชวิตรปฏิภาณ (เจ้าคุณพิพิธ) ผู้ช่วยเจ้าอาวาส วัดสุทัศนเทพวราราม กรุงเทพมหานคร ได้นำโยมอุปัฏฐายิกาจากกรุงเทพมหานครมาทำบุญรทอดกฐินสามัคคี เพื่อหางบมาสมทบทุนก่อสร้างอาคารโรงเรียนพระปริยัติธรรมวัดม่วงชุมวิทยา และได้ทำพิธีเปิดป้ายอาคารเรียนหลังใหม่ โดยท่านเจ้าคุณพระราชวิตรปฏิภาณ (เจ้าคุณพิพิธ) ได้ตั้งชื่ออาคารหลังใหม่นี้ว่า "อาคารเรียนสำนึกรักบ้านเกิด"</doc>
