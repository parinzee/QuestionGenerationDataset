<doc id="567641" url="https://th.wikipedia.org/wiki?curid=567641" title="คุ้มนางครวญ">คุ้มนางครวญ คุ้มนางครวญ เป็นละครโทรทัศน์แนว พีเรียด-ดราม่า-ลึกลับ ผลิตโดยบริษัท เอ็กแซ็กท์-ซีเนริโอ และ ๙ แสน สตูดิโอ จำกัด สร้างจากบทประพันธ์ของ สรรัตน์ จิรบวรวิสุทธิ์ และบทโทรทัศน์โดย วิสุทธิชัย บุญยะกาญจนะ กำกับการแสดงโดย สถาพร นาควิไลโรจน์ และนำแสดงโดย สาวิกา ไชยเดช, ยุทธนา เปื้องกลาง, มนชนก แสงฉายเพียงเพ็ญ, พรรณวรท ด้วยเศียรเกล้า, อนุชิต สพันธุ์พงษ์, อิสริยะ ภัทรมานพ, ธนิดา ธนวัฒน์ ออกอากาศทางสถานีวิทยุโทรทัศน์กองทัพบกช่อง 5 เวลา 20.25 - 21.40 น. เริ่มตอนแรกวันที่ 14 มกราคม พ.ศ. 2557-31 มีนาคม พ.ศ. 2557 และยังเป็นละครโทรทัศน์เรื่องแรกของ เอ็กแซ็กท์ และ ซีเนริโอ ที่ออกอากาศในระบบภาพความละเอียดสูงทางช่อง ททบ. 5 HD และ ล่าสุดออกอากาศรีรันทางช่องวัน ทุก วันจันทร์-วันศุกร์ เวลา 15.05-16.40 น.เริ่มตอนแรกวันที่ 5 พฤษภาคม พ.ศ. 2560-6 มิถุนายน พ.ศ. 2560เรื่องย่อ เรื่องย่อ. คุ้มเวียงแก้วอายุราว 200 ปี มีเจ้าเก็จถวา (พิศมัย วิไลศักดิ์) วัย 70 ปีเป็นเจ้าของ คุ้มเวียงแก้วเป็นคุ้มมหึมางดงาม แต่ไม่มีใครรู้ว่า ห่างออกไปราว 2 กิโลเมตร มีคุ้มร้างริมปิงผุพังอยู่หลังหนึ่ง ที่คุ้มร้างนั้นมีข่าวว่าเป็นคุ้มผีสิง เคยมีวัยรุ่นมาลองของและเจอผีจนต้องหนีจับไข้หัวโกร๋น แต่ความจริงแล้วที่นี่มีแก็งค์ค้ายาเสพติดมาลักลอบใช้เป็นที่กบดานและเรื่องผีก็เป็นเรื่องที่พวกนี้สร้างขึ้น เพื่อกันไม่ให้มีใครมายุ่งกับคุ้มร้างนี้ ฐาปกรณ์ (โอลิเวอร์ บีเวอร์) ผู้กำกับและมาดามสุ (ศิขรินธาร พลายพฤติ) ภรรยาสาวสวยที่เป็นผู้จัด ได้รับคำสั่งจากช่องให้ทำละครพีเรียด โดยวางตัว ตรีภพ (ยุทธนา เปื้องกลาง) เป็นพระเอก ตรีภพมีเพื่อนสนิทคือแก้ว(อนุชิต สพันธุ์พงษ์) นักเขียนหนุ่มถังแตก ตรีภพเสนอให้แก้วเป็นคนทำพล็อตละครเรื่องนี้ คืนหนึ่งเกิดพายุใหญ่ ฟ้าผ่าลงมาที่ยอดคุ้มพวกแกงค์ค้ายาเจอห้องใต้ดินมีหลุมศพซ่อนอยู่ และในคืนนั้นเอง พวกมันก็เกิดการทะเลาะวิวาทจนฆ่ากันเองเลือดซึมลงในหลุมศพ ปลุกให้วิญญาณเจ้านางยอดหล้า (สาวิกา ไชยเดช) พร้อมบริวารคือ นางผัน (สิตางศุ์ ปุณภพ) นางเผื่อน (ลักขณา วัธนวงส์ศิริ) ตื่นจากการถูกกักขัง ซึ่งวิญญาณยอดหล้าได้เฝ้ารอการกลับมาของตรีภพคนรักของเธอมานานแสนนาน พิมพ์ดาว (มนชนก แสงฉายเพียงเพ็ญ) นางร้ายนิสัยดี อยู่กับแม่จันทรา (พิมพ์พรรณ ชลายนคุปต์) ที่เป็นอาจารย์มหาวิทยาลัยและเป็นนักปฏิบัติธรรมกับน้องสาวชื่อ พิมพ์เดือน (ธนิดา ธนวัฒน์) นักศึกษาวิชาประวัติศาสตร์ปีสุดท้าย พิมพ์ดาวไปงานอีเวนท์และได้พบกับตรีภพ ทั้งสองมีเรื่องเข้าใจผิดจนเกิดเขม่นกันขึ้น ส่วนฟากมาลาริน (พรรณวรท ด้วยเศียรเกล้า) นางเอกสาวสวยใสแต่ตัวจริงแรดร้าย ก็แอบปลื้มตรีภพ เลยขอให้บีบี (มอริส เค) ผู้จัดการนักปั้นมือทองของเธอใช้เส้นสายจนช่องให้เป็นนางเอกคู่ตรีภพ แก้วส่งเรื่องย่อ “คุ้มนางครวญ” เป็นมินิซีรีส์รัก 3 เส้าระหว่างสองเจ้านางกับหนุ่มเมืองใต้ (พระนคร) ช่องอนุมัติ และให้เปิดกล้องทันที ในตอนแรกฐาปกรณ์กลัวความไม่มีวินัยของแก้ว แต่จู่ๆ เพียงแค่ 3 วัน บททั้งเรื่องก็ถูกส่งมา ทีมงาน ทุกคนพอใจในบทและมีการวางตัวเพิ่ม ตรีภพเสนอฐาปกรณ์ให้เลือกพิมพ์ดาวมารับบทนางร้ายเพราะอยากตอแยกับเธอต่อ ฐาปกรณ์เตรียมงานไปดูโลเกชั่นที่ อ.เวียงแก้ว พ่อเลี้ยงธาดา (ศตวรรษ ดุลยวิจิตร) มาต้อนรับทีมงาน ส่วนแก้วเชิญให้ทุกคนพักที่ คุ้มเวียงแก้ว ฐาปกรณ์เลือกคุ้มหลวงเป็นฉากหลัก แก้วเสนอห้องพักมากมายให้นักแสดง แถมยังมีเรือนรับรองกว้างอีก 2 หลัง แม้ว่าจะมีคนเมาท์ว่าที่นี่มีผี แต่มาดามสุก็ไม่สนเพราะจะได้ลดค่าใช้จ่ายและคิดถึงกำไรที่จะเพิ่มขึ้น ฐาปกรณ์วางแผนจะถ่ายละครทั้งเรื่องที่เวียงแก้ว ไม่ว่าจะเป็นฉากป่า บ่อน้ำพุร้อน ฉากคุ้มหลวงที่คุ้มเวียงแก้ว รวมทั้งการเซทฉากเพิ่มเติมอื่นๆ โดยจะมีคิวถ่ายให้เสร็จในเดือนเดียว บีบีโวยวายที่จะต้องไปต่างจังหวัดนานๆ แต่มาลารินหวังใกล้ชิดตรีภพจึงยอมเทคิวให้ พิมพ์ดาวเตรียมตัวเดินทางไปเวียงแก้ว จันทรานั่งสมาธิเห็นนิมิตยอดหล้าและฝูงอีกา เธอจึงมอบเขี้ยวเสือไฟให้พิมพ์ดาวพกติดตัวไว้ กองละครเดินทางไปเวียงแก้ว ตรีภพและพิมพ์ดาวรู้สึกแปลกๆ กับคุ้มแห่งนี้ แม้จะมีข่าวผีเฮี้ยนเล็ดรอดออกมาจากทีมงาน แต่ฐาปกรณ์ก็สั่งให้ทุกคนหุบปาก ส่วนราเชนทร์ (อิสริยะ ภัทรมานพ) ดาราไฮโซติดยา และเป็นหนึ่งในแกงค์พ่อเลี้ยงธาดาที่อยากได้งาน เลยไปใช้เสน่ห์ออดอ้อนมาดามสุให้ได้เล่นละครด้วย ราเชนทร์เกิดชอบพิมพ์ดาว และเธอเองก็ทำดีกับราเชนทร์ ทำให้ตรีภพเริ่มไม่พอใจเพราะความหึงพิมพ์ดาว ในวันบวงสรวง ฐาปกรณ์กับมาดามสุจะจัดไหว้เจ้าที่เล็กๆพอเป็นพิธี แต่บีบีกลับไปพาพิธีกรรายการล่าท้าผี ทั้งชายหญิงมาเป็นเจ้าพิธี 2 พิธีกรยกเมฆด้นสดพูดถึงความดีงาม ศิริมงคล ทันใดนั้นก็มีศพตกจากยอดคุ้มลงกลางโต๊ะเครื่องเซ่น สองพิธีกรกรี๊ดแตกหนีกลับกรุงเทพ มาลารินเลยฉวยโอกาสแสร้งทำเป็นกลัวเพื่อให้ตรีภพคอยดูแล ระหว่างการถ่ายทำ อำนาจเขี้ยวเสือไฟบังตาทำให้ยอดหล้ามองไม่เห็นพิมพ์ดาว ยอดหล้าจึงพุ่งความโกรธแค้นหึงหวงไปที่มาลาริน มาลารินเจออุบัติเหตุต่างๆ ระหว่างถ่ายทำ ในตอนแรกบีบีเข้าใจผิดว่าเป็นฝีมือของพิมพ์ดาว แต่ต่อมา ทุกคนในกองถ่ายเริ่มรู้สึกว่ามีอันตรายที่มองไม่เห็นอยู่รายรอบตัว คืนนั้นยอดหล้าสะกดตรีภพและส่งรถม้าปีศาจไปรับ แต่มาลารินดันย่องเข้าไปหาตรีภพและหลงตามไป มาลารินเห็นรถม้าแล่นสู่กำแพงต้นไม้ที่แหวกเป็นช่องจนถึงคุ้มร้างริมปิง ยอดหล้าสะกดตรีภพให้เห็นคุ้มร้างเป็นคุ้มสวยงาม ยอดหล้าเอาใจตรีภพด้วยการเล่นซึงเพลงรักที่ในอดีตชาติเคยแต่งให้เธอ ตรีภพเคลิบเคลิ้ม แต่มาลารินเข้าไปเห็นยอดหล้าในสภาพโปร่งแสงก็กรี๊ดแตก ยอดหล้าทำร้ายมาลาริน ตรีภพตื่นจากสะกดและยอดหล้าหายตัวไป ตรีภพจึงพามาลารินที่สลบกลับคุ้มเอาเกือบเช้า พิมพ์ดาวเห็นเข้าจึงเข้าใจผิดว่าทั้งคู่มีความสัมพันธ์กัน แต่มาลารินกลัวผีจนเพ้อและต้องเข้าโรงพยาบาล พิมพ์ดาวเห็นอาการมาลารินแล้วสงสาร จึงให้เขี้ยวเสือไฟกับมาลาริน ทำให้มาลารินอาการดีขึ้นทันที เมื่อปราศจากเขี้ยวเสือไฟ ยอดหล้าจึงเห็นพิมพ์ดาวและรู้ทันทีว่านี่คือดารารายที่เคยแย่งคนรักของเธอในอดีต ยอดหล้าคลั่งแค้นสุดๆ จึงมาปรากฏกายให้พิมพ์ดาวเห็นในความฝันและสะกดจิตให้เธอจำอดีตชาติได้ พิมพ์ดาวสะดุ้งตื่นจากฝันจึงรู้ว่าตนคือดารารายที่ในอดีตเนิ่นนานเธอเคยแย่งตรีภพไปจากยอดหล้า แถมยังฆ่ายอดหล้าตาย และบัดนี้เธอกำลังโดนยอดหล้าตามมาอาฆาตและทวงทุกอย่างคืนรายชื่อนักแสดงรายชื่อนักแสดง. - สาวิกา ไชยเดช รับบทเป็น แสงหล้า/เจ้านางยอดหล้า - ยุทธนา เปื้องกลาง รับบทเป็น ตรีภพ/คุณหลวงเทพภักดี - มนชนก แสงฉายเพียงเพ็ญ รับบทเป็น พิมพ์ดาว/เจ้านางดาราราย - พรรณวรท ด้วยเศียรเกล้า รับบทเป็น มาลาริน (ลินซี่) - อิสริยะ ภัทรมานพ รับบทเป็น ราเชนทร์ - อนุชิต สพันธุ์พงษ์ รับบทเป็น แก้ว/ขุนกล้า - ธนิดา ธนวัฒน์ รับบทเป็น พิมพ์เดือน/คุณเพ็ง - ชมะนันทน์ อรรถจินดา รับบทเป็น ตฤณ - ศุภกรณ์ กิจสุวรรณ รับบทเป็น เถรกระอ่ำ - ศรุต วิจิตรานนท์ รับบทเป็น มหาจรวย/ครูบาสรี - ศิขรินธาร พลายพฤติ รับบทเป็น มาดามสุชาดา - โอลิเวอร์ บีเวอร์ รับบทเป็น ฐาปกรณ์ - มอริส เค รับบทเป็น บีบี - พิมพ์พรรณ ชลายนคุปต์ รับบทเป็น จันทรา/คุณหญิงอาภา - จุ๊บจิ๊บ เชิญยิ้ม รับบทเป็น รัก - ลักขณา วัธนวงส์ศิริ รับบทเป็น นางเผื่อน - สิตางศุ์ ปุณภพ รับบทเป็น นางผัน - คมกฤช ยุตติยงค์ รับบทเป็น ทอง - ธิติกานต์ บวรศิวมนต์ - ประไพ สิโนทก - อริญากร บวรวิศรุติ รับบทเป็น นางทิพย์ - สุทธาทิพย์ วุฒิชัยประดิษฐ์ รับบทเป็น นางทิม - กรกฏ พวงสวัสดิ์ - ทวีศักดิ์ สหะเดช - อณัญญา สินวัชระ รับบทเป็น แพทนักแสดงรับเชิญนักแสดงรับเชิญ. - พิศมัย วิไลศักดิ์ รับบทเป็น เจ้านางเก็ตถวา - สันติสุข พรหมศิริ รับบทเป็น เจ้าพระยาพิชิตชัย - จักรกฤษณ์ อำมะรัตน์ รับบทเป็น เจ้าแสนอินทร์ - ศตวรรษ ดุลยวิจิตร รับบทเป็น พ่อเลี้ยงธาดา - สุธิตา เกตานนท์ รับบทเป็น เจ้านางสร้อยคำ - ปานเลขา ว่านม่วง รับบทเป็น เจ้านางหอมุก - ธนัท ฉิมท้วม รับบทเป็น เอ๊ดดี้ (ลูกน้องของพ่อเลี้ยงธาดา) - วรเชษฐ์ นิ่มสุวรรณ รับบทเป็น พิธีกรภาคสนามรายการคนค้นผี - ด.ช.ณรชต เหลืองตระการ รับบทเป็น เจ้าสัวน้อย - ด.ช.ชินพรรธน์ กิตติชัยวรางค์กูร รับบทเป็น เจ้าชายนาวิน - ด.ช.ชญานิน เต่าวิเศษ รับบทเป็น น้องโดม - ด.ญ.นภัสธนันท์ นิมจิรวัฒน์ รับบทเป็น เจ้าหญิงรัตนาเพลงประกอบละครเพลงประกอบละคร. - เพลง แทนความคิดถึง ร้องโดย แอม เสาวลักษณ์ ลีละบุตร - เพลง ดวงใจ ร้องโดย ภิรมย์ญา สมประจบ - เพลง รักกันได้เลยค่ะ ร้องโดย ด.ญ.นภัสธนันท์ นิมจิรวัฒน์</doc>
