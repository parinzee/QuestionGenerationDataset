<doc id="939958" url="https://th.wikipedia.org/wiki?curid=939958" title="ดูมาเกเต">ดูมาเกเต ดูมาเกเต (; เซบัวโน: Dumaguete; )เป็นนครศูนย์กลางของจังหวัดซีลางังเนโกรส ประเทศฟิลิปปินส์ ในปี ค.ศ. 2015 มีประชากร 131,377 คน จึงเป็นนครที่มีประชากรมากที่สุดของจังหวัด นครแห่งนี้ได้รับสมญาว่า "นครที่ผู้คนสุภาพและอ่อนโยน" ดูมาเกเตถูกขนานนามว่าเป็น "เมืองมหาวิทยาลัย" เนื่องจากมีมหาวิทยาลัย 4 แห่ง และวิทยาลัยจำนวนมาก ที่นี่ยังเป็นจุดหมายด้านการศึกษาที่สำคัญของนักเรียนในวิซายัสและมินดาเนา มหาวิทยาลัยที่มีชื่อเสียงที่สุดคือมหาวิทยาลัยซิลลีมัน ซึ่งเป็นมหาวิทยาลัยโปรเตสแตนต์แห่งแรกของประเทศ และเป็นมหาวิทยาลัยอเมริกันแห่งแรกในเอเชีย นอกจากนี้ยังมีโรงเรียนประถม 18 แห่ง และโรงเรียนมัธยม 8 แห่ง จำนวนนักเรียกในตัวนครโดยประมาณ 45,000 คน ดูมาเกเตมีนักท่องเที่ยวเข้ามามาก โดยเฉพาะชาวยุโรป เพราะสามารถเดินทางจากเซบูซิตีได้สะดวก และมีรีสอร์ต จุดดำน้ำหลายแห่ง นอกจากนี้ยังสามารถเดินทางไปเมืองข้างเคียงอย่างบาอีส เพื่อชมโลมาและวาฬที่ทะเลได้ ดูมาเกเตได้อันดับที่ 5 "สถานที่ท่องเที่ยวหลังเกษียณอายุที่ดีที่สุด 7 แห่งของโลก" จัดอันดับโดยนิตยสารฟอร์เบส'ภูมิอากาศการขนส่งอากาศยาน การขนส่ง. อากาศยาน. ท่าอากาศยานซีบูลัน (IATA: DGT, ICAO: RPVD) หรือ ท่าอากาศยานดูมาเกเต หรือ ท่าอากาศยานดูมาเกเต-ซีบูลัน อยู่ใกล้กับเมืองซีบูลัน มีเที่ยวบินให้บริการจากมะนิลาและเซบูซิตี โดยสายการบินเซบูแปซิฟิก, เซบโก และพีเอแอลเอ็กซ์เพรส นอกจากนี้ยังสามารถเดินทางไปยังดาเบาและคากายันเดอโอโรโดยสายการบินเซบโก ปัจจุบันมีโครงการท่าอากาศยานแห่งใหม่ที่เมืองบาโคง ซึ่งอยู่ทางทิศใต้ของดูมาเกเต คาดว่าจะแล้วเสร็จภายในปี ค.ศ. 2025 งบประมาณเริ่มต้นที่ 500 ล้านเปโซฟิลิปปินส์ทางทะเล ทางทะเล. ดูมาเกเต เป็นเมืองท่าสำคัญสำหรับผู้ที่ต้องการเดินทางไปวิซายัสและมินดาเนา มีเรือข้ามฟากให้บริการทุกวันไปยังจังหวัดเซบู, จังหวัดโบโฮล, จังหวัดซีคีฮอร์ และมินดาเนา ให้บริการโดยบริษัทเรือข้ามฟากหมู่เกาะฟิลิปปินส์ (ฟาสต์แคท), มอนเตเนโกรไลน์, โอเชียนเจ็ตชิปปิง, โคกาลีโอง และบริษัทอื่น ๆ นอกจากนี้ยังสามารถเดินทางไปมะนิลา, ดาปีตัน และซัมบวงกาซิตี โดยทูโกทราเวลทางบก ทางบก. ระบบขนส่งหลักได้แก่รถสามล้อเครื่อง ซึ่งสามารถจุคนได้ 6-8 คน นอกจากนี้ยังมีรถจี๊ปนีย์และรถโดยสารซึ่งวิ่งในเส้นทางท่องเที่ยว บริษัทที่ให้บริการรถโดยสารคือ บริษัทขนส่งมวลชนบัลลาคาร์เมืองพี่น้องในประเทศเมืองพี่น้อง. ในประเทศ. - บาโคโลด จังหวัดคันลูรังเนโกรส - มันดาอูเว จังหวัดเซบู - บูตูอัน จังหวัดฮีลากังอากูซัน - มากาตี เมโทรมะนิลาต่างประเทศต่างประเทศ. - อำเภอย็องดง จังหวัดชุงช็องเหนือ เกาหลีใต้ - อะลาเมดา รัฐแคลิฟอร์เนีย สหรัฐ</doc>
