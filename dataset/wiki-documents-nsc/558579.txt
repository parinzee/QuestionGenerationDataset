<doc id="558579" url="https://th.wikipedia.org/wiki?curid=558579" title="สถานีศูนย์วัฒนธรรมแห่งประเทศไทย">สถานีศูนย์วัฒนธรรมแห่งประเทศไทย สถานีศูนย์วัฒนธรรมแห่งประเทศไทย (, รหัส CUL) หรือสถานีศูนย์วัฒนธรรมฯ เป็นสถานีรถไฟฟ้าใต้ดิน ในเส้นทางรถไฟฟ้ามหานคร สายเฉลิมรัชมงคล และรถไฟฟ้ามหานคร สายสีส้ม ที่ถนนรัชดาภิเษก-ห้วยขวาง กรุงเทพมหานคร ตั้งอยู่ในย่านธุรกิจ ศูนย์การค้า ที่พักอาศัย และอยู่ใกล้สถานที่สำคัญด้านศิลปวัฒนธรรม เช่นศูนย์วัฒนธรรมแห่งประเทศไทย นอกจากนี้ยังทำหน้าที่เป็นชุมทางรถไฟฟ้าในทิศทางจากสถานีห้วยขวางขึ้นบนระดับพื้นดิน เข้าสู่ ศูนย์ซ่อมบำรุงรถไฟฟ้ามหานคร ห้วยขวางที่ตั้ง ที่ตั้ง. พื้นที่สายสีน้ำเงินตั้งอยู่ใต้ ถนนรัชดาภิเษก บริเวณด้านหน้าศูนย์การค้าเอสพละนาด รัชดาภิเษก ไปจนถึงอาคารอาร์เอส ทาวเวอร์ ในพื้นที่แขวงดินแดง เขตดินแดง และแขวงห้วยขวาง เขตห้วยขวาง ส่วนพื้นที่สายสีส้มตั้งอยู่ใต้ถนนรัชดาภิเษก ถนนวัฒนธรรม และถนนเทียมร่วมมิตร ในพื้นที่แขวงห้วยขวาง เขตห้วยขวาง กรุงเทพมหานคร ก่อนหน้าที่จะมีการก่อสร้างโครงการรถไฟฟ้ามหานคร สถานีแห่งนี้ได้ใช้ชื่อว่า "สถานีเทียมร่วมมิตร" ตามชื่อทางแยกและถนนที่ตัดถนนรัชดาภิเษกบริเวณที่ตั้งสถานี แต่ได้เปลี่ยนมาใช้ชื่อ "สถานีศูนย์วัฒนธรรมแห่งประเทศไทย" ในภายหลัง โดยที่ตั้งสถานีมีระยะห่างจากศูนย์วัฒนธรรมฯ เพียง 200 เมตรเท่านั้น แต่ในความเป็นจริงแล้วไม่มีถนนเข้าสู่ศูนย์วัฒนธรรมฯ โดยตรง ผู้โดยสารเมื่อขึ้นจากสถานีจะต้องเดินอ้อมไปยังแยกเทียมร่วมมิตรและเดินมาตามถนนวัฒนธรรม รวมระยะทางกว่า 600 เมตรจากทางเข้า-ออกสถานีหมายเลข 1 จึงไม่สะดวกเท่าที่ควร และผู้โดยสารส่วนมากจำเป็นต้องใช้บริการรถแท็กซี่ หรือรถมอเตอร์ไซค์รับจ้างเข้าสู่ศูนย์วัฒนธรรมฯ อย่างไรก็ตาม ในการก่อสร้างรถไฟฟ้ามหานคร สายสีส้ม ได้มีการกำหนดทางขึ้นลงบริเวณถนนวัฒนธรรมเพิ่มเติม ทำให้อำนวยความสะดวกให้กับผู้ที่มาใช้บริการศูนย์วัฒนธรรมแห่งประเทศไทยมากขึ้นแผนผังสถานีรายละเอียดของสถานีสีสัญลักษณ์ของสถานี รายละเอียดของสถานี. สีสัญลักษณ์ของสถานี. ใช้สีน้ำเงินตกแต่งกระเบื้องที่เสา ผนังและขอบด้านบนของแนวประตูกั้นชานชาลา หมายถึงเป็นสถานีเชื่อมต่อกับรถไฟฟ้าสายสีส้ม (ที่จะเกิดขึ้นในอนาคต)รูปแบบของสถานี รูปแบบของสถานี. เป็นสถานีใต้ดิน กว้าง 27 เมตร ยาว 358 เมตร ระดับชานชาลาอยู่ลึก 20 เมตรจากผิวดิน เป็นชานชาลาแบบกลาง (Station with Central Platform)ความโดดเด่นของโครงสร้างสถานี ความโดดเด่นของโครงสร้างสถานี. เป็นสถานีที่ยาวที่สุดถึง 358 เมตร เพราะเป็นสถานีชุมทางไปสู่ศูนย์ซ่อมบำรุง จึงได้เพิ่มความยาวรางรถไฟฟ้าเพื่อเพิ่มรัศมีวงเลี้ยวไปยังศูนย์ซ่อมบำรุงทางเข้า-ออกทางเข้า-ออก. - 1 ศูนย์วัฒนธรรมแห่งประเทศไทย, สามแยกเทียมร่วมมิตร - 2 รัชดาภิเษกซอย 8, อาคารจอดแล้วจร, อาคารทรูทาวเวอร์ - 3 เอสพลานาด รัชดาภิเษก, สำนักงานใหญ่ตลาดหลักทรัพย์แห่งประเทศไทย, อาคารเอไอเอ แคปิตอล เซ็นเตอร์, สถานทูตเอกอัครราชทูตสาธารณรัฐประชาชนจีนประจำประเทศไทย, รัชดาภิเษกซอย 5 - 4 อาคารอาร์เอสทาวเวอร์, อาคารไทยประกันชีวิต, บิ๊กซี เอ็กซ์ตร้า และ เดอะสตรีท รัชดาการจัดพื้นที่ในตัวสถานี การจัดพื้นที่ในตัวสถานี. แบ่งเป็น 4 ชั้น ประกอบด้วย- 1 ชั้นออกบัตรโดยสาร - 2 ชั้นชานชาลาในอนาคต เตรียมไว้สำหรับรถไฟฟ้ามหานคร สายสีส้ม ซึ่งจะเชื่อมต่อในทิศทางตั้งฉากกันกับรถไฟฟ้าในปัจจุบัน โดยในปัจจุบันเป็นพื้นที่โล่งสำหรับจัดแสดงนิทรรศการ และประชาสัมพันธ์โครงการรถไฟฟ้าสายสีส้ม - 3 ชั้นชานชาลา สำหรับรถไฟฟ้ามหานครสายสีน้ำเงินสิ่งอำนวยความสะดวกสิ่งอำนวยความสะดวก. - พื้นที่จอดรถ 2 จุด ได้แก่อาคารจอดแล้วจร ความจุ 200 คัน และลานจอดรถ 30 คัน - ลิฟท์สำหรับผู้พิการ ทางเข้า-ออกหมายเลข 1 (ศูนย์วัฒนธรรมแห่งประเทศไทย)ศูนย์การค้าภายในสถานี ศูนย์การค้าภายในสถานี. ภายในสถานีศูนย์วัฒนธรรมแห่งประเทศไทย ได้จัดให้มีส่วนร้านค้าหรือ เมโทรมอลล์ ที่ชั้นบนสุดของสถานี เปิดให้บริการ 19 เมษายน 2560รถโดยสารประจำทางรถโดยสารประจำทาง. - ถนนรัชดาภิเษก สาย 73 73ก 98 136 137 157 163 172 179 185 206 514 517 528 529สถานที่สำคัญใกล้เคียงสถานที่สำคัญใกล้เคียง. - โรงละครเมืองไทย รัชดาลัยเธียเตอร์ (ภายในศูนย์การค้า ดิ เอสพละนาด) - กระทรวงวัฒนธรรม- สำนักงานปลัดกระทรวงวัฒนธรรม - กรมส่งเสริมวัฒนธรรม - สำนักงานศิลปวัฒนธรรมร่วมสมัย - ศูนย์วัฒนธรรมแห่งประเทศไทย - องค์การขนส่งมวลชนกรุงเทพ - สยามนิรมิต - สถานเอกอัครราชทูตสาธารณรัฐเกาหลีประจำประเทศไทย (สถานทูตเกาหลีใต้) - สถานเอกอัครราชทูตสาธารณรัฐประชาชนจีนประจำประเทศไทยศูนย์การค้าและอาคารสำนักงานศูนย์การค้าและอาคารสำนักงาน. - บิ๊กซี เอ็กซ์ตร้า สาขารัชดาภิเษก - เอสพลานาด รัชดาภิเษก - บริษัท ไทยประกันชีวิต จำกัด (มหาชน) - อาคารอาร์เอสทาวเวอร์ - อาคารทรู ทาวเวอร์ - อาคารเอไอเอ แคปิตอล เซ็นเตอร์ (สำนักงานใหญ่ เอไอเอ ประเทศไทย) - อาคารที่ทำการตลาดหลักทรัพย์แห่งประเทศไทย - เดอะ สตรีท รัชดา - อาคารไซเบอร์เวิลด์ ทาวเวอร์เหตุการณ์สำคัญในอดีต เหตุการณ์สำคัญในอดีต. วันที่ 17 มกราคม พ.ศ. 2548 เวลา 09.30 น. ได้เกิดอุบัติเหตุรถเปล่าจากศูนย์ซ่อมบำรุงถอยรถมาชนหัวขบวนรถไฟฟ้าอีกขบวนซึ่งบรรทุกผู้โดยสารกว่า 700 คนและกำลังจอดรับส่งผู้โดยสารภายในสถานีศูนย์วัฒนธรรมแห่งประเทศไทย ปลายทางหัวลำโพง ทำให้มีผู้บาดเจ็บกว่า 100 คน แต่ไม่มีผู้เสียชีวิต สาเหตุเกิดจากรถไฟฟ้าใต้ดินขบวนหนึ่งเสียบริเวณทางโค้ง (เป็นบริเวณที่สับราง) ก่อนถึงทางลาดขึ้นสู่ระดับพื้นดินเข้าสู่ศูนย์ซ่อมบำรุง ทางศูนย์ฯ ได้ส่งรถไฟฟ้าอีกขบวนหนึ่งมาช่วยลากรถขึ้นจากอุโมงค์ แต่เนื่องจากรถเสียอยู่บริเวณที่สับรางจึงไม่สามารถลากรถได้ ทางศูนย์ฯ จึงสั่งให้พนักงานขับปล่อยเบรกลมออกเพื่อให้รถพ้นออกไปจากบริเวณที่สับราง ปรากฏว่าตัวรถได้ไหลกลับลงไปในสถานีศูนย์วัฒนธรรมแห่งประเทศไทย ในขณะเดียวกันกับที่มีรถไฟฟ้าอีกขบวนหนึ่งมุ่งหน้าสถานีพระราม 9 ได้จอดรับผู้โดยสารอยู่ในสถานี ทำให้รถไฟฟ้าที่มีผู้โดยสารถูกรถไฟฟ้าที่เสียดังกล่าวไหลมาชนและมีผู้บาดเจ็บหลายราย หลังจากเหตุการณ์นั้นทาง บริษัท รถไฟฟ้ากรุงเทพ จำกัด (มหาชน) (BMCL) ก็ได้ออกคำสั่งให้หยุดบริการรถไฟฟ้าใต้ดินถึง 2 สัปดาห์ เพื่อฟื้นฟูสภาพขบวนรถไฟฟ้าและชานชาลาที่เกิดเหตุการเชื่อมต่อระบบรถไฟฟ้าในอนาคต การเชื่อมต่อระบบรถไฟฟ้าในอนาคต. ในอนาคตสถานีศูนย์วัฒนธรรมแห่งประเทศไทยจะเป็นสถานีเชื่อมต่อโดยตรงกับโครงการรถไฟฟ้ามหานคร สายสีส้ม (สุวินทวงศ์-บางบำหรุ) ซึ่งขณะนี้ได้สร้างชั้นชานชาลารองรับไว้แล้ว</doc>
