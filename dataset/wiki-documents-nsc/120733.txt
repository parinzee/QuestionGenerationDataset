<doc id="120733" url="https://th.wikipedia.org/wiki?curid=120733" title="โรงเรียนสตรีนนทบุรี">โรงเรียนสตรีนนทบุรี โรงเรียนสตรีนนทบุรี เป็นโรงเรียนมัธยมศึกษาขนาดใหญ่พิเศษ จัดการเรียนการสอนให้กับสตรีล้วนแห่งแรกและแห่งเดียวในจังหวัดนนทบุรี ตั้งแต่ พ.ศ. 2475ประวัติ ประวัติ. โรงเรียนสตรีนนทบุรี กำเนิดขึ้นจากความต้องการให้มีโรงเรียนสำหรับนักเรียนสตรีโดยเฉพาะในจังหวัดนนทบุรี โดยได้รับการประกาศจัดตั้งจากกระทรวงศึกษาธิการ เมื่อวันที่ 25 มีนาคม พ.ศ. 2475 เมื่อเริ่มก่อตั้งใช้ชื่อว่า "โรงเรียนสตรีประจำสุขาภิบาลนนทบุรี" ใช้อักษรย่อว่า "ส.น.บ." ตั้งอยู่ที่ศาลากลางจังหวัดนนทบุรีหลังเก่า ริมแม่น้ำเจ้าพระยา มีพิธีเปิดโรงเรียนในวันที่ 29 มีนาคม พ.ศ. 2475 มี นางลัดดาวัลย์ นนทะนาคร เป็นครูใหญ่คนแรก มีครู 3 คน ห้องเรียน 4 ห้อง นักเรียน 33 คน จอมพล ป.พิบูลสงคราม ในสมัยที่เป็นนายกรัฐมนตรี ได้ให้ความช่วยเหลือจัดหาที่ดินและย้ายโรงเรียนไปยังสถานที่ปัจจุบัน เลขที่ 120 หมู่ที่ 9 ถนนพิบูลสงคราม ตำบลสวนใหญ่ อำเภอเมืองนนทบุรี ในเนื้อที่ 18 ไร่ 44 ตารางวา เมื่อวันที่ 20 กันยายน พ.ศ. 2498 ในช่วงแรกได้ชื่อว่า "โรงเรียนสตรีวัดพลับพลา" เนื่องจากได้รับที่ดินบางส่วนจากวัดพลับพลา และได้เปลี่ยนชื่อเป็น "โรงเรียนสตรีนนทบุรี" เมื่อปี พ.ศ. 2507 และเปลี่ยนอักษรย่อโรงเรียนเป็น น.บ. สัญลักษณ์ของโรงเรียนเป็นรูปพลับพลาประดิษฐานอยู่เหนือ หมายถึง วัดพลับพลา ซึ่งที่ตั้งของโรงเรียนในปัจจุบัน ในอดีตบางส่วนเคยเป็นที่ดินของวัดพลับพลา และรูปเมฆ มีข้อความว่า "ปญญา นรานํ รตนํ ปัญญาเป็นแก้วอันประเสริฐของนรชน" ทางโรงเรียนได้กำหนดให้ดอกแก้วเป็นดอกไม้ประจำโรงเรียนสตรีนนทบุรี และกำหนดให้วันที่ 9 มกราคมของทุกปีเป็น "วันรักโรงเรียน" ตั้งแต่ พ.ศ. 2533-ปัจจุบัน โรงเรียนสตรีนนทบุรีมีชื่อเสียงด้านการจัดการเรียนการสอนภาษาอังกฤษ ภาษาจีน ภาษาฝรั่งเศส ภาษาเยอรมัน และภาษาญี่ปุ่น และมีชื่อเสียงดีเด่นในด้านการกีฬาบาสเกตบอลและนาฏศิลป์ ได้รับคัดเลือกจากกระทรวงศึกษาธิการให้เป็นโรงเรียนดีเด่นรับรางวัลพระราชทานโรงเรียนมัธยมศึกษาประจำปีการศึกษา 2525, 2541, 2548 และ 2555 และมีนักเรียนได้รับคัดเลือกเป็นนักเรียนรางวัลพระราชทานปีการศึกษา 2542, 2554 และ 2555 ปัจจุบันโรงเรียนประกอบด้วยอาคารเรียน 6 หลัง อาคารประกอบ 19 หลัง จัดการเรียนการสอนชั้นมัธยมศึกษาตอนต้น และมัธยมศึกษาตอนปลาย ให้กับนักเรียนสตรีล้วน ปัจจุบันมีนักเรียน 2,583 คน (ข้อมูล ณ วันที่ 10 มิถุนายน 2560)บุคลากรครูใหญ่ / อาจารย์ใหญ่ / ผู้อำนวยการบุคลากร. ครูใหญ่ / อาจารย์ใหญ่ / ผู้อำนวยการ. - นางลัดดาวัลย์ นนทะนาคร (29 มีนาคม 2475 - 16 พฤศจิกายน 2507) - คุณหญิงบรรจง นิวาศบุตร (16 พฤศจิกายน 2507 - 29 สิงหาคม 2523) - นางสาวบำเพ็ญ ภู่โสภา (8 กันยายน 2523 - 14 พฤศจิกายน 2529) - นางวณิช เฟื่องทอง (14 พฤศจิกายน 2529 - 10 กันยายน 2532) - นางสาวคนึง ไทยประสิทธิ์ (10 กันยายน 2532 - 1 มิถุนายน 2538) - นางสาวประไพศรี วิสัยจร (8 กันยายน 2538 - 8 พฤศจิกายน 2544) - นายปิ่น สุวรรณะ (14 พฤศจิกายน 2544 - 16 ธันวาคม 2544) (ผู้อำนวยการสามัญศึกษาจังหวัดนนทบุรี รักษาการในตำแหน่งผู้อำนวยการโรงเรียนสตรีนนทบุรี) - นายพร รุจนเวช (18 ธันวาคม 2544 - 3 มิถุนายน 2545) - นางวิไลพร ศุภวณิช (4 มิถุนายน 2545 - 4 พฤศจิกายน 2546) - นายสุวรรณ เค้าฝาย (6 พฤศจิกายน 2546 - 30 กันยายน 2552) - นายทรงวิทย์ นิลเทียน (24 มีนาคม 2553 - 30 กันยายน 2557) - นายธนะสิทธิ์ ศิริวรธรรม (13 พฤศจิกายน 2557 - 30 กันยายน 2560) - นางชเนตตี วัจนะรัตน์ (27 ตุลาคม 2560 - ปัจจุบัน)ศิษย์เก่าที่มีชื่อเสียงศิษย์เก่าที่มีชื่อเสียง. - ดาวใจ ไพจิตร - สุพรรษา เนื่องภิรมย์ - ณัฐฐาวีรนุช ทองมี - ณัฐชา วิทยากาศ - มนัสนันท์ พันเลิศวงศ์สกุล - อภิษฎา เครือคงคา - นันท์นภัทร ดัชถุยาวัตร - อำพร หญ้าผา - สุคนธวา เกิดนิมิตร - หญิง จุฬาลักษณ์ - ทัศนียา การสมนุช - ลินทร์พิตา จินดาภู - ณิชนันทวรรณ ชาทุม</doc>
