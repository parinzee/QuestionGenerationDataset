<doc id="304639" url="https://th.wikipedia.org/wiki?curid=304639" title="รองเท้านารีขาวสตูล">รองเท้านารีขาวสตูล รองเท้านารีขาวสตูล เป็นกล้วยไม้ในสกุลรองเท้านารี พบทางตอนใต้ของประเทศไทย และมาเลเซียตะวันตกลักษณะทางพฤกษศาสตร์ ลักษณะทางพฤกษศาสตร์. ดอกมีสีขาว มีจุดสีม่วงน้ำตาลขนาดเล็ก กระจายอยู่ในบริเวณใกล้โคนกลีบ หรือใกล้ใจกลางของดอก ใบค่อนข้างหนา รูปขอบขนานหรือรูปรีแกมรูปช้อนกลับ ยาว 5-8 ซม.กว้าง 1.5-2ซม. ปลายหยักมน ขอบใบใกล้โคนมีขน ใบด้านบนมีลายสีเขียวแก่สลับสีเขียวอ่อน ใต้ท้องใบสีม่วงคล้ำ ดอกมีขนาดกว้างระหว่าง 4-6 ซม. รูปลักษณะมองจากด้านหน้าค่อนข้างกลม ก้านช่อดอกตั้ง ยาวประมาณ 15-20 ซม. ปลายช่ออาจมีดอกได้ถึง 2 ดอกถิ่นอาศัย ถิ่นอาศัย. พบตามธรรมาชาติบนพื้นผิวภูเขาหินปูน ขึ้นอยู่ตามซอกหิน ในภาคใต้ของประเทศไทย พบในแถบจังหวัดตรังจนไปถึงจังหวัดสตูล และบริเวณหมู่เกาะตะรุเตา ในประเทศมาเลเซียพบเป็นจำนวนมากในบริเวณหมู่เกาะลังกาวี</doc>
