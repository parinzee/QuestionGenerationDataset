<doc id="809355" url="https://th.wikipedia.org/wiki?curid=809355" title="วัดไดกะกุจิ">วัดไดกะกุจิ วัดไดกะกุ ( , ) วัดใน พระพุทธศาสนา นิกาย ชินงง ที่ตั้งอยู่ใน เขตอุเคียว ทางตะวันตกของ นครเคียวโตะประวัติ ประวัติ. วัดไดกะกุแต่เดิมเป็นพระตำหนักที่ประทับของ จักรพรรดิซะงะ จักรพรรดิองค์ที่ 52 เรียกว่า พระตำหนักซะงะ-อิง ที่โปรดสร้างขึ้นเมื่อ พ.ศ. 1357 เวลาเสด็จประพาสออกนอก นครหลวงเฮอัง หลังจากสละราชบัลลังก์เมื่อ พ.ศ. 1366 อดีตจักรพรรดิซะงะก็เสด็จมาประทับที่พระตำหนักแห่งนี้จนกระทั่งเสด็จสวรรคตเมื่อ พ.ศ. 1385 ปี พ.ศ. 1419 หรือ 34 ปีหลังการเสด็จสวรรคตเจ้าหญิงมะซะโกะพระราชธิดาของจักรพรรดิซะงะและจักรพรรดินีใน จักรพรรดิจุนนะ จักรพรรดิองค์ที่ 53 ได้ถวายพระตำหนักซะงะ-อิงเป็นวัดในพระพุทธศาสนานิกายชินงงพร้อมกับพระราชทานนามวัดนี้ว่า วัดไดกะกุ หลังจากนั้นในช่วง คริสต์ศตวรรษที่ 13 และ คริสต์ศตวรรษที่ 14 วัดแห่งนี้ได้เป็นที่ประทับของอดีตจักรพรรดิที่สละราชบัลลังก์แล้วออกผนวชแต่ยังคงกุมพระราชอำนาจทางการเมืองที่เรียกว่า ไดโจโฮโอ (มหาธรรมราชา) หลายพระองค์อาทิ จักรพรรดิโกะ-ซะงะ , จักรพรรดิโกะ-อุดะ และ จักรพรรดิคะเมะยะมะ ต่อมานามของวัดไดกะกุได้ถูกใช้เรียกสายราชสกุลที่สืบเชื้อสายจาก จักรพรรดิคะเมะยะมะ ที่ปกครอง ราชสำนักใต้ ใน ยุคราชสำนักเหนือ-ใต้ ช่วง คริสต์ศตวรรษที่ 14 ใน พ.ศ. 1935 ทางราชสำนักเหนือและราชสำนักใต้ได้ใช้วัดแห่งนี้ในการเจรจาสันติภาพอันนำมาสู่การสิ้นสุดยุคราชสำนักเหนือ-ใต้ที่ดำเนินมาเกือบ 60 ปี</doc>
