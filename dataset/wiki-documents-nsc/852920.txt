<doc id="852920" url="https://th.wikipedia.org/wiki?curid=852920" title="ไลน์ทีวี">ไลน์ทีวี ไลน์ ทีวี () เป็นเว็บไซต์และแอปพลิเคชันที่ให้บริการวีดิทัศน์ตามคำขอโดยไม่เสียค่าสมัครสมาชิกรายเดือนหรือรายปี พัฒนาโดย ไลน์ คอร์ปอเรชั่น และเปิดให้บริการในประเทศไทยเป็นแห่งแรกในวันที่ 31 มีนาคม พ.ศ. 2558รูปแบบการให้บริการเนื้อหาที่มีให้รับชม รูปแบบการให้บริการ. เนื้อหาที่มีให้รับชม. เนื่องจากไลน์ทีวีไม่ได้ให้บริการในรูปแบบของวิดีโอแชร์ริ่ง จึงมีเฉพาะรายการและสถานีที่เป็นพันธมิตรทางธุรกิจกับไลน์ทีวีเท่านั้น- เนื้อหาดั้งเดิมหรือเนื้อหาที่มีเฉพาะในไลน์ทีวี (LINE TV Originals) เป็นเนื้อหาที่ผลิตขึ้นสำหรับเผยแพร่บนไลน์ทีวีโดยเฉพาะ ส่วนใหญ่เนื้อหาในรูปแบบนี้จะไม่ปรากฏในช่องทางการออกอากาศอื่นอีก - เนื้อหาพิเศษสำหรับไลน์ทีวี (Exclusive) เป็นเนื้อหาที่เผยแพร่บนสื่อออนไลน์ในไลน์ทีวีก่อนเป็นช่องทางแรก แล้วจึงเผยแพร่ในช่องทางอื่นต่อไป (ถ้ามี) - การถ่ายทอดสด (Live) เป็นเนื้อหาที่เผยแพร่แบบสดทางไลน์ทีวีไปพร้อม ๆ กับช่องสถานีที่เป็นพันธมิตรทางธุรกิจกับไลน์ทีวี โดยส่วนใหญ่จะเป็นงานแข่งขันรอบชิงชนะเลิศของรายการต่าง ๆ รวมถึงงานแถลงข่าว งานเปิดตัว เป็นต้น หรือเป็นเนื้อหาที่มีเฉพาะในไลน์ทีวีโดยเผยแพร่แบบสดตามเวลาออกอากาศประจำ ซึ่งก็จะเปิดให้รับชมย้อนหลังในรูปแบบ LINE TV Originals ทันทีที่จบลงหมวดหมู่ของเนื้อหา หมวดหมู่ของเนื้อหา. ปัจจุบันไลน์ทีวี มีเนื้อหา 6 หมวดหมู่ให้รับชม ดังนี้- ละคร (Drama) ได้แก่ ละครโทรทัศน์, ซิตคอม, ละครชุด (ซีรีส์), ละครสั้น (มินิซีรีส์), เว็บซีรีส์, ภาพยนตร์สั้น และภาพยนตร์ - บันเทิง (Entertainment) ได้แก่ รายการบันเทิงประเภทต่าง ๆ ไม่ว่าจะเป็นท่องเที่ยว, เกมโชว์, ทอล์กโชว์, เรียลลิตีโชว์ และวาไรตี้ (ปกิณกะ) - เพลง (Music) ได้แก่ รายการเพลง, เพลงซิงเกิล, เพลงอัลบั้ม, มิวสิกวิดีโอ และบันทึกการแสดงคอนเสิร์ต - ไลฟ์สไตล์ (Lifestyle) ได้แก่ รายการประเภทอื่น ๆ จากที่กล่าวมา ได้แก่ รีวิวร้านอาหาร รีวิวสินค้า สอนทำอาหาร สอนวิธีดูแลสุขภาพ เป็นต้น - กีฬา (Sports) ได้แก่ รายการกีฬา, การแข่งขันกีฬาต่าง ๆ รวมไปถึงอีสปอร์ต - แอนิเมชัน (Animation) ได้แก่ อะนิเมะ, การ์ตูน และแอนิเมชั่นรายชื่อสถานี รายชื่อสถานี. สถานีที่เป็นพันธมิตรทางธุรกิจกับไลน์ทีวีในปัจจุบันมี 18 สถานี ดังนี้การใช้งาน การใช้งาน. สามารถเข้าใช้งานได้ฟรีผ่านเว็บไซต์ หรือแอปพลิเคชันบนสมาร์ตโฟนในระบบปฏิบัติการไอโอเอส และแอนดรอยด์ และเลือกรับชมวีดิโอที่ต้องการได้ทันที โดยอาจมีโฆษณาปรากฏก่อนเริ่มวิดีโอนั้น ๆ และมีการจำกัดพื้นที่ในการรับชมไว้ให้ใช้งานได้เฉพาะในประเทศที่มีไลน์ทีวีให้บริการเท่านั้น</doc>
