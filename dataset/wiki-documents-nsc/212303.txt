<doc id="212303" url="https://th.wikipedia.org/wiki?curid=212303" title="อันโตเนียว เซร์บันเตส">อันโตเนียว เซร์บันเตส อันโตเนียว เซร์บันเตส เรเยส () นักมวยสากลชาวโคลอมเบีย เกิดเมื่อ 23 ธันวาคม พ.ศ. 2488 ที่เมืองปาเลงเก สถิติการชก 106 ครั้ง ชนะ 91 (น็อก 44) เสมอ 3 แพ้ 12ประวัติ ประวัติ. อันโตเนียว เซร์บันเตส เป็นชาวโคลอมเบียเชื้อสายแอฟริกา เกิดที่เมืองปาเลงเก ซึ่งเป็นที่เกิดการก่อกบฏของทาสแห่งแรกในลาตินอเมริกา ในวัยเด็ก เซร์บันเตสเคยมีอาชีพขายบุหรี่และรองเท้า จนกระทั่งได้พบกับ การ์เมโล ปราดา เทรนเนอร์ จึงได้หันมาชกมวย โดยเริ่มชกมวยสากลอาชีพครั้งแรกเมื่อ 31 มกราคม พ.ศ. 2507 ชนะ ฮวน มาร์ติเนซ ได้สำเร็จ การชก 32 ครั้งแรกของเซร์บันเตสชกในโคลอมเบียทั้งสิ้น ชนะ 27 เสมอ 1 แพ้ 4 จากนั้น เขาจึงเดินทางไปชกต่างประเทศครั้งแรกที่เวเนซุเอลาเมื่อ 25 พฤศจิกายน พ.ศ. 2511 ชนะน็อก ออร์ลันโด รูอิซ ยกแรก ต่อมาใน พ.ศ. 2513 จึงเดินทางมาชกที่สหรัฐ การชกที่สร้างชื่อเสียงคือ การชนะน็อก โรดอลโฟ กาโต กอนซาเลซ นักมวยชาวเม็กซิโกที่โด่งดังในยุคนั้นได้ในยกที่ 8 เมื่อ 17 ธันวาคม พ.ศ. 2513 เซร์บันเตสได้ครองแชมป์โลกครั้งแรก เมื่อ 18 ตุลาคม พ.ศ. 2515 ชนะน็อก อัลฟอนโซ ฟราเซอร์ ยก 10 ได้ครองแชมป์โลกและกลายเป็นวีรบุรุษของโคลอมเบียไปในทันที เซร์บันเตสป้องกันตำแหน่งไว้ได้ 9 ครั้ง ในที่สุดจึงเสียแชมป์ให้ วิลเฟร์ เบนิเตซ เมื่อ 6 มีนาคม พ.ศ. 2519 ทำให้เบนิเตซเป็นแชมป์โลกที่อายุน้อยที่สุดในโลกในขณะนั้น เซร์บันเตสขึ้นชกชนะอีก 5 ครั้ง จึงขึ้นชิงแชมป์โลกรุ่นเดิมที่เบนิเตซสละไป และชนะน็อก คาร์ลอส มาเรีย กิเมเนซ ยก 5 ได้เป็นแชมป์โลกอีกสมัย เซร์บันเตสป้องกันแชมป์ได้ 5 ครั้งรวมทั้งที่มาชนะน็อก ต้องตา เกียรติวายุภักษ์ นักมวยชาวไทย ที่จังหวัดอุดรธานี เซร์บันเตสเสียแชมป์โลกให้กับอารอน ไพรเออร์ เมื่อ 2 สิงหาคม พ.ศ. 2523 และชกมวยมาจนถึง พ.ศ. 2526 จึงแขวนนวม ดังนั้นสถิติการชกที่แสดงในเว็บไซต์ต่าง ๆ ยังไม่ตรงกันนัก หลังจากเลิกชกมวย เซร์บันเตสยังเป็นบุคคลสาธารณะในโคลอมเบีย ใน พ.ศ. 2528 ประสบกับอุบัติเหตุทางน้ำแต่รอดชีวิตมาได้ และยังช่วยชีวิตผู้โดยสารในเรือลำเดียวกันได้ด้วย เซร์บันเตสได้รับการเสนอชื่อเข้าสู่หอเกียรติยศ เมื่อ พ.ศ. 2541 และได้รับการยกย่องให้เป็นนักมวยแห่งศตวรรษของโคลอมเบีย เมื่อ พ.ศ. 2543 ในปลายปี พ.ศ. 2554 เซร์บันเตสมีอาการป่วยเป็นโรคพาร์กินสันถึงขั้นช่วยเหลือตัวเองไม่ได้ เชื่อว่าเป็นผลจากการติดสุราและยาเสพย์ติด รวมถึงเป็นผลสะสมจากการชกมวยในอดีตมาก่อนด้วยเกียรติประวัติเกียรติประวัติ. - แชมป์โลกรุ่นไลต์เวลเตอร์เวต WBA- ชิง 28 ตุลาคม 2515 ชนะน็อก อัลฟอนโซ ฟราเซอร์ ยก 10 ที่ปานามา - ป้องกันแชมป์ครั้งที่ 1, 15 กุมภาพันธ์ 2516 ชนะคะแนน โฮซัว มาร์เกวซ ที่เปอร์โตริโก - ป้องกันแชมป์ครั้งที่ 2, 17 มีนาคม 2516 ชนะน็อก นิโคลิโน ล็อกเช ยก 10 ที่เวเนซุเอลา - ป้องกันแชมป์ครั้งที่ 3, 19 พฤษภาคม 2516 ชนะน็อก อัลฟอนโซ ฟราเซอร์ ยก 5 ที่ปานามา - ป้องกันแชมป์ครั้งที่ 4, 8 กันยายน 2516 ชนะน็อก คาร์ลอส มาเรีย กิเมเนซ ยก 5 ที่โคลอมเบีย - ป้องกันแชมป์ครั้งที่ 5, 5 ธันวาคม 2516 ชนะคะแนน ไลอ้อน ฟูรูยามา ที่ปานามา - ป้องกันแชมป์ครั้งที่ 6, 20 มีนาคม 2517 ชนะน็อก ลี ชางกิล ยก 6 ที่โคลอมเบีย - ป้องกันแชมป์ครั้งที่ 7, 28 กรกฎาคม 2517 ชนะน็อก วิคเตอร์ ออร์ติซ ยก 2 ที่โคลอมเบีย - ป้องกันแชมป์ครั้งที่ 8, 26 ตุลาคม 2517 ชนะน็อก ชินิชิ คาโดตะ ที่ญี่ปุ่น - ป้องกันแชมป์ครั้งที่ 9, 17 พฤษภาคม 2518 ชนะคะแนน เอสเตบาน เด เฮซุส ที่ปานามา - ป้องกันแชมป์ครั้งที่ 10, 15 พฤศจิกายน 2518 ชนะน็อก เฮคเตอร์ ทอมป์สัน ยก 8 ที่ปานามา - เสียแชมป์ 6 มีนาคม 2519 แพ้คะแนน วิลเฟร์ เบนิเตซ ที่เปอร์โตริโก - แชมป์โลกรุ่นไลต์เวลเตอร์เวต WBA- ชิง 25 มิถุนายน 2520 ชนะน็อก คาร์ลอส มาเรีย กิเมเนซ ยก 6 ที่เวเนซุเอลา - ป้องกันแชมป์ครั้งที่ 1, 5 พฤศจิกายน 2520 ชนะคะแนน อาเดรียโน มาเรโร ที่เวเนซุเอลา - ป้องกันแชมป์ครั้งที่ 2, 28 เมษายน 2521 ชนะน็อก ต้องตา เกียรติวายุภักษ์ ที่อุดรธานี - ป้องกันแชมป์ครั้งที่ 3, 26 สิงหาคม 2521 ชนะน็อก นอร์มัน เซกกาปาเน ที่แอฟริกาใต้ - ป้องกันแชมป์ครั้งที่ 4, 18 มกราคม 2522 ชนะคะแนน มิเกล มอนทิลลา ที่สหรัฐ - ป้องกันแชมป์ครั้งที่ 5, 25 สิงหาคม 2522 ชนะคะแนน คิม กวางมิน ที่เกาหลีใต้ - ป้องกันแชมป์ครั้งที่ 6, 29 มีนาคม 2523 ชนะน็อก มิเกล มอนทิลลา ที่โคลอมเบีย - เสียแชมป์ 2 สิงหาคม 2523 แพ้น็อก อารอน ไพรเออร์ ยก 4 ที่สหรัฐ - แชมป์ WBC FECARBOX รุ่นไลต์เวลเตอร์เวต- ชิง 26 มีนาคม 2526 ชนะคะแนน อะมันซิโอ คาสโตร ที่โคลอมเบีย - ป้องกันแชมป์ครั้งที่ 1, 30 กรกฎาคม 2526 ชนะน็อก เซอร์จิโอ อัลวาเรซ ยก 11 ที่โคลอมเบีย - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลต์เวลเตอร์เวต WBA เมื่อ 11 ธันวาคม 2514 แพ้คะแนน นิโคลิโน ลอคเช ที่อาร์เจนตินา</doc>
