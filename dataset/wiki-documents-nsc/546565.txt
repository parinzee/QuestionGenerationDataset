<doc id="546565" url="https://th.wikipedia.org/wiki?curid=546565" title="ไอด้า">ไอด้า ไอด้า / อาอิด้า (ละครโทรทัศน์) เป็นละครทีวีทุนสูง ภาคดึก ของคณะ 67 การละคร ทางไทยทีวีช่อง 4 บางขุนพรหม ราว พ.ศ. 2503 - 2504 สร้างจากอุปรากรอมตะ เรื่อง ไอด้า (Aida) ของ จูเซปเป แวร์ดี (Giuseppe Verdi) นักประพันธ์ชาวอิตาเลียน โศกนาฏกรรมความรักของเจ้าหญิงไอด้า เชลยศึกชาวเอธิโอเปีย กับ รามาเดส แม่ทัพแห่งไอยคุปต์ และความริษยาของเจ้าหญิงอัมเนอริส พระราชธิดาฟาโรห์ ผู้พ่ายรัก นำแสดงโดย ดาเรศร์ ศาตะจันทร์ ,สะอาด เปี่ยมพงศ์สานต์ ,สมจินต์ ธรรมทัต ,นินารถ ช่ำชองยุทธ และนักแสดงรับเชิญ อาจารย์ลาวัณย์ อุปอินทร์ (ดาวราย) แห่งคณะจิตรกรรม มหาวิทยาลัยศิลปากรงานสร้าง งานสร้าง. ไทยทีวีช่อง 4 ยุคแรก ๆ มีนโยบายให้ผู้จัดละครคณะต่างๆ ทำละครใหญ่จากวรรณกรรมชั้นเลิศทั้งไทยและต่างประเทศ คณะ 67 การละครของ สักกะ จารุจินดาได้เลือกอุปรากร ไอด้า ที่ประสบความสำเร็จอย่างสูง (จนทุกวันนี้) มาสร้างเป็นละครทีวีครั้งแรกของเมืองไทย เป็นเรื่องเดียวในเวลานั้นที่ลงทุนสูงมากจนสถานีแทบขาดทุนล้มละลาย มีฉากต่างๆ เช่น ท้องพระโรงวังฟาโรห์และวิหาร รวมทั้งเครื่องประกอบเต็มห้องส่ง ,ทะเลทราย ,ตัวสฟิงค์ซหินดำ (วาดบนแผ่นไม้อัดขนาดมโหฬาร) ,เครื่องแต่งกายวิจิตรตระการตา และผู้แสดงจำนวนมาก ออกอากาศสดในช่วงกระแสข่าวการสร้างหนังมหากาพย์ทุนมหาศาล "คลีโอพัตรา " (1963) ของทเวนตี้ เซ็นจูรี่ ฟ็อกซ์ และดารานำ เอลิซาเบธ เทย์เลอร์ ซึ่งได้ค่าตัวสูงสุดของวงการถึงล้านดอลลาร์ กำลังเป็นที่สนใจทั่วโลก พ.ศ. 2502 - 2505นักแสดงนำนักแสดงนำ. - ดาเรศร์ ศาตะจันทร์ - เจ้าหญิงอัมเนอริส พระราชธิดาฟาโรห์แห่งอียิปต์ - สะอาด เปี่ยมพงศ์สานต์ - รามาเดส (หัวหน้าราชองครักษ์ฟาโรห์) - สมจินต์ ธรรมทัต - หัวหน้านักบวชอียิปต์ - นินารถ ช่ำชองยุทธ - ฟาโรห์แห่งอียิปต์ - พฤทธิ์ อุปถัมภานนท์ - กษัตริย์เอธิโอเปีย - ลาวัลย์ ดาวราย - เจ้าหญิงไอด้า (เชลยศึกชาวเอธิโอเปีย) ฯลฯ</doc>
