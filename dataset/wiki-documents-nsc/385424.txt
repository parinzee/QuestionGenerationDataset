<doc id="385424" url="https://th.wikipedia.org/wiki?curid=385424" title="นักฆ่าเทวดาแขนเดียว">นักฆ่าเทวดาแขนเดียว นักฆ่าเทวดาแขนเดียว (, จีนตัวเต็ม: 武俠, จีนตัวย่อ: 武侠, พินอิน: Wǔ Xiá, อู๋เซีย หมายถึง กำลังภายใน) ภาพยนตร์กังฟูกำลังภายในสัญชาติฮ่องกง นำแสดงโดย เจิ้น จื่อตัน, ทาเคชิ คาเนชิโร่, ทัง เหวย และ หวัง หยู่ กำกับการแสดงโดย ปีเตอร์ ชาน ออกฉายในปี พ.ศ. 2554เรื่องย่อ เรื่องย่อ. ในปี ค.ศ. 1917 ที่ชนบทเล็ก ๆ แห่งหนึ่งในมณฑลยูนนาน หลิวจิงซี (เจิ้น จื่อตัน) ช่างทำกระดาษแห่งหมู่บ้าน อาศัยอยู่กับ อายู (ทัง เหวย) ภรรยาและลูกเล็ก ๆ อีก 2 คน ซึ่งเป็นลูกติดกับสามีเก่าของอายูและลูกของเขาเองอีกหนึ่งคน วันหนึ่งเกิดมีโจร 2 คนบุกเข้ามาปล้นร้านขายของชำ จิงซีได้เข้าไปต่อสู้และเผลอฆ่าโจรทั้ง 2 ตาย ซึ่งเป็นโจรที่ทางการต้องการตัวอยู่พอดี ทางการจึงส่ง ซูไป่จิว (ทาเคชิ คาเนชิโร่) ผู้เชี่ยวชาญการชันสูตรศพเข้ามาพิสูจน์ ไป่จิวไม่เชื่อว่า ช่างทำกระดาษอย่างจิงซีจะสามารถฆ่าโจรที่มีฝีมือได้พร้อมกันถึง 2 คน นอกเสียแต่ว่า เขาจะมีวิชากำลังภายในและรู้เรื่องการสกัดจุด ไป่จิวสอบถามอดีตของจิงซี พบว่า แท้จริงแล้วเขาไม่ใช่ชาวหมู่บ้านนี้ แต่เป็นคนอพยพเข้ามาเมื่อ 5 ปีก่อน จิงซีบอกแต่เพียงว่า เขาแซ่เดิมแซ่กง มาจากหมู่บ้านกง ในเมืองจิงโจว มีพ่อเป็นคนแล่เนื้อ แต่เมื่อไป่จิวสืบมากกว่านั้น พบว่า แท้จริงแล้ว หลิวจิงซี มีชื่อจริงว่า ถังหลง เป็นคนของแก๊งค์ 72 อสูร ที่มีประวัติการฆ่าอย่างโหดเหี้ยม และเป็นถึงบุตรชายหัวหน้าแก๊งค์ 72 อสูร (หวัง หยู่) ที่เปลี่ยนใจกลับตนมาใช้ชีวิตอย่างสงบเหมือนคนปกติ แต่ว่าขณะนี้แก๊งค์ 72 อสูร ได้ทราบเรื่องราวแล้ว และจะมาตามตัวถังหลงกลับไปเบื้องหลังและการออกฉาย เบื้องหลังและการออกฉาย. Wuxia เป็นภาพยนตร์กังฟูกำลังภายในจากการกำกับของ ปีเตอร์ ชาน ผู้กำกับชาวฮ่องกงลูกครึ่งไทยที่มีชื่อเสียง โดยมี เจิ้น จื่อตัน หรือ ดอนนี่ เยน นักแสดงนำเป็นผู้กำกับคิวแอ๊คชั่นด้วย และมี หวัง หยู่ ซึ่งเป็นนักแสดงชื่อดังในภาพยนตร์แนวนี้ในยุคทศวรรษที่ 70 รับเชิญในบท หัวหน้าแก๊งค์ 72 อสูร และเป็นบิดาของ หลิวจิงซี ด้วย ซึ่งถือว่าเป็นการหวนกลับมารับบทแสดงอีกครั้งในรอบ 17 ปีเลยทีเดียว เปิดฉายครั้งแรกในงานเทศกาลภาพยนตร์เมืองคานส์ ประเทศฝรั่งเศส ตั้งแต่เดือนพฤษภาคม ได้รับการตอบรับอย่างดี และเมื่อเข้าฉายจริงที่ปักกิ่งและฮ่องกง รวมทั้งหลายประเทศในทวีปเอเชียก็ได้รับเสียงตอบรับเป็นอย่างดี รางวัลเอเชียนฟิล์มอวอร์ด ครั้งที่ 6- ถ่ายภาพยอดเยี่ยม - กำกับศิลป์ยอดเยี่ยม - ดนตรีประกอบยอดเยี่ยม รางวัลฮ่องกงฟิล์มอวอร์ด ครั้งที่ 31- กำกับภาพยอดเยี่ยม - ดนตรีประกอบยอดเยี่ยม</doc>
