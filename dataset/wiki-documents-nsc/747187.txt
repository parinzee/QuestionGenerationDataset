<doc id="747187" url="https://th.wikipedia.org/wiki?curid=747187" title="The Money Drop Thailand">The Money Drop Thailand The Money Drop Thailand เป็นรายการเกมโชว์แนวควิซโชว์ที่ทดสอบความรู้รอบตัวของผู้เข้าแข่งขัน ผ่านคำถามทั้งหมด 7 ข้อ เพื่อรักษาเงินสดที่มีอยู่กลับไปให้ได้มากที่สุด เกมโชว์นี้มีต้นแบบมาจากรายการ The Money Drop (เดิมใช้ชื่อว่า The Million Pound Drop) ซึ่งผลิตโดยบริษัท Endemol ในประเทศอังกฤษ (ในนาม Endemol Shine Group) และบริษัท เซ้นส์ เอนเตอร์เทนเมนท์ จำกัด ได้ทำการซื้อลิขสิทธิ์รายการนี้มาผลิตในรูปแบบของประเทศไทย ออกอากาศทางสถานีโทรทัศน์สีกองทัพบกช่อง 7 ปัจจุบันออกอากาศทุกวันเสาร์และวันอาทิตย์ เวลา 17.30 - 18.00 น. (จากเดิม เคยออกอากาศครั้งแรกทุกวันเสาร์และวันอาทิตย์ เวลา 18.00 - 18.30 น.) โดยมี วราวุธ เจนธนากุล เป็นผู้ดำเนินรายการ โดยออกอากาศตอนแรกเมื่อวันที่ 2 สิงหาคม พ.ศ. 2557 และออกอากาศตอนสุดท้ายเมื่อวันที่ 25 กุมภาพันธ์ พ.ศ. 2561 ปัจจุบันยุติการออกอากาศแล้วข้อมูลการออกอากาศรูปแบบและกติกาของรายการกติการอบปกติ รูปแบบและกติกาของรายการ. กติการอบปกติ. ในการแข่งขันแต่ละครั้งจะผู้แข่งขัน 1 ทีม แต่ละทีมมี 2 คน ก่อนเริ่มเกมจะได้รับธนบัตรดอลลาร์เป็นมูลค่า 2,000,000 บาทไทย ซึ่งเงินทั้งหมดจะถูกแบ่งเป็นทั้งหมด 50 ก้อน ก้อนละ 40,000 บาท แต่ละก้อนเป็นเงินธนบัตรมูลค่าใบละ 2 ดอลลาร์ จำนวน 600 ใบ (เงินรางวัลสนับสนุนโดย เคเอฟซี) และกุญแจรถยนต์อีก 1 ดอก เป็นสัญลักษณ์แทนรางวัลพิเศษคือรถยนต์ 1 คัน (รางวัลรถยนต์คือ Toyota Vios มูลค่า 830,000 บาท) ตั้งแต่เดือนสิงหาคม พ.ศ. 2558 เป็นต้นมา ผู้เข้าแข่งขันจะเริ่มเล่นเกมที่ “The Drop” เป็นแผงควบคุมขนาดใหญ่ที่มีประตูกล 4 ช่อง สำหรับวางเงินในคำตอบที่ผู้เล่นคิดว่าน่าจะเป็นคำตอบที่ถูกต้อง ซึ่งด้านบนของแต่ละช่องมีจอมอนิเตอร์ผู้สนับสนุนแสดงตัวเลือกคำตอบ (ผู้สนับสนุนจอคำตอบคือ รถยนต์เอ็มจีต่อมาเป็นโอวัลตินและโทรศัพท์มือถือหัวเว่ย P9 Series และโทรศัพท์มือถือหัวเว่ย P10, P10 Plus) ก่อนเล่นคำถามแต่ละข้อ จะให้ผู้เล่นเลือกหมวดคำถามจากผู้สนับสนุนที่คิดว่าจะตอบได้ 1 จาก 2 หมวด ที่มีให้ เช่น ภูมิศาสตร์ กับ กีฬา เป็นต้น (ผู้สนับสนุนหมวดคำถามคือ น้ำดื่มสิงห์ ต่อมาเป็นน้ำนมถั่วเหลืองแลคตาซอย) เมื่อผู้เล่นเลือกหมวดคำถามแล้ว พิธีกรจะทำการอ่านตัวเลือกที่ให้มาในหมวดนั้นทั้งหมดก่อนแล้วตามด้วยคำถาม เมื่ออ่านคำถามจบ ผู้เข้าแข่งขันจะมีเวลา 60 วินาทีในการคิด วิเคราะห์ ถกเถียงเพื่อให้ได้คำตอบ จากนั้นจึงนำเงินไปวางไว้ในช่องของคำตอบที่คิดว่าถูกต้อง โดยในการตอบแต่ละข้อผู้เข้าแข่งขันจะต้องวางเงินที่มีอยู่ทั้งหมด ห้ามเหลืออยู่บริเวณด้านนอกประตูกลโดยเด็ดขาด และต้องวางภายในเวลา 60 วินาทีนั้นด้วย ถ้าไม่แน่ใจในคำตอบ สามารถจะกระจายความเสี่ยงโดยการแบ่งเงินไปวางไว้ในคำตอบอื่น ๆ ก็ได้ แต่ห้ามวางครบทุกคำตอบ จะต้องเหลือไว้อย่างน้อย 1 คำตอบที่ไม่มีการวางเงินเสมอ ส่วนกุญแจรถยนต์นั้น จะต้องวางพร้อมกับเงินจำนวนเท่าใดก็ได้ในคำตอบใดคำตอบหนึ่ง ห้ามแยกวางเดี่ยวเด็ดขาด หากผู้เข้าแข่งขันคู่ใดทำผิดกติกา เช่น วางเงินครบทุกคำตอบ วางกุญแจรถยนต์แบบแยกเดี่ยว จะถือว่าฟาล์วและ Game Over ทันทีและไม่ได้รับรางวัลใดๆ แม้ว่าจะมีเงินรางวัลเหลืออยู่ก็ตาม หลังจากหมดเวลา 60 วินาทีแล้ว จะเข้าสู่ช่วงเวลาการเฉลยคำตอบ คำตอบข้อไหนที่ผิด ประตูกลจะเปิดออกพร้อมกับเปลี่ยนสีประตูกลจากสีขาวเป็นสีแดงซึ่งหมายถึงข้อนั้นเป็นคำตอบที่ผิดและเงินทั้งหมดที่วางไว้ในคำตอบนั้นก็จะหล่นลงไปข้างล่างแบบต่อหน้าต่อตา แต่จะไม่เฉลยทีเดียวอย่างแน่นอนในบางครั้ง และเงินที่เหลืออยู่ในช่องคำตอบที่ถูกต้องซึ่งประตูกลยังคงอยู่นิ่งๆ ไม่ถูกเปิดและมีไฟสีขาวจะถูกนำไปเล่นต่อในข้อต่อไป แต่ถ้าตอบผิดจนกระทั่งเงินหล่นลงข้างล่างครบ 2,000,000 บาทและทำกล่องกุญแจรถยนต์หล่นลงไปด้วยที่คำถามใดๆ ก็ตาม Game Over ที่คำถามข้อนั้นแล้วตกรอบไปในที่สุดและไม่ได้รางวัล แต่ในกรณีที่ทำกุญแจรถยนต์หล่นลงไปจะถือว่าหมดสิทธิ์ลุ้นรับรถยนต์ทันที แต่ถ้ายังมีเงินเหลืออยู่ก็มีสิทธิ์เล่นต่อในข้อต่อไปเหมือนเดิม แต่มีบางคู่ที่ได้รับรางวัลอื่นๆ ที่เกี่ยวข้องกับที่ผู้แข่งขันต้องการแทนหรือได้รับสิทธิ์เล่น 1 ข้อฟรีๆ (ซึ่งมี 2 ตัวเลือกเหมือนกับข้อสุดท้าย) (แล้วแต่ทางทีมงานจะจัดสรร) ทั้งๆ ที่ Game Over ไปแล้ว อันเนื่องมาจากความเป็นห่วงของผู้แข่งขันหรือญาติของผู้แข่งขันที่เดือดร้อน ทั้งนี้ ก็เพื่อให้การดำรงชีวิตของคนนั้นอยู่กับสังคมได้อย่างปกติสุข ผู้เล่นต้องเล่นจนครบทั้ง 7 ข้อ โดยคำถามจะยิ่งยากขึ้นเรื่อย ๆ และตัวเลือกในแต่ละคำถามก็จะน้อยลงตามลำดับดังนี้ คือ ข้อ 1 – 3 มี 4 ตัวเลือก, ข้อ 4 – 6 มี 3 ตัวเลือก, ข้อ 7 มี 2 ตัวเลือก หลังจากตอบถูกครบ 7 ข้อแล้ว ผู้เข้าแข่งขันเหลือเงินรางวัลเท่าไหร่ เอากลับไปได้เลย แต่ในกรณีที่สามารถรักษาได้ทั้งเงินและกุญแจรถยนต์ ก็จะรับเงินรางวัลที่รักษาและรถยนต์กลับไปด้วยเช่นกัน อย่างไรก็ตามตั้งแต่เริ่มการแข่งขัน เล่นเป็นหมู่ ในทีมแรก รางวัลรถยนต์ 1 คันได้ถูกยกเลิกไปในเดือนมีนาคม 2560 มีบางตอนที่ไม่ได้มีการแข่งขันรอบปกติในเทปปกติ (ที่ไม่ใช่เทปประมวลภาพในรายการประจำปี) ดังนี้- วันที่ 15-16 เมษายน 2560 เป็นการแข่งขันของผู้เข้าแข่งขันรอบ Fast Track ภายใต้กติกาใหม่ หลังจากเล่นคำถามเสร็จแล้ว จะได้รับรูปถ่ายผู้เข้าแข่งขันคู่กับพิธีกรไปด้วย (ไม่ว่าจะได้เงินกลับไปหรือไม่ก็ตาม)กติการอบ Fast Track กติการอบ Fast Track. รอบนี้จะมาเพียงบางโอกาสเท่านั้น กติการอบนี้จะเหมือนกับรอบปกติในข้อสุดท้ายทุกประการ เพียงแต่มีเพียงคำถามเดียวและมี 2 ตัวเลือกเหมือนกับข้อสุดท้ายในรอบปกติเงินรางวัลที่ได้เมื่อตอบคำถามรอบนี้ถูกต้องจะได้ 10,000 บาทเท่านั้น โดยเริ่มใช้รอบนี้ตั้งแต่ประมาณกลางปี พ.ศ. 2558 เป็นต้นไปสลับกับรอบปกติ (ผู้สนับสนุนรอบนี้คือ ไส้กรอกไก่ตราบีเคพีมาจากเคเอฟซี ใน พ.ศ. 2559 จนถึงมีนาคม พ.ศ. 2560) อย่างไรก็ตามตั้งแต่วันที่ 15 เมษายน 2560 เป็นต้นไป ทางรายการได้ปรับเปลี่ยนกติกาคือ จำนวนตัวเลือกคำตอบได้ถูกเพิ่มเป็น 3 ตัวเลือก และแบ่งเงินรางวัล 10,000 บาทเป็น 2 ก้อน ก้อนละ 5,000 บาท เงินก้อนไหนที่วางอยู่บนคำตอบที่ถูกเพียงคำตอบเดียวไม่ว่าจะมีอยู่กี่ก้อนก็ตาม ผู้เข้าแข่งขันก็จะได้รับเงินรางวัลนั้นๆ และตั้งแต่วันที่ 22 กรกฎาคม 2560 เป็นต้นไป เกมรอบ Fast Track ได้ถูกยกเลิกแล้วแทนที่ด้วยช่วง The Money Drop Thailand เงินด่วน แล้วเปลี่ยนมาเล่นทุกวันเสาร์-อาทิตย์ในเบรกสุดท้ายของรายการThe Money Drop Thailand เงินด่วน The Money Drop Thailand เงินด่วน. The Money Drop Thailand เงินด่วน เป็นเกมตอบคำถามที่ทดแทนช่วง Fast Track ที่ยกเลิกใช้ไป กติกาในเกมนี้จะเหมือนกับรอบ Fast Track แบบที่ 2 ทุกประการ คือ คำถาม 1 ข้อ 3 ตัวเลือก เงิน 10,000 ถูกแบ่งเป็น 2 ก้อนๆ ละ 5,000 บาท เพียงแต่ผู้ที่สนใจเล่นเกมสามารถถ่ายรูปเซลฟี่กับหน้าจอรายการที่มีสัญลักษณ์ "เงินด่วน" อยู่บริเวณล่างซ้ายของจอ โดยมีเวลาถ่ายกับหน้าจอ 10 วินาทีก่อนที่สัญลักษณ์นี้จะหายไป (วิธีสมัครเล่นเกมรอบนี้เริ่มในเดือนมิถุนายน 2560) แล้วส่งมายังเฟสบุ๊คแฟนเพจของรายการ และเปลี่ยนมาเล่นเกมนี้ในทุกวันเสาร์-อาทิตย์ในเบรกสุดท้ายของรายการ อย่างไรก็ตามเกมนี้หากผู้เข้าแข่งขันแพ้เกมรอบนี้ ทางรายการจะมีค่าพาหนะปลอบใจมอบให้ 2,000 บาท แต่ถ้าผู้เข้าแข่งขันรอนนี้ชนะเกม (ได้เงินรางวัล) ก็จะได้รับเงินรางวัลจำนวนนั้นไปเลยรายการพิเศษThe Money Drop Thailand Charity รายการพิเศษ. The Money Drop Thailand Charity. เป็นการแข่งขันของคู่เซเลบริตี้ทั้ง 7 คู่ ที่ต้องแข่งขันเกมเพื่อคว้าเงินรางวัลไปมอบให้มูลนิธิหรือองค์กรที่คู่นั้นได้เลือกไว้ โดยมีรูปแบบกติกาจาก The Money Drop ไทยแลนด์แบบธรรมดาทุกประการ แต่สิ่งที่ต่างกันคือ คู่เซเลบริตี้ที่ตกรอบ ณ คำถามใดๆ ก็ตามแต่ จะได้รับเงินรางวัล 20,000 บาทเพื่อนำไปมอบให้กับมูลนิธิที่คู่เซเลบริตี้นั้นได้เลือกไว้ เริ่มเล่น ธันวาคม 2559-กุมภาพันธ์ 2560The Money Drop Thailand เล่นเป็นหมู่ The Money Drop Thailand เล่นเป็นหมู่. เป็นการแข่งขันของทีมผู้เข้าแข่งขันทั้ง 5 คน โดยมีหัวหน้าทีม 1 คนกับลูกทีมอีก 4 คนซึ่งหัวหน้าทีมสามารถเปลี่ยนได้เมื่อทีมผู้เข้าแข่งขันผ่านเข้าไปเล่นข้อต่อไปได้ กติกาในรูปแบบนี้คือ จะมีหมวดคำถาม 1 หมวดที่ทางรายการกำหนดไว้ในแต่ละข้อ หลังจากนั้นหัวหน้าทีมจะต้องเลือกลูกทีม 1 ใน 4 คนที่คิดว่าช่วยหัวหน้าทีมเล่นข้อนี้ได้มาเล่นเกมข้อนั้น ส่วนที่ไม่ถูกเลือกนั้นก็จะถูกส่งเข้าห้องรวมหมู่ไปโดยอัตโนมัติ ในการเล่นนั้น ยังคงรูปแบบเดิมบางประการ เมื่อเข้าสู่ช่วงการวางเงินที่คำตอบ ณ คำถามใดๆ ก็ตามนั้น ลูกทีมที่อยู่ในห้องรวมหมู่จะสามารถปรึกษาหารือ ถกเถียงร่วมกันกับผู้เข้าแข่งขันที่ยืนอยู่บนเวทีได้ (แต่ต้องอยู่ในห้องรวมหมู่เท่านั้น) เมื่อสามารถผ่านเข้าไปเล่นข้อไปได้ในแต่ละข้อ (เหลือเงินจำนวนใดๆ ก็ตาม) ก็จะแสดงหมวดคำถามสำหรับเล่นคำถามข้อต่อไป และหัวหน้าทีมจะมีสิทธิ์ว่า จะเอาลูกทีมในขณะนี้อยู่บนเวทีต่อหรือจะเอาลูกทีมจากห้องรวมหมู่คนใหม่มายืนอยู่บนเวทีช่วยหัวหน้าทีมเล่นข้อนั้นแทนที่ลูกทีมคนเดิม แต่ถ้าเลือกลูกทีมคนใหม่แล้ว ลูกทีมคนเดิมจะถูกส่งเข้าห้องรวมหมู่และหัวหน้าทีมจะไม่สามารถเรียกขึ้นมายืนบนเวทีได้อีกต่อไป เมื่อสามารถผ่านเข้าไปเล่นข้อที่ 7 (Final) ได้ลูกทีมที่ช่วยหัวหน้าทีมข้อที่ 6 จะต้องเล่นคำถามข้อนี้โดยบังคับ จบคำถามทั้ง 7 ข้อ เหลือเงินได้เท่าไหร่ เอาเงินที่เหลืออยู่ในขณะนั้นกลับบ้านไปทั้งทีม แต่ถ้าตอบผิดจนทำเงินตกลงไปข้างล่างครบ 2,000,000 บาทที่คำถามข้อใดก็ตามแต่ Game Over ทันที ทีมนั้นจะตกรอบและไม่ได้เงินรางวัลใดๆ ส่วนตัวเลือกของคำถามนั้นไม่มีการเปลี่ยนแปลงใดๆ ยังคงรูปแบบเดิมตามปกติ อย่างไรก็ดีรูปแบบนี้จะไม่มีการแจกรถยนต์ 1 คันแต่อย่างใด เริ่มเล่นในเดือนมีนาคม-2 เมษายน 2560, 13-20 พฤษภาคม 2560, 3 มิถุนายน-1 กรกฎาคม 2560 และในการแข่งขันรายการพิเศษ "เพื่อนช่วยเพื่อน" ทีมสุดท้ายด้วยThe Money Drop Thailand เพื่อนช่วยเพื่อน The Money Drop Thailand เพื่อนช่วยเพื่อน. เป็นการแข่งขันของคู่ดาราใจบุญเพื่อช่วยเหลือเพื่อนผู้ประสบความเดือดร้อนจากเรื่องราวต่างๆ โดยเฉพาะ เริ่มแข่งขันเมื่อวันที่ 22 กรกฎาคม 2560 ถึงเดือนสิงหาคม 2560 กติกาเกมนี้คือ ทางรายการจะมีผู้ประสบความเดือดร้อน 1 กลุ่มมาพูดคุย บอกเล่าเรื่องราวความเดือดร้อนของเขา โดยที่ทางรายการจะมอบเงินช่วยเหลือจากทางรายการไปก่อนต่างหาก 10,000 บาท สำหรับดาราใจบุญ กติกาการเล่นเกมจะเหมือนกับรอบปกติทุกประการ แต่สิ่งที่ต่างกัน คือ หากเล่นครบ 7 ข้อแล้วดาราใจบุญรักษาเงินได้เท่าไหร่ ผู้ประสบความเดือดร้อนทีมนั้นก็จะได้รับเงินช่วยเหลือเพิ่มตามจำนวนนั้นรวมกับเงิน 10,000 บาทที่ได้รับไปก่อนต่างหาก หากผลออกมาเป็น Game Over นอกจากนี้ ทีมผู้เดือดร้อนทุกคู่จะได้รับ Gift Set จากผลิตภัณฑ์กางเกงผ้าอ้อมผู้ใหญ่ ไลฟ์รี่ไปด้วย ในกรณีที่ดาราใจบุญนั้นมีอยู่ในทีม 5 คน ก็จะใช้กติกาการเล่นเป็นหมู่ไปด้วยรางวัลและการเข้าชิงการงดออกอากาศ และการเลื่อนเวลาออกอากาศการงดออกอากาศ และการเลื่อนเวลาออกอากาศ. - วันที่ 23 เมษายน 2560 งดออกอากาศรายการ 1 วันเนื่องจากเวลา 18.00 - 19.15 น. ทางสถานีได้ดำเนินการถ่ายทอดสดการแข่งขันชกมวย ศึกยอดมวยโลก WBA ชิงแชมป์โลก ระหว่าง คาซึโตะ อิโอกะ VS นกน้อย ซีพีเฟรชมาร์ท จากประเทศญี่ปุ่น</doc>
