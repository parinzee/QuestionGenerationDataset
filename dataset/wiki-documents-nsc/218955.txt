<doc id="218955" url="https://th.wikipedia.org/wiki?curid=218955" title="โบรแมนซ์">โบรแมนซ์ โบรแมนซ์ () หรือ "ผู้ชายถูกชะตากัน" เป็นคำที่มีความหมายถึงความสัมพันธ์ระหว่างชายสองคนที่ไม่มีเพศสัมพันธ์มาเกี่ยวข้อง เกิดขึ้นในทศวรรษ 1990 ในประวัติศาสตร์แล้วหมายถึงความสัมพันธ์ระหว่างชายแท้ แต่ปัจจุบันขยายกว้างขึ้น สามารถอธิบายถึงความสัมพันธ์ของชายที่เป็นเกย์ด้วยที่มาของคำ ที่มาของคำ. "โบรแมนซ์" (Bromance) เป็นคำผสมระหว่าง "brother" (พี่ชาย น้องชาย) และ "romance" (ความรักใคร่) เดฟ คาร์นีย์ บรรณาธิการอธิบายถึงคำนี้ว่าเกิดขึ้นในนิตยสารเกี่ยวกับสเกตบอร์ด ที่ชื่อ Big Brother ในทศวรรษ 1990 มีความหมายถึงความสัมพันธ์พิเศษที่พัฒนา และเกิดขึ้นระหว่างนักสเกตที่มีเวลาร่วมกันพิเศษด้วยกัน ทัวร์ร่วมกัน นอนโรงแรมห้องเดียวกัน ในเว็บไซต์เออร์เบิร์นดิกชันนารี ยังระบุความหมายว่า คำว่าโบรแมนซ์ ที่มีความหมายส่วนหนึ่งเป็นการแสดงความสัมพันธ์กัน โดยมักแสดงออกอย่างการปล้ำกัน ล็อกคอ กอด ซุกในอ้อมกอด หรือแม้แต่จูบกันในแง่สังคม ในแง่สังคม. อริสโตเติล อธิบายแนวคิดคล้าย ๆ กับคำว่าโบรแมนซ์มาตั้งแต่ช่วงต้น 300 BCE โดยเขียนไว้ว่า "มีบางคนที่ต้องการสหายดี ๆ ที่มีจุดมุ่งหมายเพื่อมิตรแท้ เพราะพวกเขารักกัน โดยเกิดขึ้นโดยไม่ตั้งใจ" ในการสำรวจเรื่องความเป็นเพื่อนและความเป็นชาย พบว่าผู้ชายส่วนใหญ่โตมากับแม่ในทศวรรษ 1970 มีการเปิดเผยอารมณ์มากกว่าและกล้าที่เผยความรู้สึกออกมา ยังไม่ได้ตระหนักถึงแนวคิดหรือความเชื่อเกี่ยวกับเกย์ในยุคนั้น และผู้ชายก็รู้สึกสบายใจที่แสดงความสัมพันธ์กับเพื่อนลึก ๆ ได้ กับชายอื่น ผู้ชายยุคนี้จะเริ่มแต่งงานครั้งแรกเมื่อพอมีอายุแล้ว และจากการศึกษาในปี 2007 โดย Rutgers University National Marriage Project ผู้ชายรอที่จะแต่งงานจนกระทั่งอายุ 27 ปี แตกต่างจากในปี 1960 ที่มีค่าเฉลี่ยที่อายุ 23 ปี และผู้ชายที่มีการศึกษารอแต่งงานเมื่ออายุ 30 แล้วจึงจะแต่ง ด้วยเรื่องความกดดันทางการเงิน ความมั่นคง จะครองโสดยาวขึ้น และอาจทำให้พวกเขามีเพื่อนร่วมห้องระหว่างนั้น ในระยะเวลายาว ทำให้พวกเขาอยู่ในมีความสัมพันธ์โบรแมนซ์ได้ เจฟฟรีย์ กรีฟ ศาสตราจารย์จาก University of Maryland School of Social Work อธิบายว่าความสัมพันธ์ของผู้ชายในปัจจุบันนี้ ชายหนุ่มในยุคปัจจุบันมีส่วนร่วมกันมากขึ้นและเปิดเผยอารมณ์กันมากขึ้นกว่ารุ่นพ่อของเขา และยอมรับความเป็นเกย์มากขึ้น ไม่ใช่ว่าเพราะพวกเขาเป็นแต่ผู้ชายสมัยนี้มีความกลัวน้อยลงที่คนอื่นจะมองเป็นเกย์โบรแมนซ์ในคนดัง โบรแมนซ์ในคนดัง. มีคนดังหลายคู่ที่มีความสัมพันธ์โบรแมนซ์ อย่างเช่น เบ็น แอฟเฟล็ก และแม็ตต์ เดม่อน "ซึ่งอาจจะเป็นโบรแมนซ์รุ่นแรกในวงการบันเทิงก็ได้" ที่ยังมีละครออฟบรอดเวย์มีละครเกี่ยวกับพวกเขาที่ชื่อ Matt and Ben และยังมีความสัมพันธ์สามเส้าของ แลนซ์ อาร์มสตรอง, เจค จิลเลนฮอล และแมทธิว แม็คคอนาเฮย์ ที่มีปรากฏในภาพถ่ายด้วยกันบ่อย ๆ ในระหว่างการปั่นจักรยานในฤดูร้อนปี 2006 รวมถึงการวิ่งออกกำลังกายและการสังสรรค์ปาร์ตี้ และในที่สุดความสัมพันธ์มิตรแท้ระหว่างจอร์จ คลูนีย์ และ แบรด พิตต์ ที่บางคนบอกว่า "ถือเป็นความสัมพันธ์ที่ยาวนานที่สุดในชีวิตจอร์จเลย" ซึ่งเรื่องราวของคลูนีย์ยังถูกนำไปล้อเลียนในซีรีส์แอนิเมชันอเมริกันที่ชื่อ American Dad! ตอน "Tears of a Clooney" ที่ล้อโดยตัวละครนำ สแตน สมิธ มีความสัมพันธ์โบรแมนซ์กับคลูนีย์ในเนื้อเรื่อง ด้านการเมือง ความสัมพันธ์ระหว่าง บิล คลินตัน และอัล กอร์ ก็ยังถือว่าเป็นโบรแมนซ์ในขั้นต้น ความสัมพันธ์ระหว่าง จอร์จ ดับเบิลยู. บุช กับอดีตโฆษกรัฐบาล สก็อตต์ แม็กเคลแลน ที่แม็กเคลแลนพูดในหนังสือ What Happened ไว้ว่า "the tale of one long, failed bromance". และการเปิดตัวในออนทาริโอและควิเบก ดัลทัน แม็กกินทีและฌอง ชาเรสต์ ก็ถูกอธิบายว่า "เป็นการแตกหน่อโบรแมนซ์" โบรดี เจนเนอร์ ในรายการเรียลลิตี้ทางช่องเอ็มทีวี รายการ The Hills สนทนาให้หัวข้อเกี่ยวกับโบรแมนซ์ในความสัมพันธ์ของเพื่อนร่วมแสดง ของจัสทิน บ็อบบี และสเปนเซอร์ แพร็ตต์ และเขาก็ได้มีซีรีส์ของตัวเองทางเอ็มทีวีเช่นกัน ที่ชื่อ Bromance ออกฉาย 29 ธันวาคม ค.ศ. 2008 เป็นเหมือนรายการเรียลลิตี้ในลักษณะเดทอื่น ที่มี 6 ตอน มีการนำเสนอเกี่ยวกับเจนเนอร์หาผู้เข้าแข่งขันที่จะเป็นส่วนหนึ่งของผู้ติดตามของเขา ในปี ค.ศ. 2008 มีภาพยนตร์เกี่ยวกับโบรแมนซ์เรื่อง Pineapple Express ที่แสดงความสัมพันธ์ของชายกับชายอย่างใกล้ชิดกัน ในปี 2009 มีภาพยนตร์โรแมนติกคอเมดี้เกี่ยวข้องกับเรื่องโบรแมนซ์ ชื่อเรื่อง I Love You, Man ที่นำแสดงโดยพอล รัดด์และเจสัน ซีกัลโบรแมนซ์ระหว่างเกย์กับชายแท้ โบรแมนซ์ระหว่างเกย์กับชายแท้. ในขณะที่ความหมายโดยทั่วไปจะอธิบายถึงความสัมพันธ์ระหว่างชายแท้ แต่ก็มีความสัมพันธ์ระหว่าง เกย์และชายแท้ ก็ถูกตั้งข้อสงสัยเกี่ยวกับโบรแมนซ์เช่นกัน อย่างเช่น ความสัมพันธ์ เกย์-ชายแท้ โบรแมนซ์ (บางครั้งอาจเรียก โฮโมแมนซ์ หรือ โฮโบรแมนซ์) ของคู่ รอนนีย์ โครเอลล์ และเบน ดิเชียร่า จากรายการเรียลลิตี้ทางช่องบราโว่ที่ชื่อ Make Me a Supermodel ที่ทั้งคู่มีชื่อเล่นว่า "Bronnie" และในความสัมพันธ์ในรายการ ของชาร์ลีย์ เฮร์สเชล และมาร์คัส เลห์แมน</doc>
