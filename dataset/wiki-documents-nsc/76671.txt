<doc id="76671" url="https://th.wikipedia.org/wiki?curid=76671" title="แกะรอยคอรัปชั่น">แกะรอยคอรัปชั่น แกะรอยคอรัปชั่น เป็นชื่อรายการโทรทัศน์ทางสถานีวิทยุโทรทัศน์กองทัพบกช่อง 5 ออกอากาศทุกวันเสาร์และวันอาทิตย์เวลา 19:30 - 20:00 น. ผู้ดำเนินรายการหลักคือ นายแก้วสรร อติโพธิ เริ่มออกรายการครั้งแรกในวันเสาร์ที่ 10 มีนาคม พ.ศ. 2550 รายการ "แกะรอยคอรัปชั่น" จะเน้นให้ประชาชนเห็นถึงปัญหาการทุจริตคอรัปชั่น มีจุดมุ่งหมายเพื่อแสดงให้ประชาชนเห็นว่ามีช่องทางในการคอรัปชั่นมาก รายการจะนำเสนอถึงปัญหาการคอรัปชั่นในประเทศไทย เช่น โครงการเทิร์นคีย์ ซึ่งถือเป็นโครงการที่มีการเปิดช่องทางให้มีการคอรัปชั่นโกงกิน ทั้งนี้เพื่อให้ประชาชนได้รับความรู้เกี่ยวกับการคอรัปชั่นที่ดำรงอยู่ในสังคมไทยมาโดยตลอด</doc>
