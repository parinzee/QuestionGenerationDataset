<doc id="96928" url="https://th.wikipedia.org/wiki?curid=96928" title="พริสมาทอยด์">พริสมาทอยด์ พริสมาทอยด์ () หมายถึงทรงหลายหน้า (polyhedron) ที่จุดยอด (vertex) ทุกจุดเรียงกันอยู่บนระนาบสองระนาบที่ขนานกัน และพริสมาทอยด์ที่มีจำนวนจุดยอดบนระนาบเท่ากับทั้งสองระนาบ จะเรียกอีกอย่างว่า พริสมอยด์ (prismoid) ปริมาตรของพริสมาทอยด์ V สามารถหาได้จาก formula_1 เมื่อ1. A และ A คือพื้นที่ผิวของหน้าบนระนาบที่ขนานกัน 2. A คือพื้นที่บนหน้าตัดของพริสมาทอยด์ ในตำแหน่งกึ่งกลางของระนาบที่ขนานกัน 3. h คือความสูงของพริสมาทอยด์ สำหรับพื้นที่ผิวทั้งหมดของพริสมาทอยด์นั้นไม่แน่นอน ขึ้นอยู่กับรูปร่างของแต่ละหน้าเป็นกรณีไปประเภทของพริสมาทอยด์ประเภทของพริสมาทอยด์. - พีระมิด (pyramid) ระนาบข้างหนึ่งของพริสมาทอยด์เป็นจุดจุดเดียว - ทรงลิ่ม (wedge) ระนาบข้างหนึ่งของพริสมาทอยด์เป็นจุด 2 จุด - ปริซึม (prism) รูปหลายเหลี่ยมบนระนาบทั้งสองสามารถเข้ากันได้ (หรือเหมือนกัน) และเชื่อมต่อด้วยรูปสี่เหลี่ยมมุมฉากหรือด้านขนาน - แอนติปริซึม (antiprism) รูปหลายเหลี่ยมบนระนาบทั้งสองสามารถเข้ากันได้ (หรือเหมือนกัน) และเชื่อมต่อด้วยการสลับฟันปลาเป็นรูปสามเหลี่ยม - แอนติปริซึมไขว้ (crossed antiprism) - คิวโพลา (cupola) จำนวนจุดบนรูปหลายเหลี่ยมบนระนาบข้างหนึ่งเป็นสองเท่าของอีกด้านหนึ่ง และเชื่อมต่อด้วยรูปสี่เหลี่ยมสลับกับรูปสามเหลี่ยม - ฟรัสตัม (frustum) ได้มาจากการตัดมุมยอดของพีระมิดให้ขนานกับฐาน - พริสมาทอยด์ที่มีหน้าเป็นรูปสี่เหลี่ยมจำนวน 6 หน้า1. ทรงสี่เหลี่ยมด้านขนาน (parallelepiped) 2. ทรงสี่เหลี่ยมขนมเปียกปูน (rhombohedron) 3. เทรปโซฮีดรอนสามเหลี่ยม (trigonal trapezohedron) 4. ทรงสี่เหลี่ยมมุมฉาก (cuboid) 5. ทรงลูกบาศก์ (cube) 6. ฟรัสตัมสี่เหลี่ยม (quadrilateral frustum)</doc>
