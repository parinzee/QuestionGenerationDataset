<doc id="58173" url="https://th.wikipedia.org/wiki?curid=58173" title="ซีซันส์เชนจ์ เพราะอากาศเปลี่ยนแปลงบ่อย">ซีซันส์เชนจ์ เพราะอากาศเปลี่ยนแปลงบ่อย ซีซันส์เชนจ์ เพราะอากาศเปลี่ยนแปลงบ่อย (Seasons Change เพราะอากาศเปลี่ยนแปลงบ่อย) เป็นภาพยนตร์ไทย เรื่องราวเกี่ยวกับความสัมพันธ์ของเด็กวัยรุ่น 3 คน ในช่วงระยะเวลาหนึ่งปี ที่ วิทยาลัยดุริยางคศิลป์ มหาวิทยาลัยมหิดล โดยเปรียบเทียบกับฤดูกาลที่เปลี่ยนไป ภาพยนตร์เรื่องนี้ กำกับโดย นิธิวัฒน์ ธราธร และเข้าฉาย เมื่อวันที่ 31 สิงหาคม พ.ศ. 2549นักแสดงนักแสดง. - วิทวัส สิงห์ลำพอง รับบท ป้อม ชาตรี ธราธร : มือกลองฝีมือฉกาจ ในวง ASS-HO-LE และนักดนตรีกลองทิมปานีวงเรียนดนตรีคลาสสิก - ชุติมา ทีปะนาถ รับบท อ้อม ศรัญญา วิวัฒนานนท์พงษ์ : สาวมือฉาบประจำวงคลาสสิกและประพันธ์เพลง ลูกของเพื่อนพ่อป้อม - ยุวนาถ อาระยานิมิตสกุล รับบท ดาว ดุจดาว อาระยานิมิตสกุล : นักไวโอลิน ผู้เก่งกาจ จบ ม.ต้น จากโรงเรียนเดียวกับป้อม - รัชชุ สุระจรัส รับบท เฉด : มือกีตาร์จอมเฮฮา ในวง ASS-HO-LE - เฉลิมพล ตันติ์ทวิสุทธิ์ รับบท ฉัตร : มือเบสจอมกวน ในวง ASS-HO-LE - ปาณิสรา พิมพ์ปรุ รับบท อ.โรซี่ : อาจารย์สอนดนตรีคลาสสิก เป็นคนรักของอ. จิทาโร่ - คาซุกิ ยาโนะ รับบท อ.จิทาโระ : อาจารย์สอนเครื่องเคาะจังหวะ คู่ซี้ของป้อมเนื้อเรื่องย่อ เนื้อเรื่องย่อ. หลังจากจบมัธยมต้นแล้ว ป้อม ตัดสินใจสมัครเข้าเรียนมัธยมปลาย ที่ วิทยาลัยดุริยางคศิลป์ มหาวิทยาลัยมหิดล สาขาเตรียมดนตรี เพราะต้องการอยู่ใกล้กับ ดาว เด็กสาวจากโรงเรียนเดียวกัน ที่เขาแอบหลงรัก ในขณะที่พ่อของป้อมเข้าใจว่า ลูกชายเรียนสาขาเตรียมแพทยศาสตร์ โดยที่ป้อมเองก็ไม่กล้าบอกความจริง เนื่องจากพ่อของป้อมเห็นว่า ดนตรีเป็นวิชาชีพที่ไม่มั่นคง ขณะเดียวกัน ป้อมก็ได้พบกับ อ้อม ลูกสาวของเพื่อนพ่อ ที่ถึงแม้ด้านปฏิบัติจะไม่เอาไหน แต่ความรู้ด้านทฤษฏีดนตรีเป็นเลิศ และสอบเข้าที่วิทยาลัยฯ เช่นกัน เมื่อทราบเรื่อง อ้อมก็เข้าใจว่า ป้อมรักดนตรีเหมือนกัน จึงสัญญาจะช่วยป้อมเก็บความลับ ถึงแม้จะตามผู้หญิงที่แอบรักมาเรียน แต่ป้อมกลับค้นพบว่า ตัวเขามีพรสวรรค์ในการตีกลองชุดที่เป็นเลิศ ทำให้ เฉด และ ฉัตร สองหนุ่ม ผู้กำลังมองหามือกลอง ให้กับวงดนตรีของตัวเอง เลือกป้อมเข้าร่วมวง เพื่อเข้าประกวด การแข่งขันวงดนตรี ฮอทเวฟมิวสิคอวอร์ด โดยตั้งชื่อวงว่า Ass-Ho-Le (แอสโฮลี่) นอกจากนี้ ฝีมือการตีกลองของป้อม ยังไปเข้าตา จิทาโร่ อาจารย์ชาวญี่ปุ่น ผู้สอนเครื่องดนตรีประกอบจังหวะ (เพอร์คัชชัน) อาจารย์จิทาโร่ จึงมักจะเรียกใช้ป้อม ให้มาช่วยทำวิทยานิพนธ์ของเขาอยู่เสมอ อย่างไรก็ตาม ป้อมกลับเลือกสมัครเป็นมือกลองทิมปะนี ในวงออร์เคสตราของโรงเรียนแทน เพราะต้องการอยู่ใกล้ชิดดาว ซึ่งเป็นมือไวโอลินของวง ส่วนอ้อม ซึ่งเคยเป็นมือไวโอลินเช่นกัน ต้องเปลี่ยนไปเล่นฉาบแทน เนื่องจาก ฝีมือการเล่นเครื่องดนตรีอื่นไม่เอาไหนจริงๆ เนื่องจาก วงออร์เคสตรา ใช้การเคาะจังหวะด้วยกลองไม่มาก ป้อมจึงต้องรออย่างเบื่อหน่าย กว่าจะถึงช่วงเล่นของตนแต่ละครั้ง ต่างกับอ้อม ที่มีความสุขกับดนตรี แม้ทั้งเพลงจะได้เล่นน้อยมาก ป้อมจึงเริ่มนึกถึงความรู้สึกของตนเอง ที่เปลี่ยนแปลงไปมาอยู่เสมอ ทั้งเรื่องดนตรี การเรียน ความรัก และชีวิตของตนในอนาคต ราวกับอากาศที่เปลี่ยนแปลงบ่อยทีมงานทีมงาน. - รศ.ดร.สุกรี เจริญสุข ผู้อำนวยการ วิทยาลัยดุริยางคศิลป์ มหาวิทยาลัยมหิดล - ที่ปรึกษา - ชีวิน โกสิยพงษ์ (บอยด์) นักแต่งเพลง - เอื้อเฟื้อเพลง “ฤดูที่แตกต่าง” (Seasons Change) เพื่อประกอบภาพยนตร์ - นิธิวัฒน์ ธราธร (ต้น 365 ฟิล์ม) - กำกับการแสดง / เขียนบท / ลำดับภาพ - จิระ มะลิกุล - อำนวยการสร้าง - อมราพร แผ่นดินทอง - เขียนบท - รสสุคนธ์ กองเกตุ (เงาะ) - คัดเลือกนักแสดง / แอคติ้งโค้ช - ต่อตระกูล ใบเงิน (ต่อ) มือกลอง วงดนตรี ซิลลี่ ฟูลส์ - ผู้ฝึกสอนกลองให้แก่วิทวัส - หง่าว ศิริรัตนพันธ - ดนตรีประกอบเพลง Weather Dance เรียบเรียงเพลง “ฤดูที่แตกต่าง” (Seasons Change) และผู้ควบคุมดนตรีในส่วนเพลงคลาสสิกwww.musicbyboonrut.com - ประทีป สุพรรณโรจน์ และ Gudni Emilsen - ผู้อำนวยเพลง (conductor) ในส่วนเพลงคลาสสิก - GTH และ สถานีวิทยุโทรทัศน์กองทัพบกช่อง 7 - ผู้สร้างภาพยนตร์เกร็ดจากภาพยนตร์เกร็ดจากภาพยนตร์. - เพลงฤดูที่แตกต่าง ที่ขับร้องโดยนภ พรชำนิ เป็นแรงบันดาลใจ ในการตั้งชื่อภาพยนตร์เรื่องนี้ - ชาตรี ธราธร เป็นชื่อจริงของตัวละครป้อมในเรื่อง มีที่มาจาก ชื่อวงชาตรี ที่มีชื่อเสียงในอดีต ส่วนนามสกุลเป็นของผู้กำกับฯ ส่วนชื่อเล่น มาจาก ศิลปินในดวงใจของผู้กำกับ คือ อัสนี โชติกุล - ศรัญญา วิวัฒนานนท์พงศ์ เป็นชื่อจริงของตัวละครอ้อมในเรื่อง ส่วนนามสกุลเป็นของ ประเสริฐ วิวัฒนานนท์พงศ์ ผู้อำนวยการสร้าง (ซึ่งเป็นชื่อของคุณหมอประเสริฐ คุณพ่อของอ้อมในเรื่องนั่นเอง) - นอกจากนั้น คุณพ่อของผู้แสดงเป็นหมอประเสริฐ ก็ชื่อประเสริฐ โดยบังเอิญ - ดุจดาว อาระยานิมิตสกุล เป็นชื่อจริงของตัวละครดาวในเรื่อง และยังเป็นนามสกุลจริงของนาถ ที่เล่นเป็นดาวในเรื่องอีกด้วย - ป้อม และ ดาว จบชั้นมัธยมศึกษาตอนต้น จาก โรงเรียนบดินทรเดชา (สิงห์ สิงหเสนี) หรือ บ.ด. - ยงยุทธ ธราธร (พ่อของป้อม) มาจากชื่อ ยงยุทธ ทองกองทุน ผู้อำนวยการสร้าง - ในเรื่องนี้ อัสนี โชติกุล แสดงเป็นตัวเอง ซึ่งเป็นเจ้าของค่ายเพลง และศิลปินนักร้องชื่อดัง - ทั้ง อาจารย์สุกรี และ บอยด์ ต่างก็รับเชิญมาร่วมแสดง เป็นผู้ชมการแสดงดนตรี ในตอนท้ายของเรื่อง - บทรับเชิญของทีมงาน (cameo)- จิระ มะลิกุล - ภารโรง - พงศ์นรินทร์ อุลิศ - อาจารย์สอนลำดับฟิโบนัชชี - อมราพร แผ่นดินทอง - ลูกค้าซื้อกระดาษชำระ (ในเครดิต ระบุว่าเป็น "ลูกค้าวันปีใหม่") - ยงยุทธ ทองกองทุน - ลูกค้าซื้อกระดาษชำระ - รสสุคนธ์ กองเกตุ, สุธี เหมือนวาจา (ออกแบบเครื่องแต่งกาย) - กรรมการออดิชัน - นิธิวัฒน์ ธราธร, วิทยา ทองอยู่ยง, วิชชา โกจิ๋ว, คมกฤษ ตรีวิมล, อดิสรณ์ ตรีสิริเกษม, ทรงยศ สุขมากอนันต์ - วงกลองยาว - เชื่อกันว่า ข้างๆ ร้านยงยุทธพาณิชย์ เป็นห้องน้ำ เพราะมีแต่ลูกค้ามาซื้อกระดาษชำระ - ชื่อวง Ass-Ho-Le มาจากโฆษณาในหนังสือพิมพ์ ที่เฉดฉีกมา ซึ่งอ่านว่า Ass Hole (แอส โฮล) แต่ป้อมกลับอ่านว่า แอส โฮ ลี่ ซึ่งเฉดและฉัตรชอบ จึงใช้ชื่อนี้เป็นชื่อวง - ในเรื่อง วง Ass-Ho-Le ที่มีมือกลองคนใหม่มาแทนป้อม ได้รับรางวัลชนะเลิศ ในการประกวด ฮอทเวฟมิวสิคอวอร์ด - ฉากที่อ้อมตีฉาบซ้ำหลายๆ ครั้ง แล้ววิ่งออกจากห้อง เป็นฉากเทคเดียว ที่นักแสดงอื่น ไม่ทราบล่วงหน้าเลยว่า จะมีการตีฉาบผิดจังหวะ นอกจากอ้อม (ต่าย) และป้อม (บอล) เท่านั้น - ผู้หญิงที่เป็นพนักงานต้อนรับเข้างานคอนเสิร์ต เป็นคนๆเดียวกับ คนที่ต้อนรับเข้างานแต่งงานในเรื่องแฟนฉัน - ดนตรีคลาสสิกที่ปรากฏในภาพยนตร์ ได้แก่- บทเพลงสี่ฤดู (Le Quattro Stagioni - The Four Seasons) ของ อันโตนีโอ วีวัลดี - ไวโอลินคอนแซร์โต ในบันไดเสียง อี ไมเนอร์ ของ เฟลิกซ์ เมนเดลซอห์น - ซิมโฟนีหมายเลขห้า ของ ลุดวิจ ฟาน เบโทเฟิน - Weather Dance เป็นเพลงใหม่ที่ประพันธ์โดยบุญรัตน์ ศิริรัตนพันธ (หง่าว) อดีตสมาชิกวงฟองน้ำ - ดนตรีคลาสสิกในเรื่อง บรรเลงโดยวง Dr. Sax Chamber Orchestra วงดนตรีเยาวชน ของ วิทยาลัยดุริยางคศิลป์ - กลองชุดที่ใช้ในฉากที่ป้อมสอบปฏิบัติกลอง เป็นกลองยี่ห้อ Pearl และ ฉาบยี่ห้อ Zildjianรางวัลมีเดีย มีเดีย. บทเพลงสี่ฤดู ไวโอลินคอนแซร์โต ในบันไดเสียง อี ไมเนอร์ โอปุส 64 ของ Felix Mendelssohn ซิมโฟนีหมายเลขห้า ในบันไดเสียง ซี ไมเนอร์ ของ Ludwig van Beethovenดีวีดี และ วีซีดี ดีวีดี และ วีซีดี. ดีวีดี และ วีซีดี ที่ผลิตออกจำหน่าย มี 3 รูปแบบ ได้แก่- วีซีดี ประกอบด้วย แผ่นวีซีดีภาพยนตร์ โดยมีปฏิทิน ประจำปี พ.ศ. 2550 แถมบนปก - ดีวีดี รูปแบบธรรมดา ประกอบด้วย ดีวีดี-9 จำนวน 2 แผ่น เป็น ภาพยนตร์ 1 แผ่น และ Special Features อีก 1 แผ่น - ดีวีดี รูปแบบจำกัดจำนวน (Limited Edition) จำนวนทั้งหมด 5,999 ชุด จะมีของเพิ่มเติมจากรูปแบบธรรมดา คือมี กล่องแบบหมุนจากแกนกลาง แฟ้มสำหรับบรรจุแผ่นดีวีดี โปสการ์ด และ ซีดีเพลงประกอบภาพยนตร์ เนื่องในโอกาสครบรอบ 7 ปี GTH ได้มีการรวมภาพยนตร์เรื่องนี้ เป็น1 ใน 7 ของชุดภาพยนตร์รัก ของค่าย GTH ด้วย (GTH 7 Love Collection)</doc>
