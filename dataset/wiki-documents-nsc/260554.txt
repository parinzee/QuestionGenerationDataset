<doc id="260554" url="https://th.wikipedia.org/wiki?curid=260554" title="เลตอิตบี">เลตอิตบี เลตอิตบี () เป็นผลงานสตูดิโออัลบั้มชุดที่ 12 และเป็นสตูดิโอลำดับสุดท้ายของวงร็อกอังกฤษ เดอะบีตเทิลส์ ออกขายเมื่อวันที่ 8 พฤษภาคม ค.ศ. 1970 ภายใต้สังกัดแอปเปิล หลังจากนั้นไม่นานวงได้ประกาศแยกวง เพลงส่วนใหญ่ในอัลบั้ม เลตอิตบี บันทึกเสียงเดือนมกราคม 1969 ก่อนที่จะบันทึกเสียงและออกอัลบั้ม Abbey Road เสียอีก แต่ด้วยเหตุผลบางประการจึงไม่ได้ออก นักวิจารณ์และแฟนบางคนอย่าง มาร์ก เลวิสโอห์น แย้งว่า Abbey Road ควรจะถือว่าเป็นอัลบั้มชุดสุดท้ายของวง เลตอิตบี เดิมตั้งใจไว้ว่าจะออกก่อนอัลบั้ม Abbey Road แต่แล้วกลางปี 1969 ตั้งชื่อไว้ว่า Get Back แต่เนื่องจากเดอะบีตเทิลส์ไม่พอใจกับผลงานอัลบั้มนี้ ที่มิกซ์และรวบรวมโดยกลีน จอห์นส แล้วเวอร์ชันใหม่ที่สร้างสรรค์จากเทปสตูดิโอโดยฟิล สเปกเตอร์ในปี 1970 จนออกมาในชุด เลตอิตบี ในที่สุด อัลบั้มนี้ยังถือเป็นเพลงประกอบภาพยนตร์ในภาพยนตร์ชื่อเดียวกันในปี 1970 ที่เป็นภาพยนตร์สารคดีของวงในระหว่างการซ้อมและการบันทึกเสียง ขณะที่ 2 เพลงที่ออกมาก่อนคือ "Get Back" และ "Let It Be" ก็ถูกรีมิกซ์ใหม่โดยสเป็กเตอร์ในการออกอัลบั้มชุดนี้ ถึงแม้อัลบั้มชุดได้เสียงวิจารณ์ด้านลบจากนิตยสารโรลลิงสโตนในปีนั้นที่ออก แต่เมื่อเวลาผ่านไปอัลบั้มนี้ก็ติดอยู่ในอันดับ 86 ของนิตยสารดังกล่าวในหัวข้อ 500 อัลบั้มยอดเยี่ยมตลอดกาลในปี 2003</doc>
