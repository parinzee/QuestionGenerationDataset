<doc id="180054" url="https://th.wikipedia.org/wiki?curid=180054" title="เจ้าดวงเดือน ณ เชียงใหม่">เจ้าดวงเดือน ณ เชียงใหม่ เจ้าดวงเดือน ณ เชียงใหม่ เป็นที่รู้จักในนาม เจ้ายาย (22 พฤษภาคม 2472) เป็นเจ้านายฝ่ายเหนือและนักสังคมสงเคราะห์ชาวไทย ปัจจุบันดำรงตำแหน่งเป็นประธานสภาวัฒนธรรมจังหวัดเชียงใหม่ประวัติ ประวัติ. เจ้าดวงเดือน ณ เชียงใหม่ เกิดในวันวิสาขบูชา หรือวันเพ็ญเดือนหก จึงได้ชื่อว่า "ดวงเดือน" เป็นบุตรคนที่สามจากทั้งหมดสี่คนของเจ้าราชภาคินัย (เมืองชื่น ณ เชียงใหม่) กับหม่อมจันทร์เทพ ณ เชียงใหม่ มีพี่น้อง คือ เจ้าอาทิตย์ เจ้านิภาพันธุ์ และเจ้าประเวศ ณ เชียงใหม่ เจ้าดวงเดือนได้รับการเลี้ยงดูจากเจ้าบัวทิพย์ ณ เชียงใหม่ ซึ่งเป็นภรรยาของเจ้าเมืองชื่นผู้บิดา โดยได้รับการอบรมอย่างเคร่งครัดด้านการเรือน การทำอาหาร การทำยาสมุนไพร และการฟ้อนรำทำเพลงเพื่อต้อนรับอาคันตุกะ และได้รับการศึกษาจากโรงเรียนเรยีนาเชลีวิทยาลัย (ป.1-3) โรงเรียนวัฒโนทัยนอก ปัจจุบันคือ โรงเรียนคำเที่ยงอนุสรณ์ (ป.4-ม.3) โรงเรียนวัฒโนทัยพายัพ (ม.4-5) และโรงเรียนดาราวิทยาลัย (ม.6) ขณะอายุราว 18-19 ปี เจ้าดวงเดือนสมรสกับพิรุณ อินทราวุธ อดีตสมาชิกสภาผู้แทนราษฎรจังหวัดเชียงใหม่ มีบุตร-ธิดา 4 คน คือ1. ภาคินี อัทธพินิจ (น้ำอ้อย) สมรสกับนายสัตวแพทย์ พีระ อัทธพินิจ มีบุตรด้วยกันสามคน 2. ภาคินัย ณ เชียงใหม่ (น้ำผึ้ง) 3. เดือนเพ็ญ ภวัครานนท์ (น้ำมิ้น) ผู้บริหารธนาคารกสิกรไทย สมรสกับประสิทธิ์ ภวัครานนท์ มีธิดาสองคน 4. พ-วงเดือน ยนตรรักษ์ (น้ำตาล) สมรสกับณัฐ ยนตรรักษ์ มีบุตรสามคนการทำงาน การทำงาน. เจ้าดวงเดือน สอบเข้าเป็นผู้พิพากษาสมทบศาลคดีเด็กและเยาวชน ได้ในปี พ.ศ. 2513 นับเป็นสตรีคนแรกของภาคเหนือที่ได้ทำหน้าที่นี้ และเป็นบรรณาธิการหนังสือพิมพ์เสียงเชียงใหม่ ทั้งเป็นนักจัดรายการวิทยุ ที่ต่อมาได้รับเลือกเป็นสมาชิกสภานิติบัญญัติแห่งชาติผลงานและตำแหน่งผลงานและตำแหน่ง. 1. เป็นผู้เริ่มโครงการอนุรักษ์วัฒนธรรมและสิ่งแวดล้อม 2. ผู้เริ่มจัดงานไม้ดอกไม้ประดับ หรือ งานบุปผาชาติ ร่วมกับการท่องเที่ยวแห่งประเทศไทยและเกษตรจังหวัดเชียงใหม่ยุคนั้น ซึ่งงานนี้ได้ยืนยาวมาจนถึงปัจจุบัน 3. สมาชิกสภานิติบัญญัติแห่งชาติ นับเป็นสตรีเพียงคนเดียวในยุคนั้นที่เป็นตัวแทนสตรี ส่วนภูมิภาคนอกนครหลวงของประเทศ 4. ผู้พิพากษาสมทบศาลคดีเด็กและเยาวชนจังหวัดเชียงใหม่ โดยเป็นสตรีคนแรกที่นั่งบัลลังก์ในฐานะตุลาการในศาลคดีเด็กและเยาวชนจังหวัดเชียงใหม่ 5. กรรมการกลางของชาติในโครงการแผ่นดินธรรมแผ่นดินทอง 6. ผู้อำนวยการสำนักงานสมาคมวางแผนครอบครัวแห่งประเทศไทยภาคเหนือ 7. ประธานประสานงานส่วนภูมิภาคของสภาสังคมสงเคราะห์ ภาค 5 8. นายกสมาคมศิษย์เก่าโรงเรียนวัฒโนทัยพายัพ 16 ปี 9. ประธานชมรมไม้ดอกไม้ประดับคนแรกของเชียงใหม่ 10. อุปนายกพุทธสมาคมเชียงใหม่ 11. อุปนายกสมาคมหนังสือพิมพ์ ภาคเหนือ 12. อุปนายกสมาคมหนังสือพิมพ์ส่วน ภูมิภาค 13. นักหนังสือพิมพ์ อดีตเจ้าของ และบรรณาธิการหนังสือพิมพ์ “เสียงเชียงใหม่” 14. นักจัดรายการวิทยุที่ได้รับเหรียญ VOICE OF AMERICA (V.O.A) 15. กรรมการเหล่ากาชาดจังหวัดเชียงใหม่ 16. เลขานุการสมาคมสตรีศรีลานนาไทย 17. ประธานสภาวัฒนธรรมคนแรกของเชียงใหม่และคนแรกของประเทศไทย 18. ประธานกรรมการที่ปรึกษามูลนิธิเจ้าดวงเดือน ณ เชียงใหม่ 19. ประธานกรรมการที่ปรึกษากิตติมศักดิ์ชมรมสืบสานศิลปวัฒนธรรมเขลางค์ จังหวัดลำปาง 20. ประธานที่ปรึกษากิตติมศักดิ์เครือข่ายสังคมสร้างสรรค์ 21. ที่ปรึกษากิตติมศักดิ์มูลนิธิกองทุนเพื่ออนุรักษ์ดอยอินทนนท์มูลนิธิเจ้าดวงเดือน ณ เชียงใหม่ มูลนิธิเจ้าดวงเดือน ณ เชียงใหม่. ในปี พ.ศ. 2558 ได้ดำเนินการจัดตั้งมูลนิธิเจ้าดวงเดือน ณ เชียงใหม่ ขึ้นโดยมีวัตถุประสงค์ดังนี้1. เพื่อยกย่องเชิดชูสถาบันชาติ ศาสนา และพระมหากษัตริย์ 2. เพื่อเป็นองค์กรแกนนำหลักในการจัดงานเชิดชูเกียรติในวันคล้ายวันเกิดของ เจ้าดวงเดือน ณ เชียงใหม่ วันที่ 22 พฤษภาคม ของทุกปี 3. เพื่อส่งเสริมและสนับสนุน กิจกรรมด้านศาสนา ศิลปวัฒนธรรม และผู้สูงอายุ 4. เพื่อส่งเสริมและสนับสนุนการศึกษา วิจัย ด้านศาสนา ศิลปวัฒนธรรม และผู้สูงอายุ 5. เพื่อยกย่องเชิดชูบุคคลและองค์กรที่มีผลงานดีเด่นเป็นประจักษ์ด้านศาสนา ศิลปวัฒนธรรม และผู้สูงอายุ 6. เพื่อปกป้องดูแลและเชิดชูกิจกรรมใดๆอันเกี่ยวเนื่องกับ เจ้าดวงเดือน ณ เชียงใหม่ 7. เพื่อดำเนินการสาธารณประโยชน์ หรือร่วมมือกับองค์กรการกุศลอื่นๆ เพื่อสาธารณประโยชน์ การจัดตั้งของมูลนิธิ ตามใบสำคัญแสดงการจดทะเบียนจัดตั้งมูลนิธิเมื่อวันที่ 30 กันยายน 2558 ในวาระเริ่มแรกมีคณะกรรมการดำเนินงาน ดังนี้ (ประธานมูลนิธิ) นายภาคินัย ณ เชียงใหม่ (รองประธานมูลนิธิ) นายวุฒิพงศ์ ถายะพิงค์ (กรรมการ) นายสายัญ เชื้อเจ็ดตน , นายโองการ ไชยองค์การ , นางสิริกุล อัศวินวงศ์ , นายพัธ ธ รังษี บรมวงศ์ไพศาล , นายการย์วิชญ์ วงษ์ทอง และ นายพงษ์เดช ณ ลำพูน ปัจจุบันมูลนิธิเจ้าดวงเดือน ณ เชียงใหม่ มี นายภาคินัย ณ เชียงใหม่ (ประธานมูลนิธิ) , นายวุฒิพงศ์ ถายะพิงค์ (รองประธานมูลนิธิ) มี นายพัธ ธ รังษี บรมวงศ์ไพศาล เป็น ผู้อำนวยการฝ่ายแผนยุทธศาสตร์ และงานกิจกรรมมูลนิธิ , นายการย์วิชญ์ วงษ์ทอง , นายโองการ ไชยองค์การ , นางสิริกุล อัศวินวงศ์ และได้แต่งตั้งกรรมการขึ้นเพิ่มเติม รวมทั้งแต่งตั้งอนุกรรมการมูลนิธิ ตลอดจนสมาชิกมูลนิธิ เพื่อดำเนินงานตามวัตถุประสงค์ และเจตนารมณ์ของเจ้าดวงเดือน ณ เชียงใหม่เครื่องราชอิสริยาภรณ์ลำดับสาแหรก</doc>
