<doc id="555220" url="https://th.wikipedia.org/wiki?curid=555220" title="ยายา ซาโนโก">ยายา ซาโนโก ยายา ซาโนโก (; เกิดเมื่อวันที่ 27 มกราคม ค.ศ. 1993) เป็นนักฟุตบอลชาวฝรั่งเศส ปัจจุบันได้ลงเล่นให้กับตูลูซ ในลีกเอิง ฝรั่งเสส โดยย้ายมาจากอาร์เซนอล ในพรีเมียร์ลีก โดยเล่นในตำแหน่งกองหน้าตัวเป้า และทีมชาติฝรั่งเศส ในชุดเยาวชนอายุไม่เกิน 16, 17, 19, 20 และ 21 ปี ในการแข่งขันรายการเอมิเรตส์คัพ 2014 ซึ่งเป็นการแข่งขัดนัดอุ่นเครื่องก่อนที่จะเปิดฤดูกาล 2014–15 ในนัดที่อาร์เซนอล พบกับ เบนฟิกา ที่สนามเอมิเรตส์สเตเดียม ซาโนโกยิงประตูให้กับอาร์เซนอลได้ถึง 4 ประตูด้วยกัน ทำให้อาร์เซนอลเอาชนะไปได้ 5–1 ซาโนโก ยิงให้อาร์เซนอลได้เป็นครั้งแรกในการแข่งขันจริง ในรายการยูฟ่าแชมเปียนส์ลีกฤดูกาล 2014–15 ในรอบ 32 ทีม ที่อาร์เซนอลพบกับ โบรุสเซียดอร์ทมุนด์ ของเยอรมนี ที่สนามเอมิเรตส์สเตเดียม โดยเป็นผู้ยิงให้ทีมขึ้นนำในนาทีที่ 2 และจบลงด้วยชัยชนะของอาร์เซนอลไป 2–0 ในต้นปี ค.ศ. 2015 ซาโนโกได้ย้ายไปเล่นให้กับ คริสตัลพาเลซ ในแบบยืมตัวจนจบฤดูกาล และลงเล่นทันทีในพรีเมียร์ลีกนัดที่ 22 ของฤดูกาล ที่คริสตัลพาเลซเป็นฝ่ายเอาชนะ เบิร์นลีย์ ไปได้ 2–3 ที่สนามเทิร์ฟมัวร์ โดยซาโนโกได้รับใบเหลืองในนาทีที่ 75 ซาโนโกยิงประตูแรกให้กับคริสตัลพาเลซ ในรายการเอฟเอคัพรอบ 4 ที่คริสตัลพาเลซพบกับ เซาแทมป์ตัน ที่สนามเซนต์แมรีส์สเตเดียม ผลการแข่งขัน คริสตัลพาเลซชนะไป 2–3 โดยซาโนโกยิงได้ในนาทีที่ 21 และมีส่วนในการทำประตูแรกในนาทีที่ 11 เมื่อเป็นผู้ยิงจังหวะแรก แต่ไม่เป็นประตูเพราะติดการป้องกันของเฟรเซอร์ ฟอร์สเตอร์ ผู้รักษาประตูของเซาแทมป์ตัน และลูกฟุตบอลไปเข้าทางของมารวน ชามัก ซึ่งก็เป็นผู้เล่นเก่าของอาร์เซนอล ยิงเข้าประตูไป จากนั้นเมื่อจบฤดูกาล ซาโนโกก็ได้ย้ายไปเล่นให้กับอายักซ์อัมสเตอร์ดัม ในเอเรอดีวีซี ประเทศเนเธอร์แลนด์ ด้วยการยืมตัวเป็นระยะเวลา 1 ฤดูกาล และยืมตัวต่อไปยังชาร์ลตันแอธเลติก ยิงได้ทั้งสิ้น 3 ประตู หลังจบฤดูกาล 2016–17 ซาโนโกได้ย้ายไปยังตูลูซ ในลีกเอิง ด้วยสัญญา 3 ปี โดยตลอดเวลาที่เล่นให้กับอาร์เซนอลนั้น ในการแข่งขันจริง ซาโนโกยิงประตูได้แค่ประตูเดียว เป็นการยิงในรายการยูฟ่าแชมเปียนส์ลีก ฤดูกาล 2014–15 นัดที่พบกับโบรุสเซียดอร์ทมุนด์เท่านั้น</doc>
