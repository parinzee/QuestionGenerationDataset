<doc id="660856" url="https://th.wikipedia.org/wiki?curid=660856" title="Tabernaemontana orientalis">Tabernaemontana orientalis พุดกังหัน ชื่อวิทยาศาสตร์ : Tabernaemontana orientalis R.Br. ชื่อสามัญ : Pinwheel Jasmine วงศ์ : APOCYNACEAE วงศ์ย่อย : Rauvolfioideae สกุล : Tabernaemontana ลักษณะทางพฤกษศาสตร์ ลำต้น ไม้พุ่ม สูงตั้งแต่ 30-150 เซนติเมตร ลำต้นมีน้ำยางสีขาว ใบ ใบออกตรงข้าม แผ่นใบเป็นรูปหอกหัวกลับ สีเขียวเข้ม มันเงา ใบกว้าง 2-5 เซนติเมตร ยาว 2-10 เซนติเมตร ปลายใบยื่นเป็นติ่งแหลม ฐานใบแคบแหลม ขอบใบเรียบ ไม่มีหูใบ ใบมีน้ำยางสีขาว ดอก ดอกช่อสีขาว กลีบเลี้ยงเชื่อมติดกัน กลีบดอก 5 กลีบโคนเชื่อมติดกันเป็นหลอดรูปทรงกระบอกสีขาว ยาว 1.5-2.5 เกสรเพศผู้ 5 อัน ก้านชูบอับเรณูเชื่อมติดกันบนหลอดของกลีบดอก อับเรณูแยกจากกัน หลอดของกลีบดอกยาวประมาณ 2 เซนติเมตร เกสรเพศเมียมีก้านยาวประมาณ 1 เซนติเมตร มี 2 คาร์เพล รังไข่อยู่กึ่งกลาง ถิ่นกำเนิดและการกระจายพันธุ์ : ถิ่นกำเนิดในประเทศไทย พบกระจายในเขตร้อน ออกดอกตลอดปี ประโยชน์ : นิยมปลูกเป็นไม้ประดับ ดอกตูมนำมาร้อยมาลัย เป็นพืชที่มีคุณค่าทางเศรษฐกิจ</doc>
