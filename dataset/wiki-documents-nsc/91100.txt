<doc id="91100" url="https://th.wikipedia.org/wiki?curid=91100" title="เบลซ เดอะแคท">เบลซ เดอะแคท เบลซ เดอะแคท (; ) เป็นตัวละครสมมุติจากเกมชุดโซนิคเดอะเฮดจ์ฮ็อก เธอเป็นตัวละครสัตว์เลียนแบบมนุษย์ประเภทแมว ผู้สร้างเธอคือโซนิคทีม ปรากฏตัวครั้งแรกในเกมโซนิครัช และได้ปรากฏตัวในเกมอื่นๆของโซนิคอีกด้วย เบลซนั้นมาจากโลกอีกมิติหนึ่ง ซึ่งในโซนิครัช ดร.เอ็กแมนได้ร่วมมือกับเอ็กแมนเนกะในการแย่งชิงโซลเอเมอรัลด์ เบลซในฐานะที่เป็นผู้ปกป้องโซลเอเมอรัลด์เธอจึงตามดร.เอ็กแมนกลับมาที่โลกของพวกโซนิค ฐานะของเบลซนั้นในเว็บไซต์ภาษาอังกฤษของโซนิครัชระบุว่าเธอเป็นราชินี แต่ในเว็บไซต์ภาษาญี่ปุ่นได้ระบุว่าเธอเป็น 皇女 () ซึ่งแปลว่า เจ้าหญิง ซึ่งคาดว่าที่ภาษาอังกฤษระบุว่าเป็นราชินีนั้นคงเกิดจากความผิดพลาดในการแปล เบลซนั้นเป็นแมวดวงตาสีเหลือง อายุ 15 ปี สวมถุงมือและรองเท้าที่รูปร่างคล้ายกับของโซนิค ยกเว้นมีฝอยสีขาวบริเวณข้อมือและข้อเท้าและรองเท้าเป็นแบบส้นสูง เธอสวมเสื้อคลุมยาวสีม่วง มีรอบคอสีเหลืองและรอบเอวสีแดง สวมกางเกงรัดรูปสีขาว เธอมัดผมและอัญมณีสีแดงที่หน้าผากการปรากฏตัว การปรากฏตัว. เบลซปรากฏครั้งแรกในเกมโซนิครัช โดยปรากฏตัวมาในฐานะตัวละครที่สามารถเลือกเล่นได้คู่กับโซนิค เดอะเฮดจ์ฮ็อก ตัวของเธอนั้นมาจากโลกอีกมิติหนึ่ง ซึ่งเธอมาที่โลกของโซนิคได้เพราะเธอพยายามตามดร.เอ็กแมนซึ่งชิงโซลเอเมอรัลด์มาจากโลกของเธอ ในระหว่างการดำเนินเรื่องเธอปฏิเสธที่จะมีปฏิสัมพันธ์กับใครทั้งสิ้น จนกระทั่งเธอได้พบกับ ครีม เดอะแรบบิท ซึ่งตามติดเธอไปด้วย เบลซเห็นว่าตนไม่คุ้นกับโลกนี้จึงให้ครีมตามมาด้วยและทำให้ความสัมพันธ์ในฐานะคู่หูของทั้งสองดีขึ้นเรื่อยๆ กรณีเดียวกับโซนิคและ เทลส์ ในตอนท้ายของเกมด้วยความเชื่อมั่นจากทุกคน เธอได้ใช้พลังของโซลเอเมอรัลด์เปลี่ยนเธอเป็น "เบิร์นนิ่งเบลซ" ร่วมมือกับโซนิคในร่าง "ซูเปอร์โซนิค" เข้าปะทะกับดร.เอ็กแมนและเอ็กแมนเนกะ ซึ่งหลังจากที่ชนะแล้วเบลซตัดสินใจลาจากพวกโซนิค โดยทั้งสองจับมือกันและสัญญาว่าจะมาพบกันใหม่ เบลซได้กลับโลกของเธอขณะที่โลกทั้งสองค่อยๆกลับคืนสภาพปกติ ซึ่งเธอได้เข้าในความหมายที่แท้จริงของมิตรภาพ เบลซปรากฏตัวอีกครั้งในภาคต่อของโซนิครัช ในเกมโซนิครัชแอดเวนเจอร์ โดยในภาคนี้เบลซจะมีผู้ติดตามที่เป็นโคอาล่ามากับเธอด้วย โดยเบลซเดินทางมายังเซาธ์เธิร์นไอส์แลนด์เพื่อหยุดยั้งแผนการร้ายของของกัปตันวิสเกอร์และได้พบกับพวกโซนิคที่ฉากคอรัลเคฟ และเป็นการเปิดเผยเนื้อเรื่องว่าที่จริงแล้วโซนิคกับเทลส์นั้นได้ตกมาอยู่ที่โลกของเบลซ จากนั้นเบลซจะกลายเป็นตัวละครให้เลือกเล่นอีกคนหนึ่ง ซึ่งสามารถเลือกเล่นได้ก่อนเข้าด่านต่างๆ เบลซปรากฏตัวอีกครั้งในโซนิคเดอะเฮดจ์ฮ็อก (2006) โดยปรากฏตัวมาพร้อมกัน ซิลเวอร์ เดอะเฮดจ์ฮ็อก เข้าต่อสู้กับอบิลิสในอนาคต ในช่วงท้ายตอนของซิลเวอร์ เบลซตัดสินใจผนึกอบิลิสไว้ในตัวของเธอและให้ซิลเวอร์ใช้คาออสคอนโทรลผนึกเธอไว้ที่มิติอื่น แต่ซิลเวอร์ไม่ยอมทำทำให้เธอสูญเสียร่างกายและชีวิตไป แต่ทว่าต่อมาโซนิคและพรรคพวกสามารถทำลายอบิลิส, เมฟิลิสและโซลาริสจากอดีต, ปัจจุบันและอนาคตได้ ทำให้เหตุกาณ์ที่เบลซตายนั้นหายไปจากประวัติศาสตร์ของเกม จึงมีความเป็นไปได้ที่เบลซอาจจะยังมีชีวิตอยู่ นอกเหนือจากนั้นแล้วเบลซปรากฏตัวในเกมโซนิคริวัลส์ในฐานะการ์ดสะสมและโซนิคแอนด์เดอะซีเครทริงส์ในฐานะตัวละครในโหมดเล่นหลายคนอุปนิสัย อุปนิสัย. เพราะเบลซมาจากโลกอื่น เธอจึงเชื่อมั่นในหน้าที่ของเธอเหนือสิ่งอื่นใดและปฏิเสธที่จะมีปฏิสัมพันธ์กับผู้อื่น เธอเป็นคนที่ไม่ค่อยพูดและยิ้ม แต่ทว่าพอเธอได้พบกับครีม ทำให้นิสัยเธอเริ่มเปลี่ยนแปลงไปในระหว่างที่เกมดำเนินเรื่องความสามารถ ความสามารถ. โดยพื้นฐานแล้วความสามารถของเบลซคือไฟ เธอสามารถปล่อยไฟออกมาจากส่วนต่างๆของร่างกายที่อยู่นอกเสื้อผ้า เธอสามารถหมุนตัวเป็นพายุไฟ และสามารถสร้างพลังไอพ่นไว้ที่เท้าเพื่อใช้พุ่งตัวกลางอากาศหรือใช้ร่อนตัวลงสู่พื้นอย่างช้าๆ นอกจากนั้นแล้วเธอยังใช้กงเล็บในการโจมตีศัตรูด้วย มีความเป็นไปได้ว่าที่เธอต้องสวมเสื้อคลุมนั้นก็เพราะว่าร่างกายของเธอนั้นมีไฟตลอดเวลาและถ้าเธอถอดเสื้อคลุมออกเธอจะสามารถใช้พลังไฟได้อย่างเต็มที่ เธอสามารถเปลี่ยนร่างโดยใช้โซลเอเมอรัลด์ 7 เม็ดเช่นเดียวกับโซนิค โดยจะเปลี่ยนเป็นร่างที่ชื่อเบิร์นิ่งเบลซ ในร่างนี้เธอจะสามารถปล่อยลูกไฟออกมาจากมือได้ความสัมพันธ์กับตัวละครอื่น ความสัมพันธ์กับตัวละครอื่น. เบลซมาจากดาวดวงเดียวกับซิลเวอร์ เธอเป็นผู้ใช้ไฟและมักถูกแกล้งจากคนอื่นๆ มีเพียงซิลเวอร์เท่านั้นที่ยอมรับเธอและทำให้ทั้งสองเป็นเพื่อนกัน จนกระทั่งเธอสละตัวเองเพื่อผนึกอบิลิส อย่างไรก็ดีในเกมโซนิคริวัลส์ (ซึ่งเนื้อเรื่องเกิดหลังจากโซนิคเดอะเฮดจ์ฮ็อก (2006))ซิลเวอร์ไม่ได้กล่าวถึงเบลซ มีความเป็นไปได้ว่าทั้งสองอาจจะไม่เคยเจอกันซึ่งเป็นผลพวงมาจากการเปลี่ยนแปลงของกาลเวลาหรือซิลเวอร์อาจจะไม่อยากพูดถึงมันก็ได้ ในโซนิครัช เบลซได้พบกับครีมและได้สร้างสัมพันธ์กับครีมอย่างดี จนกระทั่งครีมถูกดร.เอ็กแมนจับตัวไป เธอจึงตัดสินใจรีบไปช่วยแสดงให้เห็นถึงความสัมพันธ์ของทั้งสองได้เป็นอย่างดี ในระหว่างที่ดำเนินเรื่อง ตัวละครหลายตัวได้แนะนำให้เบลซไปขอความช่วยเหลือจากโซนิค แต่เบลซไม่ต้องการพึ่งใครทั้งนั้น จนกระทั่งเธอได้มาปะทะกับโซนิคในฉากเดดไลน์ เธอจึงได้เข้าใจถึงความสำคัญของมิตรภาพ เธอยอมเปิดใจและให้โซนิคเข้ามาช่วยเหลือเธอ จนกระทั่งทั้งสองช่วยกันปราบดร.เอ็กแมนและเอ็กแมนเนกะและสัญญาว่าจะมาพบกันใหม่ในตอนท้ายของเกม</doc>
