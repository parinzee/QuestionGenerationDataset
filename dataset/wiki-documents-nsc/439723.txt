<doc id="439723" url="https://th.wikipedia.org/wiki?curid=439723" title="รักนี้ชั่วนิรันดร์">รักนี้ชั่วนิรันดร์ รักนี้ชั่วนิรันดร์ (ฮันกึล: 가을동화, คาอึล ดงฮวา) เป็นละครแนวรักโรแมนติก-ดราม่า ได้ออกอากาศทางสถานีโทรทัศน์KBS 2 ในประเทศเกาหลีใต้ ตั้งแต่วันที่ 18 กันยายน ถึง 7 พฤศจิกายน พ.ศ. 2543 ทุกวันจันทร์-อังคาร เวลา 21.55 น. มีจำนวน 16 ตอน กำกับโดย ยุนซอกโฮ เขียนบทโดย โอซูยุน ผลิตโดย ยุนฮองซิก สำหรับในประเทศไทยมีการนำเสนอทางช่องไอทีวี ออกอากาศ ทุกวันศุกร์ เวลา 21.30 น. - 22.30 น. ในปี พ.ศ. 2544 และรอบที่ 2 ทางช่อง 7 สี ออกอากาศทุกวันจันทร์-อังคาร เวลา 08.30 น. เริ่มวันจันทร์ที่ 2 มีนาคม ถึง วันอังคารที่ 7 เมษายน พ.ศ. 2552 ในปี พ.ศ. 2556 ทรูวิชั่นส์ได้ทำในรูปแบบละครไทย โดยมี อนันดา เอเวอร์ริ่งแฮม เป็นผู้กำกับโครงการ “TrueAsianSeries รักนี้ชั่วนิจนิรันดร์” มี เจษฎาภรณ์ ผลดี และ สุชาร์ มานะยิ่ง เป็นตัวเอกในเรื่องเรื่องย่อ เรื่องย่อ. มีเด็กหญิงสองคน ซึ่งเกิดในเดือนตุลาคม เธอทั้งสองคนเกิดวันเดียวกัน และมีที่อยู่อาศัยในละแวกเดียวกัน เรียนอยู่โรงเรียนเดียวกัน อุนโซ ซึ่งเป็นเด็กที่มีความสุขอยู่อย่างสุขสบาย พ่อของเธอเป็นศาสตราจารย์และมีพี่ชายที่แสนดีที่ชื่อ จุนโซ ซึ่งให้ความรักแก่เธอเหนือสิ่งอื่นใดในโลกนี้ ส่วนเด็กหญิงอีกคนหนึ่งชื่อ ชิเน่ เธออาศัยอยู่กับแม่ซึ่งเป็นหญิงหม้าย แม่เธอเลี้ยงชีพโดยเปิดร้านอาหารเล็กๆ ประทังชีวิตไปวันๆ วันหนึ่ง อยู่มาวันหนึ่ง เหตุการณ์ที่ไม่คาดฝันก็เกิดขึ้น เมื่อ อุนโซ เกิดอุบัติเหตุ เข้าโรงพยาบาลและต้องตรวจเลือดจึงรู้ความจริงว่า อุนโซ ไม่ไช่ลูกสาวที่แท้จริงของครอบครัวยุน โดยมีการสลับตัวกันกับเด็กหญิงอีกคนหนึ่ง ที่โรงพยาบาลตอนแรกเกิด ซึ่งเด็กหญิงคนนั้นก็คือ ชิเน่ คนที่ตกใจมากที่สุดเมื่อทราบเรื่องนี้คือ จุนโซ ซึ่งรักน้องสาวคนนี้มาก อุนโซ ต้องเผชิญกับชะตาชีวิตที่เปลี่ยนไป ส่วนชิเน่ ก็ได้เรียกร้องจากครอบครัวของเธอเป็นอย่างมากเพื่อชดเชย กับสิ่งที่เธอสูญเสียไป 14 ปี ครอบครัวยุน รู้สึกผิดที่ต้องส่งตัว อุนโซ กลับคืนไป และได้ย้ายครอบครัวไปอยู่ที่อเมริกา เวลาผ่านไปหลายปี ชิเน่ ได้กลับมาที่เกาหลี และได้งานทำเป็นผู้จัดการในโรงแรม ซึ่งเป็นโรงแรมเดียวกับที่ อุนโซ ทำงานเป็นพนักงานทำความสะอาดอยู่ ในขณะที่ จุนโซ พี่ชายก็เป็นนักวาดภาพ และเป็นอาจารย์สอนอยู่ในวิทยาลัยแห่งหนึ่ง เขาทั้งสองคน อุนโซ และ จุนโซ ได้มีโอกาสพบกันอีกครั้งหนึ่ง ซึ่งการพบกันในครั้งนี้ทำให้ความสัมพันธ์ของทั้งสองรุดหน้าไปอย่างรวดเร็วจนเกิดเป็นความรักในที่สุด อย่างไรก็ตาม อุนโซ พยายามที่จะอยู่ห่างจาก จุนโซ เนื่องจากเธอรู้ดีว่าเป็นสิ่งที่ไม่เหมาะสม เพราะพวกเขาเป็นพี่น้องกัน เธอจึงพยายามคบกับ เทซก เพื่อนของจุนโซ ซึ่งรักเธอมาก จุนโซ ต้องการจะแต่งงานกับ อุนโซ แต่ครอบครัวของเขาคัดค้านพวกเขาอย่างยิ่ง และหลังจากที่ ยูมี คู่หมั้นของจุนโซ พยายามที่จะฆ่าตัวตาย จุนโซ เลยต้องเลือกที่จะกลับมาคืนดีกับ ยูมีตัวละครตัวละคร. - ยุน จุนโซ หนุ่มหล่อผู้มีพรสวรรค์ในการวาดภาพ เป็นคนสุขุมเยือกเย็น มองโลกในแง่ดี รักและคอยดูแลปกป้องอุนโซผู้เป็นน้องสาวมาตั้งแต่เด็ก- ยุน/ชอย อุนโซ หญิงสาวผู้อ่อนหวาน เป็นที่รักใคร่ของทุกคนที่อยู่ใกล้ชิด เธอมีชีวิตครอบครัวที่อบอุ่นมาตลอด 14 ปี แต่แล้วชะตาชีวิตของเธอก็ต้องพลิกผันไป เมื่อวันหนึ่งเธอได้รับรู้ความจริงว่าเธอไม่ใช่ลูกสาวของครอบครัวยุน เธอจึงจำต้องไปอยู่กับแม่ที่แท้จริงของเธอ และมีชีวิตที่ยากลำบากอย่างที่ไม่เคยเป็นมาก่อน- ฮัน เทซก ลูกเจ้าของธุรกิจโรงแรมชื่อดัง เป็นคนไม่เอาการเอางาน และเป็นเพื่อนสนิทของ ยุน จุนโซ สมัยเรียนอยู่ที่อเมริกา หลงรักอุนโซตั้งแต่แรกเห็น- ชิน ยูมี คู่หมั้นของจุนโซ รักจุนโซมากแม้กระทั่งยอมตายหากต้องเสียจุนโซไป- ชอย/ยุน ชิเน่ เพื่อนร่วมโรงเรียนของอุนโซในวัยเด็ก อิจฉาอุนโซในทุกๆเรื่อง แม้เธอจะได้ทุกสิ่งทุกอย่างที่เป็นของอุนโซ แต่ดูเหมือนว่าทุกคนก็ยังรักและเอ็นดูอุนโซมากกว่า เธอจึงไม่ชอบอุนโซที่กลับเข้ามาเกี่ยวพันในครอบครัวของเธออีกนักแสดงนักแสดงฉบับเกาหลีใต้นักแสดงฉบับเกาหลีใต้. - ซง ซึงฮย็อน รับบท ยุน จุนโซ - ซอง เฮเคียว รับบท ยุน/ชอย อุนโซ - วอน บิน รับบท ฮัน เทซก - ฮัน นานา รับบท ชิน ยูมี - ฮัน แชยอง รับบท ชอย/ยุน ชิเน่ - ชอย วูฮุก รับบท ยุน จุนโซ (วัยเด็ก) - มูน กึนยอง รับบท อุนโซ (วัยเด็ก) - ลี แอจอง รับบท ชิเน่ (วัยเด็ก) - จุง ดงฮวาน รับบท ยุน เคียวซู (พ่อของจุนโซ และ ชิเน่) - ซันวู อึนซุก รับบท ลีคุงฮา (แม่ของจุนโซ และ ชิเน่) - คิม แฮซุก รับบท คิม ซูนอิม (แม่ของอึนโซ)นักแสดงฉบับไทยนักแสดงฉบับไทย. - เจษฎาภรณ์ ผลดี รับบท พาทิน - สุชาร์ มานะยิ่ง รับบท พิชชา - ปรมะ อิ่มอโนทัย รับบท พัชร - พัทธ์ธีรา ศรุติพงศ์โภคิน รับบท แพน - สุดารัตน์ เผ่าปฏิมากร รับบท กิ่งเทียน - ฐษชัย ธนะอรรถกาล รับบท พงษ์ - อาภา ภาวิไล รับบท อรอินทร์ - ปรเมศร์ น้อยอ่ำ รับบท พ่อของพาทิน และ แพน - รสริน จันทรา รับบท แม่ของพาทิน และ แพน - กาญจนา จินดาวัฒน์ รับบท แม่ของพิชชา - ณัฐวัฒน์ ชัยณรงค์โสภณ รับบท พาทิน (วัยเด็ก) - พรสรวง รวยรื่น รับบท พิชชา (วัยเด็ก) - ภณิตา สิงห์ณรงค์ รับบท แพน (วัยเด็ก)เพลงประกอบ เพลงประกอบ. Album- 01. Main Title (Flute Version) - 02. Reason - Jung Il Young - 03. Romance (G.-Sam Lee/P.-Choi Tae Wan) - 04. gi do - Jung Il Young - 05. Remember (G.-Park Jung Won) - 06. ul ma na nae ga - Yoon Chang Gun - 07. Reason (Instrumemtal) - 08. Romance (P.-Lee Hong Rae) - 09. noon mool (P.-Lee Hong Rae) - 10. ul ma na nae ga (G.-Ham Choon Ho) - 11. ggoom sok eh suh - Jung Il Young - 12. ul ma na nae ga (P.-Yoo Jung Hyun) - 13. gi do (Instrumental) Second Version- 01. Romance (Instrumental) - Choi Tae Wan - 02. Sadness - Jung Chul In - 03. Crying - Jung Chul In - 04. ja jun guh (Instrumental) - Jung Chul In - 05. chun nyun dong ahn - Jung Chul In - 06. I Love You, I Miss You, I Need You - Jung Chul In - 07. Epilogue (Instrumental) - Jung Chul In - 08. nuh eh ge mood go ship eun doo ga ji - Kim Soo Jin - 09. bi ae (Instrumental) - Jung Chul In - 10. seul peun ye gam - Lim Ok Moon - 11. ja yoo rob ge - Jung Chul In - 12. Sad Song - Kim Sang Hee, Kang Sung Gon - 13. Cafe Christman - Kim Yo Seb - 14. gyuh ool ae sang - Song Ji Hyun - 15. Sadness (Instrumental) - Jung Chul Inเพลงประกอบฉบับไทยเพลงประกอบฉบับไทย. - เพลง พี่ชายที่แสนดี ขับร้องโดย สาวิตรี สุทธิชานนท์ - เพลง พี่ชายที่แสนดี (บรรเลง) ประพันธ์ทำนองโดย พนเทพ สุวรรณะบุณย์ - เพลง อยู่เพื่อรักเธอ ขับร้องโดย ออม สุชาร์ มานะยิ่ง feat. วิน ศิริวงศ์ Sqweez Animal</doc>
