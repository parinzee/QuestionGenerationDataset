<doc id="97353" url="https://th.wikipedia.org/wiki?curid=97353" title="เด่นชัย สายสุพรรณ">เด่นชัย สายสุพรรณ เด่นชัย สายสุพรรณ เป็นนักร้องลูกทุ่งชายชาวสุพรรณที่สร้างนักร้องลูกทุ่งชื่อดังมามากมาย เด่นชัยอยู่ในวงการเพลงมานานกว่า 20 ปี มีผลงานเพลงดังมากมายประวัติ ประวัติ. เด่นชัย สายสุพรรณ ชื่อจริงของเขาคือ ชินพรรธน์ ธันยวิโรจน์ เป็นชาวบางตาเถร อำเภอสองพี่น้อง จังหวัดสุพรรณบุรี เกิดเมื่อวันเสาร์ที่ 6 มิถุนายน พ.ศ. 2507 จบการศึกษาระดับปริญญาตรีจากมหาวิทยาลัยราชภัฎนครปฐม เป็นคนชอบร้องเพลงมาตั้งแต่เล็ก ชอบไปร้องเพลงในงานบวชงานแต่ง แต่ค่อนข้างขี้อาย หลังจากเรียนจบก็ทำงานรับราชการ ในช่วงวันหยุดดูรายการประกวดการขับร้องเพลง 4 ภูมิภาคของศูนย์ดนตรีวาทินี ทางช่อง 11 จึงลองส่งเทปบันทึกเสียงไป ปรากฏว่าถูกเรียกตัวเข้ามาแข่ง และก็กวาดชัยชนะเรื่อยมา และเป็นผู้ชนะเลิศในปี 2536 ทั้งประเภทคะแนนกรรมการ และคะแนนจากการโหวตของผู้ชม โดยเพลงที่เขาใช้ประกวดจนได้รับรางวัลในวันนั้น คือเพลง คาถามหานิยม ของยอดรัก สลักใจ หลังจากนั้น เด่นชัยได้ถูกทาบทามให้มาเป็นนักร้องคนแรกในสังกัดของวอเนอร์มิวสิก ซึ่งเพิ่งมาเป็นสาขาในประเทศไทย และผลงานเพลงแรกของเจา คือเพลง พี่ไม่ดังนางไม่มอง และได้ออกผลงานกับทางวอเนอร์ มิวสิกอยู่ 4 ชุด เมื่อหมดสัญญา ก็ย้ายมาอยู่กับ บ็อกซิ่งซาวด์ ซึ่งตอนนั้นก็มีอาภาพร นครสวรรค์ อยู่ด้วย บวกกับความที่เด่นชัยมีบุคลิกที่ทะเล้นน่ารัก เด่นชัยจึงหันมาดังกับ แนวกุ๊กกิ๊ก เพลงแนวผัวเมีย แนวเอาใจคนมีอายุ เป็นต้น เมื่อเริ่มร้องเพลง "ดีแล้วครับ" แก้กับเพลง "เลิกแล้วค่ะ" ของอาภาพรที่กำลังดังอย่างสุด ๆ ในตอนนั้น เด่นชัยออกงานเพลงกับต้นสังกัดใหม่อยู่ราว 4 ชุด ก่อนจะย้ายมาออกกำลังค่ายนพพรโปรโมชั่นอีก 1 ชุด และสร้างชื่อเสียงให้กับเด่นชัยด้วยเพลงน่ารักๆ อย่าง เพลง จังหวัดขาดรัก และยังมีเพลงอื่นๆในอัลบั้มที่ติดหูคนฟังอีกมากมาย รวมไปถึงค่ายโฟร์เอสและมีผลงานกับสังกัดชวนชม โปรโมชั่น อาทิ อัลบั้มชุด เด่นดำทำดี ลำนำรักสลักใจ ซึ่งมีการนำเพลงของยอดขุนพลเพลงลูกทุ่งอย่าง ยอดรัก สลักใจมาขบร้องใหม่ โดยมีความพิเศษ คือการแต่งกลอนเกริ่นไปในตอนต้นของบทเพลงด้วย และล่าสุดมีเด่นชัยมีผลงานเป็นซิงเกิ้ลออกมาให้หายคิดถึงกัน คือเพลง จังหวัดไม่ขาดรัก ทำไมถึงแก่ยังงี้ และมีรักมีทุกข์ ที่ประพันธ์ขึ้นโดยเทวดาเพลงอย่างครชลธี ธารทอง และปัจจุบันเด่นชัย ได้มีการทำวงรำวงย้อนยุค โดยใช้ชื่อว่า รำวงร่วมสมัย เด่นชัย สายสุพรรณ ประกอบไปด้วยเพลงสนุกสนาน อาทิ ตบให้ตาย คนกินแดด ผัวหัวหงอก พี่ไม่ดังนางไม่มอง กลองยาวเด่นชัย อิจฉาตายาย ไม่มีดีกว่า เสี่ยวอีสาน ไอ้หนุ่มเรืออวน และ ลอยลมบน ให้แฟนๆหายคิดถึงกันอีกด้วยผลงานเพลงผลงานเพลง. - พี่ไม่ดังนางไม่มอง (2537) - เกิดมาหล่อ (2540) - ดีแล้วครับ (2541) - โห่ทั้งน้ำตา (ตุลาคม 2545) - มีเมียตอนแก่ (2548)ผลงานเพลงดังผลงานเพลงดัง. - จังหวัดขาดรัก - ไม่หย่าก็บ้าแล้ว - สุขสันต์วันเศร้า - ดีแล้วครับ - พี่ไม่ดังนางไม่มอง</doc>
