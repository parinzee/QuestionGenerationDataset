<doc id="681438" url="https://th.wikipedia.org/wiki?curid=681438" title="สนามกีฬาสุระกุล">สนามกีฬาสุระกุล สนามสุระกุล เป็นสนามที่สามารถใช้ได้หลายประเภท ตั้งอยู่ในจังหวัดภูเก็ต ประเทศไทย โดยปัจจุบันเป็นสนามเหย้าของ สโมสรฟุตบอลจังหวัดภูเก็ต โดยมีความจุประมาณ 16,000 ที่นั่งประวัติ ประวัติ. สนามสุระกุล เดิมเป็นสุสานหรือฮวงซุ้ยซีเต๊กค้า พื้นที่หากมองจากถนนจะเป็นเนินขึ้นไปบนเขา ปี พ.ศ. 2505 ทางการได้หาที่สร้างสนามกีฬาของจังหวัดแทนสนามไชย(สโมสรข้าราชการ)ตรงข้ามศาลากลาง เพราะเวลามีกีฬานักเรียนนักศึกษาสถานที่เริ่มคับแคบเนื่องจากจำนวนผู้เข้าร่วมที่มากขึ้น กรมพลศึกษาและทางจังหวัดจึงตกลงเอาที่สุสานบางส่วนเป็นมาสร้างเป็นสนามกีฬา โดยการล้างป่าช้าคือขุดศพขึ้นมาแต่ละหลุม แล้วนำมาทำพิธี 4 ศาสนา หลังจากนั้นจะใช้รถเกรดดิน ปรับที่ให้เสมอโดยเอาดินด้านหลังและข้างมาปรับใส่ด้านหน้าและด้านข้างเลยทำให้ไม่ต้องสร้างอัฒจรรย์ สามารถทำเป็นที่นั่งได้เลย สนามสุระกุลทำพิธีเปิด เมื่อปี พ.ศ. 2507 โดยเสาไฟรอบสนามได้รับการบริจาคจาก พ่อค้า นายเหมือง เป็นสนามแรกในส่วนภูมิภาคและเพื่อเป็นเกียรติให้กับผู้ว่าราชการจังหวัดที่รับราชการอยู่ในขณะนั้น จึงใช้นามสกุลของ นายอ้วน สุระกุล เป็นชื่อของสนาม ในปัจจุบันมีหน่วยงานที่ ควบคุมดูแลได้แก่ องค์การบริหารส่วนจังหวัดการแข่งระดับนานาชาติ</doc>
