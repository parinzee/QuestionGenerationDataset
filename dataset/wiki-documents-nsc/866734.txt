<doc id="866734" url="https://th.wikipedia.org/wiki?curid=866734" title="โทะกุงะวะ สึนะชิเงะ">โทะกุงะวะ สึนะชิเงะ โทะกุงะวะ สึนะชิเงะ ( ; 28 มิถุนายน 2187 – 29 ตุลาคม 2221) ไดเมียว หรือเจ้าแคว้นโคฟุคนที่ 3 เป็นบุตรชายคนที่ 2 ของ โทะกุงะวะ อิเอะมิสึ โชกุนลำดับที่ 3 แห่งรัฐบาลโชกุนโทะกุงะวะที่เกิดกับ ทะกะสึกะซะ ทะกะโกะ ผู้เป็น มิได หรือภรรยาเอกของอิเอะมิสึแต่เดิมสึนะชิเงะมีศักดิ์เป็นบุตรชายคนที่ 3 แต่เพราะ โทะกุงะวะ คะเมะมะสึ บุตรชายคนที่ 2 พี่ชายต่างมารดาของสึนะชิเงะถึงแก่กรรมเมื่อยังเยาว์เขาจึงเป็นบุตรชายคนที่ 2 แทน สึนะชิเงะได้รับแต่งตั้งเป็นไดเมียวหรือเจ้าแคว้นโคฟุเมื่อ พ.ศ. 2204 สืบต่อจาก โทะกุงะวะ ทะดะนะงะ ผู้เป็นน้องชายของอิเอะมิสึและเป็นอาของสึนะชิเงะกระทั่งถึงแก่อสัญกรรมเมื่อวันที่ 29 ตุลาคม พ.ศ. 2221 ขณะอายุเพียง 34 ปีโดยมี โทะกุงะวะ สึนะโทะโยะ บุตรชายคนโตวัยเพียง 12 ปีขึ้นดำรงตำแหน่งแทนซึ่งสึนะโทะโยะได้เป็นบุตรบุญธรรมของ โทะกุงะวะ สึนะโยะชิ โชกุนลำดับที่ 5 ผู้เป็นอาเมื่อ พ.ศ. 2252 ก่อนที่โชกุนสึนะโยะชิจะถึงแก่อสัญกรรมได้ไม่นานพร้อมกับเปลี่ยนชื่อเป็น โทะกุงะวะ อิเอะโนะบุ เมื่อโชกุนสึนะโยะชิถึงแก่อสัญกรรมอิเอะโนะบุจึงได้ขึ้นเป็นโชกุนลำดับที่ 6 สืบต่อมาครอบครัว ครอบครัว. ปู่ทวด : โทะกุงะวะ อิเอะยะซุ ปู่ : โทะกุงะวะ ฮิเดะทะดะ ย่า : โอะเอะโยะ พ่อ: โทะกุงะวะ อิเอะมิสึ แม่ : ทะกะสึกะซะ ทะกะโกะ ต่อมาคือ ฮงริอิง พี่ชาย :- โทะกุงะวะ อิเอะสึนะ- โทะกุงะวะ คะเมะมะสึ น้องชาย : โทะกุงะวะ สึนะโยะชิ ภรรยาเอก : ธิดาของ นิโจ มิสึฮิระ ภรรยาน้อย : โอะฮะระ โนะ คะตะ ต่อมาคือ โชโชอิง บุตรชาย :- โทะกุงะวะ สึนะโทะโยะ เกิดกับ โชโชอิง ต่อมาคือ โทะกุงะวะ อิเอะโนะบุ โชกุนลำดับที่ 6- มะสึไดระ คิโยะทะเกะ</doc>
