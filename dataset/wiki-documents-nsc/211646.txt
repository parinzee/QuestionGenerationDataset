<doc id="211646" url="https://th.wikipedia.org/wiki?curid=211646" title="อาเดิลไฮด์แห่งซัคเซิน-ไมนิงเงิน">อาเดิลไฮด์แห่งซัคเซิน-ไมนิงเงิน อาเดิลไฮด์แห่งซัคเซิน-ไมนิงเงิน () เป็นเจ้าหญิงเยอรมันผู้ซึ่งอภิเษกสมรสเข้าสู่พระราชวงศ์อังกฤษ ประสูติเมื่อวันที่ 13 สิงหาคม ค.ศ. 1792 ที่ซัคเซิน-ไมนิงเงิน จักรวรรดิโรมันอันศักดิ์สิทธิ์ เป็นพระธิดาในเจ้าชายเกออร์กที่ 1 ดยุกแห่งซัคเซิน-ไมนิงเงิน (George I, Duke of Saxe-Meiningen) และเจ้าหญิงหลุยส์ เอเลโอโนเรอแห่งโฮเอ็นโลเออ-ลังเงินบวร์ค (Luise Eleonore of Hohenlohe-Langenburg) ได้เสกสมรสกับพระเจ้าวิลเลียมที่ 4 แห่งสหราชอาณาจักร และสิ้นพระชนม์เมื่อวันที่ 2 ธันวาคม ค.ศ. 1849 ที่เบนทลีย์ไพรออรี ประเทศอังกฤษ พระนางเป็นราชินีที่มีจิตใจเมตตามากที่สุดในหมู่ราชินีอังกฤษ ทรงจัดระบอบในพระราชวังเสียใหม่ ให้นางกำนัลแต่งกายอย่างเหมาะสม และอื่น ๆ อีก แต่ว่าน่าเสียดายพระนางไม่มีพระราชโอรส-ธิดาที่รอดชีวิตเลยแม้แต่พระองค์เดียว ดังนั้นเมื่อพระเจ้าวิลเลียมที่ 4 สวรรคตลง จึงต้องอัญเชิญเจ้าหญิงวิกตอเรียขึ้นครองราชย์เป็นสมเด็จพระราชินีนาถแทน</doc>
