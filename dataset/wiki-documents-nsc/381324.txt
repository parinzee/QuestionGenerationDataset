<doc id="381324" url="https://th.wikipedia.org/wiki?curid=381324" title="สายลับสี่ล้อ ซิ่งสนั่นโลก">สายลับสี่ล้อ ซิ่งสนั่นโลก สายลับสี่ล้อ ซิ่งสนั่นโลก () เป็นภาพยนตร์แอนิเมชั่นของพิกซาร์ ที่ออกฉายในปี พ.ศ. 2554เนื้อเรื่องย่อ เนื้อเรื่องย่อ. ไลท์นิ่ง แม็คควีน (โอเว่น วิลสัน) และ เมเทอร์ (แลร์รี่ เดอะ เคเบิล กาย) เดินทางสู่โตเกียวเพื่อเข้าแข่งขันรายการ เวิลด์ กรังด์ปรีซ์ ที่จัดขึ้นเป็นครั้งแรกของโลก เพื่อที่จะหารถที่วิ่งเร็วที่สุดในโลก แต่ทว่าเมเทอร์ต้องต้องปฏิบัติสุดยอดภารกิจของเขาในฐานะซูเปอร์สปายสายลับระดับโลก เมเทอร์ต้องแยกร่างระหว่างการช่วยเหลือ ไลท์นิ่ง แม็คควีน ในการแข่งขันระดับโลก และภารกิจลับสุดยอดที่มอบหมายโดย ซูเปอร์สปายสายลับขั้นเทพจากสหราชอาณาจักร ฟินน์ แมคมิซซายล์ (ไมเคิล เคน) และสายลับฝึกหัด ฮอลลีย์ ชิฟท์เวล (เอมิลี่ มอร์ติเมอร์) การผจญภัยสุดระทึกของเมเทอร์ได้พาเขาไปสู่การขับรถไล่ล่าบนถนนในญี่ปุ่น และ ยุโรป ที่พ่วงท้ายมาด้วยเพื่อนๆของเขาและทั่วทั้งโลกที่เฝ้าจับตาดูอยู่ ความสนุกแบบไฮ-สปีดกับเหล่าตัวละครรถยนต์แบบใหม่ๆมากมาย ที่จะต้องพิชิตทั้งเหล่าวายร้ายและคู่แข่งในการแข่งขันระดับโลกอัลบั้มเพลงประกอบภาพยนตร์ อัลบั้มเพลงประกอบภาพยนตร์. ซาวด์แทรคสายลับสี่ล้อซิ่งสนั่นโลกได้รับการเปิดตัวทั้งในรูปแบบซีดีและดิจิตอลดาวน์โหลดในวันที่ 14 มิถุนายน โดย Michael Giacchino หลังจากที่ได้แต่งกับเรื่องรวมเหล่ายอดคนพิทักษ์โลก, ระ-ทะ-ทู-อี่ พ่อครัวตัวจี๊ด หัวใจคับโลก และ ปู่ซ่าบ้าพลัง นอกจากนี้ยังนับเป็นครั้งแรกที่ John Giacchino ได้ทำงานร่วมกับ John Lasseter เป็นกรรมการตั้งแต่ John Lasseter ได้รับผู้อำนวยการบริหารสำหรับงวดสามเรื่องดังกล่าวทำได้โดยนักแต่งเพลงการตอบรับบ็อกซ์ออฟฟิศ การตอบรับ. บ็อกซ์ออฟฟิศ. สายลับสี่ล้อ ซิ่งสนั่นโลก ทำรายได้ 191,452,396 ดอลลาร์ในสหรัฐอเมริกาและแคนาดา และ 360,400,000 ดอลลาร์ในภูมิภาคอื่น คิดรวมทั่วโลกทั้งสิ้น 551,852,396 ดอลลาร์ ซึ่งสามารถทำรายได้ทั่วโลกในช่วงเปิดตัวสุดสัปดาห์ที่ 109.0 ล้านดอลลาร์ โดยได้รับการจารึกว่าเป็นการเปิดตัวสุดสัปดาห์ครั้งใหญ่ที่สุดสำหรับภาพยนตร์แอนิเมชัน โดยรวมแล้วถือว่า สายลับสี่ล้อ ซิ่งสนั่นโลก ได้เป็นภาพยนตร์พิกซาร์ ที่สามารถทำผลงานทางบ็อกซ์ออฟฟิศเป็นอันดับหก จากที่ได้เปิดตัวไปทั้งหมดสิบสองรายการการเปิดตัว การเปิดตัว. ในช่วงฤดูร้อน ค.ศ. 2008 จอห์น ลาสซีเตอร์ ได้ประกาศถึง Cars 2 ว่าจะได้รับการพัฒนาและได้รับการเปิดตัวในฤดูร้อน ค.ศ. 2011 ซึ่งเป็นหนึ่งปีก่อนที่เดิมกำหนดไว้ที่ ค.ศ. 2012 โดยวันเปิดตัวในสหรัฐอเมริกาได้รับการยืนยันในภายหลังว่าเป็นวันที่ 24 มิถุนายน ค.ศ. 2011 และวันเปิดตัวในสหราชอาณาจักรได้กำหนดไว้ในวันที่ 22 กรกฎาคม ค.ศ. 2011 ซึ่งการจัดฉายรอบปฐมทัศน์ครั้งแรกในโลก จัดขึ้นที่ เอลกาปิแทนเธียเตอร์ เมื่อวันที่ 18 มิถุนายน ค.ศ. 2011วิดีโอเกม วิดีโอเกม. วิดีโอเกมที่อิงภาพยนตร์ได้รับการพัฒนาโดย แอวาแลนช์ซอฟต์แวร์ และจัดจำหน่ายโดย Disney Interactive Studios สำหรับระบบ Playstation 3 , Xbox 360 , Wii , PC และ Nintendo DS ในวันที่ 21 มิถุนายน ค.ศ. 2011 สำหรับเวอร์ชัน Playstation 3 ได้รับการเปิดเผยว่าสามารถรองรับรูปแบบการเล่น 3 มิติ ได้</doc>
