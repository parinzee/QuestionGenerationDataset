<doc id="512194" url="https://th.wikipedia.org/wiki?curid=512194" title="เหลยเฟิง">เหลยเฟิง เหลยเฟิง (; 18 ธันวาคม ค.ศ. 1940 - 15 สิงหาคม ค.ศ. 1962) เป็นทหารในสังกัดกองทัพปลดแอกประชาชนของสาธารณรัฐประชาชนจีน เป็นลูกกำพร้าจากจังหวัดฉางชา มณฑลหูหนาน และเข้าร่วมเป็นยุวสมาชิกพรรคคอมมิวนิสต์จีน สมัครเข้าเป็นทหารพลาธิการในกองทัพปลดแอกประชาชนตั้งแต่อายุ 20 ปี และประสบอุบัติเหตุเสียชีวิตในระหว่างปฏิบัติหน้าที่ ด้วยวัยเพียง 21 ปี ภายหลังการเสียชีวิต ชื่อและภาพลักษณ์ของเหลยเฟิง ถูกพรรคคอมมิวนิสต์จีนนำมาใช้ในการโฆษณาชวนเชื่อ ในฐานะ ประชาชนจีนตัวอย่าง ผู้สมถะ ทุ่มเท และอุทิศตนให้กับแนวทางของเหมา เจ๋อตง มีการตีพิมพ์สมุดบันทึกประจำวันของเหลยเฟิง ที่เขียนชื่นชมแนวคิดของเหมา เจ๋อตง ผู้นำพรรคคอมมิวนิสต์อย่างกว้างขวาง</doc>
