<doc id="363240" url="https://th.wikipedia.org/wiki?curid=363240" title="พิศาล มูลศาสตรสาทร">พิศาล มูลศาสตรสาทร พิศาล มูลศาสตรสาทร (10 พฤษภาคม 2472 - 27 มีนาคม 2539) อดีตรัฐมนตรีว่าการกระทรวงวิทยาศาสตร์ และอดีตรัฐมนตรีว่าการกระทรวงแรงงานและสวัสดิการสังคม และอดีตเลขาธิการพรรคความหวังใหม่ประวัติ ประวัติ. นายพิศาล มูลศาสตรสาทร เกิดเมื่อวันที่ 10 พฤษภาคม พ.ศ. 2472 ที่อำเภอเมืองสุรินทร์ จังหวัดสุรินทร์ เป็นบุตรของขุนมูลศาสตรสาทร (พงศ์ มูลศาสตรสาทร) กับนางผกา มูลศาสตรสาทร และเป็นพี่ชายแท้ของ นายพูนสวัสดิ์ มูลศาสตรสาทร สมาชิกสภาผู้แทนราษฎรจังหวัดสุรินทร์ (ส.ส.สุรินทร์) 7 สมัย สมรสกับ คุณหญิงมะลิ มูลศาสตรสาทร มีบุตรคือ นายเกียรติศักดิ์ มูลศาสตรสาทร อดีตรองผู้ว่าราชการหลายจังหวัด และ นายทศพร มูลศาสตรสาทร อดีต ส.ส. สุรินทร์ 2 สมัย พิศาล เสียชีวิตเมื่อวันที่ 27 มีนาคม พ.ศ. 2539 สิริอายุรวม 67 ปีการทำงาน การทำงาน. นายพิศาล มูลศาสตรสาทร รับราชการในสังกัดกระทรวงมหาดไทย จนได้รับตำแหน่งผู้ว่าราชการจังหวัดหลายจังหวัด เช่น จังหวัดนครพนม, จังหวัดศรีสะเกษ ตำแหน่งสูงสุด คือ ปลัดกระทรวงมหาดไทย ในระหว่างปี พ.ศ. 2524 ถึงปี พ.ศ. 2532 รวมระยะเวลากว่า 8 ปี ต่อมาจึงได้เข้ามาสู่วงการการเมืองและได้รับตำแหน่งรัฐมนตรีถึง 2 สมัย คือ รัฐมนตรีว่าการกระทรวงวิทยาศาสตร์ เทคโนโลยีและสิ่งแวดล้อม และรัฐมนตรีว่าการกระทรวงแรงงานและสวัสดิการสังคม นายพิศาล มูลศาสตรสาทร ได้รับฉายาว่า "ปลัดฮิ" มาจากการที่เคยเป็นปลัดกระทรวงมหาดไทย จากบุคลลิกที่เป็นผู้ทำงานว่องไว ตอบสนองฝ่ายการเมืองอย่างรวดเร็ว ซึ่งเป็นการล้อคำโฆษณาทางโทรทัศน์ของเครื่องใช้ไฟฟ้ายี่ห้อ ฮิตาชิ ที่ว่า "เปิดปุ๊บ ติดปั๊บ" นอกจากนั้นในทางการเมือง เขายังเคยได้รับแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2516เครื่องราชอิสริยาภรณ์เครื่องราชอิสริยาภรณ์. - พ.ศ. 2531 - เครื่องราชอิสริยาภรณ์อันเป็นสิริยิ่งรามกีรติ ลูกเสือสดุดีชั้นพิเศษ</doc>
