<doc id="869528" url="https://th.wikipedia.org/wiki?curid=869528" title="พระราชวรวงศ์เธอ พระองค์เจ้าไชยรัตนวโรภาส">พระราชวรวงศ์เธอ พระองค์เจ้าไชยรัตนวโรภาส พระราชวรวงศ์เธอ พระองค์เจ้าไชยรัตนวโรภาส (16 มกราคม พ.ศ. 2419 — 18 สิงหาคม พ.ศ. 2440) เป็นพระราชโอรสพระองค์ที่ 23 ในกรมพระราชวังบวรวิไชยชาญ ที่ประสูติแต่จอมมารดาปริกใหญ่พระประวัติ พระประวัติ. พระราชวรวงศ์เธอ พระองค์เจ้าไชยรัตนวโรภาส เมื่อวันอังคารที่ 16 มกราคม พ.ศ. 2419 เป็นพระราชโอรสในกรมพระราชวังบวรวิไชยชาญ ที่ประสูติแต่จอมมารดาปริกใหญ่ ธิดาพระยาพระราม (แสง) กับท่านปุก กรมพระราชวังบวรวิไชยชาญทรงพระราชทาน "วังใหม่" ซึ่งเคยเป็นที่ประทับของพระองค์เองบริเวณถนนพระอาทิตย์แก่พระองค์เจ้าไชยรัตนวโรภาส โดยทรงพระราชทานครึ่งหนึ่งให้พระองค์เจ้าวิไลยวรวิลาส และอีกครึ่งหนึ่งพระราชทานพระองค์เจ้าไชยรัตนวโรภาส พระองค์เจ้าไชยรัตนวโรภาส มีพระโอรส 1 พระองค์คือ- หม่อมเจ้าไชยโชติมุข (สิ้นชีพิตักษัย 18 สิงหาคม พ.ศ. 2440) พระราชวรวงศ์เธอ พระองค์เจ้าไชยรัตนวโรภาส สิ้นพระชนม์ด้วยอุบัติเหตุหม้อน้ำเรือกลไฟไชยโชติวงษแตกกลางแม่น้ำเจ้าพระยา จังหวัดสิงห์บุรี พร้อมกับพระโอรส และ หม่อมราชวงศ์พวงประภา ศิริวงศ์ พระชายา, หม่อมแสง ศิริวงศ์ ณ อยุธยา (หม่อมในพระสัมพันธวงศ์เธอ กรมหมื่นนฤบาลมุขมาตย์) และ หม่อมราชวงศ์รัษฎามาตย์ ศิริวงศ์ เมื่อวันพุธที่ 18 สิงหาคม พ.ศ. 2440 พระชันษา 22 ปี พระราชทานเพลิงพระศพ ณ พระเมรุวัดสระเกศ วันที่ 2 พฤษภาคม พ.ศ. 2441</doc>
