<doc id="115395" url="https://th.wikipedia.org/wiki?curid=115395" title="วงศ์ทนง ชัยณรงค์สิงห์">วงศ์ทนง ชัยณรงค์สิงห์ วงศ์ทนง ชัยณรงค์สิงห์ เกิดที่ ธนบุรี กรุงเทพมหานคร จบการศึกษา จากคณะมนุษยศาสตร์และสังคมศาสตร์ มหาวิทยาลัยสงขลานครินทร์ เป็นหนึ่งในผู้ก่อตั้งนิตยสารอะเดย์(A Day)(2543) ร่วมกับนิติพัฒน์ สุขสวยและภาสกร ประมูลวงศ์ เคยเป็นบรรณาธิการอำนวยการนิตยสารอะเดย์ นิตยสารHamburger นิตยสารKnock Knock และบรรณาธิการที่ปรึกษาสำนักพิมพ์ อะบุ๊ค ก่อนจะลาออกมาเนื่องจากดีลขายหุ้นประวัติ ประวัติ. วงศ์ทนงเกิดและเติบโตย่านสำเหร่ ฝั่งธนบุรี ในครอบครัวชนชั้นกลาง มีพี่น้องท้องเดียวกัน 7 คน ผู้ชาย 2 คน และผู้หญิง 5 คน โดยวงศ์ทนง เป็นลูกคนที่ 6 ของครอบครัว ซึ่งตลอดวัยเด็กนั้นได้คลุกคลีอยู่กับพี่สาวและน้องสาวตลอด เนื่องจากพี่ชายไปเติบโตและเรียนหนังสือที่อังกฤษด้วยอุปนิสัยชอบอยู่คนเดียว และมีโลกส่วนตัวสูงจึงชอบอ่านหนังสือ ตอนเด็กๆ แม่จะชอบซื้อนิตยสารไว้ที่บ้านมาก ไม่ว่าจะเป็นดิฉัน แพรว ลลนา ขวัญเรือน หรือสตรีสาร พอโตขึ้นก็เข้าไปอ่านหนังสือในศึกษาภัณฑ์พาณิชย์ ราชดำเนิน ต่อมาก็ไปคลุกตัวอยู่ที่หอสมุดแห่งชาติ ต่อมาสอบเข้าได้ที่สาขาวิชาสังคมศึกษา คณะมนุษยศาสตร์และสังคมศาสตร์ ม.สงขลานครินทร์ วิทยาเขตปัตตานี เขาชอบเมืองปัตตานีสมัยนั้นมาก เพราะเป็นเมืองที่ผสมผสานด้วยวัฒนธรรมที่หลากหลาย เขาตั้งใจว่าจะเรียนให้ได้เกียรตินิยม แต่จุดเปลี่ยนเกิดขึ้นตอนอยู่ปี 1 จำได้ว่าไปลอกข้อสอบในห้อง เพราะอยากได้เกรด A จนถูกอาจารย์จับได้ และให้ติด E ทันที(เกรด E เทียบได้กับ F ในหลายมหาวิทยาลัย) เขาผันตัวไปเล่นละครเวที และจบด้วยวิชาโทรัฐศาสตร์ เมื่อเข้าสู่ชีวิตการทำงาน ‘โหน่ง’ เล่าว่า ตอนแรกได้ตระเวนสมัครงานตามบริษัทต่าง ๆ ทั้งเป็นเซลส์ขายของ ผู้ช่วยผู้จัดการเซเว่น อีเลฟเว่น แต่ไม่มีบริษัทใดรับเข้าทำงาน จึงกลับมาทบทวนว่าเขาน่าจะทำงานหนังสือและได้งานที่นิตยสาร ‘Hi Class’ เป็นที่แรก และทำงานกองบ.ก. อีกสองสามที่ต่อมาก่อนจะก่อตั้งนิตยสาร a dayก่อตั้งนิตยสาร a day (2543) ก่อตั้งนิตยสาร a day (2543). นิตยสาร a day มีเนื้อหานิตยสารที่ขึ้นชื่อในเรื่องความแปลกใหม่ ไม่เหมือนใคร ด้วยวิธีการคิดนอกกรอบ เนื้อหาของ a day จะมี 3 ส่วน ส่วนแรกคือ "ไอเดีย" (Idea) ความคิดสร้างสรรค์ ส่วนที่สองคือ "ซัมบอดี้" (Somebody) คือเรื่องของคนเก่งๆ ที่มีดี ส่วนที่สามคือ "นอสตาลเจีย" (Nostalgia) เป็นเรื่องราวย้อนอดีต ที่ให้ความสุข และความประทับใจ ปี 2543 เขาก่อตั้งนิตยสาร a day ร่วมกับ นิติพัฒน์ สุขสวย และภาสกร ประมูลวงศ์ด้วยวิธีการระดมทุนจากผู้อ่าน ขายหุ้นให้กับกลุ่มคนทั่วไปที่ชื่นชอบงานเขียนและสนใจไอเดียของเขา โดยเขาได้นั่งลงเขียน จดหมายร่ายยาว 5 แผ่น บรรยายภาพนิตยสาร a day ที่เขาอยากจะให้มีขึ้น จนผู้อ่านเห็นภาพที่ชัดเจน พร้อมประกาศขายหุ้นๆ ละ 1,000 บาท แก่ผู้ที่สนใจ โดยตัวเขาลงทุนซื้อเอง 1 แสนบาท "ผมบอกเขาว่า มันจะเป็นนิตยสารเล็กๆ ที่จะอยู่ได้ด้วย การสนับสนุนจากผู้อ่าน อ่านสนุก ขณะเดียวกัน ก็ให้แรงบันดาลใจ และความประทับใจ คอลัมน์จะมีอะไรบ้าง ทำหน้าปกให้ดู และมีใบแนบว่า จะซื้อหุ้นรึเปล่า" พร้อมกันนั้น ยังได้ทำโปสเตอร์ เผยแพร่ความคิด ที่เริ่มต้นด้วยประโยคว่า "ถ้าชีวิตนี้สามารถเป็น เจ้าของนิตยสาร ได้สักเล่ม คุณสนใจไหม?" ไปติดตามร้านอาหาร สถาบันศึกษา และแหล่งชุมชนทั่วไป ฟังดูเป็นเรื่องจริงที่เหลือเชื่อ เพราะภายในเวลา เพียงสองเดือน หลังจากส่งจดหมาย เชิญชวนออกไป เงินทุนที่ต้องการก็ครบถ้วน จนต้องปิดรับหุ้นก่อนกำหนด ทุกวันนี้ a day มีจำนวนหุ้นทั้งสิ้น 2,500 หุ้น ได้เงินไปร่วม 2.5 ล้านบาท จากผู้ร่วมทุน 459 ท่าน คอนเซ็ปท์ของ a day คือ "หนังสือของความคิดสร้างสรรค์" หนังสือช่างคิด ที่อ่านแล้วให้ความคิด ให้แรงบันดาลใจ ให้ความประทับใจ นิตยสาร a day ฉบับแรก ที่วางจำหน่าย เมื่อเดือนกันยายน พ.ศ. 2543 ก็ขายดีมากจนต้องพิมพ์ถึง 2 ครั้ง บรรณาธิการ a day ถูกเปลี่ยนตัวอย่างน้อย 3 คน เริ่มตั้งแต่ โหน่ง วงศ์ทนง, วชิรา รุธิรกนก และทรงกลด บางยี่ขัน วาระการเป็น บก.คนละ 3-4 ปี เปลี่ยนเพื่อความสดใหม่ลาออกจากนิตยสาร a day (2560) ลาออกจากนิตยสาร a day (2560). 25 ก.ค.2551 วงศ์ทนง มีความคิดที่จะทำหนังสือ a day bulletin เป็นรายสัปดาห์ซึ่งต้องใช้เงินลงทุนสูง จึงมีการขายหุ้นให้กับ “นายสุรพงษ์ เตรียมชาญชัย” แห่ง ทราฟฟิก คอนเนอร์ ซึ่งเป็นบริษัทผู้ผลิตสื่อและมีเดียรายใหญ่ มีการเปลี่ยนแปลงชื่อบริษัท จาก บริษัท เดย์อาฟเตอร์เดย์ จำกัด เป็น บริษัท เดย์ โพเอ็ทส์ จำกัด (Day Poets Co. Ltd.) ผลิตนิตยสาร a day , a day bulletin, Hamburger และ Knock Knock และเป็นผู้ถือหุ้นใน บริษัท เน็ก แอนด์ เดอะ ซิตี้ จำกัด ของ “น้าเน็ค-เกตุเสพย์สวัสดิ์ ปาลกะวงศ์ ณ อยุธยา” จำนวน 29,999 หุ้น (คิดเป็นร้อยละ 60 ของทุนจดทะเบียนที่ชำระแล้ว) ทั้งยังถือหุ้นใน บริษัท อีส แอม อาร์ ดอตเน็ต จำกัด จำนวน 59,999 หุ้น (คิดเป็นร้อยละ 60 ของทุนจดทะเบียนที่ชำระแล้ว) มีผลประกอบการa day กำไรในปี 2558 ประมาณ 2 ล้านกว่าบาท และขาดทุนในปี 2559 ประมาณ 9 ล้านบาท 27 ธันวาคม 2559 บริษัท โพลาริส แคปปิตัล จำกัด (มหาชน) (Polar) ได้แจ้งต่อตลาดหลักทรัพย์ กรณีเข้าซื้อกิจการของบริษัท เดย์ โพเอทส์ จำกัด จำนวน 490,000 หุ้น หรือคิดเป็น 70% ของหุ้นทั้งหมด ราคาหุ้นละ 630 บาท รวมเป็นเงินประมาณ 300 กว่าล้านบาท 3 ก.พ. 2560 "วงศ์ทนง ชัยณรงค์สิงห์" ยืนยัน ไม่ทราบการซื้อ-ขายหุ้นบริษัท หากล้มดีลไม่สำเร็จ พร้อมลาออก เขายืนยันว่าตนไม่ทราบเรื่องการขายหุ้นให้กับบริษัทโพลาร์ และได้รับรู้เรื่องทั้งหมดพร้อมๆ กับทุกคน แต่เมื่อรู้เรื่องก็ไม่นิ่งนอนใจเพราะรู้สึกไม่สบายใจกับลักษณะของดีล เขายืนยันกับผู้ถือหุ้นใหญ่ว่าตนขอไม่เอาดีลนี้ ซึ่งได้คุยกันแล้วและรออยู่ว่าดีลนี้จะยุติหรือไม่ ถ้าไม่ตนจะขอลาออกจากบริษัท เดย์ โพเอทส์ 16 ก.พ. 2560 วงศ์ทนง ชัยณรงค์สิงห์และนิติพัฒน์ สุขสวย ประกาศลาออกจาก บริษัท เดย์ โพเอทส์ส่วน a day weekly และ a day Idol ขาดทุนและปิดตัวลงไปแล้วก่อนหน้านี้ เขาชี้แจงว่า ในด้านผู้ร่วมทุน 459 ท่าน ตลอด 10 กว่าปีที่ผ่านมามีการจ่ายเงินปันผลไปแล้ว 6 ครั้ง ตลอดสิบกว่าปีที่ผ่านมา เราปันผลไปแล้ว 6 ครั้ง ที่สำคัญก็คือการปันผลครั้งที่ 1 2546 เป็นการปันผลร้อยเปอร์เซ็นต์ นั่นหมายความว่า ใครลงมาเท่าไรได้คืนไปเท่านั้น ลงหนึ่งพันได้คืนกลับไปหนึ่งพัน ลงหนึ่งหมื่นได้หนึ่งหมื่น คือผมต้องการขอบคุณผู้ร่วมลงขันครับว่า ต่อไปนี้สบายใจได้เลยว่าเงินที่คุณลงมา คุณได้คืนไปหมดแล้ว ที่เหลือคือเก็บกินได้ตลอดชีวิต และระหว่างปี 2546-2558 เราปันผลไปอีก 5 ครั้งด้วยกัน นั่นก็คือปี 2550, 2552, 2554, 2556 และก็ปีล่าสุดคือปี 2558 และพยายามติดต่อผู้ร่วมลงขันเพื่อแสดงเจตนารมณ์ว่าไม่เคยทอดทิ้งผลงานงานบรรณาธิการผลงาน. งานบรรณาธิการ. - กองบรรณาธิการ นิตยสาร Hi-Class (2533-2534) - กองบรรณาธิการ นิตยสาร Life & Decor (2534-2537) - บรรณาธิการบทความ นิตยสาร GM (2537-2538) - บรรณาธิการบริหาร นิตยสาร Trendy Man (2538-2541) - รองบรรณาธิการบริหาร นิตยสาร Image (2541-2542) - บรรณาธิการบริหาร นิตยสาร a day (2543-2545) - บรรณาธิการที่ปรึกษา นิตยสาร a day, HAMBURGER, KNOCKKNOCK!, a book (2545-2560) - บรรณาธิการอำนวยการ a day BULLETIN (2551-2560)งานรับจ้างผลิตสิ่งพิมพ์งานรับจ้างผลิตสิ่งพิมพ์. - บริษัท A day Graphic รับจ้างผลิตสิ่งพิมพ์ให้กับหน่วยงานภายนอกงานพิธีกรงานพิธีกร. - พิธีกร(ช่วงคอลัมนิสต์ นักสร้างแรงบันดาลใจ) รายการเจาะใจ (ปีที่ 21) "เมื่อหัวใจยังเต้น" (2555 - ปัจจุบัน) - พิธีกร รายการ "The Idol คนบันดาลใจ" (สิงหาคม 2555 - ธันวาคม 2555) - พิธีกร รายการ "ไทยเท่" (กุมภาพันธ์ 2556 - ปัจจุบัน)ผลงานเขียนผลงานเขียน. - เรื่องเล็ก (2543) - เหมือนไขมัน (บทสัมภาษณ์ ประภาส ชลศรานนท์) (2543) - The Story of The Modern Rebel (2546) - The Bear Wish Project (นามปากกา เดปป์ นนทเขตคาม) (2547) - หญิงสาวนักขายขนมปัง (2547) - มากกว่านั้น (2548) - Wake Up ! (ร่วมกับ วชิรา รุธิรกนก และ ทรงกลด บางยี่ขัน) (2550) - Question Mark (บทสัมภาษณ์ อภิสิทธิ์ เวชชาชีวะ) (2550) - abc : Change (ผู้เขียน วงศ์ทนง ชัยณรงค์สิงห์,แทนไท ประเสริฐกุล,ใบพัด,เรียวตะ ซูซูกิ,วชิรา รุธิรกนก,นภาพร ไตรวิทย์วารีกุล,วรรณสิงห์ ประเสริฐกุล,หนุ่มเมืองจันท์) (2551) - TRY (2552) - มัชฌิมนิเทศ (2553) - minidot004 COME HOME (2554) - NO M>RE NO L