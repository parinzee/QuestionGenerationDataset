<doc id="4018" url="https://th.wikipedia.org/wiki?curid=4018" title="หวงอี้ (นักเขียน)">หวงอี้ (นักเขียน) หวงอี้ (อักษรจีน: 黄易 พินอิน: Huáng Yì; พ.ศ. 2495 – 5 เมษายน พ.ศ. 2560) เป็นนามปากกาของนักเขียนนิยายกำลังภายใน ชื่อภาษาอังกฤษคือ Huang Yi (ในปกหลังของหนังสือที่จัดพิมพ์โดยสำนักพิมพ์สยามอินเตอร์บุ๊คส์ ใช้คำว่า Wong Yi อันเป็นสำเนียงกวางตุ้ง) ชื่อ หวงอี้ เป็นจีนกลาง ส่วนจีนแต้จิ๋วเรียกว่า อึงเอี๊ยะ หวงอี้เป็นชาวฮ่องกง เริ่มเขียนนิยายกำลังภายในเมื่อ ค.ศ. 1987 โดยช่วงแรกเขียนควบคู่ไปกับนิยายวิทยาศาสตร์ ในภายหลังจึงเปลี่ยนมาเขียนกำลังภายในเพียงอย่างเดียว หวงอี้เสียชีวิตเมื่อวันที่ 5 เมษายน พ.ศ. 2560 ด้วยโรคเส้นเลือดในสมองอุดตัน สิริอายุ 65 ปี ที่โรงพยาบาลที่ฮ่องกงผลงาน ผลงาน. ผลงานของหวงอี้ที่จัดพิมพ์ในประเทศไทยแปลโดย น.นพรัตน์ จัดพิมพ์โดยสำนักพิมพ์สยามอินเตอร์บุ๊คส์ เรียงตามลำดับการจัดพิมพ์ดังนี้- เจาะเวลาหาจิ๋นซี (尋秦記) - 8 เล่ม (ฉบับตีพิมพ์ใหม่ลดลงเหลือ 7 เล่ม) - มังกรคู่สู้สิบทิศ (大唐雙龍傳) - 21 เล่ม - ขุนศึกสะท้านปฐพี - 1 เล่ม - เทพมารสะท้านภพ (覆雨翻雲) - 18 เล่ม - จอมคนแผ่นดินเดือด (邊荒傳說) - 23 เล่ม - เทพทลายนภา (破碎虚空) - 1 เล่ม - ศึกรักแดนสนธยา - 4 เล่ม - ผู้พิชิตดาราจักร (星际浪子)- 6 เล่ม - เหยี่ยวมารสะท้านสิบทิศ (日月當空) - 18 เล่ม จบภาค - เหยี่ยวมารสัประยุทธ์สิบทิศ (龍戰在野) - 8 เล่ม เป็นภาคต่อจากเหยี่ยวมารสะท้านสิบทิศ (ม.ค. 2558)เรียงตามลำดับการเขียนเรียงตามลำดับการเขียน. - ขุนศึกสะท้านปฐพี - เทพทลายนภา - เทพมารสะท้านภพ - ผู้พิชิตดาราจักร - เจาะเวลาหาจิ๋นซี - มังกรคู่สู้สิบทิศ - จอมคนแผ่นดินเดือด - ศึกรักแดนสนธยา - เหยี่ยวมารสะท้านสิบทิศ - เหยี่ยวมารสัประยุทธ์สิบทิศเรียงตามลำดับเวลาในประวัติศาสตร์จีนเรียงตามลำดับเวลาในประวัติศาสตร์จีน. - ขุนศึกสะท้านปฐพี (ยุคชุนชิว) - เจาะเวลาหาจิ๋นซี (ต้นราชวงศ์ฉิน) - จอมคนแผ่นดินเดือด (ปลายราชวงศ์จิ้น ยุคห้าชนเผ่าสิบหกแคว้น ก่อนยุคราชวงศ์เหนือ-ใต้) - มังกรคู่สู้สิบทิศ (ปลายราชวงศ์สุย ต่อ ต้นราชวงศ์ถัง) - เหยี่ยวมารสะท้านสิบทิศ และ เหยี่ยวมารสัประยุทธ์สิบทิศ (ต้นราชวงศ์ถัง) เดินเรื่องหลังเหตุการณ์ในมังกรคู่สู้สิบทิศเล่มจบ ประมาณ60ปี - เทพทลายนภา (ราชวงศ์หยวน) - เทพมารสะท้านภพ (ต้นราชวงศ์หมิง) สำหรับเรื่อง ศึกรักแดนสนธยานั้น หวงอี้ไม่ได้ระบุช่วงเวลาทางประวัติศาสตร์ที่แน่นอนผลงานที่ถูกดัดแปลงในสื่ออื่น ผลงานที่ถูกดัดแปลงในสื่ออื่น. ผลงานเรื่องเจาะเวลาหาจิ๋นซี, มังกรคู่สู้สิบทิศ และเทพมารสะท้านภพได้รับการดัดแปลงเป็นละครชุดทางโทรทัศน์โดย TVB ของประเทศจีน ผลงานเกือบทุกเรื่องมีเวอร์ชันหนังสือการ์ตูนเช่นกันคำวิจารณ์ คำวิจารณ์. เนื่องจากหวงอี้เป็นนักเขียนยุคใหม่ที่เขียนนิยายกำลังภายในในช่วงที่ตลาดซบเซา เพราะการเสียชีวิตของโก้วเล้ง และการหยุดเขียนของกิมย้ง สองนักเขียนนิยายระดับปรมาจารย์ ทำให้ผลงานของหวงอี้ได้รับความนิยมเป็นอย่างมากในเอเชีย รวมถึงประเทศไทย ฝ่ายที่ชื่นชอบหวงอี้ได้ยกว่าหวงอี้มีความสามารถในการแต่งนิยายให้สอดคล้องกับประวัติศาสตร์จีนช่วงต่างๆ อย่างกลมกลีน และมีการค้นคว้าข้อมูลอย่างละเอียด รวมถึงเขียนบรรยายฉากสงครามได้อย่างสมจริง ในขณะที่อีกฝ่ายมองว่าทางผู้จัดพิมพ์ ได้ยกย่องหวงอี้สูงเกินไปเพื่อเหตุผลในการตลาด เมื่อเทียบฝีมือแล้ว หวงอี้ยังด้อยกว่าสองปรมาจารย์อยู่ขั้นหนึ่ง เพราะผลงานของหวงอี้มักจะยาวเกินความจำเป็น ใช้ตัวละครเปลือง และบุคลิกของตัวละครค่อนข้างซ้ำกัน</doc>
