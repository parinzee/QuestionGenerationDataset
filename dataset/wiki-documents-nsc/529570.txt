<doc id="529570" url="https://th.wikipedia.org/wiki?curid=529570" title="เหตุอาคารถล่มที่ธาเน พ.ศ. 2556">เหตุอาคารถล่มที่ธาเน พ.ศ. 2556 เมื่อวันที่ 4 เมษายน 2556 เกิดเหตุอาคารถล่มบนที่ดินของเผ่าชนในเมืองมุมบรา ชานเมืองธาเน ในรัฐมหาราษฏระ ประเทศอินเดีย เหตุการณ์ดังกล่าวถูกเรียกว่าเป็นเหตุอาคารถล่มครั้งเลวร้ายที่สุดในพื้นที่ มีผู้รอดชีวิตกว่า 100 คน มีผู้เสียชีวิต 74 คน เป็นเด็ก 18 คน หญิง 23 คน และชาย 33 คน การค้นหาผู้รอดชีวิตเพิ่มเติมยุติเมื่อวันที่ 6 เมษายน 2556 อาคารดังกล่าวอยู่ระหว่างการก่อสร้างและไม่มีใบอนุญาตเปิดใช้อาคารสำหรับผู้อยู่อาศัยรายได้ต่ำถึงปานกลางขนาด 100 ถึง 150 คน คนงานก่อสร้างและครอบครัวกำลังอาศัยอยู่ในอาคารดังกล่าว มีรายงานว่า อาคารดังกล่าวถูกก่อสร้างอย่างมิชอบด้วยกฎหมาย เพราะมิได้ปฏิบัติตามการประกอบกิจมาตรฐานสำหรับการก่อสร้างที่ปลอดภัยและชอบด้วยกฎหมาย ตลอดจนการได้มาซึ่งที่ดินและการเปิดใช้อาคารที่อยู่อาศัย จนถึงวันที่ 11 เมษายน มีผู้ต้องสงสัยทั้งหมด 14 คนถูกจับกุม ซึ่งรวมถึงผู้รับเหมาก่อสร้าง วิศวกร ข้าราชการเทศบาล และภาคีผู้รับผิดชอบอื่น บันทึกของรัฐบาลชี้ว่า มีสองคำสั่งที่จัดการจำนวนอาคารที่มิชอบด้วยยกฎหมายในพื้นที่ คือ การรับรู้จากระยะไกลปี 2548 และคำสั่งศาลสูงมุมไบปี 2553 นอกจากนี้ ยังมีการร้องทุกข์ไปยังข้าราชการของรัฐและเทศบาล</doc>
