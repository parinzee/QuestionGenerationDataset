<doc id="138479" url="https://th.wikipedia.org/wiki?curid=138479" title="เมกามิเทนเซย์">เมกามิเทนเซย์ เมกามิเทนเซย์ (; ) เป็นเกมชุดของเกมอาร์พีจี ที่จำหน่ายโดยแอตลัส ยกเว้นเพียงเกมของเครื่องแฟมิคอมที่จัดจำหน่ายโดยนัมโค อีกทั้งยังมีการสร้างเป็นอะนิเมะและสินค้าอื่นๆ รวมถึงมังงะ เกมอาร์พีจีแบบเล่นบนโต๊ะ และเกมการ์ดสะสม เกมชุดเมกามิเทนเซย์นี้มีเค้าโครงมาจากนิยายเรื่อง ดิจิตัลเดวิล โมโนกาตาริ: เมกามิเทนเซย์ (デジタル・デビル物語 女神転生) ซึ่งประพันธ์โดย อายะ นิชิทานิ ชื่อเมกามิเทนเซย์ (เทพธิดากลับชาติ) นั้น มีที่มาจากตัวละครเอกคนหนึ่งของนิยายและเกมภาคแรก เป็นเทพธิดาอิซะนะมิกลับชาติมาเกิด แม้ว่าในเกมภาคต่อๆมาจะไม่กล่าวถึงเนื้อเรื่องของนิยายอีก แต่ยังคงชื่อไว้ โดยตั้งแต่ภาคของเครื่องซูเปอร์แฟมิคอมได้เปลี่ยนชื่อเป็น ชินเมกามิเทนเซย์ (真・女神転生) ยกเว้นเกมในภาคเสริมชุด มาจินเทนเซย์ (魔神転生 ; เทพมารกลับชาติ) ซึ่งเป็นแนววางแผนการรบ เนื้อหาของเกมชุดเมกามิเทนเซย์มักเป็นการต่อสู้ระหว่างมนุษย์กับอำนาจเหนือธรรมชาติ ซึ่งสัตว์ประหลาดในเกมจะเรียกว่า ปิศาจ (悪魔) แต่จริงๆแล้วปิศาจในเกมนี้ยังรวมถึงเทพเจ้าในตำนานของศาสนาต่างๆด้วย นอกจากเป็นศัตรูแล้ว ผู้เล่นยังสามารถชักชวนมาเป็น สหายมาร (仲魔) ได้และสามารถรวมร่างสหายที่เป็นพวกเดียวกันให้กลายเป็นตัวใหม่หรืออาวุธได้ เนื่องจากลักษณะที่เกี่ยวพันกับศาสนาและความเชื่อนี้เอง ทำให้เนื้อหาของเกมชุดเมกามิเทนเซย์หลายๆภาคค่อนข้างรุนแรง เช่น ในชินเมกามิเทนเซย์ภาคสองที่มียาเวห์ของคริสต์ศาสนาเป็นศัตรูตัวสุดท้าย นอกจากภาคหลักแล้ว เมกามิเทนเซย์ยังมีเกมชุดย่อยในภาคเสริมเป็นจำนวนมาก ได้แก่- เดวิลซัมมอนเนอร์ - เพอร์โซนา - เมกามิเทนเซย์ไกเดน (ลาสต์ไบเบิล) - มาจินเทนเซย์ - เดวิลชิลเดรน - ดิจิตัลเดวิลซาก้า ปิศาจแจ็คฟรอสซึ่งเป็นมาสคอตของแอตลัสก็มีที่มาจากเกมชุดเมกามิเทนเซย์รายชื่อเกมในชุดเมกามิเทนเซย์รายชื่อเกมในชุดเมกามิเทนเซย์. - ปี 1987 - ปี 1990 - ปี 1992 - ปี 1993 - ปี 1994 - ปี 1995 - ปี 1996 - ปี 1997 - ปี 1999 - ปี 2000 - ปี 2001 - ปี 2002 - ปี 2003 - ปี 2004 - ปี 2005 - ปี 2006 - ปี 2007 - ปี 2008 - ปี 2009อะนิเมะ อะนิเมะ. ในปัจจุบัน มีอะนิเมะซึ่งสร้างจากเรื่องราวในชุดเมกามิเทนเซย์ทั้งหมดห้าเรื่อง โดยเป็นโอวีเอสองเรื่องและซีรีส์ฉายทางโทรทัศน์อีกสามเรื่อง- พ.ศ. 2530 ดิจิตัลเดวิล โมโนกาตาริ เมกามิเทนเซย์ (OVA) เป็นเนื้อเรื่องของฉบับนิยาย - พ.ศ. 2538 ชินเมกามิเทนเซย์ โตเกียว โมคุชิโรกุ (OVA) เป็นเนื้อเรื่องที่มาจากมังงะชื่อเดียวกัน - พ.ศ. 2543 ชินเมกามิเทนเซย์ เดวิชิล (ซีรีส์ฉายทางโทรทัศน์) เนื้อเรื่องดัดแปลงมาจากภาคเกมเดวิลชิลเดรนภาคหนังสือสีแดง/สีขาว/สีดำ ในประเทศไทยใช้ชื่อว่า ฝ่ามิติเดวิชิล - พ.ศ. 2545 ชินเมกามิเทนเซย์ D(เดวิล)ชิลเดรน ไลท์แอนด์ดาร์ค (ซีรีส์ฉายทางโทรทัศน์) - พ.ศ. 2551 เพอร์โซนา ทรินิตีโซล (ซีรีส์ฉายทางโทรทัศน์) เป็นเนื้อเรื่องสิบปีหลังจากเรื่องของเพอร์โซนา 3งานศิลป์ งานศิลป์. งานศิลป์ในเกมชุดเมกามิเทนเซตั้งแต่ภาคแรกได้รับการออกแบบโดยคาสึมะ คาเนโกะ และได้มีผู้ร่วมออกแบบงานในภาคหลังๆ มา- ชิเงโนริ โซเอะจิมะ ออกแบบตัวละครในภาคโซลแฮ็คเกอร์ เพอร์โซนา 2, เพอร์โซนา 3 และ เพอร์โซนา 4 - ยาสุโอมิ อุเมทสึ ออกแบบตัวละครในภาค NINE - คาซุอากิ ยานากิซาวะ เป็นผู้ออกแบบตัวละครในภาค รอนด์ และวาดมังงะ ชินเมกามิเทนเซย์ คาน และภาคมังงะของเมกามิเทนเซย์ if...</doc>
