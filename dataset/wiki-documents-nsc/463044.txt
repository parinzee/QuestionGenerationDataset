<doc id="463044" url="https://th.wikipedia.org/wiki?curid=463044" title="มวยไทย 7 สี">มวยไทย 7 สี มวยไทย 7 สี หรือ ศึกมวยไทย 7 สี เป็นรายการโทรทัศน์ถ่ายทอดสดกีฬามวยไทย ที่ได้รับความนิยมอันดับ 1 เป็นระยะเวลากว่าทศวรรษ รายการนี้ทำการถ่ายทอดทางช่อง 7 สี ทุกวันอาทิตย์ เวลา 14.20 น. - 16.20 น. รวมถึงมีการถ่ายทอดสดทางสถานีโทรทัศน์มีเดียส์นิวส์ แชนแนล โดยเริ่มในปี พ.ศ. 2556 จนถึงปี พ.ศ. 2557 และปี พ.ศ. 2560 จนถึงปัจจุบัน ออกอากาศคู่ขนานทางช่อง 7 สี และทางเว็บไซต์ http://www.bugaboo.tvการจัดรายการ การจัดรายการ. รายการมีจุดประสงค์คือ "เป็นรายการบันเทิง ส่งเสริมการกีฬา และรักษาศิลปะแม่ไม้มวยไทย" ซึ่งจุดประสงค์ของรายการนี้ได้มีการขึ้นเป็นข้อความบนหน้าจอระหว่างการถ่ายทอดสดเป็นบางช่วง รวมถึงกล่าวโดยผู้บรรยายอยู่บ่อยครั้ง โดยเริ่มตั้งแต่กลางปี พ.ศ. 2555 เป็นต้นมา รวมถึงเป็นรายการถ่ายทอดสดมวยไทยที่ไม่มีการพูดขอบคุณผู้สนับสนุนโดยผู้บรรยายแต่ใช้แถบอักษรข่าววิ่งในการขอบคุณผู้สนับสนุนทดแทน โดยปรากฏในช่วงยกแรกของมวยคู่เอก ส่วนตัววิ่งผู้สนับสนุนมวยดุเดือดประจำปี ขึ้นในช่วงยกแรกของมวยคู่ที่ 2 และ 3แชมป์มวยไทยที่มีชื่อเสียง แชมป์มวยไทยที่มีชื่อเสียง. มวยไทย 7 สี เป็นรายการที่มีนักมวยไทยที่มีชื่อเสียงเข้าแข่งขันในรายการดังกล่าว อาทิ ขงเบ้ง ม.รัตนบัณฑิต, ซีอุย ส.สุนันท์ชัย และอภิสิทธิ์ เค.ที.ยิม- แท่งทอง เกียรติทวีสุข - สะท้านฟ้า อีมิเน้นท์แอร์ (แบนตัมเวท) - ใจสู้ ท.เทพสุทิน (ซูเปอร์แบนตัมเวท) - รุ่งราวี ศศิประภายิม (เฟเธอร์เวท) - แสงหิรัญ ลูกบ้านใหญ่ - สุดสาคร ส.กลิ่นมีการตอบรับ การตอบรับ. เว็บไซต์กรุงเทพธุรกิจกล่าวว่า เป็นรายการที่ได้รับความนิยมอย่างสม่ำเสมอโดยเรตติ้งไม่เคยตก ซึ่งได้รับการกล่าวว่าเป็นรายการที่ได้รับความสนใจจากทั้งคนในวงการมวย รวมถึงได้รับความนิยมจากผู้ชมทั่วประเทศ ตลอดจนได้รับการยอมรับว่า เป็นรายการที่กรรมการให้การตัดสินดีที่สุด และเป็นธรรมที่สุด หรือกล่าวได้ว่าตัดสินพลาดน้อยที่สุด อย่างไรก็ตาม ด้วยเหตุที่เป็นรายการที่มีผู้ชมเป็นจำนวนมาก จึงอาจได้รับการวิจารณ์จากฝ่ายที่เสียผลประโยชน์อยู่บ้างในบางครั้งรางวัลที่ได้รับรางวัลที่ได้รับ. - พ.ศ. 2553 - รางวัลโทรทัศน์ทองคำ ครั้งที่ 25 รางวัลผู้บรรยายรายการแข่งขันกีฬาดีเด่น (ธนกร ไชยศรี และ ชัยทัต สละทาน)</doc>
