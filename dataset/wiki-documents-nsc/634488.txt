<doc id="634488" url="https://th.wikipedia.org/wiki?curid=634488" title="เบคอนระเบิด">เบคอนระเบิด เบคอนระเบิด () เป็นเมนูที่ทำจากเนื้อหมู ประกอบด้วยเบคอนห่อรอบ ๆ ไส้ที่ทำจากไส้กรอกที่มีรสชาติเผ็ดร้อนกับเบคอนสับละเอียดใส่จานขนาดลูกอเมริกันฟุตบอลแล้วรมควันหรืออบ เมนูนี้ถูกโพสต์ขึ้นในบล็อกบาร์บีคิวแอดดิคส์และหลังจากนั้นก็เป็นที่โด่งดังมากในโลกอินเทอร์เน็ต ตามมาด้วยการกระแสวิจารณ์ต่าง ๆ นานา ยิ่งทำให้เมนูนี้โด่งดังขึ้น กระแสนี้เกิดขึ้นทั้งในสหรัฐและสหราชอาณาจักร เมนูเบคอนระเบิดมีส่วนผสมคือ เบคอน, ไส้กรอก, ซอสบาร์บีคิวและเครื่องปรุงรสบาร์บีคิวหรือผงบาร์บีคิว ตัวเบคอนจะนำมาสานเป็นแผ่นเพื่อห่อไส้กรอกที่คลุกรวมกับซอสและเบคอนสับละเอียดไว้ ม้วนให้เป็นโรล เมื่อสุกปรุงรสเรียบร้อย ราดน้ำซอสแล้วหั่นเสิร์ฟได้เลย ผู้คิดค้นเมนูเบคอน เอ๊กพลอชั่นนี้เขียนหนังสือตำราอาหารออกมา และในที่สุดก็ได้รับรางวัลตำราอาหารดีเด่นของโลกใน ค.ศ. 2010 ในสาขา "ตำราบาร์บีคิวที่ดีที่สุดในโลก" และเมนูนี้ยังได้รางวัลในงานเทศกาลบลูริบบ้อนเบคอนเมื่อ ค.ศ. 2013 ด้วยประวัติ ประวัติ. เมื่อเดือนธันวาคม ค.ศ. 2008 เจสัน เดย์ และ แอรอน โครนิสเตอร์ ได้โพสต์เมนูนี้ในบล็อก "บาร์บีคิว แอดดิคส์" และต่อมาเมนูนี้ก็กลายเป็นกระแสในโลกอินเทอร์เน็ตอย่างรวดเร็ว มีการเข้าชมมากกว่า 500,000 ครั้งและมีการแชร์มากกว่า 16,000 ครั้ง ถึงขนาดที่มีการนำไปโพสต์ในบล็อกทางการเมืองเนื่องจาก "พรรครีพับลิกันชอบทานเนื้อ" มีแฟนคลับติดตามและมีคลิปวีดีโอมากมายเกี่ยวกับวิธีการปรุงเมนูนี้ด้วย ผู้คิดค้นเมนูนี้เคยเข้าร่วมการแข่งขันบาร์บีคิวในแคนซัส รัฐมิสซูรี เป็นหนึ่งในทีมเบิร์น ฟิงเกอร์ บาร์บีคิวเพื่อแข่งทำอาหารจานร้อน ตามข่าวรายงานว่า " หลังจากโดนท้าในทวิตเตอร์ให้ทำเมนูสุดยอดของเบคอน พวกเขาเข้าแข่งขันด้วยเมนูที่น่าสนใจมาก " พวกเขาตั้งชื่อเมนูว่า "เบคอนระเบิด:ที่สุดของบาร์บีคิวไส้กรอก" เมนูนี้คล้ายกับหลาย ๆ เมนูที่เคยมีคนทำมาแล้ว อนึ่ง เดย์และโครนิสเตอร์ไม่ได้อ้างว่า พวกเขาเป็นคนคิดค้นขึ้นมา แต่ถือสิทธิ์ใช้ชื่อ "เบคอนระเบิด"การปรุง การปรุง. การเตรียมเพื่อปรุงเมนูนี้ใช้ทักษะในการทำอาหารแบบง่ายๆ รวมถึงใช้ส่วนผสมและเครื่องปรุงในการทำเมนูนี้น้อย โดยเริ่มจากการใช้เบคอนหั่นหนา , ไส้กรอกอิตาเลียน 2 ปอนด์, ซอสบาร์บีคิว 1 ขวด, และเครื่องปรุงรสบาร์บีคิวหรือผงบาร์บีคิว 1 ขวด การทำเบคอนระเบิดจะต้องเอาเบคอนมาสานกันเป็นแผ่น ปรุงรส และราดไส้กรอกที่คลุกรวมกับเบคอนแล้วสับตาม ปรุงรสเพิ่มอีกครั้งด้วยซอสบาร์บีคิว หรือเครื่องปรุงอื่น ๆ เสร็จแล้วม้วนเป็นโรลเหมือนไส้กรอกขนาดยักษ์" เวลาในการทำให้สุกคือ หนึ่งชั่วโมงต่อความหนาหนึ่งนิ้ว หลังจากนั้นราดด้วยซอสบาร์บีคิวอีกครั้ง แล้วจึงหั่นตามขวางก่อนเสิร์ฟเมนูนี้ให้พลังงานอย่างน้อย 5,000 แคลอรี่และไขมัน 500 กรัม, ชิ้นเล็ก ๆ ขนาด 8 ออนซ์ให้พลังงาน 878 แคลอรี่และไขมัน 60 กรัมความนิยม ความนิยม. เมนูนี้เป็นที่นิยมไปทั่วทั้งในสหรัฐอเมริกาและสหราชอาณาจักร รวมถึงสื่อต่าง ๆ ในเยอรมนีและเนเธอร์แลนด์ เดอะเดลีเทเลกราฟ พาดหัวว่า "เมนูที่ฮิตที่สุดในเว็บ" และ "เมนูบาร์บีคิว 5,000 แคลอรีที่ฮิตที่สุดในโลก" นักวิจารณ์เกี่ยวกับสุขภาพ/เบาหวานชาวอเมริกันออกมาวิจารณ์ว่า เมนูแบบนี้ทำให้ "คนอเมริกันเป็นโรคอ้วน" บ้างก็ว่า เมนูแบบนี้หมอต้องสั่งงดอย่างแน่นอน เมนูนี้ยังเป็นตัวอย่างของการใช้อินเทอร์เน็ตเว็บ 2.0 ให้เป็นประโยชน์ด้วย (โครนิสเตอร์เป็นนักการตลาดธุรกิจออนไลน์) หนังสือ บาร์บีคิวทำให้ทุกสิ่งดีขึ้น (BBQ Makes Everything Better) ทำให้เดย์และโครนิสเตอร์ได้รับ "ข้อตกลงเป็นตัวเลข 6 หลัก" หนังสือเล่มนี้เผยตำราอาหารซึ่งภายหลังได้รับรางวัลตำราอาหารดีเด่นของโลกในปี ค.ศ. 2010 ในสาขา "ตำราบาร์บีคิวที่ดีที่สุดในโลก" ในปี ค.ศ. 2010 หนังสือของอแมนดา เฮสเซอร์ ผู้ชนะจากสหรัฐอเมริกาในชื่อ หนังสือทำอาหารสำคัญนิวยอร์กไทมส์: สูตรอาหารคลาสสิกสำหรับศตวรรษใหม่ (The Essential New York Times Cookbook: Classic Recipes for a New Century) ก็มีการลงเมนูเบคอนระเบิด และในปี ค.ศ. 2013 เบคอนระเบิดได้รับรางวัล " อาหารจานเด็ด " ในงานเทศกาลบลูริบบอนเบคอน ซึ่งรับประกันผลในการแข่งขันเบคอนเวิลด์แชมเปียนชิพอย่างแน่นอน</doc>
