<doc id="320743" url="https://th.wikipedia.org/wiki?curid=320743" title="ฮาตส์">ฮาตส์ ฮาตส์ () เป็นเกมไพ่ชนิดหนึ่ง ใช้ผู้เล่น 4 คน มีการลงไพ่ครั้งละ 1 ใบ ในแต่ละครั้งใครลงไพ่สูงสุดคือผู้กินไพ่ชุดนั้นไป และมีสิทธิ์เรียกไพ่ในครั้งต่อไป ไพ่บางใบมีแต้ม บางใบไม่มี เมื่อหมดรอบ (13 ครั้ง) ก็จะมีการจดแต้มสะสมไว้จนกว่าจะจบเกม เกมจะจบก็ต่อเมื่อมีผูเล่นคนใดคนหนึ่งมีแต้มเกิน 100 แต้ม ผู้ที่มีแต้มน้อยที่สุดในตอนนั้นถือเป็นผู้ชนะกติกา กติกา. แจกไพ่ทั้งหมด 52 ใบ ให้ผู้เล่น 4 คน คนละ 13 ใบ ก่อนจะลงไพ่ในบางรอบจะมีการแลกไพ่กับผู้เล่นคนอื่น ครั้งละ 3 ใบ โดยในรอบแรกให้ผู้เล่นที่อยู่ทางซ้าย รอบที่สองทางขวา รอบที่สามตรงข้าม รอบที่สี่ไม่มีแลกไพ่ วนไปเรื่อย ๆ จนกว่าจะจบเกม เมื่อแลกไพ่เสร็จผู้ที่มี 2♣ จะเป็นคนเรียกไพ่ก่อนโดยต้องเรียก 2♣ เท่านั้น จากนั้นผู้เล่นคนอื่น ๆ ก็จะลงไพ่ดอกเดียวกับคนเริ่มโดยวนซ้าย ใครลงไพ่สูงสุดก็กินไป (2 เล็กสุด A ใหญ่สุด) และเรียกไพ่ในรอบต่อไป (ถ้าลงไพ่คนละดอกกับผู้เรียกจะไม่มีสิทธิ์กิน)ไพ่มีแต้ม ไพ่มีแต้ม. ไพ่ที่มีแต้มในเกมฮาตส์มีทั้งหมด 14 ใบ ได้แก่ A♥ 2♥ 3♥ 4♥ 5♥ 6♥ 7♥ 8♥ 9♥ 10♥ J♥ Q♥ K♥ และ Q♠ โดยไพ่โพแดงมีค่าใบละ 1 แต้ม และ Q♠ มีค่า 13 แต้ม ผู้ที่ได้แต้มไปคือผู้ที่กินไพ่เหล่านี้ไป ยกเว้นในกรณีที่มีผู้เล่นคนใดคนหนึ่งกินไพ่มีแต้มได้ทั้งหมดในตาเดียว ผู้เล่นคนนั้นจะไม่ได้แต้ม 26 แต้ม แต่ว่าผู้เล่นคนอื่นๆจะบวกคนละ 26 แต้มแทน เรียกว่า การยิงพระจันทร์ (Shooting the moon)ข้อห้ามในการลงไพ่ข้อห้ามในการลงไพ่. - ห้ามลงไพ่คนละดอกกับผู้เรียกไพ่ ยกเว้นว่าไม่มีไพ่ดอกนั้นอยู่บนมือ - ห้ามลงไพ่มีแต้มในตาแรก ยกเว้นไม่มีไพ่ที่ไม่มีแต้ม - ห้ามเรียกดอกโพแดง ยกเว้นมีคนอื่นเรียกดอกโพแดง หรือว่าบนมือมีแต่ดอกโพแดง จึงจะสามารถเรียกดอกโพแดงได้ (หรือลงตอนที่ไม่มีดอกเหมือนผู้เรียก)</doc>
