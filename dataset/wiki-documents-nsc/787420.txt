<doc id="787420" url="https://th.wikipedia.org/wiki?curid=787420" title="เรือหลวงกระบี่">เรือหลวงกระบี่ เรือหลวงกระบี่ () เป็นเรือรบประเภทเรือตรวจการณ์ไกลฝั่งชั้น ริเวอร์ หมายเลขประจำเรือ 551 ประจำการอยู่ในสังกัดหมวดเรือที่ 1 กองเรือตรวจอ่าว กองเรือยุทธการ ฐานทัพเรือสัตหีบ โดยเรือมีขนาดระวางขับน้ำเต็มที่ 1,969 ตัน และเป็นเรือรบที่มีขนาดใหญ่ที่สุดเท่าที่กองทัพเรือไทยเคยสร้างมาประวัติ ประวัติ. เรือหลวงกระบี่เกิดขึ้นจากโครงการจัดสร้างเรือตรวจการณ์ไกลฝั่งซึ่งมีระยะเวลาดำเนินการ 4 ปี ตั้งแต่ปีงบประมาณ 2551 - 2555 ในวงเงิน 2,931 ล้านบาท โดยปรับปรุงจากแบบเรือตรวจการณ์ไกลฝั่ง (OPV) ของเรือชั้น ริเวอร์ ของบริษัท BAE Systems โดยมี บริษัท ช.ทวี ดอลลาเซียน จำกัด (มหาชน) เป็นผู้บริหารสัญญา บริษัท อู่กรุงเทพ จำกัด รัฐวิสาหกิจในความควบคุมของกองทัพเรือ สังกัดกระทรวงกลาโหมเป็นผู้จัดสร้าง และกรมอู่ทหารเรือ เป็นผู้ควบคุมการจัดสร้างเรือตลอดกระบวนการ โดยดำเนินการต่อเรือที่อู่ราชนาวีมหิดลอดุลยเดชของกรมอู่ทหารเรือ ในเขตอำเภอสัตหีบ จังหวัดชลบุรี ซึ่งพระบาทสมเด็จพระปรมินทรมหาภูมิพลอดุลยเดชได้ทรงพระกรุณาโปรดเกล้าโปรดกระหม่อมให้ สมเด็จพระเทพรัตนราชสุดาฯ สยามบรมราชกุมารีเสด็จมาทรงทำพิธีวางกระดูกงูเรือในวันที่ 23 สิงหาคม พ.ศ. 2553 จนถึงพิธีปล่อยเรือลงน้ำในวันที่ 2 ธันวาคม พ.ศ. 2554 และขึ้นระวางประจำการในวันที่ 26 สิงหาคม พ.ศ. 2556 โดยมีพลเรือเอกสุรศักดิ์ หรุ่นเริงรมย์ ซึ่งเป็นผู้บัญชาการทหารเรือในขณะนั้นเป็นผู้รับมอบเรือภารกิจ ภารกิจ. เรือหลวงกระบี่ถูกสร้างขึ้นเพื่อใช้ในการปฏิบัติภารกิจในการลาดตระเวนตรวจการณ์และรักษาฝั่ง ป้องกันการแทรกซึม คุ้มครองเรือประมง ป้องกันและคุ้มครองทรัพยากรธรรมชาติในอ่าวไทยและทะเลอันดามัน รวมถึงการช่วยเหลือผู้ประสบภัยทางทะเล ตลอดจนการรักษากฎหมายในทะเลตามอำนาจหน้าที่ที่ได้รับมอบหมายข้อมูลทั่วไปข้อมูลทั่วไป. - ชื่อเรือ • ไทย: ร.ล.กระบี่ • อังกฤษ: HTMS KRABI - หมายเลขประจำเรือ 551 - ประเภท เรือตรวจการณ์ไกลฝั่ง(เรือ ตกก.) - ผู้ดำเนินงาน กรมอู่ทหารเรือ กองทัพเรือไทย และ บริษัท อู่กรุงเทพ จำกัด - สถานที่ต่อ อู่ราชนาวีมหิดลอดุลยเดช ของ กรมอู่ทหารเรือ อำเภอสัตหีบ จังหวัดชลบุรี ประเทศไทย - งบประมาณในการสร้างเรือ 2,931,285,884 บาท - วางกระดูกงูเรือ วันที่ 23 สิงหาคม พ.ศ. 2553 - ปล่อยเรือลงน้ำ วันที่ 2 ธันวาคม พ.ศ. 2554 - ขึ้นระวางประจำการ วันที่ 26 สิงหาคม พ.ศ. 2556 - ประจำการอยู่ในสังกัดหมวดเรือที่ 1 กองเรือตรวจอ่าว กองเรือยุทธการคุณลักษณะตัวเรือคุณลักษณะตัวเรือ. - ขนาดระวางขับน้ำเต็มที่ 1,969 ตัน - ความยาวตลอดลำ 90.5 เมตร - ความกว้าง 13.5 เมตร - กินน้ำลึก 3.8 เมตร - อัตราการทนคลื่นลมรุนแรง ระดับ Sea State 5 - ความเร็วสูงสุด 25 น็อต (46.30 กม./ชม.) - ความเร็วเดินทาง 15 น็อต (27.78 กม./ชม.) - รัศมีทำการสูงสุด 3,500 ไมล์ทะเล - กำลังพลประจำเรือ 89 นายระบบขับเคลื่อนตัวเรือระบบขับเคลื่อนตัวเรือ. - เครื่องจักรใหญ่ดีเซล MAN Diesel 16V 23/33D กำลัง 7,200 กิโลวัตต์ 2 เครื่อง - ชุดเกียร์แบบ ZF Marine 53600 NR2H - เพลาใบจักรจำนวน 2 เพลา ใบจักร Wartsila Lips Defence แบบปรับมุมได้ระบบอิเล็กทรอนิกส์ประจำเรือระบบอิเล็กทรอนิกส์ประจำเรือ. - เรดาร์เดินเรือ 2 ชุด - เรดาร์ตรวจการณ์พื้นน้ำ/อากาศ Thales Variant - เรดาร์และออปโทรนิกส์ควบคุมการยิง Thales LIROD Mk.2 - ระบบพิสูจน์ฝ่าย Thales TSB2525 (ติดตั้งคู่กับเรดาร์ Variant) - ระบบอำนวยการรบ Thales TACTICOS - ระบบรวมการสื่อสาร (ICS) Thales FICS (Fully Integrated Communications System) - ระบบรวมการควบคุมเครื่องจักร (IPMS) Servowatchระบบอาวุธประจำเรือระบบอาวุธประจำเรือ. - ปืนใหญ่เรือ OTO Melara 76/62 Super Rapid ขนาด 76 มม./62 คาลิเบอร์ แท่นเดี่ยว 1 แท่น - ปืนใหญ่กล MSI-DSL/ATK DS30MR Mk.44 ขนาด 30 มม./70 คาลิเบอร์ แท่นเดี่ยว 2 แท่น - ปืนกล U.S. Ordnance M2HB ขนาด 12.7 มม. แท่นเดี่ยว 2 แท่นระบบสนับสนุนการรบระบบสนับสนุนการรบ. - ลานจอดเฮลิคอปเตอร์ สำหรับ ฮ. (Westland Lynx 300) จำนวน 1 เครื่อง - เรือยางทางยุทธวิธีพร้อมเครื่องยนต์ติดท้าย (RHIB) 1 ลำสื่อและสารคดีเกี่ยวกับเรือหลวงกระบี่ สื่อและสารคดีเกี่ยวกับเรือหลวงกระบี่. ทางคณะกรรมการจัดทำสารคดีและสื่อโทรทัศน์ของกองทัพเรือได้ดำเนินการจัดทำสารคดีเกี่ยวกับการต่อเรือหลวงกระบี่ในชื่อ "เรือหลวงกระบี่ ราชนาวีต่อเรือ" ซึ่งจะทำการเผยแพร่ในสถานีโทรทัศน์ไทยพีบีเอส Thai PBS และช่อง Navy Channel ซึ่งเป็นช่อง youtube VDO อย่างเป็นทางการของคณะกรรมการจัดทำสารคดีและสื่อโทรทัศน์ของกองทัพเรือ</doc>
