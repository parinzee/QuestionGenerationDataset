<doc id="716634" url="https://th.wikipedia.org/wiki?curid=716634" title="หัวเหยียนจิงก่านอิ้งลวื่อจี้">หัวเหยียนจิงก่านอิ้งลวื่อจี้ หัวเหยียนจิงก่านอิ้งลวื่อจี้ (華嚴經感應略記) หรือ ต้าฟางกว่างฝอหัวเหยียนจิงก่านอิ้งลวื่อจี้ (大方廣佛華嚴經感應略記) รวบรวมโดยพระเถระหยุนชี จู้หง 雲棲祩宏 เกิด 1535 - มรณะ 1615) พระสงฆ์รูปสำคัญในสมัยราชวงศ์หมิง ว่าด้วยเรื่องราวปฏิหาริย์เกี่ยวกับอวตังสกสูตร ชื่อของปกรณ์เล่มนี้มีความหมายว่า "บันทึกสังเขปว่าด้วยอานิสงส์เกี่ยวกับอวตังสกสูตร" เนื้อหาของ "หัวเหยียนจิงก่านอิ้งลวื่อจี้" เกี่ยวกับผลของการเคารพบูชา การสวดสาธยาย และการปฏิบัติตามอวตังสกสูตร ส่วนใหญ่ล้วนแต่เป็นเรื่องในทำนองปาฏิหาริย์ช่วนให้ผู้คนเชื่อถือศรัทธาในพระสูตรนี้ รวมถึงสรัทธาในนิกายหัวเหยียนเนื้อหา เนื้อหา. ต่อไปนี้เป็นเนื้อหาบางส่วนจาก "หัวเหยียนจิงก่านอิ้งลวื่อจี้" ซึ่งมีเนื้อความสั้นๆ ว่าด้วยเหตุการณ์เป็นตอนๆ ต่างกรรมต่างวาระ กัน เช่น เมื่อครั้งที่พระพุทธภัทระเดินทางจากชมพูทวีปมาแปลพระอวตังสกสูตรจากภาษาสันสกฤตเป็นภาษาจีน ที่อาณาจักรโห้วฉิน ในยุคหนานเป่ยเฉา ราวปีค.ศ. 418 ท่านพำนักอยู่ที่วัดเซี่ยซือคง เมืองหยางโจว ในวัดนั้นมีสระบัวอยู่ด้านหน้าห้องทำงานของท่าน ทุกๆ วันจะมีกุมารในชุดเขียว 2 คน ปรากฏกายจากสระแห่งนั้น แล้วทำความสะอาดห้องของท่าน ช่วยฝนหมึก และคอยปรนนิบัติรับใช้ ครั้นถึงยามสายัณห์ก็หวนคืนสู่สระบัวอีกครา (เรื่อง "สองกุมารมงคลนิมิต" - 双童现瑞) อีกเรื่องเกิดขึ้นในสมัยราชวงศ์ถัง มีบรรพชิตรูปหนึ่งนามว่า พระฮุ่ยโย่ว อยู่ ณ อารามฉงฝู ในราชธานีฉางอัน มีวัตรปฏิบัติเคร่งครัดแข็งขัน ถวายตัวเป็นศิษย์พระจื้อเหยียนคอยรับใช้อุปัฏฐากท่าน ภาวนาตามแนวทางนิกายอวตังสกะ หรือนิกายฮว๋าเหยียน ท่านเฝ้าสวดภาวนาพระสูตรนี้ทุกวันนับแต่ทิวาจวบราตรี ท่านจะจุดธูปบูชาสาธยายพระสูตร ช่วงตถาคตนิรมิตวรรค(如來出現品) มีอยู่ครั้งหนึ่ง ขณะสาธยายพระสูตรอยู่นั้นพระโพธิสัตว์ถึง 10 องค์ ปรากฏกายขึ้นจากผืนปฐพี ฉวีวรรณสีสุวรรณงามอร่าม ส่องแสงประกายเจิดจ้า แต่ละพระองค์ประทับอยู่บนดอกบัว พระโพธิสัตว์ล้วนประณมกรสดับพระสูตรบรรพนี้ด้วยจิตมั่นคงไม่วอกแวก เมื่อท่านธาธยายจบลง พระโพธิสัตว์ก็อันตรธานหายไป (เรื่อง "โพธิสัตว์ปรากฏ" - 菩萨涌现)ตัวอย่างเนื้อหา ตัวอย่างเนื้อหา. เรื่อง "พระธาตุปรากฏในปาก" (口获舍利) " ... สมัยราชวงศ์ถัง ฝานเสวียนจื้อ ชาวเมืองอันติ้ง ครั้งยังเยาว์วัยถวายตัวเป็นศิษย์พระเถระตู้ซุ่น ท่านตู้ซุ่นสั่งให้สวดอวตังสกสูตรอยู่เป็นนิจ จดจ่อตั้งใจกับพระสูตรนี้ สาธยายบทสมันตภัทรจริยาปณิธานวรรค สวดพระสูตรแต่ละครั้ง มักปรากฏพระธาตุขึ้นในปาก รวมแล้วได้ประมาณหนึ่งร้อยองค์ ... " หมายเหตุ - ต่อมา ฝานเสวียนจื้อ ไปบำเพ็ญภาวในถ้ำฉื๋อซา เมืองฟางโจว กลางวันสวดอวตังสกสูตร กลางคืนนั่งสมาธิ กล่าวกันว่าเพราะท่านเคารพพระสูตรนี้ จึงปรากฏมงคลลักษณ์ เทพยาดาคุ้มครองท่าน</doc>
