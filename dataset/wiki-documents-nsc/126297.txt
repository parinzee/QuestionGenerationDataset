<doc id="126297" url="https://th.wikipedia.org/wiki?curid=126297" title="นิรุติ กรุสวนสมบัติ">นิรุติ กรุสวนสมบัติ นายนิรุติ กรุสวนสมบัติ เป็นนักออกแบบและช่างพิมพ์เลตเตอร์เพรสผู้ก่อตั้ง Design Studio และ Press A Card (เปิ๊ดสะการ์ด) มีผลงานเป็นที่รู้จักทั้งในและต่างประเทศ ตั้งแต่ปี พ.ศ. 2546 เป็นต้นมา งานออกแบบของนิรุติมีให้พบเห็นอยู่บ่อยครั้งบนสื่อต่าง ๆ เช่น สื่อประชาสัมพันธ์การประกวดมิสทีนไทยแลนด์ (Miss Teen Thailand), บทสัมภาษณ์เกี่ยวกับงานพิมพ์ระบบต่าง ๆ นอกจากนี้ผลงานของเขาได้รับรางวัลอยู่บ่อยครั้งทั้งในและต่างประเทศ อาทิ รางวัลพระราชทานหนังสือดีเด่นในงานสัปดาห์หนังสือแห่งชาติ ได้รับเลือกให้ตีพิมพ์ผลงานใน นิตยสารฮาว และนิตยสารพริ้นต์ ที่ประเทศสหรัฐอเมริกาประวัติการศึกษา ประวัติ. การศึกษา. จบชั้นมัธยมศึกษาจาก โรงเรียนบดินทรเดชา (สิงห์ สิงหเสนี) ได้รับปริญญา ศิลปบัณฑิต สาขาวิชาการออกแบบนิเทศศิลป์ B.F.A. Visual Communication Design จากมหาวิทยาลัยรังสิต และปริญญา วิทยาศาสตรมหาบัณฑิต เกียรตินิยม สาขาวิชาการออกแบบนิเทศศิลป์ Master of Science (Communication design) จาก Pratt Institute นิวยอร์ก สหรัฐอเมริกาการงาน การงาน. เริ่มงานออกแบบครั้งแรกที่ประเทศไทยก่อนไปศึกษาต่อที่สหรัฐอเมริกา หลังจากสำเร็จปริญญาโทก็ได้ทำงานที่สตูดิโอแห่งหนึ่งในรัฐโอไฮโอ ก่อนที่จะย้ายมาปักหลักกับแผนกออกแบบเว็บไซต์ของสถานีข่าวโทรทัศน์ ซีเอ็นเอ็น ที่แอทแลนต้า จากประสบการณ์ที่ ซีเอ็นเอ็น ทำให้เขาได้เป็นผู้อยู่เบื้องหลังการออกแบบระบบเนวิเกชั่นของเว็บไซต์ไทยรัฐ ดอตคอม เมื่อปีพ.ศ. 2546 และ เว็บไซต์ของโครงการกรุงเทพเมืองแฟชั่นตำแหน่งหน้าที่ ตำแหน่งหน้าที่. ปัจจุบันดำรงตำแหน่ง- ที่ปรึกษาด้านการออกแบบ ให้กับเครือของสยามสปอร์ตพับลิชชิ่ง และ บริษัท อินสไพร์ เอนเตอร์เทนเม้นท์ จำกัด - อาจารย์พิเศษสอนด้านการออกแบบที่มหาวิทยาลัยศรีปทุม นิรุติคงผลิตงานออกแบบอย่างสม่ำเสมอ ใช้เวลาว่างกับการพิมพ์เลตเตอร์เพรส และการเป็นผู้จัดรายการพิเศษ ให้กับรายการวิทยุของเครือสยามสปอร์ตรางวัลรางวัล. - พ.ศ. 2555 รางวัลชมเชยการประกวดหนังสือดีเด่น ประจำปี พ.ศ. 2555 ประเภทหนังสือสวยงามทั่วไป ในฐานะผู้ออกแบบจัดทำรูปเล่มหรือศิลปกรรม เรื่อง “กรุงเก่าเมื่อกาลก่อนภาพถ่าย 100 ปี พระนครศรีอยุธยา” จากสำนักงานคณะกรรมการการศึกษาขั้นพื้นฐาน กระทรวงศึกษาธิการ - พ.ศ. 2554 รางวัลดีเด่นการประกวดหนังสือดีเด่น ประจำปี พ.ศ. 2554 ประเภทหนังสือสวยงามทั่วไป ในฐานะผู้ออกแบบจัดทำรูปเล่มหรือศิลปกรรม เรื่อง “สมุดภาพความทรงจำ เมื่อครั้งแผ่นดิน สมเด็จพระพุทธเจ้าหลวง” จากสำนักงานคณะกรรมการการศึกษาขั้นพื้นฐาน กระทรวงศึกษาธิการ</doc>
