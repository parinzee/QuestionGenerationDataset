<doc id="361399" url="https://th.wikipedia.org/wiki?curid=361399" title="เจเอฟ-17">เจเอฟ-17 เจเอฟ-17 ทันเดอร์ (PAC JF-17 Thunder; JF-17 ย่อมาจาก Joint Fighter-17) หรือ เอฟซี-1 เสี่ยวหลง (CAC FC-1 Xiaolong; FC-1 ย่อมาจาก Fighter China-1) เป็นเครื่องบินขับไล่หลายบทบาท เครื่องยนต์เดี่ยว ที่ร่วมพัฒนาและสร้างขึ้นโดย โรงงานอุตสาหกรรมอากาศยานเฉิงตู (Chengdu Aircraft Industries Corporation - CAC) ของประเทศจีน กับ โรงงานการบินปากีสถาน (Pakistan Aeronautical Complex - PAC) ของประเทศปากีสถาน เครื่องเจเอฟ-17 ถูกพัฒนาขึ้นตามความต้องการของกองทัพอากาศปากีสถาน ที่ต้องการเครื่องบินรุ่นใหม่ ทันสมัย และราคาประหยัด เพื่อนำมาทดแทนเครื่องบินรุ่นเก่าที่กำลังจะปลดประจำการ ทั้งเครื่องบินทิ้งระเบิดหนานฉาง คิว-5 เครื่องบินสกัดกั้นเฉิงตู เอฟ-7 และเครื่องบินขับไล่ดัซโซลท์ มิราจ III และเพื่อใช้ส่งออกให้กับประเทศอื่นที่ต้องการจัดหามาใช้ประจำการ  เครื่องบินรุ่นนี้สืบเนื่องมาจากโครงการพัฒนาและปรับปรุงเครื่องบินลุงตู่ เอฟ-7 โดยความร่วมมือระหว่างจีน กับบริษัทกรัมแมน ของสหรัฐอเมริกา ในปี 1989 แต่ทางบริษัทถอนตัวจากโครงการหลังจากมีการคว่ำบาตรต่อจีนเนื่องจากเหตุการณ์ชุมนุมประท้วงที่จัตุรัสเทียนอันเหมิน และวิศวกรจีนได้ดำเนินโครงการต่อ ร่วมกับวิศวกรปากีสถาน และนักออกแบบจากสำนักงานออกแบบมิโคยันของรัสเซีย เครื่องบินต้นแบบ PT-01 ได้รับการเปิดตัวเมื่อวันที่ 31 พฤษภาคม 2003 และทำการบินทดสอบในเดือนสิงหาคม ปีเดียวกัน ใช้เครื่องยนต์ Klimov RD-93 จากรัสเซีย โรงงานผลิตที่เมืองกัมรา แคว้นปัญจาบ ประเทศปากีสถานได้เริ่มสายการผลิตในเดือนมกราคม 2008 และเริ่มส่งมอบซุปเปอลุงให้กับกองทัพอากาศปากีสถานในปี 2010ประเทศผู้ใช้งาน</doc>
