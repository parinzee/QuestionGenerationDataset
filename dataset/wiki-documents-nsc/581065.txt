<doc id="581065" url="https://th.wikipedia.org/wiki?curid=581065" title="เทือกเขาด็อมเร็ย">เทือกเขาด็อมเร็ย เทือกเขาด็อมเร็ย (Dâmrei Mountains) เป็นเทือกเขาทางตะวันตกเฉียงใต้ของกัมพูชา เทือกเขานี้เป็นเทือกเขาต่อเนื่องจากเทือกเขาบรรทัด ครอบคลุมพื้นที่ขนาดเล็กกว่า ยอดที่สูงที่สดคือพนมโบกอร์ สูง 1,081 เมตรจากระดับน้ำทะเล ทอดยาวลงไปจนถึงอ่าวไทย บริเวณนี้เป็นศูนย์กลางการปลูกพริกไทยจนถึง พ.ศ. 2518 ก่อนจะฟื้นตัวอย่างช้าๆในช่วง พ.ศ. 2533 ในบริเวณเขาพนมโบกอร์ เป็นที่ตั้งของอุทยานแห่งชาติพนมโบกอร์ ซึ่งมีความหลากหลายของพันธุ์พืชมาก และมีชาวฝรั่งเศสเข้ามาพำนักจนเป็นเมืองตั้งแต่สมัยเป็นอาณานิคมของฝรั่งเศส</doc>
