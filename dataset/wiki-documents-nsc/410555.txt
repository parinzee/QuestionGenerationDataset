<doc id="410555" url="https://th.wikipedia.org/wiki?curid=410555" title="ฮันส์ ไกเกอร์">ฮันส์ ไกเกอร์ โจฮันเนส ฮันส์ วิลเลม เกนการ์ ไกเกอร์ (; 30 กันยายน ค.ศ. 1882 – 24 กันยายน ค.ศ. 1945) เป็นนักฟิสิกส์ชาวเยอรมัน เป็นที่รู้จักในฐานะผู้ร่วมคิดค้นไกเกอร์มูลเลอร์เคาน์เตอร์ และการทดลองของไกเกอร์-มาร์สเดน ซึ่งเป็นการค้นพบ นิวเคลียสอะตอม ปี ค.ศ. 1902 ไกเกอร์เข้าเรียนสาขาฟิสิกส์และคณิตศาสตร์ที่มหาวิทยาลัย Erlangen สำเร็จปริญญาเอกในปี ค.ศ. 1906 ปี ค.ศ. 1907 เขาเริ่มทำงานกับเออร์เนสต์ รัทเทอร์ฟอร์ด ที่มหาวิทยาลัยแมนเชสเตอร์ และในปี ค.ศ. 1909 ได้ร่วมงานกับเออร์เนสต์ มาร์สเดนในการทดลองที่มีชื่อเสียง คือ "การทดลองแผ่นฟอยล์ทองคำ" ทั้งสองยังร่วมกันสร้างไกเกอร์เคาน์เตอร์ด้วย ปี ค.ศ. 1911 ไกเกอร์กับ จอห์น มิทเชล นัททอล ค้นพบ กฎของไกเกอร์-นัททอล (Geiger-Nuttall Law) และทำการทดลองซึ่งนำไปสู่การสร้างแบบจำลองอะตอมของรัทเทอร์ฟอร์ด ปี ค.ศ. 1928 ไกเกอร์กับศิษย์ของเขา วอลเทอร์ มูลเลอร์ ได้ร่วมกันพัฒนาไกเกอร์เคาน์เตอร์ให้ดีขึ้นเป็นไกเกอร์มูลเลอร์เคาน์เตอร์ นอกจากนี้ไกเกอร์ยังได้ร่วมงานกับเจมส์ แชดวิคด้วย ปี ค.ศ. 1912 ไกเกอร์ได้เป็นหัวหน้า Physical-Technical Reichsanstalt ในเบอร์ลิน ต่อมาปี 1925 เป็นศาสตราจารย์ที่ Kiel, ปี 1929 ที่ Tübingen, และตั้งแต่ปี 1936 กลับไปทำงานที่เบอร์ลิน เขาได้เป็นสมาชิกของสโมสรยูเรเนียม (Uranium Club) ไกเกอร์ไม่เคยประกาศตนว่าเป็นนาซี แต่พบว่ามีรายงานการกระทำของเขาทั้งสองด้าน คือทั้งให้ความช่วยเหลือและปฏิเสธเพื่อนร่วมงานที่เป็นชาวยิว ไกเกอร์เสียชีวิตที่ Potsdam เยอรมนี หลังจากสิ้นสุดสงครามโลกครั้งที่สองไม่กี่เดือน</doc>
