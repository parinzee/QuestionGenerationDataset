<doc id="142784" url="https://th.wikipedia.org/wiki?curid=142784" title="เจ้าหญิงอัสตริดแห่งเบลเยียม อาร์ชดัชเชสแห่งออสเตรีย-เอสเต">เจ้าหญิงอัสตริดแห่งเบลเยียม อาร์ชดัชเชสแห่งออสเตรีย-เอสเต เจ้าหญิงอัสตริดแห่งเบลเยียม อาร์ชดัชเชสแห่งออสเตรีย-เอสเต (พระนามเต็ม: อัสตริด โจเซฟิน-ชาร์ลอต ฟาบรีเซีย เอลิซาเบธ เปาลา มารี, ) ประสูติเมื่อวันที่ 5 มิถุนายน พ.ศ. 2505 ทรงเป็นสมเด็จพระโสทรกนิษฐภคินี ใน สมเด็จพระราชาธิบดีฟิลิป พระมหากษัตริย์แห่งชาวเบลเยียมองค์ปัจจุบันและก็เป็นพระราชธิดาพระองค์เดียวใน สมเด็จพระราชาธิบดีอัลแบร์ที่ 2 และ สมเด็จพระราชินีเปาลาแห่งเบลเยียม พระองค์เป็นพระชายาในอาร์ชดยุกลอเรนซ์แห่งออสเตรีย-เอสเตดังนั้น พระองค์จึงทรงได้รับพระอิสริยยศเป็น อาร์ชดัชเชสแอสตริดแห่งออสเตรีย-เอสต์ เจ้าหญิงแห่งเบลเยียม ดัชเชสแห่งโมเดนา และ เจ้าหญิงแห่งฮังการี (Her Imperial and Royal Highness The Archduchess of Austria-Este, The Princess of Belgium, The Duchess of Modena, and the Princess Royal of Hungary) พระบิดาทูนหัวคือ เจ้าชายฟาบริซีโอ้ ราฟโฟ แห่งคาลาเบรีย และพระมารดาทูนหัวคือ แกรนด์ดัชเชสโจเซฟีน-ชาร์ลอตแห่งลักเซมเบิร์ก ซึ่งเป็นพระเชษฐภคินีในสมเด็จพระราชาธิบดีอัลแบร์ที่ 2 และทรงเป็นสมเด็จป้าในพระองค์อีกด้วยพระประวัติ พระประวัติ. พระองค์ทรงอภิเษกสมรสกับอาร์ชดยุกลอเรนซ์แห่งออสเตรีย-เอสต์ ซึ่งเป็นพระโอรสองค์โตเพียงพระองค์เดียวในอาร์ชดยุกโรเบิร์ต และ อาร์ชดัชเชสมาเกอริต้าแห่งออสเตรีย-เอสต์ เมื่อวันที่ 22 กันยายน พ.ศ. 2527 มีพระโอรส-พระธิดารวมทั้งสิ้น 5 พระองค์ ดังนี้- อาร์ชดยุก อเมดิโอ้ มารี โจเซฟ คาร์ล ปีแอร์ ฟิลลิปเป้ เปาลา (Amedeo Marie Joseph Carl Pierre Philippe Paola von Habsburg-Lorraine) เจ้าชายแห่งเบลเยี่ยม ประสูติเมื่อวันที่ 21 กุมภาพันธ์ พ.ศ. 2530- อาร์ชดัชเชส มาเรีย ลอว์รา ซีต้า ลอว์รา ซีต้า เบียทริกซ์ เจอร์ฮาร์ด (Maria Laura Zita Beatrix Gerhard von Habsburg-Lorraine) เจ้าหญิงแห่งเบลเยียม ประสูติเมื่อวันที่ 26 สิงหาคม พ.ศ. 2531- อาร์ชดยุก โจคิม คาร์ล มาเรีย นิโคเลาส์ อิสซาเบลล์ (Joachim Carl Maria Nikolaus Isabelle von Habsburg-Lorraine) เจ้าชายแห่งเบลเยียม ประสูติเมื่อวันที่ 9 ธันวาคม พ.ศ. 2534- อาร์ชดัชเชส หลุยซ่า มาเรีย แอนนา มาร์ทีน พีลาร์ (Luisa Maria Anna Martine Pilar von Habsburg-Lorraine) เจ้าหญิงแห่งเบลเยี่ยม ประสูติเมื่อวันที่ 11 ตุลาคม พ.ศ. 2538- อาร์ชดัชเชส เลติเชีย มาเรีย นอร่า แอนนา โจคิม ซีต้า (Laetitia Maria Nora Anna Joachim Zita von Habsburg-Lorraine) เจ้าหญิงแห่งเบลเยียม ประสูติเมื่อวันที่ 23 เมษายน พ.ศ. 2546 เจ้าหญิงอัสตริดทรงเป็นองค์ประธานสภากาชาดเบลเยียมจนถึงวันที่ 31 ธันวาคม พ.ศ. 2550 โดยปัจจุบัน พระองค์ทรงเป็นนายทหารด้านการแพทย์ (ยศพันเอกหญิง) ประจำกองทัพราชนาวี และทรงอุทิศพระองค์เพื่อสังคมโดยทรงช่วยเหลือประชาชนและผู้ยากไร้ โดยมีพระสวามีทรงคอยช่วยเหลืออีกแรงพระอิสริยยศพระอิสริยยศ. - 5 มิถุนายน พ.ศ. 2505 - ปัจจุบัน : เจ้าหญิงอัสตริดแห่งเบลเยียม - พ.ศ. 2527 - ปัจจุบัน: เจ้าหญิงอัสตริดแห่งเบลเยียม อาร์ชดัชเชสแห่งออสเตรีย-เอสต์ ดัชเชสแห่งโมเดนา และ เจ้าหญิงแห่งฮังการีตำแหน่งทางการทหารพงศาวลีระเบียงภาพ</doc>
