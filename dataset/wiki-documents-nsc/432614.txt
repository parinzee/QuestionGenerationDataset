<doc id="432614" url="https://th.wikipedia.org/wiki?curid=432614" title="จรูญพงศ์ พันธุ์ศรีนคร">จรูญพงศ์ พันธุ์ศรีนคร นายจรูญพงศ์ พันธุ์ศรีนคร (เกิด 4 กันยายน พ.ศ. 2497) สมาชิกสภาผู้แทนราษฎรจังหวัดนครราชสีมา เขต 8 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. จรูญพงศ์ พันธุ์ศรีนคร เดิมชื่อยอดยิ่ง เกิดเมื่อวันที่ 4 กันยายน พ.ศ. 2497 เป็นบุตรของนายใหญ่ และนางทองหย่วน พันธุ์ศรีนคร มีพี่น้อง 3 คน สำเร็จการศึกษาศิลปศาสตรมหาบัณฑิต สาขารัฐศาสตร์ มหาวิทยาลัยรามคำแหง สมรสและหย่า มีบุตร 3 คน หนึ่งในนั้นคือนายพงษ์พันธุ์ ส.อบจ.นครราชสีมางานการเมือง งานการเมือง. อดีตเป็นสมาชิกสภาองค์การบริหารส่วนจังหวัดนครราชสีมา เคยลงสมัครเป็นสมาชิกสภาผู้แทนราษฎรจังหวัดนครราชสีมาเมื่อปี พ.ศ. 2544 สังกัดพรรคประชาธิปัตย์ แต่ไม่ได้รับการเลือกตั้ง พ.ศ. 2554 ลงสมัครในนามพรรคเพื่อไทย และได้รับการเลือกตั้งเป็นครั้งแรก โดยเอาชนะนายอนุวัฒน์ วิเศษจินดาวัฒน์ อดีต ส.ส. จากพรรคชาติพัฒนาเพื่อแผ่นดินสมาชิกสภาผู้แทนราษฎร สมาชิกสภาผู้แทนราษฎร. จรูญพงศ์ พันธุ์ศรีนคร ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดนครราชสีมา สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
