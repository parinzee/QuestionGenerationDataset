<doc id="658132" url="https://th.wikipedia.org/wiki?curid=658132" title="สโมสรฟุตบอลเอ็กซิเตอร์ซิตี">สโมสรฟุตบอลเอ็กซิเตอร์ซิตี สโมสรฟุตบอลเอ็กซิเตอร์ซิตี () เป็นสโมสรฟุตบอลระดับอาชีพ ตั้งอยู่ที่เมืองเอ็กซิเตอร์ ในประเทศอังกฤษ ปัจจุบันลงทำการแข่งขันอยู่ในระดับฟุตบอลลีกทู และมีชื่อเล่นว่า เดอะกรีเชียนส์(The Grecians) ปัจจุบัน เอ็กซิเตอร์ซิตีเป็นเพียง 1 ใน 4 สโมสรในระดับฟุตบอลลีกของอังกฤษ ที่แฟนบอลถือกรรมสิทธิ์ร่วมกันเป็นเจ้าของสโมสรผ่านกองทุนรวมผู้สนับสนุนสโมสรประวัติ ประวัติ. สโมสรฟุตบอลเอ็กซิเตอร์ซิตี ถูกก่อตั้งขึ้นในปีค.ศ. 1904 จากการควบรวมของสองสโมสรฟุตบอลที่มีอยู่ก่อนหน้านั้นในเมืองเอ็กซิเตอร์ ประกอบด้วย สโมสรฟุตบอลเอ็กซิเตอร์ยูไนเต็ด(ปี ค.ศ. 1890- ค.ศ. 1904) และสโมสรฟุตบอลเซนต์ซิดเวลส์ยูไนเต็ด โดยเลือกใช้สนามเหย้าของสโมสรเอ็กซิเตอร์ยูไนเต็ด คือสนามเซนต์เจมส์พาร์ค(มีชื่อเหมือนกันกับสนามเหย้าของสโมสรนิวคาสเซิลยูไนเต็ด และสโมสรแบร็คลีย์ทาว์น) เป็นสนามเหย้าของทีม และใช้ชุดแข่งสีเขียว-ขาว ของสโมสรเซนต์ซิดเวลส์ยูไนเต็ด พร้อมทั้งเริ่มทำการลงแข่งขันในฟุตบอลลีกเดวอนตะวันออก ก่อนจะเปลี่ยนสีชุดแข่งเป็นเสื้อลายทางสีแดง-ขาวในปี ค.ศ. 1910 สโมสรฟุตบอลเอ็กซิเตอร์ซิตี ได้เดินทางออกทัวร์ไปยังทวีปอเมริกาใต้ ในปีค.ศ. 1914 และลงทำการแข่งขันทั้งหมดจำนวน 8 เกม กับทีมในประเทศอาร์เจนตินา และประเทศบราซิล โดยที่มีนัดประวัติศาสตร์ในเกมสุดท้ายของทัวร์ เป็นการลงเล่นพบกับฟุตบอลทีมชาติบราซิล ซึ่งเป็นการลงแข่งขันฟุตบอลอย่างเป็นทางการครั้งแรกของทีมชาติบราซิล เหตุการณ์เกิดขึ้นในวันที่ 21 กรกฎาคม ค.ศ. 1914 ที่สนามเอสตาดิโอ ดาส ลารานเจราส สนามเหย้าของสโมสรฟุตบอลฟลูมิเนนเซ ในกรุงรีโอเดจาเนโร ต่อมาในปีค.ศ. 1920 เอ็กซิเตอร์ซิตี ได้รับคำเชิญจากฟุตบอลลีก ให้เป็นหนึ่งในสมาชิกผู้ร่วมก่อตั้งของฟุตบอลลีกดิวิชันสาม และทำการแข่งขันอยู่ในระดับฟุตบอลลีกนานถึง 83 ปี ก่อนที่จะตกชั้นไปเล่นในฟุตบอลคอนเฟเรนซ์ในปีค.ศ. 2003 และด้วยปัญหาเรื่องฐานะทางการเงินของสโมสร และคดีความของผู้บริหารเดิม กองทุนรวมของผู้สนับสนุนได้เข้าถือกรรมสิทธิ์ของสโมสร ต่อมาในเดือนมกราคม ค.ศ. 2005 เอ็กซิเตอร์ซิตี ได้รับการจับสลากให้พบกับแมนเชสเตอร์ยูไนเต็ด ในรายการฟุตบอลถ้วยเอฟเอคัพ และเป็นทีมเยือนฟุตบอลนอกลีกที่สามารถไปยันผลเสมอ 0-0 ที่สนามโอลด์แทรฟฟอร์ด ก่อนกลับมาเล่นนัดเหย้าที่สนามเซนต์เจมส์พาร์ค ซึ่งรายได้ส่วนแบ่งจากการแข่งขันทั้งสองนัด ได้ช่วยเหลือฐานะทางการเงินที่ย่ำแย่ของสโมสรในขณะนั้นได้ เอ็กซิเตอร์ซิตีสามารถกลับขึ้นมาเล่นในระดับฟุตบอลลีกได้อีกครั้งหนึ่งในปีค.ศ. 2008 ด้วยการเอาชนะสโมสรฟุตบอลเคมบริดจ์ยูไนเต็ด 1-0 ในการแข่งขันเพลย์ออฟรอบชิงชนะเลิศที่สนามเวมบลีย์ และจบฤดูกาลในอันดับที่สองของลีกทูในฤดูกาลถัดมา ทำให้สามารถเลื่อนชั้นเป็นปีที่สองติดต่อกัน ขึ้นไปทำการแข่งขันในลีกวัน ก่อนจะตกชั้นกลับมายังลีกทูในปีค.ศ. 2012 ปัจจุบันเอ็กซิเตอร์ซิตี มีพอล ทิสเดลเป็นผู้จัดการทีมตั้งแต่ปีค.ศ. 2006 ซึ่งเป็นผู้จัดการทีมของสโมสรในฟุตบอลลีกที่อยู่ในตำแหน่งยาวนานเป็นอันดับสองรองจากอาร์แซน แวงแกร์ของสโมสรฟุตบอลอาร์เซนอลสโมรสรคู่แข่ง สโมรสรคู่แข่ง. สโมสรฟุตบอลเอ็กซิเตอร์ซิตี มีสโมสรฟุตบอลคู่แข่งในย่านมณฑลเดวอน ทางตะวันตกเฉียงใต้ของอังกฤษ ประกอบด้วยสโมสรฟุตบอลพลีมัธอาร์ไกล์ และสโมสรฟุตบอลทอร์คีย์ยูไนเต็ด เกมการแข่งขันที่เป็นคู่การพบกันระหว่างสโมสรทั้งสามจะถูกเรียกว่า เดวอนดาร์บีแฟนบอลของสโมสร แฟนบอลของสโมสร. ในปัจจุบัน แฟนบอลของเอ็กซิเตอร์ซิตีต่างถือกรรมสิทธิ์ร่วมกันเป็นเจ้าของสโมสร ผ่านช่องทางกองทุนรวมผู้สนับสนุนสโมสร และมีแฟนบอลบางส่วนที่เป็นบุคคลที่มีชื่อเสียง เช่น คริส มาร์ติน นักร้องนำวงโคลด์เพลย์ เอเดรียน เอ็ดมอนด์สัน นักแสดงและศิลปินตลก 'อัลฟอนโซ' เรย์มอนด์ ชาร์แลนด์ มือกลองของวงเดอะฮูซิเออร์ส โนเอล เอ็ดมอนดส์ ผุ้ประกาศและดีเจวิทยุบีบีซีเรดิโอวัน รวมถึงนักร้องชื่อดัง โจส สโตน ซึ่งเติบโตและอาศัยอยู่ในเดวอนมาตั้งแต่อายุ 8 ปี ได้ร่วมลงชื่อเป็นสมาชิกกองทุนรวมผู้สนับสนุนสโมสร และได้รับการเปิดตัวกับแฟนบอลในเกมการแข่งขันฟุตบอลลีกคัพ ที่เอ็กซิเตอร์ซิตีพบกับ ลิเวอร์พูล ในปีค.ศ. 2002 ราชาเพลงป็อบไมเคิล แจ็กสันได้รับการแต่งตั้งเป็นกรรมการกิตติมศักดิ์ของสโมสร และได้มาโชว์ตัวที่สนามเซนต์เจมส์พาร์คพร้อมกับยูริ เกลเลอร์ ผู้มีชื่อเสียงด้านการโชว์พลังจิต ซึ่งเป็นกรรมการของสโมสรด้วยผู้เล่นชุดปัจจุบันผู้เล่นชุดปัจจุบัน. - ผู้เล่นฤดูกาล 2015-2016 )ผู้เล่นที่ถูกยืมตัวผู้เล่นชุดต่ำกว่า 18 ปีหมายเลขเสื้อที่ถูกยกเลิก หมายเลขเสื้อที่ถูกยกเลิก. 9 – อดัม สแตนส์ฟิลด์, กองหน้า (2006–10) – เพื่อเป็นเกียรติแก่ผู้เล่นที่เสียชีวิต.ตำแหน่งเจ้าหน้าที่ประจำสโมสร</doc>
