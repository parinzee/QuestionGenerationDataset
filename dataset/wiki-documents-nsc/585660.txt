<doc id="585660" url="https://th.wikipedia.org/wiki?curid=585660" title="เหยี่ยวปลา">เหยี่ยวปลา ระวังสับสนกับ: อินทรีกินปลา เหยี่ยวปลา () เป็นสกุลของนกล่าเหยื่อสกุลหนึ่ง ใช้ชื่อสกุลว่า Ichthyophaga เหยี่ยวปลา มีลักษณะคล้ายกับอินทรีหรือเหยี่ยวในสกุล Haliaeetus หรืออินทรีทะเล แต่มีขนาดเล็กกว่า แบ่งออกได้เป็น 2 ชนิด ทั้งหมดพบในทวีปเอเชียในแต่ละภูมิภาค คือ อนุทวีปอินเดีย และเอเชียตะวันออกเฉียงใต้ จนถึงสุลาเวสี มีลักษณะเด่น คือ ขนส่วนหัวเป็นสีเทา หน้าแข้งขาว เหยี่ยวปลาเล็กหัวเทามีน้ำหนักน้อยกว่าเหยี่ยวปลาใหญ่หัวเทาถึงครึ่งเท่าตัวการจำแนกการจำแนก. - เหยี่ยวปลาเล็กหัวเทา (Ichthyophaga humilis) - เหยี่ยวปลาใหญ่หัวเทา (Ichthyophaga ichthyaetus) ทั้ง 2 ชนิด เป็นนกที่พบได้ในประเทศไทยทั้งคู่ เป็นนกล่าเหยื่อที่กินปลาเป็นอาหารหลัก จึงพบได้ตามริมน้ำขนาดใหญ่ เช่น บึง, ทะเลสาบน้ำจืด หรือแม่น้ำ แต่ก็พบได้เป็นบางครั้งในแหล่งน้ำที่เป็นน้ำกร่อยหรือไหลออกสู่ทะเล เช่น ปากแม่น้ำ หรือแนวชายฝั่ง</doc>
