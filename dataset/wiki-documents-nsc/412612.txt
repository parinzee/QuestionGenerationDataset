<doc id="412612" url="https://th.wikipedia.org/wiki?curid=412612" title="ไผ่ ลิกค์">ไผ่ ลิกค์ นายไผ่ ลิกค์ (เกิด 20 เมษายน พ.ศ. 2521) อดีตสมาชิกสภาผู้แทนราษฎรกำแพงเพชร เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. ไผ่ ลิกค์ เกิดเมื่อวันที่ 20 เมษายน พ.ศ. 2521 เป็นบุตรของนายเรืองวิทย์ ลิกค์ อดีตรัฐมนตรีหลายกระทรวงและสมาชิกบ้านเลขที่ 111 กับคุณแม่ปราณี โชติรัชต์กุล มีน้องชาย คือ นายภูผา สำเร็จการศึกษาระดับปริญญาตรีนิเทศศาสตรบัณฑิต คณะนิเทศศาสตร์ มหาวิทยาลัยศรีปทุม เมื่อแรกสำเร็จการศึกษาได้กลับมาสานต่อธุรกิจอสังหาริมทรัพย์ของครอบครัว แต่ด้วยความที่ชอบเครื่องจักรและยานยนต์มาตั้งแต่เด็ก จึงได้คิดเริ่มขยายธุรกิจมายังแวดวงรถยนต์และเต๊นท์รถมือสอง ที่มาของชื่อ "ไผ่ วันพอยท์"นั้น ปรากฏชื่อเข้าร่วมแข่งขันอยู่ในวงการมอเตอร์สปอร์ตมากหลายรายการ ไม่ว่าจะเป็นรายการแข่งเซอร์กิต, แดร๊ก, ดริฟท์หรือยิมคาน่า โดยนายไผ่เป็นหนึ่งในนักแข่งของทีมวันพอยท์ จึงเป็นที่มาของฉายา ไผ่ วันพอยท์งานการเมือง งานการเมือง. หลังจากที่บิดาถูกตัดสิทธิ์ทางการเมืองพร้อมกับกลุ่มบ้านเลขที่ 111 ไผ่ จึงลงสมัครรับเลือกตั้งเป็นครั้งแรกในปี พ.ศ. 2550 สังกัดพรรคพลังประชาชน แต่ไม่ได้รับการเลือกตั้ง ต่อมาปี พ.ศ. 2554 ลงสมัครอีกครั้งและได้รับการเลือกตั้งเป็นครั้งแรก โดยเอาชนะนายสุขวิชชาญ มุสิกุล บุตรชายนายปรีชา มุสิกุล จากพรรคประชาธิปัตย์ และเข้าดำรงตำแหน่งโฆษกคณะกรรมาธิการการปกครอง สภาผู้แทนราษฎรสมาชิกสภาผู้แทนราษฎร สมาชิกสภาผู้แทนราษฎร. ไผ่ ลิกค์ ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดกำแพงเพชร สังกัดพรรคเพื่อไทยข่าวในสังคม ข่าวในสังคม. ไผ่ ลิกค์ ตกเป็นข่าวดังพาดหัวหนังสือพิมพ์หลายฉบับ เมื่อสำนักงานคณะกรรมการป้องกันและปราบปรามยาเสพติด (ปปส.) เชิญตัวเข้าให้ข้อมูลถึงกรณีที่มารถลัมโบร์กีนี อะเวนตาโดร์ คันต้องสงสัย ที่นายไผ่ได้เกี่ยวข้องในการร่วมเป็นนายหน้ากับเพื่อนของตน ประสานให้ผู้ซื้อมาดูรถคันดังกล่าว นายไผ่ได้ให้สัมภาษณ์ว่า "ในทางปรกติเมื่อมีความต้องการซื้อในสินค้าประเภทรถยนต์ที่ตนดำเนินธุรกิจอยู่ และตนเองมีความเชี่ยวชาญในการตรวจสอบสภาพรถซุปเปอร์คาร์ ตนจึงได้เสาะหาซุปเปอร์คาร์และได้ข้อสรุปจนมาแนะนำรถลัมบอร์กินี่รุ่นและราคาที่ใกล้เคียงกันให้เลือก 3 คัน ปัจจุบันแม้รถคันตามข่าวจะมีการเปลี่ยนมือกัน แต่ตนก็ยังไม่ได้รับค่านายหน้าหรือผลประโยชน์ใดใดตอบแทนแม้แต่น้อย สามารถตรวจสอบได้ ตนเพิ่งรู้จักชื่อนายไซซะนะและทราบว่ารถยนต์คันนี้ต้องสงสัยว่าเกี่ยวพันกับขบวนการฟอกเงินและการค้ายาเสพติดก็เป็นเวลาเดียวกับคนทั้งประเทศในเวลานี้" นายไผ่กล่าวเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
