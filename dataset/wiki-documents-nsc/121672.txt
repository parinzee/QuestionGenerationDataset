<doc id="121672" url="https://th.wikipedia.org/wiki?curid=121672" title="ถนนศรีนครินทร์">ถนนศรีนครินทร์ ถนนศรีนครินทร์ () เป็นถนนที่ตั้งชื่อขึ้นเพื่อเฉลิมพระเกียรติสมเด็จพระศรีนครินทราบรมราชชนนี มีจุดเริ่มต้นจากถนนลาดพร้าวที่เขตบางกะปิ กรุงเทพมหานคร ไปบรรจบกับถนนสุขุมวิทที่อำเภอเมืองสมุทรปราการ จังหวัดสมุทรปราการ ลักษณะถนนแบบ 4-8 ช่องจราจร ระยะทางทั้งหมด 20.181 กิโลเมตร โดยมีระยะทางอยู่ในพื้นที่กรุงเทพมหานคร 12.5 กิโลเมตร ในพื้นที่จังหวัดสมุทรปราการ 7.681 กิโลเมตร ตลอดแนวถนนไปจนถึงทางแยกศรีเทพาเป็นเส้นทางส่วนใหญ่ของรถไฟฟ้ามหานคร สายสีเหลือง ช่วงลาดพร้าว-สำโรง ซึ่งตั้งอยู่บริเวณเกาะกลางถนน ถนนศรีนครินทร์ช่วงตั้งแต่กิโลเมตรที่ 0 (ทางแยกบางกะปิ) จนถึงกิโลเมตรที่ 10 มีหน่วยงานที่รับผิดชอบเส้นทางคือ กรุงเทพมหานคร และช่วงตั้งแต่กิโลเมตรที่ 10 (ทางแยกศรีอุดม) ไปจนถึงกิโลเมตรที่ 20+181 (ทางแยกการไฟฟ้า) มีหน่วยงานที่รับผิดชอบเส้นทางคือ แขวงทางหลวงสมุทรปราการ กรมทางหลวง ช่วงที่สองนี้มีฐานะเป็น ทางหลวงแผ่นดินหมายเลข 3344 สายอุดมสุข–สมุทรปราการรายชื่อทางแยกสถานที่สำคัญสถานที่สำคัญ. - ตลาดบางกะปิ - ตลาดเอี่ยมสมบัติ - โรงแรมเดอะแกรนด์โฟร์วิงส์ - โรงพยาบาลสมิติเวช ศรีนครินทร์ - แม็กซ์แวลู พัฒนาการ - โมเดอร์นฟอร์ม ทาวเวอร์ - ศูนย์การค้าธัญญะ ช็อปปิ้งพาร์ค - โรงแรมดุสิตปริ๊นเซส ศรีนครินทร์ - ศูนย์การค้าซีคอนสแควร์ - ศูนย์การค้าพาราไดซ์ พาร์ค และ Haha55 - สำนักงานที่ดินกรุงเทพมหานคร สาขาพระโขนง - โรงแรมโนโวเทลบางนา - ศูนย์ซ่อมบำรุงรถไฟฟ้าสายสีเหลือง - บริษัท อีสเทิร์น บางกอกโมโนเรล จำกัด- โรงพยาบาลศิครินทร์ - บิ๊กซี ศรีนครินทร์ - โรงเรียนนานาชาติไทย-สิงคโปร์ - ศูนย์การค้าแจสเออร์เบิน ศรีนครินทร์ - เทสโก้ โลตัส พลัสมอลล์ ศรีนครินทร์ - โฮมโปร ศรีนครินทร์ - โรงพยาบาลเปาโล เมมโมเรียล สมุทรปราการ - ชุมสายโทรศัพท์สมุทรปราการ - การไฟฟ้านครหลวง สมุทรปราการ</doc>
