<doc id="127486" url="https://th.wikipedia.org/wiki?curid=127486" title="ตราแผ่นดินของฟีจี">ตราแผ่นดินของฟีจี ตราแผ่นดินของฟีจี ในยุครัฐชาติสมัยใหม่ในช่วงคริสต์ศตวรรษที่ 19 ภายใต้อาณานิคมเมืองขึ้นของสหราชอาณาจักร แบ่งตามตราแผ่นดินของอาณานิคมฟีจีได้ 3 แบบดังนี้- แบบที่ 1 พ.ศ. 2420 - 2446 26 ปี ใช้ตราแผ่นดินคือรูปผู้หญิงพื้นเมืองชูช่อกิ่งไม้นั่งบน ทุ่งหญ้าอยู่ในโล่ มีคทาชนเผ่า 2 อันไขว้กันวางหลังโล่ ล้อมรอบด้วยช่อกิ่งไม้พื้นเมือง - แบบที่ 2 พ.ศ. 2446 - 2451 5 ปี ใช้ตราแผ่นดินรูปสิงโตยืนบนมงกุฎแบบทิวดอร์ ใต้ตรามี ตัวอักษรอังกฤษเขียนว่า FiJi - แบบที่ 3 ตั้งแต่ พ.ศ. 2451 ใช้ตราแผ่นดินรูปสิงโตถือฝักโกโก้ในพื้นสี่เหลี่ยมเล็กสีแดง ข้างล่างเป็นโล่ธงชาติอังกฤษแบบกากบาทเซนต์จอร์จสีแดงแบ่งเป็น 4 ช่อง แต่ละช่องวางพืชพื้นเมืองของฟีจีดังนี้คือ- ช่องที่ 1 มุมบนซ้าย รูปต้นอ้อย 3 ต้น - ช่องที่ 2 มุมบนขวา รูปต้นมะพร้าว - ช่องที่ 3 มุมล่างซ้าย นกพิราบขาวคาบช่อกิ่งมะกอก - ช่องที่ 4 มุมล่างขวา กล้วยหอมเครือใหญ่มี 3 - 4 หวีเล็ก เหนือโล่มีมงกุฎทหารเรือรองรับเรือใบพื้นเมือง และด้านโล่ มีชนพื้นเมือง2คนขนาบถือโล่ ใต้โล่มีแถบโบและคำขวัญ ซึ่งตราแผ่นดินอาณานิคม 3 แบบ 3 ยุคแรกอยู่ในพื้นวงกลมสีขาว</doc>
