<doc id="635280" url="https://th.wikipedia.org/wiki?curid=635280" title="รถไฟชานเมืองเดลี">รถไฟชานเมืองเดลี รถไฟชานเมืองเดลี เป็นระบบขนส่งมวลชน ประเภทรถไฟชานเมือง ให้บริการในเขตนครหลวงแห่งชาติ ประเทศอินเดีย โดยมีการรถไฟเหนือ เป็นผู้ดำเนินการ โดยรถไฟชานเมืองนี้ให้บริการครอบคลุมกรุงนิวเดลี เขตฟาริดาบาด เขตคาเซียบาด จนไปถึงชายแดนรัฐหรยาณา และรัฐอุตตรประเทศ รถไฟส่วนใหญ่ใช้กระแสไฟฟ้าในการขับเคลื่อน และใช้ดีเซลรางเป็นส่วนน้อยสิ่งอำนวยความสะดวก สิ่งอำนวยความสะดวก. รถไฟชานเมืองเดลี เดินรถร่วมกับรถไฟระหว่างเมือง ในปี ค.ศ. 2009 ได้มีการเปิดใช้งานรถไฟสุภาพสตรีระหว่างเดลีกับปัลวาล และจะเปิดให้บริการเพิ่มเติมในสายเดลี - คาเซียบาด และสายเดลี - ปานิปาตรถไฟวงแหวนเดลี รถไฟวงแหวนเดลี. รถไฟวงแหวนเดลี เป็นส่วนหนึ่งของรถไฟชานเมืองเดลี มีลักษณะเป็นวงกลม และขนานไปกับถนนวงแหวน โดยรถไฟวงแหวน มีการวางแผนเพื่อรับรองการใช้งานในเอเชียนเกมส์ 1982 เริ่มเปิดให้บริการในปี ค.ศ. 1975 และได้พัฒนาขึ้นระหว่างช่วงเอเชียนเกมส์ สายนี้มีระยะทางยาว 35 กิโลเมตร ใช้เวลาในการเดินตลอดสาย 1 ชั่วโมง 30 นาที ถึง 2 ชั่วโมง โดยยึด สถานีนิซามุดดิน เป็นสถานีต้นทางและปลายทาง รถไฟเปิดเวลา 8 นาฬิกา และปิดเวลา 19 นาฬิกา เนื่องจากราคาตั๋วไป-กลับของสาย มีราคา 12 รูปีอินเดีย ซึ่งน้อยมากเมื่อเทียบกับของรถไฟใต้ดิน ซึ่งมีราคา 60 รูปีอินเดีย ดังนั้น รถไฟวงแหวนจึงเป็นที่นิยมของกลุ่มคนระดับกลางและระดับยากจน รถไฟแต่ละขบวนวิ่งห่างกัน 1 นาที ถึง 1 นาที 30 นาที ในภายหลังจากที่โครงข่ายรถไฟเดลีขยายไปไกลกว่าถนนวงแหวน ทำให้รถไฟวงแหวนเป็นระบบรถไฟที่มากเกินจำเป็น อย่างไรก็ตาม ก่อนที่กีฬาจักรภพอังกฤษ 2011 จะเริ่มขึ้น ได้มีการเปิดใช้งานสถานีรถไฟ 7 สถานี ใกล้กับสนามกีฬา</doc>
