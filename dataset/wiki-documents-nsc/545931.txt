<doc id="545931" url="https://th.wikipedia.org/wiki?curid=545931" title="นันทาเทวี">นันทาเทวี นันทาเทวี เป็นอุปรากรไทย บทพระนิพนธ์ของ พระเจ้าวรวงศ์เธอ พระองค์เจ้าภาณุพันธุ์ยุคล แห่งคณะอัศวินการละคร เรื่องโศกนาฏกรรมความรักของเจ้าหญิงนันทาเทวีวัยแรกรุ่นผู้พลัดพรากจากสันติวัตพระสหายอันเป็นที่รักยิ่งไปนานแสนนาน และไม่ทรงทราบเลยว่าชายอัปลักษณ์เข็ญใจที่ทรงพบในเวลาต่อมาแท้จริงคือบุรุษที่อยู่ในพระทัยตลอดมา เปิดแสดงครั้งแรกบนเวที ศาลาเฉลิมไทย สมัยหลังสงครามมหาเอเซียบูรพา นำแสดงโดย ฉลอง สิมะเสถียร (สันติวัตวัยหนุ่ม) และ ปรีชา บุณยเกียรติ (สันติวัตวัยเด็กรุ่น) ทศวรรษ 2500 เป็นละครโทรทัศน์สองครั้ง ของคณะนาฏศิลป์สัมพันธ์ ทางไทยทีวีช่อง 4 กำกับโดย ครูทัต เอกทัต นำแสดงโดย ฉลอง สิมะเสถียร คู่กับ อารีย์ นักดนตรี พ.ศ. 2502 และ พ.ศ. 2507 ต่อมาเป็นละครเวที ของสมาคมศิษย์เก่าเขมะสิริอนุสสรณ์ เพื่อนำรายได้โดยเสด็จพระราชกุศลสมเด็จพระนางเจ้าฯพระบรมราชินีนาถ ซึ่งเสด็จฯทอดพระเนตรพร้อม สมเด็จพระบรมโอรสาธิราชสยามมกุฎราชกุมาร ณ โรงละครแห่งชาติ กำกับโดย ครูทัต เอกทัต นำแสดงโดย ฉลอง สิมะเสถียร คู่กับ อารีย์ นักดนตรี พ.ศ. 2518 นอกจากนี้ยังเป็นฉากเพลงในคอนเสิร์ต ตำนานเพลงรักบางขุนพรหม จัดที่โรงละครแห่งชาติ เมื่อกันยายน พ.ศ. 2554 ฯลฯเพลงเพลง. 1. นันทาเทวี (จักรพันธ์เพ็ญศิริฯ ทำนอง-เนื้อร้อง) - สันติวัต 2. ใต้เงาไม้ (โพธิ์ ชูประดิษฐ์ ทำนอง เนรมิต เนื้อร้อง) - สันติวัต 3. ศรรัก (สง่า อารัมภีร ทำนอง ขุนสวสดิ์ ฑิฆัมพร เนื้อร้อง) - นันทาเทวี (ฉบับละครทีวี ใช้เพลง "ปิ่นทอง" เนื้อร้องของภาณุพันธุ์ เพื่อความเหมาะสมกับระดับเสียงของนักแสดง แทนเพลง "ศรรัก")</doc>
