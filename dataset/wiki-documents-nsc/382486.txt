<doc id="382486" url="https://th.wikipedia.org/wiki?curid=382486" title="สุวัฒน์ วรรณศิริกุล">สุวัฒน์ วรรณศิริกุล นายสุวัฒน์ วรรณศิริกุล (1 พฤศจิกายน พ.ศ. 2476 - 31 กรกฎาคม พ.ศ. 2555) อดีตรองหัวหน้าพรรคพลังประชาชน อดีตประธานสมาชิกสภาผู้แทนราษฎร และประธานภาคกรุงเทพมหานคร พรรคพลังประชาชน อดีตสมาชิกสภาผู้แทนราษฎรกรุงเทพมหานครหลายสมัย ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2529 ในสังกัดพรรคประชากรไทย และสังกัดพรรคพลังประชาชน เป็นพรรคสุดท้าย [ผมก็เป็นส่วนหนึ่งในงานนี้ ]ประวัติ ประวัติ. นายสุวัฒน์ วรรณศิริกุล เกิดเมื่อวันที่ 1 พฤศจิกายน พ.ศ. 2476 ที่บ้านริมแม่น้ำเจ้าพระยา ใกล้ปากคลองบางปะแก้ว จังหวัดธนบุรี (ปัจจุบันเป็น แขวงบางปะกอก เขตราษฎร์บูรณะ กรุงเทพมหานคร) เป็นบุตรของนายสมหวัง และนางทองอยู่ วรรณศิริกุล มีพี่น้อง 8 คน นายสุวัฒน์ วรรณศิริกุล สำเร็จการศึกษาจากอิสลามวิทยาลัยแห่งประเทศไทย ปริญญาตรีมหาวิทยาลัยรามคำแหง และประกาศนียบัตรชั้นสูง สาขาการเมืองการปกครองในระบอบประชาธิปไตย สถาบันพระปกเกล้า สมรสกับนางมะลิ วรรณศิริกุล (นามสกุลเดิม:จ่างตระกูล-ถึงแก่กรรม 3 มกราคม พ.ศ. 2538) อดีตสมาชิกสภากรุงเทพมหานคร 2528-2532 กลุ่มพัฒนาราษฎร์บูรณะ เขตราษฎร์บูรณะ มีบุตรธิดา 7 คน คือ1. นางสาวนพสรัญ วรรณศิริกุล อดีตผู้สมัครสมาชิกสภาผู้แทนราษฎร กรุงเทพมหานคร พรรคเพื่อไทย พ.ศ. 2554 เป็นข้าราชการการเมือง ตำแหน่งประจำสำนักเลขาธิการนายกรัฐมนตรี พ.ศ. 2554-2557 2. นางสุวิชชา วิเศษศิริ 3. นางอลิสา วรรณศิริกุล 4. นายสุเมธี วรรณศิริกุล อดีตสมาชิกสภาเขตเขตราษฎร์บูรณะ ประชากรไทย พ.ศ. 2537-2541 อดีตผู้สมัครสมาชิกสภากรุงเทพมหานคร เขตราษฎร์บูรณะ เพื่อไทย พ.ศ. 2553 5. นางสุรัตนา วรรณศิริกุล 6. นายสุวรวิทย์ วรรณศิริกุล อดีตสมาชิกสภาเขตเขตทุ่งครุ พ.ศ. 2545-2548 พรรคไทยรักไทย อดีตผู้สมัครสมาชิกสภากรุงเทพมหานคร เขตทุ่งครุ เพื่อไทย พ.ศ. 2553 7. นางสาวสุพัตรา วรรณศิริกุล นายสุวัฒน์ วรรณศิริกุล ถึงแก่กรรมเมื่อวันที่ 31 กรกฎาคม พ.ศ. 2555งานการเมือง งานการเมือง. นายสุวัฒน์ วรรณศิริกุล อดีตดำรงตำแหน่งผู้ใหญ่บ้าน หมู่ที่ 7 ตำบลบางปะกอก อำเภอราษฎร์บูรณะ จังหวัดธนบุรี ต่อมาเป็นแขวงบางปะกอก เขตราษฎร์บูรณะ กรุงเทพมหานคร โดยดำรงตำแหน่งผู้ใหญ่บ้านเป็นเวลา 27 ปี เป็นที่รู้จักทั่วไปอย่างกว้างขวางในนามของผู้ใหญ่เล็ก ได้รับรางวัลผู้ใหญ่บ้านดีเด่นแหนบทองคำ กระทรวงมหาดไทย และต่อมาได้เป็นกำนันแขวงบางปะกอกในระยะสั้น จึงเลื่อนขึ้นมาลงเลือกตั้งเป็นสมาชิกสภาผู้แทนราษฎร นายสุวัฒน์ วรรณศิริกุล เริ่มต้นสมัครรับเลือกตั้งในสังกัดพรรคประชากรไทย ในปี พ.ศ. 2529 ต่อมาในปี พ.ศ. 2544 ย้ายมาสังกัดพรรคไทยรักไทย และในการเลือกตั้งปี พ.ศ. 2550 ได้รับเลือกตั้งในสังกัดพรรคพลังประชาชน และดำรงตำแหน่งรองหัวหน้าพรรคพลังประชาชน ประธาน ส.ส. ภาคกรุงเทพมหานคร และประธาน ส.ส. พรรคพลังประชาชน กระทั่งถูกตัดสิทธิ์ทางการเมืองเป็นเวลา 5 ปี ในยุบพรรคพลังประชาชน พร้อมกับบ้านเลขที่ 109 อนึ่ง นายสุวัฒน์เคยดำรงตำแหน่ง ที่ปรึกษา และผู้ช่วยเลขารัฐมนตรีว่าการกระทรวงมหาดไทย รองประธานคณะกรรมาธิการการคมนาคม (พ.ศ. 2529, 2531) ประธานคณะกรรมาธิการการสิ่งแวดล้อม (พ.ศ. 2538) ประธานคณะกรรมาธิการการสาธารณสุข (พ.ศ. 2544) และประธานคณะกรรมาธิการการพัฒนาการเมือง (พ.ศ. 2550)สมาชิกสภาผู้แทนราษฎร สมาชิกสภาผู้แทนราษฎร. สถาพร มณีรัตน์ ได้รับการเลือกตั้งเป็นสมาชิกสภาผู้แทนราษฎรรวม 6 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 กรุงเทพมหานคร สังกัดพรรคประชากรไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 กรุงเทพมหานคร สังกัดพรรคประชากรไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 กรุงเทพมหานคร สังกัดพรรคประชากรไทย 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 กรุงเทพมหานคร สังกัดพรรคไทยรักไทย 5. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 กรุงเทพมหานคร สังกัดพรรคไทยรักไทย 6. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2549 กรุงเทพมหานคร สังกัดพรรคไทยรักไทย ภายหลังประกาศการเลือกตั้งทั่วไปให้เป็นโมฆะ 7. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 กรุงเทพมหานคร สังกัดพรรคพลังประชาชนเครื่องราชอิสริยาภรณ์เครื่องราชอิสริยาภรณ์. - ไม่ทราบปี - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - ไม่ทราบปี - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก (ม.ป.ช.)</doc>
