<doc id="255915" url="https://th.wikipedia.org/wiki?curid=255915" title="หม่อมเจ้าพงษ์พิศมัย เกษมสันต์">หม่อมเจ้าพงษ์พิศมัย เกษมสันต์ หม่อมเจ้าพงษ์พิศมัย เกษมสันต์ (13 มีนาคม พ.ศ. 2442 - 23 พฤศจิกายน พ.ศ. 2551) เป็นพระธิดาในพระเจ้าบรมวงศ์เธอ พระองค์เจ้าเกษมสันต์โสภาคย์ กรมหลวงพรหมวรานุรักษ์ ลำดับที่ 42 ในพระเชษฐาและพระเชษฐภคินีร่วมพระบิดารวมทั้งสิ้น 71 องค์ และเป็นลำดับที่สองในหม่อมราชวงศ์ละม้าย สุริยกุล มีพระเชษฐาร่วมพระมารดา คือ หม่อมเจ้านิวัทธวงศ์ เกษมสันต์ (พ.ศ. 2438 - พ.ศ. 2507) หม่อมเจ้าพงษ์พิศมัย มีพระสวามีคือ หม่อมเจ้าเกียรติประวัติ เกษมสันต์ (พ.ศ. 2438 - พ.ศ. 2503) พระเชษฐาต่างพระมารดา ที่ประสูติจากหม่อมเจียม เกษมสันต์ ณ อยุธยา (คชเสนี) หม่อมเจ้าพงษ์พิศมัย เกษมสันต์ สิ้นชีพิตักษัย เมื่อวันที่ 23 พฤศจิกายน พ.ศ. 2551 ณ โรงพยาบาลรามาธิบดี ด้วยพระชันษา 109 ปี นับว่าเป็นพระอนุวงศ์ที่มีพระชนม์ยาวนานมากที่สุด และพระราชทานเพลิงเมือวันที่ 7 มีนาคม พ.ศ. 2552</doc>
