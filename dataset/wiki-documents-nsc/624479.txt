<doc id="624479" url="https://th.wikipedia.org/wiki?curid=624479" title="พระพรหมโมลี (วิลาศ ญาณวโร)">พระพรหมโมลี (วิลาศ ญาณวโร) พระพรหมโมลี (วิลาศ ญาณวโร) เป็นพระราชาคณะเจ้าคณะรอง อดีตเจ้าอาวาสวัดยานนาวา เป็นนักเขียนวรรณกรรมศาสนาพุทธ โดยเฉพาะผลงาน 3 ชิ้น ได้แก่ ภูมิวิลาสินี วิมุตติรัตนมาลี และกรรมทีปนี ได้รับรางวัลชนะเลิศวรรณกรรมสาขาศาสนา จากธนาคารกรุงเทพประวัติ ประวัติ. พระพรหมโมลี เดิมชื่อ วิลาศ ทองคำ เกิดวันอังคาร ขึ้น 7 ค่ำ เดือน 7 ปีมะแม พ.ศ. 2473 ตรงกับวันที่ 3 เดือนมิถุนายน ค.ศ. 1930 บิดาชื่อ นาย บัว มารดาชื่อ นาง ยม ทองคำ บ้านเกิดอยู่ที่ตำบลอุโลกสี่หมื่น อำเภอท่ามะกา จังหวัดกาญจนบุรี เมื่อพ้นปฐมวัย วันที่ 16 มิถุนายน พ.ศ. 2486 บรรพชาเป็นสามเณรที่วัดแท่นดงรังวรวิหาร มีพระครูวรวัตตวิบูล วัดแสนตอ อำเภอท่ามะกา จังหวัดกาญจนบุรี เป็นพระอุปัชฌาย์ และอุปสมบทเมื่อวันอาทิตย์แรม 11 ค่ำ เดือน 8 ปีขาล พ.ศ. 2493 สมเด็จพระพุทธโฆษาจารย์ (ฟื้น ชุตินฺธโร) วัดสามพระยาวรวิหาร กรุงเทพมหานคร เป็นพระอุปัชฌาย์ พระครูสุทธิวรคุณ วัดสุทธิวราราม กรุงเทพมหานคร เป็นพระกรรมวาจาจารย์ และพระครูกัลยาณวิสุทธิ์ วัดดอน กรุงเทพมหานคร เป็นพระอนุสาวนาจารย์ ได้รับฉายาว่า ญาณวโร มรณภาพลงเมื่อครั้งเดินทางไปยังเมืองทวาย เพื่อค้นคว้าข้อมูลเกี่ยวกับงานเผยแผ่พระพุทธศาสนาของพระโสณเถระและพระอุตรเถระ มรณภาพด้วยอาการหัวใจล้มเหลวเฉียบพลัน เมื่อ วันพฤหัสบดีที่ 11 เดือนมกราคม พ.ศ. 2544 รวมอายุได้ 70 ปี 7 เดือน 8 วันสมณศักดิ์สมณศักดิ์. - พ.ศ. 2510 เป็นพระราชาคณะชั้นสามัญที่ พระศรีวิสุทธิโสภณ - พ.ศ. 2516 เป็นพระราชาคณะชั้นราชที่ พระราชวิสุทธิโสภณ อภิมณฑ์ศาสนบัณฑิต มหาคณิสสร บวรสังฆาราม คามวาสี - พ.ศ. 2524 เป็นพระราชาคณะชั้นเทพที่ พระเทพมุนี ศรีวิสุทธินายก ตรีปิฎกบัณฑิต ยติคณิสสร บวรสังฆาราม คามวาสี - พ.ศ. 2532 เป็นพระราชาคณะชั้นธรรม พระธรรมธีรราชมหามุนี คัมภีรญาณวิมล โสภณธรรมานุสิฐ มหาคณิสสร บวรสังฆาราม คามวาสี - พ.ศ. 2537 เป็นพระราชาคณะเจ้าคณะรองที่ พระพรหมโมลี ศรีสังฆโสภณ วิมลสีลาจารนิวัฐ สุจิตวรรณกรรมดิลก ตรีปิฎกบัณฑิต มหาคณิสสร บวรสังฆาราม คามวาสีผลงานในพระพุทธศาสนาผลงานในพระพุทธศาสนา. - ดำเนินงานการศึกษาของพระสงฆ์ ทั้งเป็นครูสอนพระปริยัติ และเป็นกรรมการตรวจธรรมบาลีสนามหลวง - ได้รับปริญญาพุทธศาสตร์ดุษฎีบัณฑิตกิตติมศักดิ์ มหาจุฬาลงกรณ์ราชวิทยาลัย (เมื่อ พ.ศ. 2532) - เป็นกรรมการศูนย์ควบคุมการไปต่างประเทศสำหรับพระภิกษุสงฆ์สามเณร (พ.ศ. 2537)ผลงานหนังสือผลงานหนังสือ. - โลกทีปนี (กรกฎาคม พ.ศ. ๒๕๐๖) - มุนีนาถทีปนี (ตุลาคม พ.ศ. ๒๕๐๖) - วิปัสสนาทีปนี (ธันวาคม พ.ศ. ๒๕๐๖) - โลกนาถทีปนี (มีนาคม พ.ศ. ๒๕๐๗)) - ภาวนาทีปนี (ตุลาคม พ.ศ. ๒๕๐๗) - โพธิธรรมทีปนี (ธันวาคม พ.ศ. ๒๕๐๗) - ภูมิวิลาสินี (พฤศจิกายน พ.ศ. ๒๕๑๑) - ได้รับรางวัลชนะเลิศวรรณกรรมสาขาศาสนาเมื่อวันที่ ๙ เมษายน พ.ศ. ๒๕๑๓ - วิมุตติรัตนมาลี (พฤศจิกายน พ.ศ. ๒๕๑๕) - ได้รับรางวัลชนะเลิศวรรณกรรมสาขาศาสนาเมื่อวันที่ ๑๒ ธันวาคม พ.ศ. ๒๕๑๖ - กรรมทีปนี (ตุลาคม พ.ศ. ๒๕๑๗) - ได้รับรางวัลชนะเลิศวรรณกรรมสาขาศาสนาเมื่อวันที่ ๑๖ พฤษภาคม พ.ศ. ๒๕๑๙ - วิปัสสนาวงศ์ (พ.ศ. ๒๕๔๓)การบริหาร ปกครองคณะสงฆ์การบริหาร ปกครองคณะสงฆ์. - อดีตเจ้าอาวาสวัดดอน (ปัจจุบัน ชื่อ วัดบรมสถล) - อดีตเจ้าอาวาสวัดยานนาวา (พ.ศ. 2531 - พ.ศ. 2544) - อดีตเจ้าคณะภาค 1 - อดีตคณะกรรมการ ศตภ. - อดีตกรรมการมหาเถรสมาคม</doc>
