<doc id="930589" url="https://th.wikipedia.org/wiki?curid=930589" title="เอริก ลาเมลา">เอริก ลาเมลา เอริก มานูเอล ลาเมลา (; เกิดวันที่ 4 มีนาคม ค.ศ. 1992) เป็นนักฟุตบอลอาชีพชาวอาร์เจนตินา ปัจจุบันลงเล่นในตำแหน่งกองกลางตัวรุกหรือปีกให้กับสโมสรฟุตบอลทอตนัมฮอตสเปอร์และทีมชาติอาร์เจนตินา เขาเริ่มต้นอาชีพกับรีเบร์เปลต ต่อมาในปี ค.ศ. 2011 เขาย้ายไปโรมา ด้วยค่าตัว 12 ล้านยูโร หลังจากผ่านไปสองฤดูกาลในเซเรียอา เขาย้ายไปเข้าร่วมทอตนัมฮอตสเปอร์ด้วยค่าตัว 25.8 ล้านปอนด์ เขาลงเล่นให้กับทีมชาติชุดใหญ่ตั้งแต่ปี ค.ศ. 2011 และเคยพาอาร์เจนตินาคว้ารองแชมป์โคปาอเมริกา 2015ทีมชาติ ทีมชาติ. ลาเมลาลงเล่นให้กับทีมชาติอาร์เจนตินา รุ่นอายุไม่เกิน 20 ปี ในการแข่งขันฟุตบอลโลกเยาวชนอายุไม่เกิน 20 ปี 2011 โดยเขาทำได้สามประตูจากการลงเล่นสี่นัด เขาลงเล่นนัดแรกให้กับทีมชาติชุดใหญ่เมื่อวันที่ 25 พฤษภาคม ค.ศ. 2011 ในนัดกระชับมิตรพบกับปารากวัย ต่อมาวันที่ 3 กันยายน ค.ศ. 2014 ลาเมลายิงประตูแรกในนามทีมชาตินัดที่อาร์เจนตินาเอาชนะเยอรมนี 4–2 และในเดือนพฤษภาคม ค.ศ. 2015 ลาเมลาถูกเลือกติดทีมชาติโดยเคราร์โด มาร์ตีโน ในการแข่งขันโคปาอเมริกา 2015 ที่ประเทศชิลี ในปี ค.ศ. 2016, ลาเมลาถูกเลือกติดทีมชาติอีกครั้ง ในการแข่งขันโคปาอเมริกา 2016 เขาเป็นส่วนหนึ่งที่พาอาร์เจนตินาไปถึงรอบชิงชนะเลิศ เขาลงเล่นในรอบแบ่งกลุ่มทุกนัด และยิงประตูในนัดที่ชนะโบลิเวีย 3–0 จากฟรีคิก ต่อมาก็ยิงประตูในรอบก่อนรองชนะเลิศ นัดที่ชนะเวเนซุเอลา 4–1 โดยนัดนั้นเขาลงมาเป็นตัวสำรอง และในรอบชิงชนะเลิศ นัดที่พบกับชิลี เขาลงเล่นในฐานะตัวสำรอง โดยลงมาในนาทีที่ 111 ช่วงต่อเวลาพิเศษ สุดท้ายชิลีเป็นฝ่ายชนะลูกโทษ 4–2ประตูในนามทีมชาติเกียรติประวัติสโมสรเกียรติประวัติ. สโมสร. - โรมา - โกปปาอีตาเลีย: รองชนะเลิศ 2012–13- ทอตนัมฮอตสเปอร์ - ฟุตบอลลีกคัพ: รองชนะเลิศ 2014–15ทีมชาติทีมชาติ. - อาร์เจนตินา - โคปาอเมริกา: ชนะเลิศ 2015, 2016บุคคลบุคคล. - จ่ายบอลสูงสุดในอีเอฟแอลคัพ: 2016–17</doc>
