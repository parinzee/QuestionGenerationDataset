<doc id="7527" url="https://th.wikipedia.org/wiki?curid=7527" title="นางงามจักรวาล">นางงามจักรวาล การประกวดนางงามจักรวาล () เป็นการประกวดความงามประจำปี เริ่มจัดขึ้นเมื่อ พ.ศ. 2495 โดยแปซิฟิกมิลส์ (Pacific Mills) บริษัทเสื้อผ้าจากแคลิฟอร์เนีย และหลังจากนั้นได้บริหารงานโดย เคย์เซอร์-รอธ (Kayser-Roth) และตามด้วย กัล์ฟแอนด์เวสเทิร์นอินดัสทรีซ์ (Gulf and Western Industries) จนกระทั่งปี พ.ศ. 2539 ดอนัลด์ ทรัมป์ ได้ซื้อกิจการและบริหารงานโดยองค์กรนางงามจักรวาล (Miss Universe Organization) ในเดือน กันยายน พ.ศ. 2558 ดอนัลด์ ทรัมป์ ได้ขายกิจการองค์กรนางงามจักรวาลให้ William Morris Endeavor (also known as WME)รูปแบบการแข่งขัน รูปแบบการแข่งขัน. ในปัจจุบันการแข่งขันจะคัดเลือกสาวงามจากประเทศที่ส่งเข้าประกวด โดยผ่านรอบ Prelimnary ซึ่งคะแนนจากส่วนนี้จะส่งผลต่อการเข้ารอบในวันประกวดจริง โดยจะแยกเป็นคะแนนที่มาจาก การเดินชุดว่ายน้ำ (Swimming Suit Competition), การเดินชุดราตรี (Evening Gown Competition) และการสัมภาษณ์ต่อหน้าคณะกรรมการ (Interview) โดยเมื่อจบจากรอบนี้ ในวันประกวดจริง จะมีการประกาศผู้ที่ได้คะแนนสะสมจากรอบ Prelimnary ที่สูงสุด 16 อันดับเพื่อเข้ารอบ 16 คนสุดท้าย (Semifinalist) จากนั้นผู้เข้าประกวดทั้ง 16 คนจะต้องเดินประกวดในชุดว่ายน้ำ เพื่อคัดเข้ารอบ 10 คนต่อไป โดยรอบ 10 คนสุดท้าย จะใช้การเดินชุดราตรีตัดสินผู้เข้ารอบ 5 คนสุดท้าย และผู้เข้ารอบ 5 คนสุดท้าย จะต้องตอบคำถามจากคณะกรรมการ โดยคำถามที่แตกต่างกัน เพื่อคัดเข้ารอบ 3 คนสุดท้าย โดยรอบ 3 คนสุดท้าย จะต้องตอบคำถามจากกรมการ โดยคำถามจะเป็นคำถามเดียวกัน โดยคะแนนในรอบต่างๆ ที่ผ่านมา จะถูกลบทิ้งไป และเริ่มต้นใหม่ที่การตอบคำถามจากกรรมการ ก่อนที่กรรมการแต่ละคน จะพิจารณาถึงความเหมาะสมในตำแหน่งต่างๆ อีกครั้งจาก (Final Look) และเป็นผลการตัดสินออกมาว่าใครจะเป็นผู้ครองมงกุฎนางงามจักรวาลผู้ชนะการประกวดในช่วงไม่กี่ปีทำเนียบนางงามจักรวาลตัวแทนประเทศไทย</doc>
