<doc id="926091" url="https://th.wikipedia.org/wiki?curid=926091" title="อัลเบร็คท์ อัลท์ดอร์ฟเฟอร์">อัลเบร็คท์ อัลท์ดอร์ฟเฟอร์ อัลเบร็คท์ อัลท์ดอร์ฟเฟอร์ () เป็นจิตรกร นักแกะสลัก และสถาปนิกชาวเยอรมันในยุคเรอแนซ็องส์แห่งเมืองเรเกนส์บูร์ก อัลท์ดอร์ฟเฟอร์เกิดราวปีค.ศ. 1480 ในเรเกนส์บูร์ก และเริ่มมีความสนใจด้านงานศิลปะตามบิดาซึ่งมีอาชีพจิตรกรและนักทำโมเดลย่อส่วน อัลท์ดอร์ฟเฟอร์เริ่มทำงานในเมืองบ้านเกิดของตนเองในปี 1505 ในตำแหน่งสถาปนิกและที่ปรึกษาประจำเมือง ต่อมาในปี 1511 เขาเดินทางไปทางใต้สู่เทือกเขาแอลป์ และได้วาดจิตรกรรมภูมิทัศน์ออกมาหลายชิ้น ถือเป็นจิตรกรภูมิทัศน์คนแรกในศาสตร์สมัยใหม่ ซึ่งได้ทำให้เขาเป็นผู้นำของโรงเรียนดานูบ และเป็นผู้บุกเบิกให้จิตรกรรมภูมิทัศน์เป็นศาสตร์แขนงหนึ่งแยกออกมา ผลงานที่มีชื่อเสียงที่สุดของเขาคือ ยุทธการของอเล็กซานเดอร์ที่อิสซัส ซึ่งวาดขึ้นในปี 1529</doc>
