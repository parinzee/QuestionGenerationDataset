<doc id="851194" url="https://th.wikipedia.org/wiki?curid=851194" title="เชปออฟยู">เชปออฟยู "เชปออฟยู" () เป็นเพลงของนักร้องนักแต่งเพลงชาวอังกฤษ เอ็ด ชีแรน เพลงจำหน่ายในรูปแบบดิจิทัลดาวน์โหลดในวันที่ 6 มกราคม ค.ศ. 2017 เป็นหนึ่งในซิงเกิลนำของสตูดิโออัลบั้มที่สามของชีแรน ÷ (2017) ร่วมกับเพลง "แคสเซิลออนเดอะฮิลล์" เพลงเป็นแนวป็อปผสมแดนซ์ฮอลล์ เขียนและผลิตโดยเอ็ด ชีแรน และสตีฟ แม็ก และร่วมเขียนโดยจอห์นนี แม็กเดด, เคนดี เบอร์รุสส์, ทามีคา คอตเทิล และเควิน บริกส์ "เชปออฟยู" ขึ้นสู่อันดับหนึ่งกว่า 30 ประเทศ รวมถึงบนชาร์ตบิลบอร์ดฮอต 100 และชาร์ตซิงเกิลของสหราชอาณาจักร ออสเตรเลีย และแคนาดา เพลงอยู่อันดับหนึ่งนาน 14 สัปดาห์ในชาร์ตซิงเกิลแห่งสหราชอาณาจักร และนาน 12 สัปดาห์ในชาร์ตบิลบอร์ดฮอต 100</doc>
