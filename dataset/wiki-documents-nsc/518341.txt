<doc id="518341" url="https://th.wikipedia.org/wiki?curid=518341" title="ซูซูกิ SX4">ซูซูกิ SX4 ซูซูกิ SX4 () เป็นรถยนต์นั่งขนาดเล็ก (Compact Car) ซึ่งผลิตโดย ซูซูกิ ผู้ผลิตรถยนต์ชั้นนำจากประเทศญี่ปุ่น เริ่มผลิตเมื่อปี พ.ศ. 2549 และมีจำหน่ายอยู่ทั่วโลกในแบรนด์ซูซูกิ ยกเว้นในยุโรปจะมีจำหน่ายในแบรนด์เฟียต ภายใต้ชื่อ เฟียต เซดิซิ () ซึ่งเป็นรถยนต์ที่เฟียตและซูซูกิร่วมกันผลิต ที่มาของชื่อ SX4 คือ "Sports X-over for 4 seasons" ซึ่งเป็นการผสานความเป็นรถเอสยูวีผนวกกับรถยนต์ขนาดเล็ก เพื่อให้เป็น Compact Crossover SUV หรือรถยนต์ขนาดเล็กสมรรถนะสูงนั่นเอง มีการประกอบที่ประเทศฮังการี ,ญี่ปุ่น ,อินเดียและอินโดนีเซีย (ซึ่งเป็นโรงงานที่ประกอบ SX4 มาขายในประเทศไทย) และออกแบบโดยจิโอเจ็ตโต จิวเจียโร () สำหรับตัวถัง มีตัวถัง 2 แบบ โดยส่วนใหญ่จะเป็นรุ่นแฮทช์แบค 5 ประตู แต่ในบางประเทศ จะมีตัวถังซีดาน 4 ประตู ซึ่งเป็นการร่วมมือกับบริษัท Maruti Suzuki ในอินเดียเพื่อผลิตรุ่นซีดานออกมา ซึ่งในประเทศไทยเคยถูกสั่งเข้ามาใช้งานเป็นรถของประธานบริษัทซูซูกิ มอเตอร์ ประเทศไทยด้วย มีเครื่องยนต์เบนซินขนาด 1.5 ,1.6 และ 2.0 ลิตร และมีเครื่องยนต์ดีเซลขนาด 1.3 ,1.6 ,1.9 และ 2.0 ลิตร และระบบเกียร์เป็นเกียร์ธรรมดา 5 และ 6 สปีด และเกียร์อัตโนมัติ 4 สปีด แต่ในปี พ.ศ. 2553 ได้มีการเปิดตัวรุ่นเกียร์อัตโนมัติแบบ CVT ด้วย ในประเทศไทยเปิดตัวเมื่อปลายปี พ.ศ. 2553 โดยบริษัทซูซูกิ มอเตอร์ ประเทศไทย ซึ่งเป็นรุ่น 1.6 ลิตร ตัวถังแฮทช์แบค 5 ประตู และเกียร์อัตโนมัติ 4 สปีด มีความยาว 4,135 มิลลิเมตร กว้าง 1,755 มิลลิเมตร สูง 1,605 มิลลิเมตร และระยะฐานล้ออยู่ที่ 2,500 มิลลิเมตรรุ่นที่ 1 (พ.ศ. 2549 – 2557) รุ่นที่ 1 (พ.ศ. 2549 – 2557). ซูซูกิ SX4 รุ่นที่ 1 เปิดตัวเมื่อปี พ.ศ. 2549 Suzuki SX4 ทางเลือกใหม่ของคนเมืองที่รักการเดินทางไกล สำหรับผู้ที่มองหารถยนต์คันใหม่ ภายใต้คอนเซ็ปต์ ตอบสนองความต้องการอย่างหลากหลาย ไม่ว่าจะเป็นการใช้ชีวิตในเมืองหลวงอันวุ่นวาย หรืออยากจะขับรถออกเมืองหาความสงบตามธรรมชาติ ภายใต้รถคันเดียว ก็ต้องมีคันนี้เป็นทางเลือกเลย นั่นคือ Suzuki SX4รุ่นที่ 2 (พ.ศ. 2557–present) รุ่นที่ 2 (พ.ศ. 2557–present). Suzuki (ซูซูกิ) เปิดตัวรถครอสโอเวอร์รุ่นใหม่ล่าสุดภายใต้ชื่อ SX4 S-Cross อย่างเป็นทางการที่ญี่ปุ่น เมื่อวันที่ 19 ก.พ. 2015 ในราคา 5.59 แสนบาท Suzuki SX4 S-Cross ได้เปิดตัว ในงานเจนีวามอเตอร์โชว์ ประเทศสวิตเซอร์แลนด์เมื่อปี 2013 และจำหน่ายในตลาดยุโรป และจีน โดยภายนอกของ Suzuki SX4 S-Cross ได้มาพร้อมดีไซน์ที่แข็งแกร่ง และบึกบึน ไม่ว่าจะเป็นไฟหน้า LED ขนาดใหญ่ และตัวรถที่มีขนาดใหญ่ ซึ่งตัวรถได้มาพร้อมสีให้เลือกถึง 4 สี แต่สีที่ถือว่าเป็นไฮไลท์คือสี Cool White Pearl (สีขาว) และ Crystal Lime Metallic (สีเขียว) ทางด้านภายในห้องโดยสารได้ถูกตกแต่งโดยใช้โทนสีดำตัดด้วยสีเงิน ส่วนวัสดุที่ใช้ตกแต่งภายในนั้นล้วนแต่เป็นวัสดุเกรดพรีเมี่ยม ทำให้ภายในนั้นดูหรูหรามีสไตล์ รวมถึงยังมีอุปกรณ์อำนวยความสะดวกสบายอย่างครบครัน อาทิหน้าจอ Multi-information Display ที่คอนโซลกลาง ซึ่งจะทำหน้าที่แสดงข้อมูลการขับขี่ เช่น ความเร็วเฉลี่ย, อัตราสิ้นเปลืองเชื้อเพลิง อีกทั้งยังออกแบบให้ภายในมีความกว้างขวาง โดยมีพื้นที่ระหว่างเบาะด้านหน้ากับด้านหลังถึง 814 มิลลิเมตร และพื้นที่เก็บสัมภาระ 420 ลิตร Suzuki SX4 S-Cross มาพร้อมเครื่องยนต์เบนซินความจุ 1.6 ลิตร DOHC ให้กำลังสูงสุด 117 แรงม้า ทำงานร่วมกับเกียร์อัตโนมัติ CVT 7 สปีด ผ่านแป้น Paddle Shift ซึ่งจะให้อัตราการสิ้นเปลืองพลังงานเพียง 18.2 กม./ลิตร สำหรับรุ่นขับเคลื่อน 2 ล้อ และ 17.2 กม./ลิตร ในรุ่นขับเคลื่อน 4 ล้อ โดยทางรุ่นที่ขับเคลื่อน 4 ล้อ ได้ติดตั้งระบบควบคุมแบบไฟฟ้า ALLGRIP ที่สามารถปรับโหมดการขับขี่ได้ถึง 4 รูปแบบ ทำให้การขับขี่ในสภาพถนนที่แตกต่างออกไปมีประสิทธิภาพมากยิ่งขึ้น ซูซูกิ ได้กำหนดราคาจำหน่ายเริ่มต้นของ SX4 S-Cross รุ่นขับเคลื่อน 2 ล้อไว้ที่ 5.59 แสนบาท ส่วนในรุ่นขับเคลื่อน 4 ล้อ จะมีราคา 6.18 แสนบาท</doc>
