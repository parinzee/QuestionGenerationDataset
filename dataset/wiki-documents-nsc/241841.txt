<doc id="241841" url="https://th.wikipedia.org/wiki?curid=241841" title="ดิโน เดอ ลอเรนติส">ดิโน เดอ ลอเรนติส อะโกสติโน เดอ ลอเรนติส () หรือที่รู้จักกันในนาม ดิโน เดอ ลอเรนติส เป็นผู้อำนวยการสร้างภาพยนตร์ชาวอิตาลี มีผลงานสร้างภาพยนตร์มากกว่า 150 เรื่อง ตั้งแต่ปี พ.ศ. 2483 ดิโน เดอ ลอเรนติส เกิดใกล้เมืองเนเปิลส์ แคว้นกัมปาเนีย อิตาลี เคยศึกษาวิชาการสร้างภาพยนตร์ที่ Centro Sperimentale di Cinematografia กรุงโรม แต่ไม่จบเพราะเกิดสงครามโลกครั้งที่สองเสียก่อน เขาได้ก่อตั้งบริษัทผลิตภาพยนตร์เมื่อ พ.ศ. 2489 และสร้างภาพยนตร์ออกมาเป็นจำนวนมาก รวมทั้ง ลา สตราดา (1954) ของเฟเดอริโก เฟลลินี ในช่วงทศวรรษ 1970 เดอ ลอเรนติสได้ย้ายมาอาศัยที่สหรัฐอเมริกา และก่อตั้งบริษัทผลิตภาพยนตร์อยู่ที่รัฐนอร์ทแคโรไลนา สร้างภาพยนตร์ที่ประสบความสำเร็จ เช่น เซอร์ปิโก (1972 โดย ซิดนีย์ ลูเมท) Three Days of the Condor (1975 โดย ซิดนีย์ พอลแลค) The Serpent's Egg (1977 โดย อิงมาร์ เบิร์กแมน) โคแนน เดอะบาร์บาเรียน (1982) ผลงานที่มีชื่อเสียงที่สุดคืองานรีเมคเรื่อง คิงคอง ในปี 1976 และภาพยนตร์หลายเรื่องในชุดฮานนิบาล เล็คเตอร์ของโทมัส แฮร์ริส คือ Manhunter (1986), Hannibal (2001), Red Dragon (2002) และ Hannibal Rising (2007) ยกเว้นเรื่อง The Silence of the Lambs (1991) ในงานประกาศผลรางวัลออสการ์ประจำปี ค.ศ. 2001 ดิโน เดอ ลอเรนติสได้รับรางวัลเกียรติยศ Irving G. Thalberg Memorial Awardผลงานด้านภาพยนตร์</doc>
