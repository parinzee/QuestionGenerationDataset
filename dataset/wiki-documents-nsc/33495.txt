<doc id="33495" url="https://th.wikipedia.org/wiki?curid=33495" title="ขวัญสรวง อติโพธิ">ขวัญสรวง อติโพธิ นายขวัญสรวง อติโพธิ เป็นอาจารย์พิเศษประจำคณะสถาปัตยกรรมศาสตร์ จุฬาลงกรณ์มหาวิทยาลัย เป็นวิทยากรและนักเขียนบทความอิสระ โดยเฉพาะด้านการพัฒนาเมืองและพัฒนาสังคม คุณภาพชีวิต และสิ่งแวดล้อม นายขวัญสรวง อติโพธิ เกิดเมื่อวันที่ 24 สิงหาคม พ.ศ. 2494 ที่จังหวัดลำพูน เป็นคู่แฝดกับนายแก้วสรร อติโพธิ บิดาคือนายศิริ อติโพธิ อดีตปลัดกระทรวงยุติธรรม, ประธานคณะกรรมการป้องกันและปราบปรามการประพฤติมิชอบในวงราชการ (ปปป.) วันที่ 15 มกราคม พ.ศ. 2551 ได้รับการแต่งตั้งให้เป็น ประธานกรรมการนโยบายชั่วคราวขององค์การกระจายเสียงและแพร่ภาพสาธารณะแห่งประเทศไทย (TPBS) ซึ่งเข้าบริหารคลื่นความถี่การถ่ายทอดโทรทัศน์ในระบบยูเอชเอฟทางช่อง 29 เช่นเดิม แทนสถานีโทรทัศน์ทีไอทีวี ที่ถูกระงับการแพร่ภาพเมื่อวันที่ 14 มกราคม พ.ศ. 2551การศึกษาการศึกษา. - โรงเรียนอุบลวิทยาคม จังหวัดอุบลราชธานี - โรงเรียนเบ็ญจะมะมหาราช จังหวัดอุบลราชธานี - โรงเรียนสวนกุหลาบวิทยาลัย กรุงเทพมหานคร - ปริญญาตรี สถาปัตยกรรมศาสตร์ จุฬาลงกรณ์มหาวิทยาลัย - ปริญญาโท การผังเมือง มหาวิทยาลัยอาเคิน (RWTH AACHEN University) เมืองอาเคิน ประเทศเยอรมนีเกียรติคุณเกียรติคุณ. - พ.ศ. 2547 รางวัลสถาปนิกดีเด่น สมาคมสถาปนิกสยาม ในพระบรมราชูปถัมภ์ - พ.ศ. 2548 รางวัลนิสิตเก่าดีเด่น คณะสถาปัตยกรรมศาสตร์ จุฬาลงกรณ์มหาวิทยาลัยการทำงานการทำงาน. - อาจารย์พิเศษ ประจำภาควิชาการวางแผนภาคและเมือง คณะสถาปัตยกรรมศาสตร์ จุฬาลงกรณ์มหาวิทยาลัย - เกษียณอายุก่อนกำหนดเพื่อทำงานนอกองค์กรภาครัฐ การเมืองภาคประชาชน - ผู้อำนวยการสถาบันสร้างบ้าน แปงเมือง มูลนิธิการเรียนรู้เพื่อพัฒนาประชาสังคม - ร่วมเขียนหนังสือ หยุด! ระบอบทักษิณ - พ.ศ. 2549 ได้รับเลือกตั้งในการเลือกตั้งสมาชิกวุฒิสภากรุงเทพมหานคร แต่มิได้รับการรับรองในขณะนั้นจาก กกต.ชุด พล.ต.อ.วาสนา เพิ่มลาภ โดยให้เหตุผลว่าเนื่องจากขึ้นเวทีพันธมิตรประชาชนเพื่อประชาธิปไตย</doc>
