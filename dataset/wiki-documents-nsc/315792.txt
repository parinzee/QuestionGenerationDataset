<doc id="315792" url="https://th.wikipedia.org/wiki?curid=315792" title="องค์การอวกาศแคนาดา">องค์การอวกาศแคนาดา องค์การอวกาศแคนาดา ( หรือ CSA; หรือ ASC) เป็นหน่วยงานด้านกิจการอวกาศของรัฐบาลแคนาดา รับผิดชอบโครงการอวกาศของประเทศแคนาดา ก่อตั้งขึ้นในเดือนมีนาคม ค.ศ. 1989 ภายใต้บทบัญญัติว่าด้วยองค์การอวกาศแคนาดา อนุมัติใช้งานเมื่อเดือนธันวาคม ค.ศ. 1990 ประธานเจ้าหน้าที่บริหารขององค์การจะรายงานโดยตรงกับรัฐมนตรีว่าการกระทรวงอุตสาหกรรม สำนักงานใหญ่ของ CSA ตั้งอยู่ที่ศูนย์อวกาศจอห์น เอช. แชปแมน ที่เมืองเซนต์-ฮิวเบิร์ต รัฐควิเบก ประเทศแคนาดา และยังมีสำนักงานอยู่ในออตตาวา ออนตาริโอ ที่ศูนย์ปฏิบัติการเดวิด ฟลอริดา และมีสำนักงานเล็กๆ อยู่ในกรุงวอชิงตัน ดี.ซี., กรุงปารีส ฝรั่งเศส, แหลมคานาเวอรัล ฟลอริดา และที่ฮูสตัน รัฐเท็กซัส องค์การมีพนักงานเพียง 575 คน และนักศึกษาฝึกงานที่หมุนเวียนผลัดเปลี่ยนกันไปในแต่ละฤดูร้อนราว 100 คน พนักงานส่วนใหญ่ทำงานอยู่ที่ศูนย์แชปแมน</doc>
