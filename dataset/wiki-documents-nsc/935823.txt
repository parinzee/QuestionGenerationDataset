<doc id="935823" url="https://th.wikipedia.org/wiki?curid=935823" title="โปรดิวซ์โฟร์ตีเอต">โปรดิวซ์โฟร์ตีเอต โปรดิวซ์โฟร์ตีเอต () เป็นรายการเรียลลิตีค้นหากลุ่มศิลปินหญิงจากสถานีโทรทัศน์เอ็มเน็ต ผ่านการคัดเลือกเด็กฝึกหัดจำนวน 96 คนที่มาจากประเทศเกาหลีและญี่ปุ่น ผู้เข้าแข่งขันที่มีอันดับสูงสุดจำนวน 12 คนจะได้เปิดตัวเป็นกลุ่มศิลปินหญิงที่จะได้โปรโมตในประเทศเกาหลีและญี่ปุ่นเป็นเวลา 2 ปีครึ่ง ออกอากาศครั้งแรกเมื่อวันที่ 15 มิถุนายน 2561 และออกอากาศอีกทุกวันศุกร์เวลา 23:00 น. (KST) เป็นจำนวนทั้งสิ้น 12 ตอน รายการนี้เป็นการร่วมมือระหว่างรายการโปรดิวซ์วันโอวัน (Produce 101) และกลุ่มไอดอลเอเคบีโฟร์ตีเอต (AKB48)แนวคิด แนวคิด. โปรดิวซ์โฟร์ตีเอต ประกอบด้วยเด็กฝึกหัดทั้ง 96 คน แบ่งออกเป็นเด็กฝึกหัดในสังกัดทั่วประเทศเกาหลีใต้ 57 คน และสมาชิกจากวงน้องสาวในประเทศญี่ปุ่นของเอเคบีโฟร์ตีเอต 39 คน ผู้ชนะจำนวน 12 คนในรายการนี้จะได้เปิดตัวเป็นกลุ่มศิลปินหญิง (เกิร์ลกรุ๊ป) สัญชาติเกาหลี–ญี่ปุ่น ที่จะได้โปรโมตเป็นเวลา 2 ปีครึ่งร่วมกัน โดยจะมีแนวคิด "ไอดอลที่คุณสามารถพบได้" และจะมีโรงละครเป็นของตัวเอง เช่นเดียวกับเอเคบีโฟร์ตีเอต ทั้งนี้ สมาชิกวงจะยังคงสามารถร่วมโปรโมตกับต้นสังกัดเก่าได้ อี ซึงกี รับบทเป็นผู้ดำเนินรายการ พร้อมกับศิลปินคนอื่นที่มาช่วยเป็นผู้ให้คำแนะนำแก่ผู้เข้าแข่งขัน ดังนี้- การร้อง: อี ฮงกี และ โซยู - การแร็ป: ชีต้า - การเต้น: แบ ยุนจอง, ชเว ยองจุน, และ เมย์เจลี - พิธีกรพิเศษ: จอน โซมี และ คัง แดเนียล - กรรมการพิเศษ: กาฮีการประชาสัมพันธ์ การประชาสัมพันธ์. โปรดิวซ์โฟร์ตีเอต ปรากฏสู่สาธารณะครั้งแรกในงานเอ็มเน็ตเอเชียนมิวสิกอะวอดส์ ปี 2017 ที่จัดขึ้นในประเทศญี่ปุ่นเมื่อวันที่ 29 พฤศจิกายน พ.ศ. 2560 หลังจากการแสดงร่วมกันระหว่างวงเอเคบีโฟร์ตีเอตกับศิลปินเกาหลี เช่น วีกิมีกิ คิม ชองฮา และพริสติน ซึ่งเป็นสมาชิกวงไอโอไอ (I.O.I.) จากรายการโปรดิวซ์วันโอวัน และฟรอมิสไนน์ จากรายการไอดอลสคูล (Idol School) ทีเซอร์ของรายการครั้งแรกได้ปล่อยออกมาในวันที่ 11 เมษายน 2561 เมื่อวันที่ 18 เมษายน เอ็มเน็ตแถลงว่าอี ซึง-กี จะรับหน้าที่เป็นพิธีกรแทนโบอา โดยทำหน้าที่เป็นตัวแทนของผู้ชม ต่อมาในวันที่ 21 เมษายน มีการเปิดเผยว่าสมาชิกทั้ง 11 คนจากไอโอไอและวอนนาวันจะเข้าร่วมรายการเพื่อสนับสนุนผู้เข้าแข่งขันที่จะเปิดตัวครั้งแรกในรายการเอ็ม เคานต์ดาวน์ ตอนที่ 570 วันที่ 10 พฤษภาคม 2561 และจะแสดงเพลงประจำรายการ พิคมี โดยมีกาอึนจากอาฟเตอร์สกูล (After School) และซากุระ มิยาวากิ จากเอชเคทีโฟร์ตีเอต (HKT48) เป็นเซ็นเตอร์ผู้เข้าแข่งขันผู้เข้าแข่งขัน. - คำอธิบายผู้เข้ารอบ 12 คนสุดท้ายตารางการคัดออกการออกอากาศ</doc>
