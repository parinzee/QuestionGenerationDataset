<doc id="118191" url="https://th.wikipedia.org/wiki?curid=118191" title="นิกกับพิม">นิกกับพิม นิกกับพิม เป็นหนังสือนวนิยายซึ่งประพันธ์โดย ว.ณ ประมวญมารค เป็นเรื่องราวของสุนัขสองตัวที่ติดต่อกันข้ามทวีปทางจดหมาย ทำให้เกิดเรื่องราวต่างๆ เล่าสู่กันฟังมากมายเรื่องย่อ เรื่องย่อ. เรื่องราวของนิกกับพิม เริ่มต้นที่เมืองซูริค ประเทศสวิสเซอร์แลนด์ ขณะที่พิเชฐ หนุ่มไทยนักเรียนนอก เพิ่งจะสำเร็จวิชาวิศวกรรมศาสตร์มาจากประเทศเยอรมัน เขากำลังอยู่ในร้านขายสัตว์เลี้ยง เพื่อจะมองหาซื้อลูกหมาบ็อกเซอร์สักตัวกลับไปเมืองไทยด้วย ด้วยบุญพาวาสนาส่ง ทำให้เขาได้พบกับหญิงสาวไทยชื่อมนทิรา ซึ่งเธอก็กำลังมาเลือกซื้อหมาเช่นกัน ในที่สุดพิเชฐก็ได้ลูกหมาบ็อกเซอร์สีน้ำตาลสมใจชื่อนิก ส่วนมนทิราก็ได้ลูกหมาพูเดิ้ลสีดำ เธอตั้งชื่อให้มันว่าพิม ด้วยความที่เป็นคนไทยเหมือนกัน ทำให้พิเชฐและมนทิรารู้จักและสนทนากัน พิเชฐนั้นชอบและสนใจมนทิราตั้งแต่แรกพบ มนทิราเองก็ดูเหมือนจะพึงพอใจชายหนุ่มคนนี้เหมือนกัน แต่ทั้งสองก็มิได้รู้จักเรื่องราวของกันและกันมากนัก ที่ล้ำหน้ามนุษย์ไปมากก็คือความสัมพันธ์ฉันท์เพื่อนของหมาทั้งสองตัวมากกว่า อย่างไรก็ตาม จู่ๆวันหนึ่งภาพเหตุการณ์ที่พิเชฐเห็น ทำให้เขาผิดหวังและรีบกลับเมืองไทยพร้อมนิกทันที โดยที่มิได้ร่ำลากันทั้งคนและหมา เวลาผ่านไปถึง 2 ปี มนทิราสามารถติดต่อกับพิเชฐได้อีกครั้ง จากจดหมายที่เขาเขียนถึงเธอส่งไปฝากไว้ที่สถานทูตไทยประจำประเทศสวิสเซอร์แลนด์ มนทิราจึงเขียนตอบไป และยังเสนอให้เป็นสื่อกลางให้หมาทั้งสองตัวสานสัมพันธ์กันทางจดหมาย โดยมีมนทิราและพิเชฐเป็นผู้เขียนให้ เรื่องราวของนิกกับพิมจึงได้กำเนิดขึ้น เรื่องราวจากบ้านภูเขียวที่พิเชฐไปทำงานเป็นนายช่างประจำโรงงาน ก็ถูกถ่ายทอดโดยนิก ส่วนเรื่องบนที่พักในเมืองซูริค ก็ถูกเล่าโดยพิม เป็นเรื่องราวที่สนุกสนานไม่แพ้คนเขียนจดหมายถึงกัน และสุดท้ายเรื่องราวจะเป็นอย่างไร ความรักของพิเชฐจะสมหวังหรือไม่ ? มนทิราไปทำอะไรอยู่ที่เมืองซูริค ? แล้วนิกกับพิมจะได้กลับมาพบกันอีกครั้งหรือไม่ ?ตัวละครหลักตัวละครหลัก. - นิก หมาพันธุ์บ็อกเซอร์ เพศผู้ ตัวใหญ่ สีน้ำตาล เกิดที่ประเทศสวิสเซอร์แลนด์ ตามพิเชฐผู้เป็นเจ้านายกลับมาอยู่เมืองไทย - พิม หมาพันธุ์พูเดิ้ล เพศผู้ ขนหยิก สีดำ อาศัยอยู่กับมนทิราที่ประเทศสวิสเซอร์แลนด์ - พิเชฐ นายช่างใหญ่ประจำโรงงานบ้านภูเขียว หนุ่มนักเรียนนอกจากประเทศเยอรมัน หนุ่มโสดและเป็นที่หมายปองของผู้หญิงสาวและไม่สาวในละแวกโรงงานบ้านภูเขียว - มนทิรา หญิงสาวไทยกิริยามารยาทงาม สาเหตุที่เธอมาอยู่ที่ประเทศสวิสเซอร์แลนด์นั้น ยังไม่ทราบแน่ชัดตัวละครสมทบตัวละครที่ตำบลบ้านภูเขียว ประเทศไทยตัวละครสมทบ. ตัวละครที่ตำบลบ้านภูเขียว ประเทศไทย. - แม่ครัว แม่ครัวประจำบ้านพิเชฐ - บุญช่วย ลูกสาวของแม่ครัว ช่วยทำงานบ้านพิเชฐ - เด็กชด ลูกชายคนเล็กของแม่ครัว - หมอมาโนช หมอประจำโรงงาน รุ่นราวคราวเดียวและสนิทกับพิเชฐ - นายมาก เพื่อนบ้านของพิเชฐ เจ้าของร้านขายของใหญ่ในตลาด มีเมียสองคน นิสัยขี้เมาและอันธพาล - นายแหยม หมาแก่พันทางของนายมาก สนิทสนมกับนิก - ผู้จัดการนุช ผู้จัดการโรงงานบ้านภูเขียวตัวละครที่เมืองซูริค สวิสเซอร์แลนด์ตัวละครที่เมืองซูริค สวิสเซอร์แลนด์. - นายอรุณ คุณหมอชาวไทยที่ได้ทุนมาฝึกงานโรงพยาบาลในสวิสเซอร์แลนด์ - แบร์ต้า คนรับจ้างทำงานบ้านที่มนทิราจ้างมาช่วยงานบ้าน - บุรุษไปรษณีย์ ผู้มาส่งจดหมายให้บ้านมนทิราเสมอ และโดนพิมไล่กัดเป็นประจำ - สมรศรี หญิงสาวที่บอกว่าเธอเป็นเพื่อนของยุพดี มาติดต่อกับนายผู้ชายด้วยเรื่องอะไรบางอย่าง</doc>
