<doc id="892535" url="https://th.wikipedia.org/wiki?curid=892535" title="เจสตอร์">เจสตอร์ JSTOR (ออกเสียงว่า เจสตอร์ ย่อมาจาก Journal Storage แปลว่า หน่วยเก็บวารสาร) เป็นห้องสมุดดิจิทัลที่ตั้งขึ้นในปี พ.ศ. 2538 (ค.ศ. 1995) ในเบื้องต้นมีแต่วารสารวิชาการฉบับย้อนหลังที่ได้จัดทำเป็นฉบับอิเล็กทรอนิกส์แล้ว แต่ปัจจุบันรวมหนังสือ เอกสารหลัก และวารสารฉบับปัจจุบันต่าง ๆ ผู้อ่านสามารถค้นหาเอกสารฉบับเต็มของวารสารเกือบ 2,000 วารสาร โดยปี 2556 มีสถาบันมากกว่า 8,000 สถาบันจากประเทศกว่า 160 ประเทศที่สามารถเข้าอ่าน JSTOR ได้ สมาชิกเท่านั้นจะสามารถเข้าถึงข้อมูลส่วนมาก แต่ก็มีข้อมูลเก่าที่เป็นสาธารณะอื่น ๆ ที่ทุกคนสามารถเข้าถึงได้ฟรีการใช้งาน การใช้งาน. ในปี 2555 ผู้ใช้ JSTOR ทำการค้นหา 152 ล้านรายการ ดูบทความกว่า 113 ล้านชิ้น และดาวน์โหลดเอกสารกว่า 73.5 ล้านฉบับ มีการใช้ JSTOR ในงานวิจัยทางภาษาเพื่อตรวจสอบแนวโน้มการใช้ภาษาในระยะยาว และเพื่อวิเคราะห์ความแตกต่างระหว่างเพศในการตีพิมพ์เอกสารวิชาการเชิงอรรถและอ้างอิงแหล่งอ้างอิงอื่น</doc>
