<doc id="140437" url="https://th.wikipedia.org/wiki?curid=140437" title="อำเภอสว่างแดนดิน">อำเภอสว่างแดนดิน สว่างแดนดิน เป็นอำเภอหนึ่งของจังหวัดสกลนคร เดิมมาจากเมืองสว่างแดนดิน จึงเปลี่ยนชื่อมาเป็น อำเภอสว่างแดนดิน และปี พ.ศ. 2482 ได้ย้ายที่ว่าการอำเภอมาจากบ้านหัน มาตั้ง ณ หมู่ที่ 11 ตำบลสว่างแดนดิน ซึ่งเป็นที่ตั้งในปัจจุบัน ประวัติ ประวัติ. ในปีพุทธศักราช 2406 รัตนโกสินทร์ ศก. 82 พระบาทสมเด็จพระจอมเกล้าเจ้าอยู่หัว รัชการที่ 4 แห่งราชวงศ์จักรี ทรงพระกรุณาโปรดเกล้าให้ตั้งบ้านภูหว้าฝั่งซ้ายแม่น้ำโขงขึ้นเป็นเมืองภูวดลสอางเมืองหนึ่ง ตั้งบ้านโพธิ์สว่างฝั่งขวาแม่น้ำโขงขึ้นเป็นเมืองสว่างแดนดินเมืองหนึ่ง ตั้งบ้านกุดลิงฝั่งขวาแม่น้ำโขงขึ้นเป็นเมืองวานรนิวาสเมืองหนึ่ง ทั้งสามเมืองเป็นเมืองขึ้นเมืองสกลนคร เมืองภูวดลสอาง ริมน้ำบั้งไฟ แขวงเมืองมหาชัย ฝั่งซ้ายแม่น้ำโขงนั้น โปรดเกล้าให้แต่งตั้งราชบุตรเหม็นเมืองสกลนคร เป็นพระภูวดลรักษ์เป็นเจ้าเมือง เจ้าเมืองจึงได้พาเอาบุตรภรรยา สมัครพรรคพวกของตนอพยพครอบครัวข้ามโขงไปยังเมืองภูวดลสอาง ตั้งบ้านเรือนทำการรักษาป้องกันราชอาณาเขตมิให้ญวน ซึ่งเป็นศัตรูกรุงสยามล่วงล้ำเข้ามากดขี่ไพร่ราษฎร์ให้ได้รับความเดือดร้อน ส่วนเมืองสว่างแดนดิน นั้น โปรดเกล้าให้ท้าวเทพกัลยา ผู้เป็นหัวหน้าไทยโย้ย (ไทยเผ่าหนึ่ง) คือ พระสิทธิศักดิ์ เป็นเจ้าเมืองยกบ้านโพธิ์สว่าง หาดยาวริมน้ำห้วยปลาหาง ในเขตเมืองสกลนครเป็นเมืองสว่างแดนดิน บ้านโพธิ์สว่างขณะนี้เรียกตำบลสว่างอยู่ในเขตอำเภอพรรณนานิคม โดยพระสิทธิ์ศักดิ์ (หำ พงศ์สิทธิศักดิ์) เป็นเจ้าเมือง 24 พฤษภาคม พ.ศ. 2424 ได้ย้ายเมืองจากบ้านโพธิ์สว่างหาดยาวไปตั้งอยู่บ้านโคกสี (ปัจจุบันเป็นตำบลโคกสี อยู่ในเขตปกครองอำเภอสว่างแดนดิน) ตั้งอยู่บ้านโคกสีเป็นเวลา 14-15 ปี จึงย้ายไปจากบ้านโคกสี ไปตั้งอยู่ที่บ้านหัน (ปัจจุบันบ้านหันอยู่ในเขตปกครองตำบลสว่างแดนดิน) พุทธศักราช 2445 โปรดเกล้าฯ ที่เปลี่ยนระเบียบการปกครองใหม่เปลี่ยนนามเมืองเป็นอำเภอ ให้เจ้าเมืองเป็นนายอำเภอ ราชวงศ์เป็นสมุห์บัญชี ราชบุตรเสมียนตราอำเภอเมืองสว่างแดนดิน เป็นอำเภอบ้านหัน โดยมีพระสิทธิศักดิ์เป็นนายอำเภอคนแรก จนปีพุทธศักราช 2452 อำเภอบ้านหัน เป็นชื่อเรียกกันมาจนพุทธศักราช 2482 นายสุพัฒน์ วงศ์รัตนะ นายอำเภอขณะนั้น ได้สืบประวัติของนายอำเภอบ้านหันได้ความว่า เดิมชื่อเมืองสว่างแดนดิน ตามที่พระบาทสมเด็จพระจอมเกล้าฯ พระราชทานนาม จึงได้เปลี่ยนชื่อมาเป็นอำเภอสว่างแดนดิน ตั้งแต่นั้นเป็นต้นมา และ ในปีเดียวกันนี้ได้ย้ายที่ว่าการจากบ้านหัน มาตั้ง ณ หมู่ที่ 11 ตำบลสว่างแดนดิน ที่ตั้งอยู่ในปัจจุบันที่ตั้งและอาณาเขต ที่ตั้งและอาณาเขต. อำเภอสว่างแดนดินตั้งอยู่ทางทิศตะวันตกของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอบ้านดุง (จังหวัดอุดรธานี) และอำเภอเจริญศิลป์ - ทิศตะวันออก ติดต่อกับอำเภอวานรนิวาสและอำเภอพังโคน - ทิศใต้ ติดต่อกับอำเภอวาริชภูมิ อำเภอส่องดาว และอำเภอไชยวาน (จังหวัดอุดรธานี) - ทิศตะวันตก ติดต่อกับอำเภอหนองหาน อำเภอทุ่งฝน และอำเภอบ้านดุง (จังหวัดอุดรธานี)การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอสว่างแดนดินแบ่งพื้นที่การปกครองออกเป็น 16 ตำบล 189 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอสว่างแดนดินประกอบด้วยองค์กรปกครองส่วนท้องถิ่น 18 แห่ง ได้แก่- เทศบาลตำบลสว่างแดนดิน ครอบคลุมพื้นที่บางส่วนของตำบลสว่างแดนดิน - เทศบาลตำบลดอนเขือง ครอบคลุมพื้นที่บางส่วนของตำบลแวง - เทศบาลตำบลบงใต้ ครอบคลุมพื้นที่ตำบลบงใต้ทั้งตำบล - เทศบาลตำบลพันนา ครอบคลุมพื้นที่ตำบลพันนาทั้งตำบล - เทศบาลตำบลหนองหลวง ครอบคลุมพื้นที่ตำบลหนองหลวงทั้งตำบล - เทศบาลตำบลบ้านต้าย ครอบคลุมพื้นที่ตำบลบ้านต้ายทั้งตำบล - เทศบาลตำบลโคกสี ครอบคลุมพื้นที่ตำบลโคกสีทั้งตำบล - องค์การบริหารส่วนตำบลสว่างแดนดิน ครอบคลุมพื้นที่ตำบลสว่างแดนดิน (นอกเขตเทศบาลตำบลสว่างแดนดิน) - องค์การบริหารส่วนตำบลคำสะอาด ครอบคลุมพื้นที่ตำบลคำสะอาดทั้งตำบล - องค์การบริหารส่วนตำบลบงเหนือ ครอบคลุมพื้นที่ตำบลบงเหนือทั้งตำบล - องค์การบริหารส่วนตำบลโพนสูง ครอบคลุมพื้นที่ตำบลโพนสูงทั้งตำบล - องค์การบริหารส่วนตำบลค้อใต้ ครอบคลุมพื้นที่ตำบลค้อใต้ทั้งตำบล - องค์การบริหารส่วนตำบลแวง ครอบคลุมพื้นที่ตำบลแวง (นอกเขตเทศบาลตำบลดอนเขือง) - องค์การบริหารส่วนตำบลทรายมูล ครอบคลุมพื้นที่ตำบลทรายมูลทั้งตำบล - องค์การบริหารส่วนตำบลตาลโกน ครอบคลุมพื้นที่ตำบลตาลโกนทั้งตำบล - องค์การบริหารส่วนตำบลตาลเนิ้ง ครอบคลุมพื้นที่ตำบลตาลเนิ้งทั้งตำบล - องค์การบริหารส่วนตำบลธาตุทอง ครอบคลุมพื้นที่ตำบลธาตุทองทั้งตำบล - องค์การบริหารส่วนตำบลบ้านถ่อน ครอบคลุมพื้นที่ตำบลบ้านถ่อนทั้งตำบลสถานศึกษาโรงเรียนรัฐบาล สถานศึกษา. โรงเรียนรัฐบาล. โรงเรียนระดับประถมศึกษา- โรงเรียนบ้านง่อนหนองพะเนาว์มิตรภาพที่126 - โรงเรียนบ้านโนนเสาขวัญ - โรงเรียนบงเหนือ - โรงเรียนบ้านหวาย - โรงเรียนอนุบาลสว่างแดนดิน โรงเรียนระดับมัธยมศึกษา- โรงเรียนโคกสีวิทยาสรรค์ - โรงเรียนบงเหนือวิทยาคม - โรงเรียนแวงพิทยาคม - โรงเรียนสว่างแดนดิน - โรงเรียนหนองหลวงศึกษา - โรงเรียนเตรียมอุดมศึกษา ภาคตะวันออกเฉียงเหนือ (ม.ปลาย) สถานศึกษาระดับอาชีวศึกษา- วิทยาลัยการอาชีพสว่างแดนดินโรงเรียนเอกชนโรงเรียนเอกชน. - โรงเรียนอนุบาลสุวรรณเทน - โรงเรียนมารีย์พิทักษ์สว่างแดนดิน - โรงเรียนการกุศลวัดบูรพาสถานพยาบาล สถานพยาบาล. มีการให้บริการด้านสาธารณสุข โดยมีสถานบริการดังนี้- โรงพยาบาลสมเด็จพระยุพราชสว่างแดนดิน ขนาด 400 เตียง จำนวน 1 แห่ง - สำนักงานสาธารณสุขอำเภอสว่างแดนดิน จำนวน 1 แห่ง - โรงพยาบาลส่งเสริมสุขภาพตำบล จำนวน 16 แห่ง- โรงพยาบาลส่งเสริมสุขภาพตำบลคำสะอาด - โรงพยาบาลส่งเสริมสุขภาพตำบลบ้านต้าย - โรงพยาบาลส่งเสริมสุขภาพตำบลบงเหนือ - โรงพยาบาลส่งเสริมสุขภาพตำบลบ่อร้าง - โรงพยาบาลส่งเสริมสุขภาพตำบลโพนสูง - โรงพยาบาลส่งเสริมสุขภาพตำบลโคกสี - โรงพยาบาลส่งเสริมสุขภาพตำบลหนองหลวง - โรงพยาบาลส่งเสริมสุขภาพตำบลบงใต้ - โรงพยาบาลส่งเสริมสุขภาพตำบลค้อใต้ - โรงพยาบาลส่งเสริมสุขภาพตำบลพันนา - โรงพยาบาลส่งเสริมสุขภาพตำบลบ้านสร้างแป้น - โรงพยาบาลส่งเสริมสุขภาพตำบลทรายมูล - โรงพยาบาลส่งเสริมสุขภาพตำบลตาลเนิ้ง - โรงพยาบาลส่งเสริมสุขภาพตำบลตาลโกน - โรงพยาบาลส่งเสริมสุขภาพตำบลธาตุทอง - โรงพยาบาลส่งเสริมสุขภาพตำบลบ้านถ่อนสถานที่ท่องเที่ยวอื่น ๆ ที่สำคัญสถานที่ท่องเที่ยวอื่น ๆ ที่สำคัญ. - ปราสาทขอมบ้านพันนา ปราสาทขอมบ้านพันนา หรือ "กู่พันนา" ตั้งอยู่ที่บ้านพันนา ตำบลพันนา อยู่ห่างจากที่ว่าการอำเภอไปทางทิศตะวันออกประมาณ 15 กิโลเมตร และอยู่ห่างจากตัวจังหวัดประมาณ 70 กิโลเมตร ทางถนนสายสกลนคร-อุดรธานี ลักษณะของตัวปราสาทมียอดเดียว ฐานสี่เหลี่ยมผืนผ้า สร้างด้วยศิลาแลง บริเวณใกล้กับตัวปราสาทมีสระน้ำรูปสี่เหลี่ยมจตุรัส ก่อด้วยศิลาแลงเป็นชั้นๆ มีน้ำขังตลอดปี เชื่อว่าสร้างสมัยเดียวกับปราสาทพระธาตุภูเพ็ก ปราสาทบางส่วนยังคงสภาพสมบูรณ์- พิพิธภัณฑ์พื้นบ้าน ตั้งอยู่ที่บ้านพันนา  ตำบลพันนา สร้างขึ้นในปี พ.ศ. 2545 โดยการท่องเที่ยวแห่งประเทศไทย เพื่อเก็บรักษาโบราณวัตถุ ที่กรมศิลปากรขุดค้นได้จากการขุดบูรณะปราสาทขอมบ้านพันนา ได้แก่ ห่วงคอสัมฤทธิ์ ภาพเขียนสี และอื่นๆอีกมากมาย- เจดีย์วัดดอนวังเวิน ตั้งอยู่ที่บ้านดอนวังเวิน ตำบลสว่างแดนดิน เป็นเจดีย์ที่สร้างครอบสถูปเก่าที่สร้างด้วยศิลาแลง สมัยขอม ยุคเดียวกันกับปราสาทขอมบ้านพันนา- ดอนปู่ตา เป็นที่ดอนมีป่าไม้หนาแน่น เชื่อว่าเป็นที่สิงสถิตของดวงวิญญาณปู่ย่าตายายที่ล่วงลับไปแล้วคอยปกปักรักษาคุ้มครองลูกหลานให้มีความสุข ชาวบ้านที่มีเรื่องทุกข์ร้อนจะพากันมาบนบานเพื่อให้ประสบผลสำเร็จ ในแต่ละปีจะมีการจัดงานเพื่อทำพิธีบวงสรวงในช่วงเดือนเมษายน- สวนสมเด็จย่า (สวนสาธารณะหนองคู) สวนสมเด็จย่า หรือ หนองคู เป็นหนองน้ำสาธารณะ ตั้งอยู่ใจกลางเมืองสว่างแดนดิน มีการปรับปรุงให้เป็นสถานที่พักผ่อนหย่อนใจ เป็นลานกีฬาชุมชน เป็นสถานที่ใช้ประกอบกิจกรรมในงานวันลอยกระทงประจำปี- วัดโพธิ์ศรีหน่วยกู้ภัยหน่วยกู้ภัย. - มูลนิธิสว่างแดนดินธรรมสถาน (กู้ภัยสว่างแดนดิน) - สมาคมพุทธธรรมสว่างสามัคคี (กู้ภัยสามัคคี)สถานที่ราชการ และหน่วยงานสำคัญสถานที่ราชการ และหน่วยงานสำคัญ. - ศาลจังหวัดสว่างแดนดิน - สำนักงานอัยการจังหวัดสว่างแดนดิน - โรงพยาบาลสมเด็จพระยุพราชสว่างแดนดิน - สำนักงานสาธารณสุขอำเภอสว่างแดนดิน - ที่ว่าการอำเภอสว่างแดนดิน - สำนักงานเทศบาลตำบลสว่างแดนดิน - สำนักงานสรรพากรพื้นที่ สาขาสว่างแดนดิน - สำนักงานสรรพสามิตพื้นที่สกลนคร สาขาสว่างแดนดิน - สำนักงานที่ดินจังหวัดสกลนคร สาขาสว่างแดนดิน - สถานีตำรวจภูธรสว่างแดนดิน - สถานีตำรวจภูธรแวง - สถานีตำรวจทางหลวง - สถานีขนส่งผู้โดยสารสว่างแดนดิน (บ.ข.ส.สว่างแดนดิน) - ที่ทำการไปรษณีย์สว่างแดนดิน รหัสไปรษณีย์ 47110 - ที่ทำการไปรษณีย์ดอนเขือง รหัสไปรษณีย์ 40290 (เฉพาะตำบลแวง ตำบลตาลโกน ตำบลตาลเนิ้ง ตำบลพันนา และตำบลธาตุทอง) - สำนักงานสำนักงานเขตพื้นที่การศึกษาประถมศึกษาสกลนคร เขต 2 - ศูนย์บริการลูกค้า CAT - ศูนย์บริการลูกค้า TOT - การประปาส่วนภูมิภาค สาขาสว่างแดนดิน - สำนักงานการไฟฟ้าส่วนภูมิภาคอำเภอสว่างแดนดิน - การไฟฟ้าส่วนภูมิภาค อำเภอสว่างแดนดิน - สำนักงานขนส่งทางบกจังหวัดสกลนคร สาขาสว่างแดนดิน - แขวงการทางสกลนครที่ 2 สว่างแดนดิน</doc>
