<doc id="343097" url="https://th.wikipedia.org/wiki?curid=343097" title="พอล สโกลส์">พอล สโกลส์ พอล สโคลส์ () เกิดเมื่อวันที่ 16 พฤศจิกายน ค.ศ. 1974 ที่ซัลฟอร์ด เป็นนักฟุตบอลชาวอังกฤษ สโมสรฟุตบอลแมนเชสเตอร์ยูไนเต็ด ตำแหน่ง กองกลาง ได้ประกาศแขวนสตั๊ดหลังจบฤดูกาล 2010-2011 และจะทำหน้าที่เป็นโค้ชเต็มตัวให้กับสโมสรต่อไป แต่ถูกเรียกกลับมาช่วยสโมสรฟุตบอลแมนเชสเตอร์ยูไนเต็ด ลงเตะอีกครั้ง เมื่อ 8 มกราคม 2012 ในฤดูกาล 2012-2013 ปัจจุบันได้แขวนสคั๊ดอีกครั้งแล้วประวัติ ประวัติ. พอล สโคลส์ เป็นบุตรชายของนายสจ็วต และนางมารีน่า สโคลส์ เกิดเมื่อวันที่16 พฤศจิกายน ค.ศ. 1974ที่โรงพยาบาลโฮป ซึ่งเป็นโรงพยาบาลขนาดใหญ่ ในเขตซัลฟอร์ด,มหานครแมนเชสเตอร์ ก่อนที่ต่อมาครอบครัวของเขาจะย้ายมาอยู่ที่ย่านแลงก์ลี่ย์ซึ่งอยู่เขตรอชเดล ขณะที่เขาอายุเพียง1ขวบครึ่ง สโคลส์เริ่มเข้ารับการศึกษาชั้นประถมที่โรงเรียนโรมันคาทอลิก เซนต์แมรี่ โดยชื่นชอบและมีความสามารถในการเล่นคริกเกต และต่อมาได้เข้ารับการศึกษาในชั้นมัธยมที่โรงเรียนโรมันคาทอลิก คาร์ดินาล แลงก์ลี่ย์ โดยในช่วงนี้เอง ที่เขาได้เริ่มต้นฝึกฝนการเล่นฟุตบอลที่สโมสรแมนเชสเตอร์ ยูไนเต็ดเป็นครั้งแรก ในขณะอายุ14ปี โดยมีผลงานฟุตบอลในระดับนักเรียนคือเป็นหนึ่งในตัวแทนของโรงเรียนไปแข่งขันฟุตบอลนักเรียนแห่งสหราชอาณาจักร ก่อนจะจบการศึกษาจากโรงเรียนนี้ในปี 1991ประวัติการเล่นฟุตบอล1992-1996 ประวัติการเล่นฟุตบอล. 1992-1996. พอล สโคลส์ เป็นหนึ่งในสมาชิกชุดเยาวชนของแมนเชสเตอร์ ยูไนเต็ดพร้อมกับฟิลลิปส์ เนวิลล์ ที่สร้างผลงานเข้าถึงรอบชิงชนะเลิศเอฟเอ ยูธคัพ ฤดูกาล 1992-1993 ซึ่งเป็นเกมส์เอฟเอ คัพในระดับเยาวชนของอังกฤษ โดยแพ้ให้กับทีมเยาวชนของลีดส์ ยูไนเต็ด 4-1 ในรอบชิงชนะเลิศ ต่อมาสโคลส์ได้เซ็นสัญญาเป็นนักฟุตบอลอาชีพกับสโมสรในวันที่23 กรกฎาคม 1993 โดยสวมเสื้อเบอร์24 แต่ไม่ได้ลงเล่นให้กับทีมชุดใหญ่เลย การลงสนามให้กับสโมสรแมนเชสเตอร์ ยูไนเต็ดของพอล สโคลส์เป็นนัดแรกนั้น เกิดขึ้นในฤดูกาล 1994-1995 ในเกมส์ลีก คัพกับสโมสรพอร์ท เวล เมื่อวันที่ 21 พฤศจิกายน 1994 ซึ่งเขาประเดิมการลงสนามครั้งแรกด้วยการเหมายิงคนเดียว2ประตู พร้อมช่วยให้สโมสรชนะไปด้วยสกอร์ 2-1 ส่วนการลงสนามในพรีเมียร์ลีกเป็นครั้งแรกเกิดขึ้นในวันที่24 พฤศจิกายน 1994 ซึ่งเป็นเกมส์ออกไปเยือนสนามพอร์ทแมน โร้ด ของ"ม้าขาว"อิปสวิช ทาวน์ ซึ่งแม้สโมสรจะแพ้ไปด้วยสกอร์3-2 แต่สโคลส์ก็สร้างสิ่งที่น่าจดจำด้วยการยิงลูกสุดสวยในการลงเล่นพรีเมียร์ลีกเป็นครั้งแรกในชีวิตได้ ฤดูกาลดังกล่าวสโคลส์ได้ลงสนามในพรีเมียร์ลีกทั้งสิ้น17นัด ยิงประตูได้5 ประตู ในฤดูกาล1995-1996 หลังการย้ายไปร่วมทีมแมนเชสเตอร์ ยูไนเต็ดของอเล็กซ์ เฟอร์กูสันทำให้สโคลส์ได้รับโอกาสลงสนามมากขึ้น และได้เล่นร่วมกับกองหน้าชั้นยอดอย่างเอริก คันโตน่าและแอนดี้ โคล ฤดูกาลนั้นสโคลส์ยิงได้14ประตูโดยเป็นการยิงในลีก10ประตู และคว้าแชมป์ลีกสมัยแรกของตัวเองมาครองได้สำเร็จ ฤดูกาล1996-1997 สโคลส์เปลี่ยนมาสวมเสื้อหมายเลข18 แทนหมายเลข24 และคว้าแชมป์ลีกมาครองได้อีกสมัยหนึ่ง ฤดูกาล1997-1998 รอย คีน มิดฟิลด์ของทีมได้รับบาดเจ็บหัวเข่าอย่างรุนแรง ทำให้สโคลส์ต้องถอยตัวเองลงมาเล่นเป็นกองกลาง และฤดูกาลนั้นทีมไม่ได้แชมป์รายการหลักใดๆเลยชีวิตส่วนตัว ชีวิตส่วนตัว. สมรสกับนางแคลร์ สโคลส์ โดยทั้งคู่มีลูกด้วยกัน3คนเกียรติประวัติเกียรติประวัติ. - แมนเชสเตอร์ ยูไนเต็ด- พรีเมียร์ลีก 11 สมัย : 1995-96, 1996-97, 1998-99, 1999-2000, 2000-01, 2002-03, 2006-07, 2007-08, 2008-09, 2010-11, 2012-13 - เอฟเอคัพ 3 สมัย : 1995-96, 1998-99, 2003-04 - ลีกคัพ 2 สมัย : 2008-09, 2009-10 - คอมมิวนิตี้ ชิลด์ 5 สมัย : 1996, 1997, 2003, 2008, 2010 - ยูฟ่า แชมเปี้ยนส์ลีก 2 สมัย : 1998-99, 2007-08 - Intercontinental Cup 1 สมัย : 1999 - ฟีฟ่าคลับเวิลด์คัพ 1 สมัย : 2008สถิติ</doc>
