<doc id="158389" url="https://th.wikipedia.org/wiki?curid=158389" title="ดราก้อนบอล (อะนิเมะ)">ดราก้อนบอล (อะนิเมะ) ดราก้อนบอล () ภาพยนตร์อะนิเมะ ที่มาจากหนังสือการ์ตูนดราก้อนบอล วาดและแต่งเรื่องด้วย อากิระ โทริยามะ ผลิตโดยบริษัทโตเอโดกะ (ปัจจุบันเป็น โตเอแอนิเมชัน) มีทั้งหมด 153 ตอนโดยฉายในญี่ปุ่นตั้งแต่ 26 กุมภาพันธ์ พ.ศ. 2529 ถึง 12 เมษายน พ.ศ. 2532 เนื้อเรื่องของดราก้อนบอลอ้างอิงมาจากนิยายจีนเรื่องไซอิ๋ว โดยมีชื่อตัวละครเดียวกันคือหงอคง(โกคู)ในประเทศไทยการออกอากาศในประเทศไทย. การออกอากาศ. - เริ่มออกอากาศทาง ช่อง 9 อสมท. ในปี พ.ศ. 2531 ในช่วงของ ช่อง9การ์ตูน - กลับมาออกอากาศอีกครั้งทางไอทีวี ในช่วงของ ไอทีวี การ์ตูนคลับ ตั้งแต่วันที 1 มกราคม พ.ศ. 2548 - 17 มิถุนายน พ.ศ. 2549 เวลา 08.00-08.30 น.(ตั้งแต่เดือนสิงหาคม พ.ศ. 2548 เป็นต้นไป ออกอากาศเวลา 08.30-09.00 น.)ตัวละครเนื้อเรื่องจุดเริ่มต้นตำนานการผจญภัยที่ยิ่งใหญ่ - ตามหาดราก้อนบอลครั้งแรก เนื้อเรื่อง. จุดเริ่มต้นตำนานการผจญภัยที่ยิ่งใหญ่ - ตามหาดราก้อนบอลครั้งแรก. กาลครั้งหนึ่ง มีเด็กชายผู้มีชื่อว่าซุนโกคู อาศัยอยู่ในป่าลึก มีลักษณะพิเศษตรงที่มีหางเหมือนลิง และมีพละกำลังที่มากกว่าคนปกติ อีกทั้งยังมีฝีมือในด้านการต่อสู้ที่ซุนโกฮัง ผู้เป็นปู่บุญธรรมได้ฝึกไว้ให้ วันหนึ่งเขาได้พบกับเด็กสาวที่ชื่อ บูลม่า เธอได้เล่าเรื่องต่างๆของลูกแก้วที่ตนตามหา และโกคูเองก็มีอยู่ลูกหนึ่งซึ่งเป็นของดูต่างหน้าของปู่โกฮังที่เสียไป ซึ่งก็คือดราก้อนบอล ลูกแก้วที่มีดาวอยู่ภายใน ถ้ารวบรวมดราก้อนบอลได้ครบ 7 ลูกจะมีเทพมังกรปรากฏตัว และจะบันดาลพรให้เป็นจริงหนึ่งประการ ซึ่งการพบกันของเด็กทั้ง 2 คนนับได้ว่าเป็นจุดเริ่มต้นของตำนานดราก้อนบอลเลยทีเดียว การผจญภัยของโกคูและบูลม่าก็ได้เริ่มขึ้น จากนั้นก็ได้พบกับเซียนเต่า ซึ่งเขาได้มอบเมฆสีทองให้แก่โกคู เพราะเขาได้ช่วยเต่าทะเลที่เป็นสัตว์เลี้ยงของเซียนเต่า อีกทั้งได้อูลอน หยำฉา กับปูอัลมาเป็นพรรคพวกร่วมเดินทางตามหาดราก้อนบอลด้วย ตอนท้ายของการเดินทาง พวกโกคูรวบรวมดราก้อนบอลได้ครบ 7 ลูกได้แล้วทว่าได้ถูกพวกวายร้ายปิลาฟชิงไป และพวกเขายังถูกจับขังไว้ ในที่สุดพวกโกคูจึงจำเป็นที่จะต้องชิงขอพรตัดหน้า เพื่อที่จะไม่ให้ถูกใช้ในทางที่ชั่วร้าย ปิลาฟแค้นมากที่อดขอพรจึงจะทรมานพวกโกคู ทันใดนั้นโกคูได้มองดวงจันทร์เต็มดวงจึงแปลงร่างเป็นลิงยักษ์และทำลายฐานของปิลาฟจนราบเป็นหน้ากลอง พวกบูลม่านึกขึ้นได้ว่าหางของโกคูคือจุดอ่อน เลยคิดว่าจะลองตัดหางโกคูทำให้คืนร่างเดิม ต่อมาโกคูก็ฟื้นคืนสติแต่ตนไม่รู้เรื่องว่าเกิดอะไรขึ้นกับตัวเอง จากนั้นทุกคนก็ได้แยกย้ายกันไป พวกบูลม่าไปยังบ้านที่เมืองหลวงตะวันตก ส่วนโกคูเองก็ไปฝึกวิชากับเซียนเต่าฝึกวิชากับเซียนเต่า - ศึกชิงจ้าวยุทธภพครั้งแรก ฝึกวิชากับเซียนเต่า - ศึกชิงจ้าวยุทธภพครั้งแรก. โกคูได้ไปฝึกวิชากับเซียนเต่าและได้พบกับเพื่อนใหม่ก็คือ คุริลิน เณรน้อยจากวัดเส้าหลิน และ รันจิ สาวน้อยที่จามแล้วจะเปลี่ยนบุคลิก เซียนเต่าฝึกวิชาให้กับเด็กทั้ง 2 คนเพื่อที่จะเข้าร่วมในศึกประลองเจ้ายุทธภพ ซึ่งทั้ง 2 คนก็ผ่านการฝึกอันหนักหนาแสนสาหัส แต่ก็ทำให้ทั้ง 2 แข็งแกร่งขึ้น ที่งานประลองโกคูได้พบกับเพื่อนๆเมื่อครั้งเดินทางตามหาดราก้อนบอลอีกครั้ง ระหว่างการแข่งขันหางของโกคูที่ถูกตัดไปในคราวก่อนก็ได้งอกกลับมาอีกครั้ง ในตอนท้ายของการประลอง โกคูสู้กับแจ๊คกี้ จุน ซึ่งเป็นเซียนเต่าปลอมตัวมา โกคูได้แปลงร่างเป็นลิงยักษ์อีกครั้ง และอาละวาดไร้สติสะตัง แจ๊กกี้ จุน รู้ว่าเมื่อโกคูมองดวงจันทร์เต็มดวงจะแปลงร่างเป็นลิงยักษ์จึงตัดสินใจทำลายดวงจันทร์ทิ้งด้วยพลังคลื่นเต่าขั้นสุดยอด โกคูจึงคืนร่างเดิมและสู้กันต่อ แต่ว่าแจ๊กกี้ จุนก็ชนะโกคูไปอย่างเฉียดฉิว เมื่อจบการประลองโกคูตัดสินใจที่จะตามหาดราก้อนบอล ลูกที่เป็นของดูต่างหน้าของปู่ จึงได้แยกย้ายกับทุกคนออกตามหาเพียงลำพังตามหาดราก้อนบอลครั้งที่สอง - กองทัพเรดริ้บบ้อน - หอคอยคาริน ตามหาดราก้อนบอลครั้งที่สอง - กองทัพเรดริ้บบ้อน - หอคอยคาริน. ขณะที่โกคูตามหาดราก้อนบอลสี่ดาวที่เป็นของดูต่างหน้าแทนคุณปู่ ก็ได้เจอกับดราก้อนบอลลูกอื่นๆด้วย แต่ก็มีอุปสรรคคือกองทัพเรดริ้บบ้อนแสนชั่วร้ายและมีกำลังมหาศาล ที่ต้องการจะรวบรวมดราก้อนบอลเช่นกัน โกคูจึงต้องต่อสู้เพื่อปกป้องดราก้อนบอลและเพื่อนช่วยเหลือชาวบ้านที่ถูกรังแก คนของกองทัพเรดริ้บบ้อนถูกโกคูปราบไปเป็นจำนวนมาก กองทัพจึงได้ส่งนักฆ่าอันดับหนึ่งที่ชื่อเต๋าไปไปมาจัดการโกคูและชิงดราก้อนบอล ซึ่งในขณะนั้นโกคูอยู่ที่ดินแดนศักดิ์สิทธิ์ที่มีชื่อว่าหอคอยคาริน ได้พบกับเด็กน้อยชาวพื้นเมืองชื่ออุป้าและพ่อของเขา ซึ่งทำหน้าที่ปกป้องดินแดนศักดิ์สิทธิ์แห่งนี้ เต๋าไปไปฆ่าพ่อของอุป้าและเล่นงานโกคูปางตาย โชคดีที่ดราก้อนบอลของโกคูที่ใส่ไว้ในอกเสื้อช่วยป้องกันโกคูเอาไว้ได้ อุป้าเล่าให้โกคูฟังว่าหอคอยคารินที่สูงเสียดฟ้านี้มีตำนานว่าถ้าใครปีนขึ้นไปถึงจุดสูงสุดได้จะพบกับเทพเจ้าและทำให้แข็งแกร่งขึ้น โกคูจึงตัดสินใจปีนหอคอยเพื่อจะได้เก่งขึ้นกลับมาสู้กับเต๋าไปไป ในที่สุดที่ยอดหอคอยนั้นก็ได้พบกันท่านคาริน หลังจากผ่านการทดสอบอย่างหนักหน่วงจากท่านคาริน โกคูก็ได้ดื่มน้ำศักดิ์สิทธิ์ เมื่อเจอกับเต๋าไปไปอีกครั้งโกคูก็เป็นฝ่ายชนะจนได้ และเพื่ออุป้าโกคูตัดสินใจที่จะรวบรวมดราก้อนบอลให้ครบ 7 ลูกอีกครั้งเพื่อขอพรให้พ่อของอุป้าฟื้นคืนชีพ โกคูถล่มกองทัพเรดริ้บบ้อนจนราบคาบด้วยตัวคนเดียว ได้ดราก้อนบอลมา 6 ลูก แต่ลูกสุดท้ายเรดาร์กลับหาไม่เจอ เซียนเต่าบอกว่าให้ไปหาแม่เฒ่าหมอดู ซึ่งก็คือพี่สาวของเซียนเต่า แม่เฒ่าหมอดูบอกว่าต้องสู้กับนักสู้ 5 คนถ้าชนะหมดจะทำนายให้ ซึ่งคู่ต่อสู้คนสุดท้ายก็คือ ปู่โกฮัง นั่นเองทำให้โกคูดีใจตื้นตันที่ได้พบอีกครั้ง ปู่โกฮังบอกว่าตนเป็นวิญญาณ ลงมาที่โลกมนุษย์ได้ 1 วันซึ่งก็คือวันที่โกคูมาหาแม่เฒ่านั่นเอง แม่เฒ่าได้ทำนายว่าดราก้อนบอลลูกสุดท้าย อยู่กับปิลาฟวายร้ายเจ้าเก่านั่นเอง เมื่อได้ครบ 7 ลูก โกคูก็ขอพรจากเทพมังกรให้พ่อของอุป้าฟื้นคืนชีพได้สำเร็จ เมื่อเรื่องทุกอย่างเรียบร้อยราบรื่น ยามุชาขอร้องเซียนเต่าให้ช่วยฝึกฝนให้เขาด้วยอีกคน ส่วนโกคูเซียนเต่าบอกว่าไม่มีอะไรจะสอนเขาแล้ว ให้ออกไปผจญภัยฝึกฝนด้วยตัวเอง แล้วให้มาเจอกันในศึกชิงจ้าวยุทธภพครั้งหน้าในอีก 3 ปีราชาปีศาจพิคโกโร่ ศัตรูแห่งพรหมลิขิต ราชาปีศาจพิคโกโร่ ศัตรูแห่งพรหมลิขิต. 3 ปีต่อมาในงานประลองเจ้ายุทธภพ โกคูได้มาพบกับทุกๆคนอีกครั้ง และก็ได้พบกับศิษย์เอกของ เซียนกระเรียน ที่เป็นอริกับเซียนเต่า คือ เทนชินฮัง และ เกี๊ยวซ่า ซึ่งเทนชินฮังก็เป็นนักสู้อัจฉริยะ สามารถเอาชนะหยำฉาและแจ๊กกี้ จุน(ยอมตกเวที) ในรอบชิงเจอกับโกคู ทั้ง 2 สู้กันอย่างดุเดือด แต่โกคูก็พลาดท่าแพ้ไปอย่างน่าเสียดาย ภายหลังทั้งเทนชินฮังและเกี๊ยวซ่ากลับใจ หักหลังเซียนกระเรียนและขอติดตามไปกับเซียนเต่า แต่ก็เกิดเหตุไม่คาดฝัน คุริลิน ถูกทัมบาริน สมุนของราชาปีศาจพิคโกโร่ฆ่าตายและได้ขโมยดราก้อนบอลของโกคูไปด้วย โกคูโกรธแค้นมากจึงตามไป แต่ทว่าโกคูที่ไม่เหลือพลังแล้วก็แพ้ทัมบารินถูกเล่นงานจนสลบ ต่อมาโกคูก็ได้พบกับ ยาจิโรเบ้ ซามูไรร่างอ้วนโดยบังเอิญ ทั้งสองช่วยกันปราบสมุนของพิคโกโร่ เมื่อโกคูมาสู้กับพิคโกโร่แต่ว่าพ่ายแพ้อย่างหมดสภาพ โกคูขอให้ยาจิโรเบ้พาตนไปหาท่านคารินเพื่อทำการรักษา พิคโกโร่ต้องการที่จะกลับเป็นหนุ่มด้วยพรของดราก้อนบอล ภายหลังสามารถกลับเป็นหนุ่มจึงมีพลังเพิ่มขึ้นและสังหารเทพมังกร เทนชินฮังได้เห็นเซียนเต่า และเกี๊ยวซ่าถูกฆ่าตาย จึงฝึกวิชาคลื่นสะกดมารเพื่อที่จะสะกดพิคโกโร่เอาไว้เหมือนในครั้งอดีตแต่ภาชนะที่จะขังพิคโกโร่ใช้การไม่ได้เนื่องจากการฝึกซ้อมของเทนชินฮังจึงเปลี่ยนแผนโดยที่จะสู้กับพิคโกโร่เองโดยตรง ขณะเดียวกันโกคูก็หายจากการบาดเจ็บและมีพลังเพิ่มขึ้นจากเดิมได้มาสู้กับพิคโกโร่ ภายหลังการต่อสู้อันดุเดือด โกคูสามารถเอาชนะพิคโกโร่ไปได้อย่างหวุดหวิด แต่พิคโกโร่ก็ไม่ได้ตายเปล่า กลับสำรอกไข่ออกไปก่อนที่จะระเบิดตาย ไข่ใบนั้นคือลูกพิคโกโร่นั่นเอง ภายหลังโกคูต้องการที่จะให้คนที่ถูกพิคโกโร่ฆ่าตายคืนชีพ โกคูจึงไปพบกับพระเจ้าที่วิหารเทพที่อยู่สูงกว่าหอคอยคาริน โกคูพบกับพระเจ้าครั้งแรกถึงกับตะลึงเพราะพระเจ้านั้นมีรูปร่างหน้าตาเหมือนกับพิคโกโร่ที่ตนจัดการไปแล้ว พระเจ้าเล่าประวัติของตนเองกับพิคโกโร่ว่าเป็นคนๆเดียวกัน แต่ภายหลังได้แยกร่างออกเพื่อที่จะเป็นพระเจ้าสืบต่อไป แต่ส่วนที่ชั่วร้ายก็ออกไปทำลายโลกก็คือพิคโกโร่นั่นเอง พระเจ้าคืนชีพให้กับเทพมังกรและก็ได้บันดาลให้ทุกๆคนที่ถูกพิคโกโร่ฆ่าตายคืนชีพ ภายหลังทุกๆคนฝึกวิชาเพื่อไปประลองกันในงานประลองอีกครั้งใน 3 ปีข้างหน้า ซึ่งพิคโกโร่เองก็จะมางานนี้ด้วยเช่นกัน 3 ปีต่อมา โกคูที่เติบโตขึ้นได้พบกับเพื่อนๆทุกคนอีกครั้งในงานประลอง โกคูพบกับจีจี้ ลูกสาวของราชาปิศาจวัว ในภายหลังก็ได้แต่งงานกับจีจี้เนื่องจากได้สัญญากันเอาไว้เมื่อตอนเป็นเด็ก การกลับมาของเถาไปไปในรูปแบบไซบอร์ค และการปรากฏตัวของพิคโกโร่ที่มาเกิดใหม่ที่มีความร้ายกาจกว่าเมื่อ 3 ปีก่อนหลายเท่า โกคูที่ได้รับการฝึกจากพระเจ้าเอาชนะเทนชินฮังไปได้แบบเหนือชั้น พระเจ้าเองก็ได้ลงมาในงานประลองด้วยการอาศัยร่างมนุษย์มาสู้กับพิคโกโร่ แต่ว่าพ่ายแพ้ให้กับพิคโกโร่อีกทั้งยังถูกจับขังในขวดด้วยวิชาคลื่นสะกดมารและถูกพิคโกโร่กลืนเข้าไปอีก โกคูจึงจำเป็นต้องสู้กับพิคโกโร่เพื่อชี้ชะตาของโลก ในตอนหลังใช้กลอุบายช่วยพระเจ้าออกมาได้ การต่อสู้ดุเดือดขนาดที่ว่าเกาะพินาศไปทั้งเกาะ โกคูตกอยู่ในนาทีวิกฤตโดนพิคโกโร่เล่นงาน แต่ตอนท้ายก็สามารถเอาชนะพิคโกโร่ไปได้อย่างปาฏิหาริย์ โกคูจึงเป็นแชมป์ครั้งแรกในชีวิตสมใจอยาก ภายหลังก็ไม่ได้ฆ่าพิคโกโร่ตามที่พระเจ้าขอร้อง เพราะตนต้องการจะสู้กับพิคโกโร่ต่อ พระเจ้าก็อยากให้โกคูเป็นพระเจ้าสืบต่อไปแต่โกคูปฏิเสธ ทั้งคู่ขึ้นเมฆสีทองลาทุกๆคนไปเพลงประกอบเพลงประกอบ. - เพลงเปิด (Opening Theme)1. ตอนที่ 1-153 เพลง "Makafushigi Adventure!" ขับร้องโดย ฮิโระกิ ทะกะฮะชิ - เพลงปิด (Ending Theme)1. ตอนที่ 1-153 เพลง "Romantic Ageru yo" ขับร้องโดย Ushio Hashimoto</doc>
