<doc id="22609" url="https://th.wikipedia.org/wiki?curid=22609" title="แบเรียมซัลเฟต">แบเรียมซัลเฟต แบเรียมซัลเฟต () เป็นสารประกอบไอออนิกใช้ในทางการแพทย์ เป็นสารทึบแสงหรือเรดิโอคอนทราสต์ (radiocontrast) สำหรับแสงเอกซ์ (X-ray) เพื่อการถ่ายภาพทางการแพทย์ สำหรับการวินิจฉัยโรคต่างๆ โดยเฉพาะโรคในช่องท้องและทางเดินอาหาร (Gastrointestinal tract) ซึ่งจะรู้จักกันในชื่อที่คุ้นเคยว่าอาหารแบเรียม (Barium meal) และนำเข้าสู่ร่างกายผู้ป่วยโดยการรับประทานหรือสวนทางทวารหนัก (enema) แบเรียมซัลเฟตจะอยู่ในรูปซัสเพนชัน (suspension) ของผงละเอียดที่กระจายตัวในสารละลายน้ำ ถึงแม้ว่าแบเรียมจะเป็นโลหะหนักที่สารประกอบของมันเมื่อละลายน้ำถูกดูดซึมเข้าสู่ร่างกายแล้วจะเป็นพิษสูง แต่เนื่องจากแบเรียมซัลเฟตละลายน้ำได้น้อยมากคนไข้จึงไม่ได้รับอันตรายจากพิษของมันประโยชน์ ประโยชน์. นอกจากประโยชน์ทางการแพทย์แล้วแบเรียมซัลเฟตยังมีประโยชน์ทางอื่นอีกดังนี้- ส่วนผสมของแบเรียมซัลเฟตใช้เป็นพื้นสีขาวสำหรับการผลิตสี โดยถ้าผสมกับซิงค์ออกไซด์ (ZnO) จะถูกเรียกว่าลิโทโพน (lithopone) และผสมกับโซเดียมซัลเฟต (NaSO) เรียกว่าบลังฟิกซ์ (blanc fixe) - ใช้เป็นตัวฟิลเลอร์ (filler) ในการทำพลาสติก - เป็นส่วนผสมที่ช่วยเพิ่มความหนาแน่นให้ของเหลวที่ใช้ขุดเจาะน้ำมันในบ่อน้ำมัน (oil well) - เป็นตัวออกซิไดเซอร์สำหรับสูตรทำดอกไม้ไฟโดยตัวของมันเองจะให้แสงสีเขียว แบเรียมซัลเฟตที่พบในธรรมชาติจะอยู่ในรูปของแร่แบเรียมชื่อแบไรต์ (barite)</doc>
