<doc id="805879" url="https://th.wikipedia.org/wiki?curid=805879" title="ชมพู่แก้มแหม่ม (ละครโทรทัศน์)">ชมพู่แก้มแหม่ม (ละครโทรทัศน์) ชมพู่แก้มแหม่ม เป็นละครโทรทัศน์แนวโรแมนติก-คอมเมดี้ บทประพันธ์ของ สีสวลี บทโทรทัศน์โดย อุเบกขา กำกับการแสดงโดย ศุภฌา ครุฑนาค ผลิตโดย บริษัท เมกเกอร์ เจ กรุ๊ป จำกัด ออกอากาศทุกวันศุกร์–อาทิตย์ เวลา 20.30 - 22.30 น. ทาง สถานีวิทยุโทรทัศน์ไทยทีวีสีช่อง 3 นำแสดงโดย วรฤทธิ์ เฟื่องอารมย์, ภีรนีย์ คงไทย, กิตติคุณ สัมฤทธิ์พันธ์สุข, แอนเน็ท เธท และนักแสดงชั้นนำอีกมากมาย เริ่มตอนแรกวันที่ 29 มีนาคม พ.ศ. 2551–27 เมษายน พ.ศ. 2551เรื่องย่อ เรื่องย่อ. ชมพู่สาวน้อยลูกครึ่งอเมริกันวัยรุ่น นิสัยซนแก่นแก้ว หลานสาวคนเดียวของคุณนายรำพึง คุณนายรับชมพู่มาเลี้ยงตั้งแต่เล็กๆ แม่ของชมพู่คือน้องสาวของคุณนายนั่นเสียชีวิต ชมพู่เป็นเด็กลูกครึ่งที่เติบโตในบ้านนอก ดีกรีความซนแก่นแก้วจึงเป็นที่เลื่องลือ คุณนายรำพึงเฝ้าอบรมกำหราบอยู่เสมอ ชมพู่เป็นคนงกจึงชอบรับทำงานทุกอย่าง ไม่ว่าจะเป็นรับจ้างคุมบ่อน เชิดสิงโต หรือรับจ้างร้องไห้หน้าศพ วันหนึ่งคุณนายรำพันตามหาตัวชมพู่ เพราะจะออกไปทำผม สายใจคนใช้ก็ไม่อยู่ จึงตัดสินใจเข้าตลาดไปทำผมที่ร้านเจ๊แต๋ว เจ๊แต๋วถามถึงชมพู่ คุณนายบอกว่าชมพู่โตแล้วกิริยามารยาทเรียบร้อยดั่งที่สอนไว้ ขณะนั่นคณะสิงโตผ่านมาหน้าแล้ว คุณนายรำพึงชื่นชมในความเก่งผาโผนของสิงโต และสิงโตก็มาหยุดหน้าคุณนายเชิดออก กลับกลายเป็นชมพู่ ทั้งชมพู่และคุณนายตกใจ คุณนายโกรธมากลากชมพู่กลับบ้าน กิตติคุณ สัมฤทธิ์พันธ์สุขกลางคืนชมพู่กับโต้งนัดกันไปรับจ้างร้องไห้หน้าศพ แต่ความซวยบังเกิด คนตายเป็นอากง แต่ชมพู่ดันนึกว่าเป็นอาม่า ก็ร้องไห้คร่ำครวญถึงอาม่า จนโดนอาม่าไล่ออกมาจากงาน ชมพู่กลับมาถึงบ้านพบอธิคมลูกชายของคุณนายเอมอรบ้านติดกัน กำลังจะดุ้มเข้าบ้านชมพู่นึกว่าเป็นขโมยจึงรุมชกต่อยอธิคมกับโต้ง จนตาเขียวปูด ทั้งคุณนายรำพึงและคุณนายเอมอรจึงออกมาอาละวาดวางมวยกันอีกรอบ คุณนายรำพึงและคุณนายเอมอรไม่ถูกกันมาตั้งแต่สาวๆ เพราะมีแฟนคนเดียวกันคือ ผู้พันเกษม แต่ผู้พันไปเสร็จคุณนายเอมอรที่ฉอเลาะกว่า อธิคมนำความรู้ที่เรียนมา มาเสนอให้กับชาวบ้านตามหลักแนวพระราชดำริ อยู่อย่างพอเพียง ในหมู่บ้านยังมีครอบครัวนายสนอง ผู้มีอิทธิพลรายหนึ่ง นายสนองมีลูกสาว 2 ฝาแฝด คือ สำนวนกับสำเนา และเสนาะ วันหนึ่ง จอร์ชพ่อของชมพู่ส่งข่าวมาว่าจะกลับมาอยู่เมืองไทย โดยพาไอช่าลูกสาวอีกคนมาด้วย ชมพู่ดีใจมาก ความสนุกสานาวุ่นวายไปทั้งหมู่บ้าน โดยเฉพาะชมพู่กับโต้ง ชอบสอนให้จอร์ชและไอช่าพูดจาแปลกๆ ดูลิเก ยิงนกตกปลา โดยเฉพาะเล่นน้ำคลอง คุณนายรำพึงจะเป็นลมตายรับไม่ได้ แอนเน็ท เรณู เธท - วรฤทธิ์ เฟื่องอารมย์กำนันแวะมาปรึกษาเรื่องงานพัฒนาท้องถิ่นกับอธิคม อธิคมบอกให้นัดชาวบ้านมาประชุมแต่ปรากฏไม่มีใครมา เพราะไปอยู่บ่อนไพ่นายสนองกันหมด โดยมีชมพู่ซึ่งรับเฝ้าดูต้นทางให้ อธิคมจึงพาตำรวจไปจับ อธิคมจับชมพู่มานั่งสั่งสอนผิดถูก ในความขัดแย้งของชมพู่และอธิคม ทั้งสองต่างก็แอบชอบกันอยู่ในใจ วันหนึ่งจอร์ชนั่งเล่นอยู่ริมคลองได้พบกับอรชา จึงเกิดตกหลุมรักทันที คุณนายเอมอรรู้เข้าจึงคอยขัดขวาง รวมถึงรำพึงด้วย เดือดร้อนมาถึงชมพู่กับไอช่าที่ต้องคอยเป็นแม่สื่อให้ อธิคมชอบใจจึงร่วมมือกันช่วยให้จอร์ชและอรชาสมหวัง ส่วนอาคมก็แอบชอบไอช่าอยู่ เมื่อชมพู่และอธิคมใกล้ชิดกัน อธิคมจึงจีบชมพู่ตรงๆ ความรักท่ามกลางทุ่งนาจึงเกิดขึ้น อธิคมและชมพู่คอยช่วยเหลือชาวบ้านด้วยกันเสมอมา ท่ามกลางความไม่พอใจของนายสนองและลูกๆ นายสนองจึงจ้างมือปืนมายิงอธิคม แต่ไม่อันตรายมาก ชมพู่คอยเฝ้าดูแล ทั้งคุณนายรำพึงและคุณนายเอมอร เห็นใจและพยายามทำใจอยู่นาน จึงยอมอ่อนข้อไปขอชมพู่ให้ คุณนายรำพึงหมั่นไส้คุณนายเอมอร และกลัวว่าจะไม่เห็นค่าของชมพู่จึงเรียกเงินไปห้าล้าน คุณนายเอมอรเป็นลมโกรธมากว่าโก่งค่าตัวหลานสาว พอดีที่จอร์ชไปขออรชาคุณนายเอมอรจึงเรียกกลับห้าล้านเท่ากัน ทั้งคู่จึงสมหวังพร้อมกับอาคมและไอช่า ทั้งคุณนายรำพึงและคุณนายเอมอรจึงต่างยอมกันลงมาบ้าง ทั้งหมดจึงมีความสุขรายชื่อนักแสดงและการสร้างเพลงประกอบละครเพลงประกอบละคร. - เพลง ไอไลค์บ้านทุ่ง (เพลงเปิด) - ขับร้องโดย จินตหรา สุขพัฒน์ - เพลง ใครบอกให้สวย (เพลงปิด) - ขับร้องโดย วรฤทธิ์ เฟื่องอารมย์, ภีรนีย์ คงไทย - เพลง เป็นโสดทำไม - ขับร้องโดย วรฤทธิ์ เฟื่องอารมย์</doc>
