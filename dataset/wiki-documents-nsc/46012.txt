<doc id="46012" url="https://th.wikipedia.org/wiki?curid=46012" title="เล้าโลม">เล้าโลม เล้าโลม เป็นกลุ่มนักร้อง นักดนตรี แนวเพลง ป็อบร็อก/โมเดิร์นร็อก ประกอบด้วยสมาชิก 5 คน เป็นกลุ่มดนตรีสังกัดค่าย RS เจ้าของเพลงฮิต "หยุดได้ไหม" และ เพลง "เพื่อนกับแฟนแทนกันไม่ได้"ประวัติ ประวัติ. เล้าโลม คือ กลุ่มนักดนตรีเพื่อนซี้ 5 คน พวกเขาเป็นนักเรียนชั้น ม.ปลายจาก โรงเรียนสวนกุหลาบวิทยาลัย ที่รวมตัวกันเพื่อร้องประกวด รวมถึงตระเวนเล่นตามโรงเรียนต่างๆอย่างสม่ำเสมอ ซึ่งก็ได้รับการตอบรับเป็นอย่างดี เล้าโลม ประกอบด้วย กั๊ก – ร้องนำ , จ๋าย – มือกลอง , หมู – เบส , กัน กับ ต้น - กีต้าร์ พวกเขารู้จักกันตั้งแต่เรียนอยู่ ม.ต้น แต่เริ่มฟอร์มวงกันตอน ม.3 และถึงแม้ว่าจะเรียนกันคนละห้อง แต่ก็มักจะอาศัยเวลาว่างในช่วงพักกลางวันและช่วงเย็นหลังเลิกเรียน เล่น (ซ้อม) ดนตรีด้วยกันเป็นประจำ มาตลอดระยะเวลากว่า 3 ปี ซึ่งความรู้ความสามารถทางด้านดนตรีส่วนใหญ่ของพวกเขา มาจากการไปตระเวนเล่นตามงานโรงเรียนต่างๆ , การออร์ดิชั่นตามร้านอาหาร , การร้องเพลงเปิดหมวกในที่ต่างๆ เช่น ถนนข้าวสาร สวนจตุจักร โดยงานดนตรีของพวกเขาคือ แนวโมเดิร์นร็อก พวกเขาออกอัลบั้มชุดแรก ที่ชื่อเดียวกับวงว่า เล้าโลม เมื่อวันที่ 29 มิถุนายน พ.ศ. 2549 มีเพลงดังอย่าง “ใส่ไม่ยั้ง” “เพื่อนกับแฟนแทนกันไม่ได้” และ “หยุดได้ไหม” และได้ออกผลงานชุดที่ 2ในปีพ.ศ. 2550 คือ ข้ามรุ่น เปิดตัวด้วยเพลง "ข้ามรุ่น" เพลงเดียวกับชื่ออัลบั้ม ตามด้วยเพลงจิ๊กโก๋เจียมตัวอย่าง "มาทีหลัง"ต้นปี2551 ได้ออกอัลบั้มชุดที่3 try มีเพลงดังอย่าง "ความพยายามอยู่ที่ไหน" และเพลงมันๆ "การเริ่มใหม่" และปี 2551 ได้เปิดตัวอัลบั้มชุดที่ 4 '18+' เพลงเปิดตัว 'โจทย์รัก' ดังกระหึ่มทุกคลื่นในระยะเวลาอันรวดเร็ว ตามด้วยเพลง "ไม่เจ็บ อย่าร้อง" ในปี พ.ศ. 2552 ได้มีอัลบั้มที่ 5 'Size M' เปิดตัวด้วยเพลง "รักแท้แพ้ไม่รัก" ดังทั่วทุกคลื่นวิทยุ และแฟนเพลงของเล้าโลมจะพบกับปรากฏการณ์ครั้งใหม่ ในปี2553 ด้วยการFeat ครั้งแรก ของหวายและเล้าโลม ในเพลง สองคน หนึ่งใจ ซึ่ง MV ได้ออกมาแล้วช่วงปลายเดือนพฤศจิกายนสมาชิกผลงานซิงเกิล</doc>
