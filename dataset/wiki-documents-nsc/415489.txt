<doc id="415489" url="https://th.wikipedia.org/wiki?curid=415489" title="สุรสิทธิ์ เจียมวิจักษณ์">สุรสิทธิ์ เจียมวิจักษณ์ นายสุรสิทธิ์ เจียมวิจักษณ์ (เกิด 4 กุมภาพันธ์ พ.ศ. 2499) อดีตสมาชิกสภาผู้แทนราษฎรเชียงราย เขต 2 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2538 ในสังกัดพรรคเอกภาพ ปัจจุบันสังกัดพรรคเพื่อไทยประวัติ ประวัติ. สุรสิทธิ์ เจียมวิจักษณ์ เกิดเมื่อวันที่ 4 กุมภาพันธ์ พ.ศ. 2499 เป็นบุตรของนายเทพ และนางจันฟอง เจียมวิจักษ์ มีพี่น้อง 5 คน สำเร็จการศึกษาบริหารธุรกิจบัณฑิต สาขาบริหารธุรกิจ สถาบันราชภัฏสวนดุสิต สมรสกับนางขนิษฐา มีบุตร 3 คนงานการเมือง งานการเมือง. อดีตเป็นสมาชิกสภาจังหวัดเชียงราย 2 สมัย (ระหว่างปี พ.ศ. 2528 - พ.ศ. 2538) ได้รับการเลือกตั้งเป็นสมาชิกสภาผู้แทนราษฎรจังหวัดเชียงรายในปี พ.ศ. 2538 แต่สอบตกในครั้งต่อมา โดยในปี พ.ศ. 2544 ได้ย้ายลงสมัครในนามพรรคประชาธิปัตย์ พ่ายให้นายถาวร ตรีรัตน์ณรงค์ จากพรรคไทยรักไทย แต่หลังจากนั้น พ.ศ. 2548 ได้ลงสมัครภายใต้สังกัดพรรคไทยรักไทย แทนนายถาวร ที่ขึ้นไปลงสมัครในระบบบัญชีรายชื่อ นายสุรสิทธิ์ได้รับเลือกตั้งต่อกันมาอีก 3 สมัยสมาชิกสภาผู้แทนราษฎร สมาชิกสภาผู้แทนราษฎร. สุรสิทธิ์ เจียมวิจักษณ์ ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 จังหวัดเชียงราย สังกัดพรรคเอกภาพ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดเชียงราย สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดเชียงราย สังกัดพรรคพลังประชาชน 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดเชียงราย สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
