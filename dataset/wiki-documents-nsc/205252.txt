<doc id="205252" url="https://th.wikipedia.org/wiki?curid=205252" title="วัดควนท่าแร่">วัดควนท่าแร่ วัดควนท่าแร่ตั้งอยู่เลขที่ 57 บ้านควนท่าแร่ ถนนบ้านควนท่าแร่ - ท่าไทร หมู่ที่ 1 ตำบลทรัพย์ทวี อำเภอบ้านนาเดิม จังหวัดสุราษฏร์ธานี สังกัดคณะสงฆ์มหานิกาย ที่ดินตั้งวัดมีเนื้อที่ 48 ไร่ 3 งาน 5 ตารางวา อาคารเสนาสนะ ประกอบด้วย อุโบสถ กว้าง6.50 เมตร ยาว 16.50 เมตร สร้างเมื่อ พ.ศ. 2530 เป็นอาคารคอนกรีตเสริมเหล็ก กุฏิสงฆ์ จำนวน 6 หลัง เป็นอาคารไม้ 4 หลัง และตึก 2 หลัง วิหารกว้าง 4.50 เมตร ยาว 6.50 เมตร สร้างเมื่อ พ.ศ. 2542 ศาลาเอนกประสงค์ กว้าง 18 เมตร ยาว 22 เมตร สร้างเมื่อ พ.ศ. 2520 เป็นอาคารคอนกรีตเสริมเหล็ก นอกจากนี้มีฌาปนสถานและโรงครัว ปูชนียวัตถุ มีพระประธานประจำอุโบสถ ปางมารวิชัย ขนาดหน้าตักกว้าง 50 นิ้ว สูง 76.5 นิ้ว นอกจากนี้ยังมี ซุ้มพัทธสีมาโบราณ จำนวน 8 ซุ้ม พระพุทธรูปเนื้อศิลาทรายแดง อายุประมาณ 1,000 ปี ซึ่งกรมศิลปากรขึ้นทะเบียนไว้เป็นโบราณสถาน และเจดีย์โบราณ 3 องค์ ใหญ่ 1 องค์ เล็ก 2 องค์</doc>
