<doc id="119994" url="https://th.wikipedia.org/wiki?curid=119994" title="ปรัชญา ปิ่นแก้ว">ปรัชญา ปิ่นแก้ว ปรัชญา ปิ่นแก้ว เกิดวันที่ 2 กันยายน พ.ศ. 2505 เป็นผู้กำกับภาพยนตร์ไทย นักเขียนบทภาพยนตร์ และ ผู้ควบคุมการสร้าง ผลงานภาพยนตร์สร้างชื่อคือเรื่อง องค์บาก และ ต้มยำกุ้งประวัติ ประวัติ. ปรัชญา ปิ่นแก้ว เกิดที่อำเภอปากช่อง จังหวัดนครราชสีมา จบการศึกษาชั้นประถมจากโรงเรียนสุขานารี ระดับมัธยมศึกษาจากโรงเรียนบุญวัฒนา และระดับประกาศนียบัตรวิชาชีพชั้นสูง ที่คณะสถาปัตยกรรม สถาบันเทคโนโลยีราชมงคล วิทยาเขตภาคตะวันออกเฉียงเหนือ นครราชสีมา ปัจจุบันคือ มหาวิทยาลัยเทคโนโลยีราชมงคลอีสาน เริ่มเป็นผู้กำกับศิลป์ให้กับบริษัท แพคช๊อท ในปี พ.ศ. 2530 ในตำแหน่งอาร์ทไดเร็คเตอร์ และ ตำแหน่งครีเอทีฟ โดยเป็นผู้กำกับมิวสิกวิดีโอที่บริษัทอาร์เอส โปรโมชั่น ได้รับรางวัลจากการประกวดอยู่หลายหน โดยเฉพาะได้รับรางวัลโทรทัศน์ทองคำ ผู้กำกับมิวสิกวิดีโอยอดเยี่ยม 4 ครั้ง จากเพลงเก็บตะวัน ของอิทธิ พลางกูร เพลงลูกผู้ชาย ของฉัตรชัย เปล่งพานิช เพลงกระจกร้าว ของไฮร็อก และเพลงไวกว่าแสงของ หรั่ง ร็อคเคสตร้า ปี พ.ศ. 2535 ได้เริ่มงานกำกับภาพยนตร์ภาพยนตร์เรื่องแรกคือ รองต๊ะแล่บแปล๊บ จากนั้นกำกับภาพยนตร์และอำนวยการสร้างภาพยนตร์อีกเป็นจำนวนมาก อาทิเช่น เกิดอีกทีต้องมีเธอ, ปอบหวีดสยอง, มนต์เพลงลูกทุ่ง เอฟ.เอ็ม, 7 ประจัญบาน, FAKE โกหกทั้งเพ, เฮี้ยน, นายอโศกกับนางสาวเพลินจิต, คน ผี ปีศาจ, บอดี้การ์ดหน้าเหลี่ยม, เอกซ์แมน แฟนพันธุ์เอกซ์, เกิดมาลุย, 7 ประจัญบาน 2, ฟอร์มาลีนแมน รักเธอเท่าฟ้า, เฉิ่ม, เสือร้องไห้, มนุษย์เหล็กไหล ฯลฯ และภาพยนตร์ที่สร้างชื่อคือ องค์บาก ต้มยำกุ้ง และช็อคโกแลต ปี 2551 ภาพยนตร์เรื่อง ฝัน-หวาน-อาย-จูบ (4Romances) กำกับตอน"หวาน" ต่อมาได้ลาออกจากบริษัทอาร์เอสฟิล์มเมื่อปี พ.ศ. 2540 มาเปิดบริษัทค่ายเพลงเมกเกอร์เฮด ในเครือ จีเอ็มเอ็ม แกรมมี่ ปี พ.ศ. 2542 เปิดค่ายเพลงและภาพยนตร์บาแรมยู ปี พ.ศ. 2552 ได้รับพระราชทานปริญญาดุษฎีบัณฑิตกิตติมศักดิ์ จากมหาวิทยาลัยเทคโนโลยีราชมงคลอีสาน ปรัชญา ปิ่นแก้ว มีภาพยนตร์ที่ชื่นชอบ คือ Jurassic Park ของสตีเวน สปีลเบิร์ก, Alien ของริดลีย์ สกอตต์ และTitanic ของเจมส์ คาเมรอน ขณะที่ภาพยนตร์ไทย คือ มือปืน ของหม่อมเจ้าชาตรีเฉลิม ยุคลผลงานกำกับภาพยนตร์ผลงาน. กำกับภาพยนตร์. - รองต๊ะแล่บแปล๊บ (2535) - เกิดอีกทีต้องมีเธอ (2538) - องค์บาก (2546) - ต้มยำกุ้ง (2548) - ช็อคโกแลต (2551) - ฝัน หวาน อาย จูบ (2551) - Elephant White (2554) - วอนโดนเตะ!! (2554) - ต้มยำกุ้ง 2 (2556) - ช็อคโกแลต 2‎ (255X) - ลูกทุ่ง ซิกเนเจอร์ (2559)อำนวยการสร้างอำนวยการสร้าง. - ปอบหวีดสยอง (2544) - 999-9999 ต่อติดตาย (2545) - มนต์เพลงลูกทุ่ง เอฟ.เอ็ม. (2545) - 7 ประจัญบาน (2545) - สยิว (2546) - เฮี้ยน (2546) - FAKE โกหกทั้งเพ (2546) - องค์บาก (2546) - คน ผี ปีศาจ (2547) - เกิดมาลุย (2547) - เฉิ่ม (2548) - ต้มยำกุ้ง (2548) - มนุษย์เหล็กไหล (2549) - อสุจ๊าก (2550) - สวยลากไส้ (2550) - โอปปาติก เกิดอมตะ (2550) - รักแห่งสยาม (2550) - ช็อคโกแลต (2551) - นาค (2551) - องค์บาก 2 (2551) - ฮักนะ 'สารคาม (2553)</doc>
