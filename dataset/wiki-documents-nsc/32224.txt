<doc id="32224" url="https://th.wikipedia.org/wiki?curid=32224" title="หลอดดูด">หลอดดูด หลอดดูด เป็นอุปกรณ์ในการดูดของเหลว มักใช้กับเครื่องดื่ม โดยทั่วไปหลอดดูดจะเป็นท่อผอมและยาว ทำจากพลาสติก (มักจะเป็น polystyrene) มีทั้งหลอดดูดตรง และหลอดดูดที่สามารถงอตรงปลายได้ เพื่อให้ดูดเครื่องดื่มได้ง่ายขึ้น เมื่อดูดเครื่องดื่ม เราจะนำปลายข้างหนึ่งใส่ลงในเครื่องดื่ม อีกข้างหนึ่งใส่ปาก โดยมักจะใช้มือจับไว้ด้วย เมื่อกล้ามเนื้อบริเวณปากทำการออกแรงดูด ทำให้ความดันอากาศภายในปากลดลง ความดันอากาศรอบเครื่องดื่มซึ่งมีมากกว่าจะดันเครื่องดื่มให้ไหลเข้าไปในหลอดดูดเข้าสู่ปาก หลอดดูดถูกคิดค้นโดยชาวสุเมเรียน โดยใช้ในการดื่มเบียร์ หลอดดูดในรูปแบบปัจจุบันคิดค้นในปี พ.ศ. 2431ประวัติ ประวัติ. หลอดดูดถูกคิดค้นโดยชาวสุเมเรียน โดยใช้ในการดื่มเบียร์ เพื่อเลี่ยงเศษตะกอนจากการหมัก หลอดที่เก่าที่สุดพบที่สุสานชาวสุเมเรียน อายุ 3000 ปีก่อนคริสตการ เป็หลอดทองประดับด้วยแลพิสแลซูลี ชาวอาร์เจนตินาและข้างเคียงใช้เครื่อฃมือเหล็กคล้ายๆกันเรียกว่า bombilla ใช้เป็นทั้งหลอดและตะแกรงสำหรับดื่มชาเมท (Yerba mate) หลายร้อยปีสุขภาพและสิ่งแวดล้อม สุขภาพและสิ่งแวดล้อม. การผลิตหลอดพลาสติกส่งเสริมการใช้ปิโตรเลียมและหลอดที่ใช้แล้วกลายเป็นส่วนหนึ่งของมลภาวะพลาสติกทั่วโลก เมื่อถูกทิ้ง ส่วนใหญ่หลังจากใช้งานครั้งเดียว กลุ่มผู้สนับสนุนกลุ่มต่อต้านหลอดพลาสติกได้ประเมินว่ามีการใช้หลอดประมาณ 500 ล้านหลอดต่อวันในสหรัฐอเมริกาเท่านั้น และโดยเฉลี่ย 1.6 หลอดต่อหัวต่อวัน หลอดทางเลือกที่เป็นมิตรกับสิ่งแวดล้อมเมื่อเทียบกับหลอดพลาสติกได้แก่- หลอดกระดาษ - หลอดแก้ว - หลอดอลูมิเนียม - หลอดไม้ไผ่ - หลอดฟาง - หลอดพาสต้า</doc>
