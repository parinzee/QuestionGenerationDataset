<doc id="794662" url="https://th.wikipedia.org/wiki?curid=794662" title="ทอมัส ลอว์เรนซ์">ทอมัส ลอว์เรนซ์ เซอร์ ทอมัส ลอว์เรนซ์ () เป็นจิตรกรเอกชาวอังกฤษและเป็นผู้อำนวยการคนที่สี่ของราชบัณฑิตยสถานศิลปะ เขาเกิดในบริสตอลและเริ่มวาดภาพในเมืองดีไวซิส ซึ่งบิดาของเขามีกิจการโรงแรมอยู่ที่นั่น เมื่ออายุได้สิบขวบจึงย้ายไปอาศัยยังเมืองบาธ ซึ่งที่นั่นเขาหารายได้โดยการขายภาพเขียนดินสอสี เมื่ออายุได้สิบแปดจึงย้ายไปยังกรุงลอนดอนและกลายเป็นจิตรกรลือชื่ออย่างรวดเร็วด้วยภาพวาดสีน้ำมัน จนเขาได้รับไว้วางพระราชหฤทัยให้วาดภาพของพระนางชาร์ลอตต์ในปี 1790 หลังจากนั้นเขาได้รับแต่งตั้งให้เข้าไปอยู่ในราชบัณฑิตยสถานศิลปะในปี 1791 และกลายเป็นสมาชิกเต็มตัวในปี 1704 ในช่วงเวลานี้เขากลายเป็นจิตรกรเอกของประเทศที่หาใครเทียบมิได้ไปจวบจนสิ้นชีวิตเขา ในช่วงสงครามนโปเลียนเขาถูกส่งตัวไปยังชาติพันธมิตรต่างๆ เพื่อวาดภาพผู้บัญชาการทหารในสมัยนั้นเพื่อนำภาพไปประดับในโถงวอเตอร์ลู พระราชวังวินด์เซอร์</doc>
