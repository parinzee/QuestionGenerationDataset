<doc id="336331" url="https://th.wikipedia.org/wiki?curid=336331" title="สถานีขนส่งผู้โดยสารกรุงเทพ (หมอชิต)">สถานีขนส่งผู้โดยสารกรุงเทพ (หมอชิต) สถานีขนส่งผู้โดยสารกรุงเทพ (ตลาดหมอชิต) เป็นสถานีขนส่งที่ใช้รับส่งผู้โดยสารจากภาคเหนือ ภาคตะวันออกเฉียงเหนือและภาคกลาง และเป็นสำนักงานใหญ่ของบริษัท ขนส่ง จำกัด บนเนื้อที่ของกรมธนารักษ์จำนวน 63 ไร่ เปิดทำการเมื่อวันที่ 1 มกราคม พ.ศ. 2503 ปัจจุบันปิดทำการ และก่อสร้างใหม่เป็นศูนย์ซ่อมบำรุงและศูนย์ควบคุมระบบรถไฟฟ้า ของโครงการรถไฟฟ้าเฉลิมพระเกียรติ 6 รอบพระชนมพรรษา และสำนักงานใหญ่ของบริษัท ระบบขนส่งมวลชนกรุงเทพ จำกัด (มหาชน) เรียบร้อยแล้วลักษณะของสถานีตามปีที่เปิดใช้ ลักษณะของสถานีตามปีที่เปิดใช้. ในปี พ.ศ. 2503 เปิดสถานีเดินรถสายเหนือเป็นอาคารไม้ชั้นเดียว ในปี พ.ศ. 2510 ก่อสร้างอาคารสำนักงานใหญ่ พร้อมชานชาลาสถานีรถธรรมดาสายตะวันออกเฉียงเหนือ ในปี พ.ศ. 2524 เปิดใช้อาคารสถานีรถปรับอากาศ สถานีรถธรรมดาสายเหนือ ในปี พ.ศ. 2541 ย้ายสถานีรถโดยสารทั้งหมดจากตลาดหมอชิตสู่สถานีขนส่งผู้โดยสารกรุงเทพ (จตุจักร)ในปัจจุบัน เนื่องจากกรมธนารักษ์ ได้อนุมัติการใช้พื้นที่สำหรับการก่อสร้างศูนย์ซ่อมบำรุงรถไฟฟ้าบีทีเอสสถานีในปัจจุบัน สถานีในปัจจุบัน. ในปัจจุบัน สถานีขนส่งแห่งนี้ไม่เหลือร่องรอยอาคารและตัวสถานีให้เห็นแล้ว แต่ยังมีกำแพงของสถานีขนส่งที่คงอยู่ พื้นที่ส่วนหนึ่งใช้เป็นที่จอดรถสำหรับผู้ที่มาใช้บริการรถไฟฟ้าบีทีเอสสถานีหมอชิต และรถไฟฟ้ามหานครสถานีสวนจตุจักร และอีกส่วนหนึ่งเป็นศูนย์ซ่อมบำรุงใหญ่หมอชิต ของรถไฟฟ้าบีทีเอสด้วย อย่างไรก็ตาม เมื่อวันที่ 2 มิถุนายน พ.ศ. 2560 ที่ประชุมโครงการก่อสร้างสถานีกลางบางซื่อได้มีมติให้ บริษัท ขนส่ง จำกัด ย้าย สถานีขนส่งผู้โดยสารกรุงเทพ (จตุจักร) กลับสู่ที่ตั้งเดิม โดยให้สร้างต่อไปจากชั้นดาดฟ้าของศูนย์ซ่อมบำรุงใหญ่หมอชิต และให้สร้างสะพานลอยเข้าสู่สถานีกลางบางซื่อเพื่อให้รถสามารถเข้ามารับผู้โดยสารที่สถานีกลางได้ ทั้งนี้สาเหตุมาจากที่การรถไฟแห่งประเทศไทยมีความจำเป็นต้องใช้พื้นที่ในการก่อสร้างสถานีกลางบางซื่อเพิ่มเติม ซึ่งแต่เดิม บริษัท ขนส่ง จำกัด มีแผนย้ายสถานีขนส่งไปยังที่ตั้งใหม่ในพื้นที่ของ บริษัท เซ็นทรัลพัฒนา จำกัด (มหาชน) แต่เนื่องมาจากปัญหาที่บริเวณดังกล่าวยังไม่มีการปรับสีผังเมืองที่อนุญาตให้ก่อสร้างพื้นที่ค้าปลีกได้ ที่ประชุมจึงมีมติหาทางออกร่วมกันก่อนได้ข้อสรุปว่าให้ย้ายกลับไปยังที่ตั้งเดิม</doc>
