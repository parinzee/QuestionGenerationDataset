<doc id="728785" url="https://th.wikipedia.org/wiki?curid=728785" title="สถานีรถไฟปาซาร์เซอเน็น">สถานีรถไฟปาซาร์เซอเน็น สถานีรถไฟปาซาร์เซอเน็น () เป็นสถานีรถไฟที่ใหญ่เป็นอันดับที่ 2 ในกรุงจาการ์ตา ประเทศอินโดนีเซีย รองจากสถานีรถไฟกัมบีร์ ตั้งอยู่ใกล้กับตลาดปาซาร์เซอเน็น ท้องที่ตำบลเซอเน็น ในจาการ์ตากลาง ให้บริการเฉพาะรถไฟชั้น 2 และ 3 เท่านั้น สถานีรถไฟเซอเน็นสร้างขึ้นในปี ค.ศ. 1886 เพื่อเป็นสถานีขนส่งสินค้าและโลจิสติกส์ ต่อมาได้ย้ายที่ตั้งของสถานี และเปิดทำการในวันที่ 19 มีนาคม ค.ศ. 1925 อาคารออกแบบโดย เจ. ฟัน เกินดุต หัวหน้าหน่วยงานสถาปัตยกรรม เป็นสถานีรถไฟแห่งแรกในประเทศอินโดนีเซียที่มีชานชาลายกระดับ สถานีรถไฟปาซาร์เซอเน็นเป็นสถานีรถไฟกลางของจาการ์ตาจนถึงปี ค.ศ. 1926 และให้สถานีรถไฟกัมบีร์เป็นสถานีกลางแทน</doc>
