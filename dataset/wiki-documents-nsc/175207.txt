<doc id="175207" url="https://th.wikipedia.org/wiki?curid=175207" title="ภาธีตา กันตามระ">ภาธีตา กันตามระ ภาธีตา กันตามระ (ชื่อเล่น ปูเป้) เป็นพิธีกรหญิงชาวไทย ลูกสาวของนักพูดชื่อดัง ดร.ผาณิต กันตามระ มีผลงานเป็นพิธีกรให้กับรายการของTrueVisions 2 รายการคือ True Inside News (คู่กับ หญิง กัญญา ไรวินท์)และ True Academy Fantasia เธอเคยมีผลงานเป็นพิธีกรหลายรายการนับตั้งแต่โครงการ VJ Generation ของแกรมมี่, รายการสด ชื่อ เกมฮอตเพลงฮิต นอกจากนี้เธอยังมีผลงานด้านการร้องเพลง เธอชนะรางวัลที่ 3 ในการประกวดเขียนเพลงแร็ป จนมีโอกาสร่วมงานกับศิลปินฮิปฮอปทั้งใต้ดินและบนดิน โดยมีผลงานเพลง อย่างเพลงประกอบภาพยนตร์เรื่อง บุปผาราตรี ในภาคแรก ในเพลง "อยู่", เพลง "ไปด้วยกันนะ" เวอร์ชันฮิปฮอปในอัลบั้ม Hip Hop In Love เมื่อปี 2547 และเพลงฮิปฮอปใต้ดินชื่อ Stereotype จากอัลบั้ม What Da F**K! ที่เคยขึ้นไปสูงสุดอันดับ 8 บนคลื่นวิทยุ 104.5 แฟตเรดิโอ เคยเป็นคอลัมนิสต์ให้นิตยสาร VOLUME ในคอลัมน์ Her Sight และ Multilinks นอกจากงานพิธีกร,ร้องเพลง และเขียนคอลัมน์ให้กับนิตยสารแล้ว เธอเป็นดีเจของคลื่น MET107 FM</doc>
