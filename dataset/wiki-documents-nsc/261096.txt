<doc id="261096" url="https://th.wikipedia.org/wiki?curid=261096" title="เฮย์เรดดิน บาร์บารอสซา">เฮย์เรดดิน บาร์บารอสซา เฮย์เรดดิน บาร์บารอสซา หรือ บาร์บารอสซา เฮย์เรดดิน ปาชา (, ) (ราว ค.ศ. 1478 - (4 กรกฎาคม ค.ศ. 1546) เฮย์เรดดิน บาร์บารอสซาเป็นนักการทหารคนสำคัญชาวตุรกี ผู้ได้รับแต่งตั้งให้เป็นปาชา (Pasha) และผู้บังคับบัญชากองทัพเรือของจักรวรรดิออตโตมันผู้มีอิทธิพลในทะเลเมดิเตอร์เรเนียนเป็นเวลาหลายสิบปี เฮย์เรดดินเกิดบนเกาะมิดิลลิ (เกาะเลสโบสในประเทศกรีซปัจจุบัน) และเสียชีวิตในคอนสแตนติโนเปิลในจักรวรรดิออตโตมัน ชื่อเดิมของเฮย์เรดดินคือ “Yakupoğlu Hızır” (ฮิเซียร์ลูกของยาคุป) ชื่อ “เฮย์เรดดิน” แปลว่า “ความดีของศาสนา[อิสลาม]” เป็นชื่อเกียรติยศที่ได้รับพระราชทานจากสุลต่านสุลัยมานแห่งจักรวรรดิออตโตมัน และมาเป็นที่รู้จักกันว่า “Barbarossa” (หนวดแดง) ในยุโรปซึ่งเป็นชื่อที่รับช่วงต่อจากพี่ชายคนโนโอรุค ไรส์ (Oruç Reis) หรือที่เรียกว่า “บาบาโอรุค” หลังจากที่โอรุคถูกสังหารในการต่อสู้กับสเปนในอัลจีเรีย ชื่อของโอรุคฟังตามหูชาวยุโรปแล้วใกล้เคียงกับคำว่า “บาร์บารอสซา” ซึ่งทำให้ได้รับสมญานามทั้งที่ไม่ได้มีหนวดสีแดงแต่อย่างใด</doc>
