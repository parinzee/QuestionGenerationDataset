<doc id="148587" url="https://th.wikipedia.org/wiki?curid=148587" title="ปีเตอร์ ฮิล-วูด">ปีเตอร์ ฮิล-วูด ปีเตอร์ ฮิล-วูด เป็นนักธุรกิจและอดีตประธานสโมสรฟุตบอลอาร์เซนอลประวัติ ประวัติ. ปีเตอร์ ฮิล-วูดเกิดเมื่อ 25 กุมภาพันธ์ ค.ศ. 1936 ในย่านเคนซิงตัน มหานครลอนดอน พ่อของเขาพร้อมกับลุงอีก 3 คน รวมไปถึงปู่ของเขาเล่นคริกเก็ตให้กับสโมสร Derbyshire County Cricket Club เขาเข้าศึกษาในวิทยาลัยอีตัน โดยเป็นเพื่อนร่วมชั้นกับอดีตผู้บริหารของอาร์เซนอล อย่าง เซอร์ โรเจอร์ กิบบ์ส จากนั้น ได้ศึกษาในระดับปริญญาตรีที่โคลด์สตรีม หลังจากจบการศึกษาแล้ว ได้เข้าทำงานด้านธุรกิจการธนาคาร โดยสามารถก้าวขึ้นมาเป็นรองประธานธนาคารแฮมบรอส โดยมีส่วนรับผิดชอบในการจัดการการลงทุน ฮิล-วูด ได้ลาออกจากงานที่แฮมบรอส และต่อมาได้เป็นผู้บริหารของบริษัทคาเวนแฮม จำกัด และกลุ่มบริษัทเฮลเลนิกแอนด์เจเนรัล จนกระทั่งปัจจุบัน ฮิล-วูด แต่งงานเมื่อปี 1971 มีบุตร 3 คนคือจูเลียน, ชาร์ลส์ และซาราห์ ซึ่งคนหลังสุดแต่งงานกับทิโมธี ดานา ชาวอเมริกันประธานสโมสรอาร์เซนอล ประธานสโมสรอาร์เซนอล. ปีเตอร์ ฮิล-วูด เป็นคนที่ 3 ในตระกูลที่รับตำแหน่งสโมสรฟุตบอลอาร์เซนอล ต่อจากพ่อของเขา คือ เดนิส ฮิล-วูด (1962-1982) และปู่ของเขา ซามูเอล ฮิล-วูด (1929-1936 และ 1946-1949) โดยรับตำแหน่งทันทีที่อดีตประธานสโมสรคนก่อนได้จากโลกนี้ไปเมื่อปี 1982 การเป็นประธานนั้น ไม่จำเป็นต้องรับผิดชอบภาระในทุกๆด้าน แต่สโมสรนั้นดำเนินงานไปได้โดยการบริหารงานของผู้จัดการทั่วไปอย่าง ไคท์ อีเดลแมน (Keith Edelman) พร้อมกับผู้จัดการทีมอย่างอาร์แซน เวนเกอร์ ชาวฝรั่งเศส ที่รับผิดชอบในส่วนของทีมชุดหลักอยู่แล้ว ฮิล-วูด ได้ให้ส่วนแบ่งการถือหุ้นในสโมสรกับอดีตรองประธานสโมสร เดวิด ดีน ในราวปี 1980-1990 และปัจจุบัน (27 มีนาคม 2007) เขามีหุ้นอยู่ 500 หุ้นในสโมสรนี้ คิดเป็นมูลค่ากว่า 238 ล้านบาท นอกจากนั้น ฮิล-วูด เคยเป็นเพื่อนร่วมงานกับ ชิปส์ เคสวิก ที่ธนาคารแฮมบรอส อีกด้วย ในวันที่ 14 มิถุนายน 2013 ฮิล-วูด ลงจากตำแหน่งเนื่องจากมีปัญหาด้านสุขภาพและถูกแทนที่โดย เซอร์ ชิปส์ เคสวิก อดีตผู้อำนวยการธนาคารแห่งประเทศอังกฤษอื่น ๆอื่น ๆ. - ฮิล-วูดเคยเล่นคริกเก็ตระดับเฟิร์สต์คลาสให้กับ Free Foresters ในปี 1960</doc>
