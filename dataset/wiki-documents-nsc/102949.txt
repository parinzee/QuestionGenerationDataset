<doc id="102949" url="https://th.wikipedia.org/wiki?curid=102949" title="เรือหลวงนาคา">เรือหลวงนาคา เรือหลวงนาคา (H.T.M.S NAKHA) เป็นเรือประจำการในสังกัดกองเรือยกพลขึ้นบก กองเรือยุทธการ เมื่อวันที่ 4 ตุลาคม พ.ศ 2509 โดย พระบาทสมเด็จพระเจ้าอยู่หัว ทรงพระกรุณาโปรดเกล้า พระราชทานชื่อเรือว่า “เรือหลวงนาคา” ซึ่งเป็นชื่อเกาะในอำเภอถลาง จ.ภูเก็ต ปัจจุบัน เรือหลวงนาคาหยุดภารกิจ ลงวันที่ 4 ตุลาคม พ.ศ. 2549 และได้มีการส่งมอบเรือเมื่อวันที่ 22 พฤษภาคม พ.ศ. 2550 ให้เป็นเรือพิพิธภัณฑ์ทางประวัติศาสตร์ในประเทศสหรัฐอเมริกา ลักษณะเรือ ลักษณะเรือ. ลักษณะเป็นเรือสนับสนุนการยกพลขึ้นบก ติดอาวุธปืน 15 กระบอก (ตอนสร้างติดไว้ 38 กระบอก) ฉายาว่า เรือบรรทุกปืน ความยาวเรือตลอดลำ 47.40 เมตร ความกว้างสูงสุด 7 เมตร ระวางขับน้ำ 387 ตัน ความเร็วสูงสุด 13 น๊อต เครื่องจักรใหญ่ดีเซล 2 เครื่องประวัติ ประวัติ. เรือหลวงนาคา เดิมชื่อ แอลซีเอส (Landing Craft Support) ซึ่งมีทั้งหมด 130 ลำ ได้ประจำการและเข้าร่วมรบในสมัยสงครามโลกครั้งที่ 2 โดยเรือหลวงนาคาเป็นเรือลำที่ 102 สร้างในเดือนมีนาคม พ.ศ. 2488 ณ อู่ต่อเรือ คอมเมอร์เชี่ยล ไอรอน เวิร์ก (Commercial Iron Work ) เมืองพอร์ตแลนด์ รัฐออริกอน และถูกโอนให้แก่กองกำลังป้องกันตัวเองของญี่ปุ่น ใช้ชื่อว่า “อิมาวาริ” 29 สิงหาคม พ.ศ. 2509 กองทัพเรือสหรัฐได้มอบเรือลำนี้ให้แก่กองทัพเรือไทยในโครงการช่วยเหลือทางทหาร ณ ท่าเทียบเรือแหลมเทียน ฐานทัพเรือสัตหีบ อำเภอสัตหีบ จ.ชลบุรี</doc>
