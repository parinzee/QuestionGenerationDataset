<doc id="336229" url="https://th.wikipedia.org/wiki?curid=336229" title="เปียโนคอนแชร์โตหมายเลข 2 (ชอแป็ง)">เปียโนคอนแชร์โตหมายเลข 2 (ชอแป็ง) เปียโนคอนแชร์โตหมายเลข 2 ในบันไดเสียง เอฟ ไมเนอร์ () ผลงานประพันธ์ของเฟรเดริก ชอแป็ง ซึ่งแต่งขึ้นเมื่อ ค.ศ. 1830 ขณะอายุเพียง 20 ปี เป็นคอนแชร์โตสำหรับเปียโนชิ้นแรกที่เขาแต่งขึ้น แต่เป็นชิ้นที่สองที่ได้ตีพิมพ์ จึงได้ชื่อว่าเป็นคอนแชร์โต "หมายเลข 2" คอนแชร์โตชิ้นนี้ออกแสดงครั้งแรกเมื่อวันที่ 17 มีนาคม ค.ศ. 1830 ที่วอร์ซอ โปแลนด์ โดยเขาเป็นผู้บรรเลงเดี่ยวเปียโนด้วยตนเอง และได้บรรเลงครั้งที่สองเมื่อวันที่ 30 มีนาคม ชอแป็งแต่งเพลงนี้โดยได้แรงบันดาลใจมาจากความรักที่มีต่อหญิงสาวชื่อ คอนสแตนซา แกลดคอฟสกา () นักร้องโอเปราซึ่งศึกษาที่สถาบันดนตรีแห่งวอร์ซอ เช่นเดียวกับชอแป็ง เขาหลงรักหญิงสาวผู้นี้ตั้งแต่แรกพบในการแสดงครั้งหนึ่งเมื่อปี 1829 แต่ด้วยความขี้อาย จึงไม่เคยได้เปิดเผยความในใจต่อเธอ มีเพียงจดหมายที่เขียนบรรยายความในใจถึงเพื่อนสนิทเท่านั้น ต่อมาคอนสแตนซาได้แต่งงานไปในปี ค.ศ. 1832 คอนแชร์โตบทนี้ ประกอบด้วย 3 มูฟเมนต์- I. Maestoso - II. Larghetto - III. Allegro vivace</doc>
