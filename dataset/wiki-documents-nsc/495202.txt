<doc id="495202" url="https://th.wikipedia.org/wiki?curid=495202" title="อัลติมิโอ ชูการ์ รามอส">อัลติมิโอ ชูการ์ รามอส อัลติมิโอ ชูการ์ รามอส นักมวยสากลชาวคิวบา เป็นอดีตแชมป์โลกรุ่นเฟเธอร์เวท ที่เคยชกคู่ต่อสู้ถึงเสียชีวิตมาแล้ว สถิติการชก 66 ครั้ง ชนะ 54 (น็อค 40) เสมอ 4 แพ้ 7ประวัติ ประวัติ. รามอสเกิดเมื่อ 2 ธันวาคม พ.ศ. 2484 ที่เมืองมาซานตาส ประเทศคิวบา เขาเริ่มชกมวยสากลอาชีพเมื่อ พ.ศ. 2500 ชกชนะรวดจนได้ครองแชมป์มวยสากลของประเทศคิวบาใน พ.ศ. 2503 หลังจากที่ฟิเดล คาสโตรขึ้นครองอำนาจในคิวบา เขาได้ลี้ภัยไปยังเม็กซิโก และขึ้กมวยสากลอาชีพอีก ในที่สุด รามอสก็ได้ขึ้นชิงแชมป์โลกรุ่นเฟเธอร์เวทกับเดวีย์ มัวร์ แชมป์โลกชาวสหรัฐเมื่อ 21 มีนาคม พ.ศ. 2506 ที่สหรัฐ ซึ่งการชกตั้งแต่ยก 6 เป็นต้นไป รามอสเป็นฝ่ายไล่ชกแชมป์โลกอย่างหนักหน่วง แต่มัวร์ไม่ยอมแพ้ จนปลายยก 9 มัวร์ถูกชกอย่างหนักจนเกือบถูกน็อค แต่ระฆังหมดยกดังขึ้นเสียก่อน พอขึ้นยก 10 มัวร์ขึ้นมาชกในสภาพที่ไม่พร้อมเท่าใดนัก และถูกรามอสถลุงจนหมดสติคาเวทีในยกนี้เอง ทำให้รามอสได้เป็นแชมป์โลก ส่วนมัวร์นั้น หมดสติไม่ฟื้น จนต้องส่งโรงพยาบาลและเสียชีวิตไปในที่สุดเมื่อ 23 มีนาคม พ.ศ. 2506 รามอสขึ้นชกป้องกันตำแหน่งแชมป์โลกไว้ได้ 3 ครั้ง รวมทั้งชนะน็อค มิตสุโนริ เซกิ คู่ปรับเก่าของโผน กิ่งเพชรได้ในยกที่ 6 ก่อนจะมาเสียแชมป์ในการป้องกันแชมป์ครั้งที่ 4 แพ้น็อค บิเซนเต ซาลดิวาร์ ยก 12 เมื่อ 26 กันยายน พ.ศ. 2507 หลังจากนั้น รามอสกลับมาชกชนะรวด จน 22 ตุลาคม พ.ศ. 2509 ก็ขึ้นชิงแชมป์โลกรุ่นไลท์เวท แต่เป็นฝ่ายแพ้น็อคคาร์ลอส ออร์ตีซ ยก 5 รามอสขอแก้มืออีกครั้ง ทั้งคู่จึงชกกันอีกเมื่อ 1 กรกฎาคม พ.ศ. 2510 แต่รามอสเป็นฝ่ายแพ้น็อคอีกในยกที่ 4 ชิงแชมป์โลกไม่สำเร็จ รามอสหยุดชกไป 1 ปี กลับมาชกอีกครั้งใน พ.ศ. 2512 โดยชกชนะรวดมา 3 ครั้ง ก่อนจะพ่ายแพ้ติดต่อกันอีก 3 ครั้งเช่นเดียวกัน หลังจากชกแพ้น็อค ซีซาร์ ซินดา ยก 10 เมื่อ 25 เมษายน พ.ศ. 2515 รามอสก็ประกาศแขวนนวมอย่างเป็นทางการเกียรติประวัติเกียรติประวัติ. - แชมป์มวยสากลประเทศคิวบารุ่นเฟเธอร์เวท (พ.ศ. 2503) - แชมป์โลกรุ่นเฟเธอร์เวท WBC และ WBA- ชิง 21 มีนาคม 2506 ชนะน็อค เดวีย์ มัวร์ ยก 10 ที่ สหรัฐ - ป้องกันแชมป์ครั้งที่ 1, 13 กรกฎาคม 2506 ชนะคะแนน ราฟุย คิง ที่ เม็กซิโก - ป้องกันแชมป์ครั้งที่ 2, 1 มีนาคม 2507 ชนะน็อค มิตสุโนริ เซกิ ยก 6 ที่ ญี่ปุ่น - ป้องกันแชมป์ครั้งที่ 3, 9 พฤษภาคม 2507 ชนะคะแนน ฟลอยด์ โรเบิร์ตสัน ที่ กานา - เสียแชมป์ , 26 กันยายน 2507 แพ้น็อค บิเซนเต ซาลดิวาร์ ยก 12 ที่ เม็กซิโก - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลท์เวท WBC และ WBA เมื่อ 22 ตุลาคม พ.ศ. 2509 แพ้น็อค คาร์ลอส ออร์ตีซ ยก 5 ที่เม็กซิโก - ชิงแชมป์โลกรุ่นไลท์เวท WBC และ WBA เมื่อ 1 กรกฎาคม พ.ศ. 2510 แพ้น็อค คาร์ลอส ออร์ตีซ ยก 4 ที่เปอร์โตริโก</doc>
