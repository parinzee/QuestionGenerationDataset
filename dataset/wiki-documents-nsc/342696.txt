<doc id="342696" url="https://th.wikipedia.org/wiki?curid=342696" title="โรงเรียนธัญบุรี">โรงเรียนธัญบุรี โรงเรียนธัญบุรี เป็นโรงเรียนรัฐบาลในสังกัดสำนักงานเขตพื้นที่การศึกษามัธยมศึกษา เขต 4 (ปทุมธานี สระบุรี) (สังกัดเดิมคือสำนักงานเขตพื้นที่การศึกษาปทุมธานี เขต 2) ประเภทโรงเรียนมัธยมศึกษาขนาดใหญ่พิเศษ เปิดสอนในระดับชั้นมัธยมศึกษาตอนต้นและตอนปลายแบบสหศึกษา และเป็นโรงเรียนประจำอำเภอธัญบุรี ตั้งอยู่เลขที่ 2 พหลโยธิน 94 ตประชาธิปัตย์ อำเภอธัญบุรี จังหวัดปทุมธานี ใกล้กับโรงพยาบาลธัญญารักษ์ประวัติโรงเรียน ประวัติโรงเรียน. โรงเรียนธัญบุรี ได้ก่อสร้างและเปิดทำการเรียนการสอนครั้งแรกบนที่ดิน 5 ไร่ 3 งาน 16 ตารางวาซึ่งได้รับการบริจาคจาก คุณนาย ทองพูล นายตันซิว ทองพูล นายตันซิวเม้ง หวั่งหลี โดยมีนายอยู่ ทิพย์คงคา เป็นผู้ติดต่อขอที่ดินซึ่งเริ่มดำเนินการติดต่อขอที่ดินตั้งแต่ปี พ.ศ. 2491 และได้ทำการเปิดการเรียนการสอนครั้งแรกในวันที่ 7 เมษายน พ.ศ. 2492 โดยเขียนชื่อโรงเรียนว่า โรงเรียนธัญญบุรี ตามการเขียนคำว่าธัญญบุรีในสมัยนั้น และใช้ตัวอักษรย่อว่า ป.ท.๗. ต่อมาในวันที่ 14 สิงหาคม พ.ศ. 2493 ทางจังหวัดก็ได้ส่ง สิบตรีวีระจิตต์ เลี้ยงตน มาเป็นครูใหญ่คนแรกของโรงเรียน วันที่ 10 มิถุนายน พ.ศ. 2510 มีประกาศสำนักนายกรัฐมนตรีว่าด้วยการเขียนชื่ออำเภอชื่อจังหวัดต่าง ๆ ให้เขียนชื่ออำเภอธัญบุรี มี ญ. ตัวเดียว โรงเรียนจึงได้เปลี่ยนการเขียนจากโรงเรียนธัญญบุรีเป็นโรงเรียนธัญบุรีเช่นในปัจจุบัน และต่อมาได้มีการเปลี่ยนแปลงอักษรย่อที่ใช้ปักบนเสื้อนักเรียน ซึ่งเดิมใช้ชื่อย่อจังหวัดปทุมธานีตามด้วยตัวเลขที่ก่อตั้ง จึงได้เปลี่ยนจากป.ท.๗.เป็นธ.บ. ซึ่งในขณะนั้นประชาชนในท้องที่เกิดความสับสนจากชื่อและตำแหน่งที่ตั้งของโรงเรียน 2 แห่ง ซึ่งอาจมาจากการเรียกท้องที่โดยบริเวณโรงเรียนธัญบุรีที่ตั้งอยู่ที่ตำบลประชาธิปัตย์เรียกว่ารังสิต และโรงเรียนรังสิต (ปัจจุบันคือโรงเรียนธัญรัตน์) ที่ตั้งอยู่ที่ตำบลรังสิตซึ่งใกล้กับที่ว่าการอำเภอซึ่งเรียกว่าธัญบุรี ทำให้คนที่จะไปติดต่อกับโรงเรียนธัญบุรีจะไปที่อำเภอและต้องกลับมาที่ตำบลประชาธิปัตย์ ต่างกันที่โรงเรียนธัญบุรีเปิดสอนถึงระดับมัธยมศึกษาปีที่ 6 แต่โรงเรียนรังสิตเปิดสอนถึงระดับมัธยมศึกษาปีที่ 3 ภายหลังสถานที่เดิมที่ตำบลประชาธิปัตย์คับแคบลงและมีนักเรียนจำนวนมากขึ้นเพราะท้องถิ่นเจริญขึ้น ซึ่งโรงเรียนที่ดินกองมรดกของ ม.ร.ว.รสริน คัคณางค์ บริจาคให้ 16 ไร่ และที่ราชพัสดุโรงพยาบาลธัญญารักษ์อีก 5 ไร่ รวมเป็น 21 ไร่ เมื่อวันที่ 18 กุมภาพันธ์ พ.ศ. 2508 โดยมี หม่อมหลวงปิ่น มาลากุล รัฐมนตรีว่าการกระทรวงศึกษาธิการเป็นผู้รับมอบโฉนดจากผู้บริจาค ได้ทำการก่อสร้างอาคาร 1 เป็นตึกสองชั้น 12 ห้องเรียนและอาคารหลังคาจากอีกหนึ่งหลัง 2 ห้องเรียน โดยครู นักเรียน ช่วยกันปลูกสร้าง ต่อมา ดร.ก่อ สวัสดิพาณิชย์ อธิบดีกรมสามัญศึกษาได้มาวางผังการก่อสร้างอาคารเรียนให้เรียงแถวกันตามดวงอาทิตย์ 1-2-3-4 ได้ทำการปรับปรุงพัฒนามาจนเป็นโรงเรียนธัญบุรีในปัจจุบันอาคารและสิ่งปลูกสร้างภายในโรงเรียนอาคาร 1 อาคารและสิ่งปลูกสร้างภายในโรงเรียน. อาคาร 1. ประกอบด้วย ฝ่ายวิชาการ ฝ่ายงบประมาณ ห้องคอมพิวเตอร์ ห้องอุตสาหกรรม ห้องโสตทัศนศึกษา โรงยิม และห้องเรียนของนักเรียนระดับ มัธยมปลายอาคาร 2 อาคาร 2. ประกอบด้วย ห้องแนะแนว ห้องพยาบาล ห้องเรียนวิทยาศาสตร์ และห้อง Sound lab และห้องเรียนมัธยมต้นบางส่วนอาคาร 3 อาคาร 3. ประกอบด้วย ห้องปกครอง ห้องภาษาไทย ห้องสังคม ห้องปฏิบัติงานภาษาไทย ห้องปฏิบัติงานสังคม และห้องเรียนมัธยมต้นอาคาร 4 อาคาร 4. ประกอบด้วย ห้องเกียรติภูมิ ห้องศูนย์เรียนรวม ห้องคณะกรรมการนักเรียน ห้องดนตรี-นาฏศิลป์ ห้องพละ และห้องเรียนนักเรียนแผนการเรียนพิเศษโรงฝึกงานศิลป์ โรงฝึกงานศิลป์. ห้องเรียนศิลปะ และ มวยไทยหอประชุมและตึกคหกรรม หอประชุมและตึกคหกรรม. ประกอบด้วย หอประชุมใหญ่ ห้องผู้อำนวยการ ห้องกิจกรรม ห้องบริการ ห้องบริหารงานบุคคล ห้องประชุมเล็ก สหกรณ์ และห้องเรียนคหกรรมประชาสัมพันธ์ และ ธนาคารโรงเรียน ประชาสัมพันธ์ และ ธนาคารโรงเรียน. อยู่บริเวณ ประตูทางเข้าโรงเรียน ให้บริการงานประชาสัมพันธ์ และ ข้าง ๆ จะมีธนาคารโรงเรียน โดยมีความร่วมมือจากธนาคารออมสินโดมเอนกประสงค์ โดมเอนกประสงค์. การก่อสร้าง โดมเอนกประสงค์โดยได้รับความร่วมมือจาก องค์การบริหารส่วนจังหวัดปทุมธานีรายนามผู้อำนวยการโรงเรียนมาตรฐานคุณภาพของโรงเรียนมาตรฐานคุณภาพของโรงเรียน. - โรงเรียนธัญบุรี เป็นโรงเรียนมาตรฐานสากล- เป็นหนึ่งในสนามสอบ GAT-PAT ในจังหวัดปทุมธานีระบบการเรียนการสอน ระบบการเรียนการสอน. โรงเรียนโรงเรียนธัญบุรี ทำการเรียนการสอนในระดับชั้นมัธยมศึกษาตอนต้นและตอนปลาย มีการจัดชั้นเรียนแบบ 14-14-14/10-10-10 (ระดับชั้นมัธยมศึกษาตอนต้น จำนวน 14 ห้องเรียน และระดับชั้นมัธยมศึกษาตอนปลาย ชั้นละ 10 ห้องเรียน) มีจำนวนนักเรียนทั้งหมด 3,312 คน แบ่งเป็น 2 ระดับชั้น ดังนี้ ระดับชั้นมัธยมศึกษาตอนต้น มีทั้งหมด 14 ห้องเรียน รวมทั้งระดับชั้น 632 คน แบ่งเป็น- ห้องเรียนโครงการจัดการเรียนการสอน ตามหลักสูตรกระทรวงศึกษาธิการ เป็นภาษาอังกฤษ (English Program) จำนวน 1ห้องเรียนต่อระดับชั้น ห้องละ 30 คน (เลขห้อง 1) - ห้องเรียนโครงการจัดการเรียนการสอน หลักสูตรความเป็นเลิศคณิตศาสตร์ และวิทยาศาสตร์ (Gifted Program) จำนวน 2 ห้องเรียนต่อระดับชั้น ห้องละ 36 คน (เลขห้อง 2-3) - ห้องเรียนปกติ มีจำนวน 10 ห้องเรียนต่อระดับชั้น ห้องละ 50 คน (เลขห้อง 4-14) ระดับชั้นมัธยมศึกษาตอนปลาย มีทั้งหมด 12 ห้องเรียน รวมทั้งระดับชั้น 457 คน ซึ่งจะมีการแยกเป็นแผนการเรียนต่าง ๆ แบ่งเป็น- แผนการเรียนภาษาอังกฤษ-ภาษาฝรั่งเศส จำนวน 1 ห้องเรียนต่อระดับชั้น ห้องละ 50 คน (เลขห้อง 1) - แผนการเรียนภาษาอังกฤษ-ภาษาจีน จำนวน 1 ห้องเรียนต่อระดับชั้น ห้องละ 50 คน (เลขห้อง 2) - แผนการเรียนภาษาอังกฤษ-ภาษาไทย-สังคมศึกษา จำนวน 1 ห้องเรียนต่อระดับชั้น ห้องละ 50 คน (เลขห้อง 3) - แผนการเรียนภาษาอังกฤษ-คณิตศาสตร์ จำนวน 3 ห้องเรียนต่อระดับชั้น ห้องละ 50 คน (เลขห้อง 4-5-6) - แผนการเรียนวิทยาศาสตร์-คณิตศาสตร์-คอมพิวเตอร์ จำนวน 1 ห้องเรียนต่อระดับชั้น ห้องละ 50 คน (เลขห้อง 7) - แผนการเรียนวิทยาศาสตร์-คณิตศาสตร์ จำนวน 2 ห้องเรียนต่อระดับชั้น ห้องละ 50 คน (เลขห้อง 8-9) - ห้องเรียนโครงการวิทยาศาสตร์ นวัตกรรมและเทคโนโลยี (MOU) จำนวน 1 ห้องเรียนต่อระดับชั้น ห้องละ 36 คน (เลขห้อง 10) - ห้องเรียนโครงการความเป็นเลิศ คณิตศาสตร์ วิทยาศาสตร์และภาษาอังกฤษ (Intensive Program) จำนวน 1 ห้องเรียนต่อระดับชั้น ห้องละ 36 คน (เลขห้อง 11) - ห้องเรียนโครงการความเป็นเลิศทางด้าน คณิตศาสตร์และภาษาอังกฤษ(Intensive Program)จำนวน1ห้องเรียนต่อระดับชั้นห้องละ34คน(เลขห้อง12)การเดินทาง การเดินทาง. รถโดยสายประจำทางที่ผ่าน : 29, 34, 39, 59, 95.ก, 503, 187, 188 ปอ. 29, 520, 510 รถเมล์ทุกสายที่ผ่าน รังสิต รถตู้ทุกสายที่ไปฟิวเจอร์ พาร์ค รังสิตโรงเรียนใกล้เคียงโรงเรียนใกล้เคียง. - โรงเรียนชุมชนประชาธิปัตย์วิทยาคาร - โรงเรียนสายปัญญารังสิต - โรงเรียนหอวังปทุมธานี - โรงเรียนธัญรัตน์ - โรงเรียนมัธยมสังคีตวิทยา กรุงเทพมหานครศิษย์เก่าที่มีชื่อเสียง ศิษย์เก่าที่มีชื่อเสียง. ดร.สุวดี ก้องพารากุล นักวิจัยหญิงจากการนำผลงานวิจัยและประดิษฐ์ “แผ่นยางทำความสะอาดน้ำมันแบบใช้ซ้ำ” ไปคว้ารางวัลเหรียญทอง กลุ่มงานอนุรักษ์สิ่งแวดล้อมและพลังงาน จากงาน “42nd Internatioanl Exhibition of Inventions of Geneva” ณ กรุงเจนีวา สมาพันธรัฐสวิส เมื่อเร็ว ๆ นี้ ถึงแนวคิด แรงบันดาลใจ ในการสร้างงานวิจัยที่ไม่ธรรมดาชิ้นนี้สมาคมต่าง ๆ ภายในโรงเรียนสมาคมต่าง ๆ ภายในโรงเรียน. - สมาคมผู้ปกครองและครูโรงเรียนธัญบุรี - สมาคมศิษย์เก่าโรงเรียนธัญบุรี</doc>
