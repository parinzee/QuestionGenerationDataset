<doc id="675310" url="https://th.wikipedia.org/wiki?curid=675310" title="จารบีสีชมพู">จารบีสีชมพู จารบีสีชมพู เป็นรายการซิตคอมควบคู่กับเกมโชว์ และเป็นรายการที่ 2 ของทริปเปิ้ล ทู ออกอากาศทางสถานีวิทยุโทรทัศน์กองทัพบกช่อง 5 มี เกียรติ กิจเจริญ (ซูโม่กิ๊ก) และ สกาวใจ พูนสวัสดิ์ (อ๋อม) เป็นพิธีกรหลักช่วงเกมโชว์ รายการจารบีสีชมพูออกอากาศครั้งแรกเมื่อวันอาทิตย์ที่ 5 ตุลาคม พ.ศ. 2540 และยุติการออกอากาศในวันอาทิตย์ที่ 15 มีนาคม พ.ศ. 2541 แล้วมีการเปลื่ยนชื่อมาเป็นรายการ จารบีปีเสือ ในเวลาต่อมารูปแบบรายการซิตคอมเกมโชว์ รูปแบบรายการ. ซิตคอมเกมโชว์. จารบีสีชมพู มีรูปแบบเป็นละครซิตคอมควบคู่กับเกมโชว์ ซึ่งเป็นรูปแบบแรกและรูปแบบเดียวของรายการ แต่ละตอนมักมีนักแสดงรับเชิญมาแสดงร่วมกับนักแสดงประจำและมาร่วมเล่นเกมในช่วงท้าย โดยแขกรับเชิญคนแรกคือ อัมรินทร์ นิติพน ออกอากาศตั้งแต่วันที่ 5 ตุลาคม พ.ศ. 2540 - 15 มีนาคม พ.ศ. 2541 และในวันที่ 28 ธันวาคม พ.ศ. 2540 จารบีสีชมพูได้รวบรวมภาพเหตุการณ์ที่น่าสนใจของตอนที่ออกอากาศไปแล้วนำมาเสนออีกครั้ง ทั้งช่วงซิตคอม วงล้อแห่งโชค และเทกระจาด พร้อมกับมอบเงินรางวัล 10,000 บาทให้ผู้โชคดีทางบ้านที่มาจากการจับชิ้นส่วนของผู้สนับสนุนรายการที่ผู้ชมทางบ้านส่งมาร่วมสนุกนั่นเองเรื่องย่อ เรื่องย่อ. ช่วงนี้สนับสนุนโดยสบู่ฮาร์โมนี ผงซักฟอกโอโม น้ำยาล้างจานซันไลต์ แชมพูลักซ์ ซูเปอร์ริช และลิปตัน ไอซ์ที ชารสเลมอนและรสพีช (เพิ่มเข้ามาเป็นผู้สนับสนุนในเดือนกุมภาพันธ์ 2541) สำหรับส่วนซิตคอมนั้น มีเนื้อหาเกี่ยวกับอู่ซ่อมรถจารบีสีชมพู อู่ซ่อมรถแห่งหนึ่งในกรุงเทพ ที่มี กิ๊ก (เกียรติ กิจเจริญ) กับ ติ๊ก (ติ๊ก กลิ่นสี) เป็นคนซ่อมรถในอู่รถยนต์ โดยจะมีลูกค้าหลากหลายประเภทและเหตุการณ์ที่แตกต่างกันไป แต่ละตอนมักมีนักแสดงรับเชิญมาร่วมแสดงกับนักแสดงประจำ และมาร่วมเล่นเกมในช่วงท้ายรายการ ทั้งนี้ ตลอดระยะเวลาที่จารบีสีชมพูออกอากาศนั้น จารบีสีชมพูได้มีการเปลี่ยนแปลงเนื้อหา และตัวละครอยู่เรื่อยๆการออกอากาศ การออกอากาศ. สถานีวิทยุโทรทัศน์กองทัพบก- วันอาทิตย์ เวลา 16.00 - 17.00 น. (5 ตุลาคม พ.ศ. 2540 - 27 ธันวาคม พ.ศ. 2540) - วันอาทิตย์ เวลา 14.00 - 15.00 น. (4 มกราคม พ.ศ. 2541 - 15 มีนาคม พ.ศ. 2541)เกมโชว์ผู้ดำเนินรายการผู้ดำเนินรายการหลักเกมโชว์. ผู้ดำเนินรายการ. ผู้ดำเนินรายการหลัก. - เกียรติ กิจเจริญ (5 ตุลาคม พ.ศ. 2540 - 8 มีนาคม พ.ศ. 2541) - สกาวใจ พูนสวัสดิ์ (5 ตุลาคม พ.ศ. 2540 - 15 มีนาคม พ.ศ. 2541 และงดรับหน้าที่ผู้ดำเนินรายการหลักชั่วคราวเมื่อวันที่ 1 มีนาคม พ.ศ. 2541)ผู้ดำเนินรายการร่วมผู้ดำเนินรายการร่วม. - ชาญณรงค์ ขันทีท้าว (5 ตุลาคม พ.ศ. 2540 - 15 มีนาคม พ.ศ. 2541) - ธงชัย ประสงค์สันติ (5 ตุลาคม พ.ศ. 2540 - 15 มีนาคม พ.ศ. 2541) - ไพโรจน์ ใจสิงห์ (5 ตุลาคม พ.ศ. 2540 - 8 กุมภาพันธ์ พ.ศ. 2541) - เท่ง เถิดเทิง (15 กุมภาพันธ์ พ.ศ. 2541 และ 1 มีนาคม พ.ศ. 2541 - 15 มีนาคม พ.ศ. 2541)ผู้ดำเนินรายการร่วมชั่วคราวผู้ดำเนินรายการร่วมชั่วคราว. - โก๊ะตี๋ อารามบอย (22 กุมภาพันธ์ พ.ศ. 2541)เกมเกม. - วงล้อแห่งโชค (23 พฤศจิกายน 2540 - 15 มีนาคม 2541) - เทกระจาด (5 ตุลาคม 2540 - 15 มีนาคม 2541)วงล้อแห่งโชค วงล้อแห่งโชค. ก่อนการแข่งขัน หลังการแนะนำดารารับเชิญ ทางรายการจะหาพิธีกรหลักผู้ที่จะต้องไปแข่งขันกับดารารับเชิญโดยการหมุนวงล้อ ซึ่งจะมีนักแสดงหลักทั้ง 5 คนได้แก่ ไพโรจน์ กิ๊ก อ๋อม ติ๊กและธง (ในเทปวันที่ 15 กุมภาพันธ์ และ 1 มีนาคม พ.ศ. 2541 จนถึงเทปสุดท้ายของรายการได้เปลี่ยนเป็น เท่ง เถิดเทิง ในวันที่ 22 กุมภาพันธ์ พ.ศ. 2541 ได้เปลี่ยนเป็น โก๊ะตี๋ อารามบอย และในวันที่ 1 มีนาคม พ.ศ. 2541 ได้กำหนดให้ถ้าหากลูกศรไปตกที่หน้าอ๋อม สกาวใจ ให้แดนนี่ ศรีภิญโญขึ้นไปเล่นแทนเนื่องจากอ๋อมไม่ได้มาดำเนินรายการในเทปนั้น) โดยหากลูกศรไปตกที่หน้าใคร พิธีกรหลักคนนั้นจะต้องไปอยู่บนกระจาดแข่งขันกับดารารับเชิญ เกมนี้เริ่มใช้เมื่อวันที่ 23 พฤศจิกายน พ.ศ. 2540 โดยพิธีกรหลักคนแรกที่ได้ขึ้นไปแข่งขันกับดารารับเชิญคือ ธงชัย ประสงค์สันติ อนึ่ง ในเทปวันที่ 8 มีนาคม พ.ศ. 2541 เป็นเทปแรกและเทปเดียวที่ให้ เกียรติ กิจเจริญ ขึ้นไปแข่งขันกับดารารับเชิญบนสไลด์เดอร์ โดยไม่มีการตัดสิน เนื่องจากเป็นเทปสุดท้ายที่ซูโม่กิ๊กจะร่วมแสดงละครและเป็นผู้ดำเนินรายการเทกระจาด เทกระจาด. ช่วงนี้สนับสนุนโดยสบู่ฮาร์โมนี ในรอบเทกระจาดนี้ผู้เข้าแข่งขันที่เป็นดารารับเชิญจะมาแข่งขันเกมกับพิธีกรหลัก (ติ๊ก กลิ่นสีและธงชัย ประสงค์สันติ ต่อมาในเทปวันที่ 23 พฤศจิกายน พ.ศ. 2540 ได้เหลือพิธีกรหลักคนเดียวจากการตัดสินโดยหมุนวงล้อในรอบแรก) ผู้เข้าแข่งขันและพิธีกรหลักจะอยู่บนสไลด์เดอร์ซึ่งพิธีกรหลักจะอยู่ฝั่งซ้าย ผู้เข้าแข่งขันจะอยู่ฝั่งขวา หรือบางเทปอาจเป็นพิธีกรหลักอยู่ฝั่งขวา ผู้เข้าแข่งขันอยู่ฝั่งซ้าย ในเกมนี้จะให้ดารารับเชิญเป็นผู้เลือกคำถาม โดยจะมีแผ่นป้ายของผู้สนับสนุนรายการทั้งหมด 15 แผ่นป้าย เมื่อผู้เข้าแข่งขันเลือกคำถามแล้ว พิธีกรจะถามคำถามที่เลือก และลงท้ายด้วยคำว่า ใช่ หรือ ไม่ และให้ผู้เข้าแข่งขันตอบภายในเวลา 5 วินาที ทั้งนี้ถ้าหากดารารับเชิญไม่ตอบภายในเวลา 5 วินาที ทางรายการมีสิทธิให้ฟาวล์ได้ ถ้าหากผู้เข้าแข่งขันตอบถูก สไลด์เดอร์ของฝั่งพิธีกรจะยกขึ้น แต่ถ้าหากผู้เข้าแข่งขันตอบผิด ฝั่งดาราจะยกขึ้น โดยทั้ง 2 ฝ่ายต้องพยายามเกาะอยู่ในสไลด์เดอร์ให้ได้ ผู้ที่ตกลงมายังบ่อแป้งก่อนถือว่าเป็นผู้แพ้และเกมจะยุติลง (ในเทปวันที่ 9 พฤศจิกายน พ.ศ. 2540 ได้เปลี่ยนเป็นน้ำแทนจนถึงเทปสุดท้าย) ซึ่งเกมนี้จะคล้ายกับรอบเหมืองมรณะในรายการเกมจารชน และรอบเสือตกถังในรายการจารบีปีเสือ แต่ที่แตกต่างกันคือในจารบีสีชมพู และจารบีปีเสือให้ดาราเป็นผู้เลือกคำถามเอง แต่ในเกมจารชนผู้เข้าแข่งขันจะผลัดกันเลือกคำถาม จนกว่าจะมีผู้แพ้ สำหรับดารารับเชิญหากเป็นผู้ชนะ จะได้รับเงินรางวัล 50,000 บาท (ผู้สนับสนุนเงินรางวัล คือ สบู่ฮาร์โมนี) แต่ถ้าเป็นผู้แพ้จะได้รับเงินรางวัล 10,000 บาทแทน นอกจากนี้ รายการยังได้เปิดโอกาสให้ผู้ชมทางบ้านได้ลุ้นเงินรางวัล 10,000 บาทโดยการส่งชิ้นส่วนของสบู่ฮาร์โมนี เขียนชื่อ-ที่อยู่ลงบนชิ้นส่วนและทายว่าใครจะเป็นผู้ชนะในการแข่งขันเทปนั้นๆ หากทายถูกจะได้รับเงินรางวัล 10,000 บาท แต่ถ้าหากทายผิดจะได้รับเงินรางวัล 5,000 บาท โดยเริ่มจับชิ้นส่วนครั้งแรกในวันที่ 2 พฤศจิกายน พ.ศ. 2540 ยกเว้นในวันที่ 28 ธันวาคม พ.ศ. 2540 ที่มีการมอบเงินรางวัล 10,000 บาทให้กับผู้โชคดีทางบ้านในช่วงต้อนรับปีใหม่ 2541 นั่นเอง</doc>
