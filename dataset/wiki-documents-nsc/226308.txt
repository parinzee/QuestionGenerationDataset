<doc id="226308" url="https://th.wikipedia.org/wiki?curid=226308" title="เขมสรณ์ หนูขาว">เขมสรณ์ หนูขาว เขมสรณ์ หนูขาว เป็นผู้ประกาศข่าว พิธีกรหญิงชาวไทย อดีตนักแสดง ดารา นางแบบ ที่มีชื่อเสียงจากภาพยนตร์เรื่อง เสียดาย จากการกำกับของหม่อมเจ้าชาตรีเฉลิม ยุคล ในปี พ.ศ. 2537ประวัติ ประวัติ. เขมสรณ์ หนูขาว มีชื่อเล่นว่า มิลค์ ที่แปลว่า นม เพราะตอนเล็ก ๆ กินนมเก่ง เกิดเมื่อวันที่ 7 มิถุนายน พ.ศ. 2522 ณ จังหวัดนครศรีธรรมราช เป็นลูกคนโตในจำนวน 3 คน ของนายสวัสดิ์ และนางมาเรียม หนูขาว เข้าสู่วงการครั้งแรกเมื่ออายุ 12-13 ปี จากการถ่ายโฆษณา จนกระทั่งได้มีบทบาทการแสดงครั้งแรก จากภาพยนตร์เรื่อง ท่านขุนน้อยน้อย แห่งสยาม ในปี พ.ศ. 2536 จากนั้นได้มีชื่อเสียงโดยรับบทนำจากภาพยนตร์เรื่อง เสียดาย จากการกำกับของหม่อมเจ้าชาตรีเฉลิม ยุคล ในปี พ.ศ. 2537 จากนั้นก็ได้มีผลงานการแสดงเข้ามาอีกต่อเนื่อง โดยจะรับบทเป็นตัวประกอบทั้งภาพยนตร์และละครโทรทัศน์ เช่นเรื่อง ไม้ดัด ทางช่อง 7 คู่กับ มาฬิศร์ เชยโสภณ เป็นต้น การศึกษาจบปริญญาตรีจากคณะนิติศาสตร์ มหาวิทยาลัยกรุงเทพ ปริญญาโทสาขากฎหมายระหว่างประเทศ จากมหาวิทยาลัยลอนดอน เมโทรโปลิแทน ประเทศอังกฤษ และกลับมาทำงานเป็นผู้ประกาศข่าวทางช่อง TNN ของยูบีซี โดยรับหน้าที่เป็นผู้ประกาศข่าวเพียงอย่างเดียว ก่อนจะย้ายไปที่ช่อง 5 โดยเริ่มจากการเป็นพิธีกรในรายการ สยามเช้านี้ เริ่มในต้นปี พ.ศ. 2551 ซึ่งทำหน้าที่ทั้งผู้ประกาศข่าวและนักข่าวภาคสนามด้วย ปัจจุบันกำลังศึกษาในระดับปริญญาเอกสาขาปรัชญากฎหมาย ที่มหาวิทยาลัยรามคำแหง และรายงานข่าวทาง ไทยรัฐทีวีการศึกษาการศึกษา. - มัธยมศึกษา โรงเรียนปานะพันธ์วิทยาในพระบรมราชูปถัมฯ - ปริญญาตรี คณะ นิติศาสตร์ มหาวิทยาลัยกรุงเทพ รุ่น 35 / ปีที่สำเร็จการศึกษา 2544 - ปริญญาโท สาขา กฎหมายระหว่างประเทศ(International Law) มหาวิทยาลัยลอนดอน เมโทรโปลิแทน ประเทศอังกฤษ London Metropolitan University - กำลังศึกษา ปริญญาเอก หลักสูตรนานาชาติ คณะนิติศาสตร์ มหาวิทยาลัยรามคำแหงผลงานละครผลงาน. ละคร. - ละคร เคหาสน์ดาว (2535) ช่อง 5 - ละคร รุ่น 1 ตึก 5 หน้าเดิน (2537) ช่อง 7 - ละคร พลอยพราวแสง (2537) ช่อง 3 - ละคร คือความรัก (ร้อยรสบทละคร) (2538) ช่อง 3 - ละคร ไม้ดัด (2539) ช่อง 7 - ละคร เก็บใจไว้เพื่อรัก (2540) ช่อง 3 - ละคร ลูกสาวเจ้าพ่อ (2541) ช่อง 3 - ละคร คนึงหา 240 วันไม่ทันห้ามใจ (2541) ช่อง 3 - ละคร กัลปังหา (2541) ช่อง 3 - ละคร ตะวันลับฟ้า (2542) ช่อง 3 - ละคร ตามรอยรัก (2542) ช่อง 7 รับเชิญ - ละคร น้ำตาลใกล้มด (2542) ช่อง 7 - ละคร สาวน้อยประแป้ง (2542) ช่อง 3 - ละคร ปริศนา (2543) ช่อง 7 - ละคร มนต์จันทรา (2543) ช่อง 3 - ละคร ฉันไม่รอวันนั้น (2544) ช่อง 3 - ละคร อาจารย์โกย (2544) ช่อง 3 - ละคร ฉันชื่อไศลา รับบท อรชร (นางร้าย) (2544) ช่อง 7 - ละคร แผลเก่า (2545) ช่อง 3 - ละคร เสื้อสีฝุ่น (2545) ช่อง 3 - ละคร รักในรอยแค้น (2545) ช่อง 5 - ละคร มนต์รักส้มตำ (2545) ช่อง 5 - ละคร เทพีเจ้าสังเวียน (2545) ช่อง 7 - ละคร เจ้าสัวสยาม (2545) ช่อง 5 - ละคร หนี้แค้นแสนรัก (2545) ช่อง 3 - ละคร พุทธานุภาพ (2546) ช่อง 3 - ละคร สายโลหิต (2546) ช่อง 3 - ละคร คู่กรรม 2 (2547) ช่อง 3 - ละคร ทหารกล้ากรุงศรีอยุธยา (2560) ช่อง 5ภาพยนตร์ภาพยนตร์. - ภาพยนตร์ สมองกลคนอัจฉริยะ - ภาพยนตร์ ท่านขุนน้อยน้อย แห่งสยาม - ภาพยนตร์ ตุ๊ ต๊ะ ต๋อม แต๋ม สุภาพบุรุษตัว ต. - ภาพยนตร์ เสียดาย - ภาพยนตร์ กว่าจะได้เผาผี(Seven Days in Coffin)ผู้ประกาศข่าวผู้ประกาศข่าว. - ผู้ประกาศข่าวทาง ช่อง TNN ทางยูบีซี - ผู้ประกาศข่าวทาง รายการ สยามเช้านี้ ทาง ช่อง 5 - ผู้ประกาศข่าว รายการ จับประเด็นข่าวร้อน ทาง ช่อง 5 - ผู้ประกาศข่าวภาคค่ำ ทาง ช่อง 5 - ผู้ประกาศข่าวรายการ ข่าวห้า หน้าหนึ่ง ทาง ช่อง 5 - ผู้ประกาศข่าวรายการเช้าข่าวชัดโซเชียล ทาง ไทยรัฐทีวีปัจจุบันปัจจุบัน. - ผู้ประกาศข่าวรายการ ไทยรัฐนิวส์โชว์- คู่กับ ภาคภูมิ พันธุ์สถิตย์ - วันจันทร์ - วันพฤหัสบดี 20.10 น. / วันศุกร์ 19.10 น. / วันเสาร์ - วันอาทิตย์ 20.25 น.ทาง ไทยรัฐทีวีรางวัลที่ได้รับรางวัลที่ได้รับ. - รางวัลเมขลา ครั้งที่ 26 ประจำปี พ.ศ. 2555 (ประเภทมณีเมขลาดีเด่น) สาขาพิธีกรข่าวการบ้านการเมืองดีเด่นยอดนิยม จากรายการ "ข่าว 5 หน้า 1" (ช่อง 5) - รางวัลผู้รายงานข่าวดีเด่นหญิง จากงานรางวัลพิฆเนศวร ครั้งที่ 1 ประจำปี 2555 - รางวัลผู้ประกาศข่าวดีเด่นหญิง จากงานรางวัลพิฆเนศวร ครั้งที่ 2 ประจำปี 2556</doc>
