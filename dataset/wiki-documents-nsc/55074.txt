<doc id="55074" url="https://th.wikipedia.org/wiki?curid=55074" title="รอแบร์ กอแอน">รอแบร์ กอแอน รอแบร์ กอแอน () นักมวยสากลชาวฝรั่งเศสเชื้อสายแอลจีเรีย เกิดเมื่อวันที่ 15 พฤศจิกายน พ.ศ. 2473 สถิติการชก 43 ครั้ง ชนะ 36 (น็อก 14) เสมอ 3 แพ้ 4ประวัติ ประวัติ. กอแอนซึ่งเป็นชาวฝรั่งเศสที่มีเชื้อสายยิวได้ครองแชมป์ฝรั่งเศสรุ่นแบนตัมเวตเมื่อเดือนพฤศจิกายน พ.ศ. 2496 และได้ครองแชมป์ยุโรปในอีก 3 เดือนต่อมา กอแอนได้ชิงแชมป์โลกรุ่นแบนตัมเวตที่ว่างหลังจากจิมมี่ คารัทเทอร์สละตำแหน่ง เมื่อ 19 กันยายน พ.ศ. 2497 ชนะคะแนน จำเริญ ทรงกิตรัตน์ที่กรุงเทพมหานคร ต่อมา ในเดือนมกราคม พ.ศ. 2498 กอแอนปฏิเสธที่จะชกป้องกันตำแหน่งกับราอูล มาเซียส ทำให้สมาคมมวยโลก (ขณะนั้นใช้ชื่อว่าสมาคมมวยแห่งชาติ – NBA) จึงประกาศไม่รับรองกอแอน และให้มาเซียสชิงแชมป์โลกทที่ว่างกับจำเริญ ทรงกิตรัตน์ อย่างไรก็ตามคณะกรรมการมวยแห่งนิวยอร์กและสหภาพมวยสากลยุโรปยังรับรองว่ากอแอนเป็นแชมป์โลก แต่ในปีเดียวกันนี้ กอแอนประสบอุบัติเหตุจากรถจักรยานยนต์ได้รับบาดเจ็บ แม้ว่าจะรักษาตัวจนหายและกลับมาชกได้อีก แต่ฟอร์มการชกก็ตกต่ำลง จนกระทั่งเสียแชมป์โลกให้กับมาริโอ อควาตา เมื่อ 29 มิถุนายน พ.ศ. 2499 เขาได้รับการบรรจุชื่อในหอเกียรติยศเมื่อ พ.ศ. 2531เกียรติประวัติเกียรติประวัติ. - แชมป์ยุโรปรุ่นแบนตัมเวต (2497)- ชิง, 27 กุมภาพันธ์ 2497 ชนะน็อก จอห์น เคลลี่ ยก 3ที่ไอร์แลนด์เหนือ - แชมป์โลกรุ่นแบนตัมเวต (2497 – 2499)- ชิง, 19 กันยายน 2497 ชนะคะแนน จำเริญ ทรงกิติรัตน์ ที่กรุงเทพฯ - ป้องกันครั้งที่ 1, 3 กันยายน 2498 เสมอ วิลลี่ โทวีล ที่ แอฟริกาใต้ - เสียแชมป์, 29 มิถุนายน 2499 แพ้น็อก มาริโอ อควาตา ยก 7 ที่ อิตาลี</doc>
