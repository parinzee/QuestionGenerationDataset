<doc id="248829" url="https://th.wikipedia.org/wiki?curid=248829" title="รัฐผู้คัดเลือกไมนซ์">รัฐผู้คัดเลือกไมนซ์ ราชรัฐอัครมุขนายกไมนซ์ (, ) หรือรัฐผู้คัดเลือกไมนซ์ (, ) เป็นราชรัฐอัครมุขนายกที่สำคัญในคริสตจักรและเป็นเขตปกครองทางการเมืองของจักรวรรดิโรมันอันศักดิ์สิทธิ์ ระหว่างปี ค.ศ. 780/782 ถึงปี ค.ศ. 1802 ตามลำดับชั้นบังคับบัญชาในคริสตจักรโรมันคาทอลิกถือว่าอาร์ชบิชอปแห่งไมนซ์เป็น “primas Germaniae” หรือผู้แทนของพระสันตะปาปาทางบริเวณตอนเหนือของเทือกเขาเทือกเขาแอลป์  นอกไปจากกรุงโรมแล้วก็มีแต่มุขมณฑลโรมันคาทอลิกไมนซ์เท่านั้นที่เรียกว่า “สันตะสำนัก” แต่คำนี้ก็มาใช้กันน้อยลง ราชรัฐอัครมุขนายกแห่งนี้ถือเป็นราชรัฐคริสตจักรที่มีความสำคัญต่อจักรวรรดิโรมันอันศักดิ์สิทธิ์ มีพื้นที่รวมทั้งดินแดนต่าง ๆ ที่บางดินแดนก็ไม่มีอาณาเขตติดต่อกันที่รวมทั้ง บริเวณไม่ไกลจากไมนซ์ทั้งทางฝั่งซ้ายและขวาของแม่น้ำไรน์ อาณาบริเวณตามแม่น้ำไมน์เหนือแฟรงก์เฟิร์ต (รวมทั้งอาชัฟเฟนบูร์ก) แคว้นไอค์สเฟลด์ในแซกโซนีใต้และทูริงเกีย และดินแดนบริเวณแอร์เฟิร์ตในทูริงเกีย นอกจากนั้นแล้วอาร์ชบิชอปแห่งแห่งไมนซ์ก็ยังมีตำแหน่งเป็นเจ้านครรัฐผู้คัดเลือก ของจักรวรรดิโรมันอันศักดิ์สิทธิ์และเป็นสมาชิกของคณะผู้คัดเลือกจักรพรรดิ (electoral college) ตามทฤษฎีตั้งแต่ปี ค.ศ. 1251 และอย่างเป็นการถาวรตั้งแต่ปีค.ศ. 1263 จนถึงปีค.ศ. 1803</doc>
