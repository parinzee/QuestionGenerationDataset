<doc id="374871" url="https://th.wikipedia.org/wiki?curid=374871" title="รามอน เดกเกอร์">รามอน เดกเกอร์ รามอน เดกเกอร์ (; 4 กันยายน ค.ศ. 1969 — 27 กุมภาพันธ์ ค.ศ. 2013) เป็นอดีตยอดนักมวยไทยชาวดัตช์ เกิดเมื่อวันที่ 4 กันยายน ค.ศ. 1969 ที่เมืองเบรดา ทางตอนเหนือของประเทศเนเธอร์แลนด์ประวัติ ประวัติ. เดกเกอร์ชื่นชอบศิลปะการต่อสู้มาตั้งแต่ยังเด็ก เริ่มฝึกมวยครั้งแรกเมื่ออายุได้ 12-13 ปี โดยเริ่มจากยูโด จากนั้นก็เริ่มหัดมวยสากลได้ราวครึ่งเดือน จากนั้นจึงหันมาฝึกมวยไทยอย่างจริงจัง และขึ้นชกมวยไทยอาชีพที่เนเธอร์แลนด์ จนเป็นแชมป์มวยไทยของเนเธอร์แลนด์ครั้งแรกเมื่ออายุได้ 18 ปี ราวปี ค.ศ. 1989–ค.ศ. 1990 เดกเกอร์ได้เข้ามาชกในประเทศไทย ที่สนามมวยเวทีลุมพินีและเวทีราชดำเนิน โดยการจัดของโปรโมเตอร์ทรงชัย รัตนสุบรรณ พบกับนักมวยไทยชาวไทยหลายคนที่มีชื่อเสียง เช่น นำพล หนองกี่พาหุยุทธ, แสงเทียนน้อย ส.รุ่งโรจน์, โคบาล ลูกเจ้าแม่ทรายทอง, จอมโหด เกียรติอดิศักดิ์, เจริญทอง เกียรติบ้านช่อง ซึ่งเดกเกอร์สามารถที่จะเอาชนะนักมวยไทยหลายราย รวมทั้งการเอาชนะน็อก นับเป็นการสร้างชื่อเสียงให้แก่เดกเกอร์มาก จนได้รับฉายาว่า "ไอ้กังหันลมนรก" และได้รับรางวัลนักมวยไทยยอดเยี่ยมประจำปี ค.ศ. 1992 ของสมาคมผู้สื่อข่าวกีฬา ด้านชีวิตการเป็นนักมวยของเดกเกอร์ เคยแพ้น็อกครั้งเดียวเท่านั้น ต่อ โคบาล ลูกเจ้าแม่ทรายทอง ซึ่งทั้งคู่เคยพบมาแล้วถึง 4 ครั้ง ผลัดแพ้-ผลัดชนะกันมาโดยตลอด โดยขณะที่มีชื่อเสียงอยู่ในประเทศนั้น เดกเกอร์ทำการฝึกซ้อมอยู่ที่พัทยา จังหวัดชลบุรี จากนั้นได้หันไปชกในแบบเค-วัน รวมถึงศิลปะการต่อสู้แบบผสม ในหลายประเทศ เช่น ญี่ปุ่น หรือฝรั่งเศส รวมทั้งในประเทศไทย หลังจากอำลาวงการ เดกเกอร์ได้เปิดโรงเรียนสอนมวยไทยขึ้นที่เมืองเบรดา บ้านเกิดของตัวเอง กระทั่งเสียชีวิตในเดือนกุมภาพันธ์ ค.ศ. 2013การเสียชีวิต การเสียชีวิต. วันที่ 27 กุมภาพันธ์ ค.ศ. 2013 เดกเกอร์เสียชีวิตขณะอายุได้ 43 ปี ภายหลังจากเกิดอาการวูบขณะปั่นจักรยานในเมืองเบรดา ประเทศเนเธอร์แลนด์รางวัลรางวัล. - นักมวยไทยยอดเยี่ยมแห่งปี (ประเทศไทย ค.ศ. 1992)</doc>
