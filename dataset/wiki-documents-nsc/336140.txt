<doc id="336140" url="https://th.wikipedia.org/wiki?curid=336140" title="ซิมโฟนีหมายเลข 1 (ชูมันน์)">ซิมโฟนีหมายเลข 1 (ชูมันน์) ซิมโฟนีหมายเลข 1 ในบันไดเสียง บี แฟลต เมเจอร์ () ผลงานประพันธ์ซิมโฟนีชิ้นแรกของโรเบิร์ต ชูมันน์ เขาเริ่มร่างซิมโฟนีเป็นครั้งแรกโดยการสนับสนุนจากคลารา ชูมันน์ในช่วงฤดูใบไม้ร่วงของปี ค.ศ. 1840 ขณะนั้นคนทั้งคู่กำลังอยู่ในห้วงแห่งความสุขหลังจากได้รับอนุญาตให้แต่งงานกันใหม่ๆ ก่อนหน้านั้นความรักของทั้งสองถูกขัดขวางจากฟรีดิช วิค บิดาของเธอมาโดยตลอด ชูมันน์เริ่มร่างซิมโฟนีบทนี้ช่วงต้นปี ค.ศ. 1841 ราววันที่ 23 ถึง 26 มกราคม และใช้เวลาประมาณหนึ่งเดือนในการเรียบเรียงสำหรับวงออร์เคสตรา ผลงานชิ้นนี้ออกแสดงครั้งแรกเมื่อวันที่ 31 มีนาคม ค.ศ. 1841 ที่เมืองไลพ์ซิจ โดยวงออเคสตร้าเกวานเฮ้าส์ อำนวยเพลงโดยเฟลิกซ์ เมนเดลโซห์น ผลงานชิ้นนี้มีอีกชื่อหนึ่งว่า "ซิมโฟนีแห่งฤดูใบไม้ผลิ" จากบันทึกของคลารา ชูมันน์ ที่ระบุว่าได้รับแรงบันดาลใจมาจากบทกวีฤดูใบไม้ผลิของ Adolph Boettger ในขณะที่ตัวชูมันน์เคยกล่าวไว้ว่า เขาได้รับแรงบันดาลใจในการเขียนบทเพลงนี้จาก Liebesfrühling (ฤดูใบไม้ผลิแห่งรัก) ของตัวเขาเอง ซิมโฟนีหมายเลข 1 ในบันไดเสียง บี แฟลต เมเจอร์ ประกอบด้วย 3 มูฟเมนต์ ความยาวทั้งสิ้นประมาณ 29 ถึง 32 นาที- I. Andante un poco maestoso – Allegro molto vivace (B flat major) - II. Larghetto (E flat major) - III. Scherzo: Molto vivace – Trio I: Molto piu vivace – Trio II (G minor) - IV. Allegro animato e grazioso (B flat major)</doc>
