<doc id="908928" url="https://th.wikipedia.org/wiki?curid=908928" title="มิสแกรนด์เวียดนาม">มิสแกรนด์เวียดนาม มิสแกรนด์เวียดนาม () เป็นตำแหน่งในการประกวดนางงามระดับประเทศของเวียดนาม ผู้ที่ได้รับตำแหน่งจะได้เป็นตัวแทนชาวเวียดนามในการประกวดมิสแกรนด์อินเตอร์เนชันแนล ซึ่งจะถูกจัดประกวดขึ้นทุกปีในช่วงปลายปี โดยผู้ดำรงตำแหน่งมิสแกรนด์เวียดนามทุกคนที่ผ่านมาแล้วได้รับการแต่งตั้งให้ดำรงตำแหน่ง ปัจจุบัน สิทธิ์การส่งตัวแทนจากเวียดนามเข้าร่วมการประกวดมิสแกรนด์อินเตอร์เนชันแนลนั้นอยู่ภายใต้การกำกับดูแลของอีไลท์ โมเดล อินเตอร์เนชันแนล (Elite Model International) ซึ่งดูแลและบริหารงานโดย เจิ่น ง็อค ลาน กวย () อดีตมิสแกรนด์เวียดนาม 2016 ผู้ดำรงตำแหน่งมิสแกรนด์เวียดนามคนแรก คือ คานห์ บิช เหงียน (Khanh Bich Nguyen) จากโฮจิมินห์ ได้รับการแต่งตั้งให้ดำรงตำแหน่ง มิสแกรนด์เวียดนาม 2013 และเธอได้เข้าร่วมการประกวดมิสแกรนด์อินเตอร์เนชันแนล 2014 ที่ประเทศไทย ซึ่งถือเป็นการประกวดมิสแกรนด์อินเตอร์เนชันแนลครั้งแรก แต่ไม่ผ่านเข้ารอบสุดท้าย ส่วนผู้ดำรงตำแหน่งมิสแกรนด์เวียดนามคนปัจจุบัน คือ เหงียน เจิน เฮวียน มี (Nguyễn Trần Huyền My) ซึ่งได้รับการแต่งตั้งให้ดำรงตำแหน่งเช่นกันประวัติ ประวัติ. ประเทศเวียดนามเข้าร่วมการประกวดมิสแกรนด์อินเตอร์เนชันแนลเป็นครั้งแรกในปี ค.ศ. 2013 ซึ่งเป็นการจัดประกวดมิสแกรนด์อินเตอร์เนชันแนลครั้งแรก โดยผู้ที่ได้รับสิทธิ์ในการจัดส่งตัวแทนจากเวียดนามเข้าประกวดคือองค์กรมิสเวิลด์เวียดนาม ซึ่งดำเนินการโดยหนังสือพิมพ์เตียนฟง (Tiên Phong) และ เซนวางโปรดักชั่นส์ (Sen Vàng Productions) อย่างไรก็ตาม ผู้ดำรงตำแหน่งมิสแกรนด์เวียดนามในแต่ละปีนั้นจะมาจากการแต่งตั้งทั้งหมด ซึ่งอาจเป็นผู้เข้ารอบสุดท้ายในการประกวดมิสเวิลด์เวียดนามปีใดๆ หรือจากเวทีการประกวดอื่น ในปี ค.ศ. 2016 ได้มีการแต่งตั้ง เจิ่น ง็อค ลาน กวย () – มิสเวิลด์เวียดนาม 2015 ให้ดำรงตำแหน่งมิสแกรนด์เวียดนาม 2016 โดยมีการมอบมงกุฎและสายสะพายประจำตำแหน่งให้โดยแคลร์ พาร์กเกอร์ – มิสแกรนด์อินเตอร์เนชันแนล 2015 และณวัฒน์ อิสรไกรศีล – ผู้อำนวยการและผู้ก่อตั้งการประกวดมิสแกรนด์อินเตอร์เนชันแนล อย่างไรก็ตาม ลาน กวย ได้สละตำแหน่งดังกล่าวในเวลาต่อมา โดยให้เหตุผลว่าเธอวางแผนทำกิจกรรมด้านการบันเทิงไว้หลายอย่างในช่วงปี ค.ศ. 2016 ซึ่งรวมไปถึงการได้รับคัดเลือกให้เป็นผู้ให้คำปรึกษาแก่ผู้เข้าประกวดเดอะเฟซเวียดนาม ซีซัน 1 ด้วย ทั้งนี้ เธอได้ก่อตั้งบริษัท อีไลท์ โมเดล อินเตอร์เนชันแนล (Elite Model International) เพื่อดำเนินกิจกรรมที่เกี่ยวเนื่องกับการประกวดมิสเวิลด์เวียดนามร่วมกันกับหนังสือพิมพ์เตียนฟง (Tiên Phong) และ เซนวางโปรดักชั่นส์ (Sen Vàng Productions) พร้อมทั้งผันตัวมาทำหน้าที่เป็นผู้อำนวยการการประกวดมิสแกรนด์เวียดนามด้วย จากนั้นเธอได้แต่งตั้ง เหยิน นี ถิ เฮยิน (Yến Nhi Thị Huỳnh) ให้ดำรงตำแหน่งมิสแกรนด์เวียดนาม 2016 แทน แต่หลังจากนั้นไม่กี่เดือนก็ได้มีการแต่งตั้ง เหงียน ถิ ลอน () – มิสเวิลด์เวียดนาม 2014 ให้ดำรงตำแหน่งมิสแกรนด์เวียดนาม 2016 แทน เหยิน เฮยิน เนื่องจากเธอไม่ผ่านกระบวนการคัดกรองในการขอวีซ่าเข้าประเทศสหรัฐอเมริกา โดยในการประกวดมิสแกรนด์อินเตอร์เนชันแนล 2016 นั้น เหงียน ถิ ลอน สามารถทำผลงานได้ถึงรอบ 20 คนสุดท้าย (ต่อมาเธอได้รับการแต่งตั้งให้ดำรงตำแหน่งมิสยูนิเวิร์สเวียดนาม 2017 และได้เข้าร่วมการประกวดนางงามจักรวาล 2017 ที่ประเทศสหรัฐอเมริกา แต่ไม่ผ่านเข้ารอบสุดท้าย)ผู้ดำรงตำแหน่งผลงานการเข้าประกวดระดับนานาชาติมิสแกรนด์อินเตอร์เนชันแนลผลงานการเข้าประกวดระดับนานาชาติ. มิสแกรนด์อินเตอร์เนชันแนล. - ชนะเลิศ - รองชนะเลิศ - เข้ารอบสุดท้ายรายนามผู้อำนวยการกองประกวดมิสแกรนด์เวียดนาม</doc>
