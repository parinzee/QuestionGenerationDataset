<doc id="549988" url="https://th.wikipedia.org/wiki?curid=549988" title="สัมพันธ์ เลิศนุวัฒน์">สัมพันธ์ เลิศนุวัฒน์ สัมพันธ์ เลิศนุวัฒน์ เป็นอดีตรัฐมนตรีประจำสำนักนายกรัฐมนตรี ในรัฐบาลของพลเอกชวลิต ยงใจยุทธ อดีตรัฐมนตรีช่วยว่าการกระทรวงพาณิชย์ ในรัฐบาลพลเอกสุจินดา คราประยูร อดีตสมาชิกสภาผู้แทนราษฎรหลายสมัยประวัติ ประวัติ. สัมพันธ์ เลิศนุวัฒน์ เกิดเมื่อวันที่ 1 กรกฎาคม พ.ศ. 2486 เป็นบุตรของนายอร่าม กับ นางจี เลิศนุวัฒน์ สำเร็จการศึกษาปริญญาตรี สาขาบริหารธุรกิจ มหาวิทยาลัยเวสเทรินเปซิฟิค สหรัฐอเมริกา เขาสมรสกับนางเพชรรัตน์ เลิศนุวัฒน์การทำงาน การทำงาน. สัมพันธ์ เลิศนุวัฒน์ ได้รับเลือกตั้งครั้งแรกเป็นสมาชิกสภาผู้แทนราษฎรกรุงเทพมหานคร ในการเลือกตั้ง พ.ศ. 2529 สังกัดพรรคประชาธิปัตย์ กระทั่งในปี พ.ศ. 2531 เขาได้ย้ายมาร่วมงานกับพรรคประชาชน ต่อมาในการเลือกตั้งเดือนมีนาคม พ.ศ. 2535 ได้รับเลือกตั้งเป็นสมาชิกสภาผู้แทนราษฎรจังหวัดเชียงราย ในสังกัดพรรคสามัคคีธรรม และในการเลือกตั้งเดือนกันยายนของปีเดียวกัน ได้รับเลือกตั้งในนามพรรคชาติไทย แต่ในการเลือกตั้ง พ.ศ. 2538 เขาสอบตก กระทั่งได้รับเลือกอีกครั้งในปี พ.ศ. 2539 สังกัดพรรคความหวังใหม่ และจากนั้นเขาได้ลาออกเพื่อย้ายไปร่วมงานกับพรรคชาติพัฒนา และได้รับเลือกตั้งในระบบบัญชีรายชื่อ (เลื่อนแทน) จากการเลือกตั้ง พ.ศ. 2544 และในการเลือกตั้งครั้งถัดมาเขาได้รับเลือกตั้งในนามพรรคไทยรักไทย (เลื่อนแทนจากบัญชีรายชื่อ) ในการเลือกตั้ง พ.ศ. 2550 เขาได้รับเลือกตั้งจากระบบสัดส่วน สังกัดพรรคพลังประชาชน ต่อมาเขาถูกตัดสิทธิ์ทางการเมือง 5 ปี พร้อมกับกรรมการบริหารพรรคพลังประชาชน จำนวน 109 คน หลังจากนั้นเขาได้เข้าร่วมงานกับพรรคภูมิใจไทย ในปี พ.ศ. 2561 เขาได้ร่วมกับนักการเมืองหลายคนในการสนับสนุนการจัดตั้งพรรคการเมืองใช้ชื่อพรรคพลังพลเมืองไทย โดยเขารับตำแหน่งเป็นหัวหน้าพรรคการดำรงตำแหน่งรัฐมนตรี การดำรงตำแหน่งรัฐมนตรี. สัมพันธ์ เลิศนุวัฒน์ เคยดำรงตำแหน่งรัฐมนตรีช่วยว่าการกระทรวงพาณิชย์ ในรัฐบาลพลเอกสุจินดา คราประยูร เมื่อปี พ.ศ. 2535 และในปี พ.ศ. 2540 ในรัฐบาลของพลเอกชวลิต ยงใจยุทธ ได้รับแต่งตั้งเป็นรัฐมนตรีประจำสำนักนายกรัฐมนตรีเครื่องราชอิสริยาภรณ์</doc>
