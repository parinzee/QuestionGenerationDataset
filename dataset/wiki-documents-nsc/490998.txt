<doc id="490998" url="https://th.wikipedia.org/wiki?curid=490998" title="บุญสืบ แซ่เฮง">บุญสืบ แซ่เฮง บุญสืบ แซ่เฮง หรือ เซียนแหว่ง (13 พฤศจิกายน พ.ศ. 2509 — ) เป็นทั้งนักกีฬาหมากรุกสากลและหมากรุกไทย ผู้ครองตำแหน่งแชมป์หมากรุกไทยแลนด์โอเพ่น 2 สมัย ตลอดจนเป็นตัวแทนทีมชาติไทยเข้าแข่งขันโอลิมปิกหมากรุกสากลครั้งที่ 35, 36, 37 และ 38 รวมถึงเป็นแชมป์หมากรุกชิงแชมป์ประเทศไทยครั้งที่ 4 ใน พ.ศ. 2552 ซึ่งทางสมาพันธ์หมากรุกโลกได้จัดให้เขาอยู่ในอันดับ 5 ของประเทศ สำหรับผู้ที่สร้างผลงานอย่างต่อเนื่องประวัติ ประวัติ. บุญสืบ แซ่เฮง หรือ "เซียนแหว่ง" เป็นแชมป์การแข่งขันหมากรุกสากลและหมากรุกไทยในการแข่งขันหลายรายการ เดือนธันวาคม พ.ศ. 2543 เขาได้เข้าแข่งขันหมากรุกไทยรายการศึกนครสวรรค์ 2000 โดยรายการดังกล่าวเป็นการรวมนักหมากรุกระดับยอดฝีมือของประเทศ ที่ซึ่งเขาได้อันดับ 3 จากการแข่งขันนี้ รวมถึงเป็นแชมป์การแข่งขันกระชับมิตรนัดพิเศษของรายการ "mai Invitational Chess Championship 2005" ใน พ.ศ. 2548 รวมถึงในวันที่ 1 พฤศจิกายน พ.ศ. 2552 ได้มีการจัดการแข่งหมากรุกไทยในช่วงเทศกาลลอยกระทง ณ บริเวณเขื่อนท่าน้ำนนท์ ที่ซึ่งบุญสืบได้เข้าแข่งขันโดยได้พบกับนคร ตรีสอาด โดยมีผู้ชมการแข่งขันนี้เป็นจำนวนมาก และทั้งคู่ต่างแข่งขันอย่างจริงจัง ส่งผลให้ใช้เวลาในการแข่ง 2 ชั่วโมง ซึ่งทั้งคู่เสมอกันในการแข่งครั้งนี้ ส่วนในเดือนกุมภาพันธ์ พ.ศ. 2554 เขาได้เข้าแข่งขันรายการหมากรุกไทยภูเก็ตออนออนโอเพ่น ครั้งที่ 2 และเป็นผู้ครองตำแหน่งชนะเลิศในประเภทบุคคลทั่วไป ก รวมถึงเป็นแชมป์หมากรุกไทยขององค์กรบริหารจังหวัดขอนแก่น ประจำปี 2555 ในรุ่นประชาชนทั่วไป</doc>
