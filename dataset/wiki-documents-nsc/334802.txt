<doc id="334802" url="https://th.wikipedia.org/wiki?curid=334802" title="อซาฟา พาวเวลล์">อซาฟา พาวเวลล์ อซาฟา พาวเวลล์ () เกิดเมื่อวันที่ 23 พฤศจิกายน ค.ศ. 1982 เป็นนักวิ่งระยะสั้นชาวจาเมกา ถนัดการวิ่งระยะ 100 เมตร เขาถือสถิติโลกการแข่งวิ่ง 100 เมตร ในช่วงระหว่างเดือนมิถุนายน ค.ศ. 2005 ถึง พฤษภาคม ค.ศ. 2008 ด้วยเวลา 9.77 และ 9.74 วินาที ตามลำดับ พาวเวลล์ทำสถิติการวิ่งที่ดีที่สุดของเขาที่ 9.72 วินาที ถือเป็นการทำเวลาที่ดีที่สุดเป็นอันดับที่ 4 ในประวัติศาสตร์ พาวเวลล์ เข้าร่วมการแข่งขันวิ่ง 100 เมตร ที่กีฬาโอลิมปิกฤดูร้อน 2004 ที่กรุงเอเธนส์ และในปี 2008 ที่ปักกิ่ง แต่ไม่ประสบความสำเร็จ ทำได้เพียงอันดับ 5 ทั้ง 2 งาน แต่ในการแข่งขันที่ปักกิ่งเขาได้เหรียญทองและสร้างสถิติโลกในการแข่งวิ่ง 4 × 100 เมตร กับทีมจาเมกา ในการแข่งขันเวิลด์แชมเปียนชิปที่โอซากาในปี 2007 เขาได้รับเหรียญทองแดงและเหรียญเงินในการแข่งวิ่ง 100 เมตรและ 4 x 100 เมตร ตามลำดับ และในการแข่งขันคอมมอนเวลท์เกมส์ เขาได้รับ 2 เหรียญทองและ 1 เหรียญเงิน ในการแข่งขันเวิลด์แชมเปียนชิปในปี 2009 เขาได้รับเหรียญทองแดง และได้เหรียญทองประเทศทีม พาวเวลล์ชนะการแข่งขัน IAAF World Athletics Final ถึง 5 ครั้ง และสร้างสถิติวิ่ง 100 เมตรในงานนี้</doc>
