<doc id="563538" url="https://th.wikipedia.org/wiki?curid=563538" title="วงใน">วงในเกี่ยวกับ บริษัท วงใน มีเดีย จำกัด (Wongnai Media Co., Ltd.)  เกี่ยวกับ บริษัท วงใน มีเดีย จำกัด (Wongnai Media Co., Ltd.) . Wongnai (วงใน) เป็นเว็บไซต์และแอปพลิเคชันอันดับ 1 ในไทย ในเรื่องร้านอาหาร ร้านเสริมสวยและสปา ให้บริการค้นหา และรีวิวร้านอาหาร ความงาม สปา บิวตี้ ผ่านช่องทางดิจิทัลหลากหลายช่องทาง ได้แก่ เว็บไซต์ Wongnai.com แอปพลิเคชันมือถือ ทั้งบนระบบ iOS และ Android โดย Wongnai ช่วยให้ผู้ใช้สามารถค้นหาร้านอาหารทั่วประเทศไทย ตามสถานที่และประเภทได้ในทุกเวลาที่ต้องการ โดยมีรีวิวจากผู้ใช้ที่ไปกินด้วยตัวเองจริง ๆ มาช่วยประกอบการตัดสินใจ ซึ่งรีวิวนี้เองที่เป็นตัวขับเคลื่อนหลักของการเติบโต ที่ผู้ใช้งาน Wongnai สามารถเขียนความคิดเห็น, อัปโหลดรูปภาพ และให้คะแนนร้านอาหารใน Wongnai ได้ตลอดเวลา เริ่มเปิดใช้งานครั้งแรกในปี พ.ศ. 2553 สร้างและดูแลโดยบริษัท วงใน มีเดีย จำกัด เว็บไซต์วงในปรากฏในสื่อในฐานะเว็บแนะนำหลายแหล่ง รวมถึงแอปพลิเคชั่นแนะนำสำหรับโทรศัพท์สมาร์ตโฟน ในปัจจุบัน Wongnai ครองตลาดระบบค้นหา และรีวิวร้านอาหารในไทยโดยมีจำนวนสมาชิกลงทะเบียนกว่า 2,500,000 ราย และมีฐานข้อมูลร้านอาหารกว่า 200,000 ร้านในไทย นอกจากนี้ Wongnai ยังให้บริการที่นอกเหนือจากเรื่องอาหาร แต่ยังครอบคลุมในเรื่องของ Lifestyle เพื่อก้าวไปสู่ Lifestyle Platform จึงได้แตกยอดออกไปสู่ Wongnai Beauty  (วงในบิวตี้ www.wongnai.com/beauty) ซึ่งได้ทำการเปิดตัวอย่างเป็นทางการไปเมื่อวันที่ 1 ตุลาคม 2557 ที่ให้คุณสามารถหาจุดหมายแห่งความงามได้ง่ายเพียงปลายนิ้ว ด้วยคลินิก สปา และซาลอนกว่า 10,000 แห่งทั่วกรุงเทพ ไม่ว่าจะอยากทำเล็บ ทำผม นวดตัว หรือแม้กระทั่งศัลยกรรมความงาม วงในบิวตี้ก็มีรีวิวไว้ให้ครบ ทั้งยังมีส่วนลดพิเศษสำหรับสมาชิกและสามารถติดต่อร้านเพื่อแจ้งความจำนงการจองได้ในทันทีผ่านโทรศัพท์มือถือและแท็บเล็ตในมือคุณ! ปัจจุบัน Wongnai ได้มี Local Offices จำนวน 6 แห่งทั่วประเทศไทย1. เมื่อต้นปี 2557 ได้เริ่มจากการตั้งออฟฟิศและซื้อกิจการเว็บไซต์ น้าอ้วนชวนหิว จังหวัดเชียงใหม่ 2. ในวันที่ 1 พฤษภาคม ปี 2558 ได้มีการตั้งออฟฟิศใหม่ที่จังหวัดชลบุรีและยังเข้าซื้อ Facebook Page ชลบุรี กินอะไรดี? มาเป็นของวงใน 3. หนึ่งปีถัดมาในเดือน กุมภาพันธ์ 2559 Wongnai ได้ขยายเปิดออฟฟิศโซนภาคใต้ที่หาดใหญ่และภูเก็ต พร้อมเปิดตัวแฟนเพจ ร้านอร่อยหาดใหญ่ by wongnai และ “ภูเก็ตหรอยแรง by Wongnai” 4. ในวันที่ 1 กรกฎาคม 2559 Wongnai ได้เข้าซื้อเว็บไซต์ท้องถิ่น อย่าง WeKorat.com ภายใต้ชื่อ WeKorat by Wongnai 5. เมื่อวันที่ 14 มีนาคม 2560 Wongnai ได้เปิดตัวสำนักงานแห่งใหม่ในต่างจังหวัดลำดับที่ 6 ที่จังหวัดขอนแก่น โดยใช้ชื่อ Facebook Page ว่า ขอนแก่น กินอะไรดี? ล่าสุดในวันที่ 4 เมษายน 2560 ได้จัดงาน Wongnai Connect 2017 เปิดตัวการทำงานร่วมกันกับ LINE, Alipay และ True Money เปิด 3 บริการใหม่ก้าวสู่ความเป็น Lifestyle Platform เต็มรูปแบบ โดย Wongnai (วงใน) ได้จับมือเป็นพันธมิตรกับสามบริษัทยักษ์ใหญ่ ได้แก่ LINE Thailand เปิดให้บริการ Wongnai LINEMAN Delivery สั่งอาหารแบบเดลิเวอรี่ออนไลน์บน Wongnai เอาใจคนเมืองที่ไม่สะดวกในการเดินทางสามารถสั่งอาหารออนไลน์ได้ง่ายสะดวกและรวดเร็ว โดย Wongnai เป็นผู้สนับสนุนข้อมูลร้านอาหารและติดต่อร้านอาหารทั้งหมดให้กับ LINEMAN Delivery  พร้อมกันนี้ Wongnai ยังได้ร่วมทำธุรกิจกับ Alipay ผู้ให้บริการจ่ายเงินออนไลน์ของจีนในเครือ Alibaba  และ TrueMoney ในการจ่ายเงินผ่านระบบอิเล็กทรอนิกส์ หรือ E–payment ให้กับร้านอาหารผ่านแอปพลิเคชันที่เปิดให้บริการสำหรับนักท่องเที่ยวชาวจีนที่เดินทางมาท่องเที่ยวในไทย เพื่ออำนวยความสะดวกให้แก่นักท่องเที่ยวชาวจีนสามารถใช้จ่ายผ่าน Alipay wallet กับร้านอาหารในประเทศไทย นอกจากนี้ยังมีบริการใหม่ และเป็นก้าวสำคัญที่จะพาไปสู่ Lifestyle Platform เต็มรูปแบบ ซึ่ง Wongnai Cooking คือช่องทางใหม่ที่ตอบโจทย์คนรักการทำอาหารภายในแอปพลิเคชัน Wongnai โดยผู้ที่อยากค้นหาสูตรอาหารสามารถเข้ามาค้นหาได้ทั้งตามประเภทอาหาร วัตถุดิบ วิธีทำ และในแต่ละสูตรอาหารจะมีบอกทั้งส่วนผสม วิธีทำ รวมทั้งมีวิดีโอสอนทำอีกด้วย รวมทั้งในอนาคตจะเปิดให้สมาชิก Wongnai ส่งสูตรอาหารกันเข้ามา ให้คะแนน และรีวิวสูตรอาหาร เพื่อให้เป็น community คนรักอาหารภายใน Wongnai อีกด้วย</doc>
