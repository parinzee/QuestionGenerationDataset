<doc id="374021" url="https://th.wikipedia.org/wiki?curid=374021" title="อะพอลโล 10">อะพอลโล 10 โครงการอะพอลโล 10 เป็นโครงการแบบมีนักบินอันดับที่สี่ของโครงการอะพอลโลของสหรัฐอเมริกา โดยเป็นแบบภารกิจ F ซึ่งมีวัตถุประสงค์เพื่อเป็นโครงการนำร่องสำหรับโครงการอะพอลโล่ 11 โดยมีการทดสอบขั้นตอนและระบบต่างๆ สำหรับการลงจอดบนดวงจันทร์โดยไม่ได้ลงจอดบนดวงจันทร์จริงๆ ภารกิจของโครงการประกอบไปด้วยการส่งนักบินอวกาศไปโคจรรอบดวงจันทร์และทดสอบระบบของยานลงจอดในวงโคจรของดวงจันทร์ โดยวงโคจรห่างจากพื้นผิวดวงจันทร์เพียง 15.6 กิโลเมตร ตามสถิติจากบันทึกสถิติโลกกินเนสส์ โครงการอะพอลโล 10 ทำลายสถิติความเร็วสูงสุดเท่าที่ยานพาหนะแบบมีคนขับจะทำได้ โดยทำความเร็วได้ถึง 39,897 กิโลเมตรต่อชั่วโมง ระหว่างการเดินทางกลับจากดวงจันทร์ในวันที่ 26 พฤษภาคม ค.ศ. 1969 เนื่องจากได้มีการนำชื่อ ชาร์ลี บราวน์ และสนูปี้ จากการ์ตูนเรื่อง พีนัตส์ เป็นรหัสสำหรับการติดต่อสื่อสาร ทำให้สนูปี้ และ ชาร์ลี บราวน์ กลายเป็นมาสคอตของโครงการไปโดยปริยาย นอกจากนี้แล้ว นาย ชารล์ เอ็ม ชูลซ์ ผู้วาดการ์ตูนพีนัตส์ ก็ได้มีการวาดการ์ตูนเกี่ยวกับองค์กรนาซ่าเป็นกรณีพิเศษอีกด้วย</doc>
