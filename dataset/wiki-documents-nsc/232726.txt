<doc id="232726" url="https://th.wikipedia.org/wiki?curid=232726" title="ลอรีน ฮิลล์">ลอรีน ฮิลล์ ลอรีน โนเอล ฮิลล์ () เกิดเมื่อวันที่ 25 พฤษภาคม ค.ศ. 1975 ในเซาท์ออเรนจ์ รัฐนิวเจอร์ซีย์ เป็นนักร้อง แร็ปเปอร์ นักดนตรี นักแต่งเพลง โปรดิวเซอร์และนักแสดง ชาวอเมริกัน ในช่วงแรกเธอเป็นสมาชิกวงฮิปฮอปในนาม เดอะฟูจีส์ จนในปี 1998 เธอออกผลงานอัลบั้มเดี่ยวที่ประสบความสำเร็จเป็นอย่างดีทั้งยอดขายและเสียงวิจารณ์ จากอัลบั้มชุด The Miseducation of Lauryn Hill ที่ทำให้เธอได้รับรางวัลแกรมมี่ถึง 5 สาขา หลังจากที่เธอประสบความสำเร็จกับอัลบั้มเดี่ยวเปิดตัว เธอก็ได้หายไปจากสื่อ เนื่องจากไม่ชอบในชื่อเสียงและอุตสาหกรรมดนตรี หลังจากห่างหายไป 4 ปี เธอออกอัลบั้มอันพลักด์ชุด MTV Unplugged No. 2.0 อัลบั้มแสดงสดที่เล่นคู่กับกีตาร์อคูสติก หลังจากนั้นเธอยังกลับมารวมกับวงเดอะฟูจีส์อีกในระหว่างกลางทศวรรษ 2000 ในช่วงสั้น ๆ และฮิลล์มีบุตร 5 คนร่วมกับโรฮัน มาร์ลีย์ บุตรชายคนที่ 4 ของตำนานเพลงเร้กเก้อย่าง บ็อบ มาร์เลย์</doc>
