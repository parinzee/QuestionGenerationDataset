<doc id="212399" url="https://th.wikipedia.org/wiki?curid=212399" title="ด้วยเมฆหมอกแห่งรัก">ด้วยเมฆหมอกแห่งรัก ด้วยเมฆหมอกแห่งรัก () ดัดแปลงจาก "Genji Monogatari" หรือ "ตำนานเก็นจิ" วรรณกรรมคลาสสิกของญี่ปุ่นจากยุคเฮอัน (ราว ค.ศ. 794-1192) ว่าด้วยเรื่องราวชีวิตรักของท่านฮิคารุ เกนจิ ผู้สูงส่งทั้งชาติสมบัติและรูปสมบัติ วรรณกรรมเรื่องนี้ได้รับการยกย่องว่าเป็นสุดยอดวรรณกรรมญี่ปุ่นและเป็นที่รู้จักไปทั่วโลก แม้แต่ในหนังสือ Lifetime Reading Plan ของ Clifton Fadiman ก็ยังยกให้เป็นหนึ่งในวรรณกรรมเอกของโลกที่ทุกคนควรจะได้อ่านสักครั้งหนึ่งในชีวิต "ตำนานเกนจิ"ฉบับนิยายภาพนี้ เขียนโดย ยามาโตะ วากิ ( Yamato Waki ) ผู้ซึ่งใช้เวลาเนิ่นนานหลายปีกับงานชิ้นนี้ทั้งในการศึกษาเตรียมงานและการดัดแปลงถ่ายทอดเป็นภาคการ์ตูน ตีพิมพ์ครั้งแรกในนิตยสาร Mimi ระหว่างปี ค.ศ. 1979-1993 ก่อนจะรวมพิมพ์เป็นเล่มจำนวน 13 เล่มจบ ตีพิมพ์โดยสำนักพิมพ์ โคดันฉะ ในประเทศญี่ปุ่นเป็นภาษาญี่ปุ่น โดยเริ่มตั้งแต่ปี ค.ศ. 1980 ถึง 1993 มีจำนวนทั้งหมด 13 เล่ม ได้รับการแปลเป็นภาษาอังกฤษเป็นบางเล่ม ในชื่อ The Tale of Genji โดย สจ๊วร์ต แอทคิน และ โยโกะ โทโยซะกิ ( Stuart Atkin and Yoko Toyosaki ) โดยแปลเป็นนิยายภาพ 2 ภาษา พิมพ์โดยสำนักพิมพ์โคดันฉะเช่นกัน ได้รับการแปลไทยในฉบับไม่มีลิขสิทธิ์ ในชื่อ ฟ้าใต้แสงจันทร์ โดย สำนักพิมพ์วิบูลย์กิจ และฉบับลิขสิทธิ์ แปลโดย บัณธิต ประสิษฐานุวงษ์ จัดพิมพ์โดย จัดพิมพ์โดย บริษัท เนชั่น มัลติมีเดีย กรุ๊ป จำกัด ( มหาชน ) เนื้อหาภายในเรื่องช่วง 10 เล่มแรก เป็นเรื่องราวชีวิตของเกนจิ ส่วน 3 เล่มหลังเป็นเรื่องราวหลังเกนจิเสียชีวิตไปแล้ว โดยตัวละครเด่นคือคาโอรุและองค์ชายนิโออุที่มาของชื่อ อะซะกิยุเมะมิชิ ที่มาของชื่อ อะซะกิยุเมะมิชิ. มาจากท่อนหนึ่งของกลอนอิโระฮะ- อิโระ ฮะ นิโอะเฮะโตะ ( いろはにほへと) - จิรินุรุ โวะ วะกะโยะ ( ちりぬるを) - วะกะโยะตะเระโซะ ( わかよたれそ) - ซึเนะนะระมุ ( つねならむ) - อุอวิโนะโอะคุยะมะ ( うゐのおくやま) - เคะบุโคะเอะเตะ ( けふこえて) - อะซะกิยุเมะมิชิ ( あさきゆめみし) - เวะฮิโมะเสะสุ ( ゑひもせす) และในฉากสุดท้ายของเล่ม 10 ตอนจบภาค 1 มีการกล่าวถึงกลอนอิโระฮะบทนี้ โดยแปลเป็นไทยไว้ว่า สีสันส่งกลิ่นหอมกระจายไปหลากหลาย โลกมนุษย์ล้วนอนิจจัง ตัณหาความทะยานอยากดั่งภูผายากยิ่งจะหลุดพ้น ด้วยเมฆหมอกแห่งรัก ตัวอักษร ゐ นั้นจัดอยู่ในหมวด わ (วะ) ซึ่งในรูปแบบฮิรากานะ ประกอบด้วยอักษรดังนี้ : わ (อะ) ゐ (อิ) ゑ (เอะ) を (โอะ) ส่วนในรูปแบบคาตะคานะ ประกอบด้วย : ワ (อะ) ヰ (อิ) ヱ (เอะ) ヲ (โอะ) โดยในอักษรหมวดนี้ไม่มี อักษรเสียงสระ อุ (ว. + อุ) เหมือนอย่างอักษรหมวดอื่น ตัวอักษร ゐ นั้น ในยุคอดีตกาลนานเกินพันปีมาแล้ว มักใช้อยู่ 2 แบบคือ 1. ใช้ในอักษรคันจิหลายตัว (ซึ่งปัจจุบันนั้นเปลี่ยนมาใช้ อิ แทนไปหมดแล้ว) 2. ใช้ร่วมกับอักษรตัวอื่น เพื่อให้การแทนเสียงภาษาจีนเป็นไปอย่างสมบูรณ์ เช่น ควี่ กวี้ ซวี่ สวี้ ซึ่งลักษณะเสียงของมันจะต่างจาก อิ แต่ก็ไม่ใช่ วิ เสียทีเดียว โดยทางญี่ปุ่นนั้นได้ระบุลักษณะการออกเสียงของมันว่า ใกล้เคียงกับ ウィ (อฺวิ) ส่วนในแง่ของโฟเนติคนั้นเทียบเสียงได้เท่ากับ ɰi ด้วยความที่มันพูดออกเสียงก็ยาก ฟังแยกเสียงก็ยากนี้เอง ที่ทำให้เกิดความสับสนว่ามันคือ อิ หรือ วิ กันแน่ ยิ่งในภายหลังได้เกิดปัญหาเรื่องการออกเสียงที่ทำให้สับสน ระหว่าง อิ ฮิ และ อฺวิ ในที่สุด ก็มีการประกาศในปี 1946 ให้ตัวอักษร อฺวิ นั้น ถูกแทนที่ด้วยอักษร อิ ไปเสียให้หมด ทำให้ไม่ค่อยพบว่ามีการนำมาใช้งานในปัจจุบันเรื่องย่อ10 เล่มแรก เรื่องย่อ. 10 เล่มแรก. ฮิคารุ เก็นจิ พระเอกของเรื่อง เป็นพระโอรสของจักรพรรดิคิริซึโบะกับนางฉลองพระองค์เรือนคิริที่ทรงโปรดปรานยิ่ง หมอดูชาวเกาหลีทำนายอนาคตขิงเกนจิว่าจะรุ่งโรจน์ยิ่ง ทว่า มารดาของเขา ถูกอิจฉาริษยาจากสนมกำนัลต่างๆในวัง จนกระทั่งล้มป่วยและตายในที่สุด พระจักรพรรดิผู้โศกเศร้าจ่อมจมอยู่กับเรื่องเศร้าในตำนานจีน พระสนมหยางกุ้ยเฟย แต่ในที่สุดก็พบกับพระชายาเรือนฟุจิ สนมคนใหม่ที่หน้าตาคล้ายนางฉลองพระองค์เรือนคิริ เก็นจิไร้ผู้สนับสนุนที่ทรงอำนาจในราชวัง จักรพรรดิจึงลดชั้นในเขากลายเป็นสามัญชน สกุลมินาโมโตะ พระโอรสองค์โตของจักรพรรดิกับพระชายาโคกิเด็ง ขึ้นเป็นมกุฎราชกุมาร เก็นจิเติบโตขึ้นมาเป็นหนุ่มรูปงามและเปี่ยมพรสวรรค์ในด้านต่างๆอย่างไม่เคยมีมาก่อน ได้รับการชื่นชมจากทุกคนยกเว้นพระชายาโคกิเด็งและตระกูลของนาง เรื่องราวในช่วงแรกๆนั้นบอกเล่าถึงความรักของเก็นจิกับหญิงสาวหลายคนที่มีลักษณะต่างๆกันไป เขาแต่งงานกับอาโออิ น้องสาวของโทโนะจูโจผู้เป็นเพื่อนสนิท อาโออิมีลูกชายกับเขาชื่อยูงิริ ระหว่างนั้นเก็นจิบ่มเพาะความรักกับสาวน้อยนามมุราซากิที่เขาพบที่คิตะยามะ และนำเธอมาเลี้ยงดูให้เติบโตขึ้นเป็นหญิงสาวตามอุดมคติของเขาเอง ต่อมา จักรพรรดิคิริซึโบะสิ้นพระชนม์ บุตรชายที่เกิดกับพระชายาโคกิเด็งขึ้นเป็นจักรพรรดิซุซาคุ เก็นจิไปมีความสัมพันธ์อื้อฉาวกับโอโบโรซึคิโยะ คู่หมายของจักรพรรดิซุซาคุ จนต้องอัปเปหิตัวเองไปยังหาดซึมะที่รกร้างเป็นเวลาหลายปี ระหว่างนี้เก็นจิได้พบกับบุตรีของนักบวชแห่งอาคาชิ มีความสัมพันธ์กันจนนางตั้งครรภ์ เก็นจิได้รับอภัยโทษเรียกตัวกลับเมืองหลวง จักรพรรดิซุซาคุ ทรงสละราชสมบัติ บุตรของพระชายาเรือนฟุจิ ( ลูกลับๆของเกนจิกับนาง ) ขึ้นเป็นจักรพรรดิเรเซ อำนาจของเก็นจิในราชสำนักเริ่มฟื้นฟูขึ้น ท่านหญิงแห่งอาคาชิคลอดบุตรีให้เขา 1 คน ต่อมาเก็นจิไปสักการะศาลเจ้าเทพสุมิโยชิเพื่อขอบคุณที่เทพปกป้องคุ้มครองเขาจากคลื่นพายุใหญ่ตอนที่เขาอยู่ที่หาดซึมะ หลังจากนั้น เขาก็เดินทางกลับเมืองหลวง ใช้ชีวิตคู่กับมุราซากิและภรรยาคนอื่นๆที่คฤหาสน์โรคุโจ ชีวิตของเก็นจิรุ่งเรืองถึงขีดสุด จนกระทั่งอดีตจักรพรรดิซุซาคุขอให้เขาอภิเษกกับพระธิดาซันโนะมิยะ และซันโนะมิยะคลอดบุตรที่เกิดมาอย่างผิดศีลธรรมของคาชิวางิ หลังคลอดนางก็ออกบวชเพราะสำนึกผิด ส่วนคาชิวางิเสียชีวิต ต่อมามุราซากิภรรยาสุดที่รักของเขาก็เสียชีวิตลง ทำให้เก็นจิเศร้าโศกเสียใจมาก ต่อมาเขาก็ออกบวช3 เล่มสุดท้าย 3 เล่มสุดท้าย. ภาค 2 อุจิจูโจ คาโอรุ บุตรที่เกิดความความสัมพันธ์อันผิดศีลธรรมของพระธิดาซังโนะมิยะกับคาชิวางิ ใช้วิตในฐานะบุตรของเก็นจิ เป็นหนุ่มหนุ่มรูปงามที่มีความสุขุม และฝักใฝ่ในศาสนา เขาสนิทสนมกับองคฺชายนิโออุ มักจะอยู่ด้วยกันเสมอๆ คราหนึ่งคาโอรุได้ยินข่าวองค์ชายแปด ฆราวาส ผู้ทรงศีล ที่อยู่ อุจิ เขาเกิดเลื่อมใสอยากไปร่วมศึกษาพระธรรม จึงเดินทางไปอุจิ ทั้งสองถูกอัธยาศัยกับดี คาโอรุเดินทางไปหาองค์ชายแปดบ่อยครั้ง มีอยู่วันหนึ่ง องค์ชายแปดออกไปถือศีลไม่อยู่บ้าน คาโอรุมีโอกาสได้พบกับบุตรสาว 2 คนขององค์ชายแปด เขาหลงรัก โองิมิ แต่ โองิมิต้องการให้เขาลงเอยกับ นาคาโนะคิมิผู้เป็นน้องสาวมากกว่า คาโอรุเล่าเรื่องสาวงามแห่งอุจิให้องค์ชายนิโออุฟัง ต่อมาองค์ชายนิโออุได้กับนาคาโนะคิมิ ส่วนโองิมิได้ป่วยและเสียชีวิตไป ทำให้คาโอรุเศร้าเสียใจ มักจะมาปรับทุกข์กับนาคาโนะคิมิบ่อยๆจนองค์ชายนิโออุระแวง นาคาโนะคิมิรับดูแลน้องสาวต่างมารดาที่หน้าคล้ายโองิมิ ชื่อ อุกิฟุเนะ นิโออุเห็นอุกิฟุเนะก็เกิดความสนใจ นาคาโนะคิมิยกอุกิฟุเนะให้คาโอรุ คาโอรุพานางไปอยู่ที่อุจิ แม้นางจะหน้าคล้ายโองิมิหญิงที่เขารัก แต่กิริยากับไม่ใช่ ทำให้เขารู้สึกขัดใจ ระหว่างที่คาโอรุไม่อยู่ที่อุจิ องค์ชายนิโออุลักลอบไปมีสัมพันธ์กับอุกิฟุเนะ เมื่อคาโอรุรู้จึงวางเวรยามไม่ให้องค์ชายนิโออุเข้าใกล้อุกิฟุเนะได้ อุกิฟุเนะรู้สึกทุกข์ระทมใจจนกระโดดแม่น้ำอุจิฆ่าตัวตาย คาโอรุรู้สึกสำนึกรักอุกิฟุเนะเมื่อสายไปแล้ว อุกิฟุเนะรอดชีวิตและออกบวชเป็นชีเพื่อหนีความวุ่นวายของเรื่องทางโลกตัวละครหลักตัวละครชายตัวละครหลัก. ตัวละครชาย. - ฮิคารุ เก็นจิ พระเอกของเรื่อง เกิดจากจักรพรรดิคิริซึโบะกับนางฉลองพระองค์เรือนคิริ ตามหาเงาของแม่ตน จนมีความสัมพันธ์กับสตรีมากมาย- โทโนะจูโจ บุตรชายคนโตของสะไดจินและองค์หญิงโอมิยะ ( พี่หรือน้องสาวของจักรพรรดิคิริสึโบะ ) เป็นพี่ของอาโออิ เป็นคู่แข่งของเก็นจิทั้งในแง่ของความรักและงาน เป็นบิดาของคาชิวางิ และ นกเป็ดฟ้าคุโมอิ- จักรพรรดิคิริซึโบะ พระราชบิดาของเก็นจิ- โคเรมิซึ คนสนิทและพี่น้องร่วมแม่นมเดียวกันกับเก็นจิ- สะไดจิน บิดาของโทโนะจูโจ โคไบ อาโออิ และ ทามะคาซึระ และเป็นพ่อตาของเก็นจิ- อุไดจิน บิดาของพระชายาโคกิเด็ง โอโบโรซึกิโยะ และเป็นพ่อตาของโทโนะจูโจ- จักรพรรดิสุซาคุ เป็นพี่ชายของเกนจิ เป็นพระราชบิดาของ พระธิดาใบไม้ร่วง ( นิโนมิยะ ) และ พระธิดาซันโนะมิยะ- จักรพรรดิเรเซ เสด็จพ่อคือจักรพรรดิคิริซึโบะ แต่ความจริงเป็นบุตรของเก็นจิ พระมารดาคือเรือนฟุจิ- ยูงิริ บุตรคนโตของเก็นจิกับอาโออิ เพื่อนสนิทของคาชิวางิ และยังเป็นคู่แข่งที่ดีของกันและกัน แม้จะเป็นคนที่ไม่วอกแวก แต่หลังคาชิวางิเสียชีวิต กลับไปหลงรักและสับสนไปกับพระธิดานิโนมิยะ ภรรยาม่ายชองคาชิวางิ- คาชิวางิ เป็นบุตรคนโตของโทโนะจูโจ และเป็นเพื่อนกับยูงิริมาตั้งแต่เล็ก มีทั้งวิชาความรู้และมีรสนิยม เป็นคนที่ทุกคนคาดหวังไว้ว่าจะมีอนาคตไกล แต่กลับไปลุ่มหลงพระธิดาซันโนะมิยะ จนได้ลูกด้วยกันอย่างผิดศีลธรรม จนต้องเสียชีวิตเพราะความทุขทรมานใจ- โคไบ บุตรคนรองของโทโนะจูโจ น้องชายของคาชิวางิ- องค์ชายโฮตารุ พระราชบิดาคือจักรพรรดิคิริซึโบะ เป็นน้องชายของเก็นจิ- คาโอรุ บุตรคนที่ 3 ของเก็นจิ แต่ความจริงแล้ว เป็นลูกที่ผิดศีลธรรมของพระธิดาซันโนะมิยะกับคาชิวางิ ด้วยความน่ารักและมีลักษณะผู้ดี ทำให้เป็นที่รักของทุกคน และใช้ชีวิตในฐานะเป็นลูกชายของเก็นจิไปตลอดชีวิต- อุไดโช เคราดำ เป็นบิดาของมาคิบาชิระ (มารดาคือพี่สาวต่างมารดาของมุราซากิ) ซึ่งต่อมาเป็นภรรยาขององค์ชายโฮตารุ และโคไบ เป็นสามีของทามะคาซึระ- องค์ชายนิโออุ เป็นพระโอรสองค์ที่ 3 ของจักรพรรดิองค์ปัจจุบัน ( พระโอรสของอดีตจักรพรรดิสุซาคุ ) กับองค์หญิงอาคาชิ ( บุตรีของเก็นจิกับท่านหญิงแห่งอาคาชิ ) เป็นหลานยายที่มุราซากิรักมาก เพื่อนสนิทของคาโอรุ และยังเป็นคู่แข่งของกันและกัน ต่อมาผิดใจกัน จากการแย่งชิง อุกิฟุเนะ- ฮะจิโนะมิยะ ฮะจิโนะมิยะ หรือ องค์ชายแปด เป็นพี่น้องต่างมารดากับเก็นจิ ช่วงที่เก็นจิเนรเทศตัวเองไป หาดสุมะ อุไดจินและพระราชมารดาตำหนักโคคิ วางแผนจะยกเขาเป็นมกุฎราชกุมารแทนพระโอรสองค์สุดท้อง (ต่อมาคือจักรพรรดิเรเซ) ของอดีตจักรพรรดคิริซึโบะอิน เมื่อการเมืองพลิกผัน เก็นจิกลับมาสู่เมืองหลวงและเรืองอำนาจ องค์ชายแปดจึงตกอับ ปลงชีวิตที่ไม่แน่นอน จึงได้หลบมาพำนักศึกษาธรรมะอย่างเงียบๆที่อุจิ กับพระชายาที่ท่านรักมาก เมื่อพระชายาตายจากไป องค์ชายแปดอยากจะออกบวช แต่ติดที่ต้องเลี้ยงดู ธิดาทั้ง 2 คือ โออิงิมิ คนโต และ นาคาโนะ คิมิ คนเล็กตัวละครหญิงตัวละครหญิง. - ท่านหญิงมุราซากิ หลานสาวของเรือนฟุจิ ถูกเลี้ยงตั้งแต่ยังเล็กโดยเก็นจิ จนกระทั่งกลายมาเป็นพระชายา เป็นสตรีในอุดมคติที่เพียบพร้อมทั้งความงาม ความเอื้ออารี และ เฉลี่ยวฉลาด- นางฉลองพระองค์เรือนคิริ มารดาของเก็นจิ แม้จะมีฐานันดรต่ำ แต่ก็เป็นที่รักใคร่มากของจักพรรดิคิริซึโบะ ( คิริซึโบะอิน)- พระชายาเรือนฟุจิ เป็นพระมเหสีของจักรพรรดิคิริซึโบะ เป็นพระราชมารดาของจักรพรรดิเรเซ แต่แท้จริงแล้ว จักรพรรดิเรเซเป็นบุตรของเก็นจิ ด้วยบาปที่ก่อไว้นั้น ทำให้มีชีวิตที่ขื่นขมจนวาระสุดท้าย- พระชายาโคกิเด็ง หรือพระชายาตำหนักโคคิ บุตรีของอุไดจิน และเป็นพระชายาที่มีอำนาจที่สุดในตำหนักใน ให้กำเนิดมกุฎราชกุมาร เป็นคนที่มีนิสัยเจ้าอารมณ์ เกลียดนางฉลองพระองค์เรือนคิริ และเก็นจิมาก- ท่านหญิงอาโออิ บุตรีคนเดียวของสะไดจินและองค์หญิงโอมิยะ อภิเษกกับเก็นจิหลังจากที่เก็นจิผ่านพิธีเก็มปุกุแล้ว เมื่ออายุ12ปี เป็นภรรยาเอกคนแรก หลังคลอดยูงิริ ก็เสียชีวิตกะทันหันโดยวิญญาณที่ถอกจากร่างของเจ้าจอมโรคุโจ- อุสึเซมิ ภรรยาอายุน้อยของอิโยโนะสุเกะ เก็นจิพยายามจะล่อลวงนาง แต่กลับพลาดท่า นางหนีไปได้โดยเหลือทิ้งไว้แต่เสื้อคลุมบางเบาตัวเดียว- เจ้าจอมโรคุโจ เป็นชายาม่ายของมกุฎราชกุมารองค์ก่อน ด้วยความที่มีอายุมากกว่าเก็นจิถึง 8 ปี ความหยิ่งในฐานันดรที่สูงศักดิ์ จึงเกิดความริษยาในสตรีที่มาผูกพันกับเกนจิมากจนถอดวิญญาณออกมาพเนจร ทำร้ายคนได้- ยูงาโอะ พบกับเก็นจิเมื่อเก็ยจิอายุ 16 ปี ในการพบกันช่วงสั้นๆนั้น ได้เกิดเสียชีวิตกะทันหันด้วยอานาจของวิญญาณร้าย ก่อนนั้น กำเนิดบุตรีให้โทโนะจูโจ- อาซะงาโอะ ลูกพี่ลูกน้องของเก็นจิ ในสมัยจักรพรรดิซึซาคุ ( ซึซาคุอิน ) ได้ไปเป็นไซอิน ที่ศาลเจ้าใหญ่คาโมะ มีความสัมพันธ์ฉันท์มัตรจนถึงที่สุดกับเก็นจิ- องค์หญิงมาลีเด็ดปลาย กำเนิดในตระกูลสูงคักดิแต่จึงยากจน แม้จะไม่งามแต่ก็มีจิตใจอารี- โอโบโรซึคิโยะ บุตรีของอุไดจิน ซึ่งตั้งใจจะถวายตัวกับจักรพรรดิซึซาคุ แต่มาได้กับเก็นจิเสียก่อน ต่อมาได้เป็น ไนชิโนะคามิ เป็นที่โปรดปรานของจักรพรรดิซึซาคุ- องค์หญิงแดนบุปผาโรย น้องสาวของพระสนมตำหนักเรเค ของจักรพรรดิคิริซึโบะ เป็นสตรีที่เป็นที่พักใจของเก็นจิ- ท่านหญิงอาคาชิ ได้กับเก็นจิ สมัยที่ไปลำบากที่เมืองอาคาชิ จนมีท่านหญิงน้อยแห่งอาคาชิด้วยกัน- พระมเหสีอากิโคโนมุ บุตรีของมกุฎราชกุมารองค์ก่อนกับเจ้าจอมโรคุโจ หลังสิ้นพระมารดาได้เข้าถวายตัวกับจักรพรรดิเรเซ ในฐานะบุตรบบุญธรรมของเก็นจิ- ทามะคาซึระ บุตรีของยูงาโอะ กับ โทโนะจูโจ หลังจากที่ได้เผชิญชะตากรรมมากมายจนได้มาพบกับเก็นจิ เก็นจิจึงได้รับเลี้ยงไว้เป็นบุตรสาว แม้เก็นจิจะมีใจรัก แต่ในที่สุดก้ได้กับอุไดโชเคราดำ- นกเป็ดฟ้าคุโมอิ บุตรีของโทโนะจูโจ ได้สมรสกับยูงิริที่เป็นรักแรกเมื่อครั้งยังเล็ก- ท่านหญิงน้อยอาคาชิ เป็นบุตรีของเก็บจิกับท่านหญิงอาคาชิ และได้รับการเลี้ยงดูพระชายามุราซากิ- พระธิดาซันโนะมิยะ เป็นเจ้าฟ้าพระธิดาองค์ที่สาม ในบรรดา 4 องค์ของ ซึซาคุอิน แต่ด้วยเป็นพระองค์เดียวที่มีพระมารดาเป็นเชื้อพระวงค์จึงเป็นคนโปรดปรานของเสด็จพ่อ หลังจากที่ได้มาเป็นพะชายาเอกของเก็นจิแล้ว ด้วยความที่ไม่เคยคิดอะไรลึกซึ้ง จึงพ่ายแพ้ต่อความรักที่ร้องแรงของคาชิวางิ จนมีลูกด้วยกัน ด้วยสำนึกในบาป หลังคลอดจึงออกบวชเป็นชี- โคะจิจู พี่เลี้ยงของพระธิดาซันโนะมิยะ- พระธิดานิโนะมิยะ พระธิดาใบไม้ร่วง พระธิดาองค์ที่ 2 ขององค์ซึซาคุอิน ได้เป็นพะชายาของคาชิวางิ แต่ไม่ได้รับความรักจึงใช้ชีวิตอย่างหงอยเหงา หลังจากที่คาชิวางิตายลง ยูงิริก็เข้ามาสร้างสัมพันธ์ด้วย แต่ก็ปฏิเสธมาตลอด ในที่สุดก็ต้องมาอยู่ในความคุ้มครองของยูงิริ- โออิงิมิ บุตรสาวคนโตของฮะจิโนะมิยะ มีฝีมือในการเล่นบิวะ เป็นสตรีที่คาโอรุหลงรัก และนางก็เสียชีวิตลง- นาคาโนะคิมิ บุตรสาวคนรองของฮะจิโนะมิยะ มีฝีมือในการเล่นโกะโตะ ต่อมา เป็นภรรยาของนิโออุโนะมิยะ- เบน โนะ คิมิ เป็นลูกพี่ลูกน้องของโคะจิจู ซึ่งเป็นพี่เลี้ยงของ พระธิดาอนนะซังโนะมิยะ ( มารดาของ คาโอรุ) ในอดีต เบนโนะคิมิ เป็นบ่าวในบ้านของ คะชิวะงิ ( บิดาที่แท้จริงของคาโอรุ ) ก่อนคะชิวะงิตาย เขาเคยบอกความลับเรื่องชาติกำเนิดพร้อมฝากสาส์นที่เคยส่งตอบโต้กับพระธิดาอนนะซังโนะมิยะ ไว้กับ เบน โนะ คิมิ และสั่งเสียให้นางบอกความจริงและมอบสาส์นให้กับบุตรชายของเขา ( คาโอรุ ) ภายหลัง เบน โนะ คิมิ มาเป็นบ่าวรับใช้ ฮะจิโนะมิยะ- อุกิฟุเนะ เป็นน้องสาวต่างมารดาของ โออิงิมิ และ นาคาโนะคิมิ นางมีหน้าตาคล้ายโออิคิมิ มาก มารดานางแต่งงานใหม่กับขุนนางท้องถิ่น ต่อมาเมื่อนาคาโนะคิมิเป็นภรรยาของนิโออุ โนะ มิยะ แล้ว มารดาของอุกิฟุเนะฝากฝังนางไว้กับนาคาโนะคิมิ นาคาโนะคิมิเป็นแม่สื่อให้นางกับคาโอรุ ต่อมาองค์ชายนิโออุ พบเห็นนางและตามตื้อเกี้ยวพาราศี คาโอรุจึงพาตัวนางไปอยู่ด้วยที่อุจิ ทว่าองค์ชายนิโออุ กลับตามนางไปทีอุจิ และ ลักลอบมีความสัมพันธ์กับนาง ทั้งคาอรุและองค์ชายนิโออุล้วนแก่งแย่งในตัวนาง จนนางเสียใจกระโดดแม่น้ำอุจิหมายฆ่าตัวตาย แต่กลับรอดชีวิต นอนเกยฝั่งใต้ต้นไม้ริมน้ำ สุดท้ายได้รับการช่วยชีวิตจากสาธุคุณโยคาวะ และสุดท้าย นางออกบวชเป็นชีด้วยเมฆหมอกแห่งรักกับคณะละครหญิงล้วนทากะระซึกะ ด้วยเมฆหมอกแห่งรักกับคณะละครหญิงล้วนทากะระซึกะ. ได้รับการดัดแปลงเป็นละครเพลง โดยคณะละครหญิงล้วนชื่อ ทากะระซึกะในประเทศญี่ปุ่น- Lived in A Dream: The Tale of Genji / The Beauties! ( あさきゆめみし -源氏物語- / ザ・ビューティーズ！) Year: 2000 (Flower,+2000)- The Tale of Genji - Lived in a Dream II - ( 源氏物語　あさきゆめみしII ) Year: 2007 ด้วยเมฆหมอกแห่งรักถูกยกเลิกการดัดแปลงเป็นภาพยนตร์การ์ตูน ด้วยเมฆหมอกแห่งรักถูกยกเลิกการดัดแปลงเป็นภาพยนตร์การ์ตูน. ซีรีส์ Asakiyumemishi (ชื่อไทย “ด้วยเมฆหมอกแห่งรัก” โดย Nation Edutaiment) การ์ตูนผู้หญิงอิงวรรณคดีเก่าแก่ “ตำนานเก็นจิ” มีการประกาศยกเลิกแผนการทำอะนิเมะเดิมที่จะเริ่มฉายในเดือนมกราคมปี 2009 ในไทม์สล็อต Noitamina ของ Fuji TV โดยประกาศอย่างเป็นทางการในเว็บไซต์หลักของอะนิเมะดังกล่าว ซึ่งจะถูกแทนด้วยผลงานอะนิเมะออริจินัลในชื่อเรื่องว่า Genji Monogatari Sennenki: Genji (“เกนจิตำนานพันปี Genji”) แทนในฐานะอะนิเมะครบรอบสหัสวรรษของวรรณคดีต้นฉบับ อะนิเมะ Genji Monogatari Sennenki: Genji นั้นจะใช้ทีมงานเดียวกันกับที่ถูกวางแผนให้มาดูแลอะนิเมะ Asakiyumemishi แทบทุกประการ โดยอะนิเมะจะกำกับโดยผู้กำกับ Desaki Osamu (Ultraviolet Code:044, The Rose of Versaille, CLANNAD Movie) เขียนบทโดย Konparu Tomoko (Nodame Cantabile, Chi’s Sweet Home) ออกแบบตัวละครโดย Sugino Akio (Ultraviolet Code:044, Ashita no Joe) และดูแลด้านเพลงโดย Suzuki Seiji (CLANNAD Movie, Lupin III) ทำโดย TMS Entertainment (The Rose of Versaille, Lupin III, Detective Conan) และ Tezuka Productions (Black Jack, Ultraviolet Code:044)</doc>
