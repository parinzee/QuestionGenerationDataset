<doc id="516556" url="https://th.wikipedia.org/wiki?curid=516556" title="ชุมชนนิมนต์ยิ้ม">ชุมชนนิมนต์ยิ้ม ชุมชนนิมนต์ยิ้ม เป็นการ์ตูนทีวีแอนิเมชัน 3 มิติ ที่ถ่ายทอดความรู้เกี่ยวกับธรรมะเพื่อนำไปใช้ในชีวิตประจำวัน ซึ่งผลิตโดยบริษัท โฮมรัน เอ็นเทอร์เทนเมนท์ จำกัด ออกอากาศโดยสถานีวิทยุโทรทัศน์ไทยทีวีสีช่อง 3 ครั้งแรกในวันที่ 23 เมษายน พ.ศ. 2553การผลิต การผลิต. ชุมชนนิมนต์ยิ้มผลิตโดยบริษัท โฮมรัน เอ็นเทอร์เทนเมนท์ จำกัด เพื่อนำหลักธรรมะมาสอดแทรกในการ์ตูนเพื่อให้เด็ก และบุคคลทั่วไปเข้าใจง่ายและนำไปใช้ในชีวิตประจำวัน ซึ่งได้รับการสนับสนุนจาก สำนักงานกองทุนสนับสนุนการสร้างเสริมสุขภาพ โดยตัวละครเอก 3 ตัวละคร คือ หลวงพี่พอเพียง เณรธีร์ และเณรปัน ได้แรกบัลดาลใจจากพระสงฆ์ 3 รูป ได้แก่- หลวงพี่พอเพียง ได้แรกบัลดาลใจจาก พระราชธรรมนิเทศ - เณรธีร์ ได้แรกบัลดาลใจจาก พระมหาวุฒิชัย วชิรเมธี - เณรปัน ได้แรกบัลดาลใจจาก พระมหาสมปอง ตาลปุตฺโต โดยได้รับการเปิดเผยจาก คุณโสภิตา ธรรมสังคีติ กรรมการผู้จัดการ บริษัท โฮมรัน เอ็นเทอร์เทนเมนท์ จำกัดว่า "เป็นที่ทราบกันดีว่า ทั้งพระพยอม ท่าน ว. วชิรเมธี และพระมหาสมปอง ท่านมีวิธีการเผยแพร่ธรรมะ ในสไตล์ที่โดดเด่นไม่เหมือนกัน แต่ล้วนแล้วแต่มีวิธีเปรียบเปรย ให้ผู้ฟังเข้าใจง่าย ตรงนี้เอง ที่เป็นแรงบันดาลใจให้โฮมรันฯ อยากทำการ์ตูนที่พัฒนาคาแรคเตอร์มาจากพระทั้ง 3 รูป จึงได้ทำเรื่องเสนอโครงการไป ซึ่งเป็นที่น่ายินดี ว่าพระท่านเห็นดีด้วย และให้กำลังใจ ว่าด้วยรูปแบบการ์ตูนที่มีความน่ารัก และสนุกสนานนี้ จะทำให้คนไทยทุกเพศทุกวัย โดยเฉพาะอย่างยิ่งเด็กและเยาวชนได้เข้าใจธรรมะมากขึ้น นอกจากนี้ โครงการยังได้รับการสนับสนุนเป็นอย่างดีจาก สำนักงานกองทุนสนับสนุนการสร้างเสริมสุขภาพ (สสส.) ที่ส่งนักจิตวิทยามาช่วยให้ความเห็นด้านบทภาพยนตร์ ให้มีลักษณะ เด็กดูได้ ผู้ใหญ่ดูดี ทีมงานเราได้ทุ่มเททำงานมากว่า 2 ปี ต้องขอบพระคุณทางช่อง 3 ด้วย ที่ให้โอกาสเราค่ะ"เค้าโครงเรื่อง เค้าโครงเรื่อง. หลวงพี่พอเพียงกับมะอึกได้หลุดมิติจากสมัยอยุธยามายังยุคปัจจุบันที่ชุมชนคลองพุทธ ต่อมาได้พบกับเณรธีร์ และเณรปัน เณรจากวัดคลองพุทธ หลังจากนั้นหลวงพี่พอเพียงกับมะอึกได้อาศัยอยู่ในวัดคลองพุทธ และยังได้รู้จักคนในหมู่บ้านกลุ่มหนึ่ง ได้แก่ ป้าจี๊ด, เจ๊ไฝ, พี่เบิร์ด, แจ๊ค, โอ, โกเฮง, หมวยใหญ่, หมวยเล็ก, ชายหมิง และหญิงมุก โดยแต่ละคนจะมีปัญหาแตกต่างกัน แต่ทุกคนก็ผ่านปัญหาไปได้ด้วยธรรมะจากการเทศน์ของหลวงพี่พอเพียงภาคที่ฉายตัวละคร</doc>
