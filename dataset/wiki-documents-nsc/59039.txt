<doc id="59039" url="https://th.wikipedia.org/wiki?curid=59039" title="หงสาจอมราชันย์">หงสาจอมราชันย์ หงสาจอมราชันย์ เป็นการ์ตูนจีนที่สร้างสรรค์โดยเฉินเหมา นักเขียนชาวฮ่องกง เรื่องราวหยิบยกเอาเหตุการณ์ใน สามก๊ก จากทั้งวรรณกรรมและพงศาวดารมาเป็นโครงเรื่อง โดยมีตัวละครเอกคือสุมาอี้ และ จูล่ง โครงเรื่องหลักอ้างอิงเนื้อเรื่องจากประวัติศาสตร์วรรณคดีสามก๊ก ฉบับหลอ กว้านจง ซึ่งตัวละครและเหตุการณ์ต่างๆปรากฏขึ้นตามวรรณกรรมไม่ผิดเพี้ยน หากแต่มีการตีความเหตุการณ์ต่างๆ ในรูปแบบอื่น และแต่งเติมเรื่องราวรายละเอียดเข้าไปใหม่ คล้ายกับเป็นเบื้องลึกเบื้องหลังของวรรณกรรม หรือช่องว่างที่ขาดหายไปจากประวัติศาสตร์ ที่มีความซับซ้อนกว่าการบันทึกดั้งเดิม ตัวอย่างเช่น การนำ สุมาอี้ หรือ ลกซุน ที่โดดเด่นในช่วงท้ายยุคสามก๊ก แต่กลับไม่ค่อยมีบันทึกประวัติในวัยเยาว์ มาใส่บทบาทในเหตุการณ์ต่างๆ การให้บทของ เตียวเสี้ยน เป็นมือสังหารอาชีพที่เชี่ยวชาญการใช้ธนูและการล่อลวงด้วยความงาม หรือการตีความขุนพลที่โด่งดังในความบ้าบิ่น เช่น ลิโป้ และ เตียวหุย ว่าแท้จริงมีปัญญาหลักแหลม การเพิ่มบทบาทของ จูล่ง และ ม้าเฉียว ที่ไร้บทบาทในบันทึกประวัติศาสตร์บ่อยครั้ง ว่าแท้จริงเป็นผู้ที่ไปกระทำการต่างๆเบื้องหลัง เช่นเป็นมือสังหารหรือสายลับ ปัจจุบันนอกจากฮ่องกงกับไต้หวันแล้ว หงสาจอมราชันย์ ยังถูกซื้อลิขสิทธิ์ไปตีพิมพ์ในหลาย ๆ ประเทศ เช่น ญี่ปุ่น เกาหลี เวียดนาม สิงคโปร์ และ ไทยเนื้อเรื่อง เนื้อเรื่อง. หงสาจอมราชันย์ เป็นเรื่องที่ดัดแปลงมาจากวรรณกรรมสามก๊กของ หลอ กว้านจง เนื่องจากบันทึกสามก๊กหลายส่วนมีความคลุมเครือ จึงเป็นช่องให้มีการเสริมแต่งเรื่องราวได้จากการอ้างอิงประวัติศาสตร์ เช่น การที่สกุลพ่อค้าที่ทรงอิทธิพล จะชุบเลี้ยงกองทหารและมือสังหาร ในเรื่องจึงให้สกุลสุมามีกลุ่มมือสังหารชื่อซากทัพ ซึ่งรับคนพิการให้มาฝึกเป็นสมาชิก และคอยกระทำการเบื้องหลังประวัติศาสตร์ เช่นการลอบสังหารบุคคลสำคัญ นอกจากนั้นยังมีการสร้างเรื่องราวว่ากุนซือผู้โด่งดังในยุคนั้น ล้วนแต่เป็นศิษย์ของสุมาเต็กโชผู้เปิดสำนักคันฉ่องวารี โดยมีผู้ที่ความสามารถสูงสุด 8 คน มีชื่อเสียงโด่งดังว่า 8 พิสดาร ได้แก่ อ้วนปึง (ตัวละครที่สร้างขึ้นใหม่ให้เป็นกุนซือของอ้วนเสี้ยว) ซุนฮก กาเซี่ยง กุยแก จิวยี่ บังทอง ขงเบ้ง และสมาชิกคนที่แปดที่ยังไม่เผยตัว ซึ่งกุนซือเหล่านี้ต่างก็แยกย้ายไปรับใช้นายของตน หรือให้คำแนะนำและการสนับสนุนแผนการในเหตุการณ์ต่างๆ เรื่องราวเริ่มขึ้นในช่วงการเข้ายึดเมืองหลวงของตั๋งโต๊ะ โดยเปิดประเด็นไปที่กุนซือของตั๋งโต๊ะชื่อฮือหลิน เดินทางมาสกุลสุมาพ่อค้าที่ทรงอิทธิพลในเมืองโห้ลาย เพื่อเจรจา(ข่มขู่)ให้สนับสนุนตั๋งโต๊ะ สุมาอี้คุณชายรองของสกุลสุมาตระกูลเศรษฐีพอค้า จึงแอบทำการว่าจ้างกลุ่มนักฆ่าซากทัพ ให้ดำเนินภารกิจลอบสังหารฮือหลิน และเป็นจุดเริ่มเรื่องที่สร้างบุญคุณความแค้นต่อตั๋งโต๊ะและลิโป้ ที่สร้างเรื่องราวซับซ้อนต่อมา เช่น สุมาล่งพี่ชายของสุมาอี้รับราชการในเมืองหลวง จึงถูกตั๋งโต๊ะคุมขัง ขบวนการซากทัพส่งสมาชิกชื่อเสี่ยวม่านปลอมตัวเป็นเตียวเสี้ยนเข้ามาเป็นสายลับ และเหลี่ยวหยวนหว่อผู้นำแห่งซากทัพปลอมตัวในชื่อเตียวหุน(เตียวหยุน) เพื่อช่วยสุมาล่ง และได้พบกับเล่าปี่ หลังจากนั้นซากทัพก็ส่งเตียวเสี้ยนปลอมตัวมาเป็นบุตรีบุญธรรมของอ้องอุ้นและร่วมมือกับลิโป้ในการสังหารตั๋งโต๊ะ เนื้อเรื่องเริ่มจากความสัมพันธ์ฉันท์มิตรที่สนิทสนมของสุมาอี้และเหลี่ยวหยวนหว่อ จนกระทั่งเกิดความไม่ลงรอย เหตุการณ์แตกหัก จนถึงช่วงเวลาที่สุมาอี้ได้ไปรับใช้โจโฉ ขณะที่เหลี่ยวหยวนหว่อทิ้งชื่อตัวเองเพื่อไปรับใช้เล่าปี่ แต่มีการดำเนินเรื่องไปหลากหลายทิศทางในที่ต่างๆ แบ่งเป็นช่วงคร่าวๆ ดังนี้- ช่วงเวลาเรืองอำนาจของตั๋งโต๊ะ - การก้าวขึ้นสู่อำนาจของโจโฉ - เล่าปี่เข้าช่วยซีจิ๋วจากการรุกรานของโจโฉ - ซุนเซ็กขึ้นมีอิทธิพลเหนือกังตั๋ง - ศึกระหว่างลิโป้และโจโฉที่ซีจิ๋ว - จุดจบของซุนเซ็กและอิเกียด - ศึกแห่งกัวต๋อระหว่างโจโฉกับอ้วนเสี้ยว (ฉบับล่าสุด)ตัวละครตระกูลสุมาและซากทัพตัวละคร. ตระกูลสุมาและซากทัพ. - สุมาอี้ - เหลียวหยวนหว่อ - เสี่ยวม่าน - เตียวลุย - ก้วยงัง - ซันอู๋หลิน - สุมาล่ง - มิฟูเน่ฝ่ายลิโป้ฝ่ายลิโป้. - ลิโป้ - ตันก๋ง - เตียวเลี้ยว - เสี่ยวม่าน - กอสุ้น - เฉินอี้ลู่ - จั่นปา - โจเสงฝ่ายเล่าปี่ฝ่ายเล่าปี่. - เล่าปี่ - กวนอู - เตียวหุย - เหลียวหยวนหว่อ แยกตัวออกมาจากซากทัพ - บิต๊ก - เจียนโอว - เลียวหัวฝ่ายโจโฉฝ่ายโจโฉ. - โจโฉ - แฮหัวตุ้น - แฮหัวเอี๋ยน - กุยแก - ซุนฮก - ซุนฮิว - โจหยิน - โจหอง - เทียหยก - อิกิ๋ม - งักจิ้น - ลิเตียน - เคาทู - เตียวเลี้ยว มาอยู่หลังจากลิโป้ตาย - โจซุ่ง หัวหน้าหน่วยอาชาเสือดาว - ฮั่นเฮา - เคาเต็ง พี่ชายของเคาทูฝ่ายสำนักคันฉ่องวารีฝ่ายสำนักคันฉ่องวารี. - คันฉ่องวารี - อ้วนปึง - ซุนฮก - กาเซี่ยง - กุยแก - จิวยี่ - บังทอง - ขงเบ้งฝ่ายอ้วนเสี้ยวฝ่ายอ้วนเสี้ยว. - อ้วนเสี้ยว - อ้วนปึง - งันเหลียง - บุนทิว - เตียวคับ - กอหลำ - เขาฮิวฝ่ายซุนเซ็กฝ่ายซุนเซ็ก. - ซุนเซ็ก - ซุนกวน - จิวยี่ - เล่งโฉ - เล่งทอง - ซุนสก - จิวท่าย - อุยกาย - ฮันต๋ง - ไทสูจู้ - ลกซุน - ลิบองอื่นๆอื่นๆ. - เล่าเปี๋ยน - เล่าเหียบ - ตั๋งโต๊ะ - กองซุนจ้าน - อ้องอุ้น </doc>
