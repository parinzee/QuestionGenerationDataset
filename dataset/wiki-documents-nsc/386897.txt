<doc id="386897" url="https://th.wikipedia.org/wiki?curid=386897" title="พรศักดิ์ เจริญประเสริฐ">พรศักดิ์ เจริญประเสริฐ นายพรศักดิ์ เจริญประเสริฐ อดีตรัฐมนตรีช่วยว่าการกระทรวงเกษตรและสหกรณ์ ในรัฐบาลของนางสาวยิ่งลักษณ์ ชินวัตร และอดีตสมาชิกสภาผู้แทนราษฎร พรรคเพื่อไทยประวัติ ประวัติ. พรศักดิ์ เจริญประเสริฐ หรือฉายา"เสี่ยลาว" เกิดเมื่อวันที่ 2 กุมภาพันธ์ พ.ศ. 2495 ที่อำเภออุทุมพรพิสัย จังหวัดศรีสะเกษ เป็นบุตรของนายคิม แซ่จึง กับนางสู่ขิม แซ่อึ้ง สำเร็จการศึกษาสาขาวิชาเทคโนโลยีการเกษตร จากมหาวิทยาลัยราชภัฏสุรินทร์ และระดับปริญญาโท สาขารัฐศาสตร์ จากมหาวิทยาลัยรามคำแหง ด้านชีวิตครอบครัวสมรสกับนางลดาวัลย์ เจริญประเสริฐ (สกุลเดิม แซ่ชิ) มีบุตร 3 คน คือ นายสิทธิพงษ์ เจริญประเสริฐ นางสาวสุดารัตน์ เจริญประเสริฐ และนายวุฒิชัย เจริญประเสริฐการทำงาน การทำงาน. พรศักดิ์ เจริญประเสริฐ ประกอบธุรกิจโรงสีข้าวในจังหวัดศรีสะเกษ ต่อมาได้เข้ามาทำงานการเมืองท้องถิ่น โดยเป็นสมาชิกสภาองค์การบริหารส่วนจังหวัดศรีสะเกษ (ส.อบจ.) ในปี พ.ศ. 2538 ต่อมาในการเลือกตั้งปี พ.ศ. 2539 ได้รับเลือกตั้งเป็นสมาชิกสภาผู้แทนราษฎร จังหวัดศรีสะเกษ สังกัดพรรคชาติพัฒนา ต่อจากนั้นได้ย้ายมาสังกัดพรรคไทยรักไทย พรรคพลังประชาชน และในการเลือกตั้ง พ.ศ. 2554 ได้รับเลือกตั้งเป็นสมาชิกสภาผู้แทนราษฎร แบบบัญชีรายชื่อ สังกัดพรรคเพื่อไทย ในการจัดตั้งรัฐบาลนำโดยนางสาวยิ่งลักษณ์ ชินวัตร และพรรคเพื่อไทย นายพรศักดิ์ เจริญประเสริฐ ได้รับแต่งตั้งเป็นรัฐมนตรีช่วยว่าการกระทรวงเกษตรและสหกรณ์ และถูกปรับออกจากตำแหน่งในเดือนมกราคม พ.ศ. 2555 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 36เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
