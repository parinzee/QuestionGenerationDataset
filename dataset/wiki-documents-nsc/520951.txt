<doc id="520951" url="https://th.wikipedia.org/wiki?curid=520951" title="ภานุวัฒน์ จันทา">ภานุวัฒน์ จันทา ภานุวัฒน์ จันทา เกิดวันที่ 14 กุมภาพันธ์ พ.ศ. 2522 เป็นนักกีฬากองหลังฟุตซอลชาวไทย และเคยทำหน้าที่เป็นกัปตันฟุตซอลทีมชาติไทย เขาเป็นนักกีฬาผู้มีชื่อเสียงเป็นที่รู้จักของผู้ชมฟุตซอลมาอย่างยาวนาน เดิมเขาอยู่ทีมสโมสรฟุตซอล ธอส. อาร์แบค ก่อนจะย้ายเข้าร่วมสโมสรฟุตซอลแคท เทเลคอม ในเวลาต่อมา ภานุวัฒน์เข้าแข่งขันให้แก่ทีมชาติไทยในฟุตซอลชิงแชมป์โลก 2000, 2004 และ 2008 รอบสุดท้าย ซึ่งจัดเป็นนักกีฬาฟุตซอลทีมชาติไทยที่เข้าแข่งขันฟุตซอลชิงแชมป์โลกมากที่สุดด้วยสถิติ 9 แมตช์ ร่วมกับณรงค์ศักดิ์ คงแก้ว รวมถึงใน พ.ศ. 2554 เขาเข้าแข่งขันกีฬาฟุตซอลในซีเกมส์ 2011 ที่ประเทศอินโดนีเซีย ซึ่งทีมชาติไทยสามารถครองแชมป์การแข่งขันครั้งดังกล่าว วันที่ 18 กุมภาพันธ์ พ.ศ. 2556 ภานุวัฒน์เข้าแข่งขันให้แก่สโมสรฟุตซอลแคท เทเลคอม ในรายการยูเมะพลัสเอฟเอคัพ 2013 โดยได้พบกับสโมสรฟุตซอลราชนาวี ที่ห้างสรรพสินค้าแฟชั่นไอส์แลนด์</doc>
