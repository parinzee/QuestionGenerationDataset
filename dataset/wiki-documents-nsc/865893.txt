<doc id="865893" url="https://th.wikipedia.org/wiki?curid=865893" title="พระเจ้าราชวรวงศ์เธอ พระองค์เจ้าสอางองค์">พระเจ้าราชวรวงศ์เธอ พระองค์เจ้าสอางองค์ พระเจ้าราชวรวงศ์เธอ พระองค์เจ้าสอางองค์ (27 ธันวาคม พ.ศ. 2403 — 22 มกราคม พ.ศ. 2465) พระราชธิดาพระองค์ที่ 58 ในพระบาทสมเด็จพระปิ่นเกล้าเจ้าอยู่หัวประสูติแต่เจ้าจอมมารดาวันดีพระประวัติ พระประวัติ. พระเจ้าราชวรวงศ์เธอ พระองค์เจ้าสอางองค์ ประสูติเมื่อวันพฤหัสบดีที่ 27 ธันวาคม พ.ศ. 2403 เป็นพระราชธิดาในพระบาทสมเด็จพระปิ่นเกล้าเจ้าอยู่หัวประสูติแต่เจ้าจอมมารดาวันดี มีพระเชษฐภคินีร่วมเจ้าจอมมารดา 1 พระองค์คือ พระเจ้าราชวรวงศ์เธอ พระองค์เจ้าพิมพับสรสร้อย พระองค์เจ้าสอางองค์ประชวรพระโรคพระปับผาสะพิการ แพทย์ได้ถวายพระโอสถเป็นลำดับมา พระอาการก็ยังไม่ดีขึ้น จนกระทั่งสิ้นพระชนม์เมื่อวันจันทร์ที่ 22 มกราคม พ.ศ. 2465 เวลา 18 นาฬิกา 30 นาที พระชันษา 63 ปีพระบาทสมเด็จพระมงกุฎเกล้าเจ้าอยู่หัวโปรดเกล้าฯ ให้พระเจ้าบรมวงศ์เธอ พระองค์เจ้าเกษมสันต์โสภาคย์ กรมหลวงพรหมวรานุรักษ์ เสด็จเป็นประธานสรงน้ำพระศพ แล้วเชิญพระศพออกทางประตูวิจิตรบรรจง ไปบำเพ็ญพระกุศล ณ พระราชวังบวรสถานมงคล ทรงพระกรุณาพระราชทานโกศราชวงศ์ พระราชทานเพลิงพระศพ ณ พระเมรุวัดเทพศิรินทราวาส วันที่ 18 พฤษภาคม พ.ศ. 2469</doc>
