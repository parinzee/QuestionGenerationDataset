<doc id="181483" url="https://th.wikipedia.org/wiki?curid=181483" title="เวทีไท">เวทีไท เวทีไท เป็นรายการถ่ายทอดสดคอนเสิร์ตประเภท เพลงลูกทุ่ง ซึ่งผลิตโดย บริษัท เอเชีย เทเลวิชั่น แอนด์ มีเดีย จำกัด (ก่อนหน้านั้น ผลิตโดย บริษัท มีเดีย ออฟ มีเดียส์ จำกัด (มหาชน) ตั้งแต่ปี พ.ศ. 2540 จนถึงปี พ.ศ. 2547) ปัจจุบันออกอากาศทาง ททบ. 5 ทุกเย็นวันเสาร์ เวลา 18.00-19.00 น. โดยเริ่มมาตั้งแต่เดือนสิงหาคม 2540 โดยออกอากาศทุกเย็นวันเสาร์ รูปแบบของรายการนี้ยังยึดหลักเป็นการแสดงคอนเสิร์ตของศิลปินเพลงลูกทุ่งที่เพิ่งมีผลงานเพลงออกสู่ท้องตลาด และในบางครั้งจะเชิญศิลปินเพลงรุ่นเก่ามาร่วมรายการ หรือในบางโอกาสจะจัดคอนเสิร์ตเป็นกรณีพิเศษ มีการสัญจรไปแสดงตามสถานที่ต่างๆ ทั่วประเทศ เพื่อให้ผู้ชมได้ใกล้ชิดกับรายการเวทีไทมากยิ่งขึ้น ด้วยเวทีที่ถูกตกแต่งอย่างวิจิตรอลังการ ซึ่งยังคงเป็นเอกลักษณ์ของรายการมาจนถึงปัจจุบัน เวทีประจำรายการเวทีไท เริ่มแรกใช้ลานอเนกประสงค์ ตลาดไท รังสิต ต่อมาเมื่อปี 2541 ได้ย้ายไปที่ลานบันเทิง เดอะมอลล์ บางแค พอถึงปี 2551 ได้ย้ายไปที่ลานอเนกประสงค์พระประแดงพลาซ่า ต่อมาได้ย้ายเวทีมาอยู่ที่ลานอเนกประสงค์ พระประแดงอาเขต จนกระทั่งออกอากาศเทปสุดท้าย ทว่า หลังจากได้ยุติการออกอากาศรายการเวทีไทลง ในกลางปี พ.ศ. 2555 ได้มีการเปิดช่องรายการเวทีไทขึ้น ทางจานดาวเทียมพีเอสไอ , จีเอ้มเอ็ม แซท และเคเบิลท้องถิ่น โดยเป็นการผลิตรายการต่างๆ เพื่อคนรักษ์ลูกทุ่ง และยังมีการนำคอนเสิร์ตเวทีไท มาออกอากาศซ้ำ (ปัจจุบันนี้ สถานีเวทีไท ได้ออกอากาศเต็มรูปแบบแล้ว ในเดือนมิถุนายน 2556) อนึ่ง "เวทีไท" เคยจัดทำรายการวิทยุที่คลื่นเอฟเอ็ม 90.0 เมกะเฮิร์ตซ์ อีกหนึ่งช่องทาง โดยเริ่มมาตั้งแต่ปี พ.ศ. 2542 ถึง พ.ศ. 2546 และยังได้จัดตั้งมูลนิธิเวทีไท เพื่อส่งเสริมและช่วยเหลือคนในวงการเพลงคลาสสิกและลูกทุ่งขึ้นมาอีกด้วยพิธีกรพิธีกร. - โน้ต เชิญยิ้ม (2540-2541) - เด่น ดอกประดู่ (2543-2548) - เด๋อ ดอกสะเดา (2543-2548) - สาวิตรี สามิภักดิ์ (2545-2548) - สวิช เพชรวิเศษศิริ (2549-2553) - จิ้ม ชวนชื่น (2549-2553) - อิศริยา สายสนั่น (2549-2550, 2553-2554) - อัษฎาวุธ เหลืองสุนทร (2553-2554)</doc>
