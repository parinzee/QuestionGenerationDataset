<doc id="665528" url="https://th.wikipedia.org/wiki?curid=665528" title="กวางรูซาชวา">กวางรูซาชวา กวางรูซาชวา หรือเรียกสั้น ๆ ว่า กวางรูซา (; ) เป็นกวางชนิดหนึ่ง มีถิ่นกำเนิดที่เกาะชวาของอินโดนีเซีย ลักษณะโดยทั่วไป คือเป็นกวางขนาดกลาง ลำตัวมีสีน้ำตาลเหลือง-น้ำตาลเทา บริเวณใต้คอและใต้ท้องมีสีน้ำตาลอ่อน เพศเมียจะมีสีอ่อนกว่าเพศผู้ น้ำหนักเมื่อโตเต็มที่ของตัวผู้ประมาณ 120-160 กิโลกรัม ตัวเมีย 65-90 กิโลกรัม ความยาวรอบตัว 1.3-2.5 เมตร ความยาวหาง 10-30 เซนติเมตร เมื่อโตเต็มที่ทั้งตัวผู้และตัวเมียจะมีความสูงเท่ากับ 110 เซนติเมตรและ 90 เซนติเมตรตามลำดับ การจำแนกแบ่งออกได้เป็น 6 ชนิดย่อย ดังนี้- Rusa timorensis timorensis (Blainville, 1822) – กวางติมอร์ พบที่บริเวณแถบเกาะติมอร์ - Rusa timorensis moluccensis (Quoy & Gaimard, 1830) – กวางโมลุกกะ พบที่หมู่เกาะโมลุกกะ - Rusa timorensis russa (Müller & Schlegel, 1840) – กวางชวา พบที่เกาะชวา - Rusa timorensis macassaricus (Heude, 1896) – กวางเซเลบีส พบที่เกาะเซเลบีส - Rusa timorensis floresiensis (Heude, 1896) พบที่เกาะลมโบะก์และบริเวณใกล้เคียง - Rusa timorensis djonga (Bemmel, 1949) พบที่เกาะมูนาและเกาะบูตุง อุปนิสัยของกวางรูซาชวา มักอยู่เป็นฝูงใหญ่ในบริเวณป่าโปร่ง ทุ่งหญ้า ตามพุ่มไม้เมื่อต้องการพักผ่อนจะหลบไปซ่อนตัวในป่าทึบ ไม่ชอบพื้นที่ที่มีน้ำท่วมขัง แยกฝูงตัวผู้ตัวเมีย ตัวผู้จะคุมฝูงเฉพาะฤดูผสมพันธุ์ในช่วงฤดูผสมพันธุ์ตัวผู้ที่มีศักดิ์สูงจะเข้าคุมฝูงและจัดตั้งฮาเร็มของตัวเอง แผดเสียงร้องดัง ส่งเสียงคำรามท้าทายตัวอื่น มีการต่อสู้แย่งชิงตัวเมียจนบางครั้งต่อสู้กันถึงตาย ระบบสังคมในฝูงของกวางตัวเมียที่มีอายุมากจะเป็นผู้นำภายในฝูง กวางรูซาชวาถือเป็นสัตว์เศรษฐกิจที่มีการเพาะเลี้ยงกันในเชิงพาณิชย์ เพื่อเอาเขากวางอ่อน และเนื้อในการบริโภค นิยมเลี้ยงกันในออสเตรเลีย นิวซีแลนด์ และไทย</doc>
