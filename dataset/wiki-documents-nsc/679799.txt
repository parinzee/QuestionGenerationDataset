<doc id="679799" url="https://th.wikipedia.org/wiki?curid=679799" title="โฟร์ไฟฟ์เซกันส์">โฟร์ไฟฟ์เซกันส์ "โฟร์ไฟฟ์เซกันส์" () เป็นเพลงของนักร้องชาวบาร์บาโดส ริอานนา แร็ปเปอร์ชาวอเมริกัน คานเย เวสต์ และนักดนตรีชาวอังกฤษ พอล แม็กคาร์ตนีย์ จากสตูดิโออัลบั้มที่แปดของริอานนาที่กำลังจะออก เพลงแต่งโดยเวสต์ แม็กคาร์นีย์ เคอร์บี ลอเรียน ไมก์ ดีน ที ดอลลาร์ ซายน์ เดฟ ลองสเตรต ดัลลาส ออสติน อีลอน รุตเบิร์ก และโนอาห์ โกลด์สไตน์ เวสต์นำเสนอตัวอย่างเพลงในรายการไอฮาร์ตมีเดียมิวสิกซัมมิตในวันที่ 21 มกราคม ค.ศ. 2015 ริอานนโพสต์ลงเว็บไซต์ของเธอในวันที่ 24 มกราคม วันเดียวกันนั้น เพลงออกจำหน่วยเป็นซิงเกิลนำจากอัลบั้มที่กำลังจะออกให้ดาวน์โหลดผ่านร้านไอทูนส์ "โฟร์ไฟฟ์เซกันส์" เป็นเพลงป็อปที่มีอิทธิพลจากแนวคันทรีและโฟล์ก และเครื่องดนตรีประกอบด้วยกีตาร์โปร่ง ออร์แกน และเชลโล "โฟร์ไฟฟ์เซกันส์" ได้รับคำยกย่องจากนักวิจารณ์ ซึ่งชื่นชมทิศทางของดนตรีใหม่ของริอานนาและเวสต์ การร้องเพลง และการผลิตเพลงโดยใช้อุปกรณ์น้อยชิ้น เมื่อออกจำหน่าย เพลงขึ้นถึงอันดับที่หกบนชาร์ตบิลบอร์ดฮอต 100 และอันดับหนึ่งบนชาร์ตเพลงฮอตอาร์แอนด์บี/ฮิปฮอปของสหรัฐฯ ในส่วนของนอกประเทศ เพลงขึ้นอันดับหนึ่งในออสเตรเลีย และห้าอันดับแรกในแคนาดา ฝรั่งเศส นิวซีแลนด์ และสหราชอาณาจักร มิวสิกวิดีโอกำกับโดยคู่ช่างภาพชาวดัตช์ Inez และ Vinoodh ในนครนิวยอร์ก ถ่ายทำออกมาเป็นโทนขาวดำ นักวิจารณ์ชื่นชมความเรียบง่ายของมิวสิกวิดีโอและนำไปเปรียบเทียบกับงานของเฮิร์บ ริตส์ และซาเวียร์ โดแลน ริอานน แม็กคาร์ตนีย์ และเวสต์ แสดงเพลง "โฟร์ไฟฟ์เซกันส์" เป็นครั้งแรกในงานประกาศรางวัลแกรมมีครั้งที่ 57 ในวันที่ 8 กุมภาพันธ์ ค.ศ. 2015</doc>
