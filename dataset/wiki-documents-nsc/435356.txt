<doc id="435356" url="https://th.wikipedia.org/wiki?curid=435356" title="กมลา ประสาท-พิเสสร">กมลา ประสาท-พิเสสร กมลา ประสาท-พิเสสร (, เกิด 22 เมษายน ค.ศ. 1952) อดีตนายกรัฐมนตรีคนที่ 7 ของสาธารณรัฐตรินิแดดและโตเบโก และเป็นนายกรัฐมนตรีหญิงคนแรกของประเทศ ซึ่งดำรงตำแหน่งเมื่อวันที่ 26 พฤษภาคม ค.ศ. 2010 ถึง ค.ศ. 2015 เธอเป็นผู้นำพรรคสหรัฐสภาแห่งชาติ (UNC) และนำไปสู่การก่อตั้งพันธมิตรทางการเมือง ซึ่งเกิดจากการร่วมมือกันระหว่างห้าพรรคการเมืองของประเทศ จนก่อให้เกิดการเลือกตั้งครั้งดังกล่าว เธอเป็นสตรีคนแรกที่ทำหน้าที่เป็นอัยการสูงสุด, นายกรัฐมนตรี และผู้นำฝ่ายค้านของประเทศ ด้วยบทบาทอันโดดเด่นทำให้เธอเป็นหัวหน้าพรรค และเป็นหัวหน้าฝ่ายค้านในปี ค.ศ. 2010ประวัติและการศึกษา ประวัติและการศึกษา. กมลา ประสาท-พิเสสร เกิดเมื่อวันที่ 22 เมษายน ค.ศ. 1952 ที่เมืองซิพาเรีย ประเทศตรินิแดดและโตเบโก บรรพบุรุษของเธออพยพมาจากหมู่บ้านเภลูปุระ เขตพกสร รัฐพิหาร ประเทศอินเดีย บรรพบุรุษของเธออพยพออกจากอินเดียไปยังหมู่เกาะแคริบเบียนช่วงคริสต์ศตวรรษที่ 19 โดยเป็นแรงงานของคีรมิติยะมายังตรินิแดดและโตเบโก เธอสำเร็จการศึกษาจากโรงเรียนมัธยมแลร์, มหาวิทยาลัยเวสต์อินดิส, วิทยาลัยเทคนิกนอร์วูด ประเทศอังกฤษ และโรงเรียนกฎหมายฮิววูดดิง อันส่งผลให้เธอได้รับรางวัลเกียรตินิยมในวิชารัฐศาสตร์บัณฑิต ประกาศนียบัตรวิชาชีพชั้นสูงจากรัฐศาสตร์บัณฑิตสาขากฎหมาย และรับประกาศนียบัตรการศึกษาด้านกฎหมาย และในปี ค.ศ. 2006 เธอสำเร็จการศึกษาระดับปริญญาโท สาขาบริหารธุรกิจจากโรงเรียนธุรกิจอาเธอร์โลคแจ็ค ประเทศตรินิแดดและโตเบโก เมื่อครั้งที่เธอยังศึกษาอยู่ในประเทศอังกฤษ เธอได้เข้าร่วมกิจกรรมสังคมสงเคราะห์กับสมาคมยุวชนโบสถ์อังกฤษแห่งลอนดอน หลังสำเร็จการศึกษาเธอได้เข้าสู่วิชาชีพครูที่โรงเรียนมัธยมเซนต์แอนดรูว์ และสถาบันโมนาในประเทศจาเมกา หลังจากนั้นเธอได้เข้าสอนในสถาบันเซนต์ออกัสตินแห่งมหาวิทยาลัยเวสต์อินดิสในประเทศตรินิแดด และเธอยังเป็นอาจารย์ที่ปรึกษาของวิทยาลัยธุรกิจประกันภัยจาเมกา หลังจากนั้นเธอได้เป็นผู้บรรยายการศึกษาตามสถาบันอุดมศึกษาเป็นเวลาหกปี และเธอได้เป็นอัยการกฎหมายสูงสุดเต็มเวลาสู่การเมือง สู่การเมือง. กมลา ได้เข้าเป็นสมาชิกสภาผู้แทนราษฎรในเขตเลือกตั้งเมืองซิพาเรีย ตั้งแต่ปี ค.ศ. 1995 เธอทำหน้าที่อัยการสูงสุดในปี ค.ศ. 1995 เมื่อพรรคก่อตั้งรัฐบาลในวันที่ 22 ธันวาคม ค.ศ. 2000 กมลาได้ดำรงตำแหน่งเป็นรัฐมนตรีว่าการกระทรวงศึกษาธิการ วันที่ 25 เมษายน ค.ศ. 2006 เธอได้รับเสียงสนับสนุนอย่างท่วมท้นจากสมาชิกในพรรคในการตอบกระทู้ของฝ่ายค้าน ต่อมาเมื่อประธานาธิบดีจอร์จ แมกซ์เวล ริชาดส์ ได้มีการประกาศว่าตำแหน่งผู้นำฝ่ายค้านได้ว่างลง หลังจากที่พัสเทว ปันเฑ ถูกตัดสินว่าไม่สามารถยื่นข้อมูลที่สมบูรณ์ของบัญชีธนาคารต่อคณะกรรมการซึ่งจัดตั้งขึ้นที่กรุงลอนดอน และชื่อของนายปันเฑยังอยู่ในศาลอุทธรณ์ จึงมีการแต่งตั้งนางกมลา ประสาท-พิเสสร ขึ้นเป็นหัวหน้าฝ่ายค้านเมื่อวันที่ 26 เมษายน ค.ศ. 2006ผู้นำทางการเมือง ผู้นำทางการเมือง. วันที่ 24 มกราคม ค.ศ. 2010 กมลาได้รับเลือกตั้งให้เป็นหัวหน้าพรรคโดยมีชัยชนะเหนือพัสเทว ปันเฑ ซึ่งเป็นผู้ก่อตั้งพรรค เธอได้รับการแต่งตั้งเป็นหัวหน้าฝ่ายค้านอย่างเป็นทางการเมื่อวันที่ 25 กุมภาพันธ์ ปีเดียวกันนั้นเองนายกรัฐมนตรี นายกรัฐมนตรี. กมลา ประสาท-พิเสสร ได้รับชัยชนะจากการเลือกตั้งทั่วไปเมื่อวันที่ 24 พฤษภาคม ค.ศ. 2010 ซึ่งทำให้เธอกลายเป็นนายกรัฐมนตรีหญิงคนแรกของประเทศตรินิแดดและโตเบโก นอกจากนี้นางกมลายังเป็นสตรีคนแรกที่เป็นประธานคณะกรรมการสำนักงานในเครือจักรภพ ซึ่งต่อมาตำแหน่งประธานดังกล่าวได้ตกเป็นของจูเลีย กิลลาร์ด นายกรัฐมนตรีหญิงของออสเตรเลียชีวิตส่วนตัว ชีวิตส่วนตัว. กมลา ประสาท-พิเสสร ได้สมรสกับ ดร. เกรกอรี พิเสสร มีบุตรด้วยกัน 1 คน อนึ่งคำว่า พิเสสร อันเป็นสกุลของสามีนั้น มาจากคำว่า วิศเวศวร (विश्वेश्वर) ในภาษาสันสกฤต เธอนับถือศาสนาคริสต์นิกายแบปทิสต์ควบคู่กับศาสนาพราหมณ์-ฮินดู เธอกล่าวว่า "ฉันบัพติศมาตามความเชื่อของแบปทิสต์ ฉันไม่นับถืออะไรเฉพาะเจาะจง ฉันนับถือสองอย่างทั้งฮินดูและแบปทิสต์" ในเดือนสิงหาคม ค.ศ. 2010 เจ้าหน้าที่ประจำรัฐบาลได้ยืนยันว่า นางกมลา ประสาท-พิเสสร ได้ป่วยด้วยโรคไข้เลือดออก และจะปฏิบัติหน้าที่ภายใต้การดูแลของแพทย์</doc>
