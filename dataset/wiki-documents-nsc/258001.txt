<doc id="258001" url="https://th.wikipedia.org/wiki?curid=258001" title="เซฟีรอธ">เซฟีรอธ เซฟีรอธ (; ) เป็นตัวละครฝ่ายอธรรมจากเกมไฟนอลแฟนตาซี และเป็นบอสหลักของเกมไฟนอลแฟนตาซี VII ทั้งนี้ เซฟีรอธ เป็นหนึ่งในตัวละครเกมฝ่ายอธรรมที่มีเกมเมอร์แนว RPG (Role Playing Game) รู้จักกันมากที่สุดด้วยเช่นกันประวัติตามท้องเรื่อง ประวัติตามท้องเรื่อง. เซฟิรอธเกิดในห้องทดลองของนีเบลไฮม์ เขาเป็นลูกของโฮโจ และ ลูเครเซีย โฮโจเมื่อรู้ว่าลูเครเซียตั้งท้องก็ต้องการนำเด็กมาใช้ในโครงการเจโนวาจึงฉีดเซลล์เจโนวาเข้าในท้องลูเครเซียเพื่อสร้างนักรบที่แข็งแกร่ง วินเซนต์คนรักลูเครเซียพยายามขัดขวางแต่ไม่สำเร็จ หลังคลอดเด็กออกมาลูเครเซียก็หายสาบสูญไป เซฟิรอธเติบโตมาภายใต้การดูแลของชินระ เขาถูกฝึกให้เป็นทหารอันดับหนึ่งพร้อมด้วยอาวุธประจำตัวคือดาบยาวมาซามุเนะ และทำภารกิจมากมายสำเร็จลุล่วงแบบที่ไม่มีใครสามารถต่อกรได้ทั้งการกำจัดอวาลันช์นับสิบที่จูน่อนในชั่วพริบตา, จัดการมอนสเตอร์ที่บุกตึกชินระ, สอยอวาลันช์ลงจากเฮลิคอปเตอร์ รวมทั้งมีบทบาทสำคัญในสงครามวูไทเมื่อ15ปีก่อน และความเก่งกาจของเขาเพิ่มขึ้นเรื่อยๆจนแม้แต่โฮโจเองยังตะลึง แต่เขาไม่รู้มาก่อนว่าตัวเขาเองเป็นสิ่งประดิษฐ์ของโฮโจ ภายหลังจากการตรวจสอบเตาปฏิกรณ์ในนีเบลเขาเริ่มเอะใจว่าเขาก็ถูกสร้างขึ้นมาหรือ? เขาใช้เวลาอยู่นานเข้าไปค้นหาความจริงเกี่ยวกับต้นกำเนิดของตนในห้องสมุดของแมนชั่นชินระ ในที่สุดเขาก็พบความจริงเกี่ยวกับต้นกำเนิดและรู้ว่าเจโนวาเป็นแม่ของเขา นอกจากนี้เซฟิรอธยังเข้าใจผิดว่า เจโนว่าได้ช่วยดวงดาวเอาไว้จากหายนะเมื่อสองพันปีก่อน ทำให้เซฟิรอธคิดว่าแม่ของเขา(เจโนว่า)ต่างหากที่มีสิทธิอย่างถูกต้องในการครอบครองดาวดวงนี้ไม่ใช่มนุษย์ปัจจุบัน เขามีความคิดจะพาร่างของเจโนวาผู้ที่เขาเรียกว่า "แม่" ออกมาจากแคปซูลเพื่อร่วมกับเขาในการนำพาดวงดาวกลับมาเป็นของเจโนว่า เซฟิรอธบ้าคลั่งเผาทำลายนีเบลไฮม์เข่นฆ่าชาวเมืองและได้เข้าไปที่เตาปฏิกรณ์เพื่อนำเจโนวาแม่ของเขาออกมา แม้จะถูกขัดขวางโดยทีฟาและแซ็คแต่ก็ต่างไม่ใช่คู่มือของเซฟิรอธ คลาวด์ซึ่งตอนนั้นอายุ16ได้มายังเตาปฏิกรณ์ ด้วยความแค้นที่บ้านเกิดของเขาถูกทำลายและแม่ถูกฆ่าตายทำให้เขาใช้พลังฮึดเข้าสู้และสามารถเล่นงานเซฟิรอธได้ ช่วงเวลานี้เองที่เซฟิรอธคิดแผนการ "รวมเข้าเป็นหนึ่งเดียวกับดวงดาว" ขึ้นมา เขาเต็มใจกระโดดลงไปในบ่อมาโคก้นเตาปฏิกรณ์พร้อมกอดหัวของแม่ไว้แน่น ทุกคนคิดว่าเขาตายแล้ว แต่เซฟิรอธยังมีชีวิตอยู่ในไลฟ์สตรีม เขารอเวลาที่จะกลับคืนชีพขึ้นมาอีกครั้งโดยร่างของเซฟิรอธตกลงมาภายในของดวงดาว เขาเรียนรู้ความรู้ความทรงจำมากมายขณะอยู่ในไลฟ์สตรีมจนได้ชื่อว่าเป็น "ผู้เดินทางในไลฟ์สตรีม" นั่นทำให้เขารู้สัจจะต่างๆของดวงดาวเป็นอย่างดีไม่แพ้เซทราหรือบูเก้นฮาเก้น ร่างของเซฟิรอธหลอมละลายในไลฟ์สตรีม แต่จิตที่กล้าแข็งทำให้ร่างของเขาก่อตัวขึ้นใหม่ที่แดนเหนือและถูกเก็บไว้ในเกราะมาทีเรียที่เครเตอร์อันเป็นจุดที่เจโนวาตกลงมาเมื่อสองพันปีก่อน โดยที่จิตนั้นมีอำนาจควบคุมเหล่าชายชุดดำที่โฮโจสร้างขึ้นมา โฮโจรู้เรื่องนี้ดีและได้ทำการทดลองโดยสร้างโคลนของเซฟิรอธจากร่างของผู้คนโดยส่วนมากใช้ร่างคนประสพเคราะห์ในเหตุการณ์ที่นีเบลฉีดเซลล์เจโนวาเข้าไป ด้วยสมมุติฐานที่ว่าเซลล์ของเจโนวาทั้งหมดมีความสามารถในการกลับเข้ามารวมเป็นหนึ่งเดียวกัน (Reunion) โดยร่างโคลนจะกลับไปหาเซฟิรอธเพื่อกลับเข้ารวมเป็นหนึ่ง ซึ่งโฮโจทำการทดลองนี้เพื่อสนองความคลั่งไคล้ในวิทยาศาสตร์ของตนเอง เหตุผลที่เซฟิรอธต้องการไปสู่ดินแดนแห่งพันธสัญญา และคอยขัดขวางผู้อื่นนั้นคือเขาต้องการพลังงานวิญญาณมหาศาลที่นั่นในการใช้คาถาทำลายสุดยอด "เมเทโอ" ที่จะเรียกสะเก็ดดาวลงมาทำลายดาวดวงนี้ให้เกิดบาดแผลสาหัส เขารู้จากเหตุการณ์เมื่อสองพันปีก่อนว่าเมื่อเกิดบาดแผลดวงดาวจะเยียวยาตนเอง และพลังงานชีวิตที่ใช้เยียวยาบาดแผลจากเมเทโอจะเป็นพลังงานชีวิตอันมากมายมหาศาล หากเขาเข้ารวมกับพลังชีวิตนั้นเขาจะกลายเป็นสุดยอดชีวิต เป็นพระเจ้าที่กำเนิดขึ้นจากดาวดวงนี้ และนั่นคือความคิดในการนำดวงดาวกลับมาเป็นของเขาและแม่อีกครั้ง และเซฟิรอธก็ใช้โคลนของเขาให้ทำหน้าที่นำแบล็คมาทีเรียมายังร่างจริงของเขาที่แดนเหนือด้วย หลังชินระย้ายห้องทดลองใหญ่จากแมนชั่นในนีเบลไฮม์มายังสำนักงานใหญ่ในมิดการ์ ร่างของเจโนวาที่ไร้หัวก็ถูกย้ายตามมาด้วยแต่ไม่นานเซฟิรอธก็กลับมา เซฟิรอธตัวนี้แท้จริงแล้วคือเจโนวาที่ถูกผนึกในห้องทดลองและถูกเซฟิรอธตัวจริงควบคุมจากถ้ำทางเหนือ เซฟิรอธได้ฆ่าประธานชินระเพื่อขัดขวางไม่ให้ชินระไปยังดินแดนแห่งพันธสัญญาซึ่งจะเป็นการขัดขวางแผนการของเขา เซฟิรอธถูกทั้งชินระและอวาลันช์ตามล่าแต่ก็ไม่มีใครสามารถขัดขวางเขาได้และเขาก็ได้แบล็คมาทีเรีย มาทีเรียสำหรับเรียกเมเทโอมาไว้ในกำมือด้วยความร่วมมือจากคลาวด์ผู้มีเซลล์เจโนวาและถูกเซฟิรอธควบคุมได้ อย่างไรก็ดีแอริธเซทราคนสุดท้ายล่วงรู้ความลับของสุดยอดคาถาแห่งแสง "โฮลี่" ซึ่งสามารถหยุดยั้งเมเทโอได้ แอริธได้เดินทางมายังนครหลวงสาบสูญคนเดียวเพื่ออธิษฐานเรียกโฮลี่แต่เซฟิรอธก็รู้ตัวและสังหารเธอเสียก่อน ทำให้ความหวังของทุกคนดับวูบลงไปด้วย เซฟิรอธใช้แบล็คมาทีเรียซึ่งโคลนตัวที่นำมันมาให้เขาก็คือคลาวด์ตัวทดลองที่ล้มเหลวและไม่มีหมายเลขนั่นเอง เขาเรียกเมเทโอและทำให้ไลฟ์สตรีมเกิดระเบิดขึ้นอย่างรุนแรงพร้อมด้วยการตื่นขึ้นของเหล่าเวพ่อน จากแรงระเบิดทำให้เครเตอร์ทางเหนือมีลักษณะเป็นโพรงลึกถึงใจกลางดวงดาว เซฟิรอธและเจโนวาได้ซ่อนตัวอยู่ที่นั่นซึ่งเป็นดินแดนแห่งพันธสัญญาสำหรับเขา รอวันที่เมเทโอตกลงมา แต่พวกอวาลันช์นำโดยคลาวด์ที่ค้นพบอดีตของตนเองและจะไม่ถูกเซฟิรอธควบคุมอีกต่อไปแล้วก็เข้าขัดขวางอย่างถึงที่สุด พวกเขาพบว่าคำอธิษฐานของแอริธเรียกโฮลี่สำเร็จแต่เซฟิรอธขัดขวางไม่ให้โฮลี่ทำงาน พวกเขาจึงต้องเดินทางไปยังถ้ำทางเหนือเพื่อจัดการเซฟิรอธให้ได้ ผลการต่อสู้เจโนวาร่างต้นแบบถูกทำลายและเซฟิรอธแม้จะรวมเข้าเป็นหนึ่งเดียวกับดวงดาวและมีพลังเทียบเท่าพระเจ้าแล้วก็ยังถูกอวาลันช์โค่นลงได้ จิตของเซฟิรอธที่ยังหลงเหลืออยู่ก็ถูกคลาวด์ทำลายจนกลับคืนสู่ไลฟ์สตรีม ทำให้โฮลี่ออกมาทำงานได้แต่ก็สายเกินไป เมเทโอเข้ามาใกล้ดวงดาวมากเกินไปแล้วทำให้โฮลี่ไม่อาจต้านทานเมเทโอได้แต่ไลฟ์สตรีมก็ขึ้นมาช่วยจนสามารถทำลายเมเทโอช่วยดวงดาวพ้นหายนะได้ในที่สุด อย่างไรก็ดีจิตของเจโนวาและเซฟิรอธยังคงมีชีวิตอยู่ในดวงดาว ครั้งที่ไลฟ์สตรีมพุ่งขึ้นมาปะทะเมเทโอนั้นจิตของเจโนวาที่ปนเปื้อนมาส่งผลให้ชาวมิดการ์ที่ถูกไลฟ์สตรีมเข้าเกิดโรคที่เรียกว่าจีโอสติกม่า (รอยปานดวงดาว) อีกทั้งเซลล์เจโนวาที่หลงเหลืออยู่ที่เครเตอร์ทางเหนือก็ถูกเติร์กของชินระค้นพบและเก็บไว้ที่รูฟัส กลุ่มชายผมเงิน คาดาจ ลอซและยาซูซึ่งเกิดจากพลังงานวิญญาณก่อตัวเป็นรูปร่างรู้เรื่องนี้และต้องการรียูเนี่ยนเข้ากับเจโนวาจึงชิงเซลล์เจโนวาจากรูฟัสและนำมารวมเข้ากับคาดาจดึงความทรงจำของเซฟิรอธออกมากำเนิดใหม่เป็นเซฟิรอธและเข้าต่อสู้กับคลาวด์อีกครั้งข้อมูลจำเพาะ ข้อมูลจำเพาะ. ชื่อ : เซฟีรอธ (Sephiroth) อายุ : 30 ปี (ในเนื้อเรื่องหลัก) สูง : 185 cm วันเกิด : unknown กรุ๊ปเลือด : unknown บ้านเกิด : นีเบลไฮม์ Weapon : Masamune อื่นๆ : ถนัดซ้าย</doc>
