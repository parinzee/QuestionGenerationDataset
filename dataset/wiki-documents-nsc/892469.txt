<doc id="892469" url="https://th.wikipedia.org/wiki?curid=892469" title="โรงเรียนเหล่ายาววิทยาคาร">โรงเรียนเหล่ายาววิทยาคาร โรงเรียนเหล่ายาววิทยาคาร เป็นโรงเรียนมัธยมศึกษาขนาดกลาง รูปแบบสหศึกษา สังกัดสำนักงานเขตพื้นที่การศึกษามัธยมศึกษาเขต 26 กระทรวงศึกษาธิการ สหวิทยาเขต 3 บรบือ ตั้งอยู่ที่ ตำบลกำพี้ อำเภอบรบือ จังหวัดมหาสารคาม ปัจจุบันเปิดสอนในช่วงชั้นมัธยมศึกษาตอนต้นและตอนปลายประวัติโรงเรียน ประวัติโรงเรียน. โรงเรียนเหล่ายาววิทยาคาร ก่อตั้งขึ้นเมื่อวันที่ 24 มิถุนายน พ.ศ. 2533 เริ่มแรกเป็นโรงเรียนสาขาโรงเรียนบรบือวิทยาคาร อำเภอบรบือ จังหวัดมหาสารคาม ได้รับความอนุเคราะห์อาคารจากโรงเรียนบ้านเหล่ายาว ตำบลกำพี้ อำเภอบรบือ อาศัยอาคารศูนย์เยาวชนตำบลกำพี้เป็นที่สอนชั่วคราว มีนักเรียนจำนวน 48 คน 1 ห้องเรียน ในระหว่างวันที่ 14 พฤษภาคม 2533 ถึงวันที่ 30 มีนาคม 2534 มีนายมงคล ไวว่อง เป็นผู้ประสานงาน ต่อมาปีการศึกษา 2534 ตำบลกำพี้มีมติให้ใช้ที่สาธารณของบ้านเหล่ายาวเป็นที่ก่อสร้าง จำนวน 48 ไร่ อาคารเรียนชั่วคราว จำนวน 1 หลัง 6 ห้องเรียนโดยเปิดสอนระดับมัธยมศึกษาตอนต้น มีครูอาจารย์ 4 คน เมื่อวันที่ 26 กุมภาพันธ์ พ.ศ. 2535 ได้รับอนุมัติจากกรมสามัญศึกษาให้จัดตั้งเป็นโรงเรียนเหล่ายาววิทยาคาร ได้งบประมาณก่อสร้างอาคารเรียน บ้านพักครู บ้านพักนักการภารโรง มี 7 ห้องเรียน ครูอาจารย์ 11 คน นายมงคล ไวว่อง เป็นผู้บริหารโรงเรียน ปีการศึกษา 2540 เปิดสอนระดับมัธยมศึกษาตอนปลาย มี 9 ห้องเรียน ครูอาจารย์ 13 คนทำเนียบผู้บริหารอาคาร สถานที่ อาคาร สถานที่. ภายในประกอบด้วยอาคารเรียนถาวร 2 หลัง อาคารเรียนกึ่งถาวร 1 หลัง โรงอาหาร หอประชุมและสนามฟุตบอลการจัดการศึกษาหลักสูตร การจัดการศึกษา. หลักสูตร. โรงเรียนเหล่ายาววิทยาคาร เปิดให้การศึกษาขั้นพื้นฐานระดับมัธยมศึกษาปีที่ 1-6 (ช่วงชั้นที่ 3-4) ตามหลักสูตรการศึกษาขั้นพื้นฐาน แผนการศึกษาแห่งชาติ ปัจจุบัน องค์กรหลักของสถานศึกษาที่มีหน้าที่จัดการเรียนรู้ ได้แก่ กลุ่มสาระการเรียนรู้ต่างๆ รวม 8 กลุ่ม คือ- กลุ่มสาระการเรียนรู้ภาษาไทย - กลุ่มสาระการเรียนรู้ภาษาต่างประเทศ - กลุ่มสาระการเรียนรู้คณิตศาสตร์ - กลุ่มสาระการเรียนรู้วิทยาศาสตร์ - กลุ่มสาระการเรียนรู้สังคมศึกษา ศาสนา และวัฒนธรรม - กลุ่มสาระการเรียนรู้พลศึกษาและสุขศึกษา - กลุ่มสาระการเรียนรู้ศิลปะ - กลุ่มสาระการเรียนรู้การงานอาชีพและเทคโนโลยี</doc>
