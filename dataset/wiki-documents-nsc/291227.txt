<doc id="291227" url="https://th.wikipedia.org/wiki?curid=291227" title="เฟอร์รารี่">เฟอร์รารี่ เฟอร์รารี่ () เป็นบริษัทผลิตรถสปอร์ตจากเมืองมาราเนลโล ประเทศอิตาลี ก่อตั้งในปี ค.ศ. 1929 มีเอ็นโซ เฟอร์รารี่เป็นผู้ก่อตั้ง โดยมีจุดเริ่มต้นจากการเป็นทีมแข่งรถของอัลฟาโรเมโอ โดยใช้ชื่อว่า "สคูเดอเรีย เฟอร์รารี่" (Scuderia Ferrari) ซึ่งในตอนที่ทำงานอยู่กับอัลฟาโรเมโอนั้น เอ็นโซเองก็เป็นทั้งวิศวกรและนักแข่งรถด้วย จนมาในปี ค.ศ. 1947 รถยนต์ในนามของเฟอร์รารี่รุ่นแรกจึงถือกำเนิดขึ้น คือรุ่น 125 เอส เฟอร์รารี่ได้เป็นหนึ่งในบริษัทผู้ผลิตรถสปอร์ตชื่อดังที่ประสบความสำเร็จ และมีการจำหน่ายไปทั่วโลก มีสีที่เป็นเอกลักษณ์ คือสีแดง (Rosso Corsa) ซึ่งเป็นของรถแข่งอิตาลี เฟอร์รารี่ ถือเป็นค่ายรถที่ประสบความสำเร็จในกีฬาฟอร์มูล่าวันมากที่สุด ในปัจจุบัน เฟอร์รารี่เป็นสัญลักษณ์อย่างหนึ่งของความเร็ว ความหรูหราและความรวย รถเฟอร์รารี่มีฉายาที่คนไทยรู้จักกันดีอีกชื่อหนึ่งว่า "เสพม้าแล้วลำพอง" โดยประเทศไทยมีลิขสิทธิ์แปลนิตยสารเฟอร์รารี่ จำนวน 1 หัว ชื่อว่า Enzo เพื่อนำเสนอเรื่องราวล่าสุดของยนตรกรรมสัญชาติอิตาลี จัดจำหน่ายรายควอเตอร์โดยบริษัท 2000 Publishing and Media จำกัดรถเฟอร์รารี่รุ่นปัจจุบันรุ่นแบ่งตามรูปแบบรถรถสปอร์ต (V8)รุ่นแบ่งตามรูปแบบรถ. รถสปอร์ต (V8). - เฟอร์รารี่ เอฟ430 - ค.ศ. 2004 - 2009 ประเภท คูเป้/โรสเตอร์ - เฟอร์รารี่ 458 อิตาเลีย - ค.ศ. 2009 - 2015 ประเภทสปอร์ต - เฟอร์รารี่ 488 จีทีบี/488 สไปเดอร์ - ค.ศ. 2015 - ปัจจุบัน ประเภทสปอร์ตแกรนด์ทัวเรอร์ (V12)แกรนด์ทัวเรอร์ (V12). - เฟอร์รารี่ 599 จีทีบี ฟีโอราโน - ค.ศ. 2006 - 2012 ประเภท คูเป้/โรสเตอร์ - เฟอร์รารี่ เอฟ12เบอร์ลิเนตต้า - ค.ศ. 2012 - 2017 ประเภท คูเป้ - เฟอร์รารี่ 812 ซูเปอร์ฟาสต์ - ค.ศ. 2017 - ปัจจุบัน ประเภท คูเป้ซูเปอร์คาร์ (V8-V12)ซูเปอร์คาร์ (V8-V12). - เฟอร์รารี่ 250 จีทีโอ - ค.ศ. 1962 - 1964 ประเภท สปอร์ต - เฟอร์รารี่ เอฟ40 - ค.ศ. 1987-1992 ประเภท สปอร์ต - เฟอร์รารี่ เอฟ50 - ค.ศ. 1995-1997 ประเภท สปอร์ต - เฟอร์รารี่ เอ็นโซ - ค.ศ. 2002 - 2004 ประเภท เบอร์ลิเนตต้า (คูเป้) - เฟอร์รารี่ เอฟเอ็กซ์เอ็กซ์ - ค.ศ. 2005 - 2007 ประเภท รถแข่งแทร็ค คาร์ (Track car)</doc>
