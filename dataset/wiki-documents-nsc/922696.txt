<doc id="922696" url="https://th.wikipedia.org/wiki?curid=922696" title="สโมสรฟุตบอลโคเปนเฮเกน">สโมสรฟุตบอลโคเปนเฮเกน สโมสรฟุตบอลโคเปนเฮเกน (, ), หรือ FC København, เอฟซีโคเปนเฮเกน, โคเปนเฮเกน หรือเรียกสั้น ๆ ว่า FCK เป็นสโมสรฟุตบอลอาชีพเดนมาร์ก ตั้งที่อยู่ที่โคเปนเฮเกน สโมสรก่อตั้งในปี ค.ศ. 1992 โดยเป็นการยุบรวมของสโมสร Kjøbenhavns Boldklub และสโมสร Boldklubben 1903 โคเปนเฮเกนคว้าแชมป์ลีก 12 สมัย และเดนิชคัพ 8 สมัย จึงเป็นสโมสรที่ประสบความสำเร็จมากที่สุดสโมสรหนึ่งของประเทศ ในแง่ของถ้วยรางวัล โคเปนเฮเกนเคยเข้าถึงรอบแบ่งกลุ่มของทั้งยูฟ่าแชมเปียนส์ลีกและยูฟ่ายูโรปาลีก เป็นจำนวนครั้งมากกว่าสโมสรอื่น ๆ และยังเป็นสโมสรเดนมาร์กสโมสรเดียวที่ผ่านเข้าไปถึงรอบแพ้คัดออกในรายการยูฟ่าแชมเปียนส์ลีก โคเปนเฮเกนเป็นสโมสรที่มีค่าสัมประสิทธิ์สูงที่สุดในกลุ่มประเทศสแกนดิเนเวีย โคเปนเฮเกนลงเล่นในบ้านที่พาร์เคน สเตเดียม ซึ่งใช้จัดการแข่งขันของฟุตบอลทีมชาติเดนมาร์กด้วย คู่ปรับของสโมสรที่สำคัญคือ Brøndby IF การพบกันของทั้งคู่ถูกเรียกว่าโคเปนเฮเกนดาร์บี ซึ่งได้รับความสนใจเป็นอย่างมากในวงการฟุตบอลเดนมาร์กสนามแข่งขัน สนามแข่งขัน. โคเปนเฮเกนมีสนามฟุตบอลเป็นของตนเอง ชื่อว่า พาร์เคน สเตเดียม สร้างขึ้นในปี ค.ศ. 1992 ปีเดียวกันกับที่ก่อตั้งสโมสร ก่อนที่สนามจะเปิดใช้งานอย่างเป็นทางการเมื่อเดือนกันยายน ค.ศ. 1992 นั้น สโมสรลงเล่นเกมในบ้านนัดแรกที่สนามกีฬา Østerbro ซึ่งตั้งอยู่ข้าง ๆ พาร์เคน สนามพาร์เคนมีความจุ 38,065 ที่นั่ง ซึ่งลดลงจากความจุในช่วงปีแรก ๆ ที่สนามเปิดใช้งาน คือ 42,305 ที่นั่งเกียรติประวัติในประเทศเกียรติประวัติ. ในประเทศ. - เดนิชฟุตบอลแชมเปียนชิป- ชนะเลิศ (12): 1992–93, 2000–01, 2002–03, 2003–04, 2005–06, 2006–07, 2008–09, 2009–10, 2010–11, 2012–13, 2015–16, 2016–17 - รองชนะเลิศ (6): 1993–94, 2001–02, 2004–05, 2011–12, 2013–14, 2014–15 - เดนิชคัพ- ชนะเลิศ (8): 1994–95, 1996–97, 2003–04, 2008–09, 2011–12, 2014–15, 2015–16, 2016–17 - รองชนะเลิศ (4): 1997–98, 2001–02, 2006–07, 2013–14 - เดนิชลีกคัพ- ชนะเลิศ: 1996 - รองชนะเลิศ (2): 2005, 2006 - เดนิชซูเปอร์คัพ- ชนะเลิศ (3): 1995, 2001, 2004 - Ørestad Cup- ชนะเลิศ (2): 2000, 2002อื่น ๆอื่น ๆ. - รอยัลลีก- ชนะเลิศ (2): 2004–05, 2005–06 - รองชนะเลิศ: 2006–07 - โกปาเดลซอล:- รองชนะเลิศ (1): 2012การแข่งขันระดับทวีป การแข่งขันระดับทวีป. โคเปนเฮเกนลงเล่นเกมระดับทวีปยุโรปนัดแรก เมื่อวันที่ 16 กันยายน ค.ศ. 1992 ในรายการยูฟ่าคัพ ฤดูกาล 1992-93 ด้วยการเอาชนะ Mikkelin Palloilijat 10-1 ก่อนที่จะแพ้ AJ Auxerre ในรอบที่สอง หลังจากนั้น โคเปนเฮเกนก็กลายเป็นสโมสรเดนมาร์กที่มีผลงานดีที่สุดในการแข่งขันระดับทวีป สามารถเข้าถึงรอบแบ่งกลุ่มยูฟ่าแชมเปียนส์ลีก 7 ครั้ง และเคยผ่านเข้าไปถึงรอบ 16 ทีมสุดท้ายในฤดูกาล 2010-11อันดับในยูฟ่า อันดับในยูฟ่า. ข้อมูลล่าสุดวันที่ 6 มิถุนายน ค.ศ. 2017ออลสตาร์ออลสตาร์. - ในปี ค.ศ. 2014 แฟน 32,000 คน ได้โหวตผู้เล่นตลอดกาลที่พวกเขาชื่นชอบ ทั้งหมด 11 คน ดังนี้</doc>
