<doc id="766683" url="https://th.wikipedia.org/wiki?curid=766683" title="รักอยู่รอบกาย">รักอยู่รอบกาย รักอยู่รอบกาย เป็นซิงเกิลของวงพอส ในปี พ.ศ. 2559 เป็นการกลับมาอีกครั้งในแบบสมาชิกดั้งเดิมครบ 4 คน และเป็นเพลงพิเศษในโอกาสครบรอบ 20 ปีของวงพอส ที่ร้องโดยโจ้ - อัมรินทร์ เหลืองบริบูรณ์ อดีตนักร้องนำของวง ซึ่งอัดไว้ก่อนที่จะเสียชีวิตเมื่อปี พ.ศ. 2545 ได้นำกลับมาเรียบเรียงดนตรีใหม่ แต่งเนื้อร้อง - ทำนอง และเรียบเรียงโดย ภิทรู พลชนะ เรียบเรียงเพลงร่วมกับวงพอสภายใต้สังกัดค่ายมีเรคคอร์ดส ในเครือมิวสิกมูฟเอนเตอร์เทนเมนต์ เพลงนี้เป็นเพลงที่มีเนื้อเพลงเดิมยังไม่สมบูรณ์ แรกเริ่มเป็นเพียงบันทึกเสียงของโจ้ - อัมรินทร์ เหลืองบริบูรณ์ กับ ภิทรู พลชนะ มือคีย์บอร์ด และมีเพลงอยู่แค่ครึ่งนาที ภายหลังได้เรียบเรียงเพลงใหม่จากสมาชิกวงพอส เอ - พลกฤษณ์ วิริยานุภาพ, นอ - นรเทพ มาแสง และบอส - นิรุจ เดชบุญ และแต่งเติมเนื้อเพลงใหม่โดยนักแต่งเพลงชื่อดัง ฟองเบียร์ - ปฏิเวธ อุทัยเฉลิม โดยมีเงื่อนไขว่า "ทุกอย่างที่ถูกนำมาใส่ในเพลงนี้ ต้องวางคีย์ให้ลงตัวกับเสียงที่โจ้ - อัมรินทร์ เหลืองบริบูรณ์ ร้องไว้เท่านั้น และรักษาไว้ซึ่งความเป็นตัวตนของพอสอย่างลงตัวที่สุด" เพลงนี้ออกจำหน่ายในวันที่ 20 กุมภาพันธ์ พ.ศ. 2559 ซึ่งตรงกับการครบรอบ 14 ปีของการจากไปของ โจ้ - อัมรินทร์ เหลืองบริบูรณ์ นักร้องนำของวงผู้มีส่วนร่วมทำเพลงผู้มีส่วนร่วมทำเพลง. - พอส - อัมรินทร์ เหลืองบริบูรณ์ (โจ้) – ร้องนำ - พลกฤษณ์ วิริยานุภาพ (เอ) – กีต้าร์ เรียบเรียง ร้องร่วม - นรเทพ มาแสง (นอ) – เบส เรียบเรียง - นิรุจ เดชบุญ (บอส) – กลอง เรียบเรียง ร้องร่วม- ผู้มีส่วนร่วมอื่น ๆ - ภิทรู พลชนะ – เนื้อร้อง ทำนอง และเรียบเรียง (คียบอร์ด) - ฟองเบียร์ – แต่งเนื้อร้องเพิ่มเติม & เมโลดี้การตอบรับ การตอบรับ. เพลง รักอยู่รอบกาย ติดอันดับสูงสุด 1 จากการจัดอันดับของ ไอทูนส์สโตร์ไทยแลนด์ ท็อปชาร์ต (iTunes Store Thailand) ประจำวันที่ 22 กุมภาพันธ์ พ.ศ. 2559 ที่มีคนดาวน์โหลดมากที่สุด และอันดับ 17 จากการจัดอันดับของซี้ดเอฟเอ็ม ในชาร์ตของ ซี้ดเอฟเอ็ม ชาร์ตท็อป 20 ประจำวันที่ 10 เมษายน พ.ศ. 2559 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานี- ชาร์ต</doc>
