<doc id="152550" url="https://th.wikipedia.org/wiki?curid=152550" title="โรลันโด ปัสกวา">โรลันโด ปัสกวา โรลันโด ปัสกวา (; เกิด: 19 พฤศจิกายน พ.ศ. 2508) อดีตนักมวยสากลอาชีพชาวฟิลิปปินส์ มีสถิติการชกทั้งหมด 70 ครั้ง ชนะ 45 (น็อก 17) แพ้ 25 เป็นนักมวยที่เคยสร้างประวัติศาสตร์ "ช็อกโลก" เมื่อเป็นฝ่ายชนะน็อกอุมเบร์โต กอนซาเลซ แชมป์โลกชาวเม็กซิกันได้อย่างพลิกความคาดหมาย เมื่อปลายปี พ.ศ. 2533 แบบเดียวกับที่ สมาน ส.จาตุรงค์ ทำได้ในอีก 5 ปีต่อมาประวัติ ประวัติ. โรลันโด ปัสกวา เป็นนักมวยถนัดซ้าย (Southpaw) เป็นนักมวยที่มีสถิติการชกพื้น ๆ ไม่มีอะไรโดดเด่น แต่สามารถสร้างความตื่นตะลึงได้ด้วยการเอาชนะน็อกอุมเบร์โต กอนซาเลซ นักมวยชาวเม็กซิกัน เจ้าของตำแหน่งแชมป์โลก ไปได้ในยกที่ 6 ได้ครองแชมป์โลกในรุ่นไลต์ฟลายเวต สภามวยโลก (WBC) ไปอย่างไม่มีใครคาดคิด แต่หลังจากได้แชมป์โลกไปแล้ว ปัสกวาไม่สามารถป้องกันตำแหน่งแชมป์โลกได้เลย เมื่อพบกับ เมลชอร์ ค็อป คัสโตร นักมวยชาวเม็กซิกัน ในการป้องกันตำแหน่งครั้งแรกก็เสียแชมป์ไปทันที โดยแพ้น็อกไปในยกที่ 12 ยกสุดท้าย จากนั้น ปัสกวาได้เดินทางไปชกในที่ต่าง ๆ ทั่วโลก รวมทั้งประเทศไทยหลายครั้งกับนักมวยไทย เนื่องจากชื่อเสียงที่สามารถชนะน็อกกอนซาเลซได้ แต่ปัสกวาก็มักแพ้มากกว่าชนะ โดยหลังจากเสียแชมป์โลกไปแล้ว ปัสกวาทำสถิติแพ้ไปถึง 19 ครั้ง และได้แขวนนวมไปในที่สุดในปี พ.ศ. 2542 หลังจากแพ้คะแนน 12 ยก มาพิชิต อุทัยเทวี ที่พัทยาเกียรติประวัติเกียรติประวัติ. - แชมป์โลกรุ่นไลต์ฟลายเวต WBC- ชิง 19 ธันวาคม 2533 ชนะน็อก อุมเบร์โต กอนซาเลซ ยก 6 ที่ สหรัฐ - เสียแชมป์ 25 มีนาคม 2534 แพ้น็อก เมลชอร์ ค็อบ คัสโตร ยก 10 ที่ สหรัฐ - แชมป์ฟิลิปปินส์รุ่นซูเปอร์ฟลายเวต (2536 - 2539) - เคยชิงแชมป์ต่อไปนี้แต่ไม่สำเร็จ- ชิงแชมป์เงารุ่นฟลายเวต WBC เมื่อ 28 เมษายน 2536 แพ้คะแนน ฉัตรชัย อีลิทยิม ที่ กทม. - ชิงแชมป์โลกรุ่นจูเนียร์แบนตัมเวต IBF เมื่อ 26 พฤศจิกายน 2536 แพ้น็อก ฮูลิโอ ซีซาร์ บอร์บัว ยก 5 ที่ เม็กซิโก - ชิงแชมป์ OPBF รุ่นจูเนียร์แบนตัมเวตเมื่อ 30 มกราคม 2537 แพ้คะแนน โกะห์ อินซิก ที่ เกาหลีใต้ - ชิงแชมป์โลกรุ่นจูเนียร์แบนตัมเวต WBF เมื่อ 8 มกราคม 2538 แพ้น็อก แซมซั่น กระทิงแดงยิม ยก 8 ที่ แพร่</doc>
