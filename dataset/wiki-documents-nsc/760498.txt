<doc id="760498" url="https://th.wikipedia.org/wiki?curid=760498" title="ไรส์แอนด์ฟอล: ซิวิไลเซชันแอทวอร์">ไรส์แอนด์ฟอล: ซิวิไลเซชันแอทวอร์ ไรส์แอนด์ฟอล: ซิวิไลเซชันแอทวอร์ () เป็นเกมกลยุทธ์เรียลไทม์ที่ได้รับการพัฒนาโดยสเตนเลสสตีลสตูดิโอและมิดเวย์เกมส์ โดยได้รับการเปิดตัว ณ วันที่ 12 มิถุนายน ค.ศ. 2006 เกมนี้มีรูปแบบการเล่นทั้งแบบมุมมองบุคคลที่สามและมุมมองบุคคลที่หนึ่ง โดยการให้ผู้เล่นควบคุมเป็น "ฮีโร่" ได้ชั่วคราว ไรส์แอนด์ฟอล อิงจากช่วงสหัสวรรษแรกก่อนคริสต์ศักราช และมีสี่อารยธรรมที่สามารถเล่นได้ อันประกอบด้วยเปอร์เซีย, กรีซ, อียิปต์ และโรม เกมรวมถึงกว่าแปดสิบหน่วยทหารอารยธรรมที่ไม่ซ้ำกัน ตลอดจนแปดหน่วย "ฮีโร่" ซึ่งมีเพียงหนึ่งที่สามารถซื้อในช่วงระหว่างเกม ในไรส์แอนด์ฟอล จะมีสองแคมเปญ ซึ่งได้แก่ การพิชิตของอเล็กซานเดอร์มหาราช และเรื่องสมมติ ในการปลดปล่อยเสรีภาพของอียิปต์ โดยคลีโอพัตรา ในช่วงระหว่างการพัฒนาเกม ทางค่ายสเตนเลสสตีลสตูดิโอได้ปิดไว้เป็นความลับ พวกเขาถูกปล่อยปละละเลยเกมของพวกเขาทั้งหมด รวมทั้งไรส์แอนด์ฟอลที่ใกล้เสร็จสิ้น ริค กูดแมน ผู้ก่อตั้งสเตนเลสสตีลและผู้นำการออกแบบไรส์แอนด์ฟอล รายงานว่าการระดมทุนจากมิดเวย์ได้หยุดชะงักลงเมื่อวันเปิดตัวได้ถูกดันกลับไปหลายเดือน ซึ่งค่ายมิดเวย์ได้ตัดสินใจที่จะจบเกมของตัวเอง เกมนี้ได้รับคำวิจารณ์แบบผสม และได้รับสองรางวัล รวมถึงประสบความสำเร็จเชิงพาณิชย์ในสหราชอาณาจักร เมื่อวันที่ 16 ตุลาคม ค.ศ. 2008 ค่ายมิดเวย์ได้เปิดให้บริการฟรี โดยเป็นรุ่นที่มีโฆษณาสนับสนุนตัวเกม โดยกองทัพอากาศสหรัฐ</doc>
