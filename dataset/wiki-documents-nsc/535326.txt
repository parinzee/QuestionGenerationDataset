<doc id="535326" url="https://th.wikipedia.org/wiki?curid=535326" title="พีต ซีเกอร์">พีต ซีเกอร์ ปีเตอร์ "พีท" ซีเกอร์ (; 3 พฤษภาคม พ.ศ. 2462 — 27 มกราคม พ.ศ. 2557) นักร้องแนวเพลงอเมริกันพื้นบ้าน หรือ อเมริกันโฟล์กซอง เขามีผลงานเพลงทางวิทยุตั้งแต่ในช่วงทศวรรษ พ.ศ. 2480 และยังมีผลงานต่อเนื่องมาถึงปัจจุบัน ซีเกอร์แต่เพลงไว้หลายเพลง เพลงของเขาถูกนำไปใช้ร้องในการประท้วงเพื่อการเคลื่อนไหวเปลี่ยนแปลงสังคมอยู่จำนวนมากและนำไปร้องด้วยวงที่มีชื่อเสียงต่างๆ อาทิเพลง If I Had A Hammer (เพื่อสนับสนุนขบวนการก้าวหน้าเชิงสังคมนิยมในอเมริกา เพลงนี้วงปีเตอร์ พอล แอนด์ แมรี นำไปขับร้อง) , Where Have All the Flowers Gone? (แต่งร่วมกับ โจ ฮิกเกอร์สัน มาร์ลีน ดีทริช นำไปขับร้อง) และ เทิร์น! เทิร์น! เทิร์น! เป็นต้น ในบรรดาเพลงต่างๆ เพลง We Shall Overcome(เดิมชื่อ We will Overcome) ซีเกอร์เป็นคนนำเพลงนี้มาดัดแปลงและขับร้อง ร่วมกับ โจน บาธ จนเป็นเพลงที่ได้รับความนิยมมากในช่วงขบวนการเคลื่อนไหวสิทธิพลเมือง ในยุคทศวรรษ พ.ศ. 2500 เพลงของซีเกอร์หลายเพลงไม่จำกัดอยู่ที่อเมริกา แต่กลายมาเป็นเพลงที่มีการขับร้อง ในขบวนการต่างๆทั่วโลก ในสมัยเหตุการณ์ 14 ตุลา เพลงของซีเกอร์ก็ได้รับความนิยมในหมู่นักศึกษาเช่นกัน ล่าสุดเพลง My Rainbow Race (ถูกนำไปร้องและแพร่หลายในนอร์เวย์หลังกรณีเหตุโจมตีในนอร์เวย์ พ.ศ. 2554 ) ซีเกอร์ยังเป็นแรงบันดาลใจให้กับนักร้องรุ่นหลังจำนวนไม่น้อย เช่น บ็อบ ดิลลัน, บรูซ สปริงส์ทีน เป็นต้น ซีเกอร์เป็นนักร้องและนักเคลื่อนไหวทางสังคม ตั้งแต่ยุคการเคลื่อนไหวสิทธิพลเมือง, ต่อต้านอาวุธนิวเคลียร์ จนถึงประเด็นเรื่องสิ่งแวดล้อม นอกจากนี้เขาเป็นนักสังคมนิยมด้วย</doc>
