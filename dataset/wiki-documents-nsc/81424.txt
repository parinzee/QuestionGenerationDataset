<doc id="81424" url="https://th.wikipedia.org/wiki?curid=81424" title="จอมมหากาฬ 007">จอมมหากาฬ 007 จอมมหากาฬ 007 () เป็นภาพยนตร์เรื่องที่ 5 ในภาพยนตร์ในระบบบอนด์เดอะซีรีส์ ที่ค่ายภาพยนตร์อีโอเอ็น(EON)จัดทำขึ้น และเป็นตอนที่ 5 ที่ฌอน คอนเนอรี่ รับบทเป็นเจมส์ บอนด์ ให้กับค่ายภาพยนตร์อีโอเอ็นนี้ ภาพยนตร์เรื่องนี้ออกฉายในพ.ศ. 2510 กำกับโดย เลวิส กิลเบิร์ต (Lewis Gilbert) ใช้ทุนการสร้างรวมทั้งสิ้น 9,500,000 ดอลลาร์สหรัฐ เทียบเป็นเงิน 66,000,000 ดอลลาร์สหรัฐในพ.ศ. 2555 กวาดรายได้รวมทั้งสิ้น 111,600,000 ดอลลาร์สหรัฐ เทียบเป็นเงิน 778,000,000 ดอลลาร์สหรัฐในพ.ศ. 2555 เป็นภาพยนตร์เจมส์ บอนด์ ที่ขายดีเป็นอันดับที่ 4 จากภาพยนตร์เจมส์ บอนด์ อย่างเป็นทางการ 22 เรื่อง (ดูเพิ่ม)เรื่องย่อ เรื่องย่อ. ยานอวกาศของอเมริกาได้ถูกจารกรรมไปกลางอากาศ ทางอเมริกาเชื่อว่าต้องเป็นฝีมือของโซเวียตอย่างแน่นอน แต่ทางอังกฤษกลับเห็นว่า นี่ต้องเป็นแผนร้ายของฝ่ายอื่นมากกว่า จึงได้ส่ง เจมส์ บอนด์ (Sean Connery) ไปยังญี่ปุ่น เพื่อสืบหาร่องรอย เพราะจากแหล่งข่าวได้รายงานมาว่า มียานบินลึกลับขนาดยักษ์มาร่อนลงแล้วหายไปในแถบภูเขาไฟของญี่ปุ่น และที่นี่เองที่บอนด์ได้พบกับศัตรูคู่อาฆาตเก่าแก่ที่ยังไม่เคยพบหน้า แต่ปะทะฝีมือกันมาหลายต่อหลายครั้ง ... นั่นก็คือ เอิร์นส์ สตาฟโร โบลเฟลด์ (Donald Pleasence) หัวหน้าแห่งองค์กร SPECTRE นั่นเอง ซึ่งในครั้งนี้ โบลเฟลด์หมายมั่นจะโค่น เจมส์ บอนด์ ลงให้ได้ เพราะแผนการของมันโดนบอนด์ขัดขวางมาไม่รู้กี่รอบแล้วตัวละครหลัก</doc>
