<doc id="739248" url="https://th.wikipedia.org/wiki?curid=739248" title="โกกิมโบ">โกกิมโบ โกกิมโบ () เป็นเมืองท่าแห่งหนึ่งในประเทศชิลี มีฐานะเป็นอำเภอ () และเมืองหลักของจังหวัดเอลกี แคว้นโกกิมโบ จากการสำรวจสำมะโนประชากรเมื่อ พ.ศ. 2545 โกกิมโบมีประชากรราว 163,000 คน มีพื้นที่ 1,429 ตารางกิโลเมตร ตั้งอยู่ติดชายฝั่งของมหาสมุทรแปซิฟิก อยู่ทางทิศใต้ของเมืองลาเซเรนา ซึ่งเป็นเมืองหลวงของแคว้น ราว 10 กิโลเมตรภูมิศาสตร์ ภูมิศาสตร์. โกกิมโบตั้งอยู่ทางทิศตะวันตกของแคว้นโกกิมโบ ตอนกลางของประเทศชิลี อยู่ห่างจากเมืองหลวงซานเตียโก ไปทางเหนือราว 400 กิโลเมตร มีภูมิประเทศเป็นหุบเขา ทิศตะวันตกมีอาณาเขตติดต่อกับมหาสมุทรแปซิฟิก ทิศเหนือติดกับอำเภอลาเซเรนา ทิศตะวันออกติดกับอำเภออันดาโกโย ทิศใต้ติดกับอำเภอโอบาเย ใจกลางเมืองโกกิมโบตั้งอยู่ห่างจากเมืองลาเซเรนาเพียง 10 กิโลเมตร ทำให้เขตชุมชนเมืองของทั้งสองเชื่อมต่อกันยาวขนานไปตามชายฝั่ง เมืองมีอุณหภูมิเฉลี่ยตลอดปีราว 14 องศาเซลเซียส อากาศแห้งและมีปริมาณน้ำฝนน้อยเศรษฐกิจ เศรษฐกิจ. โกกิมโบมีมีความสำคัญทางเศรษฐกิจในด้านศูนย์กลางอุตสาหกรรมและการขนส่งทางเรือ โดยเฉพาะผลไม้และทองแดงซึ่งมาจากเหมืองในท้องถิ่น ระหว่าง พ.ศ. 2535–2545 โกกิมโบมีอัตราการเจริญเติบโตทางเศรษฐกิจถึงร้อยละ 32.8 นอกจากนี้ภาคการท่องเที่ยวยังเริ่มเติบโต มีชายหาดเหมาะแก่การพักร้อน ทั้งในเมืองและเมืองใกล้เคียง เช่น กัวนาเกโรส, ตองกอยกีฬา กีฬา. สโมสรที่มีชื่อเสียงของเมืองคือ โกกิมโบอูนีโด (Coquimbo Unido) ซึ่งลงเล่นในฟุตบอลลีกระดับสองของประเทศชิลี สนามเหย้าของสโมสรคือ สนามกีฬาเทศบาลฟรันซิสโก ซานเชซ รูโมโรโซ () ความจุราว 18,000 คนบุคคลสำคัญจากเมืองบุคคลสำคัญจากเมือง. - การ์โลส การ์โมนา (1987–) นักฟุตบอลทีมชาติชิลี</doc>
