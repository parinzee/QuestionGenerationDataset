<doc id="570831" url="https://th.wikipedia.org/wiki?curid=570831" title="สอยดาว สาวเดือน">สอยดาว สาวเดือน สอยดาว สาวเดือน เป็นภาพยนตร์ไทยที่ออกฉายในปี พ.ศ. 2512 สร้างมาจากบทประพันธ์ชื่อเดียวกันของ แพร ชมพู (รัชนี จันทรังษี) กำกับการแสดงโดย ฉลอง ภักดีวิจิตร นับเป็นผลงานการกำกับภาพยนตร์เป็นเรื่องที่ 3 ของฉลอง และยังเป็นภาพยนตร์เรื่องแรกด้วยที่ สรพงษ์ ชาตรี ได้แสดง โดยรับบทเป็นตัวประกอบที่ไม่มีบทพูดในช่วงต้นเรื่อง ต่อมาได้ถูกกลับมาสร้างใหม่เป็นละครโทรทัศน์ออกอากาศทางช่อง 9 โดยมี ชุมพร เทพพิทักษ์, บุปผา สายชล, ศิริพร วงศ์สวัสดิ์ และกำธร สุวรรณปิยะศิริ แสดงนำ และถูกสร้างเป็นละครโทรทัศน์อีกครั้ง ออกอากาศในช่วงกลางปี พ.ศ. 2556 ทางช่อง 7 โดยใช้ชื่อว่า เลือดเจ้าพระยา มี เอก รังสิโรจน์, จีระนันท์ มะโนแจ่ม, ธนา สุทธิกมล และเอกพัน บรรลือฤทธิ์ แสดงนำ และฉลอง ภักดีวิจิตร เป็นผู้กำกับอีกครั้งเนื้อเรื่อง เนื้อเรื่อง. ลานเท อยุธยา สมิง เด็กหนุ่มแห่งบ้านลานเทยิงคนตายเพื่อชำระแค้นให้กับพ่อแม่ตัวเองที่ถูกฆ่าตาย สมิงได้รับบาดเจ็บและหลบหนีเข้ามาอาศัยอยู่ในบ้านผู้ใหญ่ธง ศรีนวล ลูกสาวเพียงคนเดียวของผู้ใหญ่ธง ที่เก่งการร้องลำตัดจนมีชื่อเสียงลือเลื่อง จนได้รับฉายาว่า เจ้าแม่ลานเท ก็เป็นที่หมายปองของสมิง แม้ศรีนวลจะเห็นว่าสมิงเป็นเพียงเพื่อนชายที่แสนดีก็ตาม เลอสรร ลูกชายเพียงคนเดียวของท่านข้าหลวงเมืองอยุธยา เมื่อปิดเทอมได้เดินทางมาที่ลานเทเพื่อหาประสบการณ์ คุณหนึ่งได้พบเจอทั้งสมิงและศรีนวล คุณหนึ่งแอบรักกับศรีนวล จนกระทั่งทั้งคู่ลักลอบได้เสียกัน มีแต่เพียงผู้่ใหญ่ธงและสมิงเท่านั้นที่รับรู้เรื่อง คุณหนึ่งสัญญาว่าเมื่อเรียนจบแล้ว จะกลับมาแต่งงานกับศรีนวล แต่ทว่า เมื่อกลับถึงกรุงเทพฯ คุณนาย แม่ของคุณหนึ่งกลับไม่ยินยอม พร้อมกับบีบบังคับให้คุณหนึ่งแต่งงานกับสร้อยเพชร ลูกสาวของเพื่อนสนิทตัวเอง ศรีนวลตั้งท้องลูกของเลอสรร จนคลอดออกมาเป็นผู้หญิงชื่อ สอยดาว ขณะที่คุณหนึ่งก็มีลูกสาวกับสร้อยเพชร ชื่อ สาวเดือน 20 ปีผ่านไป เมื่อคุณหนึ่งกลายเป็นนายตำรวจใหญ่ คุณหนึ่งได้รับคำสั่งให้เดินทางไปลานเท เพื่อตามจับ สมิง ซึ่งหนีหมายจับและกลายเป็นโจรชื่อดัง และ ณ ที่นั่นเรื่องราวทั้งหมดที่เกิดขึ้นในอดีตจึงฟื้นคืนมานักแสดงนักแสดง. - มิตร ชัยบัญชา รับบท เลอสรร - เพชรา เชาวราษฎร์ รับบท ศรีนวล - ชนะ ศรีอุบล รับบท สมิง - โสภา สถาพร รับบท สอยดาว - ขวัญตา บัวเปลี่ยนสี รับบท สาวเดือน - ชฎาพร วชิระปราณี รับบท สร้อยเพชร - จีรศักดิ์ อิศรางกูร ณ อยุธยา รับบท เกียรติกล้า - จำรูญ หนวดจิ๋ม รับบท ผู้ใหญ่ธง - ม.ล.รุจิรา อิศรางกูร รับบท ท่านข้าหลวงเมืองอยุธยา - สรพงษ์ ชาตรี (ภาพยนตร์เรื่องแรก โดยรับบทเป็นตัวประกอบในช่วงต้นเรื่อง)อ้า่งอิงอ้า่งอิง. - ภาพยนตร์ สอยดาว สาวเดือน (2512) - เพลงประกอบภาพยนตร์ สอยดาว สาวเดือน (2512)</doc>
