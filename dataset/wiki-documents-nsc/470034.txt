<doc id="470034" url="https://th.wikipedia.org/wiki?curid=470034" title="โอมาร์ มาลากอน">โอมาร์ มาลากอน โอมาร์ พูเอนเตส มาลากอน (; 3 เมษายน ค.ศ. 1956 — ) เป็นหัวหน้าสตาฟฟ์โค้ชชาวคิวบา ที่ให้การช่วยเหลือและฝึกซ้อมแก่นักมวยสากลสมัครเล่นทีมชาติไทย ตั้งแต่สมัยโอลิมปิกฤดูร้อน 2008 และมีส่วนช่วยนักกีฬามวยสากลสมัครเล่นทีมชาติไทยในโอลิมปิกทุกราย ทั้งสายลม อาดี, ฉัตรชัย บุตรดี และแก้ว พงษ์ประยูร โดยก่อนการชกแต่ละครั้ง มาลากอนมักหยิบสร้อยไม้กางเขนขึ้นมาเพื่ออธิษฐานต่อสิ่งศักดิ์สิทธิ์ร่วมกับชาวไทย และเป็นหนึ่งในผู้ที่ไม่ยอมรับคำตัดสินของกรรมการเมื่อครั้งที่ แก้ว เป็นฝ่ายแพ้ โจว ซื่อหมิง นักมวยชาวจีนในรอบชิงชนะเลิศมวยสากลสมัครเล่นรุ่นไลท์ฟลายเวท ในโอลิมปิกฤดูร้อน 2012 รวมทั้งต้องการประกาศให้รู้ว่า แก้ว พงษ์ประยูร สมควรเป็นฝ่ายชนะ ทั้งนี้ มาลากอนได้รับความประทับใจจากชาวไทยหลายคนในระดับเดียวกันกับเกียรติพงษ์ รัชตเกรียงไกร โค้ชวอลเลย์บอลหญิงทีมชาติไทย และชเว ยองซอก โค้ชเทควันโดทีมชาติไทยชาวเกาหลี พ.ศ. 2556 โอมาร์ มาลากอน ทำหน้าที่เป็นหัวหน้าผู้ฝึกสอนนักมวยสากลสมัครเล่นทีมชาติไทย ในการแข่งมวยสากลสมัครเล่นชิงแชมป์โลก "ไอบาเวิลด์บ็อกซิ่งแชมเปียนชิพ 2013" ที่จัดขึ้น ณ ประเทศคาซัคสถาน ในปี พ.ศ. 2558 โอมาร์ถูกสมาคมมวยสากลแห่งประเทศไทย ปลดออกจากตำแหน่งหัวหน้าผู้ฝึกสอนโดยลดตำแหน่งลงมาเพียงผู้ฝึกสอน เนื่องจากโอมาร์กระทำการขัดกับนโยบายของสมาคมฯโดยปล่อยให้นักมวยสากลสมัครเล่นทีมชาติไทยชุดเอและบีที่ทำการแข่งขันมวยสากลสมัครเล่นนานาชาติ ชิงถ้วยพระราชทานพระบาทสมเด็จพระเจ้าอยู่หัวฯ ที่เมืองพัทยา จังหวัดชลบุรี ที่เข้าชิงกันเองและปล่อยให้ชกกันแบบไม่เต็มที่รางวัลที่ได้รับรางวัลที่ได้รับ. - วันที่ 21 ธันวาคม พ.ศ. 2555 - รางวัลผู้ฝึกสอนนักกีฬาต่างประเทศดีเด่น วันกีฬาแห่งชาติ 2555 ที่อินดอร์สเตเดี้ยม หัวหมาก</doc>
