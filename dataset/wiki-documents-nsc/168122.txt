<doc id="168122" url="https://th.wikipedia.org/wiki?curid=168122" title="กันดั้มเดธไซธ์">กันดั้มเดธไซธ์ XXXG-01D กันดั้มเดธไซธ์ () () เป็นโมบิลสูทที่มีบทบาทสำคัญในการ์ตูนญี่ปุ่น อะนิเมะ บันทึกการยุทธ์บทใหม่ กันดั้มวิง ออกแบบโดยคุนิโอะ โอคาวาระ กันดั้มเดธไซธ์เป็นหนึ่งในกันดั้มทั้งห้าเครื่องซึ่งมีต้นแบบมาจาก XXXG-00W0 วิงกันดั้มซีโร่ที่นักวิทยาศาสตร์ทั้งห้าได้ร่วมกันพัฒนาเพื่อใช้ต่อสู้กับองค์กรลับ OZ (Organization of Zodiac) แต่เนื่องจากพลังในการต่อสู้ของวิงกันดั้มซีโร่นั้นสูงเกินไปจนเป็นอันตราย นักวิทยาศาสตร์ทั้งห้าจึงได้ยกเลิกแผนการสร้างวิงกันดั้มซีโร่และได้แยกย้ายกันไปสร้างกันดั้มของตัวเอง กันดั้มเดธไซธ์ได้รับการพัฒนาโดยโปรเฟสเซอร์ G กันดั้มเดธไซธ์เป็นโมบิลสูทที่สามารถพรางตัวได้ด้วยแบ็คแพ็คไฮเปอร์แจมเมอร์ ซึ่งสามารถรบกวนการทำงานของเรดาร์และเซนเซอร์ของศัตรูได้ กันดั้มเดธไซธ์เน้นการต่อสู้ในระยะประชิดตัวด้วยเคียวบีมและติดตั้งปืนกลกับวัลแคนไว้ โล่บัสเตอร์ชิลด์สามารถใช้ยิงโจมตีโดยติดตั้งมีดบีมขนาดเล็กไว้ นักบินของกันดั้มเดธไซธ์ก็คือเด็กหนุ่มผู้ใช้ชื่อดูโอ แม็กซ์เวล รหัสที่ OZใช้เรียกกันดั้มเดธไซธ์ก็คือกันดั้ม 02 เนื้อเรื่องของภาคกันดั้มวิง เอนด์เลสวอลซ์ได้เปิดเผยว่าเดิมทีนั้นกลุ่มตระกูลบาร์ตันได้เตรียมใช้กันดั้มทั้งห้าในปฏิบัติการเมเทโอโดยใช้กันดั้มในการกวาดล้างกำลังของศัตรูที่ยังเหลืออยู่หลังจากทิ้งโคโลนีลงไปบนโลก แต่นักวิทยาศาสตร์ทั้งห้าไม่เห็นด้วยกับแผนการนี้จึงส่งกันดั้มไปยังโลกเพื่อต่อสู้กับ OZด้วยสงครามกองโจร ดูโอจำต้องสละกันดั้มเดธไซธ์เมื่อถูก OZโจมตีหลังจากกลับไปอวกาศ ซึ่งกันดั้มเดธไซธ์ไม่สามารถต่อสู้ได้และระบบทำลายตัวเองไม่ทำงาน OZได้เก็บกันดั้มเดธไซธ์ไปศึกษาและทำลายออกอากาศเพื่อข่มขวัญชาวอาณานิคม ซึ่งซากของกันดั้มเดธไซธ์ถูกนักวิทยาศาสตร์ทั้งห้าเก็บไปปรับปรุงใหม่เป็น XXXG-01D2 กันดั้มเดธไซธ์เฮล หลังจากที่ภาคเอนด์เลสวอลซ์ออกฉาย ฮาจิเมะ คาโทกิก็ได้ออกแบบกันดั้มเดธไซธ์ใหม่อีกครั้งและเรียกว่ารุ่นแรกเริ่ม (early type)ให้มีรูปร่างที่ใกล้เคียงกับกันดั้มเดธไซธ์เฮลในภาคเอนด์เลสวอลซ์มากกว่าเดิมกันดั้มเดธไซธ์เฮล กันดั้มเดธไซธ์เฮล. XXXG-01D2 กันดั้มเดธไซธ์เฮล(ญี่ปุ่น:ガンダムデスサイズヘル ;อังกฤษ:Gundam Deathscythe Hell) เป็นโมบิลสูทซึ่งเป็นรุ่นปรับปรุงของกันดั้มเดธไซธ์ในช่วงหลังของบันทึกการยุทธ์บทใหม่ กันดั้มวิง ออกแบบโดยคุนิโอะ โอคาวาระ กันดั้มเดธไซธ์เฮลสร้างจากซากของกันดั้มเดธไซธ์และปรับปรุงให้แข็งแกร่งขึ้นอย่างลับๆโดยนักวิทยาศาสตร์ทั้งห้าซึ่งถูก OZควบคุมตัวไว้ กันดั้มเดธไซธ์เฮลได้รับการปรับปรุงให้สามารถต่อสู้ในอวกาศได้และติดตั้งปีกแอ็คทีฟโคลกซึ่งสามารถพับลงมาปิดลำตัวของกันดั้มเดธไซธ์เฮลได้ แอ็คทีฟโคลกนี้ติดตั้งเครื่องกำเนิดสนามพลังแบบเดียวกับพลาเน็ตดีเฟนเซอร์ของโมบิลสูท OZ-13MSX2 เมอคิวเรียส ซึ่งสามารถสะท้อนบีมได้และยังช่วยเพิ่มประสิทธิภาพของไฮเปอร์แจมเมอร์จนมีผลกับตาของมนุษย์ เคียวบีมของกันดั้มเดธไซธ์เฮลเปลี่ยนเป็นแบบสองคมและติดท่อขับดันขนาดเล็กไว้อีกด้านเพื่อเพิ่มแรงเหวี่ยงขณะใช้งาน ดูโอได้รับกันดั้มเดธไซธ์เฮลหลังจากที่กองกำลังของเลดี้ อันโจมตีฐานบนดวงจันทร์ของทูบารอฟทำให้สามารถหนีจากการกักขังมาได้และเป็นโมบิลสูทประจำตัวของดูโอจนจบเรื่องฉบับเอนด์เลสวอลซ์ ฉบับเอนด์เลสวอลซ์. กันดั้มเดธไซธ์เฮลได้รับการออกแบบใหม่อีกครั้งใน OVA กันดั้มวิง เอนด์เลสวอลซ์โดยฮาจิเมะ คาโทกิ ในมังงะภาคเสริมจะใช้กันดั้มเดธไซธ์เฮลที่ออกแบบใหม่นี้แทนแบบของภาคโทรทัศน์ ในวิดีโอเกมและโมเดลคิทมักเรียกกันดั้มเดธไซธ์เฮลที่ออกแบบใหม่นี้ว่ากันดั้มเดธไซธ์เฮล คัสตอมหรือเดธไซธ์เฮลคัสตอมเพื่อไม่ให้สับสนกับแบบของภาคโทรทัศน์ ลักษณะที่เปลี่ยนแปลงไปอย่างเห็นได้ชัดที่สุดก็คือปีกแอ็คทีฟโคลกที่เปลี่ยนไปเป็นแบบปีกของค้างคาวและมีส่วนปลายเท้าที่แหลมยื่นออกมา ส่วนลำตัวจะมีลักษณะคล้ายกับกันดั้มเดธไซธ์มากกว่าในภาคโทรทัศน์ ไม่มีโล่บัสเตอร์ชิลด์และเคียวบีมเปลี่ยนเป็นบีมซิสเซอร์ซึ่งเป็นแบบคมเดียวขนาดใหญ่รูปแบบอื่นๆกันดั้มเดธไซธ์กิลตี้ รูปแบบอื่นๆ. กันดั้มเดธไซธ์กิลตี้. ปรากฏตัวในภาคเสริม ความมุ่งมั่นของทิเอล (新機動戦記ガンダムW ～ティエルの衝動～) กันดั้มเดธไซธ์กิลตี้เป็นโมบิลสูทรุ่นต้นแบบที่พวก OZที่รอดจากสงครามแอบพัฒนาขึ้นโดยใช้ข้อมูลของกันดั้มเดธไซธ์เฮลและใช้ปริซึมโค้ตคลุมทั่วร่างเพื่อให้มองเห็นได้ยาก ทหารของ OZ เซมิสใช้กันดั้มเดธไซธ์กิลตี้ไล่ตามพวกทิเอล นอนบลูซึ่งขโมยกันดั้มหนีไปกันดั้มเดธไซธ์กิลตี้คัสตอม กันดั้มเดธไซธ์กิลตี้คัสตอม. ปรากฏตัวในภาคเสริม ความมุ่งมั่นของทิเอล (新機動戦記ガンダムW ～ティエルの衝動～) เป็นรุ่นปรับปรุงของกันดั้มเดธไซธ์กิลตี้ โดยติดส่วนหัวไหล่ของ OZ-15AGX ไฮดร้ากันดั้มซึ่งมีบีมแคนน่อนติดตั้งไว้เพื่อเพิ่มความสามารถในการต่อสู้ระยะไกล</doc>
