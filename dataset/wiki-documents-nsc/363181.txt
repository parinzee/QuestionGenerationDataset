<doc id="363181" url="https://th.wikipedia.org/wiki?curid=363181" title="พอลลา ครีมเมอร์">พอลลา ครีมเมอร์ พอลล่า ครีมเมอร์ () เกิดเมื่อวันที่ 5 สิงหาคม พ.ศ. 2529 เป็นนักกอล์ฟชาวอเมริกัน ปัจจุบันเล่นอยู่ใน แอลพีจีเอ ทัวร์ เธอชนะทัวร์นาเมนท์ในการแข่งขันอาชีพมาแล้ว 11 รายการ เป็นรายการแอลพีจีเอ 9 รายการ ครีมเมอร์เคยเป็นนักกอล์ฟหญิงหมายเลข 2 ของโลก จากการจัดอันดับ ของ โรเล็กซ์ แรงกิ้งส์ เธอเป็นแชมป์ ยูเอส วีเมนส์ โอเพ่น คนล่าสุด และยังเป็นผู้เล่นของทีมสหรัฐอเมริกา ในการแข่งขัน โซลเฮม คัพ มาแล้ว 3 ครั้ง ได้รับฉายาว่า "พิงค์ แพนเตอร์"ประวัติ ประวัติ. ครีมเมอร์ เกิดเมื่อวันที่ 5 สิงหาคม พ.ศ. 2529 ที่เมือง เมาน์เทน วิว รัฐ แคลิฟอร์เนีย เป็นลูกคนเดียวของคุณพ่อ ที่มีอาชีพนักบิน และคุณแม่ซึ่งเป็นแม่บ้าน ในวัยเด็ก ครีมเมอร์ได้มีส่วนร่วมในการเต้นแอโรบิคและยิมนาสติก ครีมเมอร์เริ่มเล่นกอล์ฟเมื่ออายุ 10 ปี และเมื่ออายุ 12 เธอสามารถชนะการแข่งขันกอล์ฟเยาวชนในระดับภูมิภาคได้ถึง 13 รายการติดต่อกัน ในขณะที่ยังเป็นมือสมัครเล่นอยู่นั้น ครีมเมอร์ชนะการแข่งขัน 19 รายการ โดย 11 รายการนั้นเป็นของ American Junior Golf Association (AJGA) ทำให้เธอได้เป็นผู้เล่นยอดเยี่ยมของ AJGA ในปี 2003 และในปี 2004 เธอได้เข้าแข่งขันรายการ ShopRite LPGA Classic ซึ่งเป็นรายการแอลพีจีเอ และได้อันดับที่ 2 ซึ่งเป็นรอง คริสตี้ เคอร์ แชมป์ในปีนั้น เพียงสโตรกเดียว และในปีเดียวกัน เธอได้ชนะรายการ LPGA Tour Final Qualifying Tournament ทำให้เธอได้เป็นสมาชิกของ แอลพีจีเอ ทัวร์ ตั้งแต่ปี 2005 เป็นต้นมาประวัติการเล่นอาชีพ ประวัติการเล่นอาชีพ. ครีมเมอร์เริ่มต้นการเล่นอาชีพในปี 2005 และได้ชนะการแข่งขัน Sybase Classic เป็นรายการแรก และถือเป็นผู้เล่นที่มีอายุน้อยที่สุดที่ได้แชมป์แอลพีจีเอทัวร์ ต่อมาในปีเดียวกัน เธอได้แชมป์ที่ 2 ในการเล่นอาชีพ ได้แก่รายการ Evian Masters ซึ่งเป็นรายการที่มีเงินรางวัลสูง ทำให้เธอกลายเป็นนักกอล์ฟที่อายุน้อยที่สุด ที่สามารถทำเงินรางวัลเกิน 1ล้านเหรียญ ได้เร็วที่สุดของแอลพีจีเอ และเมื่อจบฤดูกาล ครีมเมอร์ได้รับรางวัลผู้เล่นหน้าใหม่ยอดเยี่ยมแห่งปี และทำเงินรางวัลไป 1.5ล้านเหรียญ เป็นอันดับที่ 2 รองจาก แอนนิก้า โซเรนสแตม รวมถึงสถิติ เข้าแข่งขัน 25 รายการ ติด Top 3 ถึง 8 รายการ ในปี 2006 ครีมเมอร์ได้ถูกจัดอันดับ ให้เป็นนักกอล์ฟหญิงหมายเลข 2 ของโลก รองจาก แอนนิก้า โซเรนสแตม (20 กุมภาพันธ์ 2006) ในปีนี้เธอมีอาการบาดเจ็บ ทำให้เธอไม่ได้แชมป์แอลพีจีเอทัวร์เลย แต่อย่างไรก็ตาม เธอยังคงทำเงินรางวัลเกิน 1ล้านเหรียญ และผ่านการตัดตัวทุกรายการที่เธอลงเล่น ติด Top 10 ทั้งหมด 14 จาก 27 รายการ ผลงานที่ดีที่สุดคือ การได้ที่ 2 ร่วม รายการ The Mitchell Company Tournament of Champions ในปี 2007 ครีมเมอร์ชนะรายการแอลพีจีเอทัวร์ 2 รายการ ได้แก่ รายการ SBS Open at Turtle Bay ในตอนต้นปี และรายการ The Mitchell Company Tournament of Champions ในตอนปลายปี ในปีนี้ เธอยังได้เป็นผู้เล่นของทีมสหรัฐอเมริกา ในรายการ โซลเฮม คัพ เป็นครั้งที่ 2 และเมื่อสิ้นสุดฤดูกาล เธอติด Top 10 ทั้งหมด 13 รายการ และทำเงินรางวัล 1.3ล้านเหรียญ เป็นอันดับที่ 3 รองจาก ลอเรน่า โอชัว และ ซูซาน เพ็ตเตอร์สัน ในปี 2008 ถือเป็นปีที่ประสบความสำเร็จมากที่สุดสำหรับครีมเมอร์ เธอชนะรายการแอลพีจีเอทัวร์ถึง 4 รายการ และทำเงินรางวัลสูงถึง 1.8ล้านเหรียญ ซึ่งถือว่าสูงที่สุดในการเล่นอาชีพของเธอ ในปี 2009 เป็นอีกปีที่ครีมเมอร์มีอาการบาดเจ็บรบกวน ทำให้เธอไม่ได้แชมป์แอลพีจีเอทัวร์เลย ผลงานที่ดีที่สุด คือการได้ที่ 2 รายการ LPGA Corning Classic และ Lorena Ochoa Invitational ครีมเมอร์ทำเงินรางวัลไป 1.1ล้านเหรียญ ในปี 2010 ครีมเมอร์ได้รับบาดเจ็บที่นิ้วมือ ทำให้เธอต้องพักการแข่งขันในช่วงเวลาหนึ่ง และเมื่อเธอกลับมาแข่งขันอีกครั้ง เธอได้ชนะรายการเมเจอร์ U.S. Women's Open ซึ่งเป็นแชมป์รายการเมเจอร์แรกในชีวิตของเธอ ครีมเมอร์ติด Top 10 ทั้งหมด 4 จาก 14 รายการที่เธอเข้าแข่งขันผลงานรางวัลรางวัล. - American Junior Golf Association Player of the Year: 2003 - Golfweek Junior of the Year: 2003 - Golf Digest Junior of the Year: 2003 - Golfweek Amateur of the Year: 2004 - Golf Digest Amateur of the Year: 2004 - American Junior Golf Association Nancy Lopez Award: 2005 - LPGA Rookie of the Year: 2005</doc>
