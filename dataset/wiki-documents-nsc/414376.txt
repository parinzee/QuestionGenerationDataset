<doc id="414376" url="https://th.wikipedia.org/wiki?curid=414376" title="นิยม ช่างพินิจ">นิยม ช่างพินิจ นายนิยม ช่างพินิจ (เกิด 26 สิงหาคม พ.ศ. 2508) สมาชิกสภาผู้แทนราษฎรจังหวัดพิษณุโลก เขต 4 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2548 ในสังกัดพรรคไทยรักไทย ปัจจุบันสังกัดพรรคเพื่อไทยประวัติ ประวัติ. นิยม ช่างพินิจ เกิดเมื่อวันที่ 26 สิงหาคม พ.ศ. 2508 เป็นบุตรของนายยิ้ม และนางกรี ช่างพินิจ มีพี่น้อง 8 คน เป็นบุตรคนที่ 7 สำเร็จการศึกษาระดับปริญญาตรีศิลปศาสตรบัณฑิต (รัฐศาสตร์) จากสถาบันราชภัฎพิบูลสงคราม และปริญญาโทศิลปศาสตร์มหาบัณฑิต (รัฐศาสตร์) มหาวิทยาลัยรามคำแหง สมรสกับนางกัญญาพัชร มีบุตร 2 คนงานการเมือง งานการเมือง. อดีตเป็นสมาชิกองค์การบริหารส่วนจังหวัดพิษณุโลก 2 สมัย ลาออกมาลงสมัครรับเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2548 ในสังกัดพรรคไทยรักไทย และได้รับเลือกติดต่อกันมาจนถึงปัจจุบัน รวม 3 ครั้งสมาชิกสภาผู้แทนราษฎร สมาชิกสภาผู้แทนราษฎร. นิยม ช่างพินิจ ได้รับการเลือกตั้งเป็นสมาชิกสภาผู้แทนราษฎรมาแล้ว 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดพิษณุโลก สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดพิษณุโลก สังกัดพรรคพลังประชาชน 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดพิษณุโลก สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
