<doc id="156195" url="https://th.wikipedia.org/wiki?curid=156195" title="เจนตีเล เบลลีนี">เจนตีเล เบลลีนี เจ็นทิเล เบลลินี (ภาษาอังกฤษ: Gentile Bellini) (ค.ศ. 1429 - ค.ศ. 1507) เป็นจิตรกรสมัยฟื้นฟูศิลปวิทยาของประเทศอิตาลีในคริสต์ศตวรรษที่ 15 มีความเชี่ยวชาญทางการเขียนภาพเหมือน เจ็นทิเล เบลลินีเกิดราว ค.ศ.1429 ที่ เวนิส, ประเทศอิตาลี และเสียชีวิตเมื่อวันที่ 23 กุมภาพันธ์ ค.ศ. 1507 เจ็นทิเลเป็นบุตรของจัคโคโป เบลลินี (Jacopo Bellini) เจ็นทิเลเป็นชื่อที่ตั้งตามเจ็นทิเล ดา ฟาเบรียโน (Gentile da Fabriano) ผู้เป็นครูของจัคโคโป เจ็นทิเล เบลลินีเป็นช่างเขียนประจำราชสำนักของดยุคแห่งเวนิสตั้งแต่ปี ค.ศ. 1474 งานส่วนใหญ่ของเจ็นทิเลที่ยังเหลืออยู่เป็นงานชิ้นใหญ่ในสิ่งก่อสร้างสาธารณะรวมทั้งภาพเขียนสำหรับ Scuola Grande di San Marco เมื่อคริสต์ทศศตวรรษ 1470 ที่เขียนร่วมกับน้องชายจิโอวานนี เบลลินี สถานศึกษาแห่งเซนต์จอห์นอีแวนเจลลิสจ้างเจ็นทิเลให้เชียนภาพเรื่องราว เจ็นทิเลเขียนภาพเขียนสีน้ำมันบนผ้าใบ ภาพที่สวยที่สุดคือภาพ “ขบวนแห่มหากางเขนที่จัตุรัสซานมาร์โค” (Procession of the True Cross in Piazza San Marco) เขียนเมื่อปี ค.ศ. 1496 ปัจจุบันตั้งแสดงอยู่ที่ Gallerie dell'Accademia ที่เวนิส เจ็นทิเลเขียนภาพชายผู้เห็นปาฏิหาริย์ที่จัตุรัสซึ่งเป็นภาพเขียนที่นำความนิยมมาสู่สถานศึกษาแห่งเซนต์จอห์น</doc>
