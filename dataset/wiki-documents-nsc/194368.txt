<doc id="194368" url="https://th.wikipedia.org/wiki?curid=194368" title="โรงเรียนสตรีวัดมหาพฤฒาราม ในพระบรมราชินูปถัมภ์">โรงเรียนสตรีวัดมหาพฤฒาราม ในพระบรมราชินูปถัมภ์ โรงเรียนสตรีวัดมหาพฤฒาราม ในพระบรมราชินูปถัมภ์ เป็นโรงเรียนสตรีในสังกัดสำนักงานเขตพื้นที่การศึกษามัธยมศึกษา เขต 2 คณะกรรมการการศึกษาขั้นพื้นฐาน กระทรวงศึกษาธิการ เปิดทำการสอนครั้งแรกเมื่อวันที่ 12 ธันวาคม พ.ศ. 2461 ในระดับมัธยมศึกษาตอนต้นและตอนปลาย ในปี พ.ศ. 2551 ได้ฉายานามว่าเป็น "โรงเรียนหมายเลขสอง" โดยผู้ที่เข้าเรียนจะเรียกว่า "พลเมืองหมายเลขสอง" โดยฉายานี้มีที่มาจากโรงเรียนนี้เป็นโรงเรียนที่บุตรี เผือดผ่องศึกษาอยู่ประวัติโรงเรียนประวัติโรงเรียน. - 3 ธันวาคม พ.ศ. 2461 โรงเรียนเริ่มรับสมัครนักเรียนเป็นครั้งแรก หลังจากทำการปรับปรุง โรงเรียนอาชีวพาณิชยการวัดมหาพฤฒาราม ซึ่งเป็นโรงเรียนพาณิชยการ แล้วเปลื่ยนชื่อเป็น โรงเรียนสตรีวัดมหาพฤฒาราม โดยขึ้นตรงต่อกรมสามัญศึกษา โดยรับนักเรียนที่มีอายุ 6 ปี ขึ้นไปทั้งชายและหญิง และให้นักเรียนชายที่อายุไม่เกิน 12 ปี เรียนอยู่ได้- 12 ธันวาคม พ.ศ. 2461 เปิดสอนครั้งแรก โดยทำการสอนตั้งแต่ชั้นประถมศึกษาปีที่ 1 ถึงชั้นประถมศึกษาปีที่ 3 มีจำนวนนักเรียน 109 คน อาจารย์ 3 คน และมี นางสุภาพ ตีระนันทน์ เป็นครูใหญ่ ต่อมาได้เพิ่มชั้นเรียนตามลำดับ จากชั้นประถมศึกษาปีที่ 3 จนถึงมัธยมปีที่ 8 แต่ต่อมาได้ทำการยุบชั้นมัธยมปีที่ 7 – 8 ตามแผนการศึกษาของชาติสมัยนั้น พ.ศ. 2514 เปลื่ยนชื่อโรงเรียนเป็น โรงเรียนสตรีมหาพฤฒาราม พ.ศ. 2518 สมเด็จพระนางเจ้าพระบรมราชินีนาถ ทรงพระกรุณาโปรดเกล้าฯรับสมาคมสตรีมหาพฤฒาราม และโรงเรียนสตรีมหาพฤฒารามเข้าอยู่ในพระบรมราชินูปถัมภ์ โดยโรงเรียนได้รับพระราชทานพระมหากรุณาธิคุณอันล้นเกล้าฯ จากสมเด็จพระนางเจ้าพระบรมราชินีนาถ เสด็จพระราชดำเนินโรงเรียนถึง 3 ครั้ง- ครั้งแรก 10 กันยายน พ.ศ. 2499 เสด็จพระราชดำเนินเยี่ยมโรงเรียนเป็นการส่วนพระองค์ - ครั้งที่สอง 25 ธันวาคม พ.ศ. 2504 เสด็จพระราชดำเนินมาทรงเป็นประธานในงานพิธีเปิดหอประชุมและอาคารเรียน - ครั้งที่สาม 1 มีนาคม พ.ศ. 2511 เสด็จพระราชดำเนินมาทรงเป็นประธานในงานฉลองครบ 50 ปี ของโรงเรียน พ.ศ. 2539 เปลื่ยนชื่อโรงเรียนเป็น โรงเรียนสตรีวัดมหาพฤฒาราม ในพระบรมราชินูปถัมภ์ ตามความประสงค์ของกรมสามัญศึกษาเพื่อความเหมาะสม พ.ศ. 2544 ได้เร่งพัฒนาทางด้านวิชาการ พร้อมกับการพัฒนาของโรงเรียนเพื่อให้โรงเรียนมีความพร้อมเต็มที่ในการปฏิรูปการศึกษา โดยเร่งส่งเสริมให้มีแหล่งเรียนรู้ สภาพแวดล้อมที่เอื้อต่อการเรียนการสอนสนับสนุนให้มีครูแกนนำ ครูต้นแบบ ครูแห่งชาติ ฯลฯ ตลอดจนการระดมสรรพกำลังจากชุมชนท้องถิ่น เพื่อประโยชน์ต่อการพัฒนาการศึกษาของโรงเรียน ทั้งนี้โรงเรียนมีการเน้นการพัฒนานักเรียนที่มีความสามารถพิเศษเฉพาะด้าน และพัฒนาครูอาจารย์ด้านทักษะการจัดกระบวนการเรียนรู้ที่ฝึกให้นักเรียนคิดและปฏิบัติตามยุทธศาสตร์การปฏิรูปการศึกษาผู้อำนวยการโรงเรียนผู้อำนวยการโรงเรียน. 1. นางสุภาพ ตีระนันท์ (พ.ศ. 2461-2486) 2. นางเสนาะจิต สุวรรณโพธิ์ศรี (พ.ศ. 2486-2496) 3. นางระเบียบ ลิมอักษร (พ.ศ. 2496-2497) 4. คุณหญิงบุญเจือ ไชยภัฎ (พ.ศ. 2497-2511) 5. คุณหญิงสนองนาฏ จารุดิลก (พ.ศ. 2511-2525) 6. นางวิเชียร สามารถ (พ.ศ. 2525-2533) 7. นางสุมาลี รัตนปราการ (พ.ศ. 2533-2537) 8. นางผ่องศรี เกษมสันต์ ณ อยุธยา (พ.ศ. 2537-2539) 9. นางสมใจ ไกรยูรวงศ์ (พ.ศ. 2539-2541) 10. นายประวิทย์ พฤทธิกุล (พ.ศ. 2541-2543) 11. นางสาวเฟื่องฟ้า ประดิษฐพจน์ (พ.ศ. 2543 - 2544) 12. นางรัตนา เชาว์ปรีชา (พ.ศ. 2544 - 2551) 13. นางสุกัญญา ภู่พันธาภักดิ์ (พ.ศ. 2551 - 2554) 14. นายธีระพงศ์ นิยมทอง (พ.ศ. 2554 - 2557) 15. นางอาลัย พรหมชนะ (พ.ศ. 2557 - ปัจจุบัน)สัญลักษณ์ประจำโรงเรียน สัญลักษณ์ประจำโรงเรียน. "พึงถือดอกบัวเป็นสัญลักษณ์ประจำ ยึดมั่นในอุดมคติที่จะนำเหล่าหนึ่งในดอกบัวหลวง ให้ผุดพ้นสายธาร บานรับแสงรวีได้ในการต่อไป"ความหมายของสีประจำโรงเรียน ความหมายของสีประจำโรงเรียน. กรมท่า หมายถึง ความมั่นคง และความสงบสุข ฟ้า หมายถึง ความรุ่งโรจน์ และความสดใสรายละเอียดภายในโรงเรียน รายละเอียดภายในโรงเรียน. ปัจจุบันเปิดสอนในช่วงชั้นที่ 3( ระดับชั้นมัธยมศึกษาปีที่ 1 – 3)และช่วงชั้นที่ 4(ระดับชั้นมัธยมศึกษาปีที่ 4 – 6)จัดการศึกษาเฉพาะนักเรียนหญิง มีเนื้อที่ 5 ไร่ 65.86 ตารางวา มีอาคารเรียนถาวรเป็นตึก 5 หลัง อาคาร 1 ( ตึกโสณบัณฑิต ) อาคาร 4 ชั้น อาคาร 2 ( ตึกพิทยลาภ ) อาคาร 4 ชั้น อาคาร 3 ( ตึกศรีพฤฒา ) อาคาร 5 ชั้น อาคาร 4 ( ตึกสมจิตต์ ) อาคาร 2 ชั้น ชั้นบนเป็นหอประชุม ชั้นล่างเป็นโรงอาหาร อาคาร 5 ( ตึกคหกรรม ) อาคาร 4 ชั้น อาคาร 6 ( อาคารรวมน้ำใจ ) อาคาร 4 ชั้น อาคารสร้างใหม่ปี พ.ศ. 2540โรงเรียนมัธยมศึกษาใกล้เคียงโรงเรียนมัธยมศึกษาใกล้เคียง. - โรงเรียนไตรมิตรวิทยาลัย - โรงเรียนเทพศิรินทร์ - โรงเรียนสายปัญญาศิษย์เก่าที่มีชื่อเสียงศิษย์เก่าที่มีชื่อเสียง. - สวลี ผกาพันธุ์  (ศิลปินแห่งชาติ) - รสนา โตสิตระกูล (สมาชิกวุฒิสภา กรุงเทพมหานคร ปี 2551) - วนิดา ตันติวิทยาพิทักษ์ (นักสิทธิมนุษยชน) - กาญจนาพร ปลอดภัย (ดารา/นักแสดง) - สุภัชญา ลัทธิโสภณกุล (นักร้องวงไชน่าดอลล์) - เกศริน เอกธวัชกุล (ดารา/นักแสดง) - ลัคนา หวงมณีรุ่งโรจน์ (ดารา/นักร้อง/นักแสดง/ดีเจ) - อมีณา ศิริรัตน์อัสดร (นักร้อง) - ณปภา ตันตระกูล (ดารา/นักแสดง) - อังคณา ตรีรัตนาทิพย์ (นางสาวไทยปี2550) - บุตรี เผือดผ่อง (นักกีฬาเทควันโดโอลิมปิก) - สุวพิชญ์ ไตรพรวรกิจ (ดารา/นักแสดง) - ภาวดี คุ้มโชคไพศาล (ดารา/นักแสดง) - ธนาภา แซ่เล้า (นักกีฬาเทควันโดทีมชาติ) - ณัฐนิชา เชิดชูบุพการี (ดารา/นักแสดง) - นุชราวดี ไชยสิงห์ (นักวิ่งไอดอล)</doc>
