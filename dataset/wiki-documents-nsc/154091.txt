<doc id="154091" url="https://th.wikipedia.org/wiki?curid=154091" title="โรงเรียนศิริมาตย์เทวี">โรงเรียนศิริมาตย์เทวี โรงเรียนศิริมาตย์เทวี () เป็นเซมินารีและโรงเรียนเอกชนโรมันคาทอลิกในความดูแลของมิสซังโรมันคาทอลิกเชียงใหม่ เปิดสอนตั้งแต่ระดับปฐมวัย จนถึง มัธยมศึกษาปีที่ 3 ก่อตั้งเมื่อวันที่ 29 ธันวาคม ค.ศ. 1951 โดยบาทหลวงเอ็ดมอน แวดิแอร์ ชาวเบลเยียม ซึ่งเป็นอธิการโบสถ์แม่พระองค์อุปถัมป์ พาน ในสมัยนั้นประวัติประวัติโรงเรียนประวัติ. ประวัติโรงเรียน. - คุณพ่อแวร์ดิแอร์ อธิการโบสถ์แม่พระองค์อุปถัมป์ ได้ริเริ่มสร้างโรงเรียนแห่งแรกขึ้น ได้รับอนุญาตจากทางการให้เป็นโรงเรียนพิเศษ ใน วันที่ 29 สิงหาคม พ.ศ. 2493 มีนักเรียนรุ่นแรก 7 คน - 30 สิงหาคม พ.ศ. 2494 ทางจังหวัดเชียงรายได้ส่งเรื่องขออนุญาตเปิดโรงเรียนคืน เนื่องจากว่าตามกฎหมายที่ออกใหม่ เจ้าของและผู้จัดการโรงเรียนต้องเป็นคนไทย ดังนั้นคุณพ่อจึงจัดทำเรื่องใหม่ส่งไปอีกครั้ง - 16 พฤษภาคม พ.ศ. 2494 ได้รับอนุญาตเปิดโรงเรียนเป็นทางการชื่อว่า “โรงเรียนสุรารักษ์” (เทวดารักษา) โดยมีนายอำเภอพาน นายกมล สุทธนะ, ศึกษาธิการอำเภอ นายสมัคร สิทธิเลิศ ผู้ใหญ่ทางอำเภอ พ่อค้า ประชาชน และนางสาวอัมพร บุรารักษ์ (ตำแหน่งนางสาวไทยปี พ.ศ. 2493) ได้มาร่วมเป็นเกียรติในการเปิดป้ายชื่อโรงเรียน - 17 พฤษภาคม พ.ศ. 2494 เปิดเรียนเป็นวันแรก มีนักเรียนทั้งชาย-หญิง ทั้งหมด 82 คน ในจำนวนนี้มีนักเรียนคาทอลิก 37 คน และในภาคเรียนที่สองมีนักเรียนเพิ่มขึ้นเป็น 97 คน มีคุณครู 3 ท่าน - มีนาคม พ.ศ. 2495 (ช่วงปิดเทอม) คุณพ่อแวร์ได้ซื้อโรงเรียนสิทธิศาสตร์ศึกษา เป็นโรงเรียนมัธยมของเอกชน แล้วทำการรื้ออาคารเรียนนำมาปลูกสร้างเป็นโบสถ์ไม้มุงหลังคาด้วยใบตองตึง ฝาวัดเป็นไม้ไผ่ขัดแตะ สร้างวัดใหม่ใกล้ถนนพหลโยธิน - พ.ศ. 2596 ได้รวมโรงเรียนทั้งสองเข้าด้วยกันแล้วเปลี่ยนชื่อเป็น “โรงเรียนศิริมาตย์เทวี” - พ.ศ. 2503 ได้รับการรับรองวิทยฐานะ มีความเทียบเท่ากับโรงเรียนรัฐบาลและโรงเรียนเอกชนอื่นๆ - พ.ศ. 2504 คุณพ่อคาร์โล ลูซซี่ บาทหลวงหนุ่มไฟแรงจากประเทศอิตาลี ท่านเอาใจใส่ดูแลครู นักเรียน คนงานของโรงเรียนอย่างทั่วถึง สนับสนุนให้ครูไปอบรมเพิ่มเติมในภาคฤดูร้อนเพื่อเลื่อนวิทยาฐานะของตนเอง ท่านได้สร้างอาคารเรียนที่คุณพ่อแวร์ดิแอร์สร้างไม่เสร็จ จึงได้ตึกงามสองชั้น นอกจากนี้ท่านได้รื้อตึกแถวชั้นเดียวออก และได้สร้างตึกสองชั้นอีกสองหลังชื่อ “King” และ “Queen” ส่วนตึกที่สร้างต่อจากคุณพ่อแวร์ดิแอร์ชื่อ “Baby” สร้างโรงอาหารให้มีขนาดกว้างใหญ่พอเพียงแก่จำนวนนักเรียน สร้างห้องสุขาเพิ่มเติม สนามหน้าอาคารเรียนตึกคิงใช้เป็นที่ทำกิจกรรมเคารพธงชาติและให้การอบรมนักเรียนก่อนเข้าเรียน สร้างถังซีเมนต์เก็บน้ำฝนไว้ใช้ตลอดปี ต่อน้ำประปา ซื้อเครื่องดนตรี อุปกรณ์วงดุริยางค์ รับครูสอนดนตรี สนับสนุนให้มีวงโยธวาทิต ซื้อที่ดินจากสัตบุรุษที่มีอาณาเขตติดโรงเรียน 1 รายคือที่ดินของพ่ออุ้ยผง วิญญา ได้เจรจาแลกที่ดินพ่ออุ้ยแก้ว ธรรมพิชัย ทำสนามเด็กเล่นให้กว้างขึ้น พ่ออุ้ยแก้ว ได้เล็งเห็นว่าเป็นประโยชน์แก่โรงเรียน ท่านจึงยินดีแลกที่ จัดที่ซึ่งสูงลาดขึ้นไปให้เป็นเป็นขั้นบันได้ใช้เป็นอัฒจันทร์ให้แก่นักเรียนเวลามีกิจกรรมกีฬาสี หรือกิจกรรมอื่นๆ - พ.ศ. 2520 คุณพ่อดำรง บุญรติวงศ์ (กังก๋ง) จากเขตมิสซังราชบุรีมาประจำที่โบสถ์พาน ท่านได้สร้าง “ตึกฟาติมา” “ตึกดอมินิก” สร้างสนามวอลเล่ย์บอลใหม่ ทำถนนคอนกรีต เทคอนกรีตสนามบาสเก็ตบอลหน้าตึกคิงส์ สร้างตึกอนุบาล - พ.ศ. 2534 คุณพ่อเจษฎา บุญรติวงศ์ ผู้เจริญรอยตามคุณอา (คุณพ่อดำรง บุญรติวงศ์) ได้สร้างหอประชุมร่วมกับศิษย์เก่าไว้ให้นักเรียนทำกิจกรรมต่างๆ - พ.ศ. 2536 คณะอุร์สุลินแห่งประเทศไทยได้รับงานโรงเรียนศิริมาตย์เทวีของมิสซังโรมันคาทอลิกเชียงใหม่ ที่อำเภอพาน จังหวัดเชียงราย คณะซิสเตอร์ได้เข้ามาทำการพัฒนาและดูแลโรงเรียนในสมัยนั้น - พ.ศ. 2537 คุณพ่อ ธนัย สุวรรณใจ ท่านได้สร้างศาลาทรงไทย 3 หลังงามเด่นเป็นสง่าอยู่หน้าอาคาร King หลังหนึ่งถวายแด่ประกาศกเอลียาห์ หลังหนึ่งถวายโมเสส และอีกหลังถวายแด่พระเยซู - พ.ศ. 2542 คุณพ่อปิยะ โรจนมารีวงศ์ บาทหลวงอาวุโส มากด้วยประสบการณ์จากมิสซังโรมันคาทอลิกกรุงเทพฯ ท่านเป็นผู้ใหญ่ที่ใจดี พูดตรง พูดจริง ทำจริง รักเด็กๆ คุณพ่อเป็นคนเคร่งครัด จริงจัง ท่านบริหารโรงเรียนด้วยความเข้มงวด เคร่งครัดในระเบียบวินัย ติดตามการเรียนการสอนของครูและนักเรียน - พ.ศ. 2544 คุณพ่อดุรงฤทธิ์ กระบวนศิริ จากเขตมิสซังเชียงใหม่ อดีตเซมินาเรียนรุ่นเล็กของโบสถ์แม่พระองค์อุปถัมภ์ และเป็นเซมินาเรียนคนแรกของที่นี่ที่ได้รับศีลบวชเป็นบาทหลวง ท่านได้สร้างอาคารเรียนหลังใหม่ให้พอเพียงกับจำนวนนักเรียนที่เพิ่มขึ้น ได้สร้างอาคารเรียนชื่อว่า “ตึกพระแม่มารีย์” เปิดใช้อาคารเรียนเมื่อวันที่ 15 กุมภาพันธ์ พ.ศ. 2551ชื่อ ศิริมาตย์เทวี ชื่อ ศิริมาตย์เทวี. คุณพ่อแวร์ดิแอร์ ได้ขอให้คุณแม่บุญประจักษ์ ทรรทรานนท์ จากคณะอุร์สุลินแห่งสหภาพโรมัน ตั้งชื่อโรงเรียน “ MATER DEI ” () เป็นภาษาไทยว่า “ศิริมาตย์เทวี” หมายความว่า พระมารดาพระเจ้าทำเนียบผู้บริหารผู้ลงนามแทนผู้รับใบอนุญาตผู้บริหารอาคารเรียนอาคารเรียน. - อาคาร King เป็นอาคารเรียนสำหรับนักเรียนชั้นประถมศึกษา 1-3 - อาคาร Queen ชั้น 1 เป็นที่ตั้งสำหรับ ห้องพักครู ห้องพยาบาล และห้องผู้บริหาร ชั้น 2 เป็นห้องเรียนสำหรับ นักเรียน ชั้นประถมศึกษาปีที่ 4-5 - อาคาร Baby อาคารเรียน แผนกอนุบาล - อาคารชั่วคราว ป.5 ป.6 (ชื่อเดิม) เดิม เป็นอาคารเรียนสำหรับนักเรียนประถมศึกษาปีที่ 5-6 ปัจจุบัน เป็นห้องสาระการเรียนรู้ ทั้ง 8 สาระ - ตึกดอมีนิก ซาวีโอ เป็นห้องปฏิบัติการคอมพิวเตอร์ 2 และ ห้องธนาคารโรงเรียน - โรงอาหาร เป็นที่รับประทานอาหารของครู และ นักเรียน ชั้นบน เป็นห้องสมุดแผนก ประถมฯ ส่วนของอาคารนี้รวมถึง ห้องพยาบาลกลาง - ห้องดนตรี เป็นที่ตั้งของกลุ่มสาระ ดนตรี-นาฏศิลป์ - หอประชุม เป็นที่ตั้งของ หอประชุมกลาง ด้านหลังเป็นที่ตั้งของ กลุ่มสาระการงานอาชีพและเทคโนโลยี ส่วนของหอประชุมด้านทิศตะวันตก เป็นที่ตั้งของห้อง ศิลปะ และ ห้องพักครู - แผนกธุรการ ตั้งอยู่ประตูทางเข้า ด้านทิศเหนือ เป็นที่ตั้งของกลุ่มบริหารงานทั่วไป และแผนกธุรการ - อาคาร พระแม่มารีย์ เป็นอาคาร 4 ชั้น ใต้ถุงโล่ง เป็นอาคารเรียนสำหรับนักเรียนมัธยม ห้องสมุด ห้องปฏิบัติการคอมพิวเตอร์ ห้องวิทยาศาสตร์ ห้องศาสนา ห้องแนะแนวศิษย์เก่าศิษย์เก่า. - ประเดิม ดำรงเจริญ - เจริญ มาลาโรจน์ - วิสาระดี เตชะธีราวัฒน์</doc>
