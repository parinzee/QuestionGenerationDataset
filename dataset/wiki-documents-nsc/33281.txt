<doc id="33281" url="https://th.wikipedia.org/wiki?curid=33281" title="มีดที่สิบสาม">มีดที่สิบสาม มีดที่ 13 เป็นการ์ตูนไทยที่สร้างสรรค์โดยทีมงาน Big Boss Band ปัจจุบันลงตีพิมพ์อยู่ในนิตยสาร BOOM สร้างสรรค์โดยนพ วิฑูรย์ทอง (Whitecrow) และ บุญเชิด แช่มประเสริฐ (Ice Hornet) ซึ่งเป็นการ์ตูนไทยที่เขียนต่อเนื่องมาตั้งแต่ พ.ศ. 2537]และเป็นหนึ่งในการ์ตูนไทยที่รู้จักกันอย่างกว้างขวาง ปัจจุบันมี 4 ภาค ซึ่งได้แก่ มีดที่ 13, The Legend, Nostalgia, Reborn (ภาคนิยาย) และมีดที่ 13 Extinction รวมถึง ยังได้รับการจัดพิมพ์เป็นฉบับนิยาย ซึ่งเนื้อหาจะมีความเข้มข้นและละเอียดกว่าในฉบับการ์ตูน นอกจากนี้ ยังมี มีดที่ 13 Another Story ซึ่งเป็นตอนพิเศษอีกด้วย ซึ่งจะเป็นเรื่องราวเกี่ยวกับ ตัวละครแต่ละคนในมีดที่ 13 มีตอนด้วยกัน 8 และตอนที่ 5 เป็นตอนพิเศษที่ คุณชาติ หรือ SS แห่ง มอนสเตอร์คลับ เป็นคนเขียน มีดที่ 13 เป็นการ์ตูนไทยที่ได้รับการจัดพิมพ์ต่อเนื่องมากว่า 20 ปี รวมถึงเป็นเรื่องราวมีผู้ติดตามเป็นจำนวนมากเรื่องหนึ่งเนื้อเรื่องภาคแรก เนื้อเรื่อง. ภาคแรก. เป็นภาคที่จะกล่าวถึงประวัติของมาร์คัสในวัยเด็ก ตั้งแต่พ่อแม่ น้องสาว (มาทิลด้า) ถูกสังหารโดยนักสู้หัวกะโหลก ทั้ง 12 คน ตัวมาร์คัสที่ถูกก็อด ฝังดาบหักกระดูกไว้ในหัวใจ (เทพดาบหัก 1 ในนักสู้หัวกะโหลก) และสาเหตุที่มาร์คัสต้องกลายมาเป็นนักสู้หัวกะโหลกคนที่ 13 โดยผู้ดำเนินเนื้อเรื่องจะเป็นจัสติน ซึ่งเนื้อเรื่องจะเต็มไปด้วยความแค้น ความชิงชัง และ ความรักภาค 2: The Legend ภาค 2: The Legend. ในตอนต้นเรื่อง มาร์คัสจะยุติความแค้นของตัวเอง และกำลังจะแต่งงานกับชาช่า แต่ถูกขัดขวางโดยนักสู้หัวกะโหลกที่เหลือ คือ ซับบาธ กับ โทมาฮ็อค จากการกระทำของ 2 คนนี้ เป็นสาเหตุให้ชาช่าต้องตาย ซึ่งเป็นชนวนความแค้นอีกครั้งของมาร์คัส และจะรุนแรงกว่าครั้งก่อน เพราะการสูญเสียคนที่รักที่สุด การกลับมาของเซพัลทูล่าซึ่งสำเร็จวิชาอวตาร อีกทั้งยังมีนักสู้หัวกะโหลกคนที่ 14 อีก รวมถึงการปรากฏตัวของราชาโซโลมอนและขุนพลราชาทั้ง 5 และความเกรียงไกรของกองทัพเทวดา โดยจัสตินจะเป็นผู้ดำเนินเรื่อง ซึ่งอาจจะกล่าวได้ว่าภาคนี้ จัสติน กับ มาร์คัส เป็นพระเอกเหมือนกันภาค 3: Nostalgia ภาค 3: Nostalgia. หลังจากที่พวกของจัสตินพ่ายแพ้ที่หอทรงธรรมจนต้องหนีจากผืนดิน ไปอาศัยในทะเลกลายเป็นโจรสลัด และเหล่านักสู้หัวกะโหลกได้ครองยุทธภพ ทุก ๆ อย่างก็เริ่มเลวร้ายลงทุกขณะ มาคัสซึ่งบัดนี้ถูกจองจำในเหล็กได้รับการปลดปล่อยจาก พันธนาการ แต่เขากลับสูญเสียความทรงจำ เขาได้อาศัยอยู่ในหมู่บ้านกล้วยไม้สวรรค์ซึ่งปกครองโดย กล้วยไม้ขาวรุ่นที่ 2 นี้เป็นเพียงความสงบสุขเพียงชั่วคราว จนกระทั่งกล้วยไม้แดงได้ลักพาตัวเด็กที่สนิทกับมาคัสไป มาคัสจึงออกตามหา และทำให้ความทรงจำของเขากลับมา เขาจะต้องสะสางความแค้นกับหัวกะโหลก ความแค้นที่มืดมิด การต่อสู้ที่ร้อนระอุได้เปิดฉากขึ้นอีกครั้งภาค 4: Extinction ภาค 4: Extinction. บทสรุปความแค้นของมาร์คัสและอิสรภาพสุดท้ายของชาวโลก ซึ่งเหล่าอธรรมได้กระทำการโจมตีเกาะมรกต ซึ่งเป็นที่มั่นสุดท้ายของเก็งโคริว จัสตินภาคนิยาย: Reborn ภาคนิยาย: Reborn. เป็นการทำมีดที่ 13 ออกมาในนิยายกำลังภายในและแฟนตาซี เนื้อหานั้นจะคล้ายกับมีดที่ 13 ในภาคแรก แต่จะมีรายละเอียดต่างๆมากกว่า เพราะจะมีส่วนที่ผู้แต่งต้องการเสริมให้ผู้อ่านเพิ่มเติมเข้าไปด้วย ถึงจะไม่มีภาพเหมือนฉบับการ์ตูนแต่ก็จะมีการบรรยายที่ละเอียดและสวยงาม มีความสนุกได้อรรถรสไม่แพ้ฉบับการ์ตูนจริงๆตอนพิเศษ: Another Story ตอนพิเศษ: Another Story. เป็นส่วนของตอนพิเศษก่อนเริ่มภาค Extinction จะกล่าวรายละเอียดของตัวละครตัวละครการสร้าง การสร้าง. มีดที่ 13 เป็นการ์ตูนที่ นพ วิฑูรย์ทอง และ บุญเชิด แช่มประเสริฐ ได้รับแรงบันดาลใจมาจากภาพยนตร์จีนยุคชอว์บราเธอร์ และครั้งหนึ่ง นพ วิฑูรย์ทอง ได้เปิดเผยว่า มีดที่ 13 เป็นการ์ตูนที่ได้รับแรงบันดาลใจมาจากการ์ตูนอเมริกันอย่างสปอว์น กับการ์ตูนมาร์เวลคอมิกส์ ตลอดจนการ์ตูนญี่ปุ่นอย่างดราก้อนบอล และโดราเอม่อน มาเป็นแนวทางในการเขียน ซึ่งได้รับค่าตอบแทนในการตีพิมพ์หน้าละ 200 บาทในช่วงแรก เนื่องจากในช่วงนั้นเขายังไม่ใช่นักเขียนอาชีพ ปัจจุบัน เขามีแผนการณ์สร้างให้ภาคนี้เป็นภาคสุดท้าย และเนื่องจากการลงเส้นที่เน้นความละเอียดและรุนแรง ส่งผลให้ทีมงานคนหนึ่งต้องทนทรมานกับการเว้นช่วงผ่าตัดมือก่อนทำการปิดต้นฉบับในภาคดังกล่าวมาแล้วครั้งหนึ่งการตอบรับ การตอบรับ. นายแพทย์ประเสริฐ ผลิตผลการพิมพ์ ซึ่งเป็นนักวิจารณ์การ์ตูน กล่าวถึงลายเส้นและเนื้อเรื่อง มีดที่ 13 ในช่วงแรกว่าค่อนข้างรบกวนจิตใจอยู่บ้าง อย่างไรก็ตาม เขาก็ได้กล่าวชมเชยในด้านพัฒนาการ โดยยกย่องเนื้อเรื่องของภาค Extinction ว่ามีความเหนือกว่า Nostalgia อย่างเห็นได้ชัด โดยมีการเล่าเรื่องที่ชัดเจน และมีลายเส้นสวยงามมากขึ้น ซึ่งครั้งหนึ่ง นพ วิฑูรย์ทอง ได้เปิดเผยว่าพบการแสดงความเห็นจากผู้อ่านทางอินเทอร์เน็ตในเชิงลบ โดยการแสดงข้อความขับไล่พร้อมกับการแสดงภาพล้อเลียนการแขวนคอ ทำให้เขาถึงกับร้องไห้มาแล้วครั้งหนึ่ง อย่างไรก็ตาม เขาก็ยืนยันที่จะไม่ท้อถอย และได้รับความเชื่อมั่นจากเพื่อนร่วมทีมทุกคนที่จะให้เขาเป็นหัวหน้าต่อไป มีดที่ 13 เป็นผลงานที่ได้รับการจัดพิมพ์อย่างต่อเนื่องมาเป็นระยะเวลากว่าสิบปีกับจำนวนกว่าห้าสิบเล่ม และมีการนับค่าลิขสิทธิ์เฉพาะเล่มแรกอยู่ที่ประมาณเกือบ 5 ล้านบาทในปัจจุบัน</doc>
