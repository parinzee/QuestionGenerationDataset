<doc id="119077" url="https://th.wikipedia.org/wiki?curid=119077" title="โกลเด้นบอย">โกลเด้นบอย โกลเด้นบอย () เป็นการ์ตูนญี่ปุ่น ประเภทกึ่ง H เขียนโดย ทัตสึยะ เอกาวะ ลงตีพิมพ์ในนิตยสารซูเปอร์จัมป์ ของสำนักพิมพ์ชูเอฉะ ตั้งแต่ปี 1992 ถึง 1997 และได้ถูกสร้างเป็นโอวีเอ ในปี 1995 ถึง 1996 ความยาว 6 ตอนจบ เรื่องราวของเด็กหนุ่มอายุ 25 ปี นามว่า โอเอะ คินทาโร่ โดยได้แบ่งออกเป็น 2 part คือ part I และ part II ในเนื้อเรื่อง part I จะกล่าวถึงการเดินทางของคินทาโร่ ไปทั่วญี่ปุ่น มีทั้งหมด 6 ตอน แต่ใน part II มีทั้งหมด 10 เล่ม ในญี่ปุ่น โดยจะมีเนื้อหาของตัวละคร โคนโงยิ ด้วย ซึ่งเป็นเพื่อนของคินทาโร่เนื้อเรื่องPART I เนื้อเรื่อง. PART I. โอเอะ คินทาโร่ เป็นเด็กหนุ่มอายุ 25 ปี ที่ออกจากมหาวิทยาลัยโตเกียวกลางคัน เหตุเพราะเชี่ยวชาญในหลักสูตรหมดทุกอย่างแล้ว จึงอยากมาศึกษาชีวิตจริงในสังคม ในเนื้อเรื่อง คินทาโร่ จะเป็นผู้ที่เดินทางไปตามสถานที่ต่างๆในประเทศญี่ปุ่นเพื่อทำงานพิเศษและหาความรู้จากชีวิตจริง โดยเขาจะท่องคติประจำใจว่า เบงเกียว เบงเกียว เบงเกียว (勉強 benkyō แปลว่า เรียนรู้) อยู่ซ้ำๆไปเรื่อย เพื่อย่ำให้ตัวเองศึกษาหาความรู้ใหม่ๆอยู่เสมอ เมื่อคินทาโร่ไปสมัครงานที่ไหนก็ตาม ที่นั่นก็จะมีสาวสวยอยู่ด้วยทุกครั้ง เมื่อคินทาโร่เข้าทำงานก็มักจะได้งานที่หนักกว่าคนอื่น แต่ด้วยความขยันที่เกินกว่าคนปกติทั่วไป ทำให้เขาสามารถประสบความสำเร็จในการงานได้ทุกครั้ง และผู้หญิงทุกคนเมื่อพบคินทาโร่เป็นครั้งแรกจะคิดว่า คินทาโร่เป็นผู้ชายไม่เอาไหนที่โง่และหลอกง่าย แต่เมื่อได้ใกล้ชิดถึงไปสักระยะ ความมีน้ำใจของคินทาโร่ได้เปลี่ยนให้คนรอบรอบข้างประทับใจ และด้วยสมองอันชาญฉลาดระดับนักศึกษากฎหมายของมหาลัยอันดับหนึ่งในญี่ปุ่น ก็ทำให้เขาสร้างแนวคิดใหม่ๆ ปรับปรุงรูปแบบการทำงาน เปลี่ยนการดำเนินชีวิต และแนวคิดของผู้คนรอบข้างได้PART II PART II. โดยใน Part II รูปแบบการดำเนินเรื่องได้เปลี่ยนไปอย่าสิ้นเชิง โดยการเพิ่มตัวละครที่สำคัญคือ โคนโงยิ ซึ่งเป็นลูกชายคนเดียว ของนักการเมืองใหญ่ในญี่ปุ่น มีอิทธิพล และร่ำรวยมหาศาล ทั้งยังเรียนมหาลัยโตเกียว ฉลาดอย่างหาตัวจับยาก และเก่งในการต่อสู้โดยสามารถสู้กับนักสู้ได้ถึงร้อยคนพร้อมกัน บุคลิกของโคนโงยิ เป็นคนที่มีความสามารถสูงที่จะชักจูงคนให้คล้อยตามได้ง่าย ผ่านทางอำนาจและบารมี เหตุผลที่เหนือกว่า และต้นทุนทางสังคม ที่เขามี เมื่อใครพบเห็นหรือพูดคุยด้วยก็จะประทับใจโคนโงยิและยกเขาให้เป็นผู้นำ โดยเขามีแนวคิดคือทำให้คนทุกคนคิดตามเขา เพื่อจะได้นำผู้คนไปสู่หนทางที่ถูกต้องที่เขาคาดไว้ การดำเนินเรื่องจะแสดงความสูสีทางฝีมือของคินทาโร่และโคนโงยิ ในการให้ความสว่างทางปัญญาแก่ตัวละคร ซึ่งตัวละครที่เชื่อในตัวโคนโงยิบางตัว เมื่อได้มารู้จักกับคินทาโร่ ก็สามารถที่จะมีความคิดเป็นของตัวเองโดยผ่านการชี้นำของเขาการสื่อสารทางสัญลักษณ์ การสื่อสารทางสัญลักษณ์. ผู้เขียนต้องการจะเปรียบเทียบแนวคิดสังคมญี่ปุ่นสองยุคสมัย คือสมัยก่อนสงครามโลกครั้งที่สองและสมัยหลังจากที่ญี่ปุ่นแพ้สงครามโลก และโดนระบอบประชาธิปไตยและเสรีนิยมเข้ามาแทนที่เผด็จการชาตินิยมขวาสุดขอบ การ์ตูนเรื่องนี้เป็นการสะท้อนความไม่พอใจของผู้เขียนต่อแง่คิดต่างๆของคนญี่ปุ่น จัดว่าเป็นการ์ตูนเสียดสีสังคม เทียบได้กับนิยายเรื่อง Animal Farm ของจอร์จ ออร์เวลล์ George Orwell ที่แม้ออร์เวลล์จะออกมาปฏิเสธว่านิยายของเขาไม่ได้พูดถึงการเมืองแม้แค่น้อย แต่ก็แสดงให้เห็นอย่างชัดเจนต่อการเปลี่ยนผ่านจากแนวคิดเสรีนิยมไปสู่สังคมเผด็จการเบ็ดเสร็จผ่านทางตัวละครที่เป็นสัญลักษณ์ของแนวคิดต่างๆ- โอเอะ คินทาโร่ (大江錦太郎)- โคนโงยิ มาซามุเนะ (金剛寺正宗)- การสื่อสารความคิดทางเพศ- เทคโนโลยี- ลัทธิเต๋า</doc>
