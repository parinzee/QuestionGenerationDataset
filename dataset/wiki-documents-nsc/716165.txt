<doc id="716165" url="https://th.wikipedia.org/wiki?curid=716165" title="สมหวัง สารสาส">สมหวัง สารสาส ร้อยเอก สมหวัง สารสาส เป็นบุตรของพระสารสาสน์พลขันธ์ (ลอง สุนทานนท์) กับนางสารสาสน์พลขันธ์ (สวัสดิ์ อัศวนนท์) และเป็นอดีตสวามีในพระวรวงศ์เธอ พระองค์เจ้าอินทุรัตนาประวัติ ประวัติ. ร้อยเอก สมหวัง สารสาส เป็นบุตรของพระสารสาสน์พลขันธ์ (ลอง สุนทานนท์) กับสวัสดิ์ สารสาสน์พลขันธ์ (สกุลเดิม: อัศวนนท์) มีพี่น้องร่วมบิดา-มารดา 4 คน คือ หม่อมงามจิตต์ บุรฉัตร ณ อยุธยา, จริตราบ สารสาส, โศภิณ อัศวเกียรติ์ และเสลา สก๊อต จบการศึกษาจากโรงเรียนนายร้อยพระจุลจอมเกล้า แล้วเข้ารับราชการเป็นทหารสังกัดกองทัพบก ขณะมียศเป็น ร้อยเอก ได้ลาออกจากราชการเพื่อมาทำธุรกิจบริษัท ประกันภัยไทยวิวัฒน์ จำกัด จดทะเบียน เมื่อ 8 ตุลาคม พ.ศ. 2494 ร่วมกับบุคคลอื่นอีก 8 คน ร้อยเอกสมหวัง สารสาส เคยมอบช้างไทยชื่อ ฮานาโกะ ให้แก่ญี่ปุ่นเมื่อปี พ.ศ. 2492 เพื่อเชื่อมความสัมพันธ์ระหว่างไทย-ญี่ปุ่น ซึ่งตลอดเวลาที่ผ่านมาช้างฮานาโกะได้เปรียบเสมือนทูตสันถวไมตรีระหว่างไทย-ญี่ปุ่น โดยเฉพาะในหมู่เยาวชนญี่ปุ่น และสวนสัตว์อิโนคาชิระ กรุงโตเกียว ได้จัดงานวันเกิดให้ช้างฮานาโกะมาอย่างต่อเนื่องงานการเมือง งานการเมือง. พ.ศ. 2525 ร้อยเอกสมหวัง ได้รับตำแหน่งหัวหน้าพรรคปวงชนชาวไทย และมี ดร.กมล ชาญเลขา เป็นรองหัวหน้าพรรคครอบครัว ครอบครัว. ร้อยเอกสมหวัง สารสาส ได้สมรสกับพระวรวงศ์เธอ พระองค์เจ้าอินทุรัตนา (พระธิดาสมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิตกับหม่อมสมพันธ์ บริพัตร ณ อยุธยา) เมื่อวันที่ 4 กุมภาพันธ์ พ.ศ. 2496 มีบุตร-ธิดาด้วยกันสามคน คือ ธรณินทร์ สารสาส, สินนภา สารสาส, สันติ สารสาส ต่อมาได้หย่าร้างกับอินทุรัตนา และสมรสใหม่กับพนิดา สารสาส (สกุลเดิม: กำเนิดกาญจน์) มีบุตร-ธิดาด้วยกันสี่คน คือ วรวรรณ สารสาส, สันติทวี สารสาส, ศรีภพ สารสาส, ชินเวศ สารสาส ร้อยเอก สมหวัง สารสาส ถึงแก่กรรมเมื่อ พ.ศ. 2540 พระราชทานเพลิงศพ ณ เมรุวัดเทพศิรินทราวาส วันเสาร์ที่ 25 มกราคม พ.ศ. 2540ลำดับสาแหรก ลำดับสาแหรก. </doc>
