<doc id="195785" url="https://th.wikipedia.org/wiki?curid=195785" title="เฉลิมชัย มหากิจศิริ">เฉลิมชัย มหากิจศิริ นายเฉลิมชัย มหากิจศิริ อดีตรองโฆษกประจำสำนักนายกรัฐมนตรี ในรัฐบาลของพันตำรวจโททักษิณ ชินวัตร ปัจจุบันสังกัดพรรคเพื่อไทย อดีตนักแสดงละครโทรทัศน์ และพิธีกรรายการโทรทัศน์ประวัติ ประวัติ. นายเฉลิมชัย มหากิจศิริ มีชื่อเล่นว่า "กึ้ง" เกิดเมื่อวันที่ 4 พฤศจิกายน พ.ศ. 2521 ที่กรุงเทพมหานคร เป็นบุตรของ นายประยุทธ มหากิจศิริ ผู้ถือหุ้นโรงงานผลิตกาแฟเนสกาแฟ และอดีตกรรมการบริหารพรรคไทยรักไทย จบการศึกษาระดับปริญญาตรี ในสาขาเศรษฐกิจและการเงิน จากมหาวิทยาลัยซัฟโฟล์ค สหรัฐอเมริกา และปริญญาโท สาขาเศรษฐกิจและการเงิน จากมหาวิทยาลัยบอสตัน สหรัฐอเมริกา และมีความสัมพันธ์อันแน่นแฟ้นกับนายพานทองแท้ ชินวัตร บุตรชาย พันตำรวจโท ดร.ทักษิณ ชินวัตรการทำงาน การทำงาน. นายเฉลิมชัย เคยเป็นพิธีกรรายการไอสไตล์ ทางไอทีวี, รายการเบื้องหลัง ทาง ททบ.5 เป็นนักแสดงละครโทรทัศน์หลายเรื่อง ด้านธุรกิจ เคยดำรงตำแหน่ง กรรมการผู้จัดการบริษัท เลควูดคันทรี่คลับ จำกัด, กรรมการฝ่ายงานวิจัย และพัฒนาการตลาด บริษัท ไทยน๊อคซ์ สเตนเลส จำกัด (มหาชน) ด้านการเมือง เป็นรองโฆษกประจำสำนักนายกรัฐมนตรี ในสมัยรัฐบาล พ.ต.ท.ดร.ทักษิณ ชินวัตร เคยเป็นคณะทำงานของ นายสมชาย วงศ์สวัสดิ์ อดีตนายกรัฐมนตรีเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.)ผลงานละครโทรทัศน์ผลงานละครโทรทัศน์. - เมืองมายา เดอะซีรีส์ (2546) - ทาสรักทระนง (2550) - มาเฟียที่รัก (2550)</doc>
