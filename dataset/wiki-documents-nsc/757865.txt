<doc id="757865" url="https://th.wikipedia.org/wiki?curid=757865" title="แลนโด คาลริสเซียน">แลนโด คาลริสเซียน แลนโด คาลริสเซียน () เป็นตัวละครในเรื่องแต่งชุดสตาร์ วอร์ส แสดงโดยบิลลี ดี วิลเลียมส์ ในภาพยนตร์จักรวรรดิเอมไพร์โต้กลับและการกลับมาของเจได และมีบทบาทในเรื่องแต่งในจักรวาลขยายอีกหลายเรื่อง โดยเฉพาะในชุดเลเจนดส์บทบาทในเนื้อเรื่องหลัก บทบาทในเนื้อเรื่องหลัก. แลนโด คาลริสเซียนเป็นมนุษย์เพศชาย นักขนของเถื่อน นักพนัน เซียนไพ่ ผู้ได้ขึ้นเป็นเจ้านครของนครเมฆา และต่อมาได้เป็นนายพลในพันธมิตรกบฎ เคยเป็นเจ้าของยานมิลเลนเนียม ฟาลคอนก่อนจะเสียพนันซาบักให้กับฮัน โซโล หลังเสียยานไปแล้วแลนโดก็เลิกเป็นนักขนของเถื่อน และหันมาเอาดีทางด้านการลงทุน โดยเริ่มการขุดเหมืองบนดาวเคราะห์โลธาล จนในที่สุดก็ได้เป็นเจ้าแห่งนครเมฆา เหนือดาวเคราะห์เบสพิน ครั้งหนึ่งในช่วงสงครามกลางเมืองกาแลกติก ดาร์ธ เวเดอร์ได้เดินทางมายังนครเมฆาเพื่อวางกับดักจับตัวลุค สกายวอล์คเกอร์ผู้เป็นบุตรชาย โดยเวเดอร์ได้บังคับให้แลนโดล่อหลอกกลุ่มกบฎอันประกอบด้วยลุค ฮัน และเจ้าหญิงเลอามาพบดาร์ธ เวเดอร์โดยตรง แม้เวเดอร์จะเคยสัญญาไว้ว่าจะไม่เปิดเผยการมาของจักรวรรดิให้ปรากฏเป็นสาธารณะ แต่แลนโดก็ค่อยๆ ค้นพบว่าข้อตกลงที่เขามีกับเวเดอร์ถูกดัดแปลงไปมากจนเขาไม่อาจทนได้ จึงประกาศเตือนชาวนครเมฆาถึงการมาของจักรวรรดิ การที่จักรวรรดิจะเตรียมยึดนคร และประกาศให้ชาวนครอพยพ เขาเข้าช่วยเหลือกลุ่มกบฎ พยายามช่วยเหลือฮัน ผู้ซึ่งถูกแช่แข็งคาร์บอไนต์ไปเสียก่อน และถูกส่งมอบให้กับนักล่าเงินรางวัลโบบา เฟตต์ แต่ไม่สำเร็จ โดยโบบาพาฮันหลบหนีไปได้ แลนโดเข้าร่วมกับพันธมิตรกบฎและออกตามหาฮัน จนไปพบฮันที่วังของแจบบาเดอะฮัทท์บนทาทูอีน ได้มีส่วนร่วมในปฏิบัติการช่วยเหลือฮันออกมา กลุ่มกบฎนี้เดินทางกลับไปสมทบกองยานกบฎ แลนโดรับตำแหน่งเป็นนายพลบัญชาการรบ และมีส่วนนำทัพยานเข้าโจมตีดาวมรณะดวงที่สองในยุทธการเอนดอร์ ระหว่างการรบเขาได้ขับยานมิลเลนเนียม ฟาลคอนเข้าไปยังแกนกลางของดาวมรณะ และยิงกระสุนทำลายแกนกลางของสถานีอวกาศลงได้สำเร็จบทบาทในเลเจนดส์</doc>
