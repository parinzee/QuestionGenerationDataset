<doc id="699734" url="https://th.wikipedia.org/wiki?curid=699734" title="รอเบิร์ต เกตส์">รอเบิร์ต เกตส์ รอเบิร์ต ไมเคิล เกตส์ () เป็นรัฐบุรุษชาวอเมริกัน เคยดำรงตำแหน่งผู้อำนวยการสำนักข่าวกรองกลาง และเป็นรัฐมนตรีว่าการกระทรวงกลาโหมคนที่ 22 ตั้งแต่ปี 2006 ถึง 2011 เขาทำงานในสำนักข่าวกรองกลาง (ซีไอเอ) และสภาความมั่นคงแห่งชาติ เป็นเวลายาวนานถึง 26 ปี และเป็นผู้อำนวยการสำนักข่าวกรองกลางภายใต้รัฐบาลของประธานาธิบดี จอร์จ เอช. ดับเบิลยู. บุช นอกจากนี้เขายังเคยประจำการในกองทัพอากาศสหรัฐ หลังจากลาออกจากซีไอเอ เขาไปดำรงตำแหน่งเป็นอธิการบดีและกรรมการบริหารของมหาวิทยาลัยเทกซัสเอแอนด์เอ็ม นอกจากนี้ เขายังเป็นหนึ่งในฝ่ายวิคราะห์อิรัก (ISG) ของรัฐสภาสหรัฐ เพื่อติดตาม ประเมินสถานการณ์ และให้คำแนะนำเกี่ยวกับสงครามในอิรัก เกตส์ได้รับการเสนอชื่อโดยประธานาธิบดี จอร์จ ดับเบิลยู. บุช ให้ดำรงตำแหน่งรัฐมนตรีว่าการกระทรวงกลาโหมในปี 2006 แทนที่โดนัลด์ รัมส์เฟลด์ ซึ่งได้รับการสนับสนุนจากทั้งสองพรรค ในปี 2007 นิตยสาร Times ได้จัดให้เขาเป็นหนึ่งในผู้ทรงอิทธิพลที่สุดแห่งปี และในปี 2008 U.S. News & World Report ก็จัดให้เขาเป็นหนึ่งในผู้นำยอดเยี่ยมของอเมริกา และหนังสือพิมพ์ The Washington Post ยังระบุว่าเขานั้น "ได้รับการยอมรับอย่างกว้างขวางว่าเป็นรัฐมนตรีกลาโหมที่ดีที่สุดในยุคหลังสงครามโลกครั้งที่สอง"</doc>
