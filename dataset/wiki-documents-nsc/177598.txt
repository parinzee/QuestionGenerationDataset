<doc id="177598" url="https://th.wikipedia.org/wiki?curid=177598" title="รัก/สาม/เศร้า">รัก/สาม/เศร้า รัก/สาม/เศร้า ผลงานภาพยนตร์ลำดับที่แปดของยุทธเลิศ สิปปภาค ที่มีเรื่องราวเกี่ยวกับคนสามคนกับความรักของพวกเขา เข้าฉายวันแรกเมื่อวันที่ 19 มิถุนายน พ.ศ. 2551 ทำรายได้รวม 60 ล้านบาทเนื้อเรื่อง เนื้อเรื่อง. เรื่องราวของ ฟ้า (ภัทรศยา เครือสุวรรณศิริ) น้ำ (รัชวิน วงศ์วิริยะ) และ พายุ (อารักษ์ อมรศุภศิริ) บัณฑิตจบใหม่จากคณะมัณฑนศิลป์ มหาวิทยาลัยศิลปากร เป็นช่วงเวลาที่ทั้งสามต้องเลือกทางเดินของชีวิตไม่ว่าจะเป็นเรื่องงานหรือเรื่องความรัก ซึ่ง “ฟ้า” เลือกที่จะแต่งงานกับคนที่เธอรักโดยยอมทิ้งงานในสายอาชีพที่เธอเพิ่งเรียนจบมา “น้ำ” เพื่อนสนิทของฟ้าเลือกที่จะตัดใจจากความรักที่เธอแอบมีให้กับพายุเพื่อจะไปเรียนต่อปริญญาโทที่อังกฤษ ส่วน “พายุ” เพื่อนสนิทของฟ้าและน้ำเลือกที่จะตัดใจจากความรักที่เขาแอบมีให้กับฟ้าแล้วกลับไปอยู่กับแม่ดูแลกิจการโรงแรมที่เชียงราย แต่ในวันหนึ่ง ฟ้าต้องเข้าโรงพยาบาลอย่างกะทันหัน แล้วทุกคนก็ได้รู้ว่าฟ้าป่วยด้วยโรคที่ไม่มีทางรักษาและคงมีชีวิตอยู่ได้อีกไม่นาน และในระหว่างที่ฟ้าต้องเทียวเข้าเทียวออกโรงพยาบาลเพื่อรักษาตัว คนรักของฟ้าที่เธอวางแผนจะแต่งงานด้วยก็เกิดไปมีสัมพันธ์อื่น ฟ้าหมดสิ้นกำลังใจที่จะมีชีวิตอยู่ในทันที ฟ้าจึงเลือกที่จะเลิกรักษาตัวเองและปล่อยให้โรคร้ายทำลายเธอโดยที่เธอไม่ยอมต่อสู้ใดๆ ช่วงนั้นเองที่พายุตัดสินใจเลื่อนการกลับไปอยู่กับแม่ที่เชียงรายเพื่อเข้ามาอยู่ดูแลฟ้าในช่วงชีวิตสุดท้ายและในช่วงเวลาที่เหลืออยู่น้อยนิดนั้น ฟ้าถึงรู้ว่ารักแท้ที่เธอต้องการนั้นอยู่เคียงข้างเธอมาตลอดสี่ปีที่เรียนอยู่ในมหาวิทยาลัยเพียงแต่เธอไม่เคยสังเกตเห็น ในช่วงเวลาที่เหลือเพียงน้อยนิดนั้นเองที่ฟ้ายอมเปลี่ยนความสัมพันธ์กับพายุจากเพื่อนมาเป็นคนรัก แต่เมื่อฟ้าเปิดหัวใจให้พายุ ฟ้ากลับบังเอิญได้พบความลับว่า น้ำเพื่อนรักของเธอนั้นแอบรักพายุคนนี้มานานนับปี หัวใจที่ฟ้าเปิดให้กับพายุจึงปิดลงทันที ฟ้าบอกลาพายุโดยไม่ได้บอกกล่าวหรืออธิบายให้พายุได้เข้าใจแต่อย่างไร ฟ้าคิดว่าไม่มีประโยชน์อันใดที่ที่เธอจะเอาหัวใจของพายุมาทั้งๆที่เธอมีเวลาอยู่ได้อีกไม่นาน ความรักที่มีค่าของพายุ มันน่าจะมีค่ากับน้ำมากกว่าคนที่กำลังจะตายอย่างเธอ ฟ้าเลือกที่จะหายไปจากชีวิตพายุและน้ำโดยมิได้บอกเหตุผลใดๆ พายุต้องตกอยู่ในห้วงทุกข์กับการจากลาของฟ้าโดยที่เขาไม่มีโอกาสได้รู้สาเหตุที่แท้จริง ความทุกข์ทรมานของพายุทำให้น้ำที่แอบรักพายุอยู่พลอยเป็นทุกข์ไปด้วย การเห็นคนที่รักทรมานเป็นสิ่งที่น้ำทรมานกว่า น้ำจึงตัดสินใจออกตามหาฟ้าไปทั่วทุกแห่ง น้ำได้เพียงแต่หวังภาวนาว่า ด้วยความเป็นเพื่อนรักระหว่างเธอกับฟ้า ขอให้มันมีค่าพอที่จะเปลี่ยนใจฟ้าให้หวนกลับมารักพายุได้อีกครั้งนักแสดงนักแสดง. - อารักษ์ อมรศุภศิริ รับบท พายุ - รัชวิน วงศ์วิริยะ รับบท น้ำ - ภัทรศยา เครือสุวรรณศิริ รับบท ฟ้าคำวิจารณ์ คำวิจารณ์. วิมลศักดิ์ ปัญชรมาศ วิจารณ์ในนิตยสารแฮมเบอร์เกอร์ไว้ว่า "รัก/สาม/เศร้า ไม่ได้เป็นหนังดราม่าแบบเศร้าเคล้าน้ำตา แต่มันเป็นหนังที่หลากหลายอารมณ์ ส่วนของความโรแมนติกก็ยังคงมีอยู่ แต่มันไม่ได้สวยงามตามแบบฉบับหนังรักทั่วไป ในบางจังหวะออกจะดิบเถื่อนด้วยซ้ำ บวกกับความเป็นตลกร้ายของยุทธเลิศ ก็ยิ่งทำให้หนังเรื่องนี้เป็นหนังรักอย่างที่ตัวผู้กำกับให้เป็น"เพลงประกอบภาพยนตร์ เพลงประกอบภาพยนตร์. อัลบั้มเพลงประกอบภาพยนตร์เรื่อง รัก/สาม/เศร้า มีเพลงที่ประชาสัมพันธ์อย่าง เพลง เพื่อน ร้องโดย พั้นช์ วรกาญจน์ และ รักเธอทั้งหมดของหัวใจ ของ Pause ที่นำไปประกอบในไตเติ้ลของหนังรายชื่อเพลงรายชื่อเพลง. 1. เพื่อน/พั้นช์ วรกาญจน์ 2. รักเธอทั้งหมดของหัวใจ/Pause 3. หาย /Klear 4. ความลับ/มัม ลาโคนิค 5. อย่าใกล้กันเลย/อ๊อฟ ปองศักดิ์ 6. ชู้ในใจ/เป๊ก ผลิตโชค 7. เมื่อเขามา...ฉันจะไป/ดา เอ็นโดรฟิน 8. คนเบื้องหลัง/เอ็ม อรรถพล 9. ถ่านไฟเก่า/เบิร์ด ธงไชย 10. ส่วนเกิน/บอย Peacemaker 11. คนเจ้าน้ำตา/นิว & จิ๋ว 12. เลือกได้ไหม/ Zaza 13. คนเลวที่รักเธอ/ปนัดดา เรืองวุฒิ 14. แบ่งเธอ แบ่งใจ/เจนนิเฟอร์ คิ้มรางวัลที่ได้รับรางวัลที่ได้รับ. - รางวัลภาพยนตร์แห่งชาติ สุพรรณหงส์ ครั้งที่ 18- นักแสดงนำหญิงยอดเยี่ยม (รัชวิน วงศ์วิริยะ)เกร็ดเกร็ด. - ดารุณี กฤตบุญญาลัย ได้ร่วมแสดงในภาพยนตร์เรื่องนี้ โดยรับบทเป็นแม่ของพายุ - วงสเลอ ซึ่งเป็นวงที่พระเอกของเรื่องได้เข้าร่วมในชีวิตจริง ได้ร่วมแสดงในภาพยนตร์เป็นวงดนตรีที่เล่นในผับ</doc>
