<doc id="78141" url="https://th.wikipedia.org/wiki?curid=78141" title="อาริเอส มู">อาริเอส มู อาริเอส มู () ตัวละครจากการ์ตูนเรื่องเซนต์เซย่า เป็นโกลด์เซนต์ประจำราศีเมษ ผู้ดูแลปราสาทแกะขาว 1 ใน 12 ปราสาทแห่งแซงทัวรี่ มีความสามารถในการซ่อมแซมชุดคล็อธและมีพลังจิตเคลื่อนย้ายวัตถุ (Psychokinesis) ที่สูงที่สุดในเหล่าโกลด์เซนต์ นอกจากนี้ มูยังมีศิษย์อีก 1 คน ได้แก่ กิกิบทบาทการปรากฏตัวครั้งแรก บทบาท. การปรากฏตัวครั้งแรก. มูไม่ได้ปรากฏตัวครั้งแรกในฐานะโกลด์เซนต์ แต่ปรากฏในฐานะผู้ซ่อมแซมชุดคล็อธให้กับดราก้อน ชิริว และ เพกาซัส เซย่า ภายหลังจากที่ชิริวและเซย่าต่อสู้กันอย่างดุเดือด ทำให้ชุดคล็อธทั้งสองไม่สามารถซ่อมแซมตัวเองได้ ชิริวจึงได้เดินทางไปหา "มูแห่งจามิล" ซึ่งระหว่างทางได้พบอุปสรรคมากมายจนกระทั่งได้พบกับมูและกิกิ ซึ่งชิริวได้สละเลือดของตัวเองจนเกือบตายเพื่อชุบชีวิตคล็อธทั้งสอง หลังจากที่มูกล่าวว่าถ้าไม่ใช้เลือดจะชุบชีวิตคล็อธไม่ได้ หลักจากที่มูได้ซ่อมแซมชุดคล็อธเปกาซัสและดราก้อนแล้ว มูยังได้เดินทางมาที่ภูเขาฟูจิ ซึ่งเป็นที่ต่อสู่ระหว่างพวกเซย่าและเหล่าแบล็คเซนต์ โดยได้ช่วยเหลือเซย่า ชิริว ซิกนัส เฮียวกะ และอันโดรเมดร้า ชุน ให้ออกจากภูเขาฟูจิด้วยการเทเลโพเทชั่น (teleportation) อีกด้วยผู้ดูแลปราสาทแกะขาว ผู้ดูแลปราสาทแกะขาว. มูปรากฏตัวอีกครั้งในฐานะโกลด์เซนต์ที่เทือกเขาโกโรโฮ ประเทศจีน เพื่อมาแจ้งข่าวให้กับท่านผู้เฒ่าว่าอาธีน่าได้ตัดสินใจไปแซงค์ทัวรี่เพื่อต่อสู่กับเคียวโกแล้ว หลังจากนั้น มูเดินทางไปยังแซงค์ทัวรี่ในฐานะผู้ดูแลปราสาทแกะขาว ปราสาทหลังที่ 1 จาก 12 ปราสาทแห่งแซงค์ทัวรี่ เมื่อเซย่า ชิริว เฮียวกะ และชุน เดินทางมาถึงปราสาทแกะขาว มูบอกให้ทุกคนถอดชุดคล็อธออก เนื่องจากพลังการซ่อมแซมตัวเองของชุดคล็อธไม่เพียงพอที่จะซ่อมชุดคล็อธที่พังขนาดนี้ได้ มูจึงได้ช่วยซ่อมแซมชุดคล็อธให้พวกเซย่า และได้เตือนถึงพลังและความสามารถของเหล่าโกลด์เซนต์ นอกจากนี้ ยังได้กล่าวถึงความหมายที่แท้จริงของพลังคอสโมที่ทำให้เหล่าโกลด์เซนต์ไร้คู่ต่อสู้ นั่นคือ "เซเว่นเซนต์" (Seventh sense) ในระหว่างการต่อสู้ระหว่างเซย่ากับเจมินี่ ซากะนั้น เวอร์โก้ ชากะ ซึ่งติดอยู่ในช่องว่างของเวลาอวกาศได้ขอร้องให้มูช่วยเปิดทางออกจากช่องว่างนั้นเพื่อนำฟินิกส์ อิคคิกลับมายังแซงค์ทัวรี่ โดยมูได้ใช้พลังจิตเคลื่อนย้ายวัตถุช่วยเหลือให้ทั้ง 2 คน ออกมาจากช่องว่างของเวลาอวกาศไปยังปราสาทสาวพรหมจรรย์ และได้คุยกับเหล่าโกลด์เซนต์ที่ยังเหลืออยู่เกี่ยวกับตัวจริงของเคียวโก ซึ่งแท้ที่จริงก็คือ เจมินี่ ซากะ โกลด์เซนต์แห่งราศีเมถุนนั่นเองศึกเทพเจ้าโปเซดอน ศึกเทพเจ้าโปเซดอน. ในระหว่างที่อาธีน่ายอมเสียสละตนเองเข้าไปอยู่ในเสาเมนเบรดวินเนอร์ซึ่งเป็นเสาหลักค้ำปราสาทโปเซดอน เพื่อรองรับฝนที่ตกอย่างหนักบนโลกให้มาตกที่เสาแห่งนี้แทน เนื่องจากอาธีนาต้องการชะลอไม่ให้น้ำท่วมโลกตามที่โปเซดอนหวังไว้ ในระหว่างนั้น มูได้ทำการซ่อมแซมชุดคล็อธให้กับพวกเซย่าอีกครั้ง หลังจากชุดคล็อธได้แหลกไปแล้วในการต่อสู้ในศึก 12 ปราสาท โดยเหล่าโกลเซนต์ได้เสียสละเลือดในการซ่อมแซมชุดคล็อธในครั้งนี้ อย่างไรก็ตาม มูได้บอกเลโอ ไอโอเรียว่า ผู้เฒ่าในฐานะผู้นำสูงสุดของเหล่าโกลด์เซนต์ห้ามไม่ให้เหล่าโกลด์เซนต์เคลื่อนไหวในศึกครั้งนี้ และห้ามออกจากแซงค์ทัวรี่เด็ดขาด และถ้าผู้ใดขัดขืนจะถูกสังหารในฐานะผู้ทรยศต่ออาธีน่า ดังนั้น เหล่าโกลด์เซนต์ที่เหลืออยู่จึงไม่มีใครสามารถออกจากแซงค์ทัวรี่ได้สงครามศักดิ์สิทธิ์-เทพเจ้าฮาเดส สงครามศักดิ์สิทธิ์-เทพเจ้าฮาเดส. ในระหว่างที่อยู่ในปราสาทแกะขาว มูสามารถสัมผัสถึงพลังคอสโมลึกลับซึ่งปรากฏกายต่อหน้ามูด้วยชุดคลุมสีดำ เมื่อมูเห็นหน้าของคนที่อยู่ภายใต้ชุดคลุมสีดำ มูได้คุกเข่าลงต่อชายผู้นั้น ซึ่งก็คือ อาริเอส ชิออน เคียวโกคนก่อนและอาจารย์ของมูนั่นเอง ชิออนได้ออกคำสั่งให้มูไปเด็ดศีรษะของอาธีน่าภายใน 12 ชั่วโมง แต่มูปฏิเสธ ในขณะนั้นเอง แคนเซอร์ เดธมาสก์และพิสเซส อโฟรดิเต้ ซึ่งฟื้นคืนชีพอีกครั้งด้วยพลังของฮาเดสเช่นเดียวกับชิออน ก็ปรากฏกายขึ้นโดยสวมชุดเซอร์พรีส ซึ่งเป็นเครื่องหมายของสเป็คเตอร์ ทั้ง 2 คนพยายามที่จะผ่านปราสาทแกะขาวให้ได้ แต่มูก็พยายามต่อสู้เพื่อปกป้องปราสาทไว้ ในที่สุด มูก็สามารถกำจัดเดธมาสก์และอโฟรดิเต้ลงด้วยท่าสตาร์ไลท์เอกซ์ทิงชั่น อย่างไรก็ตาม ไม่ได้มีเพียงเดธมาสก์และอโฟรดิเต้เท่านั้นที่ต้องการผ่านปราสาทแกะขาวไปยังที่พำนักของอาธีน่า แล้วพวกของเจมินี่ ซากะ แคปริคอร์น ชูร่า และอควอเรียส คามิว ก็ปรากฏกายขึ้น แต่มูก็ไม่สามารถรับมือโกลด์เซนต์ทั้ง 3 คนได้เพียงลำพัง ในขณะที่ซากะกำลังจะลงมือสังหารมูนั้น ชิออนก็บอกว่าจะเป็นคนกำจัดมูเองโดยได้ตรึงร่างของมูไว้ไม่ให้ขยับได้ แล้วจึงสั่งให้พวกซากะรีบไปยังปราสาทต่อไป แต่ท่านผู้เฒ่าก็เข้ามาช่วยคลายการสะกดให้มู และบอกให้มูรีบตามพวกซากะไป และขัดขวางพวกสเป็คเตอร์ให้ได้ เมื่อมาถึงปราสาทวัวทอง มูพบว่าทอรัส อัลเดบารันได้ถูกสังหารแล้วโดยดีฟ นีโอเบ แห่งกลุ่มดาวจิอัน 1 ในสเป็คเตอร์ นีโอเบได้ใช้ท่าไอพิษมรณะโจมตีใส่มู แต่มูได้ใช้คริสตัลวอลล์สกัดเอาไว้ แล้วบอกนีโอเบว่าในขณะที่นีโอเบโจมตีอัลเดบารันด้วยท่าไอพิษมรณะนั้น อัลเดบารันก็โจมตีคืนด้วยเกรทฮอร์น ดังนั้น จึงเป็นการเสียเวลาเปล่า ๆ ที่จะต่อสู้กับคนที่ตายแล้ว มูจึงรีบเดินทางไปยังปราสาทต่อไป ในขณะที่มูเดินทางมาถึงปราสาทปูยักษ์ มูได้เผชิญหน้ากับเหล่าสเป็คเตอร์ และโดนพลังไซโคไคเนซิสของปาปิญอง มิว แห่งดาวจิโยทำให้ขยับตัวไม่ได้ มูต่อสู้กับปาปิญองและสามารถเอาชนะได้ด้วยท่าสตาร์ไลท์เอกซ์ทิงชั่น ณ ปราสาทสาวพรหมจรรย์ มูได้ห้ามไม่ให้ไอโอเรียเข้าไปยังสวนรังคู่ สถานที่ต่อสู้ระหว่างพวกซากะและชากะ เนื่องจากต้องการทำตามความปรารถนาของชากะที่ต้องการจะตายนั่นเอง หลังจากนั้น มู ไอโอเรีย และมิโร ได้ร่วมกันใช้ท่าอาธีน่าเอกซ์คลาเมชั่น (Athena Exclamation) ต่อสู้กับพวกซากะ คามิว และชูร่าที่ใช้ท่าเดียวกันนี้ต่อสู้กัน ต่อมา อาธีน่าได้มีคำสั่งให้พวกมูนำพวกซากะมาหาที่เทวสถานอาธีน่า มู ไอโอเรีย และมิโร เดินทางมายังปราสาทฮาเดส และได้ต่อสู้กับราดาแมนทีส แต่ไม่สามารถสู้ได้เนื่องจากผู้ที่เข้ามาในปราสาทฮาเดสนั้นจะเหลือพลังเพียง 1 ใน 10 เท่านั้น ดังนั้น มู ไอโอเรีย และมิโร จึงถูกราดาแมนทีสส่งไปยังยมโลกทั้งที่ยังมีชีวิตอยู่ ในยมโลกมูได้รับพลังของอาธีน่าจึงคืนชีพอีกครั้ง และได้ร่วมมือกับเหล่าโกลด์เซนต์ทั้ง 11 คน ในการทำลายกำแพงวิปโยค เพื่อให้พวกเซย่าเดินทางไปช่วยอาธีนา ณ เอริเชี่ยนบทบาทในภาค Soul Of Gold บทบาทในภาค Soul Of Gold. มู ตื่นขึ้นที่ แอสการ์ดเหมือนโกล์ดเซนต์คนอื่นๆ และเป็นคนแรกที่ เลโอ ไอโอเลีย พบ มูได้เข้าค่อสู้กับ ฟาฟเนอร์ จนเกือบเสียท่าให้ แต่ ไอโอเลีย ได้เข้ามาช่วยไว้ จากนั้นจึงเดินทางต่อกับ ไอโอเลียไปซักระยะ แล้วจึงปลีกตัวไปหา ชากะ ชากะจึงให้มีดทองคำที่อาเธน่า ปลิดชีพตัวเองเข้าสู่ ยมโลก และได้เดินทางไปที่ต้นอิกดราชิล และจึงอธิบายการพัฒนาคลอธ จากโกล์ดคลอธ เป็นก็อดคล็อธ แต่ว่า เมื่อมูเดินทางมาถึงต้นอิกดราชิล จึงพบกับมีดทองคำที่ตน เทเลพอธมาให้มิโร วางอยู่ข้างๆ รากไม้ที่พันตัวมิโร ก็ทราบว่า มิโรได้ใช้พลังเกินขีดจำกัดจนเสียชีวิต ต่อมาตัวเองต้องต่อสู้กับฟาฟเนอร์อีกครั้ง แต่ได้ เดธมาสค์ มาต่อสู้แทน เมื่อมูมาถึงห้องศูนย์กลางที่อันเดรียสอยู่ จึงเร่งคอสโม่ให้ถึงขีดจำกัด พร้อมกับ ไลบร้า โดโก เจมินิ ซากะ จนเปลี่ยนเป็น ก็อดคล็อธ และใช้ท่า อาเธน่า เอ็กแคลมชั่นใส่ อันเดรียส จนตัวเอง พร้อมกับโดโก และซากะ ได้เสียชีวิตลงอีกครั้งท่าไม้ตาย ท่าไม้ตาย. นอกจากความสามารถทางการซ่อมแซมชุดคล็อธแล้ว มูยังมีความสามารถในการต่อสู้ไม่แพ้โกลด์เซนต์คนอื่น พลังไซโคคิเนซิสของมูสูงส่งที่สุดในบรรดาโกลด์เซนต์ทุกคน นอกจากเคลื่อนย้ายสิ่งของแล้วยังทำการเทเลพอร์เทชั่นได้ ซึ่งมูใช้หลบหลีกวิชาของศัตรูในการต่อสู้ต่างๆ อย่างไรก็ตาม มูไม่สามารถเทเลพอร์ตข้ามปราสาทสิบสองราศีได้ เพราะมีคอสโม่ของอาเธน่าคุ้มครองอยู่ โดยมูได้แสดงความสามารถในการต่อสู้ในภาคฮาเดสเป็นครั้งแรก โดยได้ใช้ท่าคริสตัลวอลล์ (Crystal wall) ในการรับมือกับเดธมาสก์และอโฟรดิเต้ ซึ่งท่าคริสตัลวอลล์เปรียบเสมือนกำแพงผลึกแก้วที่กั้นระหว่างมูและคู่ต่อสู่และจะสะท้อนพลังของคู่ต่อสู้ให้กลับไปทำร้ายตนเอง อย่างไรก็ตาม ท่าคริสตัลวอลล์นั้นก็ถูกทำลายลงได้อย่างง่ายดายโดยอาริเอส ชิออน ผู้เป็นอาจารย์ของมูนั่นเอง มูยังมีท่าที่ใช้ในการตั้งรับอีกท่า ได้แก่ คริสตัลเนท (Crystal net) ซึ่งใช้ในการต่อสู้กับปาปิญอง สเป็คเตอร์ของฮาเดส โดยท่านี้มีลักษณะคล้ายใยแมงมุมที่ใช้ดักผีเสื้อ ทำให้คู่ต่อสู้ไม่สามารถเคลื่อนไหวได้ นอกจากท่าที่ใช้ในการตั้งรับ มูยังมีท่าที่ใช้ในการโจมตี ได้แก่ ท่าสตาร์ไลท์เอกซ์ทิงชั่น (Starlight Extinction) และท่าสตาร์ดัสต์เรฟโวลูชั่น (Stardust Revolution) สำหรับท่าสตาร์ไลท์เอกซ์ทิงชั่นนั้น คู่ต่อสู้จะถูกวงแสงจำนวนมากห่อหุ้มตัว หลังจากนั้น ร่างของคู่ต่อสู้จะเหมือนถูกแสงละลายหายไป มูใช้ท่านี้เป็นครั้งแรกเพื่อส่งเซย่าไปยังที่อื่นในระหว่างการต่อสู้กับเดธมาสก์และอโฟรดิเต้ที่ปราสาทแกะขาว และได้ใช้ท่าเดียวกันนี้กำจัดเดธมาสก์และอโฟรดิเต้ ส่วนท่าสตาร์ดัสต์เรฟโวลูชั่นนั้นเป็นท่าไม้ตายของอาริเอส ชิออนที่ถ่ายทอดให้กับมู โดยท่านี้มีลักษณะคล้ายละอองดาวที่พุ่งเข้าโจมตีศัตรู โดยศัตรูไม่มีทางหลบรอดได้การต่อสู้ของ แอเรียส มู</doc>
