<doc id="186900" url="https://th.wikipedia.org/wiki?curid=186900" title="นน บุญจำนงค์">นน บุญจำนงค์ นน บุญจำนงค์ เป็นนักมวยสากลสมัครเล่นทีมชาติไทย ติดทีมชาติครั้งแรกเมื่อปี พ.ศ. 2539 และเป็นน้องชายร่วมสายโลหิตของ มนัส บุญจำนงค์ และถือว่าเป็นลูกหม้อของมวยสากลสมัครเล่นทีมชาติไทยคนหนึ่ง มีจุดเริ่มในการเข้าสู่ทีมชาติคล้ายพี่ชายคือเข้ามาอยู่ในแคมป์ทีมชาติตั้งแต่เด็ก ก่อนจะพัฒนาฝีมือจนกระทั่งติดทีมชาติชุดใหญ่ นน เป็นมวยที่มีหน่วยก้าน และลำหักลำโค่นที่ดี อาวุธครบเครื่องทั้งความรวดเร็วและหนักหน่วง อย่างไรก็ตาม บางครั้ง นน ก็มักเจอปัญหาในเวลาที่เจอคู่ต่อสู้ที่มีความหนักหน่วงและปักหลักแลกหมัดด้วยเหมือนกัน เพราะในเรื่องความทนทานนั้นนนยังดูจะไม่เต็มที่เท่าที่ควรประวัติ ประวัติ. นน บุญจำนงค์ มีชื่อเล่นว่า "เต้ย" เกิดเมื่อวันที่ 12 กรกฎาคม พ.ศ. 2525 ที่จังหวัดราชบุรี เป็นบุตรของนายมโนและนางมาลี บุญจำนงค์ มีพี่ชายและน้องชายอีก 2 คนคือ มนัส และ พันธนินทร์ ทั้งสามพี่น้องหัดชกมวยมาตั้งแต่สมัยเด็ก นน มีชื่อเดิมว่า "มานนท์" และได้เปลี่ยนชื่อมาเป็น นน โดยตัดพยางค์หน้าออกโอลิมปิก 2008 โอลิมปิก 2008. โอลิมปิก 2008 ที่ปักกิ่ง ประเทศจีน เป็นโอลิมปิกครั้งแรกของนน ในรอบแรกนนจับสลากได้ผ่าน แต่ในรอบสอง นน แพ้ให้กับ โฮซัม อับดิน นักมวยชาวอียิปต์ไป 10-11 หมัด ตกรอบไปอย่างน่าเสียดาย เพราะเดิมเคยคาดว่านนจะสามารถเอาชนะไปได้อย่างง่ายดาย หลังการชกมีการวิจารณ์ว่าการชกครั้งนี้นนชกไม่เหมือนเดิม โดยเฉพาะไม่มีหมัดหน้าทำคะแนนเลยมวยสากลอาชีพ มวยสากลอาชีพ. นนขึ้นชกมวยสากลอาชีพครั้งแรกเมื่อวันที่ 28 ตุลาคมพ.ศ. 2553 ที่โรงแรมมารีออต์ เมืองเออร์วิน รัฐแคลิฟอร์เนีย สหรัฐอเมริกา โดยชกในรุ่น ซูเปอร์เวลเตอร์เวท โดยชนะคะแนน ลอเรนซ์ เลตตูลี นักมวยชาวอเมริกันไปได้ ในการชก กำหนด 4 ยกผลงานระดับระหว่างประเทศผลงานระดับระหว่างประเทศ. - เหรียญทอง โคเปนเฮเกน คัพ พ.ศ. 2544 (เดนมาร์ก) - เหรียญทอง ซีเกมส์ พ.ศ. 2544 (มาเลเซีย) - เหรียญทองแดง เวิลด์คัพ พ.ศ. 2545 (คาซัคสถาน) - เหรียญทอง ชิงแชมป์เอเซีย พ.ศ. 2545 (มาเลเซีย) - เหรียญทองแดง เอเชียนเกมส์ พ.ศ. 2545 (เกาหลีใต้) - เหรียญทอง คิงส์คัพ พ.ศ. 2544 (ไทย) - เหรียญทอง คิงส์คัพ พ.ศ. 2545 (ไทย) - เหรียญเงินเวิลด์แชมเปี้ยนชิพ 2007 (สหรัฐอเมริกา) - เหรียญทองซีเกมส์ พ.ศ. 2550 (ไทย)เครื่องราชอิสริยาภรณ์เครื่องราชอิสริยาภรณ์. - 2548 เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นจตุตถดิเรกคุณาภรณ์ (จ.ภ.)</doc>
