<doc id="948485" url="https://th.wikipedia.org/wiki?curid=948485" title="อากุ้ย">อากุ้ย อากุ้ย () แห่งกองธงขาว เป็นแม่ทัพคนสำคัญของจักรพรรดิเฉียนหลง ผู้ทำศึกมากมายตลอดรัชสมัยของพระองค์ ทั้งสิบการทัพใหญ่และอีกหลายต่อหลายศึก ภายหลังอากุ้ยได้รับการยกย่องให้เป็นบิดาบุญธรรมของจักรพรรดิเจียชิ่งและองค์ชายหย่งหลิน โดยหลังจากอากุ้ยเสียชีวิต จักรพรรดิเจียชิ่งยกย่องอากุ้ยเป็นเสมือนจุ้นหวัง และให้วาดภาพอากุ้ยสวมเครื่องแบบของเชื้อพระวงศ์ โดยภาพดังกล่าววาดขึ้นในปีเจียชิ่งที่ 3สงครามจีน-พม่า สงครามจีน-พม่า. หนึ่งในแม่ทัพคนสำคัญของสงครามต้าชิง-พม่า ซึ่งเขาเดินทางมาพร้อมกับขุนนางระดับสูงของต้าชิงอีกหลายคน โดยในศึกครั้งนี้อากุ้ยนับเป็นผู้ที่มีบทบาทสำคัญอย่างยิ่งในการรักษาเส้นทางลำเลียงเสบียงอาหารตลอดการศึก โดยเขาได้กล่าวกับผู้ใต้บังคับบัญชาเอาไว้ว่า "อันหลักแห่งการทหารแต่โบราณ ย่อมถือเรื่องเสบียงทหารเป็นหลักใหญ่แห่งกองทัพ" แต่ครั้งนี้ต้าชิงเองก็ต้องมาเจอกับยอดแม่ทัพของฝ่ายพม่าที่มีสติปัญญาไม่แพ้ฝั่งจีนเลย ทำให้การต่อสู้ครั้งนี้เป็นการต่อสู้ที่ยากลำบากที่สุดในชีวิตของเขา สุดท้ายกองทัพพม่าสามารถล้อมกองทัพต้าชิงเอาไว้ได้ ฟู่เหิงตัดสินใจจะทำสงครามตัดสินกับทางพม่า แต่อากุ้ยได้ห้ามเอาไว้และเขายังเป็นผู้ที่มีบทบาทสำคัญซึ่งทำให้การเจรจาเกิดขึ้นมาได้ แม้จะถูกต่อต้านอย่างหนักจากฟู่เหิงก็ตาม แต่ด้วยขณะนั้นแม่ทัพนายกองของฝ่ายต้าชิงต่างก็เห็นด้วยกับการตัดสินใจของอากุ้ย ทำให้สุดท้ายจีน-พม่าสามารถบรรลุสนธิสัญญากองตน เป็นการปิดฉากสงครามลง ในวันที่ 22 ธันวาคม 2312 หลังกลับถึงเมืองหลวงเขาได้ถูกจักรพรรดิเฉียนหลง ตำหนิอย่างรุนแรงหลังเห็นฟู่เหิงต้องมาเสียชีวิต โดยพระองค์ตำหนิอากุ้ยที่ไม่เตือนฟู่เหิงจนทำให้กองทัพต้าชิงต้องสูญเสียอย่างหนัก และกล่าวว่า "บัดนี้ราชวงศ์แห่งสวรรค์ของข้าต้องถูกพวกคนเถื่อนดูแคลน"ผลงานหลังจากนั้นผลงานหลังจากนั้น. - ปราบจราจลในมณฑลเสฉวน (พ.ศ. 2314-2319) - ปราบจลาจลในมณฑลกานซู่ (พ.ศ. 2324) - บุกเกาะไต้หวัน (พ.ศ. 2329-2330)</doc>
