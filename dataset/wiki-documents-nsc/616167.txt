<doc id="616167" url="https://th.wikipedia.org/wiki?curid=616167" title="ปลาดัง">ปลาดัง ปลาดัง ชื่อสกุลของปลากระดูกแข็งในอันดับปลาหนังจำพวกหนึ่ง ในวงศ์ปลาเนื้ออ่อน (Siluridae) ใช้ชื่อสกุลว่า Hemisilurus (/เฮม-อิ-ซิ-ลู-รัส/) มีรูปร่างทั่วไปคล้ายกับปลาในสกุล Ceratoglanis ซึ่งเคยถูกจัดให้อยู่ในสกุลเดียวกันมาก่อน แต่ทว่าปลาในสกุลปลาดังนั้น จะมีความลาดที่ส่วนหลังหลังจากหัวสูงกว่า หนวดมีขนาดยาวกว่าและมีพฤติกรรมกระดิกหนวดเพื่อช่วยในการหาอาหารได้เร็วน้อยกว่าปลาสกุล Ceratoglanis มีความยาวตั้งแต่ 50–80 เซนติเมตร โดยที่คำว่า Hemisilurus นั้นมาจากภาษากรีก ที่หมายถึง "ครึ่ง" (ημι) ของ "ปลาเนื้ออ่อน" (silurus) พบทั้งหมด 3 ชนิด ได้แก่- Hemisilurus heterorhynchus พบในเกาะสุมาตราและบอร์เนียว - Hemisilurus mekongensis พบในลุ่มแม่น้ำโขง จัดเป็นปลาเศรษฐกิจสำคัญชนิดหนึ่งของที่นั่น - Hemisilurus moolenburghi พบในเกาะสุมาตราและบอร์เนียวตะวันตก</doc>
