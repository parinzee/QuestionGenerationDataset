<doc id="274805" url="https://th.wikipedia.org/wiki?curid=274805" title="สายลับเดอะซีรี่ส์ กับ 24 คดีสุดห้ามใจ">สายลับเดอะซีรี่ส์ กับ 24 คดีสุดห้ามใจ สายลับเดอะซีรีส์ กับ 24 คดีสุดห้ามใจ เป็นรายการโทรทัศน์ประเภทละครชุด หรือ ซีรีส์ (Series) ผลิตโดยค่ายภาพยนตร์จีทีเอช และ จอกว้าง ฟิล์ม ออกอากาศทางสถานีโทรทัศน์โมเดิร์นไนน์ทีวี วันเสาร์-อาทิตย์ เวลา 20.40 น.–21.30 น. ดำเนินเนื้อเรื่องต่อแยกจากภาพยนตร์เรื่อง สายลับจับบ้านเล็ก โดยเรื่องราวของละครชุดจะเกี่ยวกับ ฉลาม เพื่อนของจ๊อก ตัวละครเอกที่ทำอาชีพเป็นนักสืบชู้ในภาพยนตร์ และมีภาคต่อแยกของหมวดโอภาส หนึ่งในตัวละครหลักของเรื่อง ที่ชื่อว่า หมวดโอภาส ยอดมือปราบ...คดีพิศวง และ หมวดโอภาสเดอะซีรีส์ ปี 2 เริ่มออกอากาศครั้งแรกวันเสาร์ที่ 26 กันยายน พ.ศ. 2552 ในปัจจุบันมีการนำออกจำหน่ายในรูปแบบวีซีดีและดีวีดี และเปิดให้รับชมในไอฟลิกซ์ทีมงานผู้สร้างทีมงานผู้สร้าง. - ที่ปรึกษาโครงการ- ศุทธิชัย บุนนาค - เขมทัตต์ พลเดช - ไพบูลย์ ดำรงชัยธรรม - บุษบา ดาวเรือง - วิสูตร พูลวรลักษณ์ - จินา โอสถศิลป์- อำนวยการผลิต- จิระ มะลิกุล - เช่นชนนี สุนทรศารทูล - สุวิมน เตชะสุปินัน - วรรณฤดี พงษ์สิทธิศักดิ์- ควบคุมการผลิต - บริษัท จอกว้าง ฟิล์ม จำกัด- สร้างสรรค์เรื่องโดย- จิระ มะลิกุล - วรรณฤดี พงษ์สิทธิศักดิ์- ออกแบบสร้างสรรค์โดย - สวัสดีทวีสุข- บทโทรทัศน์โดย - ทีมงานจีทีเอช- กำกับการแสดงโดย - ยงยุทธ ทองกองทุนเรื่องย่อ เรื่องย่อ. ในเมื่อความรักไม่เข้าใครออกใคร ปัญหาผัวเมียละเหี่ยใจจึงเกิดขึ้นได้ทุกหย่อมหญ้า อาชีพนักสืบตามล่าเมียน้อยจึงยังคงเป็นที่ต้องการอย่างสูงในตลาดมืด นอกจากไอ้จ๊อก-สายลับจับบ้านเล็ก ที่เคยสร้างกระแสฮิตเกรียวกราวไปบนจอเงินเมื่อกลางปีที่แล้ว ในมุมเล็กๆ อีกแห่งของกรุงเทพฯ ก็ยังมี “ฉลาม” (แดน-วรเวช ดานุวงศ์) นักสืบหนุ่มรูปหล่อ ที่ใช้ร้านตัดขนหมาเป็นฉากบังหน้ารับอาชีพนักสืบกิ๊กอยู่อีกคน งานนี้ฉลามมี “ขนุน” (แจ็ค-เฉลิมพล ทิฆัมพรธีรวงศ์) เด็กแว้น ลูกเสี่ยเจ้าของร้านมอเตอร์ไซค์ที่อยู่บ้านติดกัน เป็นผู้ช่วยที่คอยทั้งผลักทั้งดันงานนักสืบ …แต่ด้วยอุดมการณ์ที่มีมาก (จนล้น) ประกอบกับระดับไอคิวที่กระพร่องกระแพร่ง ทำให้หลายครั้งความหวังดีต่อลูกพี่กลับกลายเป็นเรื่องปั่นป่วนชวนวุ่นวายยิ่งไปกว่าเดิมแถมซ้ำร้าย…นายฉลามดันเป็นโรคแพ้ผู้หญิงสวย อยู่ใกล้ทีไร หัวใจเป็นต้องอ่อนระทวยเป็นช็อกโกแล็ตตากแดด ทำให้เกือบจะละเมิดกฎเหล็กของนักสืบไปตกหลุมรักเป้าหมายหลายต่อหลายครั้งจนกระทั่งวันดีคืนดี ฟ้าก็ส่ง “แอ้ม” (แพท-อังศุมาลิน สิรภัทรศักดิ์เมธา) เด็กสาวบ้านนา หน้าใสกิ๊งเข้ามาอยู่ที่ร้านมินิมาร์ทข้างๆบ้าน เธอคนนี้อินเลิฟในมาดเท่ยียวนกวนประสาทของนายฉลามตั้งแต่แรกเห็น และขอตามติดพี่ฉลามแบบไปไหนไปด้วย เพราะอยากเป็นผู้ช่วยทั้งเรื่องงาน…และหัวใจ แต่ในสายตาฉลาม แอ้มดูเป็น ‘ภาระ’ มากกว่า ‘ยาบำรุงหัวใจ’ เพราะความใสแบบเด็กกะโปโลที่ไม่เข้าตา แถมงานที่ควรจะเป็นความลับก็เกือบจะไม่ลับเอาง่ายๆ เมื่อแอ้มดันไปพ่วงเอา “หมวดโอภาส” (เต๋อ-ฉันทวิชช์ ธนะเสวี) เข้ามาพัวพันในชีวิต เมื่อนายตำรวจหนุ่มรายนี้ดันมาตามติดแอ้มต้อย ๆ ด้วยความหลงใหล จนกลายเป็นก้างชิ้นใหญ่สำหรับงานลับ ๆ ของนักสืบฉลาม แต่ถึงแม้จะมีเรื่องวุ่นวายมากแค่ไหน สำนักงานนักสืบของนายฉลามก็ยังมีลูกค้าผลัดเปลี่ยนหมุนเวียนกันเข้ามาไม่ซ้ำหน้า นำพาให้นักสืบหนุ่มของเราต้องเข้าไปพัวพันกับคดีเมียๆ ผัวๆ …ซึ่งแต่ละคดีก็สร้างความมึนหัวให้ฉลามไม่น้อยอาทิ คดีลูกใครหว่า หน้าไม่เหมือนพ่อที่สามีสงสัยว่าภรรยาลูกครึ่งของตัวเอง (พอลล่า เทย์เลอร์) จะแอบมีชู้ เพราะลูกที่คลอดออกมาหน้าตาขี้เหร่ไม่ละม้ายคล้ายคลึงทั้งพ่อและแม่เลยซักนิด??? หรืออย่างคดีอินเต๊อ…อินเตอร์ จากสาวใหญ่ชาวเกาหลีที่หวั่นใจว่าสามีที่เป็นโค้ชเทควันโด (จตุรงค์ มกจ๊ก) ในมหาวิทยาลัยจะแอบมีนอกมีในกับบรรดาลูกศิษย์สาว ๆ ในชมรม ฉลามกับขนุนเลยต้องอุทิศตนไปเป็นเป้าซ้อมเตะให้กับสาวๆเหล่านั้น แต่แล้วกลับพบว่าผู้ต้องสงสัยหลักกลับกลายเป็นคุณพยาบาลประจำทีม (เจนสุดา ปานโต) หรือสุดยอดเคสหักมุม ที่ผู้ว่าจ้างกลายเป็นฝ่ายเมียน้อยที่สงสัยว่าเมียหลวง (มาช่า วัฒนพานิช) กระทำการฆาตกรรมสามีตัวเองเพื่อหวังเงินประกันก้อนโต! หรือกระทั่งสาวพริตตี้ (คริส หอวัง) ที่ดันทำรถสปอร์ตราคา 7 ล้าน ที่ได้เป็นของขวัญจากเสี่ยหาย ก็เลยต้องใช้บริการนักสืบฉลามเป็นที่พึ่ง เพื่อตามหารถกลับคืนมา รวมไปถึงคดีรัก (เกือบ) โรแมนติก เมื่อฉลามรับ 2 คดีซ้อนในวันเดียวกัน ที่ฝ่ายหนึ่ง เป็นเจ้าบ่าวมาขอให้ตามหาตัวเจ้าสาว (นุ่น-ศิรพันธ์ วัฒนจินดา) และอีกฝ่ายเป็นเจ้าสาวที่มาขอให้ตามหาตัวเจ้าบ่าว (โบ-ธนากร ชินกูล) เรื่องชักวุ่นวาย เมื่อคนหายทั้งคู่ดันหนีไปพร้อมกัน เพราะต่างก็มาตกหลุมรักกันในวันจองห้องจัดเลี้ยงสำหรับงานแต่งงานแต่ละคดี ฉลามเกือบจะต้องเอาทั้งตัวและหัวใจเข้าแลก เพราะนายฉลามเองก็มีความลับในหัวใจที่ไม่ได้เผยให้ใครล่วงรู้นักแสดงหลักนักแสดงหลัก. - วรเวช ดานุวงศ์ (แดน) - อังศุมาลิน สิรภัทรศักดิ์เมธา (แพทตี้) - เฉลิมพล ทิฆัมพรธีรวงศ์ (แจ็ค)- ฉันทวิชช์ ธนะเสวี (เต๋อ)รายชื่อตอน รายชื่อตอน. รายการพิเศษ- วันที่ 5 พฤษภาคม พ.ศ. 2553 มีการนำเอาละครเรื่องนี้มาทำเป็นตอนพิเศษชื่อ"คลิปหลุดสายลับ" ซึ่งรวบรวมเรื่องราวที่เกิดขึ้นของการถ่ายทำละครเพลงประกอบละครเพลงประกอบละคร. - เพลงไตเติ้ล – เพลง “อยากรู้” ร้องโดย น้ำชา-ชีรณัฐ ยูสานนท์ (ประพันธ์ เนื้อร้อง-ทำนอง โดย เทพนม สุวรรณะบุณย์ และ เรียบเรียงโดย วัฒนกร ศรีวัง) - เพลงสรุปคดี – ในแต่ละตอน เพลงตอนจบจะเปลี่ยนไปเพื่อให้เข้ากับเนื้อหาในแต่ละตอน</doc>
