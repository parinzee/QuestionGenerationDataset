<doc id="742809" url="https://th.wikipedia.org/wiki?curid=742809" title="อาปัติ">อาปัติ อาปัติ หรือชื่อเดิม อาบัติ เป็นภาพยนตร์ไทยแนวสยองขวัญ กำกับโดยขนิษฐา ขวัญอยู่ เข้าฉายเมื่อวันที่ 16 ตุลาคม พ.ศ. 2558 นอกจากนี้อาปัติยังได้รับการคัดเลือกในฐานะภาพยนตร์ของประเทศไทยให้เข้าชิงรางวัลออสการ์สาขาภาพยนตร์ภาษาต่างประเทศยอดเยี่ยม (Best Foreign Language Film) ในงานประกาศผลรางวัลออสการ์ ครั้งที่ 89 (89th Academy Awards) แต่ไม่ผ่านการคัดเลือกเรื่องย่อ เรื่องย่อ. ซัน (ชาลี ไตรรัตน์) เด็กหนุ่มวัย 19 ปีผู้เอาแต่ใจตนเอง ไม่สนใจใคร และใช้ชีวิตคึกคะนองอย่างสุดขั้ว เขาจึงถูกพ่อบังคับให้มาบวชเณรเพื่อดัดนิสัย การบวชอย่างไม่เต็มใจ ไร้ศรัทธา และด้วยความรู้สึกที่ไม่เข้าใจว่าตนเองทำผิดอะไรนักหนา จึงทำให้ซันยังคงใช้ชีวิตเหมือนปกติทั่วไปแม้จะอยู่ในผ้าเหลืองแล้วก็ตาม รวมถึงการแอบคบหากับ ฝ้าย (พลอย ศรนรินทร์) สาววัยรุ่นท้องถิ่นผู้โหยหาในความรักซึ่งเหมือนเป็นสิ่งยึดเหนี่ยวเดียวที่ทั้งคู่มีให้แก่กันและเชื่อมั่นว่าไม่ใช่เรื่องผิดแต่อย่างใด ทุกการกระทำที่ท้าทายการอาบัตินี้ ทำให้เณรซันต้องเข้าไปพัวพันกับเหตุการณ์ลึกลับชวนขนหัวลุกที่ถูกปกปิดไว้ภายในวัด ทั้งเรื่องราวความสัมพันธ์ของสีกากับพระ การเผชิญหน้ากับผีเปรตที่ตามมาขอส่วนบุญและทวงคืนชีวิตที่ต่างเชื่อมโยงกันอย่างคาดไม่ถึงรวมทั้งความผิดที่เขากำลังวิ่งหนี ก็เข้ามาตอกย้ำให้เขาต้องชดใช้อย่างหลีกเลี่ยงไม่ได้การตอบรับการประกาศห้าม การตอบรับ. การประกาศห้าม. เมื่อวันที่ 12 ตุลาคม พ.ศ. 2558 อาบัติไม่ผ่านการพิจารณาให้เข้าฉายจากคณะกรรมการพิจารณาภาพยนตร์และวีดิทัศน์ กรมส่งเสริมวัฒนธรรม สังกัดกระทรวงวัฒนธรรม เนื่องจากมีภาพที่รุนแรงและไม่เหมาะสม เชิงดูหมิ่นศาสนาพุทธ โดยมีภาพสามเณรในขณะเสพของมึนเมา, สามเณรจับเศียรพระพุทธรูปในลักษณะไม่ให้ความเคารพ ฯลฯ จึงทำให้กำหนดฉายเดิมในวันที่ 15 ตุลาคม พ.ศ. 2558 ต้องถูกเลื่อนไปจนกว่าจะผ่านการพิจารณาอีกครั้งการจัดฉาย การจัดฉาย. ต่อมาในวันที่ 16 ตุลาคม พ.ศ. 2558 สหมงคลฟิล์มได้ทำการส่งภาพยนตร์ไปยังสำนักพิจารณาภาพยนตร์และวีดิทัศน์เพื่อพิจารณาใหม่อีกครั้งโดยครั้งนี้ได้มีการแก้ไขชื่อจาก "อาบัติ" เป็น "อาปัติ" ซึ่งเป็นภาษาบาลีแต่มีความหมายคงเดิม และปรับปรุงแก้ไขฉากบางส่วนออกไป จนได้ผ่านการพิจารณาและได้เรตภาพยนตร์ 18+ โดยจะเริ่มฉายทันทีทางโรงภาพยนตร์ตั้งแต่วันที่ 16 ตุลาคม พ.ศ. 2558 เป็นต้นไปคำวิจารณ์ คำวิจารณ์. จากการห้ามฉายครั้งนี้ แต่ต่อมาก็ได้อนุญาตให้กลับมาฉายใหม่ ในระยะเวลาห่างกันเพียง 2 วัน ทำให้มีเสียงวิจารณ์ในทำนองว่า เป็นเจตนาของบริษัทผู้สร้างที่หวังผลในการประชาสัมพันธ์หรือไม่ เนื่องจากการที่จะทำการโฆษณาภาพยนตร์ที่จะเข้าฉาย ต้องกระทำกันหลังการได้รับอนุญาตให้ฉายทางทางคณะกรรมการพิจารณาภาพยนตร์และวีดิทัศน์แล้ว แต่ในเรื่องนี้กลับทำการเผยแพร่การโฆษณาก่อน และในส่วนของเนื้อเรื่องมีผู้ได้ชมแล้ว วิจารณ์ว่าเป็นเพียงภาพยนตร์ผีทั่วไปเรื่องหนึ่ง โดยมีเรื่องของการประพฤติผิดพระธรรมวินัยเป็นแค่ส่วนประกอบเท่านั้นรางวัลที่ได้รับ</doc>
