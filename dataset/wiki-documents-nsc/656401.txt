<doc id="656401" url="https://th.wikipedia.org/wiki?curid=656401" title="บุษบากร สุขพันธ์">บุษบากร สุขพันธ์ บุษบากร สุขพันธ์ เป็นนักกีฬากอล์ฟหญิงทีมชาติไทย เธอเป็นหนึ่งในผู้มีส่วนช่วยให้ทีมชาติไทยสามารถคว้าเหรียญทอง ได้เป็นครั้งแรกสำหรับกีฬากอล์ฟในเอเชียนเกมส์ประวัติ ประวัติ. บุษบากร เป็นนักกีฬากอล์ฟหญิงจากจังหวัดเชียงราย ซึ่งในเดือนมกราคม พ.ศ. 2557 เธอได้เป็นผู้ชนะการแข่งขันกอล์ฟอาชีพสตรี “ไทยแอลพีจีเอ ทัวร์” รายการสิงห์-เอสเอที ไทยแอลพีจีเอ แชมเปียนชิพ 2014 จากนั้น ในเดือนกรกฎาคม บุษบากรได้เป็นแชมป์การแข่งขันกอล์ฟเยาวชนชิงแชมป์ยุโรป ดัตช์จูเนียร์โอเพน 2014 ที่ประเทศเนเธอร์แลนด์ ทั้งในประเภทบุคคลหญิงและทีมหญิง ส่วนในเดือนกันยายน ในการแข่งขันกอล์ฟในเอเชียนเกมส์ 2014 ที่อินช็อน ประเทศเกาหลีใต้ เธอได้รับรางวัลเหรียญเงินในประเภทบุคคลหญิง และเหรียญทองในประเภททีมหญิง ซึ่งต่อมา เธอได้รับเกียรติจากทางจังหวัดเชียงราย สำหรับการต้อนรับอย่างยิ่งใหญ่ ในฐานะที่เป็นผู้สร้างชื่อเสียงให้แก่จังหวัดและประเทศชาติ โดยได้มีการจัดพิธีมอบประกาศเกียรติคุณ, เสื้อสามารถ และเงินรางวัล จากทั้งส่วนของทางราชการและเอกชนชีวิตส่วนตัว ชีวิตส่วนตัว. ในยามว่าง บุษบากรชอบดูซีดีเรื่องยอดนักสืบจิ๋วโคนัน เนื่องจากชอบแนวสืบสวนสอบสวน และชอบฟังเพลงป็อป ดังเช่นผลงานของเจย์ โชว ส่วนกีฬาอื่นที่เธอเล่นในยามว่าง ได้แก่ ว่ายน้ำ, วิ่ง และแบดมินตันความสำเร็จความสำเร็จ. - พ.ศ. 2556 - แชมป์ สิงห์ไทยแลนด์ อเมเจอร์โอเพน ครั้งที่ 79 ประเภทบุคคลหญิง - พ.ศ. 2557 - แชมป์ กอล์ฟอาชีพสตรี “ไทยแอลพีจีเอ ทัวร์” รายการสิงห์-เอสเอที ไทยแอลพีจีเอ แชมเปียนชิพ 2014 - พ.ศ. 2557 - แชมป์ กอล์ฟเยาวชนชิงแชมป์ยุโรป ดัตช์จูเนียร์โอเพน 2014 ประเภทบุคคลหญิง ที่ประเทศเนเธอร์แลนด์ - พ.ศ. 2557 - แชมป์ กอล์ฟเยาวชนชิงแชมป์ยุโรป ดัตช์จูเนียร์โอเพน 2014 ประภททีมหญิง ที่ประเทศเนเธอร์แลนด์ - พ.ศ. 2557 - เหรียญเงิน กอล์ฟในเอเชียนเกมส์ 2014 ประเภทบุคคลหญิง ที่อินช็อน ประเทศเกาหลีใต้ - พ.ศ. 2557 - เหรียญทอง กอล์ฟในเอเชียนเกมส์ 2014 ประเภททีมหญิง ที่อินช็อน ประเทศเกาหลีใต้</doc>
