<doc id="582660" url="https://th.wikipedia.org/wiki?curid=582660" title="เคราฤษี">เคราฤษี เคราฤษี หรือ มอสสเปน (Spanish moss; ) เป็นพืชในวงศ์สับปะรดที่ไม่มีราก ต้นห้อยย้อยลงมาจากคาคบไม้เป็นสายยาว พบน้อยที่มีรากเส้นเล็ก ๆ งอกออกมา ดอกกลิ่นหอมอ่อน ๆ ดูดน้ำโดยทางใบสีเทาเงิน เนื่องจากมีไตรโคมสีเงินบนใบ ช่วยให้ดูดน้ำจากอากาศที่ชุ่มชื้นได้ดี จะมีเฉพาะรากแรกเกิดที่ยึดเกาะกับวัสดุที่อาศัย จากนั้นจะไม่แตกรากอีก มีการนำเคราฤษีมาใช้ประโยชน์ได้หลากหลาย เช่น เป็นวัสดุปลูกในงานแต่งสวน ใช้ยัดเบาะนั่งในรถมาตั้งแต่ พ.ศ. 2443 และใน พ.ศ. 2482 เคยมีการผลิตเคราฤษีเพื่อการใช้งานถึง 10,000 ตัน ปัจจุบันมีการใช้น้อยลง</doc>
