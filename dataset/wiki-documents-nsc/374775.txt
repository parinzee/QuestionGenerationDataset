<doc id="374775" url="https://th.wikipedia.org/wiki?curid=374775" title="วัดปากน้ำญี่ปุ่น">วัดปากน้ำญี่ปุ่น วัดปากน้ำญี่ปุ่น เป็นวัดไทยแห่งแรกในประเทศญี่ปุ่น ตั้งอยู่ที่ อะซะเซ็นโดะได นะกะโนะ ตำบลไดเอ อำเภอคะโตะริ จังหวัดชิบะ ประเทศญี่ปุ่น มีวัตถุประสงค์เพื่อเป็นศูนย์รวมทางจิตใจ บำเพ็ญบุญกุศล เผยแผ่พระพุทธศาสนาตลอดจนศิลปวัฒนธรรมของไทย สร้างขึ้นด้วยแรงศรัทธาของพุทธศาสนิกชนไทยและญี่ปุ่นประวัติ ประวัติ. การจัดซื้อที่ดินเริ่มต้นในปี พ.ศ. 2539 จากนั้นปีต่อมาได้ทำการซ่อมแซมอาคาร และมีพระสงฆ์เข้าจำพรรษาจำนวน 5 รูป ปี พ.ศ. 2541 จัดซื้อที่ดินเพิ่มบริเวณด้านหน้าของวัด เพื่อใช้สำหรับก่อสร้างพระอุโบสถ วางศิลาฤกษ์ และจัดงานทอดกฐินไปในคราวเดียวกัน พ.ศ. 2542 เจ้าอาวาสวัดปากน้ำ ภาษีเจริญ และวัดปากน้ำญี่ปุ่น ประเทศญี่ปุ่น เจ้าประคุณสมเด็จพระมหารัชมังคลาจารย์ ได้มีการจัดการสร้างอุโบสถเพื่อเป็นการถวายเป็นพระราชกุศลเฉลิมพระเกียรติแด่พระบาทสมเด็จพระเจ้าอยู่หัวในวโรกาสที่ทรงจริญพระชนมพรรษา 72พรรษา และขอพระราชทานพระบรมราชานุญาตอัญเชิญพระปรมาภิไธยย่อ ภปร. กับพระนามาภิไธยย่อ สก. และตราสัญลักษณ์พระราชพิธีมหามงคลเฉลิมพระชนมพรรษา 6 รอบ 5 ธันวาคม 2542 ประดิษฐานไว้ที่หน้าบัน 3 ด้านของจตุรมุข เพื่อเป็นเครื่องอนุสรณ์ถึงวโรกาสอันพิเศษ พ.ศ. 2554 วัดดังกล่าวได้เป็นสถานที่สำคัญ ในการพักพิงของชาวไทยในประเทศญี่ปุ่นจากเหตุการณ์แผ่นดินไหวและคลื่นสึนามิในโทโฮะกุด้วยเช่นกันพื้นที่ พื้นที่. พื้นที่รวมทั้งหมดประมาณ 7 ไร่ สิ่งปลูกสร้างทั้งหมด 5 หลัง ประกอบไปด้วย:1. อาคารพระมงคลเทพมุนี 2. อาคารสมเด็จพระมหารัชมังคลาจารย์ 3. อาคารสามัคคีรังสฤษฎ์ 4. อาคารพิมทิตยารักษ์ 5. อาคารสัคคโสปาณ ซึ่งอาคารเหล่านี้ล้วนเป็นสิ่งปลูกสร้างที่มีอยู่แต่เดิม ทางวัดฯได้ทำการดัดแปลงให้ตรงกับวัตถุประสงค์ทางด้านศาสนกิจการเดินทาง การเดินทาง. รถยนต์ วัดปากน้ำญี่ปุ่นอยู่ห่างจากสนามบินนานาชาตินะริตะ ประมาณ 10 กิโลเมตร หากเดินทางจากพื้นที่อื่นใช้ทางด่วนสายฮิงะชิกันโต () ออกจากทางด่วนที่ทางออกไทเอ () จากนั้นใช้ทางหลวงจังหวัดหมายเลข 79</doc>
