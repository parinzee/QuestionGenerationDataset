<doc id="828704" url="https://th.wikipedia.org/wiki?curid=828704" title="Davinci เกมถอดรหัส">Davinci เกมถอดรหัส Davinci เกมถอดรหัส เป็นรายการเกมโชว์แนวควิซโชว์ที่ทดสอบความรู้รอบตัวและไหวพริบของผู้เข้าแข่งขันผ่านคำถามที่มาในรูปแบบของรูปภาพที่นำมาร้อยเรียงกันเป็นคำปริศนา ออกอากาศทางสถานีโทรทัศน์ไทยทีวีสีช่อง 3 ทุกวันจันทร์ถึงวันศุกร์ เวลา 17.00 - 17.30 น. โดยมีปกรณ์ ฉัตรบริรักษ์และเฉลิมพล ฑิฆัมพรธีรวงศ์ทำหน้าที่เป็นผู้ดำเนินรายการหลัก และ จะมีดารานักแสดงมาทำหน้าที่เป็นหัวหน้าทีมสตีลสลับกันไปในแต่ละกลุ่มสายอาชีพต่างๆ เริ่มออกอากาศครั้งแรกวันที่ 2 ธันวาคม พ.ศ. 2559ผู้ดำเนินรายการผู้ดำเนินรายการหลักผู้ดำเนินรายการ. ผู้ดำเนินรายการหลัก. - ปกรณ์ ฉัตรบริรักษ์ (31 มกราคม พ.ศ. 2561 - ปัจจุบัน) - แจ๊ค เฉลิมพล (31 มกราคม พ.ศ. 2561 - ปัจจุบัน)อดีตผู้ดำเนินรายการอดีตผู้ดำเนินรายการ. - ชาคริต แย้มนาม (2 ธันวาคม พ.ศ. 2559 - 30 มกราคม พ.ศ. 2561)อดีตหัวหน้าทีม STEAL ในฤดูกาลที่ 1อดีตหัวหน้าทีม STEAL ในฤดูกาลที่ 1. - เฉลิมศักดิ์ แย้มขะมัง - อู๊ด เป็นต่อ - ปราโมทย์ ปาทาน - ซีนิว Davinciหัวหน้าทีม STEAL ในฤดูกาลที่ 2หัวหน้าทีม STEAL ในฤดูกาลที่ 2. - กพล ทองพลับ (ทีมพ่อค้าแม่ค้า) - ธนวัฒน์ ประสิทธิสมพร (ทีมวินมอเตอร์ไซค์และทีมหนุ่มสาวโรงงาน) - จียอน (ทีมช่างเสริมสวย) - บอล เชิญยิ้ม (ทีมลิเกและทีมพนักงานปั๊มน้ำมัน) - ณปภา ตันตระกูล (ทีมเน็ตไอดอล) - โรเบิร์ต สายควัน (ทีมโชเฟอร์แท็กซี่) - นลิน โฮเลอร์ (ทีม BNK48) - กวินรัฏฐ์ ยศอมรสุนทร (ทีม App Davinci)รูปแบบและกติกาของรายการ รูปแบบและกติกาของรายการ. ในการแข่งขันแต่ละครั้งจะมีผู้แข่งขัน 2 คน ซึ่งเป็นผู้ที่ถูกสุ่มเลือกมาจากในทีมสตีล (Steal) ทั้งหมด 21 คน ทั้งคู่จะมีเงินรางวัลเป็นทุนสำหรับเล่นเกมในรอบนั้นคนละ 10,000 บาท จากนั้นเริ่มต้นการแข่งขันในรหัสภาพแรกโดยทั้งคู่จะต้องวางเงินเดิมพันลงกองกลางคนละ 2,000 บาท (ปัจจุบันได้มีการปรับลดเงินรางวัลเริ่มต้นเป็นเหลือเพียง 5,000 บาท และลดเงินเดิมพันขั้นต่ำเป็น 1,000 บาท) รูปแบบของคำถามในรายการจะมาในรูปแบบของรหัสภาพที่มีรูปภาพหลายรูปซึ่งมีทั้งภาพนิ่งและภาพเคลื่อนไหวนำมาร้อยเรียงกันกลายเป็นคำปริศนา 1 คำ (ตัวอย่างเช่น คำตอบมี 2 พยางค์ มีรูปภาพปรากฏออกมาทั้งหมด 2 ภาพคือ "ภาพคนกำลังยืน กับ ภาพยันต์" จะสามารถถอดรหัสภาพได้เป็นคำว่า "ยืนยัน") ซึ่งในรหัสภาพแต่ละชุดจำนวนพยางค์กับจำนวนรูปภาพที่ปรากฏอาจจะไม่เท่ากันก็ได้ โดยพิธีกรจะบอกจำนวนพยางค์ของคำตอบในรหัสภาพนั้นโดยยังไม่บอกว่าจะมีรูปภาพปรากฏออกมาทั้งหมดกี่ภาพ หลังจากรหัสภาพปรากฏขึ้นบนหน้าจอ ผู้เข้าแข่งขันทั้งคู่จะมีเวลา 20 วินาทีในการถอดรหัสภาพที่ปรากฏให้เป็นคำตอบที่ถูกต้อง ในระหว่างนั้นถ้าผู้เข้าแข่งขันคิดว่ามั่นใจในคำตอบ สามารถกดปุ่มสัญญาณไฟที่อยู่ด้านข้างเพื่อหยุดเวลาและใช้สิทธิ์ตอบได้ทันที ใครกดไฟติดก่อนจะมีสิทธิ์ตอบก่อน ถ้าตอบถูกจะได้เงินรางวัลกองกลางทั้งหมดที่เดิมพันไว้ในรหัสภาพนั้นมา แต่ถ้าตอบผิดหรือไม่ตอบภายใน 5 วินาทีหลังจากกดไฟจะถือว่าหมดสิทธิ์เล่นในรหัสภาพนั้นทันที และอีกฝ่ายจะมีสิทธิ์ในการถอดรหัสภาพในช่วงเวลาที่เหลือต่อไปและถ้าตอบถูกก็จะได้เงินรางวัลกองกลางทั้งหมดที่เดิมพันไว้ในรหัสภาพนั้นมาเช่นกัน หากผู้เข้าแข่งขันทั้ง 2 คนไม่สามารถถอดรหัสภาพนั้นได้ หรือตอบผิดทั้งคู่ จะเป็นโอกาสของทีมสตีลทั้ง 21 คนที่จะแย่งกันกดไฟชิงสิทธิ์ในการตอบโดยมีเวลา 5 วินาทีหลังจากพิธีกรให้สัญญาณ (ปัจจุบันได้มีการปรับเปลี่ยนรูปแบบการสตีลเป็นให้ทีมสตีลจะต้องกดไฟในช่วงเวลา 20 วินาทีที่ผู้เข้าแข่งขันกำลังถอดรหัสภาพเท่านั้น หากผู้เข้าแข่งขันทั้ง 2 คนไม่สามารถถอดรหัสภาพนั้นได้ ผู้ที่กดไฟได้ในช่วงเวลานั้นจะได้สิทธิ์ในการตอบ แต่ถ้าไม่มีใครในทีม Steal กดไฟตอบเลยแม้แต่คนเดียว เงินเดิมพันกองกลางจะถูกเรียกคืนโดยทันที) ซึ่งในทุกข้อที่มีการสตีลจะมีสิทธิ์ตอบเพียงคนเดียวเท่านั้น ถ้าตอบถูกจะสามารถขโมยเงินรางวัลกองกลางที่ผู้เข้าแข่งขันเดิมพันไว้ในรหัสภาพนั้นได้เต็มจำนวนทันที และยังมีสิทธิ์ลุ้นเพื่อลงไปแข่งขันหรือรอขโมยเงินรางวัลกองกลางในรหัสภาพต่อไปได้เรื่อยๆ (มีช่วงระยะเวลาหนึ่งที่มีการปรับเปลี่ยนเงินรางวัลของทีมสตีลเหลือเพียงครึ่งเดียวจากกองกลาง ส่วนอีกครึ่งหนึ่งจะถูกเรียกคืนกลับ เช่น ในกรณีที่เงินกองกลางในรหัสภาพนี้เป็น 4,000 บาท ถ้า 1 ในทีม Steal ตอบได้จะได้เงินรางวัลจากการ Steal แค่ 2,000 บาทเท่านั้น ซึ่งการปรับลดเงินสตีลเหลือครึ่งหนึ่งได้ถูกยกเลิกแล้วเมื่อวันที่ 16 สิงหาคม 2560) แต่ถ้าตอบผิดจะต้องตกรอบกลับบ้านทันที และถ้าทีมสตีลไม่มีใครกดไฟตอบ พิธีกรจะทำการเฉลยคำตอบและเงินรางวัลที่เดิมพันไว้ในกองกลางจะถูกทางรายการเรียกคืนกลับทันที แต่เมื่อวันที่ 16 สิงหาคม 2560 ได้มีการเพิ่มเติมกติกาสตีลคือ หากผู้เข้าแข่งขันและทีมสตีลไม่สามารถถอดรหัสภาพนั้นได้ เงินรางวัลกองกลางในรหัสภาพนั้นจะมอบให้กับผู้โชคดีทางบ้าน โดยทางรายการจะมีรหัสภาพใหม่ ซึ่งจะปรากฏแค่ 20 วินาทีเท่านั้น (ปัจจุบันปรับลดเหลือเพียงแค่ 15 วินาที) โดยสามารถร่วมสนุกได้ทาง Facebook Live หรือทาง LINE Official Account ของรายการ พร้อมกับแสดงความคิดเห็นตามหลังคำตอบด้วย หากถอดรหัสภาพได้ถูกต้องและความคิดเห็นถูกใจทีมงานมากที่สุด จะได้เงินรางวัลกองกลางในรหัสภาพนั้นไปทันที (หมายเหตุ : รหัสภาพสตีลเงินรางวัลสามารถตอบได้ภายในช่วงเวลาที่รายการกำลังออกอากาศเท่านั้น) จากนั้นจะเริ่มต้นรหัสภาพต่อไปโดยฝ่ายที่แพ้ในรหัสภาพที่ผ่านมาจะมีสิทธิ์กำหนดจำนวนเงินรางวัลที่ทั้งคู่ต้องวางเดิมพันลงกองกลาง ซึ่งสามารถวางเดิมพันเท่าไหร่ก็ได้เท่าที่มีอยู่ ณ ตอนนั้น แต่จะต้องเป็นจำนวนเต็มหลักพันเท่านั้นและต้องไม่เกินจำนวนเงินที่ฝ่ายตรงข้ามมีอยู่ในกรณีที่เหลือมากกว่า (หากในรหัสภาพที่ผ่านมาไม่มีใครตอบได้ ทั้งคู่จะต้องถูกบังคับวางเดิมพันคนละ 2,000 บาท และในกรณีที่ฝ่ายใดฝ่ายหนึ่งหรือทั้งคู่เหลือเงินรางวัลไม่ถึง 2,000 บาท ฝ่ายนั้นจะต้องวางเดิมพันที่เหลือทั้งหมด ซึ่งปัจจุบันได้ปรับลดเหลือเพียง 1,000 บาท) โดยเกมจะดำเนินเช่นนี้ไปตลอดจนกระทั่งเงินรางวัลของผู้เข้าแข่งขันท่านใดลดลงจนหมดก่อนและไม่สามารถถอดรหัสภาพนั้นได้จะเป็นฝ่ายที่ตกรอบไป (ในกรณีที่เงินรางวัลลดลงจนหมดพร้อมกัน และไม่สามารถถอดรหัสภาพนั้นได้ทั้งคู่ จะถือว่าตกรอบทั้งคู่ทันที) ส่วนผู้ที่มีเงินรางวัลเหลืออยู่จะเป็นแชมป์และได้รับเงินรางวัลที่ตนเองเหลืออยู่จากการแข่งขันครั้งนั้นกลับไป พร้อมกับได้สิทธิ์แข่งกับผู้เข้าแข่งขันคนอื่นๆ เพื่อรักษาแชมป์และรับเงินรางวัลไปเรื่อยๆ จนกว่าจะถูกล้มแชมป์ และถ้าสามารถครองแชมป์ได้ครบ 20 สมัย จะได้รับเงินรางวัลพิเศษเพิ่มอีก 1,000,000 บาททันที ในขณะเดียวกัน ถ้าผู้ท้าชิง 5 คนสุดท้ายก่อนถึงสมัยที่ 20 สามารถล้มแชมป์ได้ ทางรายการจะมีโบนัสให้สำหรับผู้ที่ล้มแชมป์ บวกกับเงินสะสมรวมกับเงินรางวัลจากการเล่นเกม และการ Steal ดังนี้- ผู้ท้าชิงคนที่ 16 - 18 หากสามารถล้มแชมป์ได้ จะได้รับโบนัสพิเศษ 50,000 บาท - ผู้ท้าชิงคนที่ 19 และ 20 หากสามารถล้มแชมป์ได้ จะได้รับโบนัสพิเศษ 100,000 บาท (หมายเหตุ : ผู้ท้าชิงจะไม่ได้รับโบนัสพิเศษนี้ หากตกรอบพร้อมกันกับแชมป์) บางครั้งในรหัสภาพ ทางรายการจะมีของรางวัลพิเศษอื่น ๆ มาแจกเพิ่มนอกเหนือจากเงินรางวัลปกติ โดยใช้รูปแบบการเล่นเหมือนในรูปแบบปกติทุกประการ เพียงแต่ในรหัสภาพนั้นจะไม่มีการเดิมพันเงินรางวัลและทีมสตีลจะไม่มีสิทธิ์ตอบรหัสภาพรางวัลพิเศษนั้นด้วย ต่อมาได้เพิ่มกติกาสำหรับรางวัลพิเศษ ซึ่งหากผู้เข้าแข่งขันในห้องส่งไม่สามารถตอบรหัสภาพรางวัลพิเศษได้ รางวัลจะมอบให้กับผู้โชคดีทางบ้านที่ร่วมสนุกทาง Facebook Fanpage ของรายการ โดยทางรายการจะมีรหัสภาพใหม่ ซึ่งจะปรากฏแค่ 20 วินาทีเท่านั้น โดยสามารถร่วมสนุกได้ทาง Facebook Live ของรายการ พร้อมกับแสดงความคิดเห็นตามหลังคำตอบด้วย หากถอดรหัสภาพได้ถูกต้องและความคิดเห็นถูกใจทีมงานมากที่สุด จะได้รางวัลพิเศษชิ้นนั้นทันที (หมายเหตุ : รหัสภาพรางวัลพิเศษสามารถตอบได้ก่อนเวลา 18.00 น. หรือ 6 โมงเย็นของวันที่แจกรางวัลเท่านั้น)รอบแชมป์ชนแชมป์ รอบแชมป์ชนแชมป์. รอบนี้เป็นรอบพิเศษที่ทางรายการจัดขึ้นโดยการนำผู้เข้าแข่งขันทั้งหมด 21 คนมาแข่งขันกันอีกครั้ง (โดยจะเป็นเฉพาะแชมป์ 3 สมัยขึ้นไป) เพื่อค้นหาสุดยอดแชมป์เพียงหนึ่งเดียวที่จะได้รับถ้วยรางวัลจากทางรายการพร้อมกับเงินรางวัล 100,000 บาท โดยมีรูปแบบการแข่งขันดังนี้- รอบคัดเลือก แชมป์ทั้ง 21 คน จะต้องทำการแข่งขันถอดรหัสภาพพร้อมกันบนแท่นสตีล โดยในแต่ละรหัสภาพจะมีเวลา 20 วินาที ผู้ที่กดสัญญาณไฟได้ก่อนจะได้สิทธิ์ในการตอบ ถ้าตอบถูกจะได้ผ่านเข้าสู่รอบต่อไปทันที แต่ถ้าตอบผิดหรือไม่ตอบภายใน 5 วินาทีจะถือว่าตกรอบทันทีเช่นกัน แต่ถ้าหมด 20 วินาทีแล้วไม่มีใครกดไฟตอบแม้แต่คนเดียว พิธีกรจะทำการเฉลยคำตอบและเริ่มต้นรหัสภาพใหม่โดยถือว่าในรหัสภาพที่ผ่านมาไม่มีใครเข้ารอบหรือตกรอบ ซึ่งในรอบคัดเลือกนี้จะคัดผู้ผ่านเข้าสู่รอบต่อไปทั้งหมด 16 คนเท่านั้น (รอบคัดเลือกจะสิ้นสุดลงเมื่อได้ผู้ผ่านเข้ารอบครบ 16 คน หรือได้ผู้ตกรอบครบ 5 คน)- รอบน็อกเอาท์ (รอบ 16 คนสุดท้าย จนถึงรอบชิงชนะเลิศ) แชมป์ที่ผ่านเข้ารอบทั้ง 16 คน จะถูกสุ่มจับสลากประกบคู่ทำการแข่งขันแบบตัวต่อตัว โดยใช้รูปแบบการแข่งขันเหมือนกับแบบปกติทุกประการ ซึ่งทั้งคู่จะมีคะแนนเป็นทุนเริ่มต้นสำหรับแข่งขันในรอบนั้นคนละ 10,000 คะแนน แต่ละรหัสภาพจะต้องลงคะแนนเดิมพันลงกองกลางขั้นต่ำ 1,000 คะแนน ใครที่คะแนนลดลงจนหมดก่อนโดยที่ไม่สามารถถอดรหัสภาพนั้นได้จะถือว่าแพ้และตกรอบทันที ส่วนผู้ที่มีคะแนนเหลืออยู่จะเป็นผู้ชนะและผ่านเข้าสู่รอบต่อไป ซึ่งจะทำการแข่งขันแบบแพ้คัดออกเช่นนี้ไปตลอดจนเหลือผู้ผ่านเข้ารอบ 8 คน, 4 คน, 2 คน ตามลำดับ และเหลือผู้ชนะเพียงคนเดียวเท่านั้นที่จะได้เป็นสุดยอดแชมป์และได้รับถ้วยรางวัลจากทางรายการพร้อมกับเงินรางวัล 100,000 บาท ในรอบ 16 คนสุดท้ายเป็นต้นไป ทุกรหัสภาพที่ผู้เข้าแข่งขันทั้งคู่ไม่สามารถถอดรหัสภาพได้ภายในเวลา 20 วินาที คะแนนกองกลางในรหัสภาพนั้นจะเปลี่ยนเป็นเงินรางวัลและนำไปมอบให้กับผู้โชคดีทางบ้านที่ร่วมสนุกผ่านทาง Facebook Live หรือทาง LINE Official Account ของรายการในช่วงเวลาที่รายการกำลังออกอากาศต่อไป และสิ่งที่น่าสังเกต คือ ทีมสตีลไม่สามารถสตีลได้ แต่มีการเปิดโอกาสให้สตีลได้เฉพาะในรอบชิงชนะเลิศ และไม่มีการตกรอบทั้งคู่ในกรณีที่คะแนนลดลงจนหมดพร้อมกัน จะต้องทำการแข่งขันต่อไปจนกว่าจะได้ผู้ชนะของคู่นั้นๆ- รายชื่อแชมป์ประจำรายการ- ออมสิน, อ้น, ตูนน์, ป้อง, ปิงปอง, ปอนด์, ยู, บุ๊ง, สมาร์ท, เต้ย, เต้ย, แผ่นฟิล์ม, อ๋อง, แจ็ค, เบิร์ด, สิทธิ์, มายด์, กอล์ฟ, ลูกกอล์ฟ, ซัมมิกซ์, เซ้ง - สุดยอดแชมป์ : ป้องรูปแบบและกติกาการแข่งขันซีซั่น 2 (ตั้งแต่วันที่ 31 มกราคม 2561 เป็นต้นไป) รูปแบบและกติกาการแข่งขันซีซั่น 2 (ตั้งแต่วันที่ 31 มกราคม 2561 เป็นต้นไป). ผู้เข้าแข่งขันทั้งหมด 16 คนในสายอาชีพเดียวกันจะถูกสุ่มออกมาแข่งขันครั้งละ 2 คน เริ่มเกมทั้งคู่จะมีคะแนนคนละ 5,000 คะแนน และในรหัสภาพแรกทั้งคู่จะต้องลงเดิมพันคนละ 1,000 คะแนน โดยทั้งคู่มีเวลาถอดรหัสภาพ 60 วินาที (20 วินาทีแรกสำหรับทีมสตีล) โดยหลังจาก 20 วินาทีแรก พิธีกรจะใบ้สิ่งที่อยู่ในภาพให้ผู้เล่นรู้ ฝ่ายไหนมั่นใจสามารถกดปุ่มหยุดเวลาได้ แล้วตอบ หากตอบถูกจะได้คะแนนเดิมพันข้อนั้นไป อีกฝ่ายจะมีสิทธิ์วางเดิมพันข้อต่อไปได้ แต่ถ้าตอบผิดหรือตอบไม่ทันภายใน 5 วินาที ก็จะหมดสิทธิ์เล่นต่อข้อนั้น แล้วให้อีกฝ่ายถอดรหัสภาพต่อในช่วงเวลาที่เหลือ แต่ถ้าทั้งคู่ตอบผิดหรือตอบไม่ได้ สิทธิ์จะเป็นของคนที่กดไฟสตีลได้ หากตอบถูกจะได้ขโมยคะแนนเดิมพันเป็นเงินรางวัลไปเลย (เช่น ข้อนี้มีเดิมพันที่ 2,000 คะแนน และเบอร์ 1 กดสตีลได้ ถ้าตอบถูกจะได้เงินรางวัล 2,000 บาท) แต่ถ้าตอบผิดหรือตอบไม่ทันภายใน 5 วินาทีก็จะหมดสิทธิ์สตีลทั้งทัวร์นาเมนต์ (ไม่สามารถสตีลรหัสภาพได้อีกต่อไป) และคะแนนเดิมพันเหล่านั้นจะกลายสภาพเป็นเงินรางวัลสำหรับกองเชียร์ในสตูดิโอและผู้ชมทางบ้านที่ร่วมสนุกผ่าน Facebook Live หรือ Line Official Account ของทางรายการทันที โดยมีเวลาถอดรหัสภาพชุดใหม่ 15 วินาที และสามารถร่วมสนุกได้ก่อนจบรายการ (ก่อนเวลา 17.30น.) (ภายหลังเปลี่ยนเป็นก่อนเวลา 19.00 น. และในการร่วมสนุกจะต้องถ่ายรูปรหัสภาพที่อยู่บนหน้าจอแนบเข้ามาด้วย) ผู้ที่ตอบถูก มีความคิดเห็นโดนใจทีมงานและทำถูกต้องตามกติกาก็จะได้รับเงินรางวัลนั้นๆ ไป และข้อต่อไปทั้งคู่จะต้องลงเดิมพันคนละ 1,000 คะแนน ฝ่ายไหนคะแนนหมดก่อนและไม่สามารถตอบได้ ก็จะแพ้ตกรอบไป (แต่ยังสามารถสตีลเงินได้ตามปกติ) และได้รับ Gift set จากผลิตภัณฑ์เสริมอาหาร หลินจือมิน พร้อมกับเงินรางวัลที่สตีลได้ทั้งหมด (ถ้ามี) ส่วนอีกฝ่ายก็จะเข้ารอบต่อไป โดยในรอบแรกของแต่ละสายอาชีพจะคัดเข้ารอบ 8 คน รอบที่สองจะคัดเหลือ 4 คน รอบที่ 3 คัดเหลือ 2 คน และจะต้องมาชิงชนะเลิศในรอบสุดท้ายเพื่อเฟ้นหาสุดยอดนักถอดรหัสประจำสายอาชีพ ซึ่งผู้ชนะในแต่ละสายอาชีพจะได้รับเงินรางวัลชนะเลิศ 50,000 บาทส่วนเกี่ยวข้องส่วนเกี่ยวข้อง. - Davinci เด็กถอดรหัสรางวัล</doc>
