<doc id="634586" url="https://th.wikipedia.org/wiki?curid=634586" title="เกาะพะงัน">เกาะพะงัน เกาะพะงัน เป็นเกาะในอ่าวไทย ตั้งอยู่ทางตะวันออกเฉียงใต้ของประเทศไทย ในจังหวัดสุราษฎร์ธานี เป็นส่วนหนึ่งของอำเภอเกาะพะงัน มีชื่อเสียงจากงานฟูลมูนปาร์ตี้ ที่จัดขึ้นที่หาดริ้น และเป็นจุดหมายปลายทางของแบ็กแพ็กเกอร์ ชื่อของเกาะมาจากคำว่า “หลังงัน” เป็นภาษาถิ่นหมายถึงสันทรายที่โผล่พ้นน้ำเมื่อยามน้ำลง เดิมชื่อเกาะไม่มีสระอะ แต่ต่อมาได้เพิ่มสระอะ เป็นพะงันสถานที่ในเกาะสถานที่ในเกาะ. - หาดยาว ตั้งอยู่ทางด้านตะวันตกของเกาะ มีความยาว 1 กิโลเมตร - หาดแม่หาด อยู่ทางด้านตะวันตกเฉียงเหนือของเกาะ ในเวลาน้ำลงจะมีสันทรายปรากฏให้เดินข้ามไปยังเกาะม้าได้- อ่าวในวก ตั้งอยู่ทางทิศตะวันตกของเกาะ อยู่ใกล้กับท่าเรือท้องศาลา- หาดริ้น อยู่ทางด้านตะวันตกของเกาะ มีชายหาดยาวประมาณ 1,000 เมตร ลักษณะเป็นพื้นที่ราบเชื่อมต่อระหว่างเขาหิน 2 ลูก ที่ยื่นออกไปเป็นแหลมริ้น ทำให้แบ่งพื้นที่เป็น หาดริ้นนอก และ หาดริ้นใน โดยมีพื้นที่ตรงกลางเป็นที่ลุ่มน้ำขัง เรียกว่า พรุ คือ พรุหาดริ้น- หาดสลัด เดิมเป็นที่หลบซ่อนของโจรสลัด- อ่าวท้องนายปานใหญ่ เป็นหาดที่ได้รับความนิยมที่สุดด้านตะวันออก และมีหมู่บ้านเล็ก ๆ ล้อมรอบด้วยสวนมะพร้าว มีรีสอร์ต มีบาร์และร้านอาหาร- อ่าววกตุ่ม อยู่ทางทิศตะวันตกของเกาะพะงัน ตั้งตามชื่อ หมู่บ้านวกตุ่ม - หาดโฉลกหลำ อยู่ทางด้านทิศเหนือของเกาะ มีชายหาดโค้งเป็นรูปครึ่งวงกลม ความยาวประมาณ 1 กิโลเมตร เป็นที่อยู่ของชุมชนชาวประมงชายฝั่ง</doc>
