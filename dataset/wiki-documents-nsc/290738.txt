<doc id="290738" url="https://th.wikipedia.org/wiki?curid=290738" title="การเปลือยอก (ผู้ชาย)">การเปลือยอก (ผู้ชาย) การเปลือยอก () ในบทความนี้หมายถึงการที่ผู้ชายไม่สวมเสื้อผ้าตั้งแต่เอวขึ้นไป ทำให้เห็นในส่วนลำตัว อาจเรียกการไม่ใส่เสื้อ สำหรับการเปลือยอกในภาษาอังกฤษใช้คำว่า bare chest สำหรับผู้หญิงใช้คำว่า topless สำหรับในผู้ชายแล้วการเปลือยอกไม่ถือเป็นสิ่งผิดปกติ ที่จะทำในที่สาธารณะมากกว่าผู้หญิง การเปิดเผยทรวงอก กล้ามเนื้อในผู้ชายไม่ถือเป็นเรื่องผิด ส่วนในฝ่ายหญิงการเห็นเต้านมอาจมีการพิจารณาว่าเป็นเรื่องผิดทัศนคติทางสังคม ทัศนคติทางสังคม. ผู้ชายจำนวนมาก โดยเฉพาะชนชั้นแรงงานอย่างเช่น ชาวไร่ ชาวนา คนทำงานเหมือง ทำงานโดยเปลือยอก อาจเป็นเพราะโดยมากจะทำงานที่มีภูมิอากาศที่อบอุ่นกว่า ยกเว้นในเขตอากาศที่ร้อนมากจะใส่เสื้อเพื่อป้องกันแสงอาทิตย์ มากกว่าความสำคัญในการระบายความร้อน แต่มีหลายครั้งและหลายที่ที่จะเข้มงวดและไม่เป็นการง่ายที่จะปฏิบัติเช่นนี้ ในช่วงยุควิกตอเรีย ในสังคมสุภาพชน ของวัฒนธรรมตะวันตกที่ไม่เห็นด้วยกับการเปลือยกาย ในทุกระดับ แม้กระทั่งการเปลือยอกและคนต่างระมัดระวังในการปกปิดร่างกายตน จนในสังคมที่ทัศนคติเริ่มผ่อนคลายไปในศตวรรษที่ 20 การเปลือยอกในที่สาธารณะกลับมาเป็นที่ยอมรับได้อีกครั้ง ในช่วงแรกกฎต่าง ๆ จะผ่อนปรนเฉพาะผู้ชายเปลือยอกบนชายหาดหรือสระว่ายน้ำเท่านั้น ในนิวยอร์กซิตี ผู้ชายสามารถถอดเสื้อในเซ็นทรัลพาร์ก ในช่วงปลายคริสต์ทศวรรษ 1960 ได้ แต่ก็เป็นการยอมรับไปทีละน้อย ทีละน้อยในการก้าวข้ามเส้นเพศได้ ในปัจจุบันค่อนข้างจะเป็นการยอมรับได้สำหรับผู้หญิงที่เปลือยอกบริเวณชายหาดในยุโรปและแคริบเบียน แต่ก็ยังถือเป็นสิ่งไม่ปกติสำหรับชายหาดส่วนมากในอเมริกาเหนือและออสเตรเลีย ในประเทศมุสลิมบางประเทศ ผู้หญิง (อย่างอิหร่าน) เสื้อผ้าจะปกปิดแทบทั้งตัว ในยุโรปและอเมริกาเหนือ จะไม่ยอมรับคนเปลือยอก ในบางกรณีอย่างเช่นร้านค้า ที่จะมีนโยบาย "ไม่สวมเสื้อ ไม่ใส่รองเท้า ไม่ได้รับบริการ"กิจกรรมที่มีการเปลือยอก กิจกรรมที่มีการเปลือยอก. ในกีฬาบางประเภทที่เล่นไม่เป็นทางการ อย่างเช่นฟุตบอลที่เล่นในสวน หรือการเล่นคริกเก็ตบนชายหาด ผู้เล่นสองทีมมักจะแบ่งทีมให้เห็นความแตกต่างโดยการถอดเสื้อ ในกีฬาบางประเภท การแต่งกายมาตรฐานมีการเปลือยอก โดยเฉพาะกีฬาทางน้ำอย่างเช่น ว่ายน้ำ กีฬากระโดดน้ำ เล่นเซิร์ฟ โปโลน้ำ และกีฬาทางชายหาดประเภทอื่นอย่างเช่น วอลเลย์บอลชายหาด รวมถึงกีฬาต่อสู้บางประเภทอย่างเช่น มวยหรือมวยปล้ำน้ำมัน ที่มีกฎสำหรับนักชกผู้ชายที่ห้ามสวมเสื้อ</doc>
