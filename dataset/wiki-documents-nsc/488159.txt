<doc id="488159" url="https://th.wikipedia.org/wiki?curid=488159" title="สกาย คิม">สกาย คิม ฮานึล "สกาย" คิม (; ; 24 พฤศจิกายน ค.ศ. 1982 — ) เป็นนักยิงธนูโอลิมปิกทีมชาติออสเตรเลียชีวิตส่วนตัว ชีวิตส่วนตัว. สกายมีชื่อเต็มคือ ฮานึล "สกาย" คิม เขามีพื้นเพมาจากประเทศเกาหลีใต้และเกิดในแทกู ประเทศเกาหลีใต้ เมื่อวันที่ 24 พฤศจิกายน ค.ศ. 1982 และใน ค.ศ. 2006 เขาก็กลายเป็นพลเมืองออสเตรเลีย เขามีส่วนสูงที่ 183 เซนติเมตร (72 นิ้ว) และน้ำหนัก 95 กิโลกรัม (210 ปอนด์) ส่วนพ่อและพี่ชายของเขาต่างก็เป็นนักยิงธนูเช่นเดียวกัน ทั้งนี้ เขาได้แต่งงานกับเพื่อนนักยิงธนูชื่อ จุง ฮยอน-อก ที่เขาได้พบเมื่อช่วงทำการฝึกยิงธนูใน ค.ศ. 2000การยิงธนู การยิงธนู. คิมเข้าแข่งขันในการยิงธนู เขาได้รับทุนสถาบันกีฬาออสเตรเลีย และได้รับการฝึกฝนโดย ลี กีซิก ซึ่งเป็นหัวหน้าผู้ฝึกสอนทีมสถาบันกีฬาออสเตรเลียใน ค.ศ. 2005 เพื่อช่วยให้เขาได้รับการฝึกยิงธนู เขาได้เรียนรู้จากการปีนเขาและการเล่นกอล์ฟ ใน ค.ศ. 2004 เขาเป็นแชมป์ยิงธนูของเกาหลี ใน ค.ศ. 2007 เขาเข้าแข่งขันรายการทดสอบที่กรุงปักกิ่ง ซึ่งเขาได้รับรางวัลเหรียญทอง ใน ค.ศ. 2008 เขาเข้ารับการฝึกที่สถาบันกีฬาออสเตรเลีย ในการเข้าสู่เกมส์ 2008 เขาได้รับการฝึกสอนโดยโค้ชของสถาบันกีฬาออสเตรเลียที่มีชื่อว่า โอ คินมุน ในการแข่งขันเวิลด์คัพ 2008 ที่ซันโตโดมิงโก สาธารณรัฐโดมินิกัน เขาได้เป็นส่วนหนึ่งของทีมออสเตรเลียที่ได้รับรางวัลเหรียญเงิน เขากลับมาร่วมทีมยิงธนูของออสเตรเลียใน ค.ศ. 2011 ภายหลังจากห่างหายไปนับจากโอลิมปิก 2008 เขาเข้าเรียนที่ค่ายฝึกอบรมทีมชาติในแคนเบอร์ราในเดือนกันยายน ค.ศ. 2011 และเข้าเรียนที่ค่ายดังกล่าวอีกครั้งในเดือนมีนาคม ค.ศ. 2012 ในการแข่งขันยิงธนูเป้าหมายชิงแชมป์แห่งชาติ 2012 เขาประสบความสำเร็จเป็นครั้งแรกในฐานะสมาชิกของเอเอซีที ในเดือนพฤษภาคม ค.ศ. 2012 เขาพลาดการเข้าค่ายฝึกอบรมทีมชาติในบูเดอริมเพราะเขามีภาระผูกพันในการทำงานโอลิมปิก โอลิมปิก. ใน ค.ศ. 2004 เขาได้เป็นแชมป์ยิงธนูของประเทศเกาหลี และเขาหวังที่จะได้รับเลือกให้เข้าแข่งขันโอลิมปิกจากประเทศเกาหลีแต่ก็พลาดการคัดเข้าร่วมทีม ในโอลิมปิกฤดูร้อน 2008 ที่กรุงปักกิ่ง เขาได้เข้าแข่งขันทั้งในประเภททีมและประเภทบุคคลให้แก่ทีมออสเตรเลีย คิมทำคะแนนรวมในรอบจัดอันดับได้ 665 คะแนนโดยอยู่ในอันดับที่ 14 และสามารถเข้าสู่รอบน็อคเอาท์โดยได้พบกับ โรแมง กีรูยย์ ในรอบแรก ที่ซึ่งเขาเป็นฝ่ายชนะนักยิงธนูชาวฝรั่งเศสด้วยคะแนน 112-110 ส่วนในรอบที่สองเขาเป็นฝ่ายแพ้ต่อ ยาเคค พรอช ที่คะแนน 111-110 เขายังเขามีส่วนในการแข่งขันประเภททีมร่วมกับ แมทธิว เกรย์ และ ไมเคิล นารายณ์ โดยเขาทำได้ 665 คะแนนในรอบจัดอันดับ รวมกับ 654 คะแนนจากเกรย์ และ 658 คะแนนจากนารายณ์ โดยทีมออสเตรเลียอยู่ในอันดับ 9 เมื่อเสร็จสิ้นรอบจัดอันดับ และในคู่แรกของรอบน็อคเอาท์แปดทีม พวกเขาได้แพ้ต่อทีมโปแลนด์ที่คะแนน 223-218 โดยทีมโปแลนด์เองก็ไม่สามารถฝ่ารอบควอเตอร์ไฟนอลไปได้ ใน ค.ศ. 2008 นี้เองที่เขาได้เป็นตัวแทนให้แก่ทีมชาติออสเตรเลียในโอลิมปิกฤดูร้อน 2008 ของการแข่งขันยิงธนู เขาได้รับการมองว่าเป็นผู้ที่มีโอกาสรับเหรียญรางวัลมากที่สุดของออสเตรเลียจากการแข่งขันดังกล่าว ในเดือนกันยายน ค.ศ. 2011 เขาได้รับการเสนอชื่อให้เป็นนักยิงธนูเงาของทีมโอลิมปิกออสเตรเลีย ในผลการยิงของการคัดเลือกนักยิงธนูเจ้าแข่งขันโอลิมปิก 2012 เขาจบเกมด้วยอันดับหนึ่งที่ 2,669 คะแนน</doc>
