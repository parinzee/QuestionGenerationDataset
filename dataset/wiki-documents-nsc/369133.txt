<doc id="369133" url="https://th.wikipedia.org/wiki?curid=369133" title="คนท้าใหญ่">คนท้าใหญ่ คนท้าใหญ่ (จีนตัวเต็ม: 让子弹飞, จีนตัวย่อ: 让子弹飞, พินอิน: Ràng Zǐ Dàn Fēi, ) ภาพยนตร์แอ๊คชั่นปนตลกสัญชาติจีนร่วมกับฮ่องกงออกฉายเมื่อปลายปี พ.ศ. 2553 ที่จีนและฮ่องกง นำแสดงโดย เจียง เหวิน, โจว เหวินฟะ, หลิว เจียหลิง, เก่อโยว ร่วมด้วยฮูจุน บทภาพยนตร์และกำกับการแสดงโดย เจียง เหวินเรื่องย่อ เรื่องย่อ. ประเทศจีนใน ค.ศ. 1920 ในยุคขุนศึกเป็นใหญ่ หลังการปฏิวัติซินไฮ่ หม่าปังเต๋อ (เก่อโยว) พร้อมด้วยภริยา (หลิว เจียหลิง) และเสธ.ทัง กำลังเดินทางไปรับตำแหน่งเจ้าเมืองทางตอนใต้ของประเทศด้วยการซื้อตำแหน่ง แต่แล้วขบวนรถไฟก็ถูกดักปล้นจาก จางหม่าจื่อ (เจียง เหวิน) หัวหน้าขบวนการโจรที่แม่นปืน จางหม่าจื่อจับกุมตัว หม่าปังเต๋อ ไว้ ส่วนเสธ.ทังเสียชีวิตระหว่างถูกปล้น ในขบวนรถไฟไม่มีทรัพย์สินเงินทอง จางหม่าจื่อจึงคิดสวมรอยปลอมตัวเป็นหม่าปังเต๋อเจ้าเมืองคนใหม่แทน เพื่อไปหาเงินข้างหน้าและให้หม่าปังเต๋อ เป็นเสนาธิการ ทัง (ตามที่หม่าปังเต๋อโกหกเพื่อเอาตัวรอดระหว่างถูกปล้นยึดตำแหน่ง) ที่เมืองมีเจ้าพ่อผู้มีอิทธิพลที่ขูดรีดชาวบ้านอยู่ คือ หวงซื่อหลาง (โจว เหวินฟะ) ซึ่งหวงซื่อหลางเองก็ต้องการใช้เจ้าเมืองคนใหม่นี้เพื่อการค้าฝิ่น ขณะที่จางหมาจื่อเองก็จะหลอกใช้หวงซื่อหลางเองด้วยเช่นกัน การหักเหลี่ยมเฉือนมุมและการแย่งชิงความเป็นใหญ่กันของทั้ง 2 ฝ่ายจึงบังเกิดขึ้น โดยมีหม่าปังเต๋อเจ้าเมืองตัวจริงที่โดนลดตำแหน่งโดยตัวเองโดยไม่เจตนา เป็นบุคคลสำคัญคนหนึ่งแทรกอยู่ในเรื่องราวการเฉือนคมที่เข้มข้นเบื้องหลังและความสำเร็จ เบื้องหลังและความสำเร็จ. Let the Bullets Fly เป็นผลงานการแสดง การกำกับ และการเขียนบทเองของ เจียง เหวิน นักแสดงชาวจีนที่ประสบความสำเร็จจากภาพยนตร์ 2 เรื่องก่อนหน้านั้นที่เจ้าตัวเป็นผู้กำกับเอง คือ In the Heat of the Sun และ Devils on the Doorstep ทุนในการสร้างภาพยนตร์เรื่องนี้สูงถึง 600 ล้านบาท ได้นักแสดงชื่อดังอย่าง โจว เหวินฟะ, หลิว เจียหลิง ร่วมด้วย ฮูจุน ในฐานะนักแสดงสมทบ โดยเป็นภาพยนตร์ในแบบแอ๊คชั่นแบบภาพยนตร์คาวบอยตะวันตก ผสมด้วยฉากการยิงปืนแบบบ้าระห่ำในแบบภาพยนตร์มาเฟียเจ้าพ่อฮ่องกงอย่าง เจ้าพ่อเซี่ยงไฮ้ หรือ โหดเลวดี ที่เคยสร้างชื่อให้แล้วกับ โจว เหวินฟะ ในอดีต ผสมด้วยมุขตลกแบบตลกร้ายแบบกวน ๆ ที่ชิงไหวชิงพริบไม่ได้เตรียมการในสถานการณ์แต่ละตอนตลอดทั้งเรื่อง เมื่อเปิดฉายแล้ว ทำรายได้เป็นอันดับ 1 ทันทีในฮ่องกงและจีน และถือเป็นภาพยนตร์ที่ทำรายได้มากที่สุดตลอดกาลในจีนแผ่นดินใหญ่ โดยทำรายได้ได้ถึง 650 ล้านหยวน (3,250 ล้านบาท) เอาชนะภาพยนตร์ฮอลลีวู้ดฟอร์มใหญ่อย่าง Avatar ได้อีกต่างหาก สำหรับในประเทศไทย นำเข้าฉายโดย สหมงคลฟิล์ม โดยกำหนดฉายไว้ที่ 13 มกราคม พ.ศ. 2554 แต่แล้วก็ได้เลื่อนไปเข้าฉายในช่วงเทศกาลตรุษจีนแทน แล้วก็เลื่อนอีก จนในที่สุดเข้าฉายในวันที่ 13 เมษายน ปีเดียวกัน ในช่วงเทศกาลสงกรานต์ ภาพยนตร์ได้รับเสียงวิจารณ์ไปในทางที่ดี โดยในเว็บไซต์ IMDb ให้คะแนนไปทั้งหมด 8 ดาวซึ่งนับว่าสูงมาก จากทั้งหมด 10 ดาว- รางวัล- ภาพยนตร์ฮ่องกงยอดเยี่ยม ครั้งที่ 31- ออกแบบเครื่องแต่งกาย และแต่งหน้ายอดเยี่ยม: วิลเลียม จาง ซู่ผิง</doc>
