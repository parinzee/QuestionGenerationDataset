<doc id="103145" url="https://th.wikipedia.org/wiki?curid=103145" title="ไอ้แมงมุมในรูปแบบอื่น">ไอ้แมงมุมในรูปแบบอื่น นอกจากจะเป็นหนึ่งในหนังสือการ์ตูนกระแสหลักของสังกัดมาร์เวลคอมิกส์ (Marvel Comics) แล้ว เรื่องของไอ้แมงมุม หรือสไปเดอร์แมน (Spider-Man) ก็ยังถูกนำมาเล่าในเนื้อเรื่องอื่น ๆ ด้วยไอ้แมงมุมตัวอื่น ๆ ไอ้แมงมุมตัวอื่น ๆ. นอกจากในเรื่องไอ้แมงมุมแล้ว หนังสือการ์ตูนเรื่องอื่น ๆ ก็ยังมีตัวละครการ์ตูนที่ได้หยิบยืมเอาอัตลักษณ์ของไอ้แมงมุมไปใช้ โดยในจำนวนนี้ บางตัวเป็นตัวการ์ตูนของมาร์เวลคอมมิคส์อยู่แล้วด้วย ซึ่งได้แก่- เบน เรลลีย์ (Ben Reilly) มนุษย์เทียมที่ถูกคัดลอกพันธุกรรมมาจากตัวของปีเตอร์ ปาร์คเกอร์ (Peter Parker) หรือไอ้แมงมุม เขาได้ออกมาต่อสู้กับอาชญากรในนามของ “สคาร์เลตสไปเดอร์” (Scarlet Spider) โดยใช้พลังพิเศษคล้ายกับที่ไอ้แมงมุมมี - แมทที แฟรงคลิน (Mattie Franklin) หลานสาวของเจ. โจนาห์ เจมสัน (J. Jonah Jameson) เคยเข้ามาสวมชุดไอ้แมงมุมแทนปีเตอร์ ปาร์คเกอร์ ที่เลิกทำหน้าที่ไปชั่วคราว ซึ่งภายหลังเธอก็ได้เปลี่ยนมาใช้ชื่อว่า “สไปเดอร์วูแมน” (Spider-Woman) แทน - ไทม์สปินเนอร์ (Timespinner) หุ่นยนต์ไอ้แมงมุมที่สร้างขึ้นมาโดยแคงเดอะคองเคอเรอร์ (Kang the Conqueror) เพื่อมาใช้ปราบกลุ่มยอดมนุษย์อเวนเจอรส์ (Avengers) ซึ่งไทม์สปินเนอร์ได้ถูกทำให้ใช้การไม่ได้ไปครั้งหนึ่ง แต่ภายหลังก็ทำงานได้ใหม่พร้อมกับความสามารถในการดูดซับพลังงานจากมนุษย์ได้ โดยผู้ที่ทำลายมันได้ในท้ายที่สุดก็คือเบน เรลลีย์ และกลุ่มอเวนเจอรส์ - เดดพูล (Deadpool) ตัวละครตัวหนึ่งของมาร์เวล เคยนำหน้ากากของไอ้แมงมุมมาใส่เป็นบางครั้ง - คาเมเลียน (Chameleon) มิสเทริโอ (Mysterio) และแครเวนเดอะฮันเตอร์ (Kraven the Hunter) ศัตรูตัวร้ายของไอ้แมงมุม ก็เคยนำหน้ากากไอ้แมงมุมมาใส่เช่นกัน นอกจากนี้ ยังมีตัวการ์ตูนตัวอื่น ๆ ที่เคยนำลักษณะเด่นของไอ้แมงมุมมาใช้เช่นกัน ได้แก่- เจสสิคา ดริว (Jessica Drew) จูเลีย คาร์เพนเทอร์ (Julia Carpenter, ปัจจุบันใช้ชื่อว่าแอรัชเน (Arachne)) ชาร์ลอตต์ วิตเตอร์ (Charlotte Witter) และมนุษย์เทียมเพศหญิงที่ถูกคัดลอกพันธุกรรมมาจากปีเตอร์ ปาร์คเกอร์ ในหนังสือการ์ตูนไอ้แมงมุมชุดอัลทิเมต สไปเดอร์แมน (Ultimate Spider-Man) ต่างก็มีบทบาทเป็นสไปเดอร์วูแมน เหมือนกับแมทที แฟรงคลิน - เคน (Kaine) มนุษย์เทียมคนแรกที่คัดลอกพันธุกรรมมาจากปาร์คเกอร์ แต่ไม่สมบูรณ์ และสไปเดอร์ไซด์ (Spidercide) มนุษย์เทียมคนที่สามที่คัดลอกพันธุกรรมจากปาร์คเกอร์เช่นกัน - บลัดสไปเดอร์ (Blood Spider) หรือไอ้แมงมุมในรูปแบบชั่วร้าย สร้างขึ้นมาโดยแทสก์มาสเตอร์ (Taskmaster) และเรดสกัลล์ (Red Skull) - สไปเดอร์ด็อพเพลแกงเกอร์ (Spider Doppelganger) หรือไอ้แมงมุมในรูปแบบชั่วร้ายอีกตัวหนึ่ง สร้างขึ้นมาโดยแมกัส (Magus) ในเนื้อเรื่องช่วงอินฟินิตีวอร์ (Infinity War) - มาดามเว็บ (Madame Web) พันธมิตรของทั้งไอ้แมงมุมและสไปเดอร์วูแมน - เอเซเคียล ซิมส์ (Ezekiel Sims) มีพลังต่าง ๆ คล้ายกับไอ้แมงมุม แต่จุดกำเนิดนั้นยังเป็นปริศนา เขาเป็นสมาชิกของสมาคมแมงมุม (Spider Society) และองค์การที่ชื่อ “เว็บคอร์ปส์” (WebCorps) - อาราญา (Araña) วีรสตรีสาวที่มีพลังต่าง ๆ ของแมงมุม ผู้ซึ่งเป็นอดีตพนักงานของเว็บคอร์ปส์ - โจ เวด (Joe Wade) สายลับเอฟ.บี.ไอ. (F.B.I.) ที่ถูกเปลี่ยนร่างให้กลายเป็นสคาร์เลตสไปเดอร์รูปแบบชั่วร้ายโดยเลดีออคโตปุส (Lady Octopus) - เวนอม (Venom) และตัวการ์ตูนอื่น ๆ ที่มีเชื้อสายมาจากเวนอม ได้แก่ สครีม (Scream) เฟจ (Phage) ไรออต (Riot) แอโกนีย์ (Agony) ไฮบริด (Hybrid) ชี-เวนอม (She-Venom) และคาร์เนจ (Carnage) และทายาทของคาร์เนจที่ชื่อท็อกซิน (Toxin)การ์ตูนไอ้แมงมุมในรูปแบบอื่น ๆอัลทิเมต สไปเดอร์แมนสไปเดอร์แมน: แฟรีย์เทลส์ การ์ตูนไอ้แมงมุมในรูปแบบอื่น ๆ. สไปเดอร์แมน: แฟรีย์เทลส์. “” (Spider-Man: Fairy Tales) เป็นหนังสือการ์ตูนที่นำเอาการ์ตูนไอ้แมงมุมมาดัดแปลงให้คล้ายกับนิทาน โดยเนื้อเรื่องในฉบับแรก จะดำเนินไปตามเค้าโครงของนิทานเรื่องหนูน้อยหมวกแดง (Little Red Riding Hood) โดยมีแมรี เจน (Marry Jane) รับบทเป็นหนูน้อยหมวกแดง และปีเตอร์ ปาร์คเกอร์ รับบทเป็นหนึ่งในคนตัดไม้ (ซึ่งนอกจากปาร์คเกอร์แล้วยังมีนอร์แมน ออสบอร์น (Norman Osborn) และแฟลช ทอมพ์สัน (Flash Tompson) ที่เป็นคนตัดหมายเหมือนกัน) ซึ่งหัวหน้าของคนตัดไม้ก็คือ เจ. โจนาห์ เจมสัน (J. Jonah Jameson) และนอกจากนั้นยังมีป้าเมย์ (Aunt May) ที่รับบทเป็นคุณยายของหนูน้อยหมวกแดงด้วย ในเรื่องนี้ ปาร์คเกอร์จะเป็นตัวการ์ตูนที่ไม่ค่อยแข็งแรงนัก แต่มีความเร็ว ความว่องไว และ “สามารถปีนป่ายได้เก่งกว่าทุก ๆ คน” ในตอนท้ายของเรื่อง ทั้งปาร์คเกอร์กับเจนได้ช่วยกันฆ่าหมาป่าที่เข้ามาซ้อนตัวในบ้านของคุณยายลงได้ แต่ก่อนหน้านั้น หมาป่าก็ได้สังหารเกว็น สแตซีย์ (Gwen Stacy) ตัวละครอีกตัว ไปก่อนแล้ว ท้ายที่สุด หนังสือการ์ตูนเรื่องนี้ก็จบลงด้วยการหมั้นกันของปาร์คเกอร์และเจนเฮาส์ออฟเอ็ม เฮาส์ออฟเอ็ม. เฮาส์ออฟเอ็ม (House of M) คือ การ์ตูนอีกเรื่องหนึ่งของมาร์เวลคอมมิคส์ มีเนื้อเรื่องกล่าวถึงสคาร์เลต วิตช์ (Scarlet Witch) ที่ออกมาเปลี่ยนแปลงโลกแห่งความจริงเพื่อที่จะให้ความปรารถนาอันยิ่งใหญ่และสร้างสังคมที่สมบูรณ์แบบที่สุดแก่มนุษย์ทุกคนเท่าที่จะทำได้ โดยโลกที่สร้างขึ้นมาใหม่นี้ถูกปกครองโดยกลุ่มมนุษย์กลายพันธุ์ที่มีผู้นำเป็นแม็กเนโต (Magneto, ตัวละครการ์ตูนตัวร้ายในเรื่องเอกซ์-เมน (X-Men)) ใน “” (Spider-Man: House of M) หนึ่งในการ์ตูนชุดไอ้แมงมุมที่เป็นตอนย่อยของเฮาส์ออฟเอ็มนั้น คนในโลกที่ถูกสร้างขึ้นมาใหม่ต่างก็เชื่อว่าปีเตอร์ ปาร์คเกอร์ เป็นมนุษย์กลายพันธุ์เหมือนกันกับผู้ที่ปกครองโลกนี้อยู่ และอัตลักษณ์ของไอ้แมงมุมของเขาก็เป็นที่รู้จักกันอย่างกว้างขวาง ในภาคนี้ ปาร์คเกอร์เป็นคนที่มีฐานะร่ำรวย เขาได้แต่งงานกับเกว็น สแตชีย์ และมีบุตรชายด้วยกันหนึ่งคนชื่อว่าริตชี (Ritchie) ส่วนป้าเมย์และลุงเบน (Uncle Ben) ของเขานั้นก็ยังคงมีชีวิตอยู่พร้อมกับสุขภาพที่ดี ส่วนเจ. โจนาห์ เจมสัน ก็กลายเป็นนักประชาสัมพันธ์ที่ใช้ประโยชน์จากปาร์คเกอร์ในทางมิชอบอยู่ตลอดเวลา จนกระทั่งวันหนึ่ง ได้เกิดโชคร้ายกับปาร์คเกอร์ขึ้นเมื่อเจมสันได้ออกมาเปิดเผยต่อโลกว่า ไอ้แมงมุมไม่ใช่มนุษย์กลายพันธุ์โดยกำเนิด เป็นผลให้ชีวิตของปาร์คเกอร์ถูกลอยแพจากสังคมที่มีกลุ่มคนกลายพันธุ์เป็นใหญ่นี้ไปในที่สุด หลังจากที่โลกดังกล่าวกลับมาสู่สภาวะปกติ ปาร์คเกอร์ก็ต้องทรมานกับความทรงจำอันน่ากลัวจากชีวิตในโลกที่เขาจากมาสไปเดอร์แมน 2099 สไปเดอร์แมน 2099. สไปเดอร์แมน 2099 (Spider-Man 2099) หรือที่รู้จักกันในฉายามิเกล โอ’ฮารา แห่งมาร์เวล 2099 (Miquel O’Hara of Marvel 2099) เป็นเรื่องราวของไอ้แมงมุมอีกตัวที่ชื่อมิเกล โอ’ฮารา นักพันธุศาสตร์ ซึ่งได้รับพลังพิเศษจากการตัดต่อยีนสไปเดอร์แมน 2211 สไปเดอร์แมน 2211. สไปเดอร์แมน 2211 (Spider-Man 2211) หรือดร.แม็กซ์ บอร์น (Dr. Max Borne) เป็นเรื่องราวของไอ้แมงมุมอีกตัวหนึ่งที่เกิดขึ้นในปี พ.ศ. 2754 (ตรงกับ ค.ศ. 2211) ซึ่งตัวการ์ตูนตัวนี้ที่จริงได้ปรากฏตัวครั้งแรกในการ์ตูนชุด “สไปเดอร์แมน/สไปเดอร์แมน 2099” ไปแล้ว ในเรื่องนี้ โรบิน (Robin) ลูกสาวของดร.บอร์นมีบทบาทเป็นฮ็อบกอบลิน (Hobgblin) ในตอนท้าย ดร.บอร์นก็ถูกยิงโดยเบน ปาร์คเกอร์ (Ben Parker, หรือลุงเบน) ในรูปแบบใหม่ที่ภายหลังได้เปิดเผยตัวว่าเป็นแคเมเลียน (Chameleon) ปลอมตัวมา1602 1602. มาร์เวล 1602 (Marvel 1602) คือ มินิซีรีส์ที่กล่าวถึงปีเตอร์ ปาร์ควอช (Peter Parquagh) ตัวการ์ตูนคัดลอกของปีเตอร์ ปาร์คเกอร์ โดยในตอนที่ชื่อว่า “” (1602: New World) นั้น ปาร์ควอชได้แสดงอัตลักษณ์ของแมงมุมออกมาด้วยเอ็กไซล์ส เอ็กไซล์ส. เอ็กไซลส์ (Exiles) เป็นหนังสือการ์ตูนของสังกัดมาร์เวลคอมมิคส์อีกเรื่องหนึ่งที่กล่าวถึงเรื่องราวการเดินทางแบบข้ามมิติของตัวการ์ตูนต่าง ๆ ในสังกัด ซึ่งรวมไปถึงไอ้แมงมุมและตัวละครอื่น ๆ ที่อยู่ในการ์ตูนชุดไอ้แมงมุมด้วย ได้แก่- เดอะสไปเดอร์ (The Spider) หรือ ไอ้แมงมุมในรูปแบบใหม่ที่มีการรวมตัวกันกับคาร์เนจ จนกลายเป็นฆาตกรโรคจิตขวางโลกไปในที่สุด เขาถือกำเนิดมาจากเอิร์ธ-15 (Earth-15) และเป็นสมาชิกของกลุ่มวีพอนเอ็กซ์ (Weapon X) ด้วย - แมรี เจน วัตสัน ปรากฏตัวอยู่ในการ์ตูนชุดนี้ในฉบับที่ 20 ถึง 22 ด้วยบทบาทของสไปเดอร์วูแมน โดยเธอคือสมาชิกของกลุ่มผู้ต่อต้านไวรัสเทคโนชีวภาพ (techno-organic virus) และยอดมนุษย์คนอื่น ๆ ที่ติดไวรัสตัวนี้ ซึ่งก็รวมไปถึงตัวไอ้แมงมุมด้วย นอกจากนั้นในฉบับที่ 34 เจนยังมีบทบาทเป็นไอ้แมงมุมหญิงที่รักเพศเดียวกันด้วย - ไอ้แมงมุม ในการ์ตูนชุดนี้มีบทบาทเป็นหนึ่งในสมาชิกของกลุ่มแฟนแทสทิคไฟว์ (Fantastic Five) ซึ่งต้องเสียชีวิตไปจากการต่อสู้กับเดอะสไปเดอร์ - สไปเดอร์แมน 2099 เข้าร่วมกับเอ็กไซล์สหลังจากที่อัตลักษณ์ของเขาถูกเปิดเผยต่อสาธารณชนเอิร์ธเอ็กซ์ เอิร์ธเอ็กซ์. ในหนังสือการ์ตูนชุดเอิร์ธเอ็กซ์ (Earth X) ปีเตอร์ ปาร์คเกอร์ ไม่ได้เป็นยอดมนุษย์เหมือนกับเรื่องอื่น ๆ โดยเรื่องนี้เขารับบทบาทเป็นเจ้าหน้าที่ตำรวจเท่านั้น โดยมีตัวละครจากไอ้แมงมุมอีก 3 ตัวมาร่วมด้วย ได้แก่- ไอ้แมงมุม ในการ์ตูนชุดนี้เขาเป็นตัวละครลึกลับที่สามารถปล่อยใยแมงมุมออกจากแขนเสื้อของเขาได้ เขามีผิวหนังสีแดงขรุขระดูคล้ายกับชุดของไอ้แมงมุม และยังสวมผ้าคลุมผ้าขี้ริ้วด้วย - สไปเดอร์วูแมน ในการ์ตูนชุดนี้มี 2 รูปแบบด้วยกัน รูปแบบหนึ่งเรียกว่าเวนอม ส่วนอีกรูปแบบหนึ่ง ถูกยกระดับขึ้นมาโดยเบน เรลลีย์ ภายใต้ชื่อว่า พาราไดซ์เอกซ์: เฮรัลดส์ (Paradise X: Heralds)เอจออฟแอพ็อคแคลิพซ์ เอจออฟแอพ็อคแคลิพซ์. ในการ์ตูนชุด “เอจออฟแอพ็อคแคลิพซ์” (Age of Apocalypse) ปีเตอร์ ปาร์คเกอร์ ถูกประหารชีวิตโดยระบอบการปกครองของแอพ็อคแคลิพซ์ (Apocalypse) เนื่องจากว่าเขาคือพันธมิตรมือดีของฝ่ายกบฏที่นำโดยเกว็น สแตซีย์แอมัลแกมคอมมิคส์ แอมัลแกมคอมมิคส์. สไปเดอร์บอย (Spider-Boy) ของแอมัลแกมคอมมิคส์ (Amalgam Comics) คือตัวละครที่นำเอาไอ้แมงมุมกับซูเปอร์บอยมารวมเข้าด้วยกัน ตัวละครตัวนี้ถือกำเนิดขึ้นหลังจากที่มีการสร้างการ์ตูนเรื่อง “มาร์เวล วีเอส ดีซี” (Marvel vs. DC) ซึ่งเป็นการ์ตูนที่นำเอาตัวละครทุกตัวของสังกัดมาร์เวลคอมมิคส์และดีซีคอมมิคส์ (DC Comics) มารวมเข้าไว้ด้วยกันว็อตอิฟ?ว็อตอิฟ? - มีการ์ตูนเรื่องไอ้แมงมุมรูปแบบอื่น ๆ ถูกตีพิมพ์ลงในหนังสือการ์ตูนชุด “ว็อตอิฟ..?” (What if..?) บางฉบับ - ในฉบับ “ว็อตอิฟ?: ดิออเธอร์” (What if?: The Other) เป็นการ์ตูนในว็อตอิฟ? ที่ดำเนินเรื่องตามตอน “ดิออเธอร์” (The Other) ของไอ้แมงมุม โดยในภาคนี้ ตัวเอกคือปีเตอร์ ปาร์คเกอร์ ในรูปแบบใหม่ ที่ปฏิเสธพลังแมงมุม และหลังจากนั้นเขาถูกเชื้อเวนอมเข้ามาฝังตัว ทำให้กลายเป็นตัวละครที่ชื่อพอยซัน (Poison)สไปเดอร์แมน: เรจ์น สไปเดอร์แมน: เรจ์น. “” (Spider-Man: Reign) เป็นการ์ตูนไอ้แมงมุมอีกรูปแบบหนึ่ง ที่เล่าถึงไอ้แมงมุมในอนาคตซึ่งวางมือจากการปราบอาชญากรไปแล้ว แต่ต้องกลับมาทำหน้าที่อีกครั้งเนื่องจากศัตรูเก่า ๆ ของเขากลับมามาร์เวลซอมบีส์ มาร์เวลซอมบีส์. “มาร์เวลซอมบีส์” (Marvel Zombies) เป็นการ์ตูนชุดของมาร์เวลคอมมิคส์ที่มีตัวเอกเป็นไอ้แมงมุมและตัวละครยอดมนุษย์ทุกตัวในสังกัดซึ่งถูกเปลี่ยนให้กลายเป็นผีดิบกินคนทั้งหมด ถึงแม้ว่าไอ้แมงมุมในรูปแบบผีดิบจะดูน่าขยะแขยงเวลาที่เขาหิวหรือกิน (ในเรื่อง เขาได้กินแมรี เจน และป้าเมย์ไปด้วย) เขาก็ยังมีความรู้สึกผิดและทุกข์ทรมานที่ได้ทำสิ่งเหล่านี้ลงไป แต่เขาก็ไม่สามารถเปลี่ยนแปลงธรรมชาติแบบผีดิบของเขาได้ ในตอนท้ายเรื่องของการ์ตูนชุดนี้ ไอ้แมงมุมเป็นหนึ่งในยอดมุนษย์จำนวนหนึ่งที่ได้กลายเป็นพวก “เดอะแกแลคตัส” (The Galactus) ซึ่งสถานะนี้ เกิดขึ้นมาจากที่พวกเขาได้กินพวกแกแล็คตัสดั้งเดิมเข้าไปจนทำให้พวกเขาได้มีพลังจักรวาลบูลเล็ทพอยท์ส บูลเล็ทพอยท์ส. ในเนื้อเรื่องของการ์ตูนชุด “บูลเล็ทพอยท์ส” (Bullet Points) ลุงเบนได้เสียชีวิตก่อนที่เขาจะได้เลี้ยงดูปีเตอร์ ปาร์คเกอร์ ส่งผลให้ปาร์คเกอร์ปราศจากตัวแทนของบิดาของเขา และทำให้เขาเติบโตขึ้นมาในฐานะวัยรุ่นหัวกบฏที่ชอบหนีโรงเรียน วันหนึ่ง ปาร์คเกอร์ได้หลงเข้าไปในพื้นที่ทดลองระเบิดแกมมา ทำให้ตัวเขาดูดซับรังสีแกมมาเข้าไปขนานใหญ่ จนกลายร่างเป็นฮัลค์ (Hulk) ในที่สุด ด้วยความพยายามที่จะรักษาปาร์คเกอร์ ดร.บลูซ แบนเนอร์ ได้นำเอาตัวอย่างจากพื้นที่ทดลองระเบิดมาวินิจฉัย แต่แล้วเขาก็ถูกแมงมุมอาบกัมมันตภาพรังสีกัด ทำให้แบนเนอร์กลายเป็นไอ้แมงมุมไป ในตอนท้าย ปาร์คเกอร์ได้เสียชีวิตขณะที่ต่อสู้กับแกแล็คตัส ความตายของเขานั้น ส่งผลให้ซิลเวอร์เซิร์ฟเฟอร์ (Silver Surfer) หันไปเข้ากับฝ่ายของแกแล็คตัสในที่สุดสไปเดอร์เกิร์ล สไปเดอร์เกิร์ล. หนังสือการ์ตูนชุด “สไปเดอร์เกิร์ล” (Spider-Girl) (ตีพิมพ์ภายใต้ตราเอ็มซี2 (MC2)) เป็นเรื่องราวของเมย์ “เมย์เดย์” ปาร์คเกอร์ (May “Mayday” Parker) บุตรสาวของปีเตอร์ ปาร์คเกอร์ ที่เกษียณตนเองจากการปราบอาชญากรรมหลังจากที่เขาได้ต่อสู้กับกรีนกอบลินเป็นครั้งสุดท้าย และเสียขาไปหนึ่งข้าง ปีเตอร์ได้หันมาทุ่มเทความสนใจกับชีวิตครอบครัวและชีวิตการทำงานในฐานะนักนิติวิทยาศาสตร์ของกรมตำรวจนครนิวยอร์ก เมย์ต้องการที่จะเป็นไอ้แมงมุมเช่นเดียวกับปีเตอร์ ซึ่งในช่วงแรก ปีเตอร์ก็ไม่เห็นด้วยกับความคิดดังกล่าว แต่ต่อมาเขาก็ยอมช่วยฝึกสอนให้เธอเป็นไอ้แมงมุมตามที่เธอร้องขอ ในการ์ตูนชุดนี้ ปีเตอร์ได้ปรากฏตัวในเครื่องแบบของไอ้แมงมุมอยู่หลายครั้งเพื่อที่จะคอยควบคุม ปกป้อง และช่วยเหลือเมย์ไอ้แมงมุม (เจอร์รี ดริว) ไอ้แมงมุม (เจอร์รี ดริว). ในเนื้อเรื่องเดียวกันกับสไปเดอร์เกิร์ล ของเอ็มซี2 เจรัลด์ “เกอร์รี” ดริว (Gerald “Gerry” Drew) บุตรชายของเจสสิกา ดริว (สไปเดอร์วูแมน) ได้รับสืบทอดพลังแมงมุมจากผู้เป็นมารดา และออกทำหน้าที่ในฐานะของไอ้แมงมุมอีกตัวหนึ่งอื่น ๆอื่น ๆ. - ยู โคะโมะริ (小森ユウ) ไอ้แมงมุมในมังงะ (หนังสือการ์ตูนญี่ปุ่น) เรื่อง “” (Spider-Man: The Manga) ผลิตโดย เรียวอิจิ อิเกะงะมิ - ทาคุยะ ยามะชิโระ (山城拓也) ไอ้แมงมุมในรูปแบบละครโทรทัศน์แนวโทคุซัทสึของประเทศญี่ปุ่นเรื่อง “ซุไปดามัง” (スパイダーマン) ผลิตโดยบริษัทโทเอ - เดอะเว็บสลิงเกอร์ (The Webslinger) คู่เหมือนของไอ้แมงมุมในรูปแบบวีรบุรุษแฟนตาซีของ (Avataars: Covenant of the Shield) หนังสือการ์ตูนจำกัดจำนวนของมาร์เวลยูนิเวอร์สที่ผลิตขึ้นในปี พ.ศ. 2543 - ประวิตร ประภาการ (Pavitr Prabhakar) ไอ้แมงมุมชาวอินเดียในหนังสือการ์ตูน “” (Spider-Man: India) ตีพิมพ์โดยก็อตแทมเอ็นเตอร์เทนเมนท์กรุปส์ (Gotham Entertainment Group) - มาร์เวลแมงกาเวิร์สสไปเดอร์แมน (Marvel Mangaverse Spider-Man) คือ หนังสือการ์ตูนที่นำเอาตัวละครมาจินตนาการใหม่ให้กลายเป็นนินจา โดยในรูปแบบนี้ ปีเตอร์ ปาร์คเกอร์ เป็นสมาชิกของตระกูลแมงมุม (Spider Clan) ที่ต้องการแก้แค้นเวนอม โรนินผู้ชั่วร้ายที่มาสังหารลุงเบน เซ็นเซ (อาจารย์) ของเขา ภายหลังเขาได้ฝึกวิชาให้กับแมรี เจน วัตสัน จนกลายเป็นนินจาสไปเดอร์วูแมน - ภาพยนตร์ตุรกีเรื่อง 3 เดฟว์อดัม (3 Dev Adam, รู้จักกันในชื่อภาษาอังกฤษว่า “Three Mighty Men” หรือ “Turkish Spider-Man v. Captain America and Santo”) ออกฉายในปี พ.ศ. 2516 ไอ้แมงมุมรับบทเป็นวายร้ายของภาพยนตร์เรื่องนี้ โดยเขาต้องเผชิญหน้ากับกัปตันอเมริกา (Captain America) และซานโต (Santo) ตัวละครนักมวยปล้ำชาวเม็กซิโก ในภาพยนตร์เรื่องนี้ ไอ้แมงมุมกลับไม่มีพลังแมงมุม</doc>
