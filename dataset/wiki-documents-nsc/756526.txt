<doc id="756526" url="https://th.wikipedia.org/wiki?curid=756526" title="เอะริโกะ ยะมะงุชิ">เอะริโกะ ยะมะงุชิ เอะริโกะ ยะมะงุชิ (; ; 12 ตุลาคม ค.ศ. 1991 — ) เป็นนักหมากรุกญี่ปุ่นหญิงระดับอาชีพของสมาคมโชงิแห่งประเทศญี่ปุ่น เธอเป็นลูกศิษย์ของโคจิ โฮะริงุชิ และเคยอยู่ในลำดับนักหมากรุกญี่ปุ่นอาชีพหญิงอันดับที่ 63 หลังจากที่เคยอยู่ในอันดับที่ 39 โดยเธอมาจากเมืองมิซะซะ อำเภอโทฮะกุ จังหวัดทตโตะริ สำเร็จการศึกษาจากโรงเรียนมัธยมยะมะวะกิ และมหาวิทยาลัยสตรีชิระยุริ ทั้งนี้ เธอเป็นที่รู้จักในฉายา ยะมะโตะนะเดะชิโกะโจมตีประวัติช่วงก่อนระดับอาชีพหญิง ประวัติ. ช่วงก่อนระดับอาชีพหญิง. ขณะที่อายุได้ 6 ขวบ เอะริโกะ ยะมะงุชิ ได้เรียนหมากรุกญี่ปุ่นจากพ่อของเธอ ในช่วงเป็นนักเรียนชั้นประถมศึกษาปีที่ 1 การแข่งขันที่สร้างความประทับใจให้แก่เธอ คือ การแข่งขันแบบต่อแต้มหลังเทศกาลหมากรุกญี่ปุ่น 1 สัปดาห์ (โดยได้พบกับมะนะบุ เซ็นซะกิ ซึ่งอยู่ในระดับ 7 ดั้งในขณะนั้น) ช่วงนี้เอง ที่ทำให้เธอมีแรงบันดาลใจอยากเป็นนักหมากรุกญี่ปุ่นหญิงระดับอาชีพ โดยต้องการฝึกหมากรุกญี่ปุ่นที่โดโจเป็นประจำทุกวัน และเมื่อขึ้นสู่ชั้นประถมศึกษาปีที่ 3 เธอได้เข้าร่วมการแข่งขันแบบต่อหมากสองตัว (โดยได้พบกับอะกิระ วะตะนะเบะ ซึ่งอยู่ในระดับ 4 ดั้งในขณะนั้น) นับว่าเธอก้าวหน้าขึ้น หลังจากที่ได้รับการฝึกสอน ค.ศ. 2002 เธอชนะรายการแข่งระดับสมัครเล่นคลาส A ส่วนในปี ค.ศ. 2003 เมื่อเธอมีอายุได้ 11 ปี ก็ได้เป็นหนึ่งใน 8 ผู้เล่นยอดเยี่ยมแห่งศึกเมจินหญิง ครั้งที่ 35</doc>
