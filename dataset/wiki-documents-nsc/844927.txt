<doc id="844927" url="https://th.wikipedia.org/wiki?curid=844927" title="คลื่นชีวิต (ละครโทรทัศน์ พ.ศ. 2537)">คลื่นชีวิต (ละครโทรทัศน์ พ.ศ. 2537) คลื่นชีวิต เป็นละครโทรทัศน์ไทยในปี พ.ศ. 2537 สร้างจากนวนิยายในชื่อเดียวกันของกรุง ญ.ฉัตรในปี พ.ศ. 2525 นำแสดงโดย จอนนี่ แอนโฟเน่, จริยา สรณะคม, สถาพร นาควิลัย, กันตา ดานาว, บดินทร์ ดุ๊ก และเพ็ญพิสุทธิ์ คงสมุทรโครงเรื่อง โครงเรื่อง. จีราวัจน์ (จริยา สรณะคม) เป็นนักแสดงสาวสวยที่มีอดีตอันขมขื่นจากการถูก คุณหญิงจริยา (เดือนเต็ม สาลิตุล) ซึ่งเป็นแม่แท้ ๆ ของเธอ ทอดทิ้งให้อยู่กับ ยายจันทร์ (มารศรี อิศรางกูร ณ อยุธยา) โดยแม่ไปแต่งงานใหม่กับ สิทธา (สุเชาว์ พงษ์วิไล) ซึ่งมีฐานะดีและมีอิทธิพล แต่จีราวัจน์มักถูกข่มขู่และถูกลวมลามจากสิทธาเสมอ เธอจึงมักดื่มเหล้าเพื่อดับทุกข์ วันหนึ่ง จีราวัจน์ไปเดิบแบบทำให้เจอกับ เฉิดฉัตรโฉม (ไปรมา รัชตะ) เพื่อนนางแบบที่ชอบพูดจาถากถาง รวมถึงเจอสิทธาที่เข้ามาขอซื้อตัวเธอไปเป็นนางบำเรอ จีราวัจน์โมโหทั้งสิทธาและเฉิดฉัตรโฉมจึงดื่มเหล้าดับความโกรธ แต่เธอก็ไม่ทันระวังและขับรถชนติวคนรักของ สาธิต (จอนนี่ แอนโฟเน่) ทนายความอนาคตไกลที่เป็นเพื่อนกับ ชยันต์ (สถาพร นาควิลัย) ผู้กำกับหนังที่เธอสนิทด้วย ต่อมา ติวก็เสียชีวิตท่ามกลางความโศกเศร้าโดยเฉพาะสาธิต แต่จีราวัจน์ก็เสียใจไม่แพ้กัน จีราวัจน์ตกเป็นจำเลยว่าขับรถชนคนตายโดยประมาท เมื่อสาธิตเจอกับเธอก็พูดจาถากถางด้วยความแค้นทุกครั้ง แต่เรื่องราวก็บานปลายเมื่อสาธิตร่วมมือกับ เปี๊ยก (กันตา ดานาว) ภรรยาของชยันต์ที่มีนิสัยก้าวร้าวและขี้หึง ร่วมกันทำร้ายชื่อเสียงของจีราวัจน์ให้ตกต่ำ แต่ชยันต์ก็เข้ามาปกป้องจีราวัจน์ตลอดเพราะก็หลงรักจีราวัจน์และเบื่อหน่ายนิสัยของเปี๊ยกเช่นกัน รวมถึงสาธิตก็เริ่มสับสนหัวใจของตัวเองว่ามันคือความรักคือความแค้นนักแสดงนักแสดง. - จอนนี่ แอนโฟเน่ รับบทเป็น สาธิต ก้องเกียรติภูมิ (ธิต) - จริยา สรณะคม รับบทเป็น จีราวัจน์ สุริยารัตน์ (จี) - สถาพร นาควิลัย รับบทเป็น ชยันต์ - กันตา ดานาว รับบทเป็น ปรียากุล (เปี๊ยก) - บดินทร์ ดุ๊ก รับบทเป็น เจตต์ - เพ็ญพิสุทธิ์ คงสมุทร รับบทเป็น ดารากา พิรุฬกุล (ดาว) - ภวิมล สุวรรณโพธิ์ รับบทเป็น อรวิภา (อ้อม) - ไปรมา รัชตะ รับบทเป็น เฉิดฉัตรโฉม (เฉิด) - เดือนเต็ม สาลิตุล รับบทเป็น คุณหญิงจริยา - อรสา พรหมประทาน รับบทเป็น ศิริลักษณ์ - สุเชาว์ พงษ์วิไล รับบทเป็น สิทธา - ชรัส เฟื่องอารมย์ รับบทเป็น ครูอารี - จารุวรรณ ปัญโญภาส รับบทเป็น นวดี - มารศรี อิศรางกูร ณ อยุธยา รับบทเป็น ยายจันทร์ - จีน่า รับบทเป็น ติวดี (ติว) - ศิริวรรณ ทองแสง รับบทเป็น จวงจันทร์ - ด.ญ.สาวิกา ไชยเดช รับบทเป็น วัยเด็กของจีราวัจน์เพลงประกอบละครเพลงประกอบละคร. - "คลื่นชีวิต" – ขับร้องโดย ลินซี่ ฟุง บุญอิต - "ชีวิตไร้สังกัด" – ขับร้องโดย จริยา สรณะคม</doc>
