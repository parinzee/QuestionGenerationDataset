<doc id="293963" url="https://th.wikipedia.org/wiki?curid=293963" title="เจนภพ จบกระบวนวรรณ">เจนภพ จบกระบวนวรรณ เจนภพ จบกระบวนวรรณ ( 21 เมษายน พ.ศ. 2498 - ปัจจุบัน ) นักจดหมายเหตุ-นักวิชาการเพลงไทยลูกทุ่งชาย นักจัดรายการวิทยุ-โทรทัศน์ เป็นผู้ก่อตั้งพิพิธภัณฑ์เพลงลูกทุ่ง , สถานีวิทยุเสียงศิลปิน 105.25 FMz และ สถาบันวิชาไทย เจนภพ จบกระบวนวรรณ ปูชนียบุคคลเกียรติยศทางด้านเพลงลูกทุ่ง และวงการสื่อสารมวลชน ถือว่าเป็นบุคคลสำคัญในการรื้อฟื้นและบุกเบิกเพลงไทยลูกทุ่งในวิทยุให้กลับมานิยมอีกครั้งในยุค จีเอ็มเอ็ม แกรมมี่ กำลังได้รับความนิยมสูงสุด ในปี พ.ศ. 2529-2530ประวัติ ประวัติ. ชื่อจริง สันติภพ เจนกระบวนหัด เกิดวันพฤหัสบดีที่ 21 เมษายน พ.ศ. 2498- คุณปู่ชื่อ ทวยหาญ เจนกระบวนหัด - คุณย่าชื่อ นวม เจนกระบวนหัด - คุณตาชื่อ สวัสดิ์ คงพิบูลย์ - คุณยายชื่อ สังวาลย์ คงพิบูลย์ - คุณพ่อชื่อ พันเอก (พิเศษ) เจนหัด เจนกระบวนหัด ยศตอนที่ท่านเสียชีวิตคือพันตรี ได้รับยกย่องในฐานะทหารผ่านศึกสงครามเวียดนามและสงครามประเทศลาว จนมาเสียชีวิตเพราะ ผกค.ที่สมรภูมิรบเขาค้อ จังหวัดเพชรบูรณ์ ขณะกำลังนำเฮลิคอปเตอร์ลงไปโจมตี เลยได้รับ พระราชทาน เลื่อนยศเป็นพันเอก (พิเศษ) คุณพ่อเป็นคนคลองข่อย คลองพระอุดม ปากเกร็ด จังหวัดนนทบุรี- คุณแม่ชื่อ สมถวิล  (คงพิบูลย์) เจนกระบวนหัด เป็นคน อำเภอนครชัยศรี จังหวัดนครปฐม ปัจจุบันเปลี่ยนชื่อเป็น กุสุมา - น้องชายชื่อ จักรพงษ์ เจนกระบวนหัด ปัจจุบันทำงานอยู่ที่ ประเทศสหรัฐอเมริกาการศึกษาการศึกษา. - เริ่มเรียนคำว่า ก.ไก่ ก.กา ที่หน้าค่าย เขาพระงาม จังหวัดลพบุรี กับคุณครูชาวบ้านใกล้ๆ บ้านพักนายทหาร - ประถมศึกษาปีที่ 1 - 6 ศึกษาที่โรงเรียนรัตโนภาส จังหวัดนครราชสีมา - ประถมศึกษาปีที่ 7 เทอมต้น ที่โรงเรียนรัตโนภาส จังหวัดนครราชสีมา เช่นเดิม - ประถมศึกษาปีที่ 7 เทอมกลาง ศึกษาที่โรงเรียนรวมมิตรวิทยา จังหวัดนครราชสีมา - ประถมศึกษาปีที่ 7 เทอมปลาย ศึกษาที่โรงเรียนวัดแค (ภัทรญาณวิทยา) อำเภอ นครชัยศรี จังหวัดนครปฐม - มัธยมศึกษาตอนต้น ศึกษาที่โรงเรียนงิ้วรายบุญมีรังสฤษฎิ์  อำเภอ นครชัยศรี จังหวัดนครปฐม - มัธยมศึกษาตอนปลาย ศึกษาที่โรงเรียนวัดเขมาภิรตาราม  จังหวัดนนทบุรี - อุดมศึกษาที่ มหาวิทยาลัยศิลปากร วังท่าพระ กรุงเทพ ฯ คณะโบราณคดีเริ่มแรกในการเข้าสู่วงการ เริ่มแรกในการเข้าสู่วงการ. เริ่มต้นเขียนหนังสือครั้งแรกคือวิจารณ์วารสารดำรง (คอลัมน์วิจารณ์หนังสือ) ของหนังสือพิมพ์ ประชาชาติรายวัน เมื่อปี พ.ศ. 2517 ถือเป็นการกำเนิดนามปากกา "เจนภพ จบกระบวนวรรณ" งานเขียนมีทั้งทั้งบทวิจารณ์,สารคดี,บทกวี,บทสัมภาษณ์,เรื่องสั้น,คอลัมนิสต์ ส่วนใหญ่ที่เขียนที่ทำมาเป็นงานด้านศิลปวัฒนธรรมพื้นบ้านพื้นเมือง มหรสพไทยและเพลงภาพยนตร์ไทย ลูกทุ่ง (ร่วมสมัย) เป็นต้น เลยมีนามปากกาใหม่ว่า นิจ ศุภสาคร ช่วงที่เรียนปี 2 และปีที่ 3 ทำงานพิเศษตรวจปรู้ฟพิสูจน์อักษรที่ โรงพิมพ์พิฆเนศและนิตยสารแมน ของ พจนาถ เกศจินดา ช่วงเรียนปีที่ 4 ทำงานที่โรงพิมพ์เรือนแก้ว ของคุณครู สุจิตต์ วงษ์เทศ (ศิลปินแห่งชาติ) จากคนพิสูจน์อักษรจนได้เป็นผู้ช่วยบรรณาธิการ สำนักพิมพ์การเวก ผู้ช่วยบรรณาธิการนิตยสารเศรษฐกิจการเมืองและวัฒนธรรม ผู้ช่วยบรรณาธิการนิตยสารเดินทางท่องเที่ยวและนิตยสารภรรยา ผู้ช่วยบรรณาธิการนิตยสารศิลปวัฒนธรรม,บรรณาธิการบริหารสำนักพิมพ์วิทวัส,บรรณาธิการบริหารสำนักพิมพ์เอเซีย,คอลัมน์นิสต์ประจำหนังสือพิมพ์รายวัน รายเดือน รายปักษ์ รายสัปดาห์ รายสะดวกมากมาย อาทิ ประชาชาติรายวัน,ประชาธิปไตยรายวัน,สยามรัฐรายวัน,เสียงปวงชนรายวัน,อาทิตย์รายสัปดาห์,มติชนรายสัปดาห์,ชาวกรุง,คุรุปริทัศน์,ถนนดนตรี,สยามดารารายวัน และยังเป็นผู้ก่อตั้ง เพื่อนนักเขียนสตูดิโอ อีกด้วยการงานช่วงกลาง การงานช่วงกลาง. การงานช่วงกลาง เป็นที่ปรึกษาศูนย์สังคีตศิลป์ ธนาคารกรุงเทพ ฯ- เริ่มจัดรายการวิทยุครั้งแรก รายการ อมตะเพลงลูกทุ่ง ออกอากาศวันที่ 12 กรกฎาคม พุทธศักราช 2529 ทางสถานีวิทยุยานเกราะ 540 ภาคเอฟเอ็ม เวลา 16.00 - 17.00 น.- เริ่มจัดรายการภาคเอฟเอ็มครั้งแรกในรายการ อมตะเพลงไทย ออกอากาศวันพุธที่ 23 กรกฎาคม 2529 ทางวิทยุสื่อสารทหารเรือ 88.5 เวลา 8.00 - 9.00 น. จัดให้แก่ บริษัทบางกอกคาสเส็ท จำกัด ซึ่งต่อมาในภายหลังคือบริษัท แม่ไม้เพลงไทย- ต่อมารายการ ข้าวเกรียบเพลงเก่า ภาคเอเอ็มให้ บริษัทวิทยาศรม จำกัด และยังเคยจัดรายการวิทยุศึกษานอกโรงเรียน และทำรายการโทรทัศน์เพื่อการศึกษา ชื่อรายการ พิพิธภัณฑ์เพลงลูกทุ่ง ให้การศึกษานอกโรงเรียน- ได้รับตำแหน่งหัวหน้าฝ่ายประชาสัมพันธ์ให้ จีเอ็มเอ็ม แกรมมี่ หรือ บริษัทแกรมมี่ เอนเตอร์เทนเม้นท์ จำกัด (ยุคแรก) - จัดรายการข้าวเกรียบเพลงเก่า (ภาคดึก) ภาคเอฟเอ็มให้ เอไทม์มีเดีย (บริษัทในเครือของ จีเอ็มเอ็ม แกรมมี่) - จัดรายการข้าวเม่าเพลงไทย ภาคต่างจังหวัด (ออกอากาศที่ จังหวัดชลบุรี) ให้เอไทม์มีเดีย - จัดรายการสรรพสังคีต ออกอากาศกว่า 50 จังหวัด ภาคเอเอ็มให้ ธนาคารกรุงเทพ - จัดรายการเวทีวาทะศิลป์วัฒนธรรม เป็นรายการสนทนาทางสถานีวิทยุกองพลที่ 1 รักษาพระองค์ และสถานีวิทยุทหารอากาศทุ่งมหาเมฆ ออกอากาศผ่านดาวเทียมไปยังหลายจังหวัด และยังเคยจัดรายการเพลงลูกทุ่งให้ บริษัท มีเดียพลัส- จัดรายการให้ บริษัทดอกบัวคู่ ออกอากาศทั่วประเทศ จัดรายการให้ ยาหม่องเมนโทลาทัม ออกอากาศที่อำเภอ แม่กลอง จังหวัดสมุทรสงคราม - จัดรายการ บางระจันมัลติเพล็กส์ ออกอากาศที่ จังหวัดสิงห์บุรี - เคยจัดรายการโทรทัศน์รายการ อมตะเพลงลูกทุ่ง ทางช่อง 7 สี หลังเคราพธงชาติ เวลาไม่เกิน 5 นาที - เคยเป็นวิทยากรรับเชิญในรายการ ทีวีวาที ของ กรรณิกา ธรรมเกษร ช่อง 9 - วิทยากรรับเชิญในรายการ อะเคเดมี่ แฟนเทเชีย หลายปีซ้อน - คณะกรรมการตัดสิน ในช่วงเสียงดีมีค่าเทอม ในรายการชิงช้าสวรรค์ ของ ปัญญา นิรันดร์กุล ช่องโมเดิร์นไนน์ ฯลฯการงานปัจจุบันการงานปัจจุบัน. - เป็นผู้อำนวยการสถานีวิทยุเสียงศิลปิน 105.25 FMz และ เป็นผู้อำนวยการสถาบันวิชาไทย - เป็นพิธีกรในรายการ ลูกทุ่ง ท.ท.บ.5 ออกอากาศทางช่อง 5 ทุกวันอาทิตย์ เวลา 18.00 - 19.00 น.(ปัจจุบันไม่มีรายการแล้ว) - เขียนคอลัมน์หนังสือพิมพ์บันเทิงรายวัน สยามดารา ในคอลัมน์ชื่อ ข้าวเกรียบลูกทุ่ง (ยกเว้นวันอาทิตย์) - เป็นที่ปรึกษา บริษัทบางกอกคาสเส็ท หรือ ( บริษัท แม่ไม้เพลงไทย ) - เป็นคณะกรรมการที่ปรึกษาคู่กับ ชินกร ไกรลาศ ที่ โรงเรียนศุภวรรณ (สถานศึกษารางวัลพระราชทาน ปี ๒๕๔๙) - เป็นผู้บริหารสายงานเพลงลูกทุ่งของ บริษัท บีบี.เรคคอร์ด จำกัด - เป็นพิธีกรรายการ "สังคีตสราญรมย์" ของ ศูนย์สังคีตศิลป์ ธนาคารกรุงเทพ จัดที่ สถาบันคึกฤทธิ์ - เป็นพิธีกรรายการ "มนต์เพลงลูกทุ่ง" ของ ช่อง 10 เพลินทีวี ทุกวัน เวลา : 01.30 น. / 09.00 น. / 12.30 น. / 16.00 น. / 19.00 น. / 23.00 น.ครอบครัวปัจจุบันครอบครัวปัจจุบัน. - มีภรรยาชื่อว่า สุขสม (พลชัย) เจนกระบวนหัด - มีบุตรชายคนที่ 1 ชื่อว่า ธรรมภพ เจนกระบวนหัด - มีบุตรชายคนที่ 2 ชื่อว่า พิพิธภัณฑ์ เจนกระบวนหัดชื่อเสียงและความสำเร็จชื่อเสียงและความสำเร็จ. - ด้านเขียนหนังสือ เป็นพ็อคเก๊ตบุคเรื่อง "ยี่เก จากดอกดินถึงหอมหวล" ของสำนักพิมพ์การะเกด ได้รับการยกย่องว่าเป็นผลงานชิ้นเอกด้านสารคดีชีวิตศิลปินชาวบ้าน(ลิเก)ที่ดีที่สุดเลยก็ว่าได้ - ด้านเขียนหนังสือคอลัมน์ พิพิธภัณฑ์เพลงลูกทุ่ง ตีพิมพ์ที่สยามรัฐรายวัน ได้รับการอ้างถึงว่าเป็นงานเขียนเรื่องราววงการเพลงที่เป็นระบบที่ดีที่สุดและนำมาซึ่งงานเกียรติยศอันครั้งใหญ่นั่นคืองานคอนเสิร์ต "กึ่งศตวรรษเพลงลูกทุ่งไทย ภาคที่ 1" วันที่ 16 กันยายน 2532 และภาคที่ 2 ในปี 2534 ณ. ศูนย์วัฒนธรรมแห่งประเทศไทย - และยังเขียนนวนิยายเรื่อง มนต์รักลูกทุ่ง ฉบับสมบูรณ์มากที่สุดที่ได้รับการดัดแปลงจาบทภาพยนตร์ ของครู รังสี ทัศนพยัคฆ์ - เจนภพ จบกระบวนวรรณ ยังถือเป็นผู้บุกเบินวงการเพลงไทยลูกทุ่ง ในรายการ "อมตะเพลงไทย" จากทางสถานีวิทยุ สส.ทร 88.5 สร้างชื่อเสียงเป็นอย่างยิ่งให้กลายเป็นนักจัดรายการวิทยุเพลงลูกทุ่งชื่อดังจนถึงปัจจุบัน จนได้รับรางวัล "สายฟ้าทองคำดีเด่น" เป็นคนแรกของวงการเพลงลูกทุ่ง กลายเป็นต้นแบบของรายการเพลงจนปัจจุบันนี้ และยังเป็นผู้บุกเบิกรายการ "รายการบุปผาสวรรค์ ชุมชนคนรักเพลงลูกทุ่ง 24 ชั่วโมง" ทางสถานีวิทยุเพลงลูกทุ่งแห่งแรกของประเทศไทยในนามลูกทุ่งเอฟเอ็ม ร่วมกับคุณ วิทยา ศุภพรโอภาส ออกอากาศครั้งแรกวันที่ 1 สิงหาคม 2540 ในบริษัทกันตนา ช่อง ท.ท.บ.5 - เคยตั้งวงดนตรีชื่อว่า ลูกทุ่งพันทาง ร่วมกับ ชาย เมืองสิงห์ ศิลปินแห่งชาติ และ กังวาลไพร ลูกเพชร อีกด้วย - ประพันธ์เพลง รักจริงให้ติงนัง,รักหนีที่เซเว่น รุ่ง สุริยา ,ใจแตกที่แมคโดนัลด์ สุนารี ราชสีมา ,คนร่วมชายคา ผ่องศรี วรนุช ฯลฯ สร้างชื่อที่สุด - ด้านพิธีกรบนเวที งานเขียนบทกำกับการแสดงงาน "กึ่งศตวรรษเพลงลูกทุ่งไทย" เมื่อวันที่ 16 กันยายน พ.ศ. 2532 ณ ศูนย์วัฒนธรรมแห่งประเทศไทย คืองานสร้างชื่อมากที่สุดและ เป็นงานที่วงการเพลงไทยลูกทุ่งภาคภูมิใจมากที่สุดเพราะ "เจนภพ" พลิกฟื้นคืนชีพให้เพลงลูกทุ่งกลับมายิ่งใหญ่ได้อีกครั้ง และเป็นงานหน้าพระที่นั่ง สมเด็จพระเทพรัตนราชสุดาฯ สยามบรมราชกุมารี ครั้งแรกผลงานทางด้านการแสดงภาพยนตร์ผลงานทางด้านการแสดงภาพยนตร์. - ภาพยนตร์เรื่อง สิงค์คนองนา (สร้างโดย วสันต์ สันติสุชา) พ.ศ. 2539 - ภาพยนตร์เรื่อง เสือโจรพันเสือ (นำแสดงโดย อำพล ลำพูน) พ.ศ. 2541 - ภาพยนตร์เรื่อง มนต์เพลงลูกทุ่งเอฟเอ็ม (ภาพยนตร์โดย บัณฑิต ทองดี) พ.ศ. 2544 - ภาพยนตร์เรื่อง เจ้าแม่สร้อยดอกหมาก (ภาพยนตร์โดย ไพจิตร ศุภวารี)ผลงานทางด้านการแสดงละครผลงานทางด้านการแสดงละคร. - ละครเรื่อง อยู่กับก๋ง ออกอากาศทางช่อง 3 - ละครเรื่อง โอ้มาดา ออกอากาศทางช่อง 7 - ละครเรื่อง มนต์รักลูกทุ่ง ออกอากาศทางช่อง 7 (ยุคแรก) - ละครเรื่อง จิตสังหาร ออกอากาศทางช่อง 7 - ละครเรื่อง ชะชะช่า ท้ารัก ออกอากาศทางช่อง 7 - ละครเรื่อง ฟ้ากระจ่างดาว ออกอากาศทางช่อง 7 - ละครเทิดพระเกียรติเรื่อง ตอน ใครมาซื้อที่ ออกอากาศวันที่ 3 ธันวาคม พ.ศ. 2548 ทางช่อง 7 - กำลังค้นหาข้อมูล...ผลงานทางด้านเขียนหนังสือผลงานทางด้านเขียนหนังสือ. - จุ๊บแจง - เก้าอี้ไม้ไผ่ - มนต์รักลูกทุ่ง - ออกลิงออกค่าง - ยี่เก จากดอกดิน ถึง หอมหวน - ดวลเพลงกลางทุ่ง ร่วมเขียนกับ เอนก นาวิกมูล สุกรี เจริญสุข พูนพิศ อมาตยกุล นพีสี นิมมานเหมินทร์ - สุพรรณฝันหวาน ร่วมเขียนกับ สุจิตต์ วงษ์เทศ เอนก นาวิกมูล มนัส โอภากุล ทวี วัดงาม - บางข้อเขียน เกี่ยวกับ สุรพล สมบัติเจริญ - คนไทยขี้เล่น - ทางม้าลายกับสะพานลอย - มหรสพพื้นบ้าน - เพลงลูกทุ่งผลงานเพลงที่ประพันธ์ และ ขับร้องเองรางวัลเกียรติยศรางวัลเกียรติยศ. - ระดับประถมศึกษาปีที่ 4-5 ชนะเลิศวาดภาพช้าง จากงานวันเด็กของโรงเรียนรัตนโนภาส อำเภอเมือง นครราชสีมา - ระดับประถมศึกษาปีที่ 7 ชนะเลิศแต่งบทกวี-สักวา ได้รับรางวัลเป็นมะละกอลูกใหญ่ 1 ลูก จากโรงเรียนวัดแค (ปัจจุบันคือภัทรญารวิทยา) อำเภอนครชัยศรี นครปฐม- ระดับมัธยมศึกษาตอนต้น ม.ศ.1-3 ชนะเลิศคัดลายมือได้เป็นตัวแทนเข้าไปแข่งระดับจังหวัด ตอนนั้นเรียนอยู่โรงเรียนงิ้วรายบุญมีรังสฤษฎิ์ ตำบลงิ้วราย อำเภอนครชัยศรี จ. นครปฐม- ระดับมัธยมศึกษาตอนปลาย ม.ศ.4-5 ชนะเลิศอ่านทำนองเสนาะได้เป็นตัวแทนโรงเรียนเข้าแข่งขันอ่านทำนองเสนาะ ชิงชนะเลิศแห่งประเทศไทย ในงานเฉลิมพระเกียรติสมเด็จพระบรมโอรสาธิราช สยามมกุฎราชกุมาร ณ โรงละครแห่งชาติ กรุงเทพฯ- ชนะเลิศเรียงความ วันต่อต้านยาเสพติด จัดโดยสำนักงานเยาวชนแห่งชาติ ในงานนิทรรศการต่อต้านยาเสพติด ณ ยิมเนเซี่ยม 1 ภายในสนามกีฬาแห่งชาติปทุมวัน กรุงเทพฯ - ชนะเลิศเขียนเรียงความปาฐกถา ทั้ง 4 สาขา จัดโดยกระทรวงศึกษาธิการ จากผู้เข้าแข่งขัน ระดับมัธยมศึกษาทั่วประเทศ ณ หอประชุมใหญ่กระทรวงศึกษาธิการ กรุงเทพฯ - ระดับอุดมศึกษาชนะเลิศแต่งบทกวีประกอบภาพยนตร์ต่างประเทศ จากโรงภาพยนตร์ ในเครือสยาม-สกาล่า ได้รางวัลเงินสด 1,000 บาท - รับรางวัล"สายฟ้าทองคำ" จากงานนักวิทยุและโทรทัศน์ดีเด่น ครั้งที่ 1 ในฐานะ นักจัดรายการวิทยุดีเด่น สาขาเพลงลูกทุ่ง เมื่อวันที่ 23 มีนาคม พ.ศ. 2532 จากสมาคมนักวิทยุและโทรทัศน์แห่งประเทศไทย,สมาคมนักจัดรายการข่าววิทยุ,สมาคมดนตรีแห่งประเทศไทยในพระบรมราชูปถัมภ์ ณ โรงละครแห่งชาติ- รับโล่เกียรติคุณ ในฐานะศิษย์เก่าดีเด่น ในโอกาสครบรอบ 90 ปี โรงเรียนวัดเขมาภิรตาราม เมื่อวันที่ 13 ธันวาคม พ.ศ. 2540 - ประกาศเกียรติคุณ ในฐานะ นักจัดรายการวิทยุผู้ใช้ภาษาไทยดีเด่น ของ กรมสามัญศึกษา กระทรวงศึกษาธิการ ณ ศูนย์วัฒนธรรมแห่งประเทศไทย - รับรางวัล "เพชรสยาม" สาขาวิถีชีวิตไทยทางวิทยาการเพลงลูกทุ่ง จากสำนักศิลปวัฒนธรรม สถาบันราชภัฏจันทร์เกษม - รับรางวัล โล่ห์พระราชทาน จากพระหัตถ์สมเด็จพระเทพรัตนราชสุดาฯ สยามบรมราชกุมารี จากผลงานการประพันธ์เพลง "อย่ากลัวจน" ขับร้องโดย สมมาส ราชสีมา ในโครงการสื่อเพื่อวัฒนธรรม จัดโดยสำนักงานคณะกรรมการวัฒนธรรมแห่งชาติ พ.ศ. 2544 ณ ศาลาดุสิตาลัย ในพระบรมมหาราชวัง- รับโล่เกียรติยศ ในฐานะเป็น ผู้แต่งกายดีเด่นประจำปี 2544 ประเภทส่งเสริมเอกลักษณ์ไทย จากสมาคมช่างตัดเสื้อไทยมอบไว้ ณ วันที่ 1 ธันวาคม พ.ศ. 2544 - รับโล่เกียรติบัตร ในฐานะ "คนต้นแบบ" ผู้เป็นแบบอย่างที่ดีต่อสังคมไทยจากสำนักงานคณะกรรมการการ ประถมศึกษาแห่งชาติ เมื่อวันที่ 7 ธันวาคม พ.ศ. 2544 ณ สถานีโทรทัศน์กองทัพบก ช่อง 5- รับรางวัล "มาลัยทอง" ในฐานะผู้ประพันธ์คำร้องยอดเยี่ยม ประจำปีพุทธศักราช 2544 จากผลงานเพลง "พ่อ" ขับร้องโดย รุ่ง สุริยา มอบไว้ ณ วันที่ 16 มกราคม พ.ศ. 2545 จากสถานีวิทยุลูกทุ่งเอฟเอ็ม- รับรางวัล "บุศบกทองคำ" ในฐานะผู้มีผลงานดีเด่นทางวัฒนธรรม สาขามนุษยศาสตร์ ด้านการใช้ภาษาไทย ประจำปีพุทธศักราช 2548 ณ วันที่ 29 กรกฎาคม พ.ศ. 2548 จากกระทรวงวัฒนธรรม ณ ศูนย์วัฒนธรรมแห่งประเทศไทย- รับรางวัล "มาลัยทอง" ในฐานะผู้ประพันธ์คำร้องยอดเยี่ยม ประจำปีพุทธศักราช 2549 จากผลงานเพลง "พระจันทร์ร้องไห้" ขับร้องโดย รุ่ง สุริยา มอบไว้ ณ วันที่ 28 มกราคม พ.ศ. 2550 จากสถานีวิทยุลูกทุ่งเอฟเอ็ม- รับรางวัล "มาลัยทอง" ในฐานะผู้ประพันธ์เพลงสร้างสรรค์ยอดเยี่ยม ประจำปีพุทธศักราช 2549 จากผลงานเพลง "พระจันทร์ร้องไห้" ขับร้องโดย รุ่ง สุริยา มอบไว้ ณ วันที่ 28 มกราคม พ.ศ. 2550 จากสถานีวิทยุลูกทุ่งเอฟเอ็ม- รับเกียรติบัตรยกย่องในฐานะ "พ่อดีเด่น" เนื่องในวโรกาสวันพ่อแห่งชาติ 5 ธันวาคม 2549 มอบให้ ณ วันที่ 1 ธันวาคม พ.ศ. 2549 จากโรงเรียนพาณิชยการราชดำเนิน-ธนบุรี- รับรางวันยกย่องเชิดชูเกียรติ "ครูผู้สร้างสรรค์ผลงานเพลงไว้ในแผ่นดิน" เจนภพ จบกระบวนวรรณ ในงาน "วันกตัญญูครูเพลง ครั้งที่ 1" มอบให้ ณ วันที่ 16 มกราคม 2553 จากกระทรวงวัฒนธรรม สำนักงานคณะกรรมการวัฒนธรรมแห่งชาติ,สมาคมนักแต่งเพลงแห่งประเทศไทย- รับรางวัล "ครอบครัวประชาธิปไตย" ของคณะอนุกรรมการส่งเสริมการพัฒนาประชาธิปไตย ในคณะกรรมการเอกลักษณ์ของชาติ และสำนักงานปลัดสำนักนายกรัฐมนตรี จาก พล.อ.อ.กำธน สินธวานนท์ องคมนตรี มอบให้ ณ วันที่ 22 พฤษภาคม พ.ศ. 2555 ณ หอประชุมใหญ่ กรมประชาสัมพันธ์- โดม สุขวงศ์ ผู้ก่อตั้ง และผู้อำนวยการ หอภาพยนตร์ (องค์การมหาชน) - นักวิชาการภาพยนตร์ไทย - เอนก นาวิกมูล ผู้ก่อตั้ง คณะกรรมการบริหาร บ้านพิพิธภัณฑ์ - นักวิชาการประวัติศาสตร์ - พลาดิศัย สิทธิธัญกิจ นักวิชาการประวัติศาสตร์ - ร.ศ.ดร.สุกรี เจริญสุข ผู้ก่อตั้ง ผู้อำนวยการและคณบดีวิทยาลัยดุริยางคศิลป์ มหาวิทยาลัยมหิดล เจนภพ จบกระบวนวรรณ ยังถูกแฟนเพลงตั้งฉายาให้ว่า เจ้าพ่อเสื้อลายดอก สารานุกรมเดินได้ และ คัมภีร์ลูกทุ่ง ถือเป็นฉายาฮิตติดหูชาวเพลงลูกทุ่งกันตลอดมา</doc>
