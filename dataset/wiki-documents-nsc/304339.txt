<doc id="304339" url="https://th.wikipedia.org/wiki?curid=304339" title="นิสสัน เทียน่า">นิสสัน เทียน่า นิสสัน เทียน่า เป็นรถยนต์นั่งขนาดกลางของบริษัทนิสสัน เริ่มมีการผลิตครั้งแรกในปี พ.ศ. 2546 โดยมีชื่ออื่นในการส่งออกเช่น นิสสัน แม็กซิมา และ นิสสัน เซฟิโร่ (เป็นการยืมชื่อมาใช้ เซฟิโร่ตัวจริงเลิกผลิตไปแล้ว เทียน่า เป็นรุ่นต่อของเซฟิโร่ ส่วนแม็กซิมา เป็นรถนิสสันอีกรุ่นหนึ่ง ขายในสหรัฐอเมริกา) ในบางประเทศ นอกจากนี้ เทียน่ายังมีการใช้รูปแบบเดียวกับ นิสสัน อัลติม่า วางขายในทวีปอเมริกาเหนือและญี่ปุ่นโฉมที่ 1 (พ.ศ. 2546-2551) โฉมที่ 1 (พ.ศ. 2546-2551). โฉมนี้ เป็นโฉมแรกของเทียน่า เปิดตัวเมื่อปี พ.ศ. 2546 ใช้รหัส J31 ในประเทศญี่ปุ่นขายในระหว่างปี พ.ศ. 2546-2551 แต่ในประเทศไทยขายในช่วงปี พ.ศ. 2547-2552 มีเครื่องยนต์ขนาด 2.0, 2.3, 2.5 และ 3.5 ลิตร และมีเกียร์ 1 รูปแบบให้เลือกซื้อ คือ เกียร์อัตโนมัติ 4 สปีด มีตัวถังแบบเดียว คือ ซีดาน 4 ประตู โฉมนี้จัดว่าเป็นรถยนต์ขนาดกลาง (Mid-Size Car)โฉมที่ 2 (พ.ศ. 2551-2556) โฉมที่ 2 (พ.ศ. 2551-2556). โฉมนี้ เป็นโฉมที่ 2 เปิดตัวเมื่อปี พ.ศ. 2551 แต่ในประเทศไทยเปิดตัวในปี พ.ศ. 2552 ใช้รหัสว่า J32 มีเครื่องยนต์ให้เลือก 3 ขนาด คือ 2.0, 2.5 และ 3.5 ลิตร โฉมนี้เป็นโฉมแรกที่มีการนำเกียร์ CVT 6 สปีด มาใช้กับเทียน่า โฉมนี้ทางนิสสันอยากให้ผู้โดยสารในรถมีความรู้สึกอบอุ่นเสมือนอยู่บ้าน โฉมนี้มีตัวถังแบบเดียวเช่นเคย คือ ซีดาน 4 ประตู และมีการ Minorchange เมื่อปี พ.ศ. 2554รุ่นย่อยและทางเลือกเครื่องยนต์โฉมที่ 3 (พ.ศ. 2556-ปัจจุบัน) โฉมที่ 3 (พ.ศ. 2556-ปัจจุบัน). ในวันที่ 21 ตุลาคม 2556 บริษัท นิสสันมอร์เตอร์ ไทยแลนด์ จำกัด ประกาศเปิดตัว รถยนต์นิสสัน เทียน่า เจเนอเรชันที่ 3 โดยมาพร้อมกับออปชั่น เช่น กล้องมองหลัง 360 องศา, ระบบนำทาง Navigation System, ระบบ Lane Departure Warning, ชุดเครื่องเสียง BOSE มีให้เลือก 6 สี คือ สีน้ำเงิน ฟอล บลู (Fall Blue) ซึ่งเป็นสีใหม่ สีขาวมุก ไวท์ เพิร์ล (White Pearl) สีดำ แบล็ก สตาร์ (Black Star) สีเงิน บริลเลียนท์ ซิลเวอร์ (Brilliant Silver) สีน้ำตาล เกรย์ยิช บรอนซ์ (Grayish Bronze) และสีม่วงเทา ดีพ ไอริส เกรย์ (Deep Iris Gray)รุ่นย่อยรุ่นย่อย. - 2.0 XE เป็นรุ่นเริ่มต้นโดยมีระบบความปลอดภัยต่าง ๆ เช่น ระบบป้องกันล้อล็อก ABS (Anti-lock Braking System) พร้อมระบบกระจายแรงเบรก EBD (Electronic Brakeforce Distribution) และระบบเสริมแรงเบรกในภาวะฉุกเฉิน Brake Assist, ระบบช่วยควบคุมทิศทางขณะเลี้ยว ATC (Active Trace Control), ระบบช่วยการออกตัวบนทางลาดชัน HSA (Hill Start Assist), ระบบช่วยควบคุมเสถียรภาพการทรงตัวอัตโนมัติ VDC (Vehicle Dynamic Control), ระบบป้องกันล้อหมุนฟรี TCS (Traction Control System),กล้องมองหลัง (Rear View Camera), ถุงลมนิรภัยคู่หน้า (Dual SRS Airbags), ถุงลมนิรภัยด้านข้าง (Side Airbags) และม่านถุงลมนิรภัยด้านข้าง (Curtain Airbags) ราคา 1,270,000 บาท - 2.0 XL ระบบ Intelligent Transport System (ITS) ได้แก่ ระบบเตือนให้รักษาตำแหน่งรถในช่องทาง (Lane Departure Warning) ทำงานที่ความเร็ว 70 กิโลเมตร/ชั่วโมงขึ้นไป, ระบบเตือนจุดอับสายตา (Blind Spot Warning) ทำงานที่ความเร็ว 32 กิโลเมตร/ชั่วโมง ขึ้นไป, ระบบเตือนวัตถุเคลื่อนไหวรอบรถ (Moving Object Detection) ทำงานที่ความเร็วตำกว่า 8 กิโลเมตร/ชั่วโมง, กล้องมองภาพรอบทิศทาง (Around View Monitor) ราคา 1,330,000 บาท - 2.0 XL Navi ระบบนำทางที่ใช้ซอฟแวร์แผนที่นำทาง จาก BOSCH ราคา 1,380,000 บาท - 2.5 XV สัญญาณเตือนกะระยะด้านหน้าและด้านหลัง (Front and Rear Sensors), ชุดเครื่องเสียง ประกอบด้วย วิทยุ AM/FM พร้อมเครื่องเล่น CD / MP3 / WMA 1 แผ่น ช่องเสียบ USB และ AUX in อยู่ที่ใต้แผงสวิชต์เครื่องปรับอากาศ ติดตั้ง ลำโพง 9 ชิ้น พร้อม Sub-Woofer จาก BOSE ราคา 1,570,000 บาท - 2.5 XV Navi เบาะปรับด้วยสวิชต์ไฟฟ้า 8 ทิศทาง พร้อมกับระบบจำตำแหน่งคนขับ Memory Seat 2 หน่วย แถมด้วย ระบบ เลื่อนถอยหลัง เมื่อเปิดประตูฝั่งคนขับ แบบ Welcome Seat มาให้ ราคา 1,620,000 บาทข้อมูลทางวิศวกรรม ข้อมูลทางวิศวกรรม. รุ่น 2.0 XE 2.0 XL และ 2.0 XL Navi ยังคงใช้เครื่องยนต์รหัส MR20DE บล็อก 4 สูบ DOHC 16 วาล์ว 1,997 ซีซี กระบอกสูบ x ช่วงชัก 84.0 x 90.1 มิลลิเมตร กำลังอัด 10.0 : 1 หัวฉีด EGI กล่องสมองกล ECCS พร้อมระบบแปรผันวาล์ว CVTC 136 แรงม้า (PS) ที่ 5,600 รอบ/นาที แรงบิดสูงสุด 190 นิวตันเมตร (19.4 กก.-ม.) ที่ 4,400 รอบ/นาที เหมือนรุ่นก่อนหน้า แต่รุ่น 2.5 XV และ 2.5 XV Navi ขุมพลัง VQ25DE บล็อกเดิมถูกเลิกใช้แล้วแทนที่ด้วยเครื่องยนต์ QR25DE บล็อก 4 สูบ DOHC 16 วาล์ว 2,488 ซีซี กระบอกสูบ x ช่วงชัก 89.0 x 100.0 มิลลิเมตร กำลังอัด 10.0 : 1 พร้อมระบบแปรผันวาล์ว CVTC กำลังสูงสุดลดลงจาก 182 แรงม้า (PS) ที่ 6,000 รอบ/นาที เหลือ 173 แรงม้า (PS) ที่ 6,000 รอบ/นาที แต่แรงบิดสูงสุด เพิ่มขึ้นเล็กน้อยจาก 228 นิวตันเมตร (23.2 กก.-ม.) ที่ 4,000 รอบ/นาที เป็น 234 นิวตันเมตร (23.8 กก.-ม.) ที่ 4,000 รอบ/นาที เชื่อมกับระบบขับเคลื่อนล้อหน้า ด้วยเกียร์อัตโนมัติ อัตราทดแปรผัน XTRONIC CVT เหมือนเดิม แต่เป็นเกียร์ลูกใหม่ ที่มีการปรับเปลี่ยนอัตราทดเกียร์ จาก 2.349 - 0.394 : 1 ให้กว้างขึ้นอีกเป็น 2.631 - 0.378 : 1 ส่วนเกียร์ถอยหลังมีอัตราทดอยู่ที่ 1.9601 : 1 นอกจากนี้ อัตราทดเฟืองสุดท้าย ของทั้ง 2 รุ่น ก็ยังไม่เหมือนกันอีกด้วย โดยรุ่น 2,000 ซีซี ทดไว้ 5.694 : 1 ถือว่าทดเฟืองท้ายให้ยาวขึ้น แต่มาเล่นที่อัตราทดพูลเลย์เกียร์แทน ขณะที่รุ่น 2,500 ซีซี จะทดไว้ที่ 4.829 : 1</doc>
