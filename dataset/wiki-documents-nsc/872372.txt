<doc id="872372" url="https://th.wikipedia.org/wiki?curid=872372" title="เจ้าพระยาอภัยราชา (ชื่น)">เจ้าพระยาอภัยราชา (ชื่น) เจ้าพระยาอภัยราชา (ชื่น) สมุหนายกในรัชสมัยสมเด็จพระนารายณ์มหาราช และเป็นบุตรของเจ้าพระยาบวรราชนายก (เฉกอะหมัด) จุฬาราชมนตรีคนแรกในสมัยอยุธยาประวัติ ประวัติ. เจ้าพระยาอภัยราชา (ชื่น) เป็นบตรคนโตของเจ้าพระยาบวรราชนายก (เฉกอะหมัด)กับท่านเชย นายชื่น ได้รับพระราชทานบรรดาศักดิ์เป็นที่ พระยาวรเชษฐ์ภักดี ว่าที่จุฬาราชมนตรี เจ้ากรมท่าขวา ในสมัยสมเด็จพระเจ้าทรงธรรม ตอนปลายรัชกาล ท่านเฉกอะหมัดอยู่ในตำแหน่งจนอายุ 87 ปี แก่ชราลงมาก สมเด็จพระเจ้าปราสาททองจะให้พ้นตำแหน่งไปพักผ่อนก็เกรงจะกระเทือนใจ จึงโปรดเกล้าฯเลื่อนขึ้นเป็น เจ้าพระยาบวรราชนายก ที่ปรึกษาด้านมหาดไทย แล้วเลื่อน พระยาวรเชษฐ์ (ชื่น) บุตรชายคนโตของท่านซึ่งมีอายุเพียง 30 ปี ขึ้นเป็น เจ้าพระยาอภัยราชา สืบตำแหน่งสมุหนายก อัครมหาเสนาบดีฝ่ายเหนือ แทนบิดา เจ้าพระยาอภัยราชา (ชื่น) ดำรงตำแหน่งสมุหนายกถึง 40 ปี จนอสัญกรรมในตำแหน่งเมื่ออายุได้ 70 ปี ในแผ่นดินสมเด็จพระนารายณ์มหาราชบุตร-ธิดา บุตร-ธิดา. เจ้าพระยาอภัยราชา (ชื่น) มีบุตรกับภรรยาหลวง (ไม่ปรากฏนาม) 2 คนได้แก่1. เป็นหญิงชื่อ เลื่อน ซึ่งได้ถวายเป็นพระสนมของสมเด็จพระเจ้าปราสาททอง มีพระองค์เจ้าหญิงพระองค์หนึ่ง ทรงพระนามว่าพระองค์เจ้าแสงจันทร์ 2. เป็นชายชื่อ สมบุญ ซึ่งได้รับพระมหากรุณาธิคุณโปรดเกล้าฯ แต่งตั้งให้เป็นจมื่นจงภักดีในกรมวัง ในแผ่นดินสมเด็จพระนารายณ์ ต่อมาโปรดเกล้าฯ ให้เลื่อนบรรดาศักดิ์ ขึ้นเป็นพระยาบำเรอภักดี ปลัดทูลฉลองกรมวัง</doc>
