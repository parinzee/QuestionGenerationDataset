<doc id="62379" url="https://th.wikipedia.org/wiki?curid=62379" title="ตองจี">ตองจี ตองจี (, ; ไทใหญ่: , ต่องกฺยี๊; ) เป็นเมืองหลวงของรัฐชานในประเทศพม่า ห่างจากอำเภอแม่สาย จังหวัดเชียงราย ไปทางทิศตะวันตกเฉียงเหนือประมาณ 480 กิโลเมตร ตั้งอยู่บนภูเขาสูง เนื้อที่ประมาณ 24 ตารางกิโลเมตร อากาศค่อนข้างเย็นตลอดปี เพราะที่นี่อยู่สูงกว่าระดับน้ำทะเล 4,712 ฟุต ชื่อตองจีเป็นภาษาพม่า มาจากคำว่า ตอง หรือ ต่อง แปลว่า ภูเขา และ จี แปลว่า ใหญ่ ประชากรร้อยละ 95 นั้นเป็นชาวปะโอ (Pa-Oh)ประวัติ ประวัติ. ปัจจุบันตัวเมืองขยายออกไปเพราะความเจริญทางการค้า สองฟากถนนเป็นตึกแถวแบบต่างจังหวัดของไทย บริเวณที่อยู่อาศัยมีต้นไม้ ดอกไม้เมืองหนาวเขียวชอุ่ม รัฐชานอยู่ทางภาคตะวันออกเฉียงเหนือของพม่า เป็นรัฐสำคัญรัฐหนึ่ง ในจำนวนรัฐทั้งเจ็ดของสหภาพพม่า นอกจากชนเผ่าไทใหญ่ ก็มีชนเผ่าต่าง ๆ เช่น ปะโอ ปะหล่อง เป็นต้น ในประวัติศาสตร์ที่ชาวพม่าเขียนกล่าวว่า พวกไทใหญ่เข้ามามีอิทธิพลในเขตภูเขาสูงทางตะวันออก ตั้งแต่คริสต์ศตวรรษที่ 13 เป็นพวกที่ทำนาและนับถือศาสนาพุทธ มีระบบการปกครองแบบเจ้าเมืองที่สืบทอดมรดกถึงลูกหลาน แต่ปัจจุบันนี้อำนาจของเจ้าได้เสื่อมไป เพราะอำนาจของรัฐบาลท้องถิ่นเข้ามาแทนที่ ในระหว่างสงครามโลกครั้งที่สองประเทศไทยได้ส่งกองทัพพายัพเข้าได้เข้ายึดเมืองตองจีรวมเข้าเป็นส่วนหนึ่งของสหรัฐไทยเดิม จนกระทั่งภายหลังสงครามไทยได้ส่งมอบเมืองคืนให้กับกองพลอินเดียที่ 7 เมื่อวันที่ 22 กันยายน พ.ศ. 2488 รัฐบาลไทยสมัย นายควง อภัยวงศ์ คืนดินแดนส่วนนี้ให้กับสหประชาชาติซึ่งภายหลังอังกฤษได้ผนวกดินแดนนี้เข้ากับประเทศพม่าในเวลาต่อมาการปกครอง การปกครอง. ตองจี แบ่งการปกครองเป็น 20 เขต ได้แก่- เขตเจ้าสามทุน - เขตหนองพิอู - เขตนาซิฮี - เขตซานดากอง - เขตยะแม่ตาชี - เขตมงซุน - เขตซีกอน - เขตกางตา - เขตซีฟาน - เขตซานตา - เขตตองจีซู - เขตเอียมาเอีย - เขตมาโอ - เขตซีปาน - เขตนาออก - เขตโปตา - เขตเมงกะลาอูโกโฮง - เขตลางมาตอ - เขตลิตอง</doc>
