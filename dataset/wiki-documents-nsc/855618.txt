<doc id="855618" url="https://th.wikipedia.org/wiki?curid=855618" title="อะชิกะงะ โยะชิอะกิ">อะชิกะงะ โยะชิอะกิ อะชิกะงะ โยะชิอะกิ ( , 15 ธันวาคม พ.ศ. 2080 – 19 ตุลาคม พ.ศ. 2140) โชกุนลำดับที่ 15 และลำดับสุดท้ายแห่ง รัฐบาลโชกุนอะชิกะงะ ดำรงตำแหน่งระหว่าง พ.ศ. 2101 – พ.ศ. 2106 โยะชิอะกิเป็นบุตรชายของ อะชิกะงะ โยะชิฮะรุ โชกุนลำดับที่ 12 และเป็นน้องชายของ อะชิกะงะ โยะชิเทะรุ โชกุนลำดับที่ 13 เมื่อ อะชิกะงะ โยะชิฮิเดะ โชกุนลำดับที่ 14 ซึ่งเป็นลูกพี่ลูกน้องกับโยะชิอะกิถูก โอะดะ โนะบุนะงะ ขุนศึกที่กำลังเรืองอำนาจในขณะนั้นโค่นอำนาจลงใน พ.ศ. 2101 และได้แต่งตั้งโยะชิอะกิในวัย 21 ปีขึ้นเป็นโชกุนคนใหม่แต่ตลอด 5 ปีของการดำรงตำแหน่งอำนาจทั้งหมดก็ตกอยู่ในมือของโนะบุนะงะทำให้โชกุนโยะชิอะกิเปรียบเสมือนเป็นโชกุนหุ่นเชิดของโนะบุนะงะเท่านั้นนอกจากนี้โนะบุนะงะยังได้รับโยะชิอะกิเป็นบุตรบุญธรรม ใน พ.ศ. 2105 โชกุนโยะชิอะกิได้ขอความช่วยเหลือจาก ทะเกะดะ ชิงเง็น ขุนศึกใหญ่แห่งภูมิภาคคันโตซึ่งมีความขัดแย้งกับโนะบุนะงะให้เข้ามาช่วยต้านทานอำนาจของโนะบุนะงะแต่ชิงเง็นกลับอสัญกรรมอย่างกระทันหันในปีต่อมาคือ พ.ศ. 2106 ทำให้โนะบุนะงะตัดสินใจปลดโชกุนโยะชิอะกิออกจากตำแหน่งส่งผลให้การปกครองของตระกูลอะชิกะงะที่มีมาตั้งแต่ พ.ศ. 1878 หรือกว่า 228 ปีต้องสิ้นสุดลงรวมถึงเป็นการสิ้นสุดของ ยุคมุโระมะชิ และนับเป็นจุดเริ่มต้นของ ยุคอะซุชิโมะโมะยะมะ ต่อมาโนะบุนะงะได้บังคับให้อดีตโชกุนโยะชิอะกิออกบวชโดยได้ฉายาทางธรรมว่า โชซัง ก่อนจะเปลี่ยนเป็น เรโออิง ในภายหลังต่อมาใน พ.ศ. 2131 ท่านเรโออิงหรืออดีตโชกุนโยะชิอะกิได้สละตำแหน่งโชกุนอย่างเป็นทางการก่อนจะมรณภาพเมื่อวันที่ 19 ตุลาคม พ.ศ. 2140 ขณะอายุได้ 59 ปี 309 วัน</doc>
