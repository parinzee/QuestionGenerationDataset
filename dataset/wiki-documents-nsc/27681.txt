<doc id="27681" url="https://th.wikipedia.org/wiki?curid=27681" title="มายอต">มายอต มายอต () เป็นแคว้นและจังหวัดโพ้นทะเลของประเทศฝรั่งเศส ตั้งอยู่ทางเหนือของช่องแคบโมซัมบิกในมหาสมุทรอินเดีย ระหว่างประเทศมาดากัสการ์และประเทศโมซัมบิก มายอตเป็นส่วนหนึ่งทางภูมิศาสตร์ของหมู่เกาะคอโมโรส แต่ทางการเมืองนั้นถือเป็นส่วนหนึ่งของประเทศฝรั่งเศส มายอตยังมีชื่อเรียกอีกชื่อว่า มาออเร (Mahoré) โดยเฉพาะโดยคนที่ต้องการให้มายอตไปรวมอยู่ในสหภาพคอโมโรสประวัติศาสตร์ ประวัติศาสตร์. การลงประชามติว่าด้วยการเลื่อนฐานะเป็นจังหวัดโพ้นทะเลของฝรั่งเศสใน พ.ศ. 2554 จัดขึ้นเมื่อวันที่ 29 มีนาคม พ.ศ. 2552 ผลปรากฏว่า ผู้มาใช้สิทธิ์ร้อยละ 95.5 ลงมติยอมรับการเปลี่ยนสถานะของเกาะจาก "ประชาคมโพ้นทะเล" ให้กลายเป็นจังหวัดที่ 101 ของฝรั่งเศส จากนั้น มายอตจะมีระบบสาธารณสุขและสวัสดิการเหมือนกับในฝรั่งเศส แต่จะต้องเสียภาษีเพิ่มขึ้นเช่นกัน กฎหมายประเพณีอิสลามที่ไม่เป็นทางการ ซึ่งยังคงมีผลใช้อยู่ในชีวิตประจำวันบางส่วน จะค่อย ๆ ถูกยกเลิกไป และจะถูกแทนที่อย่างสมบูรณ์โดยประมวลกฎหมายแพ่งฝรั่งเศสภูมิศาสตร์ ภูมิศาสตร์. มาออเร (หรือกร็องแตร์) เป็นแผ่นดินหลัก ในทางภูมิศาสตร์นั้นมีความเก่าแก่ที่สุดในหมู่เกาะคอโมโรส มีความกว้าง 22 กิโลเมตร และมีความยาว 39 กิโลเมตร จุดสูงสุดจากระดับน้ำทะเลอยู่ระหว่าง 500 - 600 เมตร เนื่องจากเป็นหินภูเขาไฟ ในบางพื้นที่จึงมีดินอุดมสมบูรณ์ พืดหินปะการังที่ล้อมรอบเกาะเกือบทุกด้านนั้นช่วยป้องกันเรือและที่อยู่อาศัยของปลา ซาอูซี (Dzaoudzi) เป็นเมืองหลวงของอาณานิคมคอโมโรสจนถึงปี พ.ศ. 2505 (1962) ตั้งอยู่บนเกาะปาม็องซี (หรือเปอตีแตร์) ซึ่งมีพื้นที่ 10 ตารางกิโลเมตร เป็นเกาะที่ใหญ่ที่สุดในหมู่เกาะเล็ก ๆ ที่อยู่ใกล้กับมาโอเร มายอตเป็นสมาชิกของคณะกรรมาธิการมหาสมุทรอินเดีย (Indian Ocean Commission) ซึ่งมีสถานภาพสมาชิกแยกต่างหากจากประเทศคอโมโรสการขนส่งการขนส่ง. - ทางรถไฟ: 0 กิโลเมตร - ทางหลวง: - รวม: 93 กิโลเมตร- ลาดยางแล้ว: 72 กิโลเมตร - ยังไม่ได้ลาดยาง: 21 กิโลเมตร - ทางน้ำ: ไม่มี - ท่าเรือ: ซาอูซี - พาณิชยนาวี: ไม่มี - ท่าอากาศยาน:1 แห่ง- ทางวิ่งลาดยาง: 1 แห่ง</doc>
