<doc id="508365" url="https://th.wikipedia.org/wiki?curid=508365" title="ปัมโปลนา">ปัมโปลนา ปัมโปลนา () หรือ อิรุญญา () เป็นเมืองโบราณ เมืองหลักของแคว้นนาวาร์ ประเทศสเปน มีชื่อเสียงจากการมีงานเทศกาลเพื่อเฉลิมฉลองนักบุญเฟร์มิน จัดขึ้นทุกปีระหว่างวันที่ 6 ถึง 14 กรกฎาคม โดยปล่อยให้ฝูงวัวกระทิงวิ่งไปตามถนนในเมืองและประชาชนเข้าล่อให้วัวกระทิงขวิดด้วยความสนุกสนาน เชื่อว่าสร้างขึ้นโดยขุนพลชาวโรมันชื่อ ปอมเปย์ เมื่อราว 75-74 ปีก่อนคริสต์ศักราช ต่อมาถูกรุกรานโดยพวกวิซิกอทและตกอยู่ใต้อำนาจของพวกมัวร์ในคริสต์ศตวรรษที่ 5 จนพระเจ้าชาร์เลอมาญ กษัตริย์ของพวกแฟรงก์ซึ่งต่อมาได้เป็นจักรพรรดิโรมันอันศักดิ์สิทธิ์ได้ยึดเมืองนี้จากพวกมัวร์ ในปี ค.ศ. 778 และสถาปนาเป็นเมืองหลวงของราชอาณาจักรนาวาร์ซึ่งปกครองดินแดนทางตอนเหนือของสเปนและทางตะวันตกเฉียงใต้ของฝรั่งเศส จนเมื่อมีการรวมราชอาณาจักรนาวาร์เข้ากับอาณาจักรคาสตีลทางภาคกลางของสเปน จึงได้รับสถาปนาเป็นเมืองอุปราช (viceroyalty) ใน ค.ศ. 1515</doc>
