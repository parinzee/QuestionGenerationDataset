<doc id="436923" url="https://th.wikipedia.org/wiki?curid=436923" title="ถวิล จันทร์ประสงค์">ถวิล จันทร์ประสงค์ ถวิล จันทร์ประสงค์ (13 กุมภาพันธ์ พ.ศ. 2475 – 18 มีนาคม พ.ศ. 2555) อดีตนักการเมืองชาวไทย และอดีตรัฐมนตรีช่วยการกระทรวงเกษตรและสหกรณ์ประวัติ ประวัติ. ถวิล จันทร์ประสงค์ เกิดเมื่อวันที่ 13 กุมภาพันธ์ พ.ศ. 2475 จบการศึกษาทางด้านเกษตรศาสตร์และนิติศาสตร์จากโรงเรียนฝึกหัดครูสกลนคร เป็นสมาชิกสภาผู้แทนราษฎร (ส.ส.) 6 สมัย ของจังหวัดนนทบุรี คือ ในปี พ.ศ. 2522, พ.ศ. 2526, พ.ศ. 2531, พ.ศ. 2535/1, พ.ศ. 2535/2 และพ.ศ. 2538 โดยในระยะสุดท้ายนี้ได้ดำรงตำแหน่งรัฐมนตรีช่วยว่าการกระทรวงเกษตรและสหกรณ์ในรัฐบาลชุดที่มีชวน หลีกภัย เป็นนายกรัฐมนตรี นอกจากนี้แล้ว ยังเป็นสมาชิกวุฒิสภา (ส.ว.) ประจำจังหวัดนนทบุรี ระหว่างปี พ.ศ. 2543-พ.ศ. 2549 ชีวิตส่วนตัว ถวิลสมรสกับนางพิมพา จันทร์ประสงค์ มีบุตร-ธิดาทั้งหมด 6 คน ในระยะหลังถวิลได้วางมือทางการเมือง โดยหันไปทำธุรกิจอสังหาริมทรัพย์ที่จังหวัดภูเก็ต และถูกศาลล้มละลายกลางพิพากษาให้พิทักษ์ทรัพย์ในปี พ.ศ. 2553 ถวิลถึงแก่กรรมเมื่อวันที่ 18 มีนาคม พ.ศ. 2555 ในเวลา 21.30 น. ที่โรงพยาบาลบำรุงราษฎร์ ด้วยโรคเบาหวานและความดัน สิริอายุ 80 ปีสมาชิกวุฒิสภาสมาชิกวุฒิสภา. 1. การเลือกตั้งสมาชิกวุฒิสภาไทยเป็นการทั่วไป พ.ศ. 2543 จังหวัดนนทบุรีเครื่องราชอิสริยาภรณ์เครื่องราชอิสริยาภรณ์. - พ.ศ. 2536 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก - พ.ศ. 2535 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฏ</doc>
