<doc id="147891" url="https://th.wikipedia.org/wiki?curid=147891" title="พระมหาวีรกษัตรีย์นโรดม มุนีนาถ สีหนุ พระวรราชมารดา">พระมหาวีรกษัตรีย์นโรดม มุนีนาถ สีหนุ พระวรราชมารดา พระมหาวีรกษัตรีย์นโรดม มุนีนาถ สีหนุ พระวรราชมารดา (; 18 มิถุนายน พ.ศ. 2479) พระอัครมเหสีในพระบาทสมเด็จพระนโรดม สีหนุ และเป็นพระราชชนนีในพระบาทสมเด็จพระบรมนาถ นโรดม สีหมุนี พระมหากษัตริย์กัมพูชารัชกาลปัจจุบัน พระองค์เป็นที่รู้จักในพระนาม พระราชินีโมนีก (Queen Monique)พระราชประวัติ พระราชประวัติ. พระมหาวีรกษัตรีย์นโรดม มุนีนาถ มีพระนามเดิมว่า ปอล-โมนีก อิซซี (; ) เป็นบุตรีคนที่สองของฌ็อง-ฟร็องซัว อิซซี (; ) มีเชื้อสายคอร์ซิกัน ฝรั่งเศสและอิตาเลียน ทำงานอาชีพนายธนาคาร และเสียชีวิตในช่วงสงครามโลกครั้งที่ 2 ส่วนพระมารดาคือป็อม เปียง () ซึ่งเป็นหญิงชาวกัมพูชา จากกรุงพนมเปญ พระอัยยิกาฝ่ายพระชนนี (ยาย) ของพระองค์ คือ นางอก ซึ่งเคยเป็นหม่อมในพระองค์เจ้านโรดม ดวงจักร มีพระโอรส-ธิดา ด้วยกัน 2 พระองค์ คือ หม่อมเจ้านโรดม รัฐราศี และหม่อมเจ้านโรดม ไพพักตร์ ภายหลังพระอัยยิกาได้หย่ากับพระองค์เจ้าดวงจักร และได้สมรสใหม่กับลก เปียง (Lok Peang) และได้มีบุตร-ธิดา ด้วยกัน 2 คน คือ ป็อม เปียง พระชนนี และเฮล เปียง ป็อม เปียงได้สมรสครั้งแรกกับอูม พันแกว และมีบุตร-ธิดาด้วยกันทั้งหมด 5 คน เป็นชาย 3 คน และหญิง 2 คน ทำให้พระองค์ยังมีพระเชษฐาและพระเชษฐภคินีต่างบิดาอีก 5 คนจากการสมรสครั้งแรกของพระชนนี ได้แก่1. อูม มันนุริน (ช.; เกิด พ.ศ. 2467) เอกอัครราชทูตกัมพูชาประจำสาธารณรัฐประชาธิปไตยประชาชนเกาหลี 2. อูม วินวุธ (ช.; เกิด พ.ศ. 2468) นายทหารกองทัพกัมพูชา เสียชีวิตในสนามรบ โดยถูกพวกเวียดมินห์สังหารที่กำปอต ในปี พ.ศ. 2491 3. อูม นารีวัน (ญ.; เกิด พ.ศ. 2469) เสียชีวิตในปี พ.ศ. 2488 4. อูม สุระสันธาน (ช.; เกิด พ.ศ. 2470) ถูกสังหารโดยพอล พต เสียชีวิตในปี พ.ศ. 2521 5. อูม โสภานิต (ญ.; เกิด พ.ศ. 2471) สมรสกับเอียว พันนากร ต่อมาป็อม เปียงได้สมรสใหม่ กับฌ็อง-ฟร็องซัว อิซซี มีเชื้อสายคอร์ซิกา, ฝรั่งเศส และอิตาลี ทั้งคู่มีธิดาด้วยกันสองคน โดยพระองค์เป็นธิดาคนเล็ก พระองค์มีพระพี่นางร่วมพระบิดา คือ อาน-มารี อิซซี (; ) ซึ่งเสกสมรสกับพระองค์เจ้าสีสุวัตถิ์ เมธาวี หลังสิ้นพระชนม์จึงได้รับการสถาปนาขึ้นเป็นพระองค์เจ้าสีสุวัตถิ์ นาแน็ต เมธาวี พระองค์ศึกษาเข้าศึกษาที่โรงเรียนประถมนโรดม โรงเรียนมัธยมสีสุวัตถิ์ และวิทยาลัยลิเซเรอเนเดการ์ต (Lycée René Descartes) อีกทั้งยังทรงเป็นสภานายิกาสภากาชาดของกัมพูชาตลอดจนกระทั่งสิ้นทศวรรษ 1960 และในปัจจุบันทรงเป็นองค์สภานายิกากิตติมศักดิ์ นอกจากภาษาเขมรแล้ว พระองค์ทรงสามารถรับสั่งภาษาฝรั่งเศสและภาษาอังกฤษได้ เมื่อครั้งที่พระองค์ยังดำรงพระอิสริยยศเป็นพระชายา พระองค์เคยแสดงภาพยนตร์เรื่อง Ombre sur Angkor ซึ่งพระบาทสมเด็จพระนโรดม สีหนุ ทรงกำกับและแสดงเองอภิเษกสมรส อภิเษกสมรส. ในปี พ.ศ. 2494 พระองค์ได้พบกับพระบาทสมเด็จพระนโรดม สีหนุ ครั้งแรก เมื่อครั้งที่พระองค์ชนะเลิศรางวัลอันดับที่หนึ่งในการประกวดนางงามที่สนับสนุนโดยยูเนสโก ที่สุดทั้งสองก็สานสัมพันธ์กัน จนพระองค์ได้เข้ามาสู่พระราชวงศ์กัมพูชาด้วยตำแหน่ง นักนาง เป็นตำแหน่งแรก ซึ่งอภิเษกสมรสในปี พ.ศ. 2495 พระบาทสมเด็จพระนโรดม สีหนุ และพระองค์ได้อภิเษกสมรสด้วยกันสองครั้ง ซึ่งการอภิเษกสมรสครั้งแรกนั้น พระองค์มีพระชันษา 15 ปี ซึ่งในกัมพูชานั้นถือว่าเป็นเรื่องปกติ และพระองค์ถือเป็นพระภรรยาองค์ที่เจ็ด และองค์สุดท้ายของพระสวามี แม้พระองค์จะถูกวิพากษ์วิจารณ์ในด้านลบบ้าง แต่สมเด็จกรมพระนโรดม รณฤทธิ์ พระโอรสเลี้ยงก็กล่าวถึงพระนางด้วยความสรรเสริญว่า "พระราชินีโมนิกอยู่เคียงข้างพ่อตลอดเวลา ช่วยเหลือพ่อ ยอมให้พ่อต่อสู้เพื่อประเทศชาติ" มีพระราชโอรสด้วยกันสองพระองค์คือ1. พระบาทสมเด็จพระบรมนาถ นโรดม สีหมุนี (14 พฤษภาคม 2496) 2. สมเด็จพระนโรดม นรินทรพงษ์ (18 กันยายน 2497 — 7 ตุลาคม 2546) เสกสมรสกับเอก สีนวน มีพระธิดาด้วยกันสองพระองค์ เมื่อ 22 กุมภาพันธ์ พ.ศ. 2535 พระองค์ทรงได้รับสถาปนาจากพระบาทสมเด็จพระนโรดม สีหนุ ที่พระอิสริยยศสมเด็จพระชายา (Samdech Preah Cheayea) และต่อมาในวันที่ 24 กันยายน พ.ศ. 2536 พระองค์ทรงได้รับสถาปนาพระอิสริยยศสมเด็จพระมเหสีนโรดม มุนีนาถ สีหนุแห่งกัมพูชา (Samdech Preah Mohèsey Norodom Monineath Sihanouk of Cambodia) ในวันที่ 2 มกราคม พ.ศ. 2539 พระบาทสมเด็จพระนโรดม สีหนุ พระราชทานสถาปนาพระอิสริยยศขึ้นเป็นสมเด็จพระราชอัครมเหสี (Samdech Preah Reach Akka Mohèsey) เมื่อวันที่ 20 ตุลาคม พ.ศ. 2547 สภาราชบัลลังก์แห่งชาติกัมพูชาเฉลิมพระอิสริยยศของสมเด็จพระราชอัครมเหสีนโรดม มุนีนาถ สีหนุ ขึ้นเป็นพระมหาวีรกษัตรีย์นโรดม มุนีนาถ สีหนุ พระวรราชมารดาแห่งชาติเขมร ในเสรีภาพ ความมีคุณค่า และศุภมงคล (, )พระอิสริยยศพระอิสริยยศ. - นางสาวปอล โมนิก อิซซี (18 มิถุนายน พ.ศ. 2479 — พ.ศ. 2495) - นักนางโมนิก (พ.ศ. 2495 — 22 กุมภาพันธ์ พ.ศ. 2535) - สมเด็จพระชายาโมนิก (22 กุมภาพันธ์ พ.ศ. 2535 — 24 กันยายน พ.ศ. 2536) - สมเด็จพระมเหสีนโรดม มุนีนาถ สีหนุ (24 กันยายน พ.ศ. 2536 — 2 มกราคม พ.ศ. 2539) - สมเด็จพระราชอัครมเหสีนโรดม มุนีนาถ สีหนุ (2 มกราคม พ.ศ. 2539 —20 ตุลาคม พ.ศ. 2547) - พระมหาวีรกษัตรีย์นโรดม มุนีนาถ สีหนุ พระวรราชมารดา (20 ตุลาคม พ.ศ. 2547 — ปัจจุบัน)พระราชโอรส พระราชโอรส. พระบาทสมเด็จพระนโรดม สีหนุ และพระองค์มีพระโอรสด้วยกัน 2 พระองค์ ได้แก่พงศาวลี</doc>
