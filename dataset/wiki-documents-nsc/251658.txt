<doc id="251658" url="https://th.wikipedia.org/wiki?curid=251658" title="คริสต์ทศวรรษ 1980">คริสต์ทศวรรษ 1980 คริสต์ทศวรรษ 1980 () หรือยุคเอจตี้ส์ เป็นทศวรรษที่เริ่มต้นตั้งแต่วันที่ 1 มกราคม ค.ศ. 1980 ถึง 31 ธันวาคม ค.ศ. 1989 เป็นช่วงเวลาที่เห็นถึงความเปลี่ยนแปลงด้านสังคม เศรษฐกิจ การเปลี่ยนแปลงทั่วไปอย่างความร่ำรวย การผลิตที่เปลี่ยนไปสู่ยุคเศรษฐกิจแบบอุตสาหกรรม เศรษฐกิจเสรีที่พัฒนาไปทั่วโลก บริษัทข้ามชาติทางด้านอุตสาหกรรมที่เข้าสู่ประเทศอย่าง ประเทศไทย มาเลเซีย เม็กซิโก เกาหลีใต้ ไต้หวัน ประเทศจีน และเศรษฐกิจตลาดใหม่ในยุโรปตะวันออก ตามมาด้วยการล่มสลายของคอมมิวนิสต์ในยุโรปตะวันออก ประเทศญี่ปุ่นและเยอรมนีถือเป็นประเทศที่เห็นเด่นชัดว่าพัฒนาทางด้านเศรษฐกิจอย่างรวดเร็วตลอดทศวรรษนี้ ประเทศกำลังพัฒนาทั่วโลกมีประสบความยากลำบากด้านความเจริญเติบโตด้านเศรษฐกิจและสังคม ที่ประเทศเหล่านั้นพบกับปัญหาหนี้สินในคริสต์ทศวรรษ 1980 ประเทศเหล่านี้ต้องการความช่วยเหลือด้านการเงินจากกองทุนการเงินระหว่างประเทศและธนาคารโลก ประเทศเอธิโอเปียประสบปัญหาความยากจนในช่วงกลางคริสต์ทศวรรษ 1980 ผลคือประเทศต้องการความช่วยเหลือจากต่างชาติในด้านอาหารกับประชากรและทั่วโลกต่างกันช่วยหาเงินช่วยเหลือต่อชาวเอธิโอเปีย อย่างเช่นคอนเสิร์ตไลฟ์เอด ในปี 1985 ที่จัดขึ้นเพื่อหาเงินดังกล่าว ปัญหาด้านสงคราม เกิดความรุนแรงในตะวันออกกลาง อย่างสงครามอิรัก-อิหร่าน และความขัดแย้งในเลบานอนช่วงปี 1982 ถึง 1983 และกองทัพอเมริกันเข้าบุกลิเบียในปี 1985 และ Intifada ในฉนวนกาซาและเวสต์แบงก์ คริสต์ทศวรรษ 1980 ยังเป็นยุคที่มีอัตราการเติบโตของจำนวนประชากรอย่างมาก ไปทั่วโลก มากกว่าแม้ในคริสต์ทศวรรษ 1970 และคริสต์ทศวรรษ 1990 มีอัตราการเติบโตของจำนวนประชากรมากขึ้นอย่างมากโดยเฉพาะชาวแอฟริกา ตะวันออกกลาง และเอเชียใต้ ตลอดทศวรรษ ด้วยอัตราการเพิ่มใกล้หรือมากกว่า 4% ต่อปีวัฒนธรรมดนตรีวัฒนธรรม. ดนตรี. - เริ่มต้นทศวรรษด้วยการต่อต้านดนตรีดิสโก้ในสหรัฐอเมริกา และดนตรีในยุคเอจตี้เกิดขึ้นที่มีเอกลักษณ์เด่น โดยการใช้เครื่องสังเคราะห์เสียงและคีย์บอร์ด - ในสหรัฐอเมริกา เอ็มทีวี เปิดตัวเป็นครั้งแรก มิวสิกวิดีโอเริ่มเกิดขึ้น โดยถือว่ามีผลต่ออุตสาหกรรมเพลงอย่างมาก มีศิลปินป็อปเช่น ดูแรน ดูแรน มาดอนน่า และไมเคิล แจ็กสัน - ดนตรีนิวเวฟและซินธ์ป็อป ถูกพัฒนาขึ้นโดยศิลปินอังกฤษและอเมริกัน จำนวนมาก ถือเป็นปรากฏการณ์ด้านดนตรีตลอดทศวรรษ โดยเฉพาะต้นและกลางคริสต์ทศวรรษ 1980 - ฮาร์ดร็อก เฮฟวีเมทัล บิ๊กแฮร์แบนด์ และแกลมเมทัล ได้รับความนิยมในยุคนี้ ถือเป็นแนวดนตรีที่โดดเด่นแนวหนึ่งในคริสต์ทศวรรษ 1980 - มีการจัดคอนเสิร์ตไลฟ์เอดในปี 1985 กับการวมตัวของศิลปินมากมาย เพื่อหารายได้และดำเนินการเพื่อส่งอาหารเพื่อบรรเทาทุกข์ให้กับชาวเอธิโอเปียที่ประสบทุกข์ยากกับปัญหาความขาดแคลนและยากจน - ดนตรีฮิปฮอปยังคงพัฒนา เพิ่มความรู้จักมากขึ้นและเริ่มมีบทบาทในอุตสาหกรรมดนตรี - พังก์ร็อก ยังคงมีการแข่งขันในวงการดนตรี และถือกำเนิดแนวเพลงย่อยอย่างฮาร์ดคอร์ และแนวย่อยอื่น - ดนตรีเทคโน ซึ่งเป็นดนตรีอีเลกโทรนิกส์ประเภทหนึ่งเกิดขึ้นในดีทรอยต์ รัฐมิชิแกน สหรัฐอเมริกา ตั้งแต่ช่วงกลางถึงปลายทศวรรษ</doc>
