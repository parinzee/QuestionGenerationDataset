<doc id="316489" url="https://th.wikipedia.org/wiki?curid=316489" title="อานเดร แอกัสซี">อานเดร แอกัสซี อานเดร เคิร์ก แอกัสซี (, ออกเสียง ) นักเทนนิสชายชาวอเมริกัน อดีตนักเทนนิสมือวางอันดับหนึ่งของโลก ได้รับรางวัลชนะเลิศเทนนิสแกรนด์สแลม 8 ครั้ง โดยเป็นนักเทนนิสเพียงหนึ่งในหกคน ที่เคยชนะเลิศทั้ง 4 รายการใหญ่ประวัติ ประวัติ. อานเดร เคิร์ก แอกัสซี เกิดเมื่อวันที่ 29 เมษายน ค.ศ. 1970 ในลาสเวกัส รัฐเนวาดา สหรัฐอเมริกา เป็นบุตรของนายเอมมานูเอล "ไมก์" แอกัสซี (Emmanuel "Mike" Aghassian) และนางเอลิซาเบท "เบ็ตตี" แอกัสซี (Elizabeth "Betty" Agassi née Dudley สกุลเดิม: ดัดลีย์) โดยบิดาของเขาเกิดที่เมืองซัลมาน ประเทศอิหร่าน โดยเป็นชาวอิหร่านเชื้อสายอาร์เมเนีย และอัสซีเรีย ซึ่งบิดาของเขาเคยเป็นตัวแทนชกมวยในการแข่งขันโอลิมปิก ปี 1948 และโอลิมปิกปี 1952 ก่อนที่จะอพยพมาอาศัยในสหรัฐอเมริกา ส่วนมารดาของแอกัสซี คือ เบ็ตตี ปัจจุบันเสียชีวิตด้วยโรคมะเร็งเต้านม แอกัสซีได้ชื่อว่าเป็นนักเทนนิสที่รับลูกเสิร์ฟได้ดีที่สุดชีวิตส่วนตัว ชีวิตส่วนตัว. ด้านชีวิตส่วนตัว อานเดร แอกัสซีเป็นคู่รักกับบรูก ชิลด์ส นานหลายปี ตั้งแต่ปี 1993 ทั้งคู่แต่งงานกันในปี 1997 และหย่าขาดกันในสองปีถัดมา แอกัสซีได้สนิทสนมกับสเตฟฟี กราฟ หลังจากทั้งคู่ต่างเป็นผู้ชนะเลิศเทนนิสเฟรนช์โอเพนประเภทเดี่ยว ในปีเดียวกัน เมื่อปี 1999 และแต่งงานกันในปี 2001</doc>
