<doc id="606332" url="https://th.wikipedia.org/wiki?curid=606332" title="โรเบิร์ต โม้ก">โรเบิร์ต โม้ก โรเบิร์ต อาร์เทอร์ "บ็อบ" โม้ก () เป็นวิศวกรไฟฟ้าชาวอเมริกัน ผู้ก่อตั้งบริษัทโม้กมิวสิก เป็นนักประดิษฐ์ที่เป็นที่รู้จักในฐานะผู้ออกแบบเครื่องสังเคราะห์เสียงโม้ก ที่ใช้ในงานดนตรีอิเล็กทรอนิกส์ โม้กเป็นชาวนครนิวยอร์ก จบสาขาฟิสิกส์จากควีนสคอลเลจ มหาวิทยาลัยแห่งนิวยอร์ก จบวิศวกรรมไฟฟ้าจากมหาวิทยาลัยโคลัมเบีย และปริญญาเอกวิศวกรรมฟิสิกส์จากมหาวิทยาลัยคอร์เนล โม้กเป็นผู้ประดิษฐ์เครื่องสังเคราะห์เสียงขนาดเล็ก การเคลื่อนย้ายสะดวก ราคาปานกลาง ชื่อรุ่น มินิโม้ก ขึ้นในปี ค.ศ. 1971 และได้รับความนิยม โม้กได้พัฒนาเครื่องสังเคราะห์เสียงรุ่นใหม่ร่วมกับนักดนตรีหลายคน เช่น เวนดี คาร์ลอส คีท อีเมอร์สัน (วงอีเมอร์สัน, เลค แอนด์ พาล์มเมอร์) ริก เวกแมน เกอร์ชอน คิงสลีย์ อย่างใกล้ชิด ทำให้เกิดกระแสดนตรีอิเล็กทรอนิกส์อย่างกว้างขวาง</doc>
