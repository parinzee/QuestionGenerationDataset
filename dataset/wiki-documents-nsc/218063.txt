<doc id="218063" url="https://th.wikipedia.org/wiki?curid=218063" title="ยู แจ-ซ็อก">ยู แจ-ซ็อก ยู แจ-ซ็อก (; ; 14 สิงหาคม 2515 โซล เกาหลีใต้ — ) เป็นพิธีกรและนักแสดงตลกชาวเกาหลีใต้ เขาเป็นที่รู้จักกันในอีกชื่อหนึ่งว่า "เอ็มซีแห่งชาติ" (국민 MC) จากผลโหวตของชาวเน็ตในเกาหลีใต้ กล่าวได้ว่าเขาเป็นนักแสดงตลกชาวเกาหลีใต้ที่ได้รับความนิยมถึง 5 ปีติดต่อกัน (2547-2551) เขาเป็นผู้ดำเนินรายการโทรทัศน์หลายรายการในเกาหลีใต้ ล้วนแต่เป็นรายการที่ได้รับความนิยมอย่างสูงทั้งสิ้นเช่นรายการ Infinite Challenge และ รันนิ่งแมน ส่วนฉายา ตั๊กแตนนั้น ได้มาจากการที่เขาแต่งตัวเหมือนกับตั๊กแตน โดยเขาเป็นคนที่มีไหวพริบและเป็นที่รู้จักกันในวงกว้าง ดังนั้นในปัจจุบันอาจถือได้ว่าเขาเป็นหนึ่งสุดยอดนักแสดงทางด้านตลกและผู้ดำเนินรายการโทรทัศน์คนหนึ่งของเกาหลีใต้ ในวันที่ 11 กรกฎาคม 2553 ยูแจซอกได้กลับมาเป็นพิธีกร รันนิ่งแมน ร่วมกับ Ji Suk Jin (จี ซอกจิน), Kim Jong Kook (คิม จงกุก), Kang Hee-gun/Gary (แกรี่) (LeeSsang), Ha Dong Hoon (ฮาฮา/ฮาดงฮุน), Song Ji-hyo (ซง จีฮโย) and Lee Kwang Soo (อี กวางซู)ประวัติ ประวัติ. ยู แจ-ซ็อกเกิดเมื่อวันที่ 14 สิงหาคม พ.ศ. 2515 ที่โซล ประเทศเกาหลีใต้ โดยมีพี่น้องทั้งหมดสามคน โดยเขาเป็นพี่ชายคนโต (เขามีน้องสาวอีกสองคน) เขาเข้าศึกษาที่สถาบันศิลปะโซล แต่ไม่สามารถสำเร็จการศึกษาได้เพราะตารางงานการแสดงตลกที่ยุ่งจนเกินไป เขาปรากฏตัวทางโทรทัศน์ครั้งแรกในปี พ.ศ. 2534 ใน KBS Comedian Festival (สำหรับนักศึกษาระดับวิทยาลัย) โดยแสดงล้อเลียนโฆษณากับ ชเว ซึง-คย็อง (ฮันกึล: 최승경) ใน Infinity Challenge ท่าเต้นโคฟเวอร์เพลง "Step by Step" ของ นิวคิดส์ออนเดอะบล็อก เป็นหนึ่งในสิ่งที่ทำให้เขาเป็นที่จดจำในช่วงเริ่มแรก ในปี พ.ศ. 2545 หลังจากผ่านช่วงเวลาอันยากลำบากในถึงเก้าปีในฐานะนักแสดงตลกที่ไม่มีใครรู้จัก เขาก็ได้เป็นผู้ดำเนินรายการโทรทัศน์ Live and Enjoy Together (Dong-guh-dong-lak) รายการนี้เป็นที่นิยมในทันที และตั้งแต่นั้น ยูก็เริ่มที่จะเป็นพิธีกรในหลายรายการ ศักยภาพของเขาเป็นที่รับรู้อย่างเต็มที่เมื่อเขาได้เป็นพิธีกรร่วมในรายการ The Crash of MCs (MC 대격돌 – 공포의 쿵쿵따) ร่วมกับ คัง โฮ-ดง, อี ฮวี-แจ และคิม ฮัน-ซ็อก รางวัลแดซังแรกของเขาเกิดขึ้นในรายการ Happy Together Friends โดยแนวคิดของรายการให้หาเพื่อนในสมัยเรียนจำนวนห้าคนจากจำนวนทั้งหมด ซึ่งนั่งอยู่หลังโต๊ะ รายการนี้มีความตั้งใจที่จะดึงความทรงจำในอดีตเกี่ยวกับชีวิตในสมัยเรียนกลับคืนมา รายการนี้ได้รับความนิยมอย่างมาก รางวัลแดซังนี้จึงเป็นที่จดจำอย่างมากไม่ใช่เพราะเป็นครั้งแรกของยู แต่เพราะมันมาจากสถานีโทรทัศน์ที่เขาเดบิวต์ ต่อมาเขาได้เป็นพิธีกรในรายการ X-Man ปริศนาเขาคือใคร รายการนี้ถือเป็นรายการหนึ่งที่ได้รับความนิยมและมีผู้ชมมากที่สุดในเกาหลีใต้ ในช่วงเวลานั้น เขากลายเป็นบุคคลที่ได้รับความนิยมอย่างสูงและเป็นพิธีกรหลายรายการ จึงทำให้ได้รับการเรียกขานจากคนเกาหลีในฐานะ "พิธีกรแห่งชาติ" ภายหลังจากนั้นไม่กี่ปีรายการก็ได้ถูกยกเลิกเนื่องมาจากเรตติ้งที่ตกลงอีกทั้งยังขาดความคิดใหม่ๆที่จะนำมาใช้ในรายการ ยูเริ่มต้นเป็นพิธีกรในอีกหลายลายการทางช่อง เอสบีเอสเช่น New X-Man, Old TV และ Haja! Go! (Let's Do It) ซึ่งรายการเหล่านี้ก็ถูกยกเลิกอย่างรวดเร็วเนื่องจากเรตติ้งที่ต่ำในช่วงวันอาทิตย์ตอนเย็น อย่างไรก็ตามรายการ X-Man ปริศนาเขาคือใคร ก็ทำให้เขาประสบความสำเร็จ เป็นที่รู้จักแพร่หลายในระดับนานาชาติ ยูได้เป็นหนึ่งในพิธีกรรายการตลกวาไรตี้ที่ได้รับความนิยมอย่างสูงคือรายการ มูฮันโดจ็อน (무한도전) ในตอนต้นมีพิธีกรด้วยกันทั้งหมดหกคน และในตอนต่อมาฮาฮาได้ออกจากรายการไปเพื่อไปเกณฑ์ทหาร และจอนจินจากวงชินฮวาก็ได้เข้ามาแทนที่ รายการไม่ได้รับความนิยมในการออกอากาศช่วงแรกๆ แต่ในซีซันสามซึ่งออกอากาศในปี 2549 ได้มีการเปลี่ยนแนวของรายการใหม่ โดยมีแนวคิด "รายการวาไรตี้และเรียลลิตี้" ทำให้รายการได้รับความนิยมอย่างมากและรายการ Infinite Challenge ก็ได้กลายเป็นผู้บุกเบิกรูปแบบรายการแนวนี้ให้อีกหลายรายการในภายหลัง Infinite Challenge ดูเหมือนว่าจะเป็นรายการที่ยูชอบมากรายการหนึ่งเพราะรายการนี้ทำให้เขาเจอกับภรรยาของเขา นา คย็อง-อึน (나경은) และความนิยมของรายการนี้มีผลอย่างมากกับประชาชนโดยทั่วไป ทำให้ยูได้รับความนิยมเพิ่มขึ้นอย่างมาก ทำให้เขาได้รับรางวัลแดซัง 3 ครั้งจากรายการนี้ (ในปี 2549,2550 และ 2552) ยูยังเป็นพิธีกรร่วมในรายการ Come to Play (놀러와) กับ คิม ว็อน-ฮี และรายการ Happy Together Season 3 (해피 투게더 3) กับ พัก มย็อง-ซู, พัก มิ-ซุนและชิน บง-ซ็อน โดยยูเป็นพิธีกรรายการทอล์คโชว์เหล่านี้อย่างยาวนาน (ทั้งสองรายการมากกว่าห้าปี) และเรตติ้งของรายการเหล่านี้ก็อยู่ในระดับสูงตลอดมา ถึงแม้ว่ารายการ Happy Together จะออกอากาศมาจนถึงทุกวันนี้ และรายการ Come to Play จะยุติการออกอากาศในปี 2555 ที่เรตติ้งต่ำลงเนื่องจากการออกอากาศมาอย่างยาวนาน ยูพยายามอย่างยิ่งที่จะสร้างความแตกต่างในการดำเนินรายการ โดยขึ้นอยู่กับว่าแขกรับเชิญเป็นใครและอยู่ในสถานการณ์เช่นไร ในวันที่ 15 มิถุนายน 2551 ยูพร้อมกับ อี ฮโย-รี, ยุน จง-ซิน, คิม ซู-โร, อี ช็อน-ฮี, แดซ็อง, พัก เย-จินและคิม จง-กุก (ตั้งแต่ตอนที่ 19) ได้เป็นพิธีกรร่วมกันในรายการFamily Outing ครอบครัวตัวเก่ง() ซึ่งเป็นส่วนหนึ่งของช่วงอาทิตย์หรรษาทางช่องเอสบีเอส ในช่วงเวลานั้นรายการครอบครัวตัวเก่งเป็นรายการที่ได้รับความนิยมอย่างสูงในเกาหลีใต้ โดยรายการนี้มีเรตติ้งที่สูงมากในช่วงเวลาบ่ายวันอาทิตย์ (โดยเฉพาะอย่างยิ่งในช่วงไตรมาสแรกและไตรมาสสองของปี 2552) อย่างไรก็ตามด้วยปัญหาและเรื่องราวอื้อฉาวที่มีอย่างมากมาย โดยในช่วงปลายปี 2552 ต่อจนถึงต้นปี 2553 มีข่าวลือว่ายูจะไม่ต่อสัญญากับรายการครอบครัวตัวเก่ง โดยในเวลานั้นสัญญาของเขากำลังจะสิ้นสุดลง ทำให้เรตติ้งของรายการไม่สูงเหมือยอย่างช่วงต้นปี 2552 ทำให้รายการครอบตัวเก่ง ฤดูกาล 1 ต้องยุติการออกอากาศ ในวันที่ 6 กรกฎาคม 2551 ยูได้เข้าพิธีสมรสกับผู้ประกาศช่องเอ็มบีซี นา คย็อง-อึน (나경은) ซึ่งทั้งสองได้เจอกันในรายการInfinite Challenge. โดยทั้งสองได้ลูกชายคนแรกซึ่งคลอดเมื่อวันที่ 1 พฤษภาคม 2553 ตั้งแต่วันที่ 11 กรกฎาคม 2553 เขาได้เป็นพิธีกรในรายการวาไรตี้รันนิ่งแมนร่วมกันพิธีกรจากรายการInfinite Challenge ฮาฮา, และเอนเตอร์เทนเนอร์อย่าง จี ซอกจิน, คิม จง-กุก,แกรี่ จากวงลีซัง, ซง จี-ฮโย, อี กวัง-ซู, ซง จุง-กี (ซึ่งต่อมาซง จุง-กีได้ออกจากรายการในตอนที่ 41 เพื่อให้เวลากับอาชีพการแสดง)พิธีกรพิธีกร. - ปัจจุบัน- MBC: Infinite Challenge (무한도전) พิธีกร (ตั้งแต่ 2005.04.23) - KBS2: Happy Together Season 3 (해피 투게더 시즌3) พิธีกรร่วม (ตั้งแต่ 2007.6.28) - SBS: Good Sunday - Running Man รันนิ่งแมน (일요일이 좋다 - 런닝맨) พิธีกรร่วม (ตั้งแต่ 2010.7.10)- อดีต- MBC: Yoo Jae-seok & Kim Won-Hee's Come to Play (유재석 김원희의 놀러와) (2004 ~ 2013) พิธีกรร่วม - SBS: Good Sunday - Family Outing ครอบครัวตัวเก่ง (일요일이 좋다 - 패밀리가 떴다 2008.6.15 ~ 2010.2.14) พิธีกร - SBS: Good Sunday - Miracle Contestant (일요일이 좋다 - 기적의 승부사 2007.11.11 ~ 2008.2.3) - SBS: Good Sunday - Old TV (일요일이 좋다 - 옛날TV, 2007.6.17 ~ 2007.11.04) พิธีกรหลัก - SBS: Good Sunday - Haja Go! (Let's Do It!) (일요일이 좋다 - 하자고! 2007.4.15 ~ 2007.6.10) พิธีกรหลัก - SBS: Yoo Jae-Seok's Truth Game (유재석의 진실 게임 2005 ~ 2007) พิธีกร - SBS: Real Situation Saturday/Good Sunday - X-Man (실제상황! 토요일/일요일이 좋다 - X맨 2003.11.8 ~ 2006.10.29) พิธีกรหลัก - KBS2: Happy Together Friends (해피 투게더 프렌즈 2005.5.5 ~ 2007.6.21) พิธีกรร่วม - SBS: Good Sunday - New X-Man ปริศนาเขาคือใคร (일요일이 좋다 - 뉴 X맨 2006.11.5 ~ 2007.4.8) พิธีกรหลัก - KBS2: Happy Together - Tray Singing Room (Karaoke) (해피 투게더 - 쟁반 노래방 2004 ~ 2005) พิธีกรร่วม - KBS: Dangerous Invitation (위험한 초대 2003) พิธีกรร่วม - MBC: ! Exclamation Mark - Read a Book! Book! Book! (!느낌표 - 책!책!책을 읽읍시다!) พิธีกรร่วม - KBS2: Super TV Enjoy Sunday - Host Big Match (슈퍼TV 일요일은 즐거워 - MC 대격돌) พิธีกรร่วม - MBC: Achievable Saturday - Star Survival Donggeodongrak (Live and Fun Together) (목표달성 토요일 - 스타 서바이벌 동거동락 2000-2001) พิธีกรรางวัลรางวัล. - 1991 Inaugural KBS College Student Gag Competition - 2003 Best TV Presenter, KBS Entertainment Award - 2003 Best Excellence Award in show/variety category, MBC Entertainment Award - 2005 Grand Award, KBS Entertainment Award - 2006 Best TV MC, 18th Korean Broadcast Producers' Award - 2006 Awarded in TV Entertainment, 42nd Baeksang Arts Award - 2006 'Speech Award' from Blue Media - 2006 Grand Award, MBC Entertainment Award - 2007 Grand Award, MBC Entertainment Award (กับ Infinite Challenge members) - 2008 Mnet 20's Choice Awards (Variety Star Category) - 2008 Grand Award, SBS Entertainment Award - 2009 Grand Award, MBC Entertainment Award - 2009 Grand Award, SBS Entertainment Award (กับ Lee Hyori) - 2010 Grand Award, MBC Entertainment Award - 2011 MC Award, MBC Entertainment Award - 2011 Grand Award, SBS Entertainment Awardมิวสิกวิดีโอมิวสิกวิดีโอ. - 2012 "Gangnam style" ของ PSY - 2013 "Gentleman" ของ PSY</doc>
