<doc id="683331" url="https://th.wikipedia.org/wiki?curid=683331" title="ซัมซุง กาแลคซีเอส 6">ซัมซุง กาแลคซีเอส 6 ซัมซุง กาแลคซีเอส 6 (; ชื่อรหัส Project Zero) เป็นสมาร์ตโฟน ผลิตโดยซัมซุง เปิดตัวเมื่อวันที่ 1 มีนาคม พ.ศ. 2558 ที่งาน Samsung Unpacked 2015 ในงาน Mobile World Congress ที่เมืองบาร์เซโลนา ประเทศสเปน มีกำหนดวางจำหน่าย 20 ประเทศแรกในวันที่ 10 เมษายน พ.ศ. 2558 ซัมซุง กาแลคซีเอส 6 มีอยู่ด้วยกัน 3 รุ่น คือรุ่นปกติ, รุ่น Edge (ขอบจอโค้งทั้งสองข้าง) และรุ่น Edge+ (ขอบจอโค้งทั้งสองข้างและขนาดจอใหญ่กว่ารุ่น Edge) มีการปรับเปลี่ยนการออกแบบและวัสดุจากรุ่นก่อน โดยตัวเครื่องเป็นโลหะชิ้นเดียว ด้านหลังใช้กระจกกอริลลากลาสแทนพลาสติก พร้อมรองรับการชาร์จไร้สาย กาแลคซีเอส 6 มีการปรับปรุง TouchWiz ใหม่ให้ใช้งานได้ง่ายขึ้น ปรับปรุงกล้องถ่ายรูป ติดตั้งแอปพลิเคชันบางตัวจากไมโครซอฟท์ (OneNote, OneDrive, Skype) มาให้ในเครื่อง ทั้งยังสามารถลบแอปพลิเคชันตัวที่ไม่ใช้งานได้ และเป็นรุ่นแรกที่รองรับการใช้งาน LoopPay ซึ่งเป็นบริการจ่ายเงินผ่านมือถือที่ซัมซุงเพิ่งเข้าซื้อกิจการ</doc>
