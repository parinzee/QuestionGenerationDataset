<doc id="284949" url="https://th.wikipedia.org/wiki?curid=284949" title="แบรนดี้ นอร์วูด">แบรนดี้ นอร์วูด แบรนดี้ รายานา นอร์วูด () เกิดเมื่อวันที่ 11 กุมภาพันธ์ ค.ศ. 1979 หรือเป็นที่รู้จักในชื่อ แบรนดี้ (Brandy) เป็นนักร้องอเมริกัน แนวอาร์แอนด์บี นักแต่งเพลง นักแสดง โปรดิวเซอร์ภาพยนตร์ ในบางครั้งเป็นแร็ปเปอร์ เธอเกิดในครอบครัวดนตรี ในแม็กโคมบ์ รัฐมิสซิสซิปปี และโตในคาร์สัน รัฐแคลิฟอร์เนีย นอร์วูดมีผลงานสมทบครั้งแรกในซิตคอมที่มีระยะสั้น ๆ ทางช่องเอบีซี ที่ชื่อ Thea ในปี 1996 เธอแสดงซิตคอมที่ประสบความสำเร็จเรื่อง Moesha และยังได้รับบทในหนังภาคต่อแนวสยองขวัญเรื่อง I Still Know What You Did Last Summer และภาพยนตร์โทรทัศน์เรื่อง Cinderella (1997) และ Double Platinum (1999) ในปี 1993 เธอเซ็นสัญญากับค่ายเพลงแอตแลนติก ออกผลงานอัลบั้มในชื่อตัวเอง และเธอประสบความสำเร็จได้รับรางวัลแกรมมี่กับเพลง "The Boy Is Mine" ที่ร่วมร้องกับนักร้องวัยเดียวกัน โมนิกา และมีผลงานอัลบั้มชุดที่ 2 ที่ชื่อ Never Say Never ในปี 1998 เธอมีผลงานชุดล่าสุดชุด Human (2008) ผลงานกับค่ายเอพิก หลังจากที่ย้ายค่ายเพลงในปี 2005 RIAA จัดอันดับให้นอร์วูดเป็น 1 ในศิลปินหญิงที่มียอดขายมากที่สุดในประวัติศาสตร์ดนตรีอเมริกัน มียอดขายมากกว่า 10.5 ล้านชุด จากผลงานสตูดิโออัลบั้ม 5 ชุด ในสหรัฐอเมริกา และมียอดขาย 25 ล้านชุดทั่วโลก</doc>
