<doc id="298800" url="https://th.wikipedia.org/wiki?curid=298800" title="เจนนิเฟอร์ การ์เนอร์">เจนนิเฟอร์ การ์เนอร์ เจนนิเฟอร์ แอน แอฟเฟล็ก () นามสกุลเดิม การ์เนอร์ (Garner) เกิดเมื่อวันที่ 17 เมษายน ค.ศ. 1972 เป็นนักแสดงชาวอเมริกัน การ์เนอร์เป็นที่รู้จักครั้งแรกผ่านทางโทรทัศน์จากการแสดงเป็นเจ้าหน้าที่ซีไอเอ ซิดนีย บริสทาว ในซีรีส์ดราม่าทริลเลอร์เรื่อง Alias ที่ออกอากาศทางช่องเอบีซี 5 ฤดูกาลตั้งแต่ปี 2001 ถึง 2006 ขณะที่เธอแสดงใน Alias เธอยังแสดงภาพยนตร์อย่างภาพยนตร์ของสตีเวน สปีลเบิร์ก เรื่อง Catch Me if You Can, ภาพยนตร์ทุนสร้างสูงเรื่อง Pearl Harbor, และภาพยนตร์สร้างจากการ์ตูนมาร์เวลคอมิกส์ Daredevil และภาคต่อ Elektra หลังจากนั้นก็แสดงทั้งบทสมทบและบทนำในภาพยนตร์อย่างเช่น ต๊กกะใจ ตื่นขึ้นมา 30 รวมถึงภาพยนตร์ Juno เธอสมรสกับนักแสดงเบน แอฟเฟล็ก มีลูกด้วยกัน 3คน ลูกสาวคนแรกชื่อ ไวโอเลต แอน แอฟเฟล็ก (เกิดวันที่ 1 ธันวาคม 2005) ลูกสาวคนที่สองชื่อ เซราฟีน่า โรส เอลิซาเบธ แอฟเฟล็ก (เกิดวันที่ 6 มกราคม 2009) และลูกชายคนที่สามชื่อ ซามูเอล การ์เนอร์ แอฟเฟล็ก (เกิดวันที่ 27 กุมภาพันธ์ 2012)</doc>
