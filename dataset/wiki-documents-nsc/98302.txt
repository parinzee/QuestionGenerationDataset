<doc id="98302" url="https://th.wikipedia.org/wiki?curid=98302" title="ฮั่วตู">ฮั่วตู ฮัวตูเป็นตัวร้ายอีกตัวทีมีบทบาทอยู่พอสมควรในเรื่อง ลักษณะของฮั่วตูนั้น มักจะแต่งกายเช่นกงจื้อผู้สูงศักดิ์ ถือพัดไว้เป็นอาวุธ หน้าตาหมดจดแฝงแววเย่อหยิ่งเยือกเย็น มักชอบพูดจาวางตัวโอ้อวด ระดับฝีมือจัดว่าอยู่ในระดับแนวหน้า เพราะเป็นศิษย์ของราชครูจักรทอง มีนิสัยเจ้าเล่ห์ คดโกง เย่อหยิ่งถือดี เป็นที่น่าสังเกตอีกอย่างว่า ตัวละครตัวนี้ของกิมย้งนั้น มักจะเปิดตัวออกมาอย่างยิ่งใหญ่ถือดี แต่มักจะจบลงด้วยความล้มเหลวเป็นที่สะใจต่อผู้อ่านอยู่บ่อยๆ นับเป็นอีกตัวละครที่สร้างสีสันให้กับเรื่องอยู่ไม่น้อย ครั้งแรกที่ฮั่วตูปรากฏตัวนั้นคือเมื่อตอนบุกขึ้นไปถล่มสำนักช้วนจินก่า ในขณะที่พบก๊วยเจ๋ง ยังไม่ทราบถึงพลังฝีมือได้กล่าวด้วยความหยิงยโสว่า "ขอเพียงท่านรับมือเราได้สามสิบกระบวนท่า เราจะอภัยจมูกโคพรตเฒ่าเหล่านี้เป็นอย่างไร" หารู้ไม่ ก๊วยเจ๊งใช้เพียงแค่กระบวนท่าเดียว ก็สยบได้ เมื่อทราบถึงความแตกต่างของวิชาผีมือจึงได้ล่าถอยกลับไป เมื่อครั้งงานชุมนุมชาวยุทธ ฮั่วตูก็มาพร้อมกับศิษย์พี่และอาจารย์ ทำการประลองด้วยความเย่อหยิ่งถือดี แต่สุดท้ายก็พ่ายแพ้ให้กับหนุ่มน้อยเอี้ยก้วย เป็นที่น่าอับอาย ล้มเหลวกลับไปอีกครั้ง ต่อมาได้มีโอกาสติดตามอาจารย์ และเหล่ายอดฝีมือของทัพมองโกล บุกขึ้นสำนักชวนจินก่า ครานั้นราชครูกิมลุ้นได้ประทะกับเอี้ยก้วยและประสบความพ่ายแพ้ ด้วยนิสัยเนรคุณของฮั่วตู จึงหนีเอาตัวรอดไปคนเดียว นับเป็นการตัดขาดจากอาจารย์ และศิษย์พี่ โดยสิ้น ครั้งสุดท้ายที่งานคัดเลือกประมุขพรรคกระยาจก ฮั่วตูได้วางแผนแฝงตัวอยู่ในพรรคกระยาจกนานปี เมื่อสบโอกาสได้วางกลอุบายหาวิธีขึ้นเป็นประมุข แต่ก็ถูกเอี้ยก้วยล่วงรู้เสียก่อน แผนถูกทำลาย โฉมหน้าแท้จริงถูกเปิดเผย เป็นอีกครั้งที่ล้มเหลว</doc>
