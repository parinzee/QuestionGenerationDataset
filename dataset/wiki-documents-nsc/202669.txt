<doc id="202669" url="https://th.wikipedia.org/wiki?curid=202669" title="มิ โก">มิ โก มิ โก () มีอีกชื่อว่าราจากยุกกอธ (Fungi from Yuggoth) เป็นมนุษย์ต่างดาวซึ่งมีบทบาทในเรื่องชุดตำนานคธูลู มิ โกปรากฏตัวครั้งแรกในเรื่องสั้น The Whisperer in Darkness ซึ่งประพันธ์โดยเอช. พี. เลิฟคราฟท์ และเผนแพร่ในปีพ.ศ. 2474ลักษณะโดยรวม ลักษณะโดยรวม. มิ โกมีลักษณะผสมกันระหว่างเห็ดรากับสัตว์จำพวกกุ้ง-กั้ง-ปู มีส่วนหัวเป็นทรงรีที่ประกอบจากปุ่มแหลมจำนวนมากและหนวดรับสัมผัส ใน The Whisperer in Darkness ระบุว่าร่างกายของมิ โกเป็นสสารที่ไม่มีบนโลก มิ โกสามารถทำให้ตัวเองอยู่ในสภาพแข็งเหมือนตายแล้วได้จนกระทั่งได้รับความร้อนซึ่งทำให้ตัวยืดหยุ่นขึ้น ลำตัวของมิ โกมีความยาวประมาณหนึ่งเมตรครึ่งและมีขาจำนวนมาก ทั้งยังมีปีกแบบค้างคาวจำนวนหนึ่งซึ่งสามารถบินในอวกาศด้วยเอเธอร์(ธาตุในแนวคิดก่อนหน้าทฤษฎีสัมพัทธภาพพิเศษของอัลเบิร์ต ไอน์สไตน์) ปีกนี้ไม่สามารถบินบนโลกได้ดีนัก วิทยาการสำคัญของมิ โกก็คือการผ่าตัดย้ายสมองเป็นๆของมนุษย์มาเก็บไว้ในภาชนะพิเศษซึ่งทำให้สมองนั้นสามารถรับรู้และสื่อสารกับภายนอกได้ ส่วนใหญ่แล้วมิ โกจะใช้วิธีนี้ในการพามนุษย์เดินทางระหว่างดวงดาว โดยนิคมสำคัญของมิโกนั้นอยู่ที่ดาวยุกกอธ ซึ่งเลิฟคราฟท์เองเคยระบุว่าเป็นดาวพลูโต แต่นักประพันธ์อื่นๆมักระบุว่ายุกกอธเป็นดาวเคราะห์ที่อยู่ไกลออกไปอีก นอกจากเมืองแล้วมิ โกยังทำเหมืองแร่โลหะที่เรียกว่า tok'l บนดาวยุกกอธด้วย ซึ่งโลหะชนิดนี้เป็นวัสดุสำคัญในการทำภาชนะบรรจุสมองและใช้ในพิธีกรรมต่างๆ แม้จะเป็นเผ่าพันธุ์ที่มีความก้าวหน้าทางวิทยาการในระดับสูง แต่มิ โกก็ยังมีความเชื่อในรูปแบบศาสนาโดยบูชาเทพเจ้าต่างๆทั้งเกรทโอลด์วันและเอาเตอร์ก็อด แนวคิดด้านศีลธรรมของมิ โกนั้นแตกต่างจากมนุษย์มากจึงทำให้ดูเหมือนเป็นสิ่งมีชีวิตที่ชั่วร้ายในสื่ออื่นๆในสื่ออื่นๆ. - มิ โกเป็นเผ่าพันธุ์ตัวร้ายสำคัญใน Delta Green ซึ่งเป็นภาคเสริมของ Call of Cthulhu ฉบับเกมเล่นตามบทบาท ซึ่งระบุเพิ่มเติมไว้ว่ามิ โกนั้นจะสื่อสารกันโดยการเปลี่ยนสีของส่วนหัวและทำเสียงประหลาด มิ โกพูดภาษามนุษย์ได้ถ้าหากรับการผ่าตัดดัดแปลงอวัยวะออกเสียงแล้วReferences</doc>
