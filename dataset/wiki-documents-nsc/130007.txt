<doc id="130007" url="https://th.wikipedia.org/wiki?curid=130007" title="หม่อมเจ้านวพรรษ์ ยุคล">หม่อมเจ้านวพรรษ์ ยุคล ร้อยเอก หม่อมเจ้านวพรรษ์ ยุคล (1 มกราคม พ.ศ. 2521) เป็นพระโอรสในพระเจ้าวรวงศ์เธอ พระองค์เจ้าภาณุพันธุ์ยุคล กับหม่อมไฉไล ยุคล ณ อยุธยา และเป็นพระบรมวงศานุวงศ์ลำดับที่ 20 ในลำดับโปเจียมแห่งราชอาณาจักรไทยพระประวัติ พระประวัติ. หม่อมเจ้านวพรรษ์ (ท่านชายปีใหม่) มีพระนามเดิมว่า "หม่อมเจ้าปีใหม่ ยุคล" ประสูติเมื่อวันที่ 1 มกราคม พ.ศ. 2521 เป็นพระโอรสในพระเจ้าวรวงศ์เธอ พระองค์เจ้าภาณุพันธุ์ยุคล กับหม่อมไฉไล ยุคล ณ อยุธยา (ถาวร) เป็นพระนัดดาในสมเด็จพระเจ้าบรมวงศ์เธอ เจ้าฟ้ายุคลฑิฆัมพร กรมหลวงลพบุรีราเมศร์ และเป็นพระราชปนัดดาในพระบาทสมเด็จพระจุลจอมเกล้าเจ้าอยู่หัว หม่อมเจ้านวพรรษ์ ทรงมีขนิษฐาร่วมอุทร 1 องค์ คือ- ภานุมา พิพิธโภคา (20 มิถุนายน พ.ศ. 2524) และหม่อมเจ้านวพรรษ์ ยังเป็นพระมาตุลาในพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุชีวิตส่วนองค์ ชีวิตส่วนองค์. หม่อมเจ้านวพรรษ์ เสกสมรสกับ หม่อมอัญวิดา ยุคล ณ อยุธยา (สง่าศิลป์) เมื่อวันที่ 7 กรกฎาคม พ.ศ. 2547 โดยสมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 ทรงประกอบพิธีเสกสมรสพระราชทาน ณ พระที่นั่งบรมพิมาน พระบรมมหาราชวัง มีธิดา 2 คน คือ- หม่อมราชวงศ์พริมา ยุคล (คุณหญิงชะพลู; 5 กรกฎาคม พ.ศ. 2549) - หม่อมราชวงศ์นภพิมพ์ ยุคล (คุณหญิงกะทิ; 8 พฤษภาคม พ.ศ. 2552)กรณียกิจ กรณียกิจ. ครั้นยังทรงพระเยาว์ ทรงเข้าศึกษาระดับประถมศึกษาและมัธยมศึกษาที่โรงเรียนสาธิตจุฬาลงกรณ์มหาวิทยาลัย และศึกษาต่อระดับอุดมศึกษาที่ Southern Cross University ประเทศออสเตรเลีย หลังจากทรงสำเร็จการศึกษา ทรงกลับมาช่วยงานหม่อมไฉไล ยุคล ณ อยุธยา ในกิจการส่วนตัวและประกอบกรณีกิจแทนพระองค์เป็นครั้งคราวการเสด็จแทนพระองค์ การเสด็จแทนพระองค์. พระบาทสมเด็จพระปรมินทรมหาภูมิพลอดุลยเดช ทรงพระกรุณาโปรดเกล้าโปรดกระหม่อมให้ เสด็จแทนพระองค์ประกอบพระราชกรณีกิจแทนพระองค์อยู่หลายครั้ง อาทิ งานพระราชพิธีพระราชทานเพลิงพระศพ มเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ และสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เมื่องานพระราชพิธีพระราชทานเพลิงพระศพสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ ทรงได้รับเกียรติให้อัญเชิญเครื่องราชอิสริยาภรณ์อันเป็นที่เชิดชูยิ่งช้างเผือก ชั้นสูงสุด มหาปรมาภรณ์ช้างเผือก ในขบวนพระอิสริยยศ พร้อมด้วยเหล่าพระบรมวงศานุวงศ์ สมาชิกราชสกุลและราชนิกูล ณ พระเมรุ ท้องสนามหลวง ครั้นเมื่องานพระราชพิธีพระราชทานเพลิงพระศพสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี ทรงพระกรุณาโปรดเกล้าฯ ให้จัดการพระราชพิธีกงเต็กถวายเป็นพระราชกุศลแด่ ดวงพระวิญญาณ โปรดให้จัดตามธรรมเนียมจีน ทรงพระกรุณาโปรดเกล้าฯ ให้เป็นผู้อัญเชิญเครื่องทองน้อย เมื่อวันที่ 4 เมษายน พ.ศ. 2555 พระบาทสมเด็จพระปรมินทรมหาภูมิพลอดุลยเดช ทรงพระกรุณาโปรดเกล้าฯ ให้เสด็จแทนพระองค์ไปยังพระที่นั่งดุสิตมหาปราสาท ในพระบรมมหาราชวัง ในการเชิญถ้ำพระบุพโพ ไปขึ้นเกยประดิษฐานบนพระวอวิมานพร้อมหีบเครื่องพระบุพโพ เข้าขบวนเชิญออกจากพระบรมมหาราชวัง ไปยังเมรุหลวงหน้าพลับพลาอิศริยาภรณ์ วัดเทพศิรินทราวาส เพื่อพระราชทานเพลิงพระบุพโพสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี โดยมีหม่อมเจ้าปุสาณ สวัสดิวัตน์ ทรงเป็นประธานในพระราชพิธี เมื่อวันที่ 9 เมษายน พ.ศ. 2555 ในงานพระราชพิธีพระราชทานเพลิงพระศพสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี ทรงได้รับเกียรติให้อัญเชิญเครื่องราชอิสริยาภรณ์รัตนวราภรณ์ ในขบวนพระอิสริยยศ พร้อมด้วยเหล่าพระบรมวงศานุวงศ์ สมาชิกราชสกุลและราชนิกูล ณ พระเมรุ ท้องสนามหลวง เมื่อวันที่ 29 ตุลาคม พ.ศ. 2556 ในงานสวดพระอภิธรรมพระศพสมเด็จพระญาณสังวร สมเด็จพระสังฆราช (เจริญ สุวฑฺฒโน) ทรงพระกรุณาโปรดเกล้าฯ ให้เสด็จเป็นประธาน ในการถวายภัตตาหารเพล ในพระพิธีธรรมรับพระราชทานฉันเพลแก่พระภิกษุสงฆ์ จากวัดสุทัศนเทพวรารามราชวรมหาวิหาร 4 รูป ที่สวดพระอภิธรรมพระศพ เมื่อวันที่ 7 พฤศจิกายน พ.ศ. 2559 หม่อมเจ้านวพรรษ์ ทรงเป็นประธานในพิธีบำเพ็ญพระราชกุศล ถวายภัตตาหารเช้าแด่พระพิธีธรรม ที่สวดพระอภิธรรมพระบรมศพพระบาทสมเด็จพระปรมินทรมหาภูมิพลอดุลยเดช ณ พระที่นั่งดุสิตมหาปราสาท พระบรมมหาราชวัง ปัจจุบันทรงทำธุรกิจเปิดร้าน TANKstoreและ Pro Cam-Fis นอกจากนี้ท่านทรงสนทัยแนวผจญภัยกับกิจกรรมกลางแจ้ง และทรงเคยลงแข่งรถมินิมาแล้วหลายครั้งพระเกียรติยศเครื่องราชอิสริยาภรณ์พระเกียรติยศ. เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.)พงศาวลี</doc>
