<doc id="305116" url="https://th.wikipedia.org/wiki?curid=305116" title="เทศบาลตำบลแม่ตาว">เทศบาลตำบลแม่ตาว กระทรวงมหาดไทยได้ประกาศยกฐานะองค์การบริหารส่วนตำบล (อบต.) แม่ตาว เป็นเทศบาล โดยจะมีการเปิดรับสมัคร ในระหว่างวันที่ 28 ม.ค. – 1 ก.พ. 2553 และลงคะแนนในวันที่ 7 มี.ค. 2553 และเป็นครั้งแรกของการยกฐานะจาก อบต.เป็นเทศบาล ซึ่งขณะนี้มีกลุ่มการเมืองท้องถิ่นประกาศตัวลงสมัครแน่นอนแล้ว 3 กลุ่ม ประกอบด้วย กลุ่ม “รักษ์แม่ตาว” นำโดยนายบุญปั๋น ละน้อย อดีตกำนัน ต.แม่ตาว กลุ่ม “พัฒนาแม่ตาว” นำโดยนายไล้ นาเถิน อดีตนายก อบต.แม่ตาว และกลุ่ม “รวมใจพัฒนา” นำโดยนายสรศักดิ์ ดวงมณี เทศบาลตำบลแม่ตาว เป็นองค์กรปกครองส่วนท้องถิ่นในอำเภอแม่สอด ดูแลรับผิดชอบในพื้นที่ตำบลแม่ตาว ทั้งหมดรวม 6 หมู่บ้าน มีนายกเทศมนตรีตำบลแม่ตาว เป็นผู้บริหารสูงสุด และมีปลัดเทศบาลตำบลแม่ตาว เป็นหัวหน้าสำนักงานประวัติ ประวัติ. ราษฎรดั้งเดิมได้อพยพมาจากอำเภอเถิน จังหวัดลำปาง มาตั้งบ้านเรือนอยู่บ้านค้างภิบาลเป็นกลุ่มแรก (บ้านค้างภิบาล หมู่ที่ 1 ตำบลพระธาตุผาแดง อำเภอแม่สอด จังหวัดตาก ปัจจุบัน) ต่อมาได้มาทำไร่ ทำสวนริมห้วยแม่ตาว ซึ่งเป็นที่ตั้งของตำบลในปัจจุบัน ต่อมาในลำห้วยแม่ตาวได้มีทองคำ ทำให้ราษฎรได้มาร่อนทองคำตามลำห้วยและได้ตั้งบ้านเรือนเพิ่มมากขึ้นจึงไ ด้ตั้งเป็นหมู่บ้านและแยกเป็นหมู่บ้านใหม่ และตั้งชื่อตำบลเป็นตำบลแม่ตาวตามชื่อลำห้วยแม่ตาว ว่า "ตำบลแม่ตาว" ปี พ.ศ. 2516 มีประกาศกระทรวงมหาดไทย เรื่อง การจัดตั้งสภาตำบลตามประกาศคณะปฏิวัติ ฉบับที่ 326 ลงวันที่ 13 ธันวาคม 2515 เมื่อวันที่ 5 กรกฎาคม พ.ศ. 2516 ลงนามโดย ถ. สุนทรศารทูล รัฐมนตรีช่วยว่าการ ฯ รักษาราชการแทน รัฐมนตรีว่าการกระทรวงมหาดไทย (ฉบับพิเศษ หน้า 17 เล่ม 90 ตอนที่ 108 ราชกิจจานุเบกษา 24 สิงหาคม 2516) จึงได้จัดตั้งตำบลแม่ตาวเป็นสภาตำบลแม่ตาว ตามประกาศคณะปฏิวัติ ฉบับที่ 326 ลงวันที่ 13 ธันวาคม 2515 เมื่อวันที่ 5 กรกฎาคม พ.ศ. 2516 ปี พ.ศ. 2539 สภาตำบลแม่ตาว อำเภอแม่สอด จังหวัดตาก เป็นองค์การบริหารส่วนตำบลแม่ตาว (ลำดับที่ 837) ตามประกาศกระทรวงมหาดไทย เรื่อง จัดตั้งองค์การบริหารส่วนตำบล เมื่อวันที่ 16 ธันวาคม พ.ศ. 2539 ลงนามโดย นายเสนาะ เทียนทอง รัฐมนตรีว่าการกระทรวงมหาดไทย (หน้า 85 เล่ม 113 ตอนพิเศษ 52 ง ราชกิจจานุเบกษา 25 ธันวาคม 2539) มีผลให้เป็นองค์การบริหารส่วนตำบลแม่ตาวตั้งแต่วันที่ 23 กุมภาพันธ์ พ.ศ. 2540 ปี พ.ศ. 2553 มีประกาศคณะกรรมการการเลือกตั้ง เรื่อง การแบ่งเขตเลือกตั้งสมาชิกสภาเทศบาลในจังหวัดตาก เมื่อวันที่ 13 มกราคม พ.ศ. 2553 ลงนามโดย นายอภิชาต สุขัคคานนท์ ประธานกรรมการการเลือกตั้ง อาศัยอำนาจตามความในมาตรา 10 แห่งพระราชบัญญัติประกอบรัฐธรรมนูญว่าด้วยคณะกรรมการการเลือกตั้ง พ.ศ. 2550 และมาตรา 13 มาตรา 14 แห่งพระราชบัญญัติการเลือกตั้ง สมาชิกสภาท้องถิ่นหรือผู้บริหารท้องถิ่น พ.ศ. 2545 ประกอบมติคณะกรรมการการเลือกตั้ง ในการประชุมครั้งที่ 5/2553 เมื่อวันที่ 13 มกราคม พ.ศ. 2553 จึงประกาศแบ่งเขตเลือกตั้งสมาชิกสภาเทศบาลในเขตพื้นที่จังหวัดตาก จำนวน 1 แห่ง คือ เทศบาลตำบลแม่ตาว อำเภอแม่สอด ประกอบด้วย 2 เขตเลือกตั้ง จำนวนสมาชิก 6 คนต่อเขต (หน้า 80-82 เล่ม 127 ตอนที่ 12 ก ราชกิจจานุเบกษา 22 กุมภาพันธ์ 2553) มีผลให้เป็นเทศบาลตำบลแม่ตาวภายใน 60 วันนับจากวันประกาศในราชกิจจานุเบกษา เทศบาลตำบลแม่ตาวมีเนื้อที่โดยประมาณ 45.50 ตารางกิโลเมตร มีจำนวน 6 หมู่บ้าน มีประชากร 6,565 คน 2,325 ครัวเรือนเขตปกครอง เขตปกครอง. จำนวนหมู่บ้านในเขต อบต. เต็มทั้งหมู่บ้าน 6 หมู่ ได้แก่ หมู่ที่ 1 – 6 ประกอบด้วย1. หมู่ที่ 1 บ้านแม่ตาวใต้ 2. หมู่ที่ 2 บ้านแม่ตาวกลาง 3. หมู่ที่ 3 บ้านแม่ตาวแพะ 4. หมู่ที่ 4 บ้านแม่ตาวสันแป่ 5. หมู่ที่ 5 บ้านแม่ตาวสันโรงเรียน 6. หมู่ที่ 6 บ้านดอนไชย</doc>
