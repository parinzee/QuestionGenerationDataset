<doc id="6941" url="https://th.wikipedia.org/wiki?curid=6941" title="จังหวัดนครสวรรค์">จังหวัดนครสวรรค์ จังหวัดนครสวรรค์ เป็นจังหวัดที่ตั้งอยู่ระหว่างตอนบนของภาคกลาง มีพื้นที่ประมาณ 9,597 ตารางกิโลเมตร เป็นจังหวัดที่มีความสำคัญในทางประวัติศาสตร์อีกจังหวัดหนึ่งของประเทศไทย มีพื้นที่ติดต่อกับหลายจังหวัด ได้แก่ ด้านเหนือ ติดต่อกับจังหวัดพิจิตรและกำแพงเพชร ทางตะวันออกติดกับจังหวัดเพชรบูรณ์และลพบุรี ด้านใต้ติดกับจังหวัดสิงห์บุรี ชัยนาท และอุทัยธานี ส่วนด้านตะวันตกติดกับจังหวัดตากประวัติศาสตร์ ประวัติศาสตร์. นักประวัติศาสตร์สันนิษฐานว่าเมืองนครสวรรค์มีชื่อปรากฏมาตั้งแต่ก่อนสุโขทัยเป็นราชธานี มีชื่อในศิลาจารึกของสุโขทัย โดยเรียกว่า "เมืองพระบาง" เป็นเมืองหน้าด่านที่สำคัญในการทำศึกสงครามตั้งแต่สมัยสุโขทัย, กรุงศรีอยุธยา, ธนบุรี จนถึงกรุงรัตนโกสินทร์ ภายหลังเรียกชื่อว่า "เมืองชอนตะวัน" และเปลี่ยนเป็นนครสวรรค์ในที่สุด แต่ชาวบ้านโดยทั่วไปเรียกกันว่าเมืองปากน้ำโพ ในประวัติศาสตร์มีหลักฐานทางโบราณคดีบ่งชี้ว่านครสวรรค์เคยเป็นเมืองเกษตรกรรมมาตั้งแต่ยุคต้นประวัติศาสตร์ เป็นศูนย์กลางของการคมนาคม เป็นที่ตั้งของกลุ่มชนชาวจีนที่มาทำมาค้าขายระหว่างประเทศ เมืองพระบางเป็นเมืองโบราณในสมัยสุโขทัยคู่กับเมืองคนที โดยตัวเมืองพระบางอยู่ที่เมืองนครสวรรค์เก่า ส่วนเมืองคนทีสันนิษฐานว่าอยู่ที่บ้านโคน ริมฝั่งแม่น้ำปิง จังหวัดกำแพงเพชร จากข้อมูลในศิลาจารึกสมัยสุโขทัย เมืองพระบางถูกผนวกรวมกันเข้ากับอาณาจักรสุโขทัยในสมัยพ่อขุนศรีอินทราทิตย์และตั้งตัวเป็นอิสระเมื่อสิ้นสมัยพ่อขุนรามคำแหงมหาราช และถูกผนวกรวมอีกครั้งในสมัยพระยาลิไท พระองค์ได้ประดิษฐานพระพุทธบาทพร้อมทั้งศิลาจารึกวัดเขากบไว้ที่เขากบ ปัจจุบันอยู่ใจกลางเมืองนครสวรรค์ ในสมัยพระมหาธรรมราชาที่ 3 (ไสลือไท) ที่ประกาศให้สุโขทัยเป็นเอกราชได้รวมเมืองพระบางไว้ในอาณาเขตด้วย เมื่ออำนาจของกรุงศรีอยุธยากล้าแข็งขึ้น เมืองพระบางจึงไปขึ้นกับกรุงศรีอยุธยาในที่สุด มีหลักฐานในตำนานมูลศาสนาว่าพระญาณคัมภีร์ขอที่สร้างวัดในอยุธยาเมื่อ พ.ศ. 1972 สมเด็จพระบรมราชาธิราชที่ 2 ไม่อนุญาตจึงมาขอที่ที่เมืองพระบาง เจ้าเมืองพระบางไม่ยกที่ให้ อ้างว่าเป็นข้าขอบขัณฑสีมาของอยุธยา เมื่ออยุธยาไม่ให้ ทางเมืองพระบางก็ให้ไม่ได้ ในรัชสมัยพระบาทสมเด็จพระจุลจอมเกล้าเจ้าอยู่หัว ได้มีการปฏิรูปการปกครองหัวเมืองส่วนภูมิภาค นครสวรรค์ได้เป็นที่ตั้งมณฑลนครสวรรค์ ซึ่งเป็น 1 ใน 4 มณฑลที่ตั้งขึ้นในปี พ.ศ. 2438 ในการจัดตั้งมณฑลนครสวรรค์ ได้รวมเอาหัวเมืองทางแม่น้ำเจ้าพระยาตอนเหนือขึ้นไปจนถึงแม่น้ำปิงเข้าด้วยกัน 8 เมืองได้แก่ นครสวรรค์, ชัยนาท, อุทัยธานี, พยุหะคีรี มโนรมย์ สรรคบุรี, กำแพงเพชร และ ตาก โดยมีพระยาดัสกรปลาศ (ทองอยู่ โลหิตเสถียร) เป็นข้าหลวงเทศาภิบาลคนแรก ตั้งที่ว่าการมณฑลอยู่ที่เมืองนครสวรรค์ การจัดรูปปกครองในลักษณะมณฑลได้ดำเนินการ มาจนถึง พ.ศ. 2475 จึงได้มีการเปลี่ยนแปลงการปกครอง ยุบมณฑลและระเบียบเทศาภิบาลของเก่าไปให้คงไว้แต่หัวเมืองและอำเภอ โดยให้ทุกเมืองมีฐานะเท่าเทียมกัน ปฏิบัติราชการขึ้นตรงต่อเจ้ากระทรวง และรับคำสั่งจากเจ้ากระทรวงโดยตรงภูมิศาสตร์ภูมิประเทศ ภูมิศาสตร์. ภูมิประเทศ. สภาพภูมิประเทศของจังหวัดนครสวรรค์อยู่ในดินแดนของลุ่มน้ำ เป็นต้นกำเนิดของแม่น้ำสายหลักของภาคกลาง นั่นคือ แม่น้ำเจ้าพระยา อันเป็น การไหลบรรจบของแม่น้ำสี่สายจากภาคเหนือ ได้แก่ แม่น้ำปิง แม่น้ำวัง แม่น้ำยม และแม่น้ำน่าน ด้วยเหตุนี้ จังหวัดนครสวรรค์จึงมีชื่อเรียกอีกอย่างหนึ่งว่า เมืองสี่แคว นอกจากนี้ยังมีภูเขาขนาดย่อมกระจัดกระจายในอำเภอต่าง ๆภูมิอากาศ ภูมิอากาศ. จังหวัดนครสวรรค์ตั้งอยู่ในเขตร้อนแบบมรสุมปากน้ำโพ ปากน้ำโพ. บ้างเล่าว่าที่เรียกว่า "ปากน้ำโพ" ก็คือว่าเป็นบริเวณที่แม่น้ำปิง และน่านมาบรรจบกัน จึงเรียกว่า "ปากน้ำโผล่" และเพี้ยนมาเป็น "ปากน้ำโพ" แต่ในปัจจุบันนักโบราณคดีระบุว่า พื้นที่บริเวณนี้เป็นปากน้ำของคลองโพ (คือส่วนหนึ่งของแม่น้ำน่านในปัจจุบัน โดยบรรจบกับแม่น้ำน่านก่อนแล้ว จึงไหลมาบรรจบกับแม่น้ำปิงที่ต้นแม่น้ำเจ้าพระยา) จึงเรียกว่า ปากน้ำโพ ดังเช่น ปากยม ปากชม ปากลัด และปากน้ำอื่น ๆสัญลักษณ์ประจำจังหวัดสัญลักษณ์ประจำจังหวัด. - ตราประจำจังหวัด : รูปวิมานซึ่งเป็นที่สถิตของเหล่าชาวสวรรค์ (เทวดานางฟ้า) หมายถึง ชื่อครั้งหลังสุดของจังหวัดเป็นเมืองสำคัญในการรบทัพจับศึกตลอดมาตั้งแต่สมัยกรุงสุโขทัย - คำขวัญประจำจังหวัด : เมืองสี่แคว แห่มังกร พักผ่อนบึงบอระเพ็ด ปลารสเด็ดปากน้ำโพ - ต้นไม้ประจำจังหวัด : ต้นเสลา () - ดอกไม้ประจำจังหวัด : ดอกเสลาหน่วยการปกครองการปกครองส่วนภูมิภาค หน่วยการปกครอง. การปกครองส่วนภูมิภาค. การปกครองส่วนภูมิภาคแบ่งออกเป็น 15 อำเภอ 130 ตำบล 1328 หมู่บ้านการปกครองส่วนท้องถิ่น การปกครองส่วนท้องถิ่น. จังหวัดนครสวรรค์มีองค์กรปกครองส่วนท้องถิ่นรวม 143 แห่ง ประกอบด้วย องค์การบริหารส่วนจังหวัด 1 แห่ง คือ องค์การบริหารส่วนจังหวัดนครสวรรค์, เทศบาลนคร 1 แห่ง คือ เทศบาลนครนครสวรรค์, เทศบาลเมือง 2 แห่ง ได้แก่ เทศบาลเมืองชุมแสง และเทศบาลเมืองตาคลี, เทศบาลตำบล 18 แห่ง และองค์การบริหารส่วนตำบล 121 แห่ง โดยรายชื่อเทศบาลทั้งหมดในจังหวัดนครสวรรค์มีดังนี้โครงสร้างพื้นฐานการศึกษาโครงสร้างพื้นฐาน. การศึกษา. - โรงเรียน - ระดับอาชีวศึกษา - วิทยาลัยเกษตรและเทคโนโลยีนครสวรรค์ - วิทยาลัยการอาชีพบรรพตพิสัย - วิทยาลัยเทคนิคนครสวรรค์ - วิทยาลัยเทคนิคแม่วงก์ - วิทยาลัยอาชีวศึกษานครสวรรค์ - วิทยาลัยการอาชีพนครสวรรค์ - วิทยาลัยเทคโนโลยีภาคเหนือ - วิทยาลัยเทคโนโลยีและการจัดการตากฟ้า - วิทยาลัยอาชีวศึกษาวิริยาลัยนครสวรรค์ - โรงเรียนสหพานิชยการ อำเภอเมืองนครสวรรค์- ระดับอุดมศึกษา - มหาวิทยาลัยราชภัฏนครสวรรค์ - มหาวิทยาลัยราชภัฏนครสวรรค์ ศูนย์การศึกษาย่านมัทรี - มหาวิทยาลัยสุโขทัยธรรมาธิราช ศูนย์วิทยพัฒนา จังหวัดนครสวรรค์ - มหาวิทยาลัยภาคกลาง - มหาวิทยาลัยเจ้าพระยา - วิทยาลัยพยาบาลบรมราชชนนี สวรรค์ประชารักษ์ นครสวรรค์ - มหาวิทยาลัยนเรศวร ศูนย์วิทยบริการ จังหวัดนครสวรรค์ - มหาวิทยาลัยมหิดล วิทยาเขตนครสวรรค์ - มหาวิทยาลัยมหาจุฬาลงกรณราชวิทยาลัย วิทยาลัยสงฆ์นครสวรรค์ - มหาวิทยาลัยราชภัฏเทพสตรี ศูนย์ตาคลี อำเภอตาคลีการขนส่ง การขนส่ง. การขนส่งทางถนนในจังหวัดนครสวรรค์ ประกอบไปด้วยทางหลวงสำคัญ ได้แก่ ทางหลวงแผ่นดินหมายเลข 1 หรือถนนพหลโยธิน เชื่อมต่อไปยังภาคกลางตอนล่างและภาคเหนือ, ทางหลวงแผ่นดินหมายเลข 117  เชื่อมต่อกับจังหวัดพิจิตรและจังหวัดพิษณุโลก, ทางหลวงแผ่นดินหมายเลข 11 เชื่อมต่อกับจังหวัดสิงห์บุรี จังหวัดพิจิตร และจังหวัดพิษณุโลก และทางหลวงแผ่นดินหมายเลข 225 เชื่อมต่อกับจังหวัดเพชรบูรณ์ และจังหวัดชัยภูมิ จังหวัดนครสวรรค์มีสถานีรถไฟนครสวรรค์บนทางรถไฟสายเหนือของการรถไฟแห่งประเทศไทย ตัวสถานีตั้งอยู่ฝั่งตะวันออกของแม่น้ำเจ้าพระยา ตรงข้ามกับตัวเมืองที่อยู่ฝั่งตะวันตกของแม่น้ำ นอกจากนี้ ยังมีการขนส่งทางอากาศโดยมีท่าอากาศยานนครสวรรค์เศรษฐกิจ เศรษฐกิจ. จังหวัดนครสวรรค์เป็นศูนย์กลางการคมนาคมในเขตพื้นที่ภาคเหนือตอนล่างและภาคกลางตอนบน เพราะเป็นชุมทางของคมนาคมที่หลากหลายไม่ว่าจะเป็นถนน รถไฟ หรือทางน้ำ นอกจากนี้ยังเป็นที่ตั้งของท่าข้าวกำนันทรง ซึ่งเป็นตลาดกลางค้าข้าวแห่งแรกของประเทศไทย เป็นจังหวัดที่มีเทศบาลนครที่เจริญเป็นอันดับที่ 13 ของประเทศไทย ข้อมูลจากรายชื่อเมืองใหญ่ของประเทศไทยเรียงตามจำนวนประชากรสถานที่สำคัญบุคคลสำคัญบุคคลสำคัญ. - พระเกจิอาจารย์/พระสงฆ์ทรงสมณศักดิ์ - พระครูนิวาสธรรมขันธ์ (เดิม พุทฺธสโร) พระสงฆ์ผู้เป็นที่สักการบูชาของปวงชน - พระครูนิทัศน์ศาสนกิจ (หลวงปู่พิมพา ธมฺมวโร วัดหนองตางู) - พระครูจ้อย จนฺทสุวณฺโณ หลวงพ่อจ้อย จนฺทสุวณฺโณ แห่งวัดศรีอุทุมพร - พระอุดมปรีชาญาณ (กวิพัฒน์ สุขเมธี/สุขแจ่ม) ป.ธ.๙, Ph.D.ผู้ช่วยเจ้าอาวาสวัดไตรมิตรวิทยาราม เลขานุการเจ้าคณะใหญ่หนตะวันออก รูปที่ ๑ - พระครูนิมิตรพุทธิสาร (หลวงพ่อโอน ฐิตปัญโญ)วัดโคกเดื่อ - บุคคลสำคัญในประวัติศาสตร์ - พระยอดเมืองขวาง (ขำ ยอดเพชร) วีรบุรุษของไทยในสมัย ร.5 จากวิกฤตการณ์ ร.ศ.112 - หลวงศรียศ หลวงศรียศบ้านลานตากฟ้า ทหารเอกและขุนนางคนสำคัญในสมัยกรุงศรีอยุธยา(ในรัชสมัย สมเด็จพระชัยราชาธิราช สมเด็จพระมหาจักรพรรดิ และ สมเด็จพระมหาธรรมราชาธิราช)- นักร้อง/นักแสดง - นันทิดา แก้วบัวสาย นักร้อง - อรลลินทร์ ปุญยวัฒนานนท์ นักร้อง (อดีตแชมป์ศึกวันดวลเพลง เด็ก) - ศรัณย์ สาครสิน นักแสดง นายแบบ ฉายา หลิวเต๋อหัวเมืองไทย - อาภาพร นครสวรรค์ นักร้องลูกทุ่งชื่อดัง และ นักแสดง - ศิริพร อยู่ยอด นักร้องชื่อดัง นักแสดง และ ตลกหญิงชื่อดัง - คัฑลียา มารศรี นักร้องลูกทุ่งชื่อดัง - ปราปต์ปฎล สุวรรณบาง นักแสดง (โด่งดังจาก ภ.ตำนานสมเด็จพระนเรศวรมหาราช) - สาลี่ ขนิษฐา นักร้องลูกทุ่งชื่อดัง - ดอน สอนระเบียบ นักร้องและนักแสดง - ยุทธนา เปื้องกลาง ตูมตาม แชมป์ The Star ปี 7 และ นักแสดง - ปราชญ์ พงษ์ไชย นักร้องนำวงซีล (เป๊ก วง ZEAL) - คณิน ชอบประดิถ นักแสดงช่อง 3 (พระเอก) - ณฐณพ ชื่นหิรัญ นักแสดงช่อง 3 (พระเอก) - พรพรรณ ฤกษ์อัตการ นักแสดงช่องวัน - กชกร นิมากรณ์ นักแสดง - อรรถพล รุจิระประวัติ นักร้องนำ/กีต้าร์ วง คาราเมล (วงดนตรี) - กิตติยา รัตนจิรเศรษฐ นักร้อง อัลบั้ม First Stage Project โด่งดังในเพลง คิดถึง...อีกแล้ว - ภัทร์พิชชา เทวัญอุทัยวงศ์ แคท AF9 และ นักแสดง - พาขวัญ รื่นรวย นักร้องของค่าย JSL - มด รังสิมันต์ นักร้องลูกทุ่งเจ้าของเพลง รอสัญญาใจ - เฟรนด์ชิพ เสฐียรพงษ์ นักร้องค่ายรถไฟดนตรี วีเจรายการไทไทคลับ(ทรูวิชั่น) และนักแสดง - น้องจ้า ชาลิณี นักร้องลูกทุ่ง เจ้าของเพลงดัง ปลื้มป่วนใจ,รอง้อ- นางงาม - ทวีพร คลังพลอย นางสาวไทยประจำปีพุทธศักราช ๒๕๒๙ - วรางคนาง วุฑฒยากร นางงาม Miss Tourism Thailand 2014 และ Miss Tourism Queen of the Year International 2014/2015 และ นักแสดงช่อง 7- นักการเมือง - หม่อมราชวงศ์เสนีย์ ปราโมช อดีตนายกรัฐมนตรี - สุนัย จุลพงศธร สมาชิกสภาผู้แทนราษฎร ระบบสัดส่วน สังกัดพรรคเพื่อไทย - สุรพงษ์ สืบวงศ์ลี อดีตรัฐมนตรีว่าการกระทรวงการคลัง, อดีตรัฐมนตรีว่าการกระทรวงเทคโนโลยีสารสนเทศและการสื่อสาร - พงษ์ศักดิ์ รักตพงศ์ไพศาล อดีตรัฐมนตรีว่าการกระทรวงพลังงาน, อดีตรัฐมนตรีว่าการกระทรวงคมนาคม, อดีตรัฐมนตรีว่าการกระทรวงอุตสาหกรรม - สวัสดิ์ คำประกอบ อดีตรัฐมนตรีหลายกระทรวง - วีระกร คำประกอบ อดีตรัฐมนตรีประจำสำนักนายกรัฐมนตรี - ภิญโญ นิโรจน์ อดีตรัฐมนตรีประจำสำนักนายกรัฐมนตรี - พ.ต.ท.บรรยิน ตั้งภากรณ์ อดีตรัฐมนตรีช่วยว่าการกระทรวงพาณิชย์ - ธีระวัฒน์ ศิริวันสาณฑ์ อดีตรัฐมนตรีช่วยว่าการกระทรวงสาธารณสุข- นักเขียน - โชคชัย บัณฑิต นักเขียนรางวัลซีไรต์ - ศักดิ์ศิริ มีสมสืบ นักเขียนรางวัลซีไรต์ในปี 2535 จากเรื่อง มือนั้นสีขาว - นิพนธ์ เที่ยงธรรม นักเขียนโด่งดังจากเรื่อง ชิงชัง, สุดแค้นแสนรัก, เจ้าสาวไร่ส้ม- นักกีฬา - ประภาวดี เจริญรัตนธารากุล นักกีฬายกน้ำหนักเหรียญทองโอลิมปิก ปักกิ่งเกมส์ ปี 2008 - อำพร หญ้าผา นักวอลเล่ย์บอลหญิงทีมชาติไทย - ณัฐพร พันธุ์ฤทธิ์ นักฟุตบอลทีมชาติไทย - อนาวิน จูจีน นักฟุตบอลสังกัดสโมสรฟุตบอลบางกอกกล๊าส - วิฑูรย์ กิจมงคลศักดิ์  อดีตนักฟุตบอลทีมชาติไทย - เต็งหนึ่ง ศิษย์เจ๊สายรุ้ง นักชกมวยไทย Thai Fight ไทยไฟต์ - เอกชนะชัย ม.กรุงเทพธนบุรี นักชกมวยไทย Thai Fight ไทยไฟต์- ผู้ประกาศข่าว - ภาษิต อภิญญาวาท ผู้ประกาศข่าวช่อง 3 - นิลาวรรณ พานิชรุ่งเรือง ผู้ประกาศข่าวช่อง 7 - ภัทรา อภิญญาวาท ผู้ประกาศข่าวช่อง 3 - เมจกา สุพิชญางกูร ผู้ประกาศข่าวช่อง 3- อื่น ๆ - ดร.นิศรา การุณอุทัยศิริ นักวิทยาศาสตร์หญิงระดับโลก, นักวิจัยไบโอเทค - ศาสตราจารย์ นายแพทย์สงกรานต์ นิยมเสน บิดาแห่งวิชานิติเวชศาสตร์ ในประเทศไทย</doc>
