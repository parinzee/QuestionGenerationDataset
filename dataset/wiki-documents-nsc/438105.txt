<doc id="438105" url="https://th.wikipedia.org/wiki?curid=438105" title="สภาผู้แทนราษฎรภูฏาน">สภาผู้แทนราษฎรภูฏาน สภาผู้แทนราษฎรภูฏานเป็นสภาล่างที่มีสมาชิกมาจากการเลือกตั้งของรัฐสภาภูฏานอันเป็นระบบสภาคู่ใหม่ของประเทศภูฏาน ซึ่งยังประกอบด้วยพระมหากษัตริย์และสภาแห่งชาติสภาผู้แทนราษฎรชุดปัจจุบัน สภาผู้แทนราษฎรชุดปัจจุบัน. สภาผู้แทนราษฎรชุดปัจจุบันมีสมาชิก 47 คน ซึ่งได้รับเลือกตั้งในการเลือกตั้งทั่วไปครั้งแรกของประเทศเมื่อวันที่ 24 มีนาคม พ.ศ. 2551 พรรคสันติภาพและความรุ่งเรืองของภูฏาน ที่มีจิกมี ทินเลย์เป็นหัวหน้า ชนะการเลือกตั้งอย่างถล่มทลาย โดยได้ 45 ที่นั่งในสภา พรรคประชาธิปไตยประชาชนได้อีกสองที่นั่งที่เหลือ แต่หัวหน้าพรรค ซันไก เงดับ แพ้การเลือกตั้งในเขตเลือกตั้งของเขา ภายใต้รัฐธรรมนูญ พ.ศ. 2551 สภาผู้แทนราษฎรประกอบด้วยสมาชิกสูงสุด 55 คน ซึ่งมาจากการเลือกตั้งโดยตรงของพลเมืองแต่ละเขตเลือกตั้งในเขต (Dzongkhag) ภายใต้ระบบเลือกตั้งผู้ชนะคนเดียวนี้ แต่ละเขตเลือกตั้งจะมีสมาชิกสภาผู้แทนราษฎรได้หนึ่งคน จาก 20 เขตต้องมีผู้แทนอยู่ระหว่าง 2-7 คน ทุก 10 ปีจะมีการกำหนดจำนวนผู้แทนในแต่ละเขตเลือกตั้งใหม่ สภาผู้แทนราษฎรประชุมกันอย่างน้อยปีละสองครั้ง และเลือกประธานและรองประธานสภาผู้แทนราษฎรจากสมาชิก สมาชิกและผู้สมัครได้รับอนุญาตให้สังกัดพรรคการเมือง</doc>
