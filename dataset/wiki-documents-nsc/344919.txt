<doc id="344919" url="https://th.wikipedia.org/wiki?curid=344919" title="สกิดมอร์, โอวิงส์ และเมอร์ริล">สกิดมอร์, โอวิงส์ และเมอร์ริล สกิดมอร์, โอวิงส์ และเมอร์ริล แอลแอลพี () เป็นบริษัทด้านสถาปัตยกรรมและวิศวกรรม ที่ก่อตั้งในชิคาโกในปี ค.ศ. 1936 โดยลุยส์ สกิดมอร์ และเนเธเนียล โอวิงส์ ในปี ค.ศ. 1939 พวกเขาได้จอห์น โอ. เมอร์ริล มาร่วม พวกเขาเปิดสาขาแรกในนิวยอร์กซิตี รัฐนิวยอร์ก ในปี ค.ศ. 1937 SOM เป็นหนึ่งในบริษัทที่ใหญ่ที่สุดในโลก มีความชำนาญในด้านการออกแบบอาคารพาณิชย์ ตึกสูง กับแนวทางสถาปัตยกรรมนานาชาติร่วมสมัย หรือ ตึกระฟ้ากล่องกระจก พวกเขาสร้างสรรค์ตึกที่สูงที่สุดในโลกหลายตึก อย่างเช่น จอห์นแฮนคอค์กเซนเตอร์ (1969 สูงที่สุดอันดับ 2 เมื่อสร้าง), เซียรส์ทาวเวอร์ (1973 ตึกสูงที่สุดในโลกนานกว่า 20 ปี), บูร์จคาลิฟา (2010 ตึกที่สูงที่สุดในโลก ปัจจุบัน) นอกจากนี้ยังได้รับความไว้วางใจในการออกแบบอาคารที่สำคัญอย่าง วันเวิลด์เทรดเซ็นเตอร์, แมริออทเวิลด์เทรดเซ็นเตอร์ (ทรีเวิลด์เทรดเซ็นเตอร์ อาคารชุดแรก), เซเว่นเวิลด์เทรดเซ็นเตอร์, จินเหมาทาวเวอร์, สำนักงานใหญ่นาโต้, อาคารผู้โดยสาร 4 ท่าอากาศยานนานาชาติจอห์น เอฟ. เคนเนดี SOM ยังรับงานบริการด้านสถาปัตยกรรม, การให้บริการตึก, ให้บริการด้านวิศวกรรม MEP, การออกแบบดิจิตอล, กราฟิก, ออกแบบสถาปัตยกรรมภายใน, วิศวกรรมโครงสร้าง, วิศวกรรมโยธา, การออกแบบอาคารเพื่อความยั่งยืน และการออกแบบชุมชนเมืองและวางผัง SOM ได้รับรางวัลด้านคุณภาพและการคิดค้นกว่า 1400 รางวัล มากกว่า 580 รางวัลที่ได้หลังปี ค.ศ. 1998 ในปี ค.ศ. 1996 และ 1962 ได้รับรางวัลบริษัทสถาปัตยกรรม จากสถาบันสถาปนิกอเมริกัน สำหรับความโดดเด่นในผลงานออกแบบในการทำงาน SOM ถือเป็นบริษัทเดียวที่ได้รับเกียรตินี้ 2 ครั้ง</doc>
