<doc id="612613" url="https://th.wikipedia.org/wiki?curid=612613" title="พรรณเพ็ญแข กฤดากร">พรรณเพ็ญแข กฤดากร ท่านหญิงพรรณเพ็ญแข กฤดากร (พระนามเดิม:หม่อมเจ้าพรรณเพ็ญแข เพ็ญพัฒน์) ประสูติเมื่อ 11 กันยายน พ.ศ. 2448 พระธิดาในพระเจ้าบรมวงศ์เธอ พระองค์เจ้าเพ็ญพัฒนพงศ์ กรมหมื่นพิไชยมหินทโรดม พระราชโอรสในพระบาทสมเด็จพระจุลจอมเกล้าเจ้าอยู่หัว อันประสูติแต่เจ้าจอมมารดามรกฎ กับหม่อมเจ้าวรรณวิลัย เพ็ญพัฒน์ พระธิดาในพระเจ้าบรมวงศ์เธอ พระองค์เจ้ากฤษดาภินิหาร กรมพระนเรศร์วรฤทธิ์ และหม่อมแช่ม ในพระราชพิธีบรมราชาภิเษกของพระบาทสมเด็จพระปกเกล้าเจ้าอยู่หัว ท่านหญิงพรรณเพ็ญแขได้เป็นพนักงานเชิญเครื่องเฉลิมพระราชมณเฑียร โดยท่านมีหน้าที่ในการพานฟัก หม่อมเจ้าหญิงพรรณเพ็ญแข เพ็ญพัฒน์ ทรงลาออกจากฐานันดรศักดิ์เพื่อเสกสมรสกับหม่อมราชวงศ์บรรลือศักดิ์ กฤดากร เมื่อวันที่ 23 สิงหาคม พ.ศ. 2475 เป็นพระบรมวงศานุวงศ์ฝ่ายในพระองค์แรกในราชวงศ์จักรี ที่ทรงลาออกจากฐานันดรศักดิ์ มีบุตรธิดา 3 คน ดังนี้- หม่อมหลวงเพ็ญศักดิ์ กฤดากร (12 ตุลาคม 2476 - ) สมรสกับ มยุรี สุขุม และ จุฑามาศ สุคนธา- กฤษพงษ์ กฤดากร ณ อยุธยา - หม่อมหลวงหญิงพรรณศิริ กฤดากร (15 กันยายน 2478 - ) สมรสกับ วัฒนา อัศวรักษ์- ศิริวัฒนา อัศวรักษ์ - หม่อมหลวงหญิงธิดาเพ็ญ กฤดากร (30 ธันวาคม 2480 - ) สมรสกับ วัฒนา อัศวรักษ์ และ ศุภโยกต์ มาลิก- นัดดาเพ็ญ อัศวรักษ์ - พันธ์เพ็ญ อัศวรักษ์ - นภาเพ็ญ กฤดากร (ใช้นามสกุลมารดา) - ศศิภา กฤดากร (ใช้นามสกุลมารดา) ท่านหญิงพรรณเพ็ญแข สิ้นชีพิตักษัยเมื่อวันที่ 1 กรกฎาคม พ.ศ. 2517</doc>
