<doc id="359532" url="https://th.wikipedia.org/wiki?curid=359532" title="ฮอ นำฮง">ฮอ นำฮง ฮอ นำฮง ( โห ณำหุง; เกิด 15 พฤศจิกายน ค.ศ. 1935 ) เป็นรองนายกรัฐมนตรีกัมพูชา รัฐมนตรีว่าการกระทรวงต่างประเทศกัมพูชา และกรรมการบริหารพรรคประชาชนกัมพูชา พรรครัฐบาลของกัมพูชาในปัจจุบัน ฮอ นำฮงดำรงตำแหน่งรัฐมนตรีต่างประเทศกัมพูชาอย่างยาวนานตั้งแต่ ค.ศ. 1990 ถึง 1993 และตั้งแต่ ค.ศ. 1998 จนถึงปัจจุบัน ฮอ นำฮงเกิดที่พนมเปญ จบการศึกษาด้านการทูต และไปศึกษาต่อด้านกฎหมาย ที่ปารีส ประเทศฝรั่งเศส เริ่มรับราชการที่สถานเอกอัครราชทูตกัมพูชาประจำปารีสระหว่างปี ค.ศ. 1967 ถึง 1973 จากนั้นได้ดำรงตำแหน่งทูตกัมพูชาประจำกรุงฮาวานา ประเทศคิวบา ระหว่างปี ค.ศ. 1973 ถึง 1975 ในช่วงที่เขมรแดงปกครองกัมพูชาระหว่างปี ค.ศ. 1973 ถึง 1975 เขาถูกคุมขังอยู่ที่เรือนจำเบือง ตระเบก (Boeung Tra Bek) ในพนมเปญ หลังการพ่ายแพ้ของเขมรแดงในปี 1980 ต่อเฮง สัมรินและกองทัพเวียดนาม ฮอ นำฮงได้เข้าร่วมรัฐบาลคอมมิวนิสต์ของนายกรัฐมนตรีแปน สุวัน ในตำแหน่งรัฐมนตรีช่วยว่าการกระทรวงต่างประเทศ และไปดำรงตำแหน่งทูตกัมพูชาประจำกรุงมอสโก สหภาพโซเวียต ระหว่างปี 1982 ถึง 1989 และรัฐมนตรีว่าการกระทรวงต่างประเทศในปี 1991 ในรัฐบาลของฮุน เซน จากนั้นได้ไปดูแลด้านการต่างประเทศ ในฐานะทูตกัมพูชาประจำกรุงปารีส ตั้งแต่ปี ค.ศ. 1993 ตั้งแต่ปี ค.ศ. 1998 ฮอ นำฮงเดินทางกลับมารับตำแหน่งรัฐมนตรีว่าการกระทรวงต่างประเทศ จนถึงปัจจุบัน โดยได้รับแต่งตั้งให้ดำรงตำแหน่งรองนายกรัฐมนตรีด้วย ตั้งแต่ปี ค.ศ. 2004เครื่องราชอิสริยาภรณ์เครื่องราชอิสริยาภรณ์. - Grand Cross of the Royal Order of Cambodia - เครื่องราชอิสริยาภรณ์มอนิสสราภรณ์</doc>
