<doc id="425071" url="https://th.wikipedia.org/wiki?curid=425071" title="พงศ์พันธ์ ยอดเมืองเจริญ">พงศ์พันธ์ ยอดเมืองเจริญ นายพงศ์พันธ์ ยอดเมืองเจริญ ผู้สมัครสมาชิกสภาผู้แทนราษฎรเขตเลือกตั้งที่33กรุงเทพมหานครพรรคเพื่อไทย ในการเลือกตั้งทั่วไปวันอาทิตย์ที่ 2 กุมภาพันธ์ พ.ศ. 2557 เป็นอดีตรักษาการเลขาธิการพรรคและนายทะเบียนพรรคเพื่อธรรม อดีตโฆษกกระทรวงศึกษาธิการ โฆษกกระทรวงพาณิชย์ และอดีตผู้ช่วยเลขานุการรัฐมนตรีว่ากระทรวงอุตสาหกรรม ปัจจุบันดำรงตำแหน่งที่ปรึกษารัฐมนตรีว่าการกระทรวงเทคโนโลยีสารสนเทศและการสื่อสาร ประธานศิษย์เก่านักเรียนสวนกุหลาบ รุ่น 113 และกรรมการบริหารสมาคมศิษย์เก่าสวนกุหลาบวิทยาลัยในพระบรมราชูปถัมภ์ประวัติ ประวัติ. พงศ์พันธ์ ยอดเมืองเจริญ เกิดเมื่อวันที่ 25 พฤษภาคม พ.ศ. 2520 ชื่อเล่น "ก้อง" เป็นบุตรชายคนโตของ นายศิริพล ยอดเมืองเจริญ อดีตปลัดกระทรวงพาณิชย์ และนางสุขสรร ยอดเมืองเจริญ มีน้อง3คน คือ สรรศิริ พงศ์สรร และพงศ์พล ตามลำดับ จบการศึกษาจาก โรงเรียนอัสสัมชัญธนบุรี โรงเรียนสวนกุหลาบวิทยาลัย และปริญญาตรี วิศวกรรมศาสตรบัณฑิต จากจุฬาลงกรณ์มหาวิทยาลัย และวุฒิบริหารธุรกิจมหาบัณฑิต จาก University of Dallas และวุฒิปริญญาบัตรชั้นสูง หลักสูตรกฎหมายมหาชนและการบริหารงานภาครัฐ(ปรม)จากสถาบันพระปกเกล้าการทำงาน การทำงาน. พงศ์พันธ์ ยอดเมืองเจริญ เริ่มทำงานที่บริษัท ซีพี อินเตอร์เทรด ในตำแหน่งผู้จัดการแผนกส่งออกตลาดแอฟริกามีความเชี่ยญชาญในเรื่องข้าวและการตลาด ต่อมาได้เข้าทำงานที่ตลาดสินค้าเกษตรล่วงหน้าในตำแหน่งผู้เชี่ยวชาญ หลังจากนั้นได้ลาออกมาประกอบธุรกิจส่วนตัว ในปัจจุบันเป็นคอลัมนิสต์และผู้ดำเนินรายการวิทยุเพื่อสนับสนุนผู้ประกอบการไทย ในเดือนกรกฎาคม 2554 ได้ลงสมัครสมาชิกสภาผู้แทนราษฏรแบบแบ่งเขต สังกัดพรรคเพื่อไทย ในพื้นที่เลือกตั้งที่ 33 (เขตบางพลัด/บางกอกน้อย) แต่ไม่ได้รับเลือกตั้ง ในเดือนตุลาคม พ.ศ. 2554 เขาได้รับแต่งตั้งเป็นนายทะเบียนพรรคเพื่อธรรม กระทั่งในเดือนธันวาคม พ.ศ. 2556 ได้ลาออกมาสมัครเป็นสมาชิกพรรคเพื่อไทย พงศ์พันธ์ ยอดเมืองเจริญ เคยได้รับแต่งตั้งเป็นผู้ช่วยเลขานุการรัฐมนตรีว่าการกระทรวงอุตสาหกรรม ประจำรัฐมนตรีช่วยว่าการกระทรวงอุตสาหกรรม (ฐานิส เทียนทอง) เมื่อเดือนพฤษภาคม พ.ศ. 2556 จนกระทั่งพ้นจากตำแหน่งเมื่อมีการปรับคณะรัฐมนตรีในเดือนมิถุนายนของปีเดียวกัน</doc>
