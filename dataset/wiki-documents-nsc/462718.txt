<doc id="462718" url="https://th.wikipedia.org/wiki?curid=462718" title="ฟีเจอร์บอร์ด">ฟีเจอร์บอร์ด พลาสติกลูกฟูก (corrugated plastic) หรือ แผ่นโพลีโพรพีลีน (polypropylene sheet) (เรียกสั้นๆว่า พีพีบอร์ด) เป็นแผ่นพลาสติกแข็งสร้างจากโพลีโพรพีลีน (PP) มีลักษณะคล้ายกับกระดาษลูกฟูก ซึ่งเป็นลักษณะแผ่นพลาสติกประกบกันสองข้าง และตรงกลางเป็นสันและเป็นรูสลับกันไป ฟีเจอร์บอร์ดเป็นวัสดุน้ำหนักเบาที่สามารถตัดและนำมาใช้ในงานได้หลากหลาย รวมถึง กล่องพัสดุ งานศิลปะ งานอดิเรก และป้ายชั่วคราว เป็นต้น ในหลายๆ ประเทศมีเรียกชื่อพลาสติกลูกฟูกตามชื่อทางการค้า เช่นในอเมริกานิยมเรียกว่า คอโรพลาสต์ (Coroplast), ในยุโรปนิยมเรียกว่า คอร์เร็กซ์ (Correx), ในออสเตรเลียนิยมเรียกว่า ฟลุตบอร์ด (Fluteboard) และในญี่ปุ่นนิยมเรียกว่า ปุระดัน (Pladan)สำหรับในประเทศไทย เรียกเป็น "ฟิวเจอร์บอร์ด" (Future board) เพราะเป็นชื่อยี่ห้อของพีพีบอร์ด ที่นิยมยี่ห้อแรกๆ จนติดปากเรียกใช้แทนแผ่นพีพีบอร์ดทุกยี่ห้อในไทย หลายคนเข้าใจว่า คำว่า "ฟิวเจอร์บอร์ด" มาจากคำว่า "ฟีเจอร์บอร์ด" (Feature board) ซึ่งเป็นความเข้าใจที่ผิด</doc>
