<doc id="449874" url="https://th.wikipedia.org/wiki?curid=449874" title="แกรี่">แกรี่ แกรี่ (เกาหลี: 개리; เกิดวันที่ 24 กุมภาพันธ์ พ.ศ. 2521) เป็นแร็ปเปอร์,เอ็นเตอร์เทนเนอร์ชาวเกาหลีใต้ และเขายังเป็นนักร้องสมาชิกวงฮิปฮอปดูโอ วงลีซัง และเขาเคยป็นสมาชิกในรายการวาไรตี้เกมส์โชว์ของเกาหลีใต้ รันนิ่งแมน ร่วมกับ ยู แจซอก, จี ซอกจิน, คิม จงกุก, ฮาฮา/ฮาดงฮุน, ซง จีฮโยและอี กวางซูประวัติชีวิตช่วงแรก ประวัติ. ชีวิตช่วงแรก. แกรี่เกิดเมื่อวันที่ 24 กุมภาพันธ์ พ.ศ. 2521 ครอบครัวของแกรี่ประกอบไปด้วยพ่อ, แม่และพี่ชายของเขา ย้อนไปในสมัยที่แกรี่ยังเป็นนักเรียน แกรี่มีความสนใจในการเต้นมากกว่าดนตรีและมีความฝันที่อยากจะเป็นบุคคลที่มีชื่อเสียงในเกาหลี เนื่องจากชื่อเล่นของเขาในสมัยมัธยมศึกษาตอนต้นที่มีชื่อว่า "แก" (개) ซึ่งในภาษาเกาหลีแปลว่า "หมา" ทำให้เขาใช้ชื่อในการแสดงว่า "แกรี่" (อังกฤษ:Gary, เกาหลี: 개리) ระหว่างช่วงมัธยมศึกษาตอนปลายแกรี่ได้เป็นนักเต้นประกอบ และชนะการแข่งขันในการเต้น แกรี่ยังได้เข้าศึกษาที่มหาวิทยาลัยยงอินแต่ก็ถูกไล่ออกในเวลาต่อมา ในตอนอายุ 20 ปี แกรี่ได้เริ่มต้นอาชีพนักมวยเป็นเวลา 10 ปีและได้เป็นนักมวยสากลสมัครเล่น ทั้งเขายังได้รับสายดำดั้ง 8 จากกีฬาศิลปะการต่อสู้ด้วยช่วงเริ่มต้นของอาชีพ (2539 ~ 2544) ช่วงเริ่มต้นของอาชีพ (2539 ~ 2544). ในปี 2539 แกรี่เข้าร่วมกลุ่มดนตรี "สเมิร์ฟ" (Smurfs) สเมิร์ฟได้ปล่อยอัลบั้มแรกของพวกเขา อัลบั้ม "Smurph" ในเดือนธันวาคม พ.ศ. 2539 ในปี 2540 แกรี่เข้าร่วมกลุ่มดนตรี "เอ็กซ์-ทีน" (X-Teen) และได้ออกสองอัลบั้มในปี 2541 และปี 2543 และนี่ทำให้เขาพบกับ กิล ซึ่งเป็นสมาชิกกลุ่มดนตรี เอ็กซ์-ทีน เช่นเดียวกัน ในขณะนั้นอาจกล่าวได้ว่าทั้งแกรี่และกิล "พวกเขาไม่ได้ดูดีและดนตรีของเขาก็ไม่ได้เยี่ยมตรงไหน" จากนั้นแกรี่และกิลลงเอยด้วยการเข้าร่วมกลุ่ม "ฮันนี่ แฟมิลี่" (Honey Family) และได้ออกอัลบั้มในปี 2542 และ 2543 หลังจากนี้แกรี่คิดว่าตัวเขาเอง "เป็นบุคคลที่มีชื่อเสียงในเกาหลี" แกรี่, กิลและดิกจิตี้ได้สร้างวงดนตรีทรีโอ ซึ่งมีชื่อว่า "รีซัม ทรีโอ" (Leessam Trio) และได้ปล่อยอัลบั้มในปี 2543 ที่มีชื่อว่า "2000 Korea" ซึ่งอาจกล่าวได้ว่าวง รีซัม ทรีโอ เป็นวงดนตรีบรรพบุรุษของ รีซังลีซัง (2545-ปัจจุบัน)2545-2547: อัลบั้มที่ 1 ถึง 3 ลีซัง (2545-ปัจจุบัน). 2545-2547: อัลบั้มที่ 1 ถึง 3. เมื่อดิกจิตี้ได้ออกจากวงลีซัม ทรีโอไป กิลและแกรี่ได้ก่อตั้งวง ลีซัง (ซัง มีความหมายว่า "สอง") ในปี 2545 วันที่ 27 มิถุนายน พ.ศ. 2545 ลีซังได้ออกอัลบั้มแรกของพวกเขาคืออัลบั้ม "Leessang of Honey Family" นักร้องหญิง จองอิน มีส่วนร่วมในอัลบั้มแรกของลีซังและกล่าวได้ว่าเสียงของเธอและดนตรีของลีซังกลมกลืนกันได้อย่างดี เพลง "Rush" ได้รับรางวัลดนตรีฮิป-ฮอป จาก Mnet KM Music Video Festival อัลบั้มที่สองของลีซังคือ "재,계발 (Re-development)" ได้ปล่อยออกมาในวันที่ 22 พฤษภาคม พ.ศ. 2546 จองอินก็ยังคงมีส่วนร่วมในอัลบั้มนี้เช่นเดียวกัน แกรี่ได้แต่งเนื้อเพลงและประพันธ์เพลง "Leessang Blues" เพลงนี้ได้รับการวิจารณ์อย่างชมเชยว่า การผสมกับระหว่างเนื้อเพลงของแกรี่กับเสียงแนวจังหวะหนัก ช้าและเศร้าของกิลและช่วงเสียงของจองอินทำให้เพลงมีความกลมกลืนกันอย่างสมบูรณ์ วันที่ 11 มีนาคม พ.ศ. 2547 พวกเขาได้ปล่อยอัลบั้มที่ "ยอดเยี่ยม" คือ "Leessang Special" กิลได้ประพันธ์เพลงในขณะที่แกรี่มีหน้าที่ในการเขียนเนื้อเพลง อย่างไรก็ตาม แกรี่ก็ได้เคยทดลองทำมาแล้วกับอัลบั้มเดี่ยวครั้งแรกของดิกจิตี้ เช่นเพลง "Saturday Afternoon" และ "Area of Battle" ซึ่งได้ปล่อยออกมาในวันที่ 3 มิถุนายน พ.ศ. 2546 ในวันที่ 13 มกราคม พ.ศ. 2548 แกรรี่ได้มีส่วนร่วมในเพลงของ บีเอ็มเค คือเพลง "Rainbow" วันที่ 14 ตุลาคม พ.ศ. 2548 ลีซังได้ปล่อยอัลบั้มที่สาม "Library of Soul" ซึ่งมียอดขายกว่า 30,000 แผ่น เป็นอีกครั้งหนึ่งที่แกรี่ได้เขียนเนื้อเพลงส่วนกิลมีหน้าที่ประพันธ์ดนตรี ในอัลบั้มนี้มีทั้งหมด 13 เพลง และ 12 เพลงในอัลบั้มติดอันดับเพลงยอดนิยมของ "Max mp3" ลีซังได้บอกว่าเพลง "I'm not really laughing" สร้างจากประสบการณ์ชีวิตจริงของกิล ไม่นานหลังจากที่มีการบอกออกไป เพลงนี้ได้เข้าชิงอันดับ 1 ใน เอสบีเอส อินกิกาโย และได้รับอันดับ 1 บทเว็บไซต์ Cyworld, Nate, และ MelOn แกรี่ได้มีส่วนร่วมในเพลง "It's Alright" ของวง Dynamic Duo ซึ่งได้ปล่อยออกมาในวันที่ 26 ตุลาคม พ.ศ. 2548 ซึ่งเพลงนี้ติดอันดับเพลงในหลายชาร์ต นอกจากนี้ แกรี่ยังได้เขียนเนื้อเพลงด้วยตัวเองเมื่อเขาได้มีส่วนร่วมในเพลง "Fire Flower" ของ จัง ฮเยจิน ซึ่งได้ปล่อยออกมาเมื่อวันที่ 26 มิถุนายน พ.ศ. 25492550-2553: อัลบั้มที่ 4 ถึง 6 2550-2553: อัลบั้มที่ 4 ถึง 6. ในวันที่ 17 พฤษภาคม พ.ศ. 2550 ลีซังได้ปล่อยอัลบั้ม "Black Sun" ซึ่งเป็นอัลบั้มที่สี่ของพวกเขา ซึ่งแต่เดิมอัลบั้มนี้มีความตั้งใจว่าจะปล่อยออกมาในเดือนเมษายนแต่อย่างไรก็ตามเพื่อเพิ่มความสมบูรณ์ของอัลบั้มจึงทำให้อัลบั้มได้ปล่อยออกมาในเดือนพฤษภาคม แกรี่ได้บอกว่าทุกเพลงในอัลบั้มนี้มีเค้าโครงมาจากเรื่องจริงในชีวิต เพลง "Ballerino" เกี่ยวข้องกับความสัมพันธ์ในอดีตของเขา 5 ปีกับแฟนเก่า นอกจากนี้เพลง "Leessang Blues", "I'm not really laughing" และ "Ballerino" ต่างมีเค้าโครงเรื่องที่สอดคล้องกัน "Leessang Blues" เป็นเพลงที่เกี่ยวกับความตื่นเต้นของเขาในการพบใครสักคนในชีวิต และเพลง "I'm not really laughing" เกี่ยวกับความเศร้าโศกเสียใจภายหลังจากที่แกรี่เลิกกันกับแฟนเก่าของเขา ท้ายสุด "Ballerino" เกี่ยวกับความเสียใจเกี่ยวกับความทรงจำที่ยังเหลืออยู่ภายหลังจากการเลิกกัน ลีซังได้รับรางวัลเพลงยอดเยี่ยมประจำเดือนมิถุนายนจาก Cyworld Digital Music Awards ลีซังได้ปรากฏตัวเป็นดารารับเชิญในภาพยนตร์เรื่อง "Dachimawa Lee" ซึ่งได้ออกฉายวันที่ 31 สิงหาคม พ.ศ. 2551 สำหรับอัลบั้มที่ห้าของพวกเขา "Baek jeolhyeon" ลีซังได้ทำงานในอัลบั้มนี้นานถึง 2 ปี อัลบั้มนี้ได้ปล่อยออกมาในวันที่ 8 มกราคม พ.ศ. 2552 และเหมือนกันกับทุกอัลบั้มก่อนหน้านี้แกรี่มีหน้าที่เขียนเนื้อเพลงและกิลมีหน้าที่ประพันธ์เพลง ในเพลง "Champion" ได้อุทิศแด่ ชเว โยซัม ซึ่งได้เสียชีวิตขณะชกมวยบนเวทีในปี 2551 ซึ่ง ชเว โยซัมเป็นเพื่อนสนิทของกิลตั้งแต่ชกมวยสากลสมัครเล่น แกรี่ยังได้เป็นผู้กำกับในมิวสิควีดีโอของเพลง Champion ด้วย ในวันที่ 7 ตุลาคม พ.ศ. 2552 ลีซังได้ปล่อยอัลบั้มที่หกคือ "Hexagonal" จองอินได้มีส่วนร่วมด้วยในเพลง "Man who cannot break up, Woman who cannot leave" ซึ่งนำไปสู่กับถกเถียงอย่างมากว่าเพลงนี้ลอกความคิดมาจากที่อื่น อย่างไรก็ตาม ลีซังได้แถลงข่าวอย่างเป็นทางการว่าได้นำบางส่วนของเสียงและเพลงจากที่อื่น มาใช้ใหม่ในเพลงนี้ และเพลงนี้ยังติดชาร์ตอันดับ 1 ในหลายชาร์ตและได้รับเลือกเป็น "เพลงยอดเยี่ยมประจำเดือน" ของ Cyworld นอกจากนี้เพลงยังขึ้นอันดับ 1 เป็นเวลาสามสัปดาห์ติดต่อกันในรายการ เคบีเอส มิวสิคแบงก์ เดือนตุลาคม พ.ศ. 2552 เพลง "Lets meet now" ได้แต่งขึ้นร่วมกับวง "Jang Gi-Hwa and Faces" เพลงนี้ได้ถูกนำมาทำใหม่และใช้เป็นเพลงในโฆษณา Fish & Grill ในวันที่ 7 ตุลาคม พ.ศ. 2552 แกรี่ได้มีส่วนน่วมในเพลง "Keep the change" ของวง Dynamic Duo และเพลงนี้ยังได้รับรางวัล 2010 Korea Music Award ในสาขาเพลงแร็บและฮิปฮอปยอดเยี่ยม2553 - ปัจจุบัน: อัลบั้มที่ 7 ถึงปัจจุบัน 2553 - ปัจจุบัน: อัลบั้มที่ 7 ถึงปัจจุบัน. ภายหลังจากการปล่อยอัลบั้มที่หก แกรี่ได้เป็นส่วนหนึ่งของรายการวาไรตี้รายการใหม่ "รันนิ่งแมน" ซึ่งได้ออกฉายตอนแรกในวันที่ 11 กรกฎาคม พ.ศ. 2553 แกรี่ได้เป็นพิธีกรหลักตั้งแต่วันแรกที่ออกอากาศ แม้รายการนี้จะเป็นรายการโทรทัศน์รายการแรกของแกรี่ แต่เขาก็ยังได้รับรางวัล SBS Variety New Star Award ในปี 2553 แกรี่ได้มีส่วนร่วมในเพลง "Swing" ของ อี ฮโยริ ซึ่งได้ปล่อยออกมาในวันที่ 12 เมษายน พ.ศ. 2553 โดยเพลงได้ขึ้นอันดับ 1 ในหลายชาร์ต นอกจากนั้นแกรี่ยังได้มีส่วนร่วมในเพลงของ คิม จงกุก (พิธีกรร่วมในรายการรันนิ่งแมน) ในเพลง "Come back to me again" แม้ว่าลีซังจะได้บอกว่าอัลบั้มที่เจ็ดของพวกเขาจะได้ปล่อยออกมาในวันที่ 16 สิงหาคม พ.ศ. 2554 แต่จริงๆแล้วอัลบั้ม AsuRa BalBalTa ได้ออกสู่สาธารณชนในวันที่ 25 สิงหาคม พ.ศ. 2554 ภายหลังจากที่ปล่อยอัลบั้มได้ไม่นาน เพลง "You're The Answer To A Guy Like Me" ของพวกเขาได้ขึ้นอันดับ 1 ในหลายชาร์ต ลีซังยังสามารถพาเพลงของเขาในอัลบั้มทะยานขึ้นสู่ 10 อันดับแรกในชาร์ตเพลง อย่างไรก็ตามลีซังไม่สามารถที่จะแสดงดนตรีบนเวทีเพราะทาง เคบีเอส ได้แบนเพลงของพวกเขาเนื่องจากเนื้อเพลงส่อไปในทางลบมากเกินไป ในปี 2554 ลีซังได้ประกาศทัวร์ทั่วประเทศในชื่อ "Leessang Theatre" และได้รับกระแสตอบรับในทางบวก อี กวางซูได้แสดงร่วมกับแกรี่และคิม จงกุก ซึ่งทั้งแกรี่และคิม จงกุกได้มาเป็นนักแสดงรับเชิญในภาพยนตร์เรื่อง "Wonderful Radio" ซึ่งได้ออกฉายในวันที่ 5 มกราคม พ.ศ. 2555 ทั้งคิม จงกุกและอี กวางซูต่างก็เป็นพิธีกรร่วมกันในรายการรันนิ่งแมน นอกจากนั้น แกรี่และยัง ฮีอึนได้ร่วมบรรยายในโฆษณา "For Everyone" ของ โคคาโคลา แกรี่ได้มีส่วนร่วมในเพลง "Voice" ของ มีรโย(เพื่อนร่วมวงฮันนี่ แฟมิลี), Party Rockและเบ็ก จียอง ซึ่งได้ปล่อยออกมาในวันที่ 1 กุมภาพันธ์ พ.ศ. 2555 ไม่นานนักหลังจากเพลง "Voice" ได้ปล่อยออกมาเพลงได้ขึ้นสู่อันดับ 1 ของ MelOn, Mnet, Bugs, Soribada, และอื่นๆ ถึงแม้ว่าแกรี่จะยุ่งอยู่กับการถ่ายรายการโทรทัศน์ แต่เขาก็ยังไม่หยุดที่จะทำเพลงร่วมกับกิล ในเดือนพฤษภาคม พ.ศ. 2555 ลีซังได้ปล่อยข้อมูลเกี่ยวกับอัลบั้มที่แปดของเขาออกมาคือ "Unplugged" เช่นเดียวกับชื่อของอัลบั้มลีซังต้องการที่จะสร้างอัลบั้มในคอนเสป ถอดปลั๊ก ก่อนที่อัลบั้มจะปล่อย ลีซังได้ปล่อยออกมาสองเพลงคือ "Hard to be Humble" และ "Learn from you" อัลบั้มได้ปล่อยออกวันที่ 25 พฤษภาคม พ.ศ. 2555 ระหว่างช่วงเวลานั้นกิลและแกรี่ได้เข้าร่วมกับหลากหลายวงดนตรีแสดงคอนเสริต ในวันที่ 15 กรกฎาคม พ.ศ. 2555 กิลและแกรี่ได้มีส่วนร่วมกับเพลงของ ไซ ในเพลง "Seventy Seven 101" ไซ, คิม จินพโยและลีซังได้ร่วมทำงานด้วยกันทั้งหมดในเพลงนี้ ในวันที่ 30 สิงหาคม พ.ศ. 2555 แกรี่ได้รับการรักษาจากโรคหมอนรองกระดูกสันหลังในโรงพยาบาลที่โซล ทำให้เขาไม่ได้ปรากฏตัวในรายการรันนิ่งแมน ลีซังได้จัดทัวร์คอนเสริตระหว่างวันที่ 8 กันยายน พ.ศ. 2555 ถึงวันที่ 18 พฤศจิกายน พ.ศ. 2555 และในวันที่ 3 เมษายน พ.ศ. 2555 แกรี่ได้เป็นนายแบบสำหรับงาน Seoul Fashion Week ต่อมาแกรี่, คิม จงกุก, อี กวางซูและอี ฮโยริ ได้เป็นแบบร่วมกันสำหรับโฆษณา Galaxy Rผลงานเพลงผลงานเพลง. - 《Mr.Gae》, 1th mini album [Solo] - 《Leessang Unplugged》, 8th album - 《AsuRa BalBalTa》, 7th album - 《HEXAGONAL》, 6th album - 《Baek-ah-jeul-hyun (伯牙絶絃, 백아절현)》, 5th - 《Black Sun》, 4th - 《Library Of Soul》, 3rd - 《Leessang Special》, Jungin - 《Jae, Gyeh-bal (재,계발)》, 2nd - 《Lessang Of Honey Family》, 1stผลงานทางการแสดงวาไรตี้โชว์ละครภาพยนตร์รางวัล</doc>
