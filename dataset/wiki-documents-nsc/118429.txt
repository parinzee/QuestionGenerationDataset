<doc id="118429" url="https://th.wikipedia.org/wiki?curid=118429" title="โรงเรียนสันติราษฎร์วิทยาลัย">โรงเรียนสันติราษฎร์วิทยาลัย โรงเรียนสันติราษฎร์วิทยาลัย โรงเรียนในเขตกรุงเทพมหานคร เป็นโรงเรียนสหศึกษา เปิดสอนในชั้นมัธยมศึกษาตอนต้น และชั้นมัธยมศึกษาตอนปลาย สังกัดสำนักงานเขตพื้นที่การศึกษามัธยมศึกษา เขต 1 สำนักงานคณะกรรมการการศึกษาขั้นพื้นฐาน (สพฐ.) กระทรวงศึกษาธิการประวัติ ประวัติ. โรงเรียนสันติราษฎร์วิทยาลัย เป็นโรงเรียนสหศึกษาขนาดใหญ่พิเศษ เปิดสอนระดับมัธยมศึกษา บนเนื้อที่ 18 ไร่ 1 งาน 50 ตารางวา รับนักเรียนเข้าศึกษานักเรียนทั้งชายและหญิง รวมถึงนักเรียนที่มีความต้องการพิเศษ (เด็กที่มีความบกพร่องทางการมองเห็น) ตั้งอยู่ที่ 332 ถนนศรีอยุธยา แขวงทุ่งพญาไท เขตราชเทวี กรุงเทพมหานคร 10400 โรงเรียนจัดตั้งเป็นครั้งแรก เมื่อปี พ.ศ. 2470 อยู่ที่ตรอกพระยาสุนทร หัวลำโพง เขตปทุมวัน กรุงเทพมหานครเป็นโรงเรียนเอกชน ชื่อ โรงเรียนอินทรศึกษา มี อาจารย์ชอบ อุทัยเฉลิม เป็นเจ้าของ และครูใหญ่ จนกระทั่ง ปี พ.ศ. 2491 จึงได้ย้ายมาอยู่ในที่ตั้งปัจจุบัน ในปี พ.ศ. 2496 อาจารย์ประพัฒน์ วรรธนะสาร ได้รับการแต่งตั้งเป็นอาจารย์ใหญ่ และได้เปลี่ยนชื่อโรงเรียนเป็น โรงเรียนพญาไทศึกษา จนถึงปี พ.ศ. 2497 ได้แยกโรงเรียนเป็น 2 โรงเรียน ตามเพศนักเรียน โรงเรียนชายมี อาจารย์เพทาย อมาตยกุล เป็นอาจารย์ใหญ่ ส่วนโรงเรียนหญิงมี อาจารย์ประทุม วรรธนะสาร เป็นอาจารย์ใหญ่ ปลายปี พ.ศ. 2497 สวัสดิการ กรมตำรวจ ได้รับโอนโรงเรียนทั้ง 2 โรงไปดูแล โดยคงสภาพเป็นโรงเรียนเอกชน แต่เปลี่ยนชื่อเป็น โรงเรียนสันติราษฎร์บำรุง และ โรงเรียนสตรีสันติราษฎร์บำรุง และยังคงให้ อาจารย์เพทาย อมาตยกุล และอาจารย์ประทุม วรรธนะสาร เป็นอาจารย์ใหญ่เหมือนเดิม จนถึงปี พ.ศ. 2500 อาจารย์ฉายศรี รตานนท์ ได้รับแต่งตั้งเป็นอาจารย์ใหญ่โรงเรียนสตรีสันติราษฎร์บำรุง ปี พ.ศ. 2518 กรมสามัญศึกษา กระทรวงศึกษาธิการ ได้รับโอนโรงเรียนทั้งสองไปสังกัด โดยรวมเป็นสหศึกษาใช้ชื่อว่า โรงเรียนสันติราษฎร์รำลึก เปลี่ยนสภาพเป็นโรงเรียนรัฐบาล และแต่งตั้งผู้บริหารมาดูแลดังนี้ ในปี พ.ศ. 2518 อาจารย์ชาลี ถาวรานุรักษ์ (พ.ศ. 2518-2523) ผู้อำนวยการโรงเรียนวัดนวลนรดิศ มาเป็นผู้อำนวยการโรงเรียนคนแรก ต่อมาในวันที่ 7 กรกฎาคม พ.ศ. 2518 ได้เปลี่ยนชื่อโรงเรียนเป็น โรงเรียนสันติราษฎร์วิทยาลัย ซึ่งได้ใช้ชื่อนี้ และยึดถือวันดังกล่าวเป็นวัถาปนาโรงเรียนสืบต่อมาจนถึงทุกวันนี้ มีการสร้างอาคารเรียนสี่ชั้นหลังแรก (อาคาร 1) และจัดสรรงบประมาณ สร้างอาคารเรียนสี่ชั้นหลังที่สอง (อาคาร 2) ในปี พ.ศ. 2521 ปี พ.ศ. 2523 อาจารย์มนตรี ชุติเนตร (พ.ศ. 2523-2526) ผู้อำนวยการโรงเรียนปทุมคงคา ได้รับแต่งตั้งมาเป็นผู้อำนวยการโรงเรียน ปี พ.ศ. 2525 กรมสามัญศึกษา ได้จัดสรรงบประมาณมาสร้างอาคารสี่ชั้นหลังที่สาม (อาคาร 3) ปี พ.ศ. 2526 อาจารย์ดุสิต พูนพอน (พ.ศ. 2526-2531) ผู้อำนวยการโรงเรียนสุรศักดิ์มนตรี ได้รับแต่งตั้งมาเป็นผู้อำนวยการโรงเรียน กรมสามัญศึกษาได้จัดสรรงบประมาณมาสร้างอาคารเรียนสี่ชั้นหลังที่สี่ (อาคาร 4) เชื่อมอาคารเดิมทั้งสามหลัง และในเดือนกุมภาพันธ์ พ.ศ. 2531 สมาคมศิษย์เก่าสันติราษฎร์ ได้จัดสร้างอาคารสมาคมศิษย์เก่าสันติราษฎร์ มอบให้โรงเรียนผ่านกรมสามัญศึกษา ปัจจุบันชั้นล่างเป็นห้องพยาบาล ชั้นบนใช้เป็นห้องประชุม ปี พ.ศ. 2531 อาจาย์จันทร์เพ็ญ เจริญผลารักษ์ (พ.ศ. 2531-2533) ผู้อำนวยการโรงเรียนบางกะปิ ได้รับแต่งตั้งมาเป็นผู้อำนวยการโรงเรียน ปี พ.ศ. 2531 กรมสามัญศึกษา ได้จัดสรรงบประมาณมาสร้างอาคารอเนกประสงค์สามชั้น ชั้นล่างเป็นโรงอาหาร ชั้นสองเป็นห้องเรียนปฏิบัติการ และชั้นบนสุดเป็นหอประชุม และในปี พ.ศ. 2533 โรงเรียนได้รับการคัดเลือกเป็น โรงเรียนดีเด่นของกรมสามัญศึกษา ปี พ.ศ. 2533 อาจารย์ศิริลักษณ์ นันทพิศาล (พ.ศ. 2533-2536) ผู้อำนวยการโรงเรียนสตรีวิทยา 2 ได้รับแต่งตั้งมาเป็นผู้อำนวยการโรงเรียน ได้ระดมทุนจัดหาเครื่องดนตรีใหม่พัฒนาวงโยธวาฑิตของโรงเรียน ปี พ.ศ. 2536 อาจารย์พงษ์ศักดิ์ รุ่งโรจน์พานิช (พ.ศ. 2536-2539) ผู้อำนวยการสามัญศึกษากรุงเทพมหานคร ได้รับแต่งตั้งมาเป็นผู้อำนวยการโรงเรียน ได้ระดมทุนบูรณะหอประชุมเผ่า-อุดม เอกลักษณ์ของโรงเรียนให้คงอยู่ ปี พ.ศ. 2539 อาจารย์สมรัก แพทย์พันธุ์ ผู้อำนวยการโรงเรียนสีกัน (วัฒนานันท์อุปถัมภ์) ได้รับแต่งตั้งให้มาดำรงตำแหน่งผู้อำนวยการโรงเรียนสันติราษฎร์วิทยาลัยกิจกรรมของโรงเรียนสันติราษฎร์วิทยาลัยกิจกรรมภายในโรงเรียน กิจกรรมของโรงเรียนสันติราษฎร์วิทยาลัย. กิจกรรมภายในโรงเรียน. งานวันสถาปนาโรงเรียน จัดขึ้นในวันที่ 7 กรกฎาคมของทุกปี ในช่วงเช้ามีการทำบุญตักบาตรและกิจกรรมทำความสะอาดห้องเรียน ในช่วงบ่ายจะมีการแสดงความสามารถทางดนตรีของนักเรียน งานราตรีสันติราษฎร์ งานราตรีสันติราษฎ์ เป็นงานพบปะสังสรรค์ศิษย์เก่า และศิษย์ปัจจุบัน อันถือเป็นประเพณีคืนสู่เหย้าของชาวเลือดหมู - ดำ ซึ่งจัดขึ้นเป็นประจำทุกปี โดยเริ่มต้นจัดครั้งแรกในปี พ.ศ. 2518 ณ เวทีลีลาศ สวนลุมพินี ในงานประกอบด้วยการพูดคุย พบปะ กินเลี้ยง การแสดง จับรางวัล และมอบโล่ศิษย์เก่าดีเด่น และในแต่ละปีอาจมีวัตถุประสงค์ในการระดมทุนเพื่อกิจการงานต่างๆของโรงเรียน เช่น สร้างอาคารเรียนหลังใหม่ หรือปรับปรุงทรัพยากรภายในโรงเรียน เป็นต้น SANTIRAT GAME SANTIRAT GAME เป็นงานกีฬาสีภายในของโรงเรียนสันติราษฎร์วิทยาลัย จัดประมาณกลางเดือนธันวาคมของทุกปี โดยเป็นการแข่งขันระหว่าง 5 คณะสี คือ คณะราชพฤกษ์ (สีเหลือง) คณะจามจุรี (สีชมพู) คณะไทรทอง (สีเขียว) คณะเฟื่องฟ้า (สีส้ม) และคณะอัญชัน (สีฟ้า) ) เพื่อเชื่อมความสามัคคี และให้รู้จักแพ้ รู้จักชนะ รู้จักอภัย โดยมีการแข่งขันทั้งสิ้น 7 ชนิดกีฬา ได้แก่ ฟุตบอล บาสเกตบอล วอลเลย์บอล เทเบิลเทนนิส แบดมินตัน เซปักตะกร้อ และ กรีฑา ในบางปีการศึกษาจะมีกีฬาชนิดพิเศษซึ่งได้บรรจุเป็นพิเศษในกีฬาสีประจำปีนั้นๆ เช่น ปีการศึกษา 2544 มีกีฬา flag football เป็นต้น นอกจากนี้ยังมีการประกวดขบวนพาเหรด ประกวดกองเชียร์ ประกวดเชียร์ลีดเดอร์ และการประกวดดรัมเมเยอร์ระหว่าง 5 คณะสี กิจกรรมชุมนุม กิจกรรมชุมนุมเป็นกิจกรรมเพื่อให้นักเรียนที่มีความสนใจในด้านเดียวกัน ได้จัดตั้งหรือเข้าร่วมชุมนุมที่ตนสนใจ โดยมีอาจารย์ที่ปรึกษาชุมนุมกำกับดูแล ซึ่งชุมนุมมีทั้งทางด้านวิชาการ ศิลปะ วัฒนธรรม ดนตรีและกีฬา ทั้งนี้ นักเรียนชายและนักเรียนหญิงระดับชั้นมัธยมศึกษาตอนปลายที่เรียนนักศึกษาวิชาทหาร จะถือว่าอยู่ชุมนุมรักษาดินแดนโดยอัตโนมัติ เนื่องจากคาบกิจกรรมชุมนุมอยู่ในช่วงวันจันทร์ตอนบ่าย ซึ่งเป็นช่วงที่นักเรียนชายไปเรียนนักศึกษาวิชาทหาร วงโยธวาทิตและวงดนตรีลูกทุ่งของโรงเรียนสร้างชื่อเสียงในการแข่งขันรายการชิงช้าสวรรค์เป็นที่รู้จักและยอมรับของชุมชุม กิจกรรมจิตอาสา กิจกรรมจิตอาสาของโรงเรียนเริ่มในปีการศึกษา 2551 มีนักเรียนกลุ่มหนี่งเข้าร่วมทำกิจกรรมจิตอาสาที่สถาบันสุขภาพเด็กแห่งชาติมหาราชินีและโรงพยาบาลพระมงกุฎเกล้า โดยการชักชวนของเจ้าหน้าที่มูลนิธิกระจกเงาและมูลนิธิสยามกัมมาจล จึงมีการนำมาเผยแพร่ให้นักเรียนในโรงเรียนที่สนใจได้เข้าร่วมกิจกรรม ต่อมา เริ่มมีกลุ่มนักเรียนจัดตั้งกลุ่มจิตอาสาตามความสนใจของตัวเอง เช่น กลุ่ม SL.Play ที่แสดงละครสะท้อนปัญหาเยาวชน โดยการสนับสนุนเครือข่ายละครหน้ากากเปลือย กลุ่ม Paper Ranger ทำสมุดจากกระดาษเหลือใช้เพื่ลดภาวะโลกร้อน โดยเจ้าหน้าที่จากเครือข่าย Paper Ranger ชมรมคุยเปิดใจรักปลอดภัย ที่ทำการรณรงค์เกี่ยวกับเรื่องเพศและเอดส์ตามสถานที่ต่างๆ ร่วมกับเครือข่าย Youth Net ชมรมจิตใส ใจอาสา ฝ่าโลกมืด เป็นกลุ่มขับร้องเพลงประสานเสียงของนักเรียนที่มีความบกพร่องทางการมองเห็น ต่อมา จึงมีการรวมกลุ่มจิตอาสาเหล่านี้เข้าเป็นเครือข่ายโดยใช้ชื่อว่า "เครือข่ายจิตอาสาชาวเลืดอหมู-ดำ" เพื่อความเป็นหนึ่งเดียวในการดำเนินงาน และมีการเสนอชื่อและได้รับการพิจารณาให้ได้รับการยกย่องและเชิดชูเกียรติให้เป็นกลุ่มเยาวชนดีเด่นกรุงเทพมหานคร (ประกายเพชร) ประจำปี 2553 ด้านการพัฒนาสังคมและสภาเยาวชนกิจกรรมระหว่างโรงเรียน กิจกรรมระหว่างโรงเรียน. งานภาษาไทยเพชรยอดมงกุฎทำเนียบผู้บริหารโรงเรียนสันติราษฎร์วิทยาลัยการรับนักเรียนเข้าศึกษา การรับนักเรียนเข้าศึกษา. ในแต่ละปีการศึกษา โรงเรียนสันติราษฎร์วิทยาลัยจะทำการรับนักเรียนเข้าศึกษาในชั้นมัธยมศึกษาตอนต้นและมัธยมศึกษาตอนปลาย ชั้นมัธยมศึกษาปีที่ 1 มีการรับนักเรียนเข้าศึกษา 4 ประเภท คือ นักเรียนในเขตพื้นที่บริการด้วยวิธีการจับฉลาก โดยนักเรียนที่อยู่ในเขตพื้นที่บริการ ได้แก่- นักเรียนที่มีภูมิลำเนาในเขตราชเทวี เขตพญาไท เขตปทุมวัน และเขตดินแดง เป็นจำนวนร้อยละ 50 ของการรับนักเรียนทั้งหมด ส่วนอีกร้อยละ 50 เป็นการรับนักเรียนในอีก 3 ประเภท คือ- นักเรียนที่สอบคัดเลือก - นักเรียนที่มีความสามารถทางด้านดนตรีและกีฬา - นักเรียนที่มีความเป็นเลิศด้านคณิตศาสตร์-วิทยาศาสตร์ ชั้นมัธยมศึกษาปีที่ 4 มีการรับนักเรียนทั้งที่จบจากชั้นมัธยมศึกษาปีที่ 3 ของโรงเรียนสันติราษฎร์วิทยาลัยและที่จบจากโรงเรียนอื่น โดยการสอบคัดเลือก จำแนกสายการเรียนเป็น 5 แผนก ได้แก่- แผนกวิทยาศาสตร์-คณิตศาสตร์ - แผนกภาษาอังกฤษ-คณิตศาสตร์ - แผนกภาษาอังกฤษทั่วไป - แผนกภาษาอังกฤษ-ภาษาจีน - แผนกภาษาอังกฤษ-ภาษาญี่ปุ่นศิษย์เก่าที่มีชื่อเสียงศิษย์เก่าที่มีชื่อเสียง. - รศ. ชูศักดิ์ ศิรินิล (สตร.รุ่น 2508) อดีตเลขาธิการนายกรัฐมนตรี อดีตรัฐมนตรีประจำสำนักนายกรัฐมนตรี อดีตอธิการบดีมหาวิทยาลัยรามคำแหง - รศ.ดร. ภิญโญ สุวรรณคีรี (สตร.รุ่น 2499) ราชบัณฑิต ศิลปินแห่งชาติ สาขาศิลปะสถาปัตยกรรม พ.ศ. 2537 - นายมนัสวิน นันทเสน (ติ๊ก ชีโร่) นักร้อง-นักแสดง - พล.ต.ศรชัย มนตริวัต (สตร.รุ่น 2508) อดีตรัฐมนตรีช่วยว่าการกระทรวงมหาดไทย - ดร.ศรัณย์ ศรลัมพ์ (ส.ล.รุ่น 2519) รองผู้อำนวยการโรงเรียนวัดเขมาภิรตาราม - นางสุดา ชื่นบาน (สตร.รุ่น 2505) นักร้อง - นักแสดงการเดินทางรถโดยสารประจำทาง การเดินทาง. รถโดยสารประจำทาง. โรงเรียนสันติราษฎร์วิทยาลัยตั้งอยู่บนถนนศรีอยุธยา ช่วงระหว่างสี่แยกศรีอยุธยาและสี่แยกพญาไท โดยมีป้ายจอดรถโดยสารประจำทางอยู่หน้าโรงเรียนทั้งสองฝั่งถนน สายรถประจำทางที่ผ่านหน้าโรงเรียน (มุ่งหน้าสี่แยกพญาไท) ได้แก่ สาย 18 (อู่ท่าอิฐ - อนุสาวรีย์ชัยสมรภูมิ)ปัจจุบันยกเลิกแล้ว ตุลาคม 2557 สาย 72 (เทเวศน์ - ท่าเรือคลองเตย) สาย 92 (ตลาดแฮปปี้แลนค์ - อนุสาวรีย์ชัยสมรภูมิ) สาย 97 (กระทรวงสาธารณสุข - โรงพยาบาลสงฆ์) สาย 201 (สถานีขนส่งสายใต้ - อนุสาวรีย์ชัยสมรภูมิ)ปัจจุบันยกเลิกแล้ว ตุลาคม 2557 ปอ.92 (ตลาดแฮปปี้แลนค์ - อนุสาวรีย์ชัยสมรภูมิ) ปอ.503 (สนามหลวง - รังสิต) สายรถประจำทางที่ผ่านหน้าโรงเรียน (มุ่งหน้าสี่แยกศรีอยุธยา) ได้แก่ สาย 72 (ท่าเรือคลองเตย - เทเวศน์) สาย 201 (อนุสาวรีย์ชัยสมรภูมิ - สถานีขนส่งสายใต้)ปัจจุบันยกเลิกแล้ว ตุลาคม 2557 ปอ.503 (รังสิต - สนามหลวง)รถไฟฟ้า รถไฟฟ้า. สามารถเดินทางมาโรงเรียนโดยใช้รถไฟฟ้าเฉลิมพระเกียรติ 6 รอบพระชนมพรรษา (รถไฟฟ้าบีทีเอส) สายสุขุมวิท โดยลงที่สถานีพญาไท ทางออก 3</doc>
