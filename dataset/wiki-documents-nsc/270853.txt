<doc id="270853" url="https://th.wikipedia.org/wiki?curid=270853" title="ไอรา เกิร์ชวิน">ไอรา เกิร์ชวิน ไอรา เกิร์ชวิน (6 ธันวาคม ค.ศ. 1896 - 17 สิงหาคม ค.ศ. 1983) นักแต่งเพลงชาวอเมริกัน มีผลงานในแนวเพลงคลาสสิก และเพลงประกอบละครบรอดเวย์ โดยเฉพาะผลงานร่วมกับจอร์จ เกิร์ชวิน ผู้เป็นน้องชาย โดยไอราเป็นผู้แต่งคำร้อง ผลงานที่มีชื่อเสียงเช่นเพลง I Got Rhythm, Embraceable You, The Man I Love และ Someone to Watch Over Me และเพลงประกอบโอเปร่า Porgy and Bess ไอรา เกิดที่นิวยอร์ก เป็นบุตรชายคนโตของมอร์ริส และโรส เกิร์ชโชวิตซ์ เดิมชื่อ อิสราเอล เกิร์ชโชวิตซ์ () ต่อมาได้เปลี่ยนนามสกุลเป็น เกิร์ชวิน (Gershvin) ตามบิดา ภายหลังได้เปลี่ยนวิธีสะกดเป็น Gershwin ตามน้องชาย ไอรา เกิร์ชวินเริ่มเข้าวงการดนตรีเมื่ออายุ 25 ปี เมื่อปี 1921 โดยใช้นามแฝงว่า "อาร์เทอร์ ฟรานซิส" และเริ่มประสบความสำเร็จ จากนั้นได้ร่วมงานกับจอร์จ เกิร์ชวิน ผู้เป็นน้องชาย แต่งดนตรีประกอบละครเพลง Lady, Be Good! เพลงเอกชื่อ "Oh, Lady Be Good!" สร้างชื่อเสียงให้กับทั้งคู่ และร่วมกันผลิตผลงานต่อมา ประกอบด้วยละครเพลงจำนวน 12 เรื่อง เพลงประกอบภาพยนตร์ 4 เรื่อง มีเพลงฮิตเช่น "The Man I Love", "Fascinating Rhythm", "Someone to Watch Over Me", "I Got Rhythm", "Summertime" และ "They Can't Take That Away from Me" หลังจากจอร์จ เกิร์ชวิน เสียชีวิตด้วยโรคเนื้องอกในสมองในปี 1937 ไอราได้หยุดแต่งเพลงเป็นเวลาหลายปี จึงจะกลับมามีผลงานเพลงบรอดเวย์และเพลงประกอบภาพยนตร์ร่วมกับนักแต่งเพลงคนอื่น เช่น Lady in the Dark (1941), Cover Girl (1944), Where Do We Go from Here? (1945), A Star Is Born (1954)</doc>
