<doc id="189127" url="https://th.wikipedia.org/wiki?curid=189127" title="พรรคแนวร่วมภาคประชาชน">พรรคแนวร่วมภาคประชาชน พรรคแนวร่วมภาคประชาชน ก่อตั้งเมื่อวันที่ 8 พฤษภาคม พ.ศ. 2548 โดยไม่ได้จดทะเบียนก่อตั้งตามกฎหมายพรรคการเมือง เป้าหมายของพรรคไม่ได้ต้องการลงสมัครรับเลือกตั้งในระบบรัฐสภาเป็นหลัก แต่ต้องการเป็นกลุ่มการเมืองที่เน้นการเคลื่อนไหวนอกรัฐสภา เป็นพรรคที่รวบรวมบทเรียนการต่อสู้ของภาคประชาชนต่าง ๆ เพื่อเปลี่ยนแปลงรัฐในเคารพความเท่าเทียมของคนจนมากขึ้น และจัดทำเป็นนโยบายทางการเมือง พรรคแนวร่วมภาคประชาชนเผยแพร่ข้อมูลข่าวสารและแนวนโยบายของพรรค ผ่านทางหนังสือพิมพ์เลี้ยวซ้ายประวัติ ประวัติ. การก่อตั้งพรรคแนวร่วมภาคประชาชนเริ่มต้นจากเวทีเสวนาเรื่องวิกฤต “ภาคประชาชนไทยภายใต้รัฐบาลทักษิณ 2” ในวันที่ 5 และ 6 กุมภาพันธ์ พ.ศ. 2548 เมื่อการเสวนาเสร็จสิ้นลงในวันที่ 6 จึงได้มีการลงชื่อแสดงเจตจำนงเพื่อก่อตั้งพรรคการเมืองที่เป็นของภาคประชาชนอย่างแท้จริง หลังจากนั้นวันที่ 19 มีนาคม ได้มีการจัดประชุมกันอีกครั้งสำหรับผู้ที่ต้องการสร้างพรรคการเมืองของคนจน ผลการประชุมได้ร่างนโยบาย 9 ข้อ และได้เลือกตั้งคณะกรรมการจัดตั้งพรรค 7 คน เพื่อร่างนโยบายและระเบียบของพรรค ในวันประชุมใหญ่พรรคครั้งแรกเมื่อ 8 พฤษภาคม พ.ศ. 2548 มีผู้เข้าร่วมประชุมที่หลากหลายทั้ง นักศึกษา นักสหภาพแรงงาน นักกิจกรรมชาวนา นักวิชาการ และนักเรียนมัธยม โดยในที่ประชุมได้มีการเลือกตั้งคณะกรรมการบริหารพรรคชุดแรกขึ้น จึงถือวันนี้เป็นวันจัดตั้งพรรคอย่างเป็นทางการ</doc>
