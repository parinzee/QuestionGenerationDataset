<doc id="532458" url="https://th.wikipedia.org/wiki?curid=532458" title="ไทยยูเนียน โฟรเซ่น โปรดักส์">ไทยยูเนียน โฟรเซ่น โปรดักส์ บริษัท ไทยยูเนี่ยน โฟรเซ่น โปรดักส์ จำกัด (มหาชน) ( ชื่อย่อ:TUF) บริษัทดำเนินธุรกิจผลิตและส่งออกอาหารทะเลแช่แข็ง โดยเริ่มก่อตั้งในปี พ.ศ 2531 และบริษัทได้เข้าจดทะเบียนในตลาดหลักทรัพย์แห่งประเทศไทยในปี พ.ศ. 2537 ปัจจุบันบริษัทเป็นผลิตทูน่ากระป๋องที่ใหญ่ที่สุดในโลกและเป็นผู้นำและเชี่ยวชาญด้านอาหารทะเลโดยมียี่ห้อชั้นนำระดับโลก โดยมีฐานการผลิตที่ประเทศไทย อินโดนีเซีย เวียดนาม อินเดีย สหรัฐอเมริกา ฝรั่งเศส โปรตุเกส ปาปัวนิวกินี เซเซลส์ และกานาประวัติ ประวัติ. บริษัท ไทยยูเนี่ยนโฟรเซ่นโปรดักส์ จำกัด (มหาชน) จดทะเบียนจัดตั้งขึ้นเมื่อวันที่ 17 มีนาคม 2531 โดยครั้งแรกได้ร่วมกันจัดตั้งบริษัท เอเซี่ยน แปซิฟิค ไทยทูน่า จำกัด ขึ้นก่อนเพื่อประกอบกิจการผลิตและนำเข้าส่งออกอาหารทะเลแช่แข็ง รวมถึงแปรสภาพผลิตภัณฑ์อาหารเพื่อจัดจำหน่ายทั้งในและต่างประเทศ ต่อมาในเดือนตุลาคม 2531 จึงได้จดทะเบียนเปลี่ยนชื่อเป็น บริษัท ไทยยูเนี่ยน โฟรเซ่น โปรดักส์ จำกัด ในปี 2535 บริษัทได้ก่อสร้างห้องเย็นเพิ่มเติม พร้อมกับการเข้าร่วมลงทุนจากบริษัทผู้ผลิตและจัดจำหน่ายรายใหญ่ ในประเทศญี่ปุ่น ได้แก่ บริษัท มิตซูบิชิ คอร์ปอเรชั่น จำกัด และบริษัท ฮาโกโรโม่ ฟู้ดส์ จำกัด ซึ่งเป็นลูกค้าและผู้จำหน่ายของบริษัท ต่อมาบริษัทได้แปลงสภาพเป็นบริษัทมหาชน พร้อมทั้งเข้าจดทะเบียนในตลาดหลักทรัพย์แห่งประเทศไทย เมื่อวันที่ 22 พฤศจิกายน 2537การประกอบธุรกิจ การประกอบธุรกิจ. บริษัทประกอบธุรกิจผลิตและจำหน่ายอาหารทะเลแช่แข็งและบรรจุกระป๋อง เพื่อส่งออกต่างประเทศ ปัจจุบันโรงงานของบริษัทตั้งอยู่ที่จังหวัดสมุทรสาคร ณ 28 กุมภาพันธ์ 2556 บริษัทเข้าลงทุนในบริษัทย่อย รวม 22 แห่ง ซึ่งเป็นบริษัทในประเทศ 14 แห่งและต่างประเทศ 8 แห่ง ครอบคลุมธุรกิจด้านอาหารสำเร็จรูปและอาหารว่าง เช่น อาหารบรรจุกระป๋อง อาหารแช่แข็ง และอาหารว่างประเภทต่างๆ โดยเน้นอาหารทะเลเป็นหลัก ขณะเดียวกันก็ได้ขยายเข้าสู่การดำเนินงานในรูปธุรกิจบรรจุภัณฑ์และสิ่งพิมพ์ ธุรกิจตลาดภายในประเทศ ธุรกิจอาหารสัตว์ พัฒนาสายพันธุ์กุ้งเพื่อจำหน่าย ธุรกิจโรงเพาะฟักและอนุบาลลูกกุ้ง และฟาร์มเลี้ยงกุ้ง นอกจากนี้ บริษัทยังได้มีการลงทุนในบริษัทร่วมอีก 5 แห่ง ซึ่งเป็นบริษัทในประเทศ 3 แห่งและต่างประเทศ 2 แห่ง ประกอบธุรกิจผลิตปูอัด อาหารกุ้ง อาหารสัตว์ ผลิตและส่งออกผลิตภัณฑ์พลอยได้จากอาหารทะเล ลงทุนในธุรกิจการจับปลาทูน่า และธุรกิจให้บริการบริหารการจัดซื้อจัดจ้างผ่านระบบอิเล็กทรอนิกส์ (E-Procurement)โครงสร้างรายได้จากการขายของบริษัทและบริษัทย่อย โครงสร้างรายได้จากการขายของบริษัทและบริษัทย่อย. แบ่งเป็น 5 กลุ่มธุรกิจ- 1 กลุ่มธุรกิจผลิตและส่งออกอาหารสำเร็จรูปแช่แข็งและบรรจุกระป๋อง - 2 กลุ่มผลิตและจำหน่ายบรรจุภัณฑ์ - 3 กลุ่มผลิตและจำหน่ายอาหารสัตว์และสินค้าเกษตร - 4 กลุ่มธุรกิจตลาดภายในประเทศ - 5 กลุ่มธุรกิจการลงทุนต่างประเทศผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 19 มีนาคม 2556</doc>
