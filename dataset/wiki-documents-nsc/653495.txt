<doc id="653495" url="https://th.wikipedia.org/wiki?curid=653495" title="อัลติสอาเรนา">อัลติสอาเรนา อัลติสอาเรนา () เป็นสังเวียนหรือลานแสดงอเนกประสงค์ในร่ม (multi-purpose indoor arena) ตั้งอยู่ที่กรุงลิสบอน ประเทศโปรตุเกส สร้างขึ้นเพื่อใช้จัดการแสดงนิทรรศการนานาชาติ ค.ศ. 1998 อัลติสอาเรนาเป็นลานแสดงในร่มที่ใหญ่ที่สุดแห่งหนึ่งในสหภาพยุโรป เดิมมีชื่อว่า ปาวิลเยาดาอูตูปียา () และ ปาวิลเยาอาตลังตีกู () และเปลี่ยนมาใช้ชื่อ แม็วอาเรนา () เมื่อปี ค.ศ. 2013 ตามชื่อผู้สนับสนุนหลักคือ แม็ว () ซึ่งเป็นบริษัทผู้ให้บริการด้านโทรคมนาคมรายหนึ่งในโปรตุเกส แล้วเปลี่ยนมาใช้ชื่อปัจจุบันในเดือนตุลาคม ค.ศ. 2017 หลังจากบริษัทโทรคมนาคมอัลติสได้เข้าซื้อกิจการของแม็ว</doc>
