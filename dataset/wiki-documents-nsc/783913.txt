<doc id="783913" url="https://th.wikipedia.org/wiki?curid=783913" title="โยฮัน เอากุสท์ อาร์ฟเวดสัน">โยฮัน เอากุสท์ อาร์ฟเวดสัน โยฮัน เอากุสท์ อาร์ฟเวดสัน (; 12 มกราคม ค.ศ. 1792 – 28 ตุลาคม ค.ศ. 1841) เป็นนักเคมีชาวสวีเดน เกิดในครอบครัวพ่อค้าที่มีฐานะ เป็นบุตรของยาคอบ อาร์ฟเวดสันและอันนา เอลิซาเบธ โฮลเตอร์มันน์ อาร์ฟเวดสันเรียนที่มหาวิทยาลัยอุปซอลาจนจบด้านกฎหมายและวิทยาแร่ ก่อนจะได้งานในคณะกรรมการเหมืองแร่สวีเดน ต่อมาเขามีโอกาสทำงานในห้องปฏิบัติการของเยินส์ ยาคอบ แบร์ซีเลียส นักเคมีชาวสวีเดน อาร์ฟเวดสันศึกษาแร่เพทาไลต์ จนค้นพบธาตุลิเทียมในปี ค.ศ. 1817 อาร์ฟเวดสันเสียชีวิตในปี ค.ศ. 1841 ชื่อของเขาได้รับการนำไปตั้งเป็นชื่อแร่อาร์ฟเวดโซไนต์ (arfvedsonite)</doc>
